<!doctype html>
<html id="z3IBTKyEU" data-ver="2298">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第十八</h1>
  <h2 id="a2">不可说菩萨品第八</h2>
  <p id="a3">尔时，<a id="a-4"></a>世尊故在欲、<a id="a-5"></a>色二界中间大宝坊中，<a id="a-6"></a>与诸大众围绕说法。<a id="a-7"></a>是时，<a id="a-8"></a>会中有一菩萨名不可说，<a id="a-9"></a>从座而起，<a id="a-A"></a>更整衣服，<a id="a-B"></a>偏袒右肩，<a id="a-C"></a>前礼佛足，<a id="a-D"></a>长跪合掌而说偈言：</p>
  <p id="aE">“无碍智慧无碍行，<a id="a-F"></a>　如虚空性不可说，</p>
  <p id="aG">三世平等无觉观，<a id="a-H"></a>　我今敬礼无上尊。</p>
  <p id="aI">观于无相乐寂静，<a id="a-J"></a>　调伏诸根远离相，</p>
  <p id="aK">了诸法性无有二，<a id="a-L"></a>　我礼人中师子王。</p>
  <p id="aM">观众生性及法性，<a id="a-N"></a>　如是二性无差别，</p>
  <p id="aO">等心观于诸众生，<a id="a-P"></a>　今我永断一切性。</p>
  <p id="aQ">所得菩提无所得，<a id="a-R"></a>　如菩提性色亦尔，</p>
  <p id="aS">无相庄严庄严相，<a id="a-T"></a>　我今敬礼无上尊。</p>
  <p id="aU">一切法界无觉观，<a id="a-V"></a>　凡夫观之有相行，</p>
  <p id="aW">法界之性不破坏，<a id="a-X"></a>　佛真实智故我礼。</p>
  <p id="aY">如来身业不可说，<a id="a-Z"></a>　口意等业亦如是，</p>
  <p id="aa">一切法性及众生，<a id="a-b"></a>　无上胜尊了了知。</p>
  <p id="ac">如来住于真实地，<a id="a-d"></a>　所可演说无声字，</p>
  <p id="ae">众生乐闻得大利，<a id="a-f"></a>　是故如来难思议。</p>
  <p id="ag">所说诸法无相貌，<a id="a-h"></a>　调伏众生断诸有，</p>
  <p id="ai">善说众生法性空，<a id="a-j"></a>　是故我礼大丈夫。<a id="a-k"></a>”</p>
  <p id="al">尔时，<a id="a-m"></a>不可说菩萨偈赞佛已，<a id="a-n"></a>白佛言：<a id="a-o"></a>“世尊，<a id="a-p"></a>此会菩萨，<a id="a-q"></a>各各当已已咨请竟。<a id="a-r"></a>我今于是大集经中复欲少问，<a id="a-s"></a>唯愿如来垂哀听许。<a id="a-t"></a>”</p>
  <p id="au">佛言：<a id="a-v"></a>“善哉！<a id="a-w"></a>善哉！<a id="a-x"></a>善男子，<a id="a-y"></a>随疑致问，<a id="a-z"></a>吾当为汝分别解说。<a id="a-10"></a>”</p>
  <p id="a11">尔时，<a id="a-12"></a>不可说菩萨既蒙许可，<a id="a-13"></a>即入定意；<a id="a-14"></a>入定意已，<a id="a-15"></a>悉令大众处大宝台，<a id="a-16"></a>上虚空中雨散华香，<a id="a-17"></a>种种伎乐而以供养，<a id="a-18"></a>复出是声：<a id="a-19"></a>“是不可说菩萨摩诃萨，<a id="a-1A"></a>今于是中欲问大事。<a id="a-1B"></a>”</p>
  <p id="a1C">尔时，<a id="a-1D"></a>不可说菩萨摩诃萨白佛言：<a id="a-1E"></a>“世尊，<a id="a-1F"></a>诸佛菩提清净寂静，<a id="a-1G"></a>大静无垢，<a id="a-1H"></a>无闇大光，<a id="a-1I"></a>真实如尔，<a id="a-1J"></a>其性平等，<a id="a-1K"></a>微妙甚深无有觉观，<a id="a-1L"></a>远离诸垢不可宣说，<a id="a-1M"></a>无字无句，<a id="a-1N"></a>无有音声，<a id="a-1O"></a>广大无量，<a id="a-1P"></a>无有边际，<a id="a-1Q"></a>离一切边不增不减，<a id="a-1R"></a>不前不却无有住止，<a id="a-1S"></a>无峻无平，<a id="a-1T"></a>无有无无，<a id="a-1U"></a>坚固无坏无我我所，<a id="a-1V"></a>无取无舍，<a id="a-1W"></a>无广无狭，<a id="a-1X"></a>无法无众生，<a id="a-1Y"></a>无尽毕竟尽，<a id="a-1Z"></a>不空空性，<a id="a-1a"></a>非处非非处，<a id="a-1b"></a>非心非作，<a id="a-1c"></a>非生非灭，<a id="a-1d"></a>如地、<a id="a-1e"></a>水、<a id="a-1f"></a>火、<a id="a-1g"></a>风无有边际不可度量，<a id="a-1h"></a>平等遍有无有障碍犹如虚空，<a id="a-1i"></a>非眼识界乃至非意识界，<a id="a-1j"></a>断一切有不可譬喻离一切喻，<a id="a-1k"></a>如一切佛真实知故非不是如。<a id="a-1l"></a>何以故？<a id="a-1m"></a>一切众生皆悉得故非异于如。<a id="a-1n"></a>何以故？<a id="a-1o"></a>一切众生悉平等故其性是有。<a id="a-1p"></a>何以故？<a id="a-1q"></a>是实性故其性是实。<a id="a-1r"></a>何以故？<a id="a-1s"></a>无有去来现在节故。<a id="a-1t"></a>无作无受，<a id="a-1u"></a>无色无心，<a id="a-1v"></a>无想无受断一切受，<a id="a-1w"></a>无想断想，<a id="a-1x"></a>无行断行，<a id="a-1y"></a>无识断识，<a id="a-1z"></a>无阴入界断阴入界，<a id="a-20"></a>无初中后离诸魔业，<a id="a-21"></a>无有流布无漏非摄，<a id="a-22"></a>非行非讼无诤无罪，<a id="a-23"></a>常住自性无有分别，<a id="a-24"></a>无生无能生，<a id="a-25"></a>无灭无能灭，<a id="a-26"></a>无有根本无上无下，<a id="a-27"></a>无有屋宅无方无间，<a id="a-28"></a>非智非慧亦非慧行，<a id="a-29"></a>非谛所摄非生死摄，<a id="a-2A"></a>无有对治，<a id="a-2B"></a>无具功德，<a id="a-2C"></a>远离诸相。</p>
  <p id="a2D">“世尊，<a id="a-2E"></a>若如是义名菩提者，<a id="a-2F"></a>即无变句，<a id="a-2G"></a>即无觉句，<a id="a-2H"></a>即无贪句，<a id="a-2I"></a>即无诤句，<a id="a-2J"></a>即坚固句，<a id="a-2K"></a>即不坏句，<a id="a-2L"></a>即不动句，<a id="a-2M"></a>即不作句，<a id="a-2N"></a>即无身句，<a id="a-2O"></a>即无生句，<a id="a-2P"></a>即无智句，<a id="a-2Q"></a>即平等句，<a id="a-2R"></a>即无二句，<a id="a-2S"></a>即是实句、<a id="a-2T"></a>有句、<a id="a-2U"></a>真句、<a id="a-2V"></a>第一义句、<a id="a-2W"></a>无分别句、<a id="a-2X"></a>一味句、<a id="a-2Y"></a>一事句、<a id="a-2Z"></a>一乘句、<a id="a-2a"></a>无尽句、<a id="a-2b"></a>三世平等句、<a id="a-2c"></a>分别三世句、<a id="a-2d"></a>空句、<a id="a-2e"></a>无相句、<a id="a-2f"></a>无愿句、<a id="a-2g"></a>无行句、<a id="a-2h"></a>寂静句、<a id="a-2i"></a>性句、<a id="a-2j"></a>如句、<a id="a-2k"></a>无生句、<a id="a-2l"></a>无出句、<a id="a-2m"></a>尽句、<a id="a-2n"></a>无屋宅句、<a id="a-2o"></a>法句、<a id="a-2p"></a>实性句、<a id="a-2q"></a>自身性句、<a id="a-2r"></a>无身句、<a id="a-2s"></a>无作句、<a id="a-2t"></a>无想句、<a id="a-2u"></a>无诤句、<a id="a-2v"></a>无断句、<a id="a-2w"></a>无常句、<a id="a-2x"></a>十二因缘句、<a id="a-2y"></a>可观句、<a id="a-2z"></a>定句、<a id="a-30"></a>上句、<a id="a-31"></a>胜句、<a id="a-32"></a>无罪咎句、<a id="a-33"></a>无上句、<a id="a-34"></a>毕竟句、<a id="a-35"></a>净句、<a id="a-36"></a>无顶句、<a id="a-37"></a>无胜句、<a id="a-38"></a>无等句、<a id="a-39"></a>无依句、<a id="a-3A"></a>念句、<a id="a-3B"></a>无相似句、<a id="a-3C"></a>胜一切世间句、<a id="a-3D"></a>无句句、<a id="a-3E"></a>一切句之所依句。<a id="a-3F"></a>如是菩提，<a id="a-3G"></a>非青、<a id="a-3H"></a>非黄、<a id="a-3I"></a>非赤、<a id="a-3J"></a>非白，<a id="a-3K"></a>非色非非色，<a id="a-3L"></a>非长非短，<a id="a-3M"></a>非圆非方，<a id="a-3N"></a>无有规矩，<a id="a-3O"></a>非三界摄，<a id="a-3P"></a>非道非毕竟，<a id="a-3Q"></a>非行非到，<a id="a-3R"></a>非有处所非取非舍，<a id="a-3S"></a>离诸烦恼无有愁畏，<a id="a-3T"></a>断一切喜无真无化，<a id="a-3U"></a>离一切入无我我所，<a id="a-3V"></a>无有众生、<a id="a-3W"></a>寿命、<a id="a-3X"></a>士夫，<a id="a-3Y"></a>无量无边不可思议，<a id="a-3Z"></a>无有分界犹如虚空，<a id="a-3a"></a>其性毕竟不可宣说，<a id="a-3b"></a>成就如是无量之法乃名菩提。<a id="a-3c"></a>”</p>
  <p id="a3d">说是法时，<a id="a-3e"></a>三千大千世界大地六种震动，<a id="a-3f"></a>一切诸天大设供养香华伎乐，<a id="a-3g"></a>各作是言：<a id="a-3h"></a>“善哉！<a id="a-3i"></a>善哉！<a id="a-3j"></a>善男子，<a id="a-3k"></a>快作是说。<a id="a-3l"></a>”</p>
  <p id="a3m">尔时，<a id="a-3n"></a>会中有八万四千菩萨，<a id="a-3o"></a>得无尽器陀罗尼，<a id="a-3p"></a>一切法自在三昧无碍解脱法门。<a id="a-3q"></a>若有人能如是信者，<a id="a-3r"></a>是人亦当得是法利。</p>
  <p id="a3s">尔时，<a id="a-3t"></a>不可说菩萨复白佛言：<a id="a-3u"></a>“世尊，<a id="a-3v"></a>菩萨之戒不可宣说。<a id="a-3w"></a>何以故？<a id="a-3x"></a>身之本性不可说故，<a id="a-3y"></a>是故身戒不可宣说；<a id="a-3z"></a>口之本性亦不可说，<a id="a-40"></a>是故口戒不可宣说；<a id="a-41"></a>意之本性亦不可说，<a id="a-42"></a>是故意戒不可宣说。<a id="a-43"></a>世尊，<a id="a-44"></a>若有菩萨修行无上菩提道时，<a id="a-45"></a>护十善法亦不可说。<a id="a-46"></a>若以十善劝诸众生，<a id="a-47"></a>所劝众生亦不可说。<a id="a-48"></a>修集慈悲喜舍之心亦不可说。<a id="a-49"></a>何以故？<a id="a-4A"></a>修集慈心观无众生，<a id="a-4B"></a>修集悲心无作无受，<a id="a-4C"></a>修集喜心离憍慢醉，<a id="a-4D"></a>修集舍心远离二相。<a id="a-4E"></a>世尊，<a id="a-4F"></a>若有菩萨如是修集四无量心，<a id="a-4G"></a>即是修于清净梵行，<a id="a-4H"></a>住于梵道。<a id="a-4I"></a>是梵方便胜一切梵，<a id="a-4J"></a>常为诸梵之所供养。<a id="a-4K"></a>何以故？<a id="a-4L"></a>胜出一切诸梵行故，<a id="a-4M"></a>不修众生因缘慈故，<a id="a-4N"></a>不修诸法因缘悲故，<a id="a-4O"></a>不修二相因缘喜故，<a id="a-4P"></a>不修内外因缘舍故，<a id="a-4Q"></a>远离一切世间行故，<a id="a-4R"></a>舍弃世间诸梵行故，<a id="a-4S"></a>是故常为一切诸梵之所供养。</p>
  <p id="a4T">“世尊，<a id="a-4U"></a>以是因缘，<a id="a-4V"></a>菩萨之戒不可宣说。<a id="a-4W"></a>菩萨戒者，<a id="a-4X"></a>终不自诳亦不诳佛。<a id="a-4Y"></a>何以故？<a id="a-4Z"></a>自即无性，<a id="a-4a"></a>无性即无，<a id="a-4b"></a>无即无出，<a id="a-4c"></a>无出即是无有因缘，<a id="a-4d"></a>无因缘者即是无字，<a id="a-4e"></a>无字者即是不可言说。<a id="a-4f"></a>若有菩萨能如是学即不自诳。<a id="a-4g"></a>云何名为不诳？<a id="a-4h"></a>诸佛如来觉了一切诸法非法非非法，<a id="a-4i"></a>若非法非非法者即是平等，<a id="a-4j"></a>如是平等不可宣说。<a id="a-4k"></a>若有菩萨作如是学，<a id="a-4l"></a>是名不诳诸佛如来。<a id="a-4m"></a>复次，<a id="a-4n"></a>自者即是无我、<a id="a-4o"></a>无有我所，<a id="a-4p"></a>知亦无我、<a id="a-4q"></a>无有我所。<a id="a-4r"></a>若能如是修集学者，<a id="a-4s"></a>亦是无我、<a id="a-4t"></a>无有我所。<a id="a-4u"></a>若能如是思惟观者即不自诳。<a id="a-4v"></a>又如来者能随于如，<a id="a-4w"></a>随于如者即随众生，<a id="a-4x"></a>随众生者即是随顺一切诸法，<a id="a-4y"></a>随一切法即是不出不灭不住。<a id="a-4z"></a>若法不出不灭不住即是无为，<a id="a-50"></a>是故说言无为之法有三种相，<a id="a-51"></a>所谓无出、<a id="a-52"></a>无灭、<a id="a-53"></a>无住。<a id="a-54"></a>以是义故名为无为，<a id="a-55"></a>无为即圣，<a id="a-56"></a>圣名无怨，<a id="a-57"></a>如来远离一切怨故故名为圣。<a id="a-58"></a>怨者所谓无明，<a id="a-59"></a>如来永离一切无明，<a id="a-5A"></a>是故不为一切怨仇之所侵害。<a id="a-5B"></a>凡夫之人具无明故，<a id="a-5C"></a>是故常为怨仇所害。<a id="a-5D"></a>如来世尊能观怨界及智慧界，<a id="a-5E"></a>知烦恼界及寂静界，<a id="a-5F"></a>知生死界及涅槃界，<a id="a-5G"></a>知众生界及法界，<a id="a-5H"></a>了知魔界及以佛界，<a id="a-5I"></a>观于色界及以眼界、<a id="a-5J"></a>耳界、<a id="a-5K"></a>声界、<a id="a-5L"></a>鼻界、<a id="a-5M"></a>香界、<a id="a-5N"></a>舌界、<a id="a-5O"></a>味界、<a id="a-5P"></a>身界、<a id="a-5Q"></a>触界、<a id="a-5R"></a>意界、<a id="a-5S"></a>法界，<a id="a-5T"></a>知无明界及智慧界，<a id="a-5U"></a>皆悉平等即是平等。<a id="a-5V"></a>佛界不可说界，<a id="a-5W"></a>生死、<a id="a-5X"></a>涅槃二界平等，<a id="a-5Y"></a>即是佛界不可说界。<a id="a-5Z"></a>名色界知名色界皆悉平等，<a id="a-5a"></a>即是佛界不可说界。<a id="a-5b"></a>知六入界、<a id="a-5c"></a>六神通界皆悉平等，<a id="a-5d"></a>即是佛界不可说界。<a id="a-5e"></a>触界、<a id="a-5f"></a>灭界皆悉平等，<a id="a-5g"></a>即是佛界不可说界。<a id="a-5h"></a>受界、<a id="a-5i"></a>灭界皆悉平等，<a id="a-5j"></a>即是佛界不可说界。<a id="a-5k"></a>爱界、<a id="a-5l"></a>灭界皆悉平等，<a id="a-5m"></a>即是佛界不可说界。<a id="a-5n"></a>取界、<a id="a-5o"></a>灭界皆悉平等，<a id="a-5p"></a>即是佛界不可说界。<a id="a-5q"></a>有界、<a id="a-5r"></a>灭界皆悉平等，<a id="a-5s"></a>即是佛界不可说界。<a id="a-5t"></a>生界、<a id="a-5u"></a>灭界皆悉平等，<a id="a-5v"></a>即是佛界不可说界。<a id="a-5w"></a>老病死界及以灭界皆悉平等，<a id="a-5x"></a>即是平等佛界不可说界。<a id="a-5y"></a>世尊，<a id="a-5z"></a>菩萨若能作如是等观，<a id="a-60"></a>即得入于一切诸界。<a id="a-61"></a>菩萨若入如是等界，<a id="a-62"></a>见有贪者不生瞋恚，<a id="a-63"></a>见断贪者亦不生爱；<a id="a-64"></a>见有瞋者不生瞋心，<a id="a-65"></a>见断瞋者不生爱心；<a id="a-66"></a>见有痴者不生恚心，<a id="a-67"></a>见断痴者不生爱心。<a id="a-68"></a>何以故？<a id="a-69"></a>菩萨摩诃萨于如是等三种界中了了知故，<a id="a-6A"></a>如是菩萨了知三聚。<a id="a-6B"></a>世尊，<a id="a-6C"></a>菩萨若欲作是学者不诳如来。<a id="a-6D"></a>何以故？<a id="a-6E"></a>知诸如来所觉诸法，<a id="a-6F"></a>而是菩萨随顺学故，<a id="a-6G"></a>是故菩萨不诳如来。<a id="a-6H"></a>”</p>
  <p id="a6I">尔时，<a id="a-6J"></a>众中有一菩萨，<a id="a-6K"></a>名无所畏，<a id="a-6L"></a>问不可说菩萨言：<a id="a-6M"></a>“善男子，<a id="a-6N"></a>菩萨摩诃萨，<a id="a-6O"></a>云何而学名诳如来？<a id="a-6P"></a>”</p>
  <p id="a6Q">不可说菩萨言：<a id="a-6R"></a>“善男子，<a id="a-6S"></a>若有菩萨自作是言：<a id="a-6T"></a>‘我是持戒，<a id="a-6U"></a>彼是破戒。<a id="a-6V"></a>’如是菩萨名诳如来。<a id="a-6W"></a>‘我是施者，<a id="a-6X"></a>彼是悭贪。<a id="a-6Y"></a>我是修忍，<a id="a-6Z"></a>彼是瞋恚。<a id="a-6a"></a>我是精进，<a id="a-6b"></a>彼是懈怠。<a id="a-6c"></a>我是定者，<a id="a-6d"></a>彼是乱者。<a id="a-6e"></a>我是智慧，<a id="a-6f"></a>彼是愚痴。<a id="a-6g"></a>我是知足少欲之人，<a id="a-6h"></a>乐于寂静易养易满，<a id="a-6i"></a>乞食粪衣，<a id="a-6j"></a>唯畜三衣，<a id="a-6k"></a>不处众中，<a id="a-6l"></a>多闻诤语所言柔软，<a id="a-6m"></a>众生乐受具念智慧，<a id="a-6n"></a>净诸威仪及以口业，<a id="a-6o"></a>具四摄法慈悲喜舍，<a id="a-6p"></a>真语实语如说而作，<a id="a-6q"></a>知魔境界知已远离，<a id="a-6r"></a>常能修学六波罗蜜，<a id="a-6s"></a>能善说法为诸众生发大誓愿，<a id="a-6t"></a>能化众生不令放逸。<a id="a-6u"></a>’若作如是自赞己身毁呰他者，<a id="a-6v"></a>是名菩萨诳于如来。</p>
  <p id="a6w">“复次，<a id="a-6x"></a>善男子，<a id="a-6y"></a>菩萨若言：<a id="a-6z"></a>‘我能观察如是等法远离修灭。<a id="a-70"></a>’是亦名为诳于如来。<a id="a-71"></a>何以故？<a id="a-72"></a>诸佛出世及不出世，<a id="a-73"></a>法性常住。<a id="a-74"></a>以常住故，<a id="a-75"></a>一切法界不可知见，<a id="a-76"></a>不可远离，<a id="a-77"></a>不可修灭。<a id="a-78"></a>菩萨若说我及我所，<a id="a-79"></a>是亦名为诳于如来。<a id="a-7A"></a>何以故？<a id="a-7B"></a>无二相故。<a id="a-7C"></a>若有说言：<a id="a-7D"></a>‘我已得证，<a id="a-7E"></a>我能远离。<a id="a-7F"></a>’是亦名为诳于如来。<a id="a-7G"></a>何以故？<a id="a-7H"></a>性清净故。<a id="a-7I"></a>若言‘我有四念处’者，<a id="a-7J"></a>是亦名为诳于如来。<a id="a-7K"></a>何以故？<a id="a-7L"></a>如来觉了一切诸法无有念故。<a id="a-7M"></a>若言‘我有四正勤’者，<a id="a-7N"></a>是亦名为诳于如来。<a id="a-7O"></a>何以故？<a id="a-7P"></a>如来觉了一切诸法本性离故。<a id="a-7Q"></a>若言‘我有四如意分’，<a id="a-7R"></a>是亦名为诳于如来。<a id="a-7S"></a>何以故？<a id="a-7T"></a>如来觉了一切诸法无分别故。<a id="a-7U"></a>若言‘我具根、<a id="a-7V"></a>力、<a id="a-7W"></a>觉、<a id="a-7X"></a>道’，<a id="a-7Y"></a>是亦名为诳于如来。<a id="a-7Z"></a>何以故？<a id="a-7a"></a>如来世尊性无为故。<a id="a-7b"></a>若有说言‘我异道异’，<a id="a-7c"></a>是亦名为诳于如来。<a id="a-7d"></a>何以故？<a id="a-7e"></a>身即是道故。<a id="a-7f"></a>若言无明异于有爱，<a id="a-7g"></a>是亦名为诳于如来。<a id="a-7h"></a>何以故？<a id="a-7i"></a>无明与爱即是智慧即解脱故。<a id="a-7j"></a>若言三毒异三解脱门，<a id="a-7k"></a>是亦名为诳于如来。<a id="a-7l"></a>何以故？<a id="a-7m"></a>空无相愿即是贪欲瞋恚痴故。<a id="a-7n"></a>若言四倒异四果者，<a id="a-7o"></a>是亦名为诳于如来。<a id="a-7p"></a>何以故？<a id="a-7q"></a>四倒即是四道果故。<a id="a-7r"></a>若言八邪异于八正，<a id="a-7s"></a>是亦名为诳于如来。<a id="a-7t"></a>何以故？<a id="a-7u"></a>为坏八邪修八正故。<a id="a-7v"></a>若言众生九居止处异九次第，<a id="a-7w"></a>是亦名为诳于如来。<a id="a-7x"></a>何以故？<a id="a-7y"></a>无二性故。<a id="a-7z"></a>若有说言十善异于无学十善，<a id="a-80"></a>是亦名为诳于如来。<a id="a-81"></a>何以故？<a id="a-82"></a>一切诸法无修学故。<a id="a-83"></a>善男子，<a id="a-84"></a>菩萨若学如是等法，<a id="a-85"></a>是名为诳诸佛如来。</p>
  <p id="a86">“善男子，<a id="a-87"></a>一切众生及一众生无二无别。<a id="a-88"></a>何以故？<a id="a-89"></a>性无我故，<a id="a-8A"></a>言一众生、<a id="a-8B"></a>一切诸法无二无别。<a id="a-8C"></a>若言一法、<a id="a-8D"></a>一切法界无二无别，<a id="a-8E"></a>一佛世尊、<a id="a-8F"></a>一切法界无二无别，<a id="a-8G"></a>言一佛界、<a id="a-8H"></a>一切佛界无二无别，<a id="a-8I"></a>言一福田、<a id="a-8J"></a>一切福田无二无别，<a id="a-8K"></a>一切福田及以虚空无二无别，<a id="a-8L"></a>一切圣人远离烦恼，<a id="a-8M"></a>一切凡夫无二无别本性清净，<a id="a-8N"></a>一众生心、<a id="a-8O"></a>一切众生心无二无别本性清净，<a id="a-8P"></a>一界、<a id="a-8Q"></a>一切界，<a id="a-8R"></a>一入、<a id="a-8S"></a>一切入，<a id="a-8T"></a>一众生行、<a id="a-8U"></a>一切众生行无二无别。<a id="a-8V"></a>若言诸法乃至无有一念暂住，<a id="a-8W"></a>不造众恶，<a id="a-8X"></a>不著善法，<a id="a-8Y"></a>不生憍慢，<a id="a-8Z"></a>于不得中不作得想，<a id="a-8a"></a>于不证中不作证想，<a id="a-8b"></a>知于生死及以涅槃无作无受，<a id="a-8c"></a>知诸烦恼无有根本无生无长，<a id="a-8d"></a>随于戒戒、<a id="a-8e"></a>心戒、<a id="a-8f"></a>慧戒，<a id="a-8g"></a>远离烦恼不舍众生，<a id="a-8h"></a>净檀波罗蜜；<a id="a-8i"></a>无戒于戒，<a id="a-8j"></a>净尸波罗蜜；<a id="a-8k"></a>无人于人及无有我，<a id="a-8l"></a>净羼提波罗蜜；<a id="a-8m"></a>无作于作，<a id="a-8n"></a>净毗梨耶波罗蜜；<a id="a-8o"></a>无净于净，<a id="a-8p"></a>净禅波罗蜜；<a id="a-8q"></a>无行于行，<a id="a-8r"></a>净般若波罗蜜。<a id="a-8s"></a>无尽无生获得忍辱，<a id="a-8t"></a>得无记心而受记莂，<a id="a-8u"></a>不入正位亦不退转，<a id="a-8v"></a>一生不生兜率陀天，<a id="a-8w"></a>不从天下而处母胎，<a id="a-8x"></a>于一切法心无所住，<a id="a-8y"></a>亦不自说我已过于生老病死，<a id="a-8z"></a>不行七步，<a id="a-90"></a>亦不自言我是世间无上之尊，<a id="a-91"></a>不处中宫婇女娱乐，<a id="a-92"></a>不习世间技艺之事。<a id="a-93"></a>示现老人为坏贪身，<a id="a-94"></a>示现病苦为坏贪寿，<a id="a-95"></a>示现死相为坏贪欲及我我所，<a id="a-96"></a>示现沙门为令众生不求释梵人天之身，<a id="a-97"></a>勤求出世无上之法。<a id="a-98"></a>踰出宫城，<a id="a-99"></a>示现出离三界系缚及示悲果，<a id="a-9A"></a>前后顾视示无瞋爱，<a id="a-9B"></a>三十二相庄严其身，<a id="a-9C"></a>为示众生良祐福田。<a id="a-9D"></a>剃除周罗弃舍璎珞，<a id="a-9E"></a>遣马揵陟放阐陀还，<a id="a-9F"></a>示现远离一切烦恼。<a id="a-9G"></a>现剃髭发示不贪著于一切法，<a id="a-9H"></a>受著袈裟示调众生。<a id="a-9I"></a>从郁陀伽阿罗逻边咨问受法，<a id="a-9J"></a>示现破坏自高之心。<a id="a-9K"></a>六年苦行为坏外道，<a id="a-9L"></a>现受饮食示随世法，<a id="a-9M"></a>现受槀草示于知足，<a id="a-9N"></a>坐草蓐上示坏憍慢。<a id="a-9O"></a>诸天龙神赞叹戴仰，<a id="a-9P"></a>示现功德庄严果报。<a id="a-9Q"></a>降伏魔怨示勇猛力，<a id="a-9R"></a>右手指地示往福力，<a id="a-9S"></a>大地震动示报恩故。<a id="a-9T"></a>获得无上菩提之道，<a id="a-9U"></a>示现了知一切法相，<a id="a-9V"></a>观诸法等名之为佛，<a id="a-9W"></a>佛之智慧无能胜者。<a id="a-9X"></a>以是义故名为如来，<a id="a-9Y"></a>了了知见善不善法名萨婆若，<a id="a-9Z"></a>真实语故名天人师，<a id="a-9a"></a>不出诸法名转法轮，<a id="a-9b"></a>无转无说故名转说，<a id="a-9c"></a>无入之入名为法入，<a id="a-9d"></a>无门之门名为法门，<a id="a-9e"></a>无作之作名为法作，<a id="a-9f"></a>无禅之禅名为正禅，<a id="a-9g"></a>无脱之脱名正解脱，<a id="a-9h"></a>一切法性无系无缚。<a id="a-9i"></a>若是灭法即是过去，<a id="a-9j"></a>即是不生，<a id="a-9k"></a>是名佛出，<a id="a-9l"></a>无出之出即名佛出。<a id="a-9m"></a>若有菩萨能作是学，<a id="a-9n"></a>是名不诳诸佛如来。<a id="a-9o"></a>”</p>
  <p id="a9p">尔时，<a id="a-9q"></a>世尊赞不可说菩萨摩诃萨言：<a id="a-9r"></a>“善哉！<a id="a-9s"></a>善哉！<a id="a-9t"></a>善男子，<a id="a-9u"></a>善能分别如来出世。<a id="a-9v"></a>若有能信如是佛出，<a id="a-9w"></a>是人不觉一法微相。<a id="a-9x"></a>若不觉者，<a id="a-9y"></a>乃能了知如来出世。<a id="a-9z"></a>何以故？<a id="a-A0"></a>无出之出即是佛出。<a id="a-A1"></a>无作无作者，<a id="a-A2"></a>无受无受者，<a id="a-A3"></a>无漏无漏者，<a id="a-A4"></a>无诤无见，<a id="a-A5"></a>无入无转，<a id="a-A6"></a>无生无灭，<a id="a-A7"></a>无有菩提，<a id="a-A8"></a>无谄无诳，<a id="a-A9"></a>无心意识，<a id="a-AA"></a>无眼无二，<a id="a-AB"></a>无有眼行乃至意行，<a id="a-AC"></a>无说无教，<a id="a-AD"></a>是名佛出。<a id="a-AE"></a>”</p>
  <p id="aAF">尔时，<a id="a-AG"></a>无畏菩萨白佛言：<a id="a-AH"></a>“世尊，<a id="a-AI"></a>如佛所说，<a id="a-AJ"></a>如来出世及不可说所说佛出，<a id="a-AK"></a>谁当信之？<a id="a-AL"></a>”</p>
  <p id="aAM">尔时，<a id="a-AN"></a>宝女语无畏言：<a id="a-AO"></a>“法兄，<a id="a-AP"></a>如来出世不可思议，<a id="a-AQ"></a>难可庄严，<a id="a-AR"></a>难可证得。<a id="a-AS"></a>若人懈怠，<a id="a-AT"></a>心不真正，<a id="a-AU"></a>虚伪谄曲，<a id="a-AV"></a>憍慢喜瞋，<a id="a-AW"></a>嫉妒悭贪，<a id="a-AX"></a>不知恩义受恩不报，<a id="a-AY"></a>三戒不净贪著三界，<a id="a-AZ"></a>三垢所污不敬三宝不修三脱，<a id="a-Aa"></a>粗犷恶口乐说无义不知惭愧，<a id="a-Ab"></a>为利养故外现细行，<a id="a-Ac"></a>自诳诳他贪于供养诸根不调，<a id="a-Ad"></a>乐求声闻、<a id="a-Ae"></a>辟支佛乘，<a id="a-Af"></a>心不真实，<a id="a-Ag"></a>寡闻愚痴，<a id="a-Ah"></a>无念喜忘不知方便，<a id="a-Ai"></a>不修慈悲喜舍之心常行魔界，<a id="a-Aj"></a>贪著于人、<a id="a-Ak"></a>众生、<a id="a-Al"></a>寿命，<a id="a-Am"></a>说无因果无业行缘，<a id="a-An"></a>其心放逸乐为恶行，<a id="a-Ao"></a>舍离头陀乐行世法，<a id="a-Ap"></a>自赞己身毁呰他身，<a id="a-Aq"></a>贪于身命色等五法，<a id="a-Ar"></a>乐于睡眠，<a id="a-As"></a>喜闻世法不知时节，<a id="a-At"></a>亲近恶友，<a id="a-Au"></a>不能修行四摄之法。<a id="a-Av"></a>法兄，<a id="a-Aw"></a>如是等人不知佛出，<a id="a-Ax"></a>不信佛出。<a id="a-Ay"></a>”</p>
  <p id="aAz">无畏菩萨言：<a id="a-B0"></a>“宝女，<a id="a-B1"></a>汝今已得远离如是恶法不耶？<a id="a-B2"></a>”</p>
  <p id="aB3">宝女言：<a id="a-B4"></a>“法兄，<a id="a-B5"></a>我已远离如是恶法。<a id="a-B6"></a>云何远离？<a id="a-B7"></a>如不贪节，<a id="a-B8"></a>云何不贪？<a id="a-B9"></a>犹如贪节。<a id="a-BA"></a>云何贪节？<a id="a-BB"></a>如真实节。<a id="a-BC"></a>云何实节？<a id="a-BD"></a>如我见节。<a id="a-BE"></a>云何我见？<a id="a-BF"></a>如过去节。<a id="a-BG"></a>云何过去？<a id="a-BH"></a>如无明节。<a id="a-BI"></a>云何无明？<a id="a-BJ"></a>如贪爱节。<a id="a-BK"></a>云何无明贪爱等节？<a id="a-BL"></a>犹如智慧解脱等节。<a id="a-BM"></a>云何智慧解脱等节？<a id="a-BN"></a>犹如幻节。<a id="a-BO"></a>”</p>
  <p id="aBP">无畏菩萨言：<a id="a-BQ"></a>“宝女，<a id="a-BR"></a>幻者非心非意，<a id="a-BS"></a>智慧解脱即是心意。<a id="a-BT"></a>”</p>
  <p id="aBU">“法兄，<a id="a-BV"></a>一切众生心意智慧，<a id="a-BW"></a>及以解脱悉皆如幻。<a id="a-BX"></a>”</p>
  <p id="aBY">无畏菩萨言：<a id="a-BZ"></a>“宝女，<a id="a-Ba"></a>如不可说菩萨所说，<a id="a-Bb"></a>汝能信不？<a id="a-Bc"></a>”</p>
  <p id="aBd">宝女言：<a id="a-Be"></a>“法兄，<a id="a-Bf"></a>不可说者终无所说，<a id="a-Bg"></a>如其说者非不可说。<a id="a-Bh"></a>若不可说有所说者，<a id="a-Bi"></a>云何得名不可说耶？<a id="a-Bj"></a>即应是说，<a id="a-Bk"></a>以不可说实无所说，<a id="a-Bl"></a>是故名为不可说也。<a id="a-Bm"></a>若不可说实无所说，<a id="a-Bn"></a>我于今者为何所闻？<a id="a-Bo"></a>若无所闻，<a id="a-Bp"></a>何所信耶？<a id="a-Bq"></a>”</p>
  <p id="aBr">无畏菩萨言：<a id="a-Bs"></a>“宝女，<a id="a-Bt"></a>是不可说实有所说，<a id="a-Bu"></a>今有证知所谓大众。<a id="a-Bv"></a>一切大众皆悉得闻，<a id="a-Bw"></a>是不可说之所宣说。<a id="a-Bx"></a>”</p>
  <p id="aBy">宝女言：<a id="a-Bz"></a>“法兄，<a id="a-C0"></a>此大众中，<a id="a-C1"></a>若有言我闻不可说之所说者，<a id="a-C2"></a>即是虚妄。<a id="a-C3"></a>何以故？<a id="a-C4"></a>是不可说实无所说，<a id="a-C5"></a>云何大众而言闻耶？<a id="a-C6"></a>”</p>
  <p id="aC7">无畏菩萨言：<a id="a-C8"></a>“宝女，<a id="a-C9"></a>汝于今者信佛语不？<a id="a-CA"></a>”</p>
  <p id="aCB">“法兄，<a id="a-CC"></a>若有世间无信之人，<a id="a-CD"></a>即是佛也。<a id="a-CE"></a>何以故？<a id="a-CF"></a>信者即是贪欲瞋恚，<a id="a-CG"></a>如来无有贪欲瞋恚，<a id="a-CH"></a>是故无信，<a id="a-CI"></a>若无信者即是无证。<a id="a-CJ"></a>法兄，<a id="a-CK"></a>空无相愿真实无证，<a id="a-CL"></a>是故如来亦无有证。<a id="a-CM"></a>法兄，<a id="a-CN"></a>法界实性无作无为，<a id="a-CO"></a>虚空等法真实无证，<a id="a-CP"></a>是故如来亦无有证。<a id="a-CQ"></a>”</p>
  <p id="aCR">无畏菩萨言：<a id="a-CS"></a>“宝女，<a id="a-CT"></a>以何为证？<a id="a-CU"></a>”</p>
  <p id="aCV">宝女言：<a id="a-CW"></a>“法兄，<a id="a-CX"></a>若有不见无量佛法，<a id="a-CY"></a>如是之人可以为证。<a id="a-CZ"></a>”</p>
  <p id="aCa">无畏菩萨言：<a id="a-Cb"></a>“宝女，<a id="a-Cc"></a>此舍利弗、<a id="a-Cd"></a>目揵连等是证信不？<a id="a-Ce"></a>”</p>
  <p id="aCf">宝女言：<a id="a-Cg"></a>“法兄，<a id="a-Ch"></a>如是，<a id="a-Ci"></a>如是，<a id="a-Cj"></a>是证是信。<a id="a-Ck"></a>何以故？<a id="a-Cl"></a>声闻人戒则有边际，<a id="a-Cm"></a>如来之戒无有边际。<a id="a-Cn"></a>定、<a id="a-Co"></a>慧、<a id="a-Cp"></a>解脱、<a id="a-Cq"></a>解脱知见亦复如是。<a id="a-Cr"></a>”</p>
  <p id="aCs">尔时，<a id="a-Ct"></a>舍利弗语宝女言：<a id="a-Cu"></a>“宝女，<a id="a-Cv"></a>声闻亦有三解脱门，<a id="a-Cw"></a>如来亦有三解脱门。<a id="a-Cx"></a>汝今何故以声闻人而为证信，<a id="a-Cy"></a>不以如来？<a id="a-Cz"></a>”</p>
  <p id="aD0">宝女言：<a id="a-D1"></a>“大德，<a id="a-D2"></a>如阿耨达池，<a id="a-D3"></a>有八味水雨阎浮提而已，<a id="a-D4"></a>一切草木丛林悉得增长，<a id="a-D5"></a>如是雨水有差别不？<a id="a-D6"></a>”</p>
  <p id="aD7">舍利弗言：<a id="a-D8"></a>“不也，<a id="a-D9"></a>宝女。<a id="a-DA"></a>”</p>
  <p id="aDB">“大德，<a id="a-DC"></a>如阿耨达池水本一味，<a id="a-DD"></a>德人用之则有种种微妙甘味，<a id="a-DE"></a>薄德之人用其味则一粗恶不美。<a id="a-DF"></a>大德，<a id="a-DG"></a>如来、<a id="a-DH"></a>声闻三解脱亦复如是。<a id="a-DI"></a>是故如来、<a id="a-DJ"></a>声闻之人则有差别，<a id="a-DK"></a>而法界性实无差别。<a id="a-DL"></a>”</p>
  <p id="aDM">尔时，<a id="a-DN"></a>世尊赞宝女言：<a id="a-DO"></a>“善哉！<a id="a-DP"></a>善哉！<a id="a-DQ"></a>宝女，<a id="a-DR"></a>善能分别宣说是义。<a id="a-DS"></a>”</p>
  <p id="aDT">宝女说是法时，<a id="a-DU"></a>天与人三万二千发阿耨多罗三藐三菩提心。</p>
  <p id="aDV">宝女复语舍利弗言：<a id="a-DW"></a>“大德，<a id="a-DX"></a>譬如大海其水一味，<a id="a-DY"></a>多有诸宝，<a id="a-DZ"></a>亦有水精下价之珠；<a id="a-Da"></a>法界亦尔，<a id="a-Db"></a>虽复平等，<a id="a-Dc"></a>诸佛学之得无价宝，<a id="a-Dd"></a>声闻学之得下价宝。<a id="a-De"></a>大德，<a id="a-Df"></a>如须弥山上，<a id="a-Dg"></a>有诸天人多受快乐，<a id="a-Dh"></a>或复有天少受快乐，<a id="a-Di"></a>而须弥山实无差别；<a id="a-Dj"></a>法界亦尔，<a id="a-Dk"></a>虽复无差，<a id="a-Dl"></a>如来处之受无量乐，<a id="a-Dm"></a>声闻处之受有量乐。<a id="a-Dn"></a>大德，<a id="a-Do"></a>如转轮王，<a id="a-Dp"></a>虽有千子皆亦不得称绍尊位；<a id="a-Dq"></a>声闻之人亦复如是，<a id="a-Dr"></a>虽有智慧不名为佛。<a id="a-Ds"></a>大德，<a id="a-Dt"></a>如燃灯器，<a id="a-Du"></a>金则黄光，<a id="a-Dv"></a>铜则赤光，<a id="a-Dw"></a>其色虽异，<a id="a-Dx"></a>灯无差别；<a id="a-Dy"></a>法界亦尔，<a id="a-Dz"></a>诸佛燃之智光无边，<a id="a-E0"></a>声闻燃之智光有边，<a id="a-E1"></a>而法界性实无差别。<a id="a-E2"></a>大德，<a id="a-E3"></a>如转轮王入城邑时，<a id="a-E4"></a>一切悉知；<a id="a-E5"></a>薄福之人入城邑时，<a id="a-E6"></a>乃至亲厚犹不觉知。<a id="a-E7"></a>如来世尊入法界时亦复如是，<a id="a-E8"></a>一切天人皆悉觉知，<a id="a-E9"></a>障覆一切外道异学，<a id="a-EA"></a>胜诸声闻、<a id="a-EB"></a>辟支佛等；<a id="a-EC"></a>声闻之人入法界时，<a id="a-ED"></a>声闻犹尚不觉不知，<a id="a-EE"></a>况复余人？<a id="a-EF"></a>大德，<a id="a-EG"></a>譬如山间有师子吼，<a id="a-EH"></a>瞿枳罗鸟、<a id="a-EI"></a>迦陵频伽、<a id="a-EJ"></a>孔雀等声，<a id="a-EK"></a>人声、<a id="a-EL"></a>牛声、<a id="a-EM"></a>驴声、<a id="a-EN"></a>马声，<a id="a-EO"></a>响随声发，<a id="a-EP"></a>而是响者实无差别，<a id="a-EQ"></a>随声发故响则不同。<a id="a-ER"></a>如来、<a id="a-ES"></a>声闻三解脱门亦复如是，<a id="a-ET"></a>如来能坏一切魔众，<a id="a-EU"></a>能胜一切外道邪见，<a id="a-EV"></a>能知一切众生心念，<a id="a-EW"></a>能知众生种种所行，<a id="a-EX"></a>能调声闻、<a id="a-EY"></a>辟支佛等，<a id="a-EZ"></a>能出诸佛如来音声；<a id="a-Ea"></a>声闻之人虽同法界，<a id="a-Eb"></a>则不能同作如是等事。<a id="a-Ec"></a>大德，<a id="a-Ed"></a>譬如甘蔗其味虽一，<a id="a-Ee"></a>与白石蜜为福德人，<a id="a-Ef"></a>出黑石蜜为薄福德人；<a id="a-Eg"></a>法界亦尔，<a id="a-Eh"></a>菩萨摩诃萨则得大智甘露之味，<a id="a-Ei"></a>不杂声闻、<a id="a-Ej"></a>辟支佛味，<a id="a-Ek"></a>声闻唯得有边智味。<a id="a-El"></a>大德，<a id="a-Em"></a>譬如三千大千世界多有大海，<a id="a-En"></a>为利无量无边众生，<a id="a-Eo"></a>亦有小河利少众生；<a id="a-Ep"></a>法界亦尔。<a id="a-Eq"></a>大德，<a id="a-Er"></a>如日月星宿俱游虚空，<a id="a-Es"></a>而星宿明不及日月，<a id="a-Et"></a>是虚空性实无差别；<a id="a-Eu"></a>法界亦尔，<a id="a-Ev"></a>如来、<a id="a-Ew"></a>声闻虽俱游止，<a id="a-Ex"></a>智慧光明实不同等，<a id="a-Ey"></a>而法界性亦无差别。<a id="a-Ez"></a>大德，<a id="a-F0"></a>譬如二人同学一业，<a id="a-F1"></a>一则工巧多得利益，<a id="a-F2"></a>一则疏拙获利无几；<a id="a-F3"></a>如来、<a id="a-F4"></a>声闻法界亦尔。<a id="a-F5"></a>大德，<a id="a-F6"></a>如一叠华无有差别，<a id="a-F7"></a>巧方便故得上价衣，<a id="a-F8"></a>拙方便故得下价衣；<a id="a-F9"></a>法界一性亦复如是，<a id="a-FA"></a>如来乃以智慧方便大慈大悲业因缘故，<a id="a-FB"></a>得大寂静无价智慧，<a id="a-FC"></a>声闻之人得下智慧而不清净。<a id="a-FD"></a>大德，<a id="a-FE"></a>如大海中有罗睺罗阿修罗王，<a id="a-FF"></a>亦有其余众生之类，<a id="a-FG"></a>唯阿修罗王能得其底，<a id="a-FH"></a>余则不得；<a id="a-FI"></a>法界亦尔，<a id="a-FJ"></a>如来则得毕竟智慧，<a id="a-FK"></a>声闻不得。<a id="a-FL"></a>大德，<a id="a-FM"></a>譬如大地生千叶华及七叶华，<a id="a-FN"></a>诸天世人见千叶华悉生欢喜；<a id="a-FO"></a>如来、<a id="a-FP"></a>声闻法界亦尔，<a id="a-FQ"></a>诸天世人见佛欢喜心生爱乐，<a id="a-FR"></a>非声闻也。<a id="a-FS"></a>大德，<a id="a-FT"></a>以是义故，<a id="a-FU"></a>如来智慧无量无边，<a id="a-FV"></a>声闻智慧有量有边，<a id="a-FW"></a>而法界性实无差别。<a id="a-FX"></a>”</p>
  <p id="aFY">无畏菩萨语宝女言：<a id="a-FZ"></a>“是不可说菩萨摩诃萨定是汝师，<a id="a-Fa"></a>能以妙法调伏于汝。<a id="a-Fb"></a>”</p>
  <p id="aFc">宝女答言：<a id="a-Fd"></a>“善男子，<a id="a-Fe"></a>不可说菩萨无所调伏。<a id="a-Ff"></a>何以故？<a id="a-Fg"></a>如是菩萨，<a id="a-Fh"></a>不见自他及以此彼，<a id="a-Fi"></a>如其尔者，<a id="a-Fj"></a>何所调伏？<a id="a-Fk"></a>善男子，<a id="a-Fl"></a>若有不觉一切魔界及自境界，<a id="a-Fm"></a>如是之人则能调伏。<a id="a-Fn"></a>复次，<a id="a-Fo"></a>善男子，<a id="a-Fp"></a>若能知见一切诸法，<a id="a-Fq"></a>不见有我及以我所，<a id="a-Fr"></a>如是之人则能调伏。<a id="a-Fs"></a>复次，<a id="a-Ft"></a>善男子，<a id="a-Fu"></a>若有能自勤修苦行，<a id="a-Fv"></a>不劝他修，<a id="a-Fw"></a>修苦行已心不生高，<a id="a-Fx"></a>如是之人则能调伏。<a id="a-Fy"></a>复次，<a id="a-Fz"></a>善男子，<a id="a-G0"></a>如诸菩萨为众生故，<a id="a-G1"></a>在大生死即得解脱不行涅槃，<a id="a-G2"></a>如是之人则能调伏。<a id="a-G3"></a>是名第一实义调伏。<a id="a-G4"></a>”</p>
  <p id="aG5">尔时，<a id="a-G6"></a>世尊告无畏菩萨言：<a id="a-G7"></a>“善男子，<a id="a-G8"></a>是宝女者，<a id="a-G9"></a>真实从彼不可说菩萨而得调伏；<a id="a-GA"></a>以调伏故，<a id="a-GB"></a>未来当得阿耨多罗三藐三菩提。<a id="a-GC"></a>”</p>
  <p id="aGD">是时，<a id="a-GE"></a>宝女复白佛言：<a id="a-GF"></a>“世尊，<a id="a-GG"></a>菩萨摩诃萨实无调伏。<a id="a-GH"></a>若调伏者即是大悲，<a id="a-GI"></a>悲能调伏，<a id="a-GJ"></a>非是人也。<a id="a-GK"></a>声闻之人则须调伏。<a id="a-GL"></a>何以故？<a id="a-GM"></a>无大悲故。<a id="a-GN"></a>世尊，<a id="a-GO"></a>如庵罗果树上熟者，<a id="a-GP"></a>其味甘美，<a id="a-GQ"></a>人所贪嗜；<a id="a-GR"></a>若生郁者，<a id="a-GS"></a>其味则苦，<a id="a-GT"></a>人所薄贱。<a id="a-GU"></a>如来智慧亦复如是，<a id="a-GV"></a>从大悲生，<a id="a-GW"></a>是故自调不由于他。<a id="a-GX"></a>”</p>
  <p id="aGY">无畏菩萨语宝女言：<a id="a-GZ"></a>“汝亦能报是不可说菩萨恩不？<a id="a-Ga"></a>”</p>
  <p id="aGb">宝女言：<a id="a-Gc"></a>“善男子，<a id="a-Gd"></a>我若知恩，<a id="a-Ge"></a>何得不报？<a id="a-Gf"></a>若有众生不能修行菩提道者，<a id="a-Gg"></a>如是之人则不能报。<a id="a-Gh"></a>”</p>
  <p id="aGi">“宝女，<a id="a-Gj"></a>云何名为修菩提道？<a id="a-Gk"></a>”</p>
  <p id="aGl">宝女言：<a id="a-Gm"></a>“善男子，<a id="a-Gn"></a>三十二业名菩提行。<a id="a-Go"></a>何等三十二？<a id="a-Gp"></a>终不退失菩提之心；<a id="a-Gq"></a>不贪声闻、<a id="a-Gr"></a>辟支佛心；<a id="a-Gs"></a>至心修行无有谄曲；<a id="a-Gt"></a>凡所修行无有障碍；<a id="a-Gu"></a>为众生行心无厌悔；<a id="a-Gv"></a>虽行生死离贪恚心；<a id="a-Gw"></a>于诸众生其心平等，<a id="a-Gx"></a>悉能教化而调伏之；<a id="a-Gy"></a>以四摄法而摄取之；<a id="a-Gz"></a>为众得乐修大慈心；<a id="a-H0"></a>为苦众生修行大悲；<a id="a-H1"></a>如说而行精进坚固；<a id="a-H2"></a>终不欺诳一切众生；<a id="a-H3"></a>所修庄严为助菩提；<a id="a-H4"></a>不求一切世间之乐，<a id="a-H5"></a>心不贪著世间利养；<a id="a-H6"></a>不为身故造作众恶；<a id="a-H7"></a>不贪寿命，<a id="a-H8"></a>不见他过；<a id="a-H9"></a>其心调伏净三种戒；<a id="a-HA"></a>庄严修集相好之业；<a id="a-HB"></a>常念出家报往善业；<a id="a-HC"></a>常乐寂静多闻无厌；<a id="a-HD"></a>智慧能利自身他身；<a id="a-HE"></a>凡所说法无有食想；<a id="a-HF"></a>能舍一切不求果报；<a id="a-HG"></a>净于戒聚不生憍慢；<a id="a-HH"></a>终不自赞所有功德；<a id="a-HI"></a>为他人故勤修忍辱；<a id="a-HJ"></a>为净土故勤行精进；<a id="a-HK"></a>为知方便求一切智；<a id="a-HL"></a>永断一切烦恼习气；<a id="a-HM"></a>为得神通护持正法；<a id="a-HN"></a>亲近善友善心思惟；<a id="a-HO"></a>远离魔业如法而住，<a id="a-HP"></a>得无生灭微妙智慧。<a id="a-HQ"></a>善男子，<a id="a-HR"></a>若有不能行如是法，<a id="a-HS"></a>当知是人不能报恩，<a id="a-HT"></a>亦复不能知如来恩。</p>
  <p id="aHU">“善男子，<a id="a-HV"></a>有二种人必死不治，<a id="a-HW"></a>毕竟不能知恩报恩：<a id="a-HX"></a>一者、<a id="a-HY"></a>声闻，<a id="a-HZ"></a>二者、<a id="a-Ha"></a>缘觉。<a id="a-Hb"></a>善男子，<a id="a-Hc"></a>譬如有人坠堕深坑，<a id="a-Hd"></a>是人不能自利利他；<a id="a-He"></a>声闻、<a id="a-Hf"></a>缘觉亦复如是，<a id="a-Hg"></a>堕解脱坑，<a id="a-Hh"></a>不能自利及以利他。<a id="a-Hi"></a>”</p>
  <p id="aHj">尔时，<a id="a-Hk"></a>无畏菩萨即脱己身所著上衣，<a id="a-Hl"></a>以报宝女说法之恩。<a id="a-Hm"></a>尔时，<a id="a-Hn"></a>宝女不肯受之。<a id="a-Ho"></a>无畏菩萨言：<a id="a-Hp"></a>“我为法故，<a id="a-Hq"></a>唯愿受之。<a id="a-Hr"></a>”</p>
  <p id="aHs">“善男子，<a id="a-Ht"></a>法离于贪，<a id="a-Hu"></a>是故不应说法。<a id="a-Hv"></a>而受法者无取，<a id="a-Hw"></a>是故不应取供养物。<a id="a-Hx"></a>法者无贪，<a id="a-Hy"></a>是故不应贪供养物。<a id="a-Hz"></a>法者无我及以我所，<a id="a-I0"></a>是故不应以我所物而为供养。<a id="a-I1"></a>法者清净，<a id="a-I2"></a>是故不应以不净物而为供养。<a id="a-I3"></a>法无身心，<a id="a-I4"></a>身心行者非供养也。<a id="a-I5"></a>法非心意识，<a id="a-I6"></a>心意识者非供养也。<a id="a-I7"></a>法无牵挽，<a id="a-I8"></a>有牵挽者非供养也。<a id="a-I9"></a>法非有无，<a id="a-IA"></a>是故有法非供养也。<a id="a-IB"></a>法非诸有，<a id="a-IC"></a>是故有想非供养也。<a id="a-ID"></a>法非觉观，<a id="a-IE"></a>有觉观者非供养也。<a id="a-IF"></a>法无增减，<a id="a-IG"></a>有增减者非供养也。<a id="a-IH"></a>法无高下，<a id="a-II"></a>有高下者非供养也。<a id="a-IJ"></a>法不可说、<a id="a-IK"></a>不可听闻、<a id="a-IL"></a>无有名字，<a id="a-IM"></a>舍一切声远离圣道，<a id="a-IN"></a>是故不可以衣供养。<a id="a-IO"></a>法无境界，<a id="a-IP"></a>非眼境界至意境界，<a id="a-IQ"></a>无有屋宅，<a id="a-IR"></a>是故不应以衣供养。<a id="a-IS"></a>法者即是十二因缘，<a id="a-IT"></a>非常非断，<a id="a-IU"></a>是故不应以衣供养。<a id="a-IV"></a>法无障碍，<a id="a-IW"></a>不颠不倒，<a id="a-IX"></a>不可量度，<a id="a-IY"></a>无我、<a id="a-IZ"></a>众生、<a id="a-Ia"></a>士夫、<a id="a-Ib"></a>寿命，<a id="a-Ic"></a>不生不灭，<a id="a-Id"></a>不出无为，<a id="a-Ie"></a>是故不应以衣供养。<a id="a-If"></a>”</p>
  <p id="aIg">无畏菩萨言：<a id="a-Ih"></a>“宝女，<a id="a-Ii"></a>如来世尊亦受如是法之供养。<a id="a-Ij"></a>”</p>
  <p id="aIk">“善男子，<a id="a-Il"></a>如来虽受法之供养，<a id="a-Im"></a>如法界性而不分别。<a id="a-In"></a>”</p>
  <p id="aIo">“宝女，<a id="a-Ip"></a>云何名为分别法界？<a id="a-Iq"></a>”</p>
  <p id="aIr">“善男子，<a id="a-Is"></a>若言法异，<a id="a-It"></a>法供养异，<a id="a-Iu"></a>受施者异，<a id="a-Iv"></a>施者亦异，<a id="a-Iw"></a>是则名为分别法界。<a id="a-Ix"></a>若不分别法及供养、<a id="a-Iy"></a>受者、<a id="a-Iz"></a>施者，<a id="a-J0"></a>是则不名分别法界。<a id="a-J1"></a>”</p>
  <p id="aJ2">无畏菩萨言：<a id="a-J3"></a>“宝女，<a id="a-J4"></a>如其法界无分别者，<a id="a-J5"></a>云何说言分别法界不分别耶？<a id="a-J6"></a>”</p>
  <p id="aJ7">宝女言：<a id="a-J8"></a>“善男子，<a id="a-J9"></a>法界之性虽无分别，<a id="a-JA"></a>而诸众生心颠倒故生于分别。<a id="a-JB"></a>善男子，<a id="a-JC"></a>如有器故，<a id="a-JD"></a>名为完破；<a id="a-JE"></a>若有作业有所取者，<a id="a-JF"></a>则名为破，<a id="a-JG"></a>名为分别。<a id="a-JH"></a>善男子，<a id="a-JI"></a>如器虽坏，<a id="a-JJ"></a>器中虚空终不可坏，<a id="a-JK"></a>法界之性亦复如是。<a id="a-JL"></a>”</p>
  <p id="aJM">尔时，<a id="a-JN"></a>世尊赞宝女言：<a id="a-JO"></a>“善哉！<a id="a-JP"></a>善哉！<a id="a-JQ"></a>若有人能成就是法，<a id="a-JR"></a>如是之人堪受三千大千世界人天供养。<a id="a-JS"></a>”</p>
  <p id="aJT">佛说是已，<a id="a-JU"></a>大众诸人各各脱身乌多罗僧奉上宝女。</p>
  <p id="aJV">尔时，<a id="a-JW"></a>不可说菩萨摩诃萨白佛言：<a id="a-JX"></a>“世尊，<a id="a-JY"></a>凡可说者即是世间，<a id="a-JZ"></a>不可说者即是出世；<a id="a-Ja"></a>可宣说者即是爱心，<a id="a-Jb"></a>不可说者即是离爱；<a id="a-Jc"></a>可宣说者是世间行，<a id="a-Jd"></a>不可说者是出世行。<a id="a-Je"></a>世尊，<a id="a-Jf"></a>出世之义无所造作，<a id="a-Jg"></a>无所作者即无诤讼，<a id="a-Jh"></a>无诤讼者即沙门法，<a id="a-Ji"></a>沙门法者即出世法，<a id="a-Jj"></a>出世法者即无罪过，<a id="a-Jk"></a>无罪过者即是不取不生不灭，<a id="a-Jl"></a>不生不灭即是出世，<a id="a-Jm"></a>出世之法不可宣说不可显示。<a id="a-Jn"></a>以是义故，<a id="a-Jo"></a>一切诸法不可宣说。<a id="a-Jp"></a>”</p>
  <p id="aJq">尔时，<a id="a-Jr"></a>众中有一天子，<a id="a-Js"></a>名曰胜意，<a id="a-Jt"></a>语不可说菩萨言：<a id="a-Ju"></a>“善男子，<a id="a-Jv"></a>若一切法不可说者，<a id="a-Jw"></a>众生云何而得言说不可说言？<a id="a-Jx"></a>”</p>
  <p id="aJy">“善男子，<a id="a-Jz"></a>汝宁知响有言说不？<a id="a-K0"></a>”</p>
  <p id="aK1">胜意言：<a id="a-K2"></a>“善男子，<a id="a-K3"></a>响者皆从因缘而有。<a id="a-K4"></a>”</p>
  <p id="aK5">“善男子，<a id="a-K6"></a>是响之因，<a id="a-K7"></a>为定在内，<a id="a-K8"></a>为定在外？<a id="a-K9"></a>”</p>
  <p id="aKA">天子言：<a id="a-KB"></a>“善男子，<a id="a-KC"></a>如是因者，<a id="a-KD"></a>不定在内，<a id="a-KE"></a>不定在外。<a id="a-KF"></a>”</p>
  <p id="aKG">“天子，<a id="a-KH"></a>一切众生强作二想而有所说，<a id="a-KI"></a>诸法之性实不可说。<a id="a-KJ"></a>”</p>
  <p id="aKK">天子言：<a id="a-KL"></a>“善男子，<a id="a-KM"></a>若不可说，<a id="a-KN"></a>云何如来宣说八万四千法聚，<a id="a-KO"></a>令诸声闻受持读诵？<a id="a-KP"></a>”</p>
  <p id="aKQ">“天子，<a id="a-KR"></a>如来世尊实无所说，<a id="a-KS"></a>无所说者即是如来。<a id="a-KT"></a>天子，<a id="a-KU"></a>汝知何等为如来也？<a id="a-KV"></a>将不谓色受想行识是如来乎？<a id="a-KW"></a>将不说佛是去来现在，<a id="a-KX"></a>有为无为，<a id="a-KY"></a>阴、<a id="a-KZ"></a>界、<a id="a-Ka"></a>诸入三界所摄，<a id="a-Kb"></a>是因、<a id="a-Kc"></a>是果、<a id="a-Kd"></a>是和合耶？<a id="a-Ke"></a>或想、<a id="a-Kf"></a>非想、<a id="a-Kg"></a>亦想非想、<a id="a-Kh"></a>非想非非想耶？<a id="a-Ki"></a>”</p>
  <p id="aKj">“不也，<a id="a-Kk"></a>善男子。<a id="a-Kl"></a>”</p>
  <p id="aKm">“天子，<a id="a-Kn"></a>若如是等非如来者，<a id="a-Ko"></a>云何可说？<a id="a-Kp"></a>若不可说，<a id="a-Kq"></a>云何而言如来世尊演说八万四千法聚？<a id="a-Kr"></a>是故八万四千法聚实不可说，<a id="a-Ks"></a>声闻受者亦不可说，<a id="a-Kt"></a>不可说者即是正义，<a id="a-Ku"></a>义若无说即是真实。<a id="a-Kv"></a>若可说者则为不定，<a id="a-Kw"></a>若不可说则为可证。<a id="a-Kx"></a>若可说者不可为证。<a id="a-Ky"></a>何以故？<a id="a-Kz"></a>以颠倒故。<a id="a-L0"></a>”</p>
  <p id="aL1">尔时，<a id="a-L2"></a>胜意天子白佛言：<a id="a-L3"></a>“世尊，<a id="a-L4"></a>是不可说菩萨所说，<a id="a-L5"></a>谁当信之？<a id="a-L6"></a>”</p>
  <p id="aL7">尔时，<a id="a-L8"></a>不可说菩萨以神通力，<a id="a-L9"></a>化作比丘作如是言：<a id="a-LA"></a>“我今深信是不可说菩萨所说。<a id="a-LB"></a>何以故？<a id="a-LC"></a>我如如来亦如法界，<a id="a-LD"></a>如来诸阴不可宣说，<a id="a-LE"></a>我阴亦尔不可宣说；<a id="a-LF"></a>如来界入不可宣说，<a id="a-LG"></a>我之界入亦不可说；<a id="a-LH"></a>如来菩提、<a id="a-LI"></a>我之菩提，<a id="a-LJ"></a>亦尔等无差别。<a id="a-LK"></a>如来了知诸众生界，<a id="a-LL"></a>我亦了知诸众生界；<a id="a-LM"></a>如来转于无上法轮，<a id="a-LN"></a>我亦如是转于法轮；<a id="a-LO"></a>如来入于无上涅槃，<a id="a-LP"></a>我亦如是入于涅槃。<a id="a-LQ"></a>”</p>
  <p id="aLR">天子言：<a id="a-LS"></a>“比丘，<a id="a-LT"></a>汝今将非魔所造耶？<a id="a-LU"></a>而说是言等于如来。<a id="a-LV"></a>”</p>
  <p id="aLW">比丘言：<a id="a-LX"></a>“天子，<a id="a-LY"></a>若有人言我异佛异，<a id="a-LZ"></a>当知是人即魔弟子。<a id="a-La"></a>若有说言以我平等观法平等，<a id="a-Lb"></a>法平等故众生平等，<a id="a-Lc"></a>众生平等如来平等，<a id="a-Ld"></a>如是之人即真实知能过魔界。<a id="a-Le"></a>”</p>
  <p id="aLf">时，<a id="a-Lg"></a>化比丘说是语时，<a id="a-Lh"></a>五百比丘漏尽解脱，<a id="a-Li"></a>八千菩萨成就忍辱，<a id="a-Lj"></a>即以香华供养比丘。</p>
  <p id="aLk">舍利弗言：<a id="a-Ll"></a>“诸善男子，<a id="a-Lm"></a>何故供养是化比丘？<a id="a-Ln"></a>”</p>
  <p id="aLo">诸菩萨言：<a id="a-Lp"></a>“大德，<a id="a-Lq"></a>谁作是化？<a id="a-Lr"></a>”</p>
  <p id="aLs">“诸善男子，<a id="a-Lt"></a>汝今不知是不可说之所化乎？<a id="a-Lu"></a>”</p>
  <p id="aLv">诸菩萨言：<a id="a-Lw"></a>“大德，<a id="a-Lx"></a>譬如如来复化如来，<a id="a-Ly"></a>有人供养，<a id="a-Lz"></a>为供养谁？<a id="a-M0"></a>”</p>
  <p id="aM1">“诸善男子，<a id="a-M2"></a>是人即是供养如来。<a id="a-M3"></a>”</p>
  <p id="aM4">“大德，<a id="a-M5"></a>若有供养是化比丘，<a id="a-M6"></a>即是供养不可说菩萨。<a id="a-M7"></a>”</p>
  <p id="aM8">舍利弗言：<a id="a-M9"></a>“善男子，<a id="a-MA"></a>是不可说菩萨摩诃萨，<a id="a-MB"></a>设何供养任供养之？<a id="a-MC"></a>”</p>
  <p id="aMD">“大德，<a id="a-ME"></a>若有智人无有声行，<a id="a-MF"></a>无字无色，<a id="a-MG"></a>无名无作，<a id="a-MH"></a>无所宣说，<a id="a-MI"></a>无自无他，<a id="a-MJ"></a>无法非法，<a id="a-MK"></a>无净无秽，<a id="a-ML"></a>如是供养乃任供养。<a id="a-MM"></a>”</p>
  <p id="aMN">时，<a id="a-MO"></a>化比丘语舍利弗言：<a id="a-MP"></a>“大德，<a id="a-MQ"></a>汝意将无谓我今者异于汝耶？<a id="a-MR"></a>”</p>
  <p id="aMS">舍利弗言：<a id="a-MT"></a>“不也，<a id="a-MU"></a>比丘。<a id="a-MV"></a>何以故？<a id="a-MW"></a>如来常说一切诸法皆悉如幻，<a id="a-MX"></a>如来如说，<a id="a-MY"></a>我亦如信。<a id="a-MZ"></a>”</p>
  <p id="aMa">“大德，<a id="a-Mb"></a>若有人能供养如来，<a id="a-Mc"></a>即是供养化无异也。<a id="a-Md"></a>”</p>
  <p id="aMe">时，<a id="a-Mf"></a>舍利弗语不可说菩萨言：<a id="a-Mg"></a>“善男子，<a id="a-Mh"></a>谁入是化今作是说？<a id="a-Mi"></a>”</p>
  <p id="aMj">“大德，<a id="a-Mk"></a>如镜中像，<a id="a-Ml"></a>其谁在中而有像现？<a id="a-Mm"></a>”</p>
  <p id="aMn">“善男子，<a id="a-Mo"></a>无在中者，<a id="a-Mp"></a>直以清净四大因缘故有像现。<a id="a-Mq"></a>”</p>
  <p id="aMr">“大德，<a id="a-Ms"></a>化亦如是，<a id="a-Mt"></a>法性净故能作此说。<a id="a-Mu"></a>”</p>
  <p id="aMv">“善男子，<a id="a-Mw"></a>若尔者，<a id="a-Mx"></a>一切众生何故不能如是宣说？<a id="a-My"></a>”</p>
  <p id="aMz">“大德，<a id="a-N0"></a>镜之背后俱不离镜，<a id="a-N1"></a>像何不现？<a id="a-N2"></a>”</p>
  <p id="aN3">“善男子，<a id="a-N4"></a>镜背四大不清净故。<a id="a-N5"></a>”</p>
  <p id="aN6">“大德，<a id="a-N7"></a>众生亦尔，<a id="a-N8"></a>不能清净法界性故不能宣说。<a id="a-N9"></a>”</p>
  <p id="aNA">“善男子，<a id="a-NB"></a>汝先后语义不相应。<a id="a-NC"></a>何以故？<a id="a-ND"></a>汝常说言，<a id="a-NE"></a>一切法界性自清净，<a id="a-NF"></a>今云何说法界不净？<a id="a-NG"></a>”</p>
  <p id="aNH">“大德，<a id="a-NI"></a>若不尔者，<a id="a-NJ"></a>汝云何因阿湿比丘得法眼净？<a id="a-NK"></a>”</p>
  <p id="aNL">“善男子，<a id="a-NM"></a>我但因其开导，<a id="a-NN"></a>除灭客烦恼故名法眼净，<a id="a-NO"></a>实无所得。<a id="a-NP"></a>善男子，<a id="a-NQ"></a>若有人言我得虚空，<a id="a-NR"></a>是义不然。<a id="a-NS"></a>何以故？<a id="a-NT"></a>虚空之性常自清净。<a id="a-NU"></a>若常清净，<a id="a-NV"></a>云何可得？<a id="a-NW"></a>客云覆故众生不见，<a id="a-NX"></a>除客云故名之为见。<a id="a-NY"></a>法界之性亦复如是，<a id="a-NZ"></a>是故我实不得法眼。<a id="a-Na"></a>善男子，<a id="a-Nb"></a>汝今云何作如是等不相应说，<a id="a-Nc"></a>言法界性或净不净？<a id="a-Nd"></a>”</p>
  <p id="aNe">不可说菩萨言：<a id="a-Nf"></a>“大德，<a id="a-Ng"></a>汝之所说及我所说者，<a id="a-Nh"></a>皆是诸佛如来境界，<a id="a-Ni"></a>非是我等之所知见。<a id="a-Nj"></a>”</p>
  <p id="aNk">舍利弗言：<a id="a-Nl"></a>“善男子，<a id="a-Nm"></a>若言是说是佛境界非我所知，<a id="a-Nn"></a>云何复言法界之性无有分别？<a id="a-No"></a>若有分别，<a id="a-Np"></a>当知法界则有无量。<a id="a-Nq"></a>”</p>
  <p id="aNr">不可说言：<a id="a-Ns"></a>“大德，<a id="a-Nt"></a>法界性一实非无量。<a id="a-Nu"></a>”</p>
  <p id="aNv">舍利弗言：<a id="a-Nw"></a>“善男子，<a id="a-Nx"></a>如其法界性是一者，<a id="a-Ny"></a>云何说言是佛境界非我所知？<a id="a-Nz"></a>若法界一，<a id="a-O0"></a>以何因缘一切众生不名如来？<a id="a-O1"></a>”</p>
  <p id="aO2">“大德，<a id="a-O3"></a>汝欲分别众生、<a id="a-O4"></a>如来有异相也？<a id="a-O5"></a>”</p>
  <p id="aO6">“善男子，<a id="a-O7"></a>如汝先说，<a id="a-O8"></a>我不欲令众生、<a id="a-O9"></a>如来有别异想。<a id="a-OA"></a>”</p>
  <p id="aOB">“大德，<a id="a-OC"></a>汝意定谓有无生耶？<a id="a-OD"></a>”</p>
  <p id="aOE">“善男子，<a id="a-OF"></a>有所谓法界。<a id="a-OG"></a>”</p>
  <p id="aOH">“大德，<a id="a-OI"></a>汝意复谓有邪正耶？<a id="a-OJ"></a>”</p>
  <p id="aOK">“不也，<a id="a-OL"></a>善男子，<a id="a-OM"></a>邪正聚者即是颠倒。<a id="a-ON"></a>”</p>
  <p id="aOO">“大德，<a id="a-OP"></a>汝谓有法不生生耶？<a id="a-OQ"></a>”</p>
  <p id="aOR">“不也，<a id="a-OS"></a>善男子，<a id="a-OT"></a>若是不生毕竟不生。<a id="a-OU"></a>”</p>
  <p id="aOV">“大德，<a id="a-OW"></a>汝意谓是不生之法有分别耶？<a id="a-OX"></a>”</p>
  <p id="aOY">“不也，<a id="a-OZ"></a>善男子。<a id="a-Oa"></a>”</p>
  <p id="aOb">“大德，<a id="a-Oc"></a>如其不者，<a id="a-Od"></a>何故说言一切众生非如来耶？<a id="a-Oe"></a>若如是者，<a id="a-Of"></a>谁是众生？<a id="a-Og"></a>谁是如来？<a id="a-Oh"></a>”</p>
  <p id="aOi">“善男子，<a id="a-Oj"></a>我以先解如是之义，<a id="a-Ok"></a>为显智慧故作此问。<a id="a-Ol"></a>善男子，<a id="a-Om"></a>若有不解汝意所说，<a id="a-On"></a>是诸众生当堕地狱。<a id="a-Oo"></a>何以故？<a id="a-Op"></a>以生诽谤故。<a id="a-Oq"></a>”</p>
  <p id="aOr">不可说菩萨言：<a id="a-Os"></a>“大德，<a id="a-Ot"></a>如是法者，<a id="a-Ou"></a>无人能诽，<a id="a-Ov"></a>无人能受。<a id="a-Ow"></a>何以故？<a id="a-Ox"></a>若有诽受，<a id="a-Oy"></a>当知是人亦当获得如是等法。<a id="a-Oz"></a>大德，<a id="a-P0"></a>如大力士，<a id="a-P1"></a>弱劣之人不能生疑；<a id="a-P2"></a>我法亦尔，<a id="a-P3"></a>若有不于无量佛边种善根者，<a id="a-P4"></a>终不能疑，<a id="a-P5"></a>不能受持。<a id="a-P6"></a>”</p>
  <p id="aP7">“善男子，<a id="a-P8"></a>如我解汝所说义者，<a id="a-P9"></a>有人信顺如是法语，<a id="a-PA"></a>胜无量劫行檀波罗蜜、<a id="a-PB"></a>尸波罗蜜、<a id="a-PC"></a>羼提波罗蜜、<a id="a-PD"></a>毗梨耶波罗蜜、<a id="a-PE"></a>禅波罗蜜、<a id="a-PF"></a>世间般若波罗蜜。<a id="a-PG"></a>”</p>
  <p id="aPH">尔时，<a id="a-PI"></a>世尊赞舍利弗言：<a id="a-PJ"></a>“善哉！<a id="a-PK"></a>善哉！<a id="a-PL"></a>如汝所说。<a id="a-PM"></a>若有信解如是语者，<a id="a-PN"></a>当知是人已于无量阿僧祇劫，<a id="a-PO"></a>修行如是六波罗蜜。<a id="a-PP"></a>若有不能信是语者，<a id="a-PQ"></a>则不能得受佛记莂成阿耨多罗三藐三菩提。<a id="a-PR"></a>若能信者，<a id="a-PS"></a>则得受记成阿耨多罗三藐三菩提。<a id="a-PT"></a>舍利弗，<a id="a-PU"></a>我念往昔无量劫中修六波罗蜜，<a id="a-PV"></a>以不能信如是语故不得受记，<a id="a-PW"></a>不成阿耨多罗三藐三菩提；<a id="a-PX"></a>其后信已即得受记，<a id="a-PY"></a>成阿耨多罗三藐三菩提。<a id="a-PZ"></a>是故当知，<a id="a-Pa"></a>若有人能信解是语，<a id="a-Pb"></a>即得受记成阿耨多罗三藐三菩提。<a id="a-Pc"></a>”</p>
  <p id="aPd">不可说菩萨白佛言：<a id="a-Pe"></a>“世尊，<a id="a-Pf"></a>以何等分而得受记？<a id="a-Pg"></a>若过去分得受记者，<a id="a-Ph"></a>是义不然。<a id="a-Pi"></a>何以故？<a id="a-Pj"></a>是灭法故。<a id="a-Pk"></a>若未来分得受记者，<a id="a-Pl"></a>是亦不然。<a id="a-Pm"></a>何以故？<a id="a-Pn"></a>以未生故。<a id="a-Po"></a>若现在分得受记者，<a id="a-Pp"></a>是亦不然。<a id="a-Pq"></a>何以故？<a id="a-Pr"></a>不可说故。<a id="a-Ps"></a>若是三分无受记者，<a id="a-Pt"></a>云何说言菩萨受记？<a id="a-Pu"></a>”</p>
  <p id="aPv">佛言：<a id="a-Pw"></a>“善男子，<a id="a-Px"></a>若有菩萨摩诃萨，<a id="a-Py"></a>信不可说，<a id="a-Pz"></a>知不可说，<a id="a-Q0"></a>说不可说，<a id="a-Q1"></a>于不可说不生怖畏，<a id="a-Q2"></a>知不可说及色二法无有差别；<a id="a-Q3"></a>受、<a id="a-Q4"></a>想、<a id="a-Q5"></a>行、<a id="a-Q6"></a>识、<a id="a-Q7"></a>眼乃至意，<a id="a-Q8"></a>佛法僧宝、<a id="a-Q9"></a>生死、<a id="a-QA"></a>解脱、<a id="a-QB"></a>法界不可说亦复如是。<a id="a-QC"></a>是名菩萨得忍辱分，<a id="a-QD"></a>得无生分，<a id="a-QE"></a>得无出分，<a id="a-QF"></a>得无取分，<a id="a-QG"></a>得无污分，<a id="a-QH"></a>得无有分，<a id="a-QI"></a>得无作分；<a id="a-QJ"></a>具足成就如是等分，<a id="a-QK"></a>于一切法不生二相、<a id="a-QL"></a>二心、<a id="a-QM"></a>二意、<a id="a-QN"></a>二分、<a id="a-QO"></a>二缘。<a id="a-QP"></a>若有菩萨能如是观，<a id="a-QQ"></a>是名不去不来不住，<a id="a-QR"></a>以不住故故无所作，<a id="a-QS"></a>无所作故无所愿求，<a id="a-QT"></a>无愿求故不断不常。<a id="a-QU"></a>若无断常即是中道，<a id="a-QV"></a>中道即是十二因缘，<a id="a-QW"></a>十二因缘无作无求，<a id="a-QX"></a>以是义故名为甚深；<a id="a-QY"></a>无有作者，<a id="a-QZ"></a>无有受者，<a id="a-Qa"></a>以是义故复名甚深；<a id="a-Qb"></a>不生而生，<a id="a-Qc"></a>不出而出，<a id="a-Qd"></a>以是义故复名甚深。<a id="a-Qe"></a>譬如炽火从因缘生，<a id="a-Qf"></a>无有作者，<a id="a-Qg"></a>无有受者，<a id="a-Qh"></a>是火灭已无有去处，<a id="a-Qi"></a>无有来处；<a id="a-Qj"></a>一切诸法亦复如是，<a id="a-Qk"></a>无有作者，<a id="a-Ql"></a>无有受者。<a id="a-Qm"></a>善男子，<a id="a-Qn"></a>若有菩萨能如是知，<a id="a-Qo"></a>当知是人则得受记。<a id="a-Qp"></a>”</p>
  <p id="aQq">尔时，<a id="a-Qr"></a>世尊说是法时，<a id="a-Qs"></a>八千菩萨得无生法忍；<a id="a-Qt"></a>得是忍已，<a id="a-Qu"></a>上升虚空七多罗树，<a id="a-Qv"></a>合掌恭敬而说偈言：</p>
  <p id="aQw">“若能观是色阴分，<a id="a-Qx"></a>　及不可说无二相，</p>
  <p id="aQy">是人即获平等智，<a id="a-Qz"></a>　犹如先佛之所得。</p>
  <p id="aR0">若观受想行识阴，<a id="a-R1"></a>　亦复如是无有二，</p>
  <p id="aR2">能谛了知不可说，<a id="a-R3"></a>　即得受记如先佛。</p>
  <p id="aR4">若欲观察入界等，<a id="a-R5"></a>　及一切法无二相，</p>
  <p id="aR6">无声无字无有节，<a id="a-R7"></a>　是故诸法不可说。</p>
  <p id="aR8">不可说分三世分，<a id="a-R9"></a>　即是一分无差别，</p>
  <p id="aRA">实性真相悉平等，<a id="a-RB"></a>　如是观名义菩萨。</p>
  <p id="aRC">贪欲瞋恚及愚痴，<a id="a-RD"></a>　空无相愿悉平等，</p>
  <p id="aRE">生死涅槃无差别，<a id="a-RF"></a>　佛法僧宝亦无二。</p>
  <p id="aRG">一切法义不可说，<a id="a-RH"></a>　无有生灭如虚空，</p>
  <p id="aRI">无作无受如火性，<a id="a-RJ"></a>　从缘而生非缘灭。</p>
  <p id="aRK">灭已不知去来处，<a id="a-RL"></a>　一切诸法亦如是，</p>
  <p id="aRM">诸法皆从因缘生，<a id="a-RN"></a>　因缘断故名为灭。</p>
  <p id="aRO">若法不生而不灭，<a id="a-RP"></a>　亦复不常而不断，</p>
  <p id="aRQ">即是甚深十二缘，<a id="a-RR"></a>　更不从缘而出生。</p>
  <p id="aRS">本无有生而今生，<a id="a-RT"></a>　本无有出而今出，</p>
  <p id="aRU">无有造作无受者，<a id="a-RV"></a>　无有诸因及果报。</p>
  <p id="aRW">亦复非有而非无，<a id="a-RX"></a>　非有彼此二种相，</p>
  <p id="aRY">亦不在内非在外，<a id="a-RZ"></a>　即是甚深十二缘。</p>
  <p id="aRa">是法本无而今有，<a id="a-Rb"></a>　已有之法后还无，</p>
  <p id="aRc">若是有法三世摄，<a id="a-Rd"></a>　当知性相如前说。</p>
  <p id="aRe">若是内法外中无，<a id="a-Rf"></a>　外法之性内中无，</p>
  <p id="aRg">一切诸法亦如是，<a id="a-Rh"></a>　是名第一真空义。</p>
  <p id="aRi">一切众生心本性，<a id="a-Rj"></a>　清净无秽如虚空，</p>
  <p id="aRk">凡夫不知心性故，<a id="a-Rl"></a>　说客烦恼之所染。</p>
  <p id="aRm">若诸烦恼能污心，<a id="a-Rn"></a>　终不可净如垢秽，</p>
  <p id="aRo">诸客烦恼障覆故，<a id="a-Rp"></a>　说言凡夫心不净。</p>
  <p id="aRq">如其心性本净者，<a id="a-Rr"></a>　一切众生应解脱，</p>
  <p id="aRs">以客烦恼障覆故，<a id="a-Rt"></a>　是故不得于解脱。</p>
  <p id="aRu">心不能生次第心，<a id="a-Rv"></a>　心不能见次第心，</p>
  <p id="aRw">一切诸心从缘生，<a id="a-Rx"></a>　是故次第心不断。</p>
  <p id="aRy">若能知见如是心，<a id="a-Rz"></a>　犹如虚空及幻相，</p>
  <p id="aS0">是人即得心自在，<a id="a-S1"></a>　亦能了知次第心。</p>
  <p id="aS2">犹如幻师所作幻，<a id="a-S3"></a>　无量世业师亦尔，</p>
  <p id="aS4">如心众生亦复然，<a id="a-S5"></a>　若知即得心自在。</p>
  <p id="aS6">若有能得如是忍，<a id="a-S7"></a>　犹如幻法无因缘，</p>
  <p id="aS8">若知如是不生贪，<a id="a-S9"></a>　不由因缘得解脱。</p>
  <p id="aSA">一切众生诸心性，<a id="a-SB"></a>　如来摄为三世摄，</p>
  <p id="aSC">犹如幻物无真性，<a id="a-SD"></a>　众生之心亦复然。</p>
  <p id="aSE">心能了知诸众生，<a id="a-SF"></a>　众生亦能了于心，</p>
  <p id="aSG">心者非色不可见，<a id="a-SH"></a>　如心众生亦复然。</p>
  <p id="aSI">如众生性一切法，<a id="a-SJ"></a>　无为之性不可说，</p>
  <p id="aSK">如来学得真法性，<a id="a-SL"></a>　是故名为无碍智。</p>
  <p id="aSM">一切凡夫不知见，<a id="a-SN"></a>　流转无量生死中，</p>
  <p id="aSO">无明所覆迷于实，<a id="a-SP"></a>　不知如尔及法界。</p>
  <p id="aSQ">法界之性如虚空，<a id="a-SR"></a>　一切世间不能说，</p>
  <p id="aSS">如来修集大慈悲，<a id="a-ST"></a>　无字法中而演说。</p>
  <p id="aSU">犹如世间六种味，<a id="a-SV"></a>　各各不能自觉知，</p>
  <p id="aSW">众生虽说阴入界，<a id="a-SX"></a>　而不能了其性相。</p>
  <p id="aSY">众生智慧不生灭，<a id="a-SZ"></a>　犹如虚空及以幻，</p>
  <p id="aSa">远离一切颠倒故，<a id="a-Sb"></a>　是则名为净智慧。</p>
  <p id="aSc">如来觉了一切法，<a id="a-Sd"></a>　无受无作如草木，</p>
  <p id="aSe">若能观察如是法，<a id="a-Sf"></a>　是人即得无生忍。</p>
  <p id="aSg">若有无量诸菩萨，<a id="a-Sh"></a>　获得如是忍辱者，</p>
  <p id="aSi">是人即为无量佛，<a id="a-Sj"></a>　授其无上菩提记。</p>
  <p id="aSk">若能放舍内外物，<a id="a-Sl"></a>　乃至不惜于身命，</p>
  <p id="aSm">能调一切诸众生，<a id="a-Sn"></a>　是人即为佛授记。</p>
  <p id="aSo">若能清净诸众生，<a id="a-Sp"></a>　既清净已不生慢，</p>
  <p id="aSq">说诸众生悉清净，<a id="a-Sr"></a>　以是因缘得受记。</p>
  <p id="aSs">若知诸法念念灭，<a id="a-St"></a>　为众生故修忍辱，</p>
  <p id="aSu">复能演说众生忍，<a id="a-Sv"></a>　因是忍故得受记。</p>
  <p id="aSw">远离恶法勤精进，<a id="a-Sx"></a>　为修善法不休息，</p>
  <p id="aSy">若能演说勤精进，<a id="a-Sz"></a>　因精进故得受记。</p>
  <p id="aT0">一切诸法本性净，<a id="a-T1"></a>　平等无差如虚空，</p>
  <p id="aT2">若能演说是平等，<a id="a-T3"></a>　因三昧故得受记。</p>
  <p id="aT4">若能知法不可说，<a id="a-T5"></a>　说时不生于怖畏，</p>
  <p id="aT6">能以方便化众生，<a id="a-T7"></a>　因是智故得受记。<a id="a-T8"></a>”</p>
  <p id="aT9">尔时，<a id="a-TA"></a>魔王将四种兵——车兵、<a id="a-TB"></a>马兵、<a id="a-TC"></a>象兵、<a id="a-TD"></a>步兵，<a id="a-TE"></a>来至佛所。<a id="a-TF"></a>魔自化身作比丘像，<a id="a-TG"></a>语不可说菩萨言：<a id="a-TH"></a>“善男子，<a id="a-TI"></a>魔王波旬，<a id="a-TJ"></a>今将四兵来至佛所，<a id="a-TK"></a>汝今欲设何等方便？<a id="a-TL"></a>”</p>
  <p id="aTM">不可说言：<a id="a-TN"></a>“彼若来者，<a id="a-TO"></a>我当令其发阿耨多罗三藐三菩提心。<a id="a-TP"></a>”</p>
  <p id="aTQ">比丘言：<a id="a-TR"></a>“善男子，<a id="a-TS"></a>彼魔波旬都无善心，<a id="a-TT"></a>云何能令发菩提心？<a id="a-TU"></a>”</p>
  <p id="aTV">不可说言：<a id="a-TW"></a>“我当调伏令得善心，<a id="a-TX"></a>得善心已以是因缘，<a id="a-TY"></a>发阿耨多罗三藐三菩提心。<a id="a-TZ"></a>云何调伏？<a id="a-Ta"></a>我当往彼他化自在王其境界，<a id="a-Tb"></a>彼当属我；<a id="a-Tc"></a>既属我已，<a id="a-Td"></a>我当随意而调伏之。<a id="a-Te"></a>”</p>
  <p id="aTf">尔时，<a id="a-Tg"></a>波旬闻是语已，<a id="a-Th"></a>心生忧怖，<a id="a-Ti"></a>即欲退还而不能得，<a id="a-Tj"></a>复作是念：<a id="a-Tk"></a>“我于今者既不被缚，<a id="a-Tl"></a>又不得解，<a id="a-Tm"></a>亦复不能作神通力。<a id="a-Tn"></a>”</p>
  <p id="aTo">时，<a id="a-Tp"></a>魔即闻空中声曰：<a id="a-Tq"></a>“是不可说神通之力。<a id="a-Tr"></a>”</p>
  <p id="aTs">魔王波旬即时便前向不可说，<a id="a-Tt"></a>礼拜忏悔而作是言：<a id="a-Tu"></a>“我今舍离一切魔业。<a id="a-Tv"></a>”</p>
  <p id="aTw">不可说言：<a id="a-Tx"></a>“波旬，<a id="a-Ty"></a>谁系缚汝？<a id="a-Tz"></a>”</p>
  <p id="aU0">波旬答言：<a id="a-U1"></a>“善男子，<a id="a-U2"></a>我无系放而不能行。<a id="a-U3"></a>”</p>
  <p id="aU4">不可说言：<a id="a-U5"></a>“善男子，<a id="a-U6"></a>如汝今者，<a id="a-U7"></a>不系不放而不能行；<a id="a-U8"></a>一切众生亦复如是，<a id="a-U9"></a>无系无放而不能行。<a id="a-UA"></a>何以故？<a id="a-UB"></a>无明爱等颠倒系缚不得解脱。<a id="a-UC"></a>波旬，<a id="a-UD"></a>汝今若欲坏系缚者，<a id="a-UE"></a>应当速发阿耨多罗三藐三菩提心。<a id="a-UF"></a>”</p>
  <p id="aUG">波旬答言：<a id="a-UH"></a>“善男子，<a id="a-UI"></a>一切众生成就几法，<a id="a-UJ"></a>能发无上菩提心耶？<a id="a-UK"></a>”</p>
  <p id="aUL">“波旬，<a id="a-UM"></a>众生成就十六种法，<a id="a-UN"></a>能发阿耨多罗三藐三菩提心。<a id="a-UO"></a>何等十六？<a id="a-UP"></a>所谓常修上心莹磨诸根，<a id="a-UQ"></a>勤修诸善庄严功德，<a id="a-UR"></a>至心持戒不生悔厌，<a id="a-US"></a>修集大悲怜愍众生，<a id="a-UT"></a>信佛世尊有大慈悲，<a id="a-UU"></a>为诸众生受行诸苦，<a id="a-UV"></a>能坏众生所有苦恼，<a id="a-UW"></a>调伏诸根具足正念，<a id="a-UX"></a>心无所畏不求诸有，<a id="a-UY"></a>乐求佛智不乐二乘，<a id="a-UZ"></a>受乐无慢受苦无悔，<a id="a-Ua"></a>恭敬智慧破坏憍慢，<a id="a-Ub"></a>知恩报恩具足身力，<a id="a-Uc"></a>护持正法不断三宝，<a id="a-Ud"></a>是名十六。<a id="a-Ue"></a>善男子，<a id="a-Uf"></a>若有众生具如是法，<a id="a-Ug"></a>当知是人能发阿耨多罗三藐三菩提心。<a id="a-Uh"></a>”</p>
  <p id="aUi">波旬言：<a id="a-Uj"></a>“善男子，<a id="a-Uk"></a>众生若具如是等法，<a id="a-Ul"></a>能发阿耨多罗三藐三菩提心者，<a id="a-Um"></a>我今实无如是等法，<a id="a-Un"></a>云何能发无上道心？<a id="a-Uo"></a>”</p>
  <p id="aUp">不可说言：<a id="a-Uq"></a>“波旬，<a id="a-Ur"></a>譬如种树为华果实，<a id="a-Us"></a>初虽未有，<a id="a-Ut"></a>当知其后必得不疑。<a id="a-Uu"></a>众生若为向菩提心行，<a id="a-Uv"></a>亦复如是，<a id="a-Uw"></a>虽未现有，<a id="a-Ux"></a>渐渐当得是十六法。<a id="a-Uy"></a>”</p>
  <p id="aUz">波旬言：<a id="a-V0"></a>“善哉！<a id="a-V1"></a>善哉！<a id="a-V2"></a>善男子，<a id="a-V3"></a>如汝所说。<a id="a-V4"></a>”</p>
  <p id="aV5">说是法时，<a id="a-V6"></a>天与人众三万二千，<a id="a-V7"></a>发阿耨多罗三藐三菩提心。</p>
  <p id="aV8">波旬言：<a id="a-V9"></a>“善男子，<a id="a-VA"></a>云何名为向菩提心行？<a id="a-VB"></a>”</p>
  <p id="aVC">“善男子，<a id="a-VD"></a>有三十二法，<a id="a-VE"></a>向菩提心而得增长。<a id="a-VF"></a>何等三十二？<a id="a-VG"></a>一者、<a id="a-VH"></a>至心；<a id="a-VI"></a>二者、<a id="a-VJ"></a>定心；<a id="a-VK"></a>三者、<a id="a-VL"></a>净心；<a id="a-VM"></a>四者、<a id="a-VN"></a>欲心；<a id="a-VO"></a>五者、<a id="a-VP"></a>不放逸心；<a id="a-VQ"></a>六者、<a id="a-VR"></a>修集善法；<a id="a-VS"></a>七者、<a id="a-VT"></a>庄严趣向无上菩提；<a id="a-VU"></a>八者、<a id="a-VV"></a>能以四摄摄取众生；<a id="a-VW"></a>九者、<a id="a-VX"></a>乐行方便；<a id="a-VY"></a>十者、<a id="a-VZ"></a>调伏众生；<a id="a-Va"></a>十一者、<a id="a-Vb"></a>能熟众生；<a id="a-Vc"></a>十二者、<a id="a-Vd"></a>能知因缘；<a id="a-Ve"></a>十三者、<a id="a-Vf"></a>勤行精进；<a id="a-Vg"></a>十四者、<a id="a-Vh"></a>亲近善友；<a id="a-Vi"></a>十五者、<a id="a-Vj"></a>具足信心；<a id="a-Vk"></a>十六者、<a id="a-Vl"></a>具足信心故便生欢喜；<a id="a-Vm"></a>十七者、<a id="a-Vn"></a>供养恭敬师长和尚有德之人；<a id="a-Vo"></a>十八者、<a id="a-Vp"></a>能瞻病苦；<a id="a-Vq"></a>十九者、<a id="a-Vr"></a>能善思惟；<a id="a-Vs"></a>二十者、<a id="a-Vt"></a>如法而住；<a id="a-Vu"></a>二十一者、<a id="a-Vv"></a>为护法故不惜身命；<a id="a-Vw"></a>二十二者、<a id="a-Vx"></a>成就总持；<a id="a-Vy"></a>二十三者、<a id="a-Vz"></a>具足念心；<a id="a-W0"></a>二十四者、<a id="a-W1"></a>能说深法；<a id="a-W2"></a>二十五者、<a id="a-W3"></a>具足智慧；<a id="a-W4"></a>二十六者、<a id="a-W5"></a>具足诸力；<a id="a-W6"></a>二十七者、<a id="a-W7"></a>愿于菩提；<a id="a-W8"></a>二十八者、<a id="a-W9"></a>不舍众生；<a id="a-WA"></a>二十九者、<a id="a-WB"></a>修集慈悲喜舍之心；<a id="a-WC"></a>三十者、<a id="a-WD"></a>游于生死心不生悔；<a id="a-WE"></a>三十一者、<a id="a-WF"></a>为受身故庄严福德，<a id="a-WG"></a>为发净愿庄严智慧；<a id="a-WH"></a>三十二者、<a id="a-WI"></a>知一切法不可宣说。<a id="a-WJ"></a>是名三十二。<a id="a-WK"></a>菩萨若能增长是法，<a id="a-WL"></a>必得阿耨多罗三藐三菩提。<a id="a-WM"></a>善男子，<a id="a-WN"></a>譬如秋夜，<a id="a-WO"></a>初月增长亦明亦净；<a id="a-WP"></a>众生未发菩提之心，<a id="a-WQ"></a>具足如是三十二法，<a id="a-WR"></a>亦复如是。<a id="a-WS"></a>善男子，<a id="a-WT"></a>菩萨若能具足如是三十二法得妙色相，<a id="a-WU"></a>常为天人之所供养，<a id="a-WV"></a>能舍一切不求果报，<a id="a-WW"></a>发大誓愿净于三世，<a id="a-WX"></a>持戒完净不漏不破，<a id="a-WY"></a>修于忍辱得从闻善，<a id="a-WZ"></a>无生法忍庄严善法，<a id="a-Wa"></a>身心寂静不贪善根，<a id="a-Wb"></a>终不修集爱味诸禅，<a id="a-Wc"></a>亦不修习缘众生慈，<a id="a-Wd"></a>唯修法缘无缘之慈，<a id="a-We"></a>修集大悲作他所作，<a id="a-Wf"></a>知恩报恩不舍众生，<a id="a-Wg"></a>乐听正法如闻而说，<a id="a-Wh"></a>演说法时无有食想，<a id="a-Wi"></a>能调自他离贪恚心，<a id="a-Wj"></a>以四摄法摄取众生，<a id="a-Wk"></a>修行福智二种庄严，<a id="a-Wl"></a>毗婆舍那及舍摩他，<a id="a-Wm"></a>具足念心净诸威仪，<a id="a-Wn"></a>成就获得四无碍智，<a id="a-Wo"></a>身口意业从于智慧，<a id="a-Wp"></a>其心坚固无有退转，<a id="a-Wq"></a>常能利益一切众生。<a id="a-Wr"></a>波旬，<a id="a-Ws"></a>为诸众生入佛法故，<a id="a-Wt"></a>示有文字音声演说，<a id="a-Wu"></a>第一义中都无如是文字声说，<a id="a-Wv"></a>是则名为一切法性，<a id="a-Ww"></a>一切法性性不可说。<a id="a-Wx"></a>”</p>
  <p id="aWy">波旬言：<a id="a-Wz"></a>“善男子，<a id="a-X0"></a>若一切法不可说者，<a id="a-X1"></a>菩萨云何发大誓愿向于菩提？<a id="a-X2"></a>”</p>
  <p id="aX3">不可说言：<a id="a-X4"></a>“波旬，<a id="a-X5"></a>譬如虚空其性无边，<a id="a-X6"></a>是中宁可作井池不？<a id="a-X7"></a>”</p>
  <p id="aX8">“不也，<a id="a-X9"></a>善男子。<a id="a-XA"></a>”</p>
  <p id="aXB">“波旬，<a id="a-XC"></a>若一切法性无不可说者，<a id="a-XD"></a>终不可证，<a id="a-XE"></a>不可宣说。<a id="a-XF"></a>”</p>
  <p id="aXG">波旬言：<a id="a-XH"></a>“云何名为发菩提心？<a id="a-XI"></a>”</p>
  <p id="aXJ">不可说言：<a id="a-XK"></a>“了知贪性则名发心，<a id="a-XL"></a>若复了知瞋痴悭妒，<a id="a-XM"></a>阴、<a id="a-XN"></a>入、<a id="a-XO"></a>诸界，<a id="a-XP"></a>无明、<a id="a-XQ"></a>行、<a id="a-XR"></a>识、<a id="a-XS"></a>名色、<a id="a-XT"></a>六入，<a id="a-XU"></a>乃至生老病死大苦，<a id="a-XV"></a>是名发心。<a id="a-XW"></a>”</p>
  <p id="aXX">波旬言：<a id="a-XY"></a>“一切诸法有何等性？<a id="a-XZ"></a>”</p>
  <p id="aXa">“波旬，<a id="a-Xb"></a>一切诸法无出是性。<a id="a-Xc"></a>”</p>
  <p id="aXd">波旬言：<a id="a-Xe"></a>“云何无出？<a id="a-Xf"></a>”</p>
  <p id="aXg">“夫无出者即无魔迹，<a id="a-Xh"></a>魔迹即是我及我所，<a id="a-Xi"></a>离我我所是名无出。<a id="a-Xj"></a>觉观因缘行想聚取，<a id="a-Xk"></a>说想非想、<a id="a-Xl"></a>生灭善恶、<a id="a-Xm"></a>有漏无漏、<a id="a-Xn"></a>有为无为、<a id="a-Xo"></a>世及出世即是魔迹。<a id="a-Xp"></a>若无如是，<a id="a-Xq"></a>即是无出。<a id="a-Xr"></a>”</p>
  <p id="aXs">说是法时，<a id="a-Xt"></a>八千菩萨得无生忍。<a id="a-Xu"></a>虚空之中出如是声：<a id="a-Xv"></a>“善哉！<a id="a-Xw"></a>善哉！<a id="a-Xx"></a>波旬，<a id="a-Xy"></a>说是法时八千菩萨得无生忍。<a id="a-Xz"></a>”</p>
  <p id="aY0">波旬言：<a id="a-Y1"></a>“善男子，<a id="a-Y2"></a>菩萨具足何等法故得无生忍？<a id="a-Y3"></a>”</p>
  <p id="aY4">空中声曰：<a id="a-Y5"></a>“修集具足六波罗蜜得无生忍。<a id="a-Y6"></a>”</p>
  <p id="aY7">尔时，<a id="a-Y8"></a>不可说菩萨白佛言：<a id="a-Y9"></a>“世尊，<a id="a-YA"></a>唯愿如来，<a id="a-YB"></a>为诸菩萨说不可说。<a id="a-YC"></a>”</p>
  <p id="aYD">佛言：<a id="a-YE"></a>“善男子，<a id="a-YF"></a>若有菩萨行檀波罗蜜时，<a id="a-YG"></a>观身如幻，<a id="a-YH"></a>观受如梦，<a id="a-YI"></a>观于菩提犹如虚空，<a id="a-YJ"></a>行施之时不见一法，<a id="a-YK"></a>是名檀波罗蜜不可宣说。</p>
  <p id="aYL">“若有菩萨观戒、<a id="a-YM"></a>戒地，<a id="a-YN"></a>毁戒及地，<a id="a-YO"></a>观诸众生无有我性，<a id="a-YP"></a>观于法性，<a id="a-YQ"></a>是名持戒不毁破戒；<a id="a-YR"></a>具足戒已不发三眼：<a id="a-YS"></a>一、<a id="a-YT"></a>持戒眼，<a id="a-YU"></a>二、<a id="a-YV"></a>破戒眼，<a id="a-YW"></a>三、<a id="a-YX"></a>菩萨眼。<a id="a-YY"></a>虽复持戒不求一法，<a id="a-YZ"></a>不见菩提去来现在，<a id="a-Ya"></a>是名尸波罗蜜不可宣说。</p>
  <p id="aYb">“善男子，<a id="a-Yc"></a>若有菩萨观诸众生，<a id="a-Yd"></a>不生不出而修于忍，<a id="a-Ye"></a>观于菩提、<a id="a-Yf"></a>众生、<a id="a-Yg"></a>诸法皆悉空寂，<a id="a-Yh"></a>众生空中无瞋喜心，<a id="a-Yi"></a>亦复不觉一法怨相而修于忍，<a id="a-Yj"></a>亦复不觉远离一法而修于忍，<a id="a-Yk"></a>是名羼提波罗蜜不可宣说。</p>
  <p id="aYl">“善男子，<a id="a-Ym"></a>若有菩萨勤行精进，<a id="a-Yn"></a>都不见有身口意等一法是生、<a id="a-Yo"></a>一法是灭，<a id="a-Yp"></a>而修精进不坏法界；<a id="a-Yq"></a>为度众生而修庄严，<a id="a-Yr"></a>于空无我不生错乱，<a id="a-Ys"></a>为欲具足一切佛法而行庄严；<a id="a-Yt"></a>闻说佛法即是无法，<a id="a-Yu"></a>于是事中不生恐怖；<a id="a-Yv"></a>清净庄严如来世界，<a id="a-Yw"></a>虽复庄严观之如空，<a id="a-Yx"></a>亦不庄严转于法轮。<a id="a-Yy"></a>何以故？<a id="a-Yz"></a>一切法性不可说故。<a id="a-Z0"></a>是名毗梨耶波罗蜜不可宣说。</p>
  <p id="aZ1">“善男子，<a id="a-Z2"></a>若有菩萨修禅波罗蜜，<a id="a-Z3"></a>修已不见过去心性，<a id="a-Z4"></a>净本性已不见住处，<a id="a-Z5"></a>亦复不见贪恚痴心、<a id="a-Z6"></a>上中下心及无贪恚，<a id="a-Z7"></a>愚痴、<a id="a-Z8"></a>慧心亦不分别。<a id="a-Z9"></a>何以故？<a id="a-ZA"></a>如贪恚痴性，<a id="a-ZB"></a>无贪恚痴亦复如是。<a id="a-ZC"></a>如是观已亦入禅定，<a id="a-ZD"></a>亦不能作平等平等，<a id="a-ZE"></a>亦不能以不平等法而作平等，<a id="a-ZF"></a>亦能了知阴界诸入、<a id="a-ZG"></a>善恶、<a id="a-ZH"></a>净秽、<a id="a-ZI"></a>有漏无漏、<a id="a-ZJ"></a>世间出世间、<a id="a-ZK"></a>生死涅槃对治等法。<a id="a-ZL"></a>是名禅波罗蜜不可宣说。</p>
  <p id="aZM">“善男子，<a id="a-ZN"></a>云何名为不可宣说般若波罗蜜？<a id="a-ZO"></a>若无慧行，<a id="a-ZP"></a>无我、<a id="a-ZQ"></a>我所、<a id="a-ZR"></a>众生、<a id="a-ZS"></a>寿命、<a id="a-ZT"></a>士夫，<a id="a-ZU"></a>常断、<a id="a-ZV"></a>有无等见，<a id="a-ZW"></a>欲界、<a id="a-ZX"></a>色界及无色界，<a id="a-ZY"></a>是名无行。<a id="a-ZZ"></a>无有诤讼，<a id="a-Za"></a>无去无来，<a id="a-Zb"></a>是则名为随于慧行。<a id="a-Zc"></a>离无明闇及恶邪见，<a id="a-Zd"></a>观如是法即真实观。<a id="a-Ze"></a>善男子，<a id="a-Zf"></a>火灾起时一切烧尽，<a id="a-Zg"></a>无有因缘唯除虚空。<a id="a-Zh"></a>菩萨行是不可宣说般若波罗蜜时，<a id="a-Zi"></a>亦复如是无有因缘，<a id="a-Zj"></a>见一切法本性尽灭，<a id="a-Zk"></a>以方便故为诸众生宣说涅槃；<a id="a-Zl"></a>亦知众生无有名字，<a id="a-Zm"></a>以方便故宣说名字；<a id="a-Zn"></a>以慧力故知过去、<a id="a-Zo"></a>未来说于出灭；<a id="a-Zp"></a>虽复了知无有身心，<a id="a-Zq"></a>以方便故说于身心；<a id="a-Zr"></a>虽知诸法不可宣说，<a id="a-Zs"></a>为众生故方便而说；<a id="a-Zt"></a>虽知无施及以受者，<a id="a-Zu"></a>以方便故说施说受；<a id="a-Zv"></a>虽知诸法本性清净，<a id="a-Zw"></a>以方便故说有禁戒；<a id="a-Zx"></a>虽知诸法本无瞋性，<a id="a-Zy"></a>以方便故修集忍辱；<a id="a-Zz"></a>虽知无修无有远离，<a id="a-a0"></a>以方便故勤修精进；<a id="a-a1"></a>虽知诸法本性寂静，<a id="a-a2"></a>以方便故修行禅定；<a id="a-a3"></a>虽知无有生死涅槃，<a id="a-a4"></a>以方便故修集智慧；<a id="a-a5"></a>虽知诸法本性自灭，<a id="a-a6"></a>以方便故说于涅槃即是般若。<a id="a-a7"></a>夫般若者，<a id="a-a8"></a>无声名字，<a id="a-a9"></a>不可宣说，<a id="a-aA"></a>不可见闻，<a id="a-aB"></a>无心无识，<a id="a-aC"></a>不取不舍，<a id="a-aD"></a>非我我所，<a id="a-aE"></a>非有处所、<a id="a-aF"></a>形质、<a id="a-aG"></a>规矩，<a id="a-aH"></a>不高不下，<a id="a-aI"></a>非色非见，<a id="a-aJ"></a>非对非作，<a id="a-aK"></a>非觉非想，<a id="a-aL"></a>无有住处，<a id="a-aM"></a>非去来现在，<a id="a-aN"></a>非色声香味触法意，<a id="a-aO"></a>非明非闇非是虚空，<a id="a-aP"></a>非内非外，<a id="a-aQ"></a>非作非有，<a id="a-aR"></a>非肥非瘦，<a id="a-aS"></a>非增非减，<a id="a-aT"></a>本性清净，<a id="a-aU"></a>非贪恚痴，<a id="a-aV"></a>亦非狂乱，<a id="a-aW"></a>无有边际，<a id="a-aX"></a>不可称量，<a id="a-aY"></a>是名般若波罗蜜不可宣说。<a id="a-aZ"></a>”</p>
  <p id="aaa">说是法时，<a id="a-ab"></a>魔王波旬于系得脱，<a id="a-ac"></a>心生欢喜即作是言：<a id="a-ad"></a>“如我今闻不可说法而得解脱，<a id="a-ae"></a>若有善男子、<a id="a-af"></a>善女人闻是法者，<a id="a-ag"></a>亦当如我于颠倒中而得解脱，<a id="a-ah"></a>一切众魔不得其便。<a id="a-ai"></a>”</p>
  <p id="aaj">尔时，<a id="a-ak"></a>会中万二千众生发阿耨多罗三藐三菩提心。</p>
  <p id="aal">是时，<a id="a-am"></a>阿难白佛言：<a id="a-an"></a>“世尊，<a id="a-ao"></a>如是正法，<a id="a-ap"></a>名字何等？<a id="a-aq"></a>云何奉持？<a id="a-ar"></a>”</p>
  <p id="aas">佛告阿难：<a id="a-at"></a>“是经名为《方等大集》，<a id="a-au"></a>亦复名为《不可说法》，<a id="a-av"></a>亦复名《入一切佛法断一切佛所有名字》。<a id="a-aw"></a>若有人能顶戴受持如是等法，<a id="a-ax"></a>即能获得阿耨多罗三藐三菩提。<a id="a-ay"></a>”</p>
  <p id="aaz">尔时，<a id="a-b0"></a>空中多设伎乐香华，<a id="a-b1"></a>供养不可说菩萨。<a id="a-b2"></a>是时，<a id="a-b3"></a>三千大千世界六种震动。</p>
 </body>
</html>