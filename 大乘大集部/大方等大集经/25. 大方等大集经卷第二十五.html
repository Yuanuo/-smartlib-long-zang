<!doctype html>
<html id="z3IBTLFEb" data-ver="1109">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第二十五</h1>
  <h2 id="a2">虚空目分中圣目品第六</h2>
  <p id="a3">尔时，<a id="a-4"></a>明星菩萨白佛言：<a id="a-5"></a>“世尊，<a id="a-6"></a>声闻之人行声闻乘，<a id="a-7"></a>辟支佛人行辟支佛乘，<a id="a-8"></a>如是二人云何修悲？<a id="a-9"></a>思作何法？<a id="a-A"></a>离何烦恼？<a id="a-B"></a>”</p>
  <p id="aC">佛言：<a id="a-D"></a>“善男子，<a id="a-E"></a>若有善男子、<a id="a-F"></a>善女人，<a id="a-G"></a>行声闻乘、<a id="a-H"></a>辟支佛乘，<a id="a-I"></a>不观众生所有乐相，<a id="a-J"></a>不作怨亲父母等相，<a id="a-K"></a>怜愍众生修起悲心，<a id="a-L"></a>乃至十方亦复如是：<a id="a-M"></a>‘若我不能于恶众生修集悲者，<a id="a-N"></a>当观是人八种苦相，<a id="a-O"></a>生苦乃至死苦。<a id="a-P"></a>是人具足如是八苦，<a id="a-Q"></a>我当云何于是人所不生悲心？<a id="a-R"></a>是人复有三种大苦，<a id="a-S"></a>亦复未得脱三恶道，<a id="a-T"></a>我当云何不生怜愍？<a id="a-U"></a>云何名为观于生苦？<a id="a-V"></a>从业因缘父母和合，<a id="a-W"></a>初受意识，<a id="a-X"></a>歌罗罗时，<a id="a-Y"></a>其身犹如葶历子许，<a id="a-Z"></a>是时未有入出气息，<a id="a-a"></a>亦不觉知苦之与乐、<a id="a-b"></a>不苦不乐，<a id="a-c"></a>离先色相，<a id="a-d"></a>未具后色，<a id="a-e"></a>无力无欲，<a id="a-f"></a>无有精进，<a id="a-g"></a>无有憍慢、<a id="a-h"></a>上色、<a id="a-i"></a>上性、<a id="a-j"></a>上自在相，<a id="a-k"></a>无五欲相，<a id="a-l"></a>诸根不具。<a id="a-m"></a>如是众生，<a id="a-n"></a>我当云何不生怜愍？<a id="a-o"></a>如是众生过去爱取名为无明，<a id="a-p"></a>过去业有名之为行，<a id="a-q"></a>初入胎心名之为识，<a id="a-r"></a>歌罗罗中初色四阴名为名色。<a id="a-s"></a>是时未具十二有支，<a id="a-t"></a>以生因缘故，<a id="a-u"></a>可说有十二因缘。<a id="a-v"></a>众生如是，<a id="a-w"></a>何有智者不生怜愍？<a id="a-x"></a>歌罗罗时住六七日，<a id="a-y"></a>六七日转名頞浮陀，<a id="a-z"></a>是时形色犹如小枣；<a id="a-10"></a>住七七日转名伽那，<a id="a-11"></a>是时形色如胡桃壳；<a id="a-12"></a>住八七日转名闭尸，<a id="a-13"></a>形色犹如频婆罗果，<a id="a-14"></a>是时身边有五胞出谓头手脚；<a id="a-15"></a>十二七日始有肠相；<a id="a-16"></a>二十七日男女根别；<a id="a-17"></a>二十一七日始生骨节；<a id="a-18"></a>乃至三十六七日中，<a id="a-19"></a>其身具足血肉毛根；<a id="a-1A"></a>三十八七日具足身肢，<a id="a-1B"></a>四日四夜住在腹中臭秽之处。<a id="a-1C"></a>是人如是，<a id="a-1D"></a>我当云何不怜愍耶？<a id="a-1E"></a>’尔时，<a id="a-1F"></a>还忆本生之事，<a id="a-1G"></a>忆已愁苦，<a id="a-1H"></a>作是念言：<a id="a-1I"></a>‘若我出胎当修善法，<a id="a-1J"></a>愿后更莫生如是处！<a id="a-1K"></a>修不放逸远离受生。<a id="a-1L"></a>初出母胎，<a id="a-1M"></a>尔时举身受迫迮苦；<a id="a-1N"></a>入风触身，<a id="a-1O"></a>亦复受苦；<a id="a-1P"></a>身初至地，<a id="a-1Q"></a>以水摩洗复受大苦犹如地狱，<a id="a-1R"></a>尔时还失忆宿命事。<a id="a-1S"></a>生已复有老病死苦随逐不舍，<a id="a-1T"></a>复有风病、<a id="a-1U"></a>白水黄水和合等病，<a id="a-1V"></a>如是四病数各百一常随逐之，<a id="a-1W"></a>是故名为生，<a id="a-1X"></a>是大苦。<a id="a-1Y"></a>既受生已老复随逐，<a id="a-1Z"></a>发白面皱，<a id="a-1a"></a>失智惭愧，<a id="a-1b"></a>发毛稀疏，<a id="a-1c"></a>诸行陈故诸根衰熟，<a id="a-1d"></a>易破易坏，<a id="a-1e"></a>烂朽危脆，<a id="a-1f"></a>唯贪二味，<a id="a-1g"></a>所谓碱、<a id="a-1h"></a>酢，<a id="a-1i"></a>能坏安乐，<a id="a-1j"></a>身根遍恼，<a id="a-1k"></a>是大苦河，<a id="a-1l"></a>能破众生三世壮色，<a id="a-1m"></a>妄如婴儿，<a id="a-1n"></a>狂如鬼著。<a id="a-1o"></a>众生具足如是恶事，<a id="a-1p"></a>我当云何不生怜愍？<a id="a-1q"></a>尔时复为死所侵逼，<a id="a-1r"></a>失于智慧、<a id="a-1s"></a>寿命、<a id="a-1t"></a>诸有，<a id="a-1u"></a>舍弃诸阴，<a id="a-1v"></a>身坏命坏四大离散。<a id="a-1w"></a>三世众生寿命之怨，<a id="a-1x"></a>一切众生成就死法，<a id="a-1y"></a>我当云何不生怜愍？<a id="a-1z"></a>尔时复有所不爱物而来亲近，<a id="a-20"></a>所谓寒热饥渴、<a id="a-21"></a>恶人、<a id="a-22"></a>恶兽。<a id="a-23"></a>众生如是，<a id="a-24"></a>我当云何不生怜愍？<a id="a-25"></a>复有所爱别离，<a id="a-26"></a>所谓盛年、<a id="a-27"></a>财宝、<a id="a-28"></a>康强、<a id="a-29"></a>寿命、<a id="a-2A"></a>父母、<a id="a-2B"></a>妻子、<a id="a-2C"></a>亲戚眷属、<a id="a-2D"></a>上妙六尘。<a id="a-2E"></a>众生既受如是等苦，<a id="a-2F"></a>我当云何不生怜愍？<a id="a-2G"></a>或有众生于三世中，<a id="a-2H"></a>求上六尘而不能得，<a id="a-2I"></a>以是因缘具受众苦。<a id="a-2J"></a>若我于此恶类众生不生怜愍，<a id="a-2K"></a>我当云何得阿耨多罗三藐三菩提？<a id="a-2L"></a>一切众生受五阴担，<a id="a-2M"></a>我亦如是。<a id="a-2N"></a>若我不修大悲之心，<a id="a-2O"></a>云何得舍如是重担？<a id="a-2P"></a>一切圣人已得远离五阴重担。<a id="a-2Q"></a>若不修行三种净戒，<a id="a-2R"></a>不善思惟，<a id="a-2S"></a>其心放逸不行正道，<a id="a-2T"></a>不得解脱，<a id="a-2U"></a>如是之人受百种苦。<a id="a-2V"></a>众生既受如是百苦，<a id="a-2W"></a>我当云何不修悲心？<a id="a-2X"></a>’若有众生于一日夜能如是观，<a id="a-2Y"></a>是人得心犹如虚空，<a id="a-2Z"></a>是人能于一切众生修集大悲，<a id="a-2a"></a>是人能得身心寂静，<a id="a-2b"></a>是人不远正真法界及以法性，<a id="a-2c"></a>如是方便，<a id="a-2d"></a>能得声闻、<a id="a-2e"></a>缘觉众生缘悲。</p>
  <p id="a2f">“若有菩萨初修道时，<a id="a-2g"></a>作是思惟：<a id="a-2h"></a>‘设令我有恒河沙等如须弥身，<a id="a-2i"></a>当以是身为于一人，<a id="a-2j"></a>于无量世受大剧苦，<a id="a-2k"></a>令彼一人得受乐者，<a id="a-2l"></a>我终不悔，<a id="a-2m"></a>亦不退转于菩提心。<a id="a-2n"></a>’复作是念：<a id="a-2o"></a>‘假令一切所有众生，<a id="a-2p"></a>各各执椎如须弥山，<a id="a-2q"></a>来打我身经无量岁，<a id="a-2r"></a>我当忍受，<a id="a-2s"></a>不生恶心乃至一念。<a id="a-2t"></a>’复作是念：<a id="a-2u"></a>‘是人所受百种之苦，<a id="a-2v"></a>一切众生亦受是苦，<a id="a-2w"></a>而不知念阿耨多罗三藐三菩提。<a id="a-2x"></a>我今是学阿耨多罗三藐三菩提，<a id="a-2y"></a>云何不受刀剑火石亦复如是？<a id="a-2z"></a>若我当于一切众生生恶心者，<a id="a-30"></a>诸佛贤圣当见呵责，<a id="a-31"></a>而作是语：<a id="a-32"></a>“是人欲得阿耨多罗三藐三菩提，<a id="a-33"></a>云何如是而不忍辱？<a id="a-34"></a>”菩萨摩诃萨修净意者即是忍辱，<a id="a-35"></a>忍辱者即是璎珞、<a id="a-36"></a>精进道性、<a id="a-37"></a>器四财宝。<a id="a-38"></a>菩萨修集如是忍辱，<a id="a-39"></a>能净身心，<a id="a-3A"></a>能净庄严、<a id="a-3B"></a>坚固庄严，<a id="a-3C"></a>得大智慧，<a id="a-3D"></a>不与声闻、<a id="a-3E"></a>辟支佛共，<a id="a-3F"></a>于诸众生最为殊胜，<a id="a-3G"></a>一切四魔不得其便，<a id="a-3H"></a>邪不能动，<a id="a-3I"></a>烦恼折减，<a id="a-3J"></a>一切怨仇不能为恶，<a id="a-3K"></a>言辞所说不可穷尽，<a id="a-3L"></a>其智甚深犹如大海，<a id="a-3M"></a>精进坚牢如须弥山，<a id="a-3N"></a>等诸众生如海一味，<a id="a-3O"></a>能大利益犹如大地，<a id="a-3P"></a>净众垢污犹如清水，<a id="a-3Q"></a>能作光明犹如朗日，<a id="a-3R"></a>于众无碍犹如猛风，<a id="a-3S"></a>世法不污犹如莲华，<a id="a-3T"></a>下视众生如金翅鸟，<a id="a-3U"></a>众生乐见如夏日云，<a id="a-3V"></a>众生乐受如夏时雨，<a id="a-3W"></a>见无余求犹病遇医，<a id="a-3X"></a>坏诸贫穷如如意珠，<a id="a-3Y"></a>施众禅定犹如梵天，<a id="a-3Z"></a>生死无碍犹如虚空，<a id="a-3a"></a>示平不平犹如明灯，<a id="a-3b"></a>人天恭敬犹如帝释。<a id="a-3c"></a>若有菩萨起瞋恚心，<a id="a-3d"></a>一切怨贼悉得其便，<a id="a-3e"></a>丧失一切善根财宝，<a id="a-3f"></a>一切众魔获得其过，<a id="a-3g"></a>为诸烦恼之所污染，<a id="a-3h"></a>入大闇处失一切善根，<a id="a-3i"></a>为诸圣人之所呵责。<a id="a-3j"></a>若有菩萨起瞋恚心乃至一念，<a id="a-3k"></a>则为丧失一切善法。<a id="a-3l"></a>设我悉受一切众生无量亿数打骂毁辱，<a id="a-3m"></a>乃至不应起一念瞋。<a id="a-3n"></a>何以故？<a id="a-3o"></a>如是众生不学慈悲。<a id="a-3p"></a>若彼众生心无瞋打，<a id="a-3q"></a>我当云何修集慈悲？<a id="a-3r"></a>以是义故，<a id="a-3s"></a>众生瞋时我应生喜。<a id="a-3t"></a>何以故？<a id="a-3u"></a>即是我之悲因缘故。<a id="a-3v"></a>’若有善男子、<a id="a-3w"></a>善女人能作是观，<a id="a-3x"></a>即得不共声闻、<a id="a-3y"></a>缘觉众生缘悲，<a id="a-3z"></a>亦能疾得阿耨多罗三藐三菩提。</p>
  <p id="a40">“善男子，<a id="a-41"></a>复有众生观三恶道苦众生已，<a id="a-42"></a>修集悲心；<a id="a-43"></a>复有观察三界所有诸苦众生，<a id="a-44"></a>而修悲心；<a id="a-45"></a>复有观察五阴众生，<a id="a-46"></a>而修悲心，<a id="a-47"></a>入、<a id="a-48"></a>界亦尔。<a id="a-49"></a>善男子，<a id="a-4A"></a>以是义故，<a id="a-4B"></a>菩萨摩诃萨欲得阿耨多罗三藐三菩提，<a id="a-4C"></a>当修慈悲。<a id="a-4D"></a>何以故？<a id="a-4E"></a>夫慈悲者，<a id="a-4F"></a>即是一切善法种子。<a id="a-4G"></a>若有众生得色界身，<a id="a-4H"></a>亦是修集慈悲因缘；<a id="a-4I"></a>若无色身，<a id="a-4J"></a>若声闻道、<a id="a-4K"></a>若缘觉道，<a id="a-4L"></a>若诸菩萨庄严坚固行六波罗蜜，<a id="a-4M"></a>调伏众生得无生忍，<a id="a-4N"></a>成阿耨多罗三藐三菩提，<a id="a-4O"></a>皆因慈悲种子因缘。<a id="a-4P"></a>”</p>
  <p id="a4Q">说是慈悲因缘法时，<a id="a-4R"></a>明星菩萨得无生法忍，<a id="a-4S"></a>是忍不与缘觉、<a id="a-4T"></a>声闻共之。<a id="a-4U"></a>八万四千众生得如法忍，<a id="a-4V"></a>五万五千那由他众生发阿耨多罗三藐三菩提心，<a id="a-4W"></a>十万八千众生得不退心，<a id="a-4X"></a>二万众生成就慈悲，<a id="a-4Y"></a>五千比丘得阿罗汉果，<a id="a-4Z"></a>五百比丘尼尽一切漏，<a id="a-4a"></a>十万亿众生破大邪见得正见心。</p>
  <p id="a4b">尔时，<a id="a-4c"></a>世尊告无胜意童子：<a id="a-4d"></a>“善男子，<a id="a-4e"></a>过去有佛名发功德意，<a id="a-4f"></a>亦说如是大慈大悲。<a id="a-4g"></a>”</p>
  <p id="a4h">无胜意童子言：<a id="a-4i"></a>“世尊，<a id="a-4j"></a>所言如者，<a id="a-4k"></a>云何名如？<a id="a-4l"></a>”</p>
  <p id="a4m">佛言：<a id="a-4n"></a>“善男子，<a id="a-4o"></a>远离身相名之为如。<a id="a-4p"></a>”</p>
  <p id="a4q">无胜意童子言：<a id="a-4r"></a>“所言身者即是实性，<a id="a-4s"></a>即是寂静，<a id="a-4t"></a>即是法界，<a id="a-4u"></a>即是无漏，<a id="a-4v"></a>即是无尽。<a id="a-4w"></a>”</p>
  <p id="a4x">佛言：<a id="a-4y"></a>“善男子，<a id="a-4z"></a>如身者即是一切众生之身，<a id="a-50"></a>即是过去、<a id="a-51"></a>未来边际，<a id="a-52"></a>即是寂静。<a id="a-53"></a>”</p>
  <p id="a54">无胜意童子言：<a id="a-55"></a>“世尊，<a id="a-56"></a>若一切佛如即是身。<a id="a-57"></a>”</p>
  <p id="a58">佛言：<a id="a-59"></a>“善哉！<a id="a-5A"></a>善哉！<a id="a-5B"></a>善男子，<a id="a-5C"></a>如是法界无有增减，<a id="a-5D"></a>三世平等，<a id="a-5E"></a>不生不出不灭。<a id="a-5F"></a>犹如虚空，<a id="a-5G"></a>如身亦如是。<a id="a-5H"></a>”</p>
  <p id="a5I">说是法时，<a id="a-5J"></a>三万众生得如法忍。</p>
  <p id="a5K">尔时，<a id="a-5L"></a>世尊告明星菩萨言：<a id="a-5M"></a>“善男子，<a id="a-5N"></a>云何修集缘众生喜？<a id="a-5O"></a>善男子，<a id="a-5P"></a>若有菩萨不修慈悲，<a id="a-5Q"></a>不念众生所有乐相，<a id="a-5R"></a>乃至不观三趣三界所有诸苦，<a id="a-5S"></a>而亦观于五阴出灭，<a id="a-5T"></a>如是观已生于喜心。<a id="a-5U"></a>但乐观法，<a id="a-5V"></a>观已生喜，<a id="a-5W"></a>如是喜心愿及众生，<a id="a-5X"></a>是名为喜。<a id="a-5Y"></a>”</p>
  <p id="a5Z">“世尊，<a id="a-5a"></a>云何修舍？<a id="a-5b"></a>”</p>
  <p id="a5c">“善男子，<a id="a-5d"></a>若有菩萨不修慈、<a id="a-5e"></a>悲及以喜心，<a id="a-5f"></a>修舍念舍，<a id="a-5g"></a>父母乃至声闻、<a id="a-5h"></a>缘觉、<a id="a-5i"></a>菩萨、<a id="a-5j"></a>诸佛。<a id="a-5k"></a>修是舍时，<a id="a-5l"></a>远离一切爱瞋法心，<a id="a-5m"></a>是人修集空无相愿，<a id="a-5n"></a>既修集已，<a id="a-5o"></a>不久定当得入涅槃。<a id="a-5p"></a>若人修集如是等四无量心，<a id="a-5q"></a>是人则为十方诸佛、<a id="a-5r"></a>菩萨、<a id="a-5s"></a>天、<a id="a-5t"></a>龙、<a id="a-5u"></a>夜叉、<a id="a-5v"></a>刹利、<a id="a-5w"></a>婆罗门、<a id="a-5x"></a>毗舍、<a id="a-5y"></a>首陀、<a id="a-5z"></a>比丘、<a id="a-60"></a>比丘尼、<a id="a-61"></a>优婆塞、<a id="a-62"></a>优婆夷之所供养。<a id="a-63"></a>随有国土若四部众修集如是四无量心，<a id="a-64"></a>其土则已远离一切衰祸之相，<a id="a-65"></a>其中众生乐离恶法，<a id="a-66"></a>受持善法。<a id="a-67"></a>善男子，<a id="a-68"></a>四无量心，<a id="a-69"></a>具足如是无量福德。<a id="a-6A"></a>”</p>
  <p data-pb></p>
  <h2 id="a6B">虚空目分中辟支佛乘品第七</h2>
  <p id="a6C">无胜意童子复白佛言：<a id="a-6D"></a>“世尊，<a id="a-6E"></a>修缘觉乘比丘、<a id="a-6F"></a>比丘尼、<a id="a-6G"></a>优婆塞、<a id="a-6H"></a>优婆夷、<a id="a-6I"></a>善男子、<a id="a-6J"></a>善女人，<a id="a-6K"></a>云何修集慈、<a id="a-6L"></a>悲、<a id="a-6M"></a>喜、<a id="a-6N"></a>舍？<a id="a-6O"></a>”</p>
  <p id="a6P">佛言：<a id="a-6Q"></a>“善男子，<a id="a-6R"></a>若有修集辟支佛乘比丘、<a id="a-6S"></a>比丘尼、<a id="a-6T"></a>优婆塞、<a id="a-6U"></a>优婆夷、<a id="a-6V"></a>善男子、<a id="a-6W"></a>善女人，<a id="a-6X"></a>观众生乐，<a id="a-6Y"></a>解众生乐，<a id="a-6Z"></a>念法缘慈，<a id="a-6a"></a>终不忆念缘众生慈，<a id="a-6b"></a>如自心中所受乐事亦愿众生同共得之，<a id="a-6c"></a>观法平等，<a id="a-6d"></a>观乐平等，<a id="a-6e"></a>观心平等，<a id="a-6f"></a>观如平等。<a id="a-6g"></a>如是观已，<a id="a-6h"></a>乃至不于一人生恶。<a id="a-6i"></a>设有因缘生恶心者，<a id="a-6j"></a>应作是念：<a id="a-6k"></a>‘若我于彼生恶心者，<a id="a-6l"></a>云何当得阿耨多罗三藐三菩提？<a id="a-6m"></a>菩萨摩诃萨成就无量纯善功德，<a id="a-6n"></a>若于一人生瞋恶心，<a id="a-6o"></a>尚不能得阿耨多罗三藐三菩提，<a id="a-6p"></a>况我未成诸善功德？<a id="a-6q"></a>’以是因缘，<a id="a-6r"></a>修众生慈及法缘慈；<a id="a-6s"></a>悲、<a id="a-6t"></a>喜、<a id="a-6u"></a>舍心亦复如是。<a id="a-6v"></a>善男子，<a id="a-6w"></a>若有欲学缘觉乘者，<a id="a-6x"></a>应如是修慈、<a id="a-6y"></a>悲、<a id="a-6z"></a>喜、<a id="a-70"></a>舍。<a id="a-71"></a>”</p>
  <p id="a72">说是法时，<a id="a-73"></a>六万亿众生得住初地，<a id="a-74"></a>或得二地、<a id="a-75"></a>三地、<a id="a-76"></a>四地、<a id="a-77"></a>五地，<a id="a-78"></a>或有众生得无生忍，<a id="a-79"></a>或有获得辟支佛道及声闻道，<a id="a-7A"></a>无量众生发阿耨多罗三藐三菩提心。</p>
  <p data-pb></p>
  <h2 id="a7B">虚空目分中圣目无碍智品第八</h2>
  <p id="a7C">尔时，<a id="a-7D"></a>众中有一童子名虚空声，<a id="a-7E"></a>白佛言：<a id="a-7F"></a>“世尊，<a id="a-7G"></a>云何菩萨庄严无上菩提之道，<a id="a-7H"></a>修一切智目方便、<a id="a-7I"></a>无缘梵行一切法目方便、<a id="a-7J"></a>无缘梵行一切阴入界方便、<a id="a-7K"></a>解脱方便、<a id="a-7L"></a>三昧方便、<a id="a-7M"></a>陀罗尼方便、<a id="a-7N"></a>得忍方便、<a id="a-7O"></a>诸地方便？<a id="a-7P"></a>世尊，<a id="a-7Q"></a>云何菩萨摩诃萨，<a id="a-7R"></a>修一切智目门，<a id="a-7S"></a>同虚空慧度于彼岸，<a id="a-7T"></a>无缘梵行，<a id="a-7U"></a>越度四流断四魔系？<a id="a-7V"></a>”</p>
  <p id="a7W">佛言：<a id="a-7X"></a>“善哉！<a id="a-7Y"></a>善哉！<a id="a-7Z"></a>善男子，<a id="a-7a"></a>汝今能入四无量海，<a id="a-7b"></a>欲度众生于生死河，<a id="a-7c"></a>是故今者发如是问，<a id="a-7d"></a>复欲不断佛大智海。<a id="a-7e"></a>善男子，<a id="a-7f"></a>十方佛土若有菩萨，<a id="a-7g"></a>同共汝行三昧智慧，<a id="a-7h"></a>我说法时，<a id="a-7i"></a>如是等辈悉为明证。<a id="a-7j"></a>若无如是菩萨证者，<a id="a-7k"></a>我则不说无缘梵行。<a id="a-7l"></a>何以故？<a id="a-7m"></a>我若说者，<a id="a-7n"></a>多于是中而生疑心，<a id="a-7o"></a>若有未得无缘梵行亦复生疑，<a id="a-7p"></a>以是义故，<a id="a-7q"></a>不应宣说。<a id="a-7r"></a>”</p>
  <p id="a7s">尔时，<a id="a-7t"></a>世尊即入三昧，<a id="a-7u"></a>其三昧名虚空幢，<a id="a-7v"></a>入已面门出大光明，<a id="a-7w"></a>其明种种遍照十方诸佛世界，<a id="a-7x"></a>蔽于日月令不复现。<a id="a-7y"></a>其光明中出大声言：<a id="a-7z"></a>“娑婆世界释迦牟尼，<a id="a-80"></a>为诸众生宣说梵行坏诸烦恼，<a id="a-81"></a>说声闻乘、<a id="a-82"></a>辟支佛乘无缘梵行，<a id="a-83"></a>无量众生及诸菩萨，<a id="a-84"></a>次第而坐听受正法；<a id="a-85"></a>亦说清净菩提之行，<a id="a-86"></a>为欲利益无量众生故，<a id="a-87"></a>作大集说种种行，<a id="a-88"></a>无量众生获得一生及以后生。<a id="a-89"></a>”</p>
  <p id="a8A">十方众生闻是语已，<a id="a-8B"></a>一切悉集娑婆世界，<a id="a-8C"></a>或有菩萨现真金身雨于金沙，<a id="a-8D"></a>或现银身雨于银沙，<a id="a-8E"></a>或琉璃身雨琉璃沙，<a id="a-8F"></a>或玻瓈身雨玻瓈沙，<a id="a-8G"></a>或沉水身雨沉水沙，<a id="a-8H"></a>或栴檀身雨栴檀沙，<a id="a-8I"></a>或多摩罗跋身雨多摩罗跋沙，<a id="a-8J"></a>供养于佛，<a id="a-8K"></a>供养已毕，<a id="a-8L"></a>头面敬礼，<a id="a-8M"></a>却坐一面。</p>
  <p id="a8N">尔时，<a id="a-8O"></a>世尊告虚空声童子：<a id="a-8P"></a>“善男子，<a id="a-8Q"></a>今日十方诸大菩萨，<a id="a-8R"></a>其中或有得法忍者，<a id="a-8S"></a>得无生忍、<a id="a-8T"></a>一生、<a id="a-8U"></a>后生，<a id="a-8V"></a>悉为我证：<a id="a-8W"></a>如是菩萨修集慈、<a id="a-8X"></a>悲、<a id="a-8Y"></a>喜、<a id="a-8Z"></a>舍之心，<a id="a-8a"></a>了了通达诸法之性，<a id="a-8b"></a>亦能远离身相业相，<a id="a-8c"></a>其心不著有为无为，<a id="a-8d"></a>亦不贪著眼乃至意色乃至法，<a id="a-8e"></a>至心修集无缘梵行，<a id="a-8f"></a>无诸觉观不生憍慢，<a id="a-8g"></a>无所贪著知真实性，<a id="a-8h"></a>观一切法皆悉平等，<a id="a-8i"></a>所谓三世、<a id="a-8j"></a>三界、<a id="a-8k"></a>三戒，<a id="a-8l"></a>亦得增长大慈、<a id="a-8m"></a>大悲、<a id="a-8n"></a>大喜、<a id="a-8o"></a>大舍。<a id="a-8p"></a>一切众生远离三界阴、<a id="a-8q"></a>入、<a id="a-8r"></a>界等，<a id="a-8s"></a>离一切字聚、<a id="a-8t"></a>名聚、<a id="a-8u"></a>句聚有为之法，<a id="a-8v"></a>作是观时，<a id="a-8w"></a>即得具足大慈、<a id="a-8x"></a>大悲、<a id="a-8y"></a>大喜、<a id="a-8z"></a>大舍，<a id="a-90"></a>修集同空三昧、<a id="a-91"></a>梵行、<a id="a-92"></a>六波罗蜜，<a id="a-93"></a>诸佛护念，<a id="a-94"></a>具善方便住第三忍，<a id="a-95"></a>过于声闻、<a id="a-96"></a>辟支佛道，<a id="a-97"></a>远离一切眼色因缘乃至一切意法因缘，<a id="a-98"></a>观法界如随顺不倒，<a id="a-99"></a>获得大慈大悲等力，<a id="a-9A"></a>于诸法中得大自在，<a id="a-9B"></a>而于生死不生厌悔，<a id="a-9C"></a>有大力势调伏众生，<a id="a-9D"></a>于三乘中得智方便，<a id="a-9E"></a>能雨法雨得无碍智，<a id="a-9F"></a>解诸众生异语方便。<a id="a-9G"></a>善男子，<a id="a-9H"></a>是名圣目陀罗尼，<a id="a-9I"></a>具无碍智修集梵行。</p>
  <p id="a9J">“善男子，<a id="a-9K"></a>若有菩萨修是梵行，<a id="a-9L"></a>如是菩萨常得见佛，<a id="a-9M"></a>能具佛法净佛世界，<a id="a-9N"></a>性净、<a id="a-9O"></a>众净、<a id="a-9P"></a>行净、<a id="a-9Q"></a>智净、<a id="a-9R"></a>意净、<a id="a-9S"></a>供养亦净，<a id="a-9T"></a>能具十地，<a id="a-9U"></a>次第当坐如来法座，<a id="a-9V"></a>如是名为清净法行，<a id="a-9W"></a>是名如来，<a id="a-9X"></a>是名世尊，<a id="a-9Y"></a>名过四潮，<a id="a-9Z"></a>名菩提道，<a id="a-9a"></a>能得菩提转大法轮。<a id="a-9b"></a>云何名为一切智耶？<a id="a-9c"></a>若智能观一切平等，<a id="a-9d"></a>众生平等，<a id="a-9e"></a>三世平等，<a id="a-9f"></a>不倒平等，<a id="a-9g"></a>如是等一切法见虚空目，<a id="a-9h"></a>见法虚空目，<a id="a-9i"></a>见无行虚空目，<a id="a-9j"></a>见性虚空目，<a id="a-9k"></a>见如空虚空目，<a id="a-9l"></a>见如内空虚空目，<a id="a-9m"></a>见如外空虚空目，<a id="a-9n"></a>见如内外空虚空目，<a id="a-9o"></a>见如大空虚空目，<a id="a-9p"></a>见如第一义空虚空目，<a id="a-9q"></a>见如有为空虚空目，<a id="a-9r"></a>见如无为空虚空目，<a id="a-9s"></a>见如毕竟空虚空目，<a id="a-9t"></a>见如无始空虚空目，<a id="a-9u"></a>见如性空虚空目，<a id="a-9v"></a>见如散空虚空目，<a id="a-9w"></a>见如自性空虚空目，<a id="a-9x"></a>见如一切法空虚空目，<a id="a-9y"></a>见如无所觉空虚空目，<a id="a-9z"></a>见如无法空虚空目，<a id="a-A0"></a>见如无性空虚空目，<a id="a-A1"></a>见如无法有法空虚空目，<a id="a-A2"></a>见如实性空虚空目，<a id="a-A3"></a>见如无相无愿虚空目，<a id="a-A4"></a>见如一切法无边无处虚空目，<a id="a-A5"></a>见如大慈大悲虚空目，<a id="a-A6"></a>见一切知见虚空目，<a id="a-A7"></a>见一切智，<a id="a-A8"></a>如是见已转正法轮，<a id="a-A9"></a>是名不共众生法界，<a id="a-AA"></a>是名一切智，<a id="a-AB"></a>名佛境界。<a id="a-AC"></a>”</p>
  <p id="aAD">说是无缘梵行时，<a id="a-AE"></a>九万二千众生成就是法，<a id="a-AF"></a>恒河沙等众生得如法忍，<a id="a-AG"></a>恒沙众生远离垢秽得法眼净，<a id="a-AH"></a>一千比丘得阿罗汉果，<a id="a-AI"></a>无量人天发阿耨多罗三藐三菩提心。</p>
  <p data-pb></p>
  <h2 id="aAJ">虚空目分中护法品第九</h2>
  <p id="aAK">尔时，<a id="a-AL"></a>一切欲、<a id="a-AM"></a>色界天，<a id="a-AN"></a>以妙香华、<a id="a-AO"></a>幢盖、<a id="a-AP"></a>伎乐供养于佛，<a id="a-AQ"></a>白佛言：<a id="a-AR"></a>“世尊，<a id="a-AS"></a>如来先已于阎浮提，<a id="a-AT"></a>转正法轮；<a id="a-AU"></a>今复于此大宝坊中，<a id="a-AV"></a>转大法轮，<a id="a-AW"></a>为菩提行故。<a id="a-AX"></a>”</p>
  <p id="aAY">一切大众复作是言：<a id="a-AZ"></a>“如来境界不可思议。<a id="a-Aa"></a>何以故？<a id="a-Ab"></a>如来在此大宝坊中，<a id="a-Ac"></a>转法轮时，<a id="a-Ad"></a>十方无量佛世界中，<a id="a-Ae"></a>所有菩萨悉来集此，<a id="a-Af"></a>为听如是虚空目法行。<a id="a-Ag"></a>”</p>
  <p id="aAh">尔时，<a id="a-Ai"></a>文殊师利童子、<a id="a-Aj"></a>金刚山童子、<a id="a-Ak"></a>无胜幢童子、<a id="a-Al"></a>无胜意童子、<a id="a-Am"></a>虚空声童子，<a id="a-An"></a>如是等童子，<a id="a-Ao"></a>其数九万二千亿，<a id="a-Ap"></a>白佛言：<a id="a-Aq"></a>“世尊，<a id="a-Ar"></a>唯愿如来以愿力故，<a id="a-As"></a>令是虚空目法行久住于此娑婆世界及十方土，<a id="a-At"></a>无有灭没。<a id="a-Au"></a>何以故？<a id="a-Av"></a>如是法中说三梵行，<a id="a-Aw"></a>菩萨若行如是三行，<a id="a-Ax"></a>即得阿耨多罗三藐三菩提。<a id="a-Ay"></a>”</p>
  <p id="aAz">佛言：<a id="a-B0"></a>“善男子，<a id="a-B1"></a>南方世界金刚光明功德如来，<a id="a-B2"></a>西方世界智幢如来，<a id="a-B3"></a>北方世界发光功德如来，<a id="a-B4"></a>东方世界宝盖光明功德如来，<a id="a-B5"></a>是四如来以先有愿，<a id="a-B6"></a>以是愿故，<a id="a-B7"></a>是经后当流布十方，<a id="a-B8"></a>令诸菩萨悉得修行如是三行。<a id="a-B9"></a>我今以此正法，<a id="a-BA"></a>付嘱四大天王、<a id="a-BB"></a>功德天女、<a id="a-BC"></a>四大龙王、<a id="a-BD"></a>诚实语天、<a id="a-BE"></a>四阿须罗王、<a id="a-BF"></a>具天、<a id="a-BG"></a>大自在天、<a id="a-BH"></a>八臂天地神女等。<a id="a-BI"></a>何以故？<a id="a-BJ"></a>善男子，<a id="a-BK"></a>或有众生，<a id="a-BL"></a>其性弊恶，<a id="a-BM"></a>有大势力，<a id="a-BN"></a>多造重业不受是经。<a id="a-BO"></a>是人死已，<a id="a-BP"></a>受恶鬼身、<a id="a-BQ"></a>恶龙之身，<a id="a-BR"></a>是恶鬼龙欲坏佛法，<a id="a-BS"></a>降注恶雨、<a id="a-BT"></a>恶风尘坌，<a id="a-BU"></a>为诸修行三业比丘而作重病，<a id="a-BV"></a>以手探腹取其心肝，<a id="a-BW"></a>吹吐恶气置饮食中故，<a id="a-BX"></a>令食者得大重病，<a id="a-BY"></a>良医拱手不能疗治。<a id="a-BZ"></a>如是修行三业比丘，<a id="a-Ba"></a>尽舍命已，<a id="a-Bb"></a>是名法灭。<a id="a-Bc"></a>如是恶鬼，<a id="a-Bd"></a>复令如来所有弟子，<a id="a-Be"></a>刹利、<a id="a-Bf"></a>婆罗门、<a id="a-Bg"></a>毗舍、<a id="a-Bh"></a>首陀，<a id="a-Bi"></a>大臣、<a id="a-Bj"></a>长者悉生恶心，<a id="a-Bk"></a>恶心既生互相残贼。<a id="a-Bl"></a>当尔之时，<a id="a-Bm"></a>阎浮提内国土城邑，<a id="a-Bn"></a>空荒无人。<a id="a-Bo"></a>人民既无，<a id="a-Bp"></a>谁当流布如是经典？<a id="a-Bq"></a>是故我今不以是经付嘱菩萨、<a id="a-Br"></a>比丘、<a id="a-Bs"></a>比丘尼、<a id="a-Bt"></a>优婆塞、<a id="a-Bu"></a>优婆夷及诸国主，<a id="a-Bv"></a>以付四王乃至地神，<a id="a-Bw"></a>如是天神至心护持。<a id="a-Bx"></a>若有国土刹利、<a id="a-By"></a>婆罗门、<a id="a-Bz"></a>毗舍、<a id="a-C0"></a>首陀、<a id="a-C1"></a>比丘、<a id="a-C2"></a>比丘尼、<a id="a-C3"></a>优婆塞、<a id="a-C4"></a>优婆夷，<a id="a-C5"></a>受持读诵如是经者，<a id="a-C6"></a>是诸天神当至心护，<a id="a-C7"></a>劝诸檀越令致供养，<a id="a-C8"></a>所谓衣服、<a id="a-C9"></a>饮食、<a id="a-CA"></a>卧具、<a id="a-CB"></a>病药、<a id="a-CC"></a>房舍、<a id="a-CD"></a>灯烛。<a id="a-CE"></a>是诸檀越若有恶相、<a id="a-CF"></a>诸恶病瘦，<a id="a-CG"></a>诸天力故悉令消灭，<a id="a-CH"></a>以是因缘，<a id="a-CI"></a>法得增长无有灭没。<a id="a-CJ"></a>”</p>
  <p id="aCK">尔时，<a id="a-CL"></a>一切诸天神等白佛言：<a id="a-CM"></a>“世尊，<a id="a-CN"></a>若今现在，<a id="a-CO"></a>若佛灭后，<a id="a-CP"></a>我等要当舍离自事，<a id="a-CQ"></a>守护是法。<a id="a-CR"></a>若佛弟子，<a id="a-CS"></a>比丘、<a id="a-CT"></a>比丘尼、<a id="a-CU"></a>优婆塞、<a id="a-CV"></a>优婆夷，<a id="a-CW"></a>有能受持如是等经勤行精进，<a id="a-CX"></a>虽复受畜八不净物，<a id="a-CY"></a>畜养妻息、<a id="a-CZ"></a>金、<a id="a-Ca"></a>银、<a id="a-Cb"></a>琉璃、<a id="a-Cc"></a>玻瓈、<a id="a-Cd"></a>田宅、<a id="a-Ce"></a>奴婢、<a id="a-Cf"></a>仆使，<a id="a-Cg"></a>我为法故亦当守护，<a id="a-Ch"></a>遮诸恶鬼不令娆近。<a id="a-Ci"></a>随是经典所在之处，<a id="a-Cj"></a>令其土地、<a id="a-Ck"></a>日月、<a id="a-Cl"></a>五星不越常度，<a id="a-Cm"></a>怨仇兵革皆悉消伏，<a id="a-Cn"></a>所有众生若男若女、<a id="a-Co"></a>若大若小，<a id="a-Cp"></a>悉乐受诵如是经典，<a id="a-Cq"></a>持戒清净勤行精进。<a id="a-Cr"></a>世尊，<a id="a-Cs"></a>以是因缘，<a id="a-Ct"></a>一切诸天乐处人间。<a id="a-Cu"></a>是人舍身即得生天，<a id="a-Cv"></a>诸天增长色、<a id="a-Cw"></a>力、<a id="a-Cx"></a>寿命，<a id="a-Cy"></a>所有恶相灭无遗余。<a id="a-Cz"></a>其无信者，<a id="a-D0"></a>我能令信。<a id="a-D1"></a>若佛弟子，<a id="a-D2"></a>比丘、<a id="a-D3"></a>比丘尼、<a id="a-D4"></a>优婆塞、<a id="a-D5"></a>优婆夷，<a id="a-D6"></a>不能受持如是经典读诵书写，<a id="a-D7"></a>不乐寂静，<a id="a-D8"></a>不善思惟，<a id="a-D9"></a>乐求供养，<a id="a-DA"></a>不持净戒，<a id="a-DB"></a>懒惰懈慢，<a id="a-DC"></a>心无惭愧，<a id="a-DD"></a>亲近白衣。<a id="a-DE"></a>如是比丘，<a id="a-DF"></a>以财俗力毁佛弟子，<a id="a-DG"></a>若打若杀，<a id="a-DH"></a>若缚若骂，<a id="a-DI"></a>向王大臣说其过恶。<a id="a-DJ"></a>佛诸弟子，<a id="a-DK"></a>闻是事已生大恶心。<a id="a-DL"></a>生恶心已，<a id="a-DM"></a>诸善鬼神舍至他土，<a id="a-DN"></a>是故恶鬼即得其便。<a id="a-DO"></a>既得便已，<a id="a-DP"></a>诸国兴兵互相讨伐，<a id="a-DQ"></a>降恶风雨令谷不登，<a id="a-DR"></a>人民饥馑共相茹食。<a id="a-DS"></a>”</p>
  <p id="aDT">尔时，<a id="a-DU"></a>十方世界菩萨白佛言：<a id="a-DV"></a>“世尊，<a id="a-DW"></a>诸佛如来，<a id="a-DX"></a>为如是等五滓众生，<a id="a-DY"></a>制于禁戒。<a id="a-DZ"></a>唯愿如来为法久住，<a id="a-Da"></a>复制禁戒，<a id="a-Db"></a>所谓身戒、<a id="a-Dc"></a>口戒、<a id="a-Dd"></a>意戒，<a id="a-De"></a>不得受畜一切恶物，<a id="a-Df"></a>恶心斗诤，<a id="a-Dg"></a>亲近国王、<a id="a-Dh"></a>大臣、<a id="a-Di"></a>长者，<a id="a-Dj"></a>受畜一切俗人之物，<a id="a-Dk"></a>如余佛土所制净戒。<a id="a-Dl"></a>”</p>
  <p id="aDm">佛言：<a id="a-Dn"></a>“善男子，<a id="a-Do"></a>止！<a id="a-Dp"></a>止！<a id="a-Dq"></a>佛自知时。<a id="a-Dr"></a>善男子，<a id="a-Ds"></a>因缘未出，<a id="a-Dt"></a>如来则不豫制禁戒。<a id="a-Du"></a>”</p>
  <p id="aDv">尔时，<a id="a-Dw"></a>世尊告频婆娑罗王：<a id="a-Dx"></a>“大王，<a id="a-Dy"></a>汝之国法，<a id="a-Dz"></a>何名大罪？<a id="a-E0"></a>何名小罪？<a id="a-E1"></a>”</p>
  <p id="aE2">频婆娑罗言：<a id="a-E3"></a>“世尊，<a id="a-E4"></a>我之国法，<a id="a-E5"></a>有四重罪：<a id="a-E6"></a>一者、<a id="a-E7"></a>断他命根，<a id="a-E8"></a>二者、<a id="a-E9"></a>偷至五钱，<a id="a-EA"></a>三者、<a id="a-EB"></a>淫他妇女，<a id="a-EC"></a>四者、<a id="a-ED"></a>为五钱故大众王边故作妄语。<a id="a-EE"></a>如是四罪，<a id="a-EF"></a>犯者不活。<a id="a-EG"></a>”</p>
  <p id="aEH">佛言：<a id="a-EI"></a>“我今亦为未来弟子制是四重。<a id="a-EJ"></a>复次，<a id="a-EK"></a>大王，<a id="a-EL"></a>王子几岁不听入宫？<a id="a-EM"></a>”</p>
  <p id="aEN">“世尊，<a id="a-EO"></a>过二十年则不听入。<a id="a-EP"></a>”</p>
  <p id="aEQ">佛言：<a id="a-ER"></a>“我亦如是，<a id="a-ES"></a>沙弥二十乃至得道不听入众。<a id="a-ET"></a>”</p>
  <p id="aEU">王言：<a id="a-EV"></a>“世尊，<a id="a-EW"></a>如我国法，<a id="a-EX"></a>有作罪者必死不疑，<a id="a-EY"></a>或打或骂，<a id="a-EZ"></a>闭系输物，<a id="a-Ea"></a>摈出界外。<a id="a-Eb"></a>如来法中，<a id="a-Ec"></a>其义云何？<a id="a-Ed"></a>”</p>
  <p id="aEe">“大王，<a id="a-Ef"></a>我之法中亦复如是。<a id="a-Eg"></a>有犯罪者，<a id="a-Eh"></a>或令苦作一月二月，<a id="a-Ei"></a>或不与语、<a id="a-Ej"></a>共坐、<a id="a-Ek"></a>共食，<a id="a-El"></a>或不共住，<a id="a-Em"></a>或摈令出，<a id="a-En"></a>或出一国、<a id="a-Eo"></a>或出四国有佛法处。<a id="a-Ep"></a>治如是等恶比丘已，<a id="a-Eq"></a>诸善比丘安乐受法，<a id="a-Er"></a>故使佛法久住不灭。<a id="a-Es"></a>大王，<a id="a-Et"></a>若未来世有我弟子，<a id="a-Eu"></a>饶财多宝有大力势，<a id="a-Ev"></a>王所亲爱，<a id="a-Ew"></a>一切大众不能摈治，<a id="a-Ex"></a>如是等人汝等当治。<a id="a-Ey"></a>刹利、<a id="a-Ez"></a>婆罗门、<a id="a-F0"></a>毗舍、<a id="a-F1"></a>首陀不能治者，<a id="a-F2"></a>如是四姓则为断我三宝种性，<a id="a-F3"></a>能灭法炬，<a id="a-F4"></a>破坏法船，<a id="a-F5"></a>燋涸法味，<a id="a-F6"></a>夺众生眼；<a id="a-F7"></a>我法坏时，<a id="a-F8"></a>心则放舍。<a id="a-F9"></a>大王，<a id="a-FA"></a>譬如一人夺一切眼。<a id="a-FB"></a>于意云何？<a id="a-FC"></a>是罪多不？<a id="a-FD"></a>”</p>
  <p id="aFE">“甚多，<a id="a-FF"></a>世尊，<a id="a-FG"></a>不可称量，<a id="a-FH"></a>不可计数。<a id="a-FI"></a>”</p>
  <p id="aFJ">“大王，<a id="a-FK"></a>若有刹利、<a id="a-FL"></a>婆罗门、<a id="a-FM"></a>毗舍、<a id="a-FN"></a>首陀，<a id="a-FO"></a>有大力势，<a id="a-FP"></a>见我法灭舍不守护，<a id="a-FQ"></a>其所得罪亦复如是。<a id="a-FR"></a>大王，<a id="a-FS"></a>若有国主，<a id="a-FT"></a>于无量世修施戒慧，<a id="a-FU"></a>见我法灭舍不拥护，<a id="a-FV"></a>如是所种无量善根悉皆灭失。<a id="a-FW"></a>其国当有三不祥事：<a id="a-FX"></a>一者、<a id="a-FY"></a>谷贵，<a id="a-FZ"></a>二者、<a id="a-Fa"></a>兵革，<a id="a-Fb"></a>三者、<a id="a-Fc"></a>疫病。<a id="a-Fd"></a>一切善神悉舍离之，<a id="a-Fe"></a>其王教令人不随从，<a id="a-Ff"></a>常为邻国之所侵娆，<a id="a-Fg"></a>暴火横起，<a id="a-Fh"></a>多恶风雨，<a id="a-Fi"></a>暴水增长吹漂人民，<a id="a-Fj"></a>内外亲信咸共谋叛，<a id="a-Fk"></a>其王不久当遇重病，<a id="a-Fl"></a>寿终之后生地狱中。<a id="a-Fm"></a>若宿善追及，<a id="a-Fn"></a>还得人身，<a id="a-Fo"></a>无量世中常盲无目，<a id="a-Fp"></a>贫穷跉跰行乞自活，<a id="a-Fq"></a>常生恶心；<a id="a-Fr"></a>因是恶心，<a id="a-Fs"></a>复当还堕于地狱中。<a id="a-Ft"></a>如王，<a id="a-Fu"></a>夫人、<a id="a-Fv"></a>太子、<a id="a-Fw"></a>大臣、<a id="a-Fx"></a>城主、<a id="a-Fy"></a>村主、<a id="a-Fz"></a>将帅、<a id="a-G0"></a>郡守、<a id="a-G1"></a>宰臣，<a id="a-G2"></a>亦复如是。<a id="a-G3"></a>”</p>
  <p id="aG4">频婆娑罗耳闻是语，<a id="a-G5"></a>悲泣哽咽，<a id="a-G6"></a>收泪而言：<a id="a-G7"></a>“世尊，<a id="a-G8"></a>我值如来，<a id="a-G9"></a>犹故不能如法治国，<a id="a-GA"></a>况未来世放逸诸王！<a id="a-GB"></a>不能持戒修行精进，<a id="a-GC"></a>治恶比丘护持佛法，<a id="a-GD"></a>不能绍继三宝种性，<a id="a-GE"></a>如是诸王，<a id="a-GF"></a>长夜常行于三恶道。<a id="a-GG"></a>”</p>
  <p id="aGH">尔时，<a id="a-GI"></a>诸王、<a id="a-GJ"></a>夫人、<a id="a-GK"></a>太子、<a id="a-GL"></a>大臣、<a id="a-GM"></a>城主、<a id="a-GN"></a>村主、<a id="a-GO"></a>将帅、<a id="a-GP"></a>郡守、<a id="a-GQ"></a>宰官，<a id="a-GR"></a>皆白佛言：<a id="a-GS"></a>“我等于今现在之世，<a id="a-GT"></a>要当勤心守护佛法，<a id="a-GU"></a>亦当供养受持法者，<a id="a-GV"></a>衣服、<a id="a-GW"></a>饮食、<a id="a-GX"></a>卧具、<a id="a-GY"></a>医药，<a id="a-GZ"></a>治恶比丘绍三宝性。<a id="a-Ga"></a>”</p>
  <p id="aGb">佛言：<a id="a-Gc"></a>“善男子，<a id="a-Gd"></a>汝等若能建立此事，<a id="a-Ge"></a>则为供养三世诸佛，<a id="a-Gf"></a>亦得无量不可思议诸善功德。<a id="a-Gg"></a>”</p>
  <p data-pb></p>
  <h2 id="aGh">虚空目分中大众还品第十</h2>
  <p id="aGi">尔时，<a id="a-Gj"></a>世尊复告诸天：<a id="a-Gk"></a>“善男子，<a id="a-Gl"></a>汝等今者勿怀忧虑！<a id="a-Gm"></a>我今当与未来弟子，<a id="a-Gn"></a>为护法故，<a id="a-Go"></a>立严峻制，<a id="a-Gp"></a>为不断绝三宝性故，<a id="a-Gq"></a>为欲增长诸善法故，<a id="a-Gr"></a>为增长多闻满宝藏故，<a id="a-Gs"></a>为离一切苦烦恼故，<a id="a-Gt"></a>为成无上菩提道故。<a id="a-Gu"></a>善男子，<a id="a-Gv"></a>我今所说，<a id="a-Gw"></a>一切声闻具足成就得声闻乘，<a id="a-Gx"></a>一切缘觉具足获得辟支佛乘，<a id="a-Gy"></a>一切菩萨具足成满三种梵行得无上智。<a id="a-Gz"></a>善男子，<a id="a-H0"></a>是经能离诸恶众生，<a id="a-H1"></a>能坏众生恶不善法，<a id="a-H2"></a>能灭身口意不善业，<a id="a-H3"></a>能破一切诸恶果报。<a id="a-H4"></a>若有善男子、<a id="a-H5"></a>善女人供养是经，<a id="a-H6"></a>则为供养十方诸佛。<a id="a-H7"></a>”</p>
  <p id="aH8">尔时，<a id="a-H9"></a>娑婆世界一切众生，<a id="a-HA"></a>异口同音而作是言：<a id="a-HB"></a>“善哉！<a id="a-HC"></a>善哉！<a id="a-HD"></a>世尊，<a id="a-HE"></a>我初未闻是大法聚，<a id="a-HF"></a>今得闻之。<a id="a-HG"></a>世尊，<a id="a-HH"></a>我能受持守护是法，<a id="a-HI"></a>为护法故不惜身命。<a id="a-HJ"></a>若有比丘、<a id="a-HK"></a>比丘尼、<a id="a-HL"></a>优婆塞、<a id="a-HM"></a>优婆夷受是经者，<a id="a-HN"></a>我当供养，<a id="a-HO"></a>随其所须一切给与。<a id="a-HP"></a>若复有能供养如是受持经者，<a id="a-HQ"></a>我等亦当勤守护之，<a id="a-HR"></a>内外财宝令无损秏，<a id="a-HS"></a>随是经法所流布处，<a id="a-HT"></a>亦护其土令无诸恶。<a id="a-HU"></a>”</p>
  <p id="aHV">佛言：<a id="a-HW"></a>“善哉！<a id="a-HX"></a>善哉！<a id="a-HY"></a>善男子，<a id="a-HZ"></a>汝能如是守护法者，<a id="a-Ha"></a>则为供养三世诸佛。<a id="a-Hb"></a>善男子，<a id="a-Hc"></a>若诸众生有护法心，<a id="a-Hd"></a>若生人天得大自在，<a id="a-He"></a>乃至畜生亦有大力，<a id="a-Hf"></a>为人所重不经寒苦。<a id="a-Hg"></a>善男子，<a id="a-Hh"></a>是护法者恶不能加，<a id="a-Hi"></a>心无所畏，<a id="a-Hj"></a>无能破坏，<a id="a-Hk"></a>诸魔烦恼不得其便，<a id="a-Hl"></a>多饶眷属，<a id="a-Hm"></a>智慧具足，<a id="a-Hn"></a>凡有所说无所挂碍，<a id="a-Ho"></a>乐行十善修集正定，<a id="a-Hp"></a>父母诸王见则恭敬，<a id="a-Hq"></a>能升法座转正法轮，<a id="a-Hr"></a>凡有所闻终不忘失。<a id="a-Hs"></a>”</p>
 </body>
</html>