<!doctype html>
<html id="z3IBTKvES" data-ver="1373">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第十六</h1>
  <h2 id="a2">虚空藏菩萨所问品第六之五</h2>
  <p id="a3">说此偈已，<a id="a-4"></a>时魔波旬严四种兵来诣佛所，<a id="a-5"></a>到已化作长者形，<a id="a-6"></a>前礼佛足，<a id="a-7"></a>在一面立而白佛言：<a id="a-8"></a>“希有世尊！<a id="a-9"></a>此诸大士，<a id="a-A"></a>乃能成就如是不可思议种种神变，<a id="a-B"></a>又能示现不可思议庄严之事。<a id="a-C"></a>世尊，<a id="a-D"></a>于未来世有几所众生，<a id="a-E"></a>闻此不可思议神变而得开悟，<a id="a-F"></a>决定不疑者也？<a id="a-G"></a>”</p>
  <p id="aH">佛告魔波旬言：<a id="a-I"></a>“于未来世中，<a id="a-J"></a>少有众生若一若二，<a id="a-K"></a>闻此不可思议神变经典，<a id="a-L"></a>得信解者少耳！<a id="a-M"></a>波旬，<a id="a-N"></a>喻如一毛析为百分，<a id="a-O"></a>以一分毛于大海中取一渧水。<a id="a-P"></a>于汝意云何？<a id="a-Q"></a>取者多耶？<a id="a-R"></a>在者多耶？<a id="a-S"></a>”</p>
  <p id="aT">波旬言：<a id="a-U"></a>“世尊，<a id="a-V"></a>取者甚少，<a id="a-W"></a>在者甚多。<a id="a-X"></a>”</p>
  <p id="aY">佛复告波旬言：<a id="a-Z"></a>“如海中所取水甚少，<a id="a-a"></a>众生闻是不可思议神变经典，<a id="a-b"></a>能信解者少亦如是。<a id="a-c"></a>如大海中水在者甚多，<a id="a-d"></a>不信解不可思议神变经典者，<a id="a-e"></a>多亦如是。<a id="a-f"></a>”</p>
  <p id="ag">佛复告波旬：<a id="a-h"></a>“若有一人于恒河沙等劫，<a id="a-i"></a>日日以满三千大千世界满中珍宝持用布施，<a id="a-j"></a>不如善男子、<a id="a-k"></a>善女人闻是不可思议神变经典能信解者，<a id="a-l"></a>其福甚多！<a id="a-m"></a>所以者何？<a id="a-n"></a>波旬，<a id="a-o"></a>若有信解是经典者，<a id="a-p"></a>则知其人亲从释迦牟尼如来，<a id="a-q"></a>闻是经典信解无疑。<a id="a-r"></a>何以故？<a id="a-s"></a>波旬，<a id="a-t"></a>若未种善根众生，<a id="a-u"></a>闻此世所难信经典，<a id="a-v"></a>能信解者无有是处。<a id="a-w"></a>波旬，<a id="a-x"></a>我般涅槃后法欲灭时，<a id="a-y"></a>多有憍慢众生，<a id="a-z"></a>彼诸众生著我所说文字，<a id="a-10"></a>不知方便故，<a id="a-11"></a>各各生于诤竞，<a id="a-12"></a>舍思惟法，<a id="a-13"></a>舍已正行，<a id="a-14"></a>为利养、<a id="a-15"></a>名誉、<a id="a-16"></a>衣服、<a id="a-17"></a>饮食自缠缚故，<a id="a-18"></a>乐论世俗种种诸事及世典文辞，<a id="a-19"></a>而不论第一实义，<a id="a-1A"></a>不乐玩习佛无上道，<a id="a-1B"></a>反向他人讥论如是等真实深妙经典，<a id="a-1C"></a>则为诽谤诸佛，<a id="a-1D"></a>积集无量大苦恼聚。<a id="a-1E"></a>魔神诸天佐助彼人，<a id="a-1F"></a>为利养恭敬及名闻故，<a id="a-1G"></a>重增放逸骜慢。<a id="a-1H"></a>彼诸人等以骜慢故，<a id="a-1I"></a>若见有持戒贤行比丘受持读诵此经典者，<a id="a-1J"></a>而轻慢憎嫉横生谤毁。<a id="a-1K"></a>彼诸愚人则为现世破犯禁戒。<a id="a-1L"></a>其中或有畏不活者，<a id="a-1M"></a>或惭耻于人者，<a id="a-1N"></a>假被袈裟，<a id="a-1O"></a>或有舍戒还附俗者，<a id="a-1P"></a>如是等人身坏命终，<a id="a-1Q"></a>堕阿鼻地狱受诸苦报。<a id="a-1R"></a>”</p>
  <p id="a1S">佛复告波旬：<a id="a-1T"></a>“于未来世中，<a id="a-1U"></a>若有求菩萨乘众生，<a id="a-1V"></a>著诸因缘善根微浅，<a id="a-1W"></a>新发道意，<a id="a-1X"></a>但著文字不能了义，<a id="a-1Y"></a>于如是等甚深经典，<a id="a-1Z"></a>受持读诵为人说时，<a id="a-1a"></a>则为他人所见轻贱陵蔑。<a id="a-1b"></a>以为他人所轻贱陵蔑故，<a id="a-1c"></a>便舍如是等甚深经典，<a id="a-1d"></a>读诵声闻、<a id="a-1e"></a>辟支佛相应经典。<a id="a-1f"></a>为利养、<a id="a-1g"></a>名誉、<a id="a-1h"></a>种种所须之所缠缚故，<a id="a-1i"></a>反诽谤毁呰如是真实甚深经典，<a id="a-1j"></a>又复轻贱受持读诵此经典者，<a id="a-1k"></a>乃至不欲以眼观之，<a id="a-1l"></a>常乐卑行退失菩萨大乘之法，<a id="a-1m"></a>所谓退失淳至心及深心。<a id="a-1n"></a>魔神诸天得如是等人便故，<a id="a-1o"></a>勤作方便坏乱其心，<a id="a-1p"></a>乃至使令不闻如是等经。<a id="a-1q"></a>设当闻者，<a id="a-1r"></a>生大诽谤无有信心。<a id="a-1s"></a>此人亦复积集无量罪聚，<a id="a-1t"></a>成就破法重业，<a id="a-1u"></a>永离三宝，<a id="a-1v"></a>不得见佛闻法及供养僧。<a id="a-1w"></a>所以者何？<a id="a-1x"></a>波旬，<a id="a-1y"></a>以于如来所说法律中生疑犹豫故。<a id="a-1z"></a>”</p>
  <p id="a20">尔时，<a id="a-21"></a>魔波旬自见有过，<a id="a-22"></a>忧愁惶恐，<a id="a-23"></a>前礼佛足在一面立。</p>
  <p id="a24">时，<a id="a-25"></a>虚空藏菩萨问魔波旬言：<a id="a-26"></a>“汝何以忧愁憔悸战栗悚息，<a id="a-27"></a>状如失志人，<a id="a-28"></a>在一面立耶？<a id="a-29"></a>”</p>
  <p id="a2A">魔波旬答言：<a id="a-2B"></a>“善男子，<a id="a-2C"></a>我从如来闻说如是等可畏之事，<a id="a-2D"></a>是故以为忧愁恐怖，<a id="a-2E"></a>当堕何趣？<a id="a-2F"></a>谁当救我？<a id="a-2G"></a>我于如来所说法律之中，<a id="a-2H"></a>数作无量诸留难事，<a id="a-2I"></a>是故忧耳！<a id="a-2J"></a>”</p>
  <p id="a2K">虚空藏言：<a id="a-2L"></a>“波旬，<a id="a-2M"></a>佛法之中有出罪法。<a id="a-2N"></a>汝可来至世尊所，<a id="a-2O"></a>可诚心忏悔所作诸恶，<a id="a-2P"></a>更莫复作。<a id="a-2Q"></a>若能如是，<a id="a-2R"></a>可获善利，<a id="a-2S"></a>为不空过。<a id="a-2T"></a>”</p>
  <p id="a2U">尔时，<a id="a-2V"></a>天魔波旬即前五体投地，<a id="a-2W"></a>礼世尊足下，<a id="a-2X"></a>仰视如来，<a id="a-2Y"></a>流泪涕泣而白佛言：<a id="a-2Z"></a>“世尊，<a id="a-2a"></a>我今诚心忏悔，<a id="a-2b"></a>从昔以来于如来所说法律之中，<a id="a-2c"></a>数作无量诸留难事。<a id="a-2d"></a>唯愿世尊起大悲心，<a id="a-2e"></a>以慈愍故愿受忏悔。<a id="a-2f"></a>”</p>
  <p id="a2g">佛言：<a id="a-2h"></a>“善哉！<a id="a-2i"></a>善哉！<a id="a-2j"></a>波旬，<a id="a-2k"></a>汝乃能自见所作诸恶，<a id="a-2l"></a>为上善哉！<a id="a-2m"></a>能如是悔过罪者，<a id="a-2n"></a>于佛法中则为弘广如来法藏，<a id="a-2o"></a>诸佛亦受其人悔过。<a id="a-2p"></a>是故汝今勿更复作！<a id="a-2q"></a>”</p>
  <p id="a2r">尔时，<a id="a-2s"></a>世尊告众菩萨言：<a id="a-2t"></a>“诸贤士，<a id="a-2u"></a>汝等各说过魔界行法，<a id="a-2v"></a>为生怜愍魔波旬故。<a id="a-2w"></a>”</p>
  <p id="a2x">尔时，<a id="a-2y"></a>众中有一菩萨名金山王，<a id="a-2z"></a>在众中坐即白佛言：<a id="a-30"></a>“世尊，<a id="a-31"></a>若有防护内界者，<a id="a-32"></a>则为未过魔界。<a id="a-33"></a>若复有菩萨见一切诸界同佛界者，<a id="a-34"></a>知此佛界即是非界，<a id="a-35"></a>是为菩萨能过魔界。<a id="a-36"></a>”</p>
  <p id="a37">尔时，<a id="a-38"></a>宝德菩萨白佛言：<a id="a-39"></a>“世尊，<a id="a-3A"></a>有依倚樔窟者，<a id="a-3B"></a>是为魔界。<a id="a-3C"></a>若有菩萨不倚樔窟，<a id="a-3D"></a>知一切法无得相者，<a id="a-3E"></a>则能为诸众生说断倚樔窟法，<a id="a-3F"></a>是为菩萨能过魔界。<a id="a-3G"></a>”</p>
  <p id="a3H">尔时，<a id="a-3I"></a>宝手菩萨白佛言：<a id="a-3J"></a>“世尊，<a id="a-3K"></a>若有取我、<a id="a-3L"></a>我所者，<a id="a-3M"></a>是为魔界。<a id="a-3N"></a>若有菩萨不取我、<a id="a-3O"></a>我所者则无诤竞，<a id="a-3P"></a>以无诤竞故则无心行，<a id="a-3Q"></a>况当有魔界耶？<a id="a-3R"></a>是为菩萨能过诸魔界。<a id="a-3S"></a>”</p>
  <p id="a3T">尔时，<a id="a-3U"></a>无诤勇菩萨白佛言：<a id="a-3V"></a>“世尊，<a id="a-3W"></a>若有触有离则有诤讼，<a id="a-3X"></a>有诤讼者魔得其便。<a id="a-3Y"></a>若无触无离自不诤讼，<a id="a-3Z"></a>亦不令他诤讼，<a id="a-3a"></a>以得无我故，<a id="a-3b"></a>无恼行者能过魔界。<a id="a-3c"></a>”</p>
  <p id="a3d">尔时，<a id="a-3e"></a>宝思菩萨白佛言：<a id="a-3f"></a>“世尊，<a id="a-3g"></a>若有妄想分别则是烦恼，<a id="a-3h"></a>及有烦恼处则是魔界。<a id="a-3i"></a>若有菩萨知一切诸法无相貌者，<a id="a-3j"></a>于诸烦恼则无妄想，<a id="a-3k"></a>若内若外亦不别知，<a id="a-3l"></a>去离一切妄想分别故，<a id="a-3m"></a>是为菩萨能过魔界。<a id="a-3n"></a>”</p>
  <p id="a3o">尔时，<a id="a-3p"></a>乐作菩萨白佛言：<a id="a-3q"></a>“世尊，<a id="a-3r"></a>若有乐不乐处则有憎有爱，<a id="a-3s"></a>若有憎有爱则是魔界。<a id="a-3t"></a>若有菩萨去离憎爱平等行者，<a id="a-3u"></a>于诸法中则无二想，<a id="a-3v"></a>得入不可思议界，<a id="a-3w"></a>是为菩萨能过魔界。<a id="a-3x"></a>”</p>
  <p id="a3y">尔时，<a id="a-3z"></a>离诤菩萨白佛言：<a id="a-40"></a>“世尊，<a id="a-41"></a>魔界由我而起。<a id="a-42"></a>若菩萨能知我者，<a id="a-43"></a>得无我忍即知我净，<a id="a-44"></a>知我净故知一切法净，<a id="a-45"></a>知一切法净故，<a id="a-46"></a>知诸法性净如虚空，<a id="a-47"></a>是为菩萨能过魔界。<a id="a-48"></a>”</p>
  <p id="a49">尔时，<a id="a-4A"></a>法自在菩萨白佛言：<a id="a-4B"></a>“世尊，<a id="a-4C"></a>若顺烦恼法为爱所使者，<a id="a-4D"></a>魔则得其便。<a id="a-4E"></a>世尊，<a id="a-4F"></a>若有菩萨于诸法中最得自在自然开悟，<a id="a-4G"></a>以为诸佛之所授记，<a id="a-4H"></a>于菩提法终不退转，<a id="a-4I"></a>是为菩萨能过魔界。<a id="a-4J"></a>”</p>
  <p id="a4K">尔时，<a id="a-4L"></a>山相击音菩萨白佛言：<a id="a-4M"></a>“世尊，<a id="a-4N"></a>若心有缺漏，<a id="a-4O"></a>则是魔界。<a id="a-4P"></a>若菩萨戒无缺漏、<a id="a-4Q"></a>心无缺漏，<a id="a-4R"></a>成就一切诸空法行者，<a id="a-4S"></a>是为菩萨能过魔界。<a id="a-4T"></a>”</p>
  <p id="a4U">尔时，<a id="a-4V"></a>喜见菩萨白佛言：<a id="a-4W"></a>“世尊，<a id="a-4X"></a>若有不见佛、<a id="a-4Y"></a>不闻法者，<a id="a-4Z"></a>魔得其便。<a id="a-4a"></a>若有菩萨常见诸佛而不著色像，<a id="a-4b"></a>常听诸法而不著文字，<a id="a-4c"></a>以见法故则为见佛，<a id="a-4d"></a>以无言说故能听诸法，<a id="a-4e"></a>是为菩萨能过魔界。<a id="a-4f"></a>”</p>
  <p id="a4g">尔时，<a id="a-4h"></a>帝网菩萨白佛言：<a id="a-4i"></a>“世尊，<a id="a-4j"></a>若有恃有动，<a id="a-4k"></a>则是魔界。<a id="a-4l"></a>若菩萨善相顺精进，<a id="a-4m"></a>知一切法究竟，<a id="a-4n"></a>无成就相故不恃不动，<a id="a-4o"></a>是为菩萨能过魔界。<a id="a-4p"></a>”</p>
  <p id="a4q">尔时，<a id="a-4r"></a>德明王菩萨白佛言：<a id="a-4s"></a>“世尊，<a id="a-4t"></a>若有行二法者，<a id="a-4u"></a>则魔得其便。<a id="a-4v"></a>若有菩萨知一切法同于法性，<a id="a-4w"></a>则不见魔界与法性有异解，<a id="a-4x"></a>知法性与魔界等，<a id="a-4y"></a>以不二相故，<a id="a-4z"></a>是为菩萨能过魔界。<a id="a-50"></a>”</p>
  <p id="a51">尔时，<a id="a-52"></a>香象菩萨白佛言：<a id="a-53"></a>“世尊，<a id="a-54"></a>若有菩萨性弱畏甚深法者，<a id="a-55"></a>则魔得其便。<a id="a-56"></a>若勇健菩萨善能通达三解脱门，<a id="a-57"></a>于甚深法不惊不畏，<a id="a-58"></a>以能现前证知诸法实性故，<a id="a-59"></a>是为菩萨能过魔界。<a id="a-5A"></a>”</p>
  <p id="a5B">尔时，<a id="a-5C"></a>弥勒菩萨白佛言：<a id="a-5D"></a>“世尊，<a id="a-5E"></a>喻如大海中水，<a id="a-5F"></a>同一碱味；<a id="a-5G"></a>佛法海中亦复如是，<a id="a-5H"></a>同一法味，<a id="a-5I"></a>所谓解脱味、<a id="a-5J"></a>离欲味。<a id="a-5K"></a>若菩萨善解一味法者，<a id="a-5L"></a>是为菩萨能过魔界。<a id="a-5M"></a>”</p>
  <p id="a5N">尔时，<a id="a-5O"></a>虚空藏菩萨白佛言：<a id="a-5P"></a>“世尊，<a id="a-5Q"></a>喻如虚空究竟无垢，<a id="a-5R"></a>究竟明净，<a id="a-5S"></a>究竟不为一切烟尘云雾之所干绕；<a id="a-5T"></a>菩萨亦复如是，<a id="a-5U"></a>心如虚空，<a id="a-5V"></a>知一切法性常清净，<a id="a-5W"></a>亦复不为客尘烦恼之所干绕，<a id="a-5X"></a>得度般若波罗蜜彼岸，<a id="a-5Y"></a>离诸闇冥，<a id="a-5Z"></a>于诸法得慧光明者，<a id="a-5a"></a>是为菩萨能过魔界。<a id="a-5b"></a>”</p>
  <p id="a5c">尔时，<a id="a-5d"></a>文殊师利法王子菩萨白佛言：<a id="a-5e"></a>“世尊，<a id="a-5f"></a>若有言语则有滞碍，<a id="a-5g"></a>若有滞碍则是魔界。<a id="a-5h"></a>若法不为一切言说所表者，<a id="a-5i"></a>乃无滞碍。<a id="a-5j"></a>何谓法不可言说？<a id="a-5k"></a>所谓第一义，<a id="a-5l"></a>其第一义中亦无文字及义。<a id="a-5m"></a>若菩萨能行第一义谛，<a id="a-5n"></a>于一切法尽无所行，<a id="a-5o"></a>是为菩萨能过魔界，<a id="a-5p"></a>无所过故。<a id="a-5q"></a>”</p>
  <p id="a5r">尔时，<a id="a-5s"></a>世尊告波旬言：<a id="a-5t"></a>“汝闻说过魔界法不也？<a id="a-5u"></a>”</p>
  <p id="a5v">波旬白佛言：<a id="a-5w"></a>“世尊，<a id="a-5x"></a>唯然已闻。<a id="a-5y"></a>”</p>
  <p id="a5z">佛言：<a id="a-60"></a>“波旬，<a id="a-61"></a>若有行如是等法者，<a id="a-62"></a>一切诸魔无如之何！<a id="a-63"></a>若有诸魔，<a id="a-64"></a>欲于行人起魔事者，<a id="a-65"></a>终不能办，<a id="a-66"></a>而更成就无量罪聚。<a id="a-67"></a>是故，<a id="a-68"></a>波旬，<a id="a-69"></a>汝可发阿耨多罗三藐三菩提心，<a id="a-6A"></a>于如是过魔界法，<a id="a-6B"></a>应坚持奉行。<a id="a-6C"></a>汝若能如是行者，<a id="a-6D"></a>则能过一切诸魔国界。<a id="a-6E"></a>波旬，<a id="a-6F"></a>喻如百千年垢腻，<a id="a-6G"></a>可于一日浣令鲜净；<a id="a-6H"></a>如是于百千劫中所集诸不善业，<a id="a-6I"></a>以佛法力故善顺思惟，<a id="a-6J"></a>于一日一时尽能消灭。<a id="a-6K"></a>波旬，<a id="a-6L"></a>如有干草[卄/積]大如须弥，<a id="a-6M"></a>以少火投中速能烧尽；<a id="a-6N"></a>如是以少慧力故，<a id="a-6O"></a>能除灭无量诸闇冥聚。<a id="a-6P"></a>何以故？<a id="a-6Q"></a>波旬，<a id="a-6R"></a>慧明勇猛故，<a id="a-6S"></a>无明劣弱故。<a id="a-6T"></a>”</p>
  <p id="a6U">时，<a id="a-6V"></a>魔波旬即作是念：<a id="a-6W"></a>“大慈世尊今怜愍我，<a id="a-6X"></a>而能为我说菩提心法。<a id="a-6Y"></a>我今宜应于如来所种少善根。<a id="a-6Z"></a>”</p>
  <p id="a6a">于是波旬即化作八万四千殊妙宝盖，<a id="a-6b"></a>及无量华鬘、<a id="a-6c"></a>璎珞、<a id="a-6d"></a>末香、<a id="a-6e"></a>涂香，<a id="a-6f"></a>而告己眷属言：<a id="a-6g"></a>“诸佛世尊出世甚难！<a id="a-6h"></a>卿等诸人咸应共来至世尊所，<a id="a-6i"></a>为供养故。<a id="a-6j"></a>”</p>
  <p id="a6k">尔时，<a id="a-6l"></a>魔天眷属中，<a id="a-6m"></a>有八万四千众及魔波旬，<a id="a-6n"></a>各共持殊妙宝盖及无量华香、<a id="a-6o"></a>璎珞、<a id="a-6p"></a>末香、<a id="a-6q"></a>涂香，<a id="a-6r"></a>至世尊所设供养已，<a id="a-6s"></a>皆发阿耨多罗三藐三菩提心。<a id="a-6t"></a>诸余魔眷属诸天不发菩提心者，<a id="a-6u"></a>形相嗤笑讥论波旬，<a id="a-6v"></a>复言：<a id="a-6w"></a>“希有波旬！<a id="a-6x"></a>乃能于沙门瞿昙前，<a id="a-6y"></a>诈现如是笃信之相，<a id="a-6z"></a>状如至亲。<a id="a-70"></a>所以然者？<a id="a-71"></a>波旬或欲于沙门瞿昙所学咒幻方术，<a id="a-72"></a>是故今于面前，<a id="a-73"></a>现善赞誉耳！<a id="a-74"></a>”</p>
  <p id="a75">尔时，<a id="a-76"></a>魔子丑面及余魔子等，<a id="a-77"></a>悉无信心各说是言：<a id="a-78"></a>“假使沙门瞿昙，<a id="a-79"></a>以诸方术回转魔王者，<a id="a-7A"></a>我等共当设诸方便令如是等经不得流布。<a id="a-7B"></a>设使流布者，<a id="a-7C"></a>亦当令少有护助，<a id="a-7D"></a>信受行者亦令甚少，<a id="a-7E"></a>当为多人之所薄贱轻弄，<a id="a-7F"></a>常堕边方，<a id="a-7G"></a>不令中国之所宣传。<a id="a-7H"></a>唯使诸无威德贫穷众生当得闻之，<a id="a-7I"></a>常为诸大威德豪富之人不信诽谤也。<a id="a-7J"></a>”</p>
  <p id="a7K">尔时，<a id="a-7L"></a>世尊告虚空藏菩萨言：<a id="a-7M"></a>“贤士，<a id="a-7N"></a>汝闻此诸魔子出是恶言不耶？<a id="a-7O"></a>”</p>
  <p id="a7P">虚空藏白佛言：<a id="a-7Q"></a>“唯然，<a id="a-7R"></a>已闻。<a id="a-7S"></a>”</p>
  <p id="a7T">佛言：<a id="a-7U"></a>“善男子，<a id="a-7V"></a>是故汝当安慰护助此妙经典，<a id="a-7W"></a>为降伏诸魔神故。<a id="a-7X"></a>”</p>
  <p id="a7Y">于是虚空藏菩萨即白佛言：<a id="a-7Z"></a>“诸佛世尊皆已护持如是等经，<a id="a-7a"></a>我等亦当安慰受持。<a id="a-7b"></a>”</p>
  <p id="a7c">尔时，<a id="a-7d"></a>虚空藏菩萨即说咒曰，<a id="a-7e"></a>所谓：</p>
  <p id="a7f">“阿跋低(一)　跋低(二)　毗跋低(三)　婆醯多[少/兔]散提(四)　头楼陀罗尼(五)　涅伽多涅伽多尼(六)　钵伽多尼(七)　迷罗育低(八)　伽楼那涅耐提(九)　萨遮跋低(十)　浮多勒差(十一)　达摩涅折低(十二)　达摩勒差(十三)　郁鸠离(十四)　尸鸠离(十五)　咻楼咻楼咻楼德迦攡(十六)　多婆婆帝低(十七)　尸罗[少/兔]婆帝低(十八)　阿叉夜涅涕池(十九)　枳奢婆迦利拖(二十)　佛驮遏提魅低(二十一)　达摩蔚耆罗泥(二十二)　僧伽[少/兔]铜咩(二十三)　阿[少/兔]头隶(二十四)</p>
  <p id="a7g">“不可济度，<a id="a-7h"></a> 坏魔眷属。</p>
  <p id="a7i">若犯此者，<a id="a-7j"></a> 无诸刀杖，<a id="a-7k"></a> 顺已处行，<a id="a-7l"></a> 圣众所住。</p>
  <p id="a7m">吉吉等句，<a id="a-7n"></a> 顺流解脱，<a id="a-7o"></a> 破诸外论，<a id="a-7p"></a> 降伏魔众。</p>
  <p id="a7q">四王常护，<a id="a-7r"></a> 及天帝释，<a id="a-7s"></a> 梵王世主，<a id="a-7t"></a> 奉佛诸天。</p>
  <p id="a7u">护菩提者，<a id="a-7v"></a> 如是等神，<a id="a-7w"></a> 常当拥护，<a id="a-7x"></a> 降伏诸魔。</p>
  <p id="a7y">利众生故，<a id="a-7z"></a> 受持正法，<a id="a-80"></a> 护说法师，<a id="a-81"></a> 尽当拥护。<a id="a-82"></a>”</p>
  <p id="a83">虚空藏菩萨说此咒已，<a id="a-84"></a>即时此妙宝庄严堂及三千大千世界六变振动。</p>
  <p id="a85">时，<a id="a-86"></a>诸魔子见上虚空中，<a id="a-87"></a>有五百密迹执金刚杵，<a id="a-88"></a>炽然如火甚可怖畏。<a id="a-89"></a>时，<a id="a-8A"></a>诸密迹唱如是言：<a id="a-8B"></a>“若有魔子及诸魔神，<a id="a-8C"></a>若闻此咒，<a id="a-8D"></a>其有不发阿耨多罗三藐三菩提心者，<a id="a-8E"></a>吾等当击破其头令作七分。<a id="a-8F"></a>”</p>
  <p id="a8G">尔时，<a id="a-8H"></a>魔子及诸眷属，<a id="a-8I"></a>惊怖战悚身毛皆竖，<a id="a-8J"></a>即合掌礼佛而白佛言：<a id="a-8K"></a>“我等今发阿耨多罗三藐三菩提心。<a id="a-8L"></a>善哉！<a id="a-8M"></a>世尊，<a id="a-8N"></a>愿救我等离此恐怖得无畏乐。<a id="a-8O"></a>”</p>
  <p id="a8P">尔时，<a id="a-8Q"></a>世尊告侍者阿难言：<a id="a-8R"></a>“如向此诸魔子所说言‘我等当于来世于此经典作留难’者，<a id="a-8S"></a>必当称其本誓而作留难如斯经典。<a id="a-8T"></a>唯当以佛神力及诸菩萨受持故，<a id="a-8U"></a>当得流布于世，<a id="a-8V"></a>而无有多人受持读诵分别解说。<a id="a-8W"></a>”</p>
  <p id="a8X">佛复告阿难：<a id="a-8Y"></a>“汝见此诸魔子为脱恐怖故发阿耨多罗三藐三菩提心不？<a id="a-8Z"></a>”</p>
  <p id="a8a">阿难白佛言：<a id="a-8b"></a>“世尊，<a id="a-8c"></a>唯然已见。<a id="a-8d"></a>”</p>
  <p id="a8e">佛复告阿难言：<a id="a-8f"></a>“此语即为诸魔子，<a id="a-8g"></a>当作离魔事因，<a id="a-8h"></a>以不深心发菩提故。<a id="a-8i"></a>”</p>
  <p id="a8j">佛复告阿难：<a id="a-8k"></a>“于未来世，<a id="a-8l"></a>当有佛出现于世，<a id="a-8m"></a>名无垢相如来应正遍知。<a id="a-8n"></a>此魔波旬，<a id="a-8o"></a>于彼佛所乃当不退转发阿耨多罗三藐三菩提心。<a id="a-8p"></a>阿难，<a id="a-8q"></a>彼无垢相如来，<a id="a-8r"></a>知其深心成就故，<a id="a-8s"></a>当授阿耨多罗三藐三菩提记。<a id="a-8t"></a>当于尔时，<a id="a-8u"></a>亦当作魔王，<a id="a-8v"></a>深心敬信于如来正法；<a id="a-8w"></a>如弥勒出时，<a id="a-8x"></a>有魔王名曰导师，<a id="a-8y"></a>深心敬信佛法圣众。<a id="a-8z"></a>此诸五百魔子，<a id="a-90"></a>亦当于彼生于魔中，<a id="a-91"></a>当于彼佛所为菩提故种诸善根；<a id="a-92"></a>乃至波旬成佛之时，<a id="a-93"></a>当与授阿耨多罗三藐三菩提记。<a id="a-94"></a>”</p>
  <p id="a95">佛告阿难言：<a id="a-96"></a>“此魔波旬，<a id="a-97"></a>今虽发菩提心，<a id="a-98"></a>犹豫不定，<a id="a-99"></a>如少叠毳，<a id="a-9A"></a>虽尔当渐渐成就无量功德，<a id="a-9B"></a>为世之尊如今我身。<a id="a-9C"></a>”</p>
  <p id="a9D">尔时，<a id="a-9E"></a>众中有无量无边诸天、<a id="a-9F"></a>世人、<a id="a-9G"></a>释、<a id="a-9H"></a>梵、<a id="a-9I"></a>护世，<a id="a-9J"></a>闻授魔波旬记当得成佛，<a id="a-9K"></a>欢喜踊跃，<a id="a-9L"></a>怪未曾有，<a id="a-9M"></a>合掌向佛而作是言：<a id="a-9N"></a>“甚奇希有！<a id="a-9O"></a>其见佛者必得成就无量功德法宝之聚。<a id="a-9P"></a>所以然者？<a id="a-9Q"></a>或有不信众生，<a id="a-9R"></a>为欲挠乱如来故而得见佛，<a id="a-9S"></a>或有遇会得见佛者，<a id="a-9T"></a>即为彼众生作因，<a id="a-9U"></a>乃至令得涅槃。<a id="a-9V"></a>”又白佛言：<a id="a-9W"></a>“世尊，<a id="a-9X"></a>自除如来应正遍知，<a id="a-9Y"></a>谁能如是分别，<a id="a-9Z"></a>知众生根？<a id="a-9a"></a>”</p>
  <p id="a9b">佛告诸天人言：<a id="a-9c"></a>“如汝等所言，<a id="a-9d"></a>其有得见如来者，<a id="a-9e"></a>无不蒙益。<a id="a-9f"></a>汝等当知，<a id="a-9g"></a>或有众生善根都尽，<a id="a-9h"></a>于无量阿僧祇那由他劫，<a id="a-9i"></a>无人身分者。<a id="a-9j"></a>如是众生见如来故，<a id="a-9k"></a>即便得作善因乃至涅槃。<a id="a-9l"></a>如来乃能如是，<a id="a-9m"></a>作无量不可思议无上福田。<a id="a-9n"></a>”</p>
  <p id="a9o">佛复告诸天人言：<a id="a-9p"></a>“心性常净，<a id="a-9q"></a>而凡愚众生不能如实知见。<a id="a-9r"></a>以不能如实知见故，<a id="a-9s"></a>言是垢；<a id="a-9t"></a>能正知见故，<a id="a-9u"></a>便言是净。<a id="a-9v"></a>而第一实义中，<a id="a-9w"></a>无有一法可净可污。<a id="a-9x"></a>汝等当知，<a id="a-9y"></a>诸烦恼者，<a id="a-9z"></a>无方无处，<a id="a-A0"></a>非内非外，<a id="a-A1"></a>以不善顺思惟故便生烦恼，<a id="a-A2"></a>善顺思惟故则无烦恼；<a id="a-A3"></a>增减不等则生烦恼，<a id="a-A4"></a>无增减者则无烦恼；<a id="a-A5"></a>虚伪妄想便是烦恼，<a id="a-A6"></a>无有妄想则无烦恼。<a id="a-A7"></a>是故我言，<a id="a-A8"></a>如实知邪见则是正见，<a id="a-A9"></a>而邪见亦不即是正见。<a id="a-AA"></a>能如实知者，<a id="a-AB"></a>则无虚妄增减取著，<a id="a-AC"></a>是故名为正见。<a id="a-AD"></a>”</p>
  <p id="aAE">佛复告诸天人言：<a id="a-AF"></a>“喻如大地依水界住，<a id="a-AG"></a>大水依风界住，<a id="a-AH"></a>大风依虚空住，<a id="a-AI"></a>虚空无所依住。<a id="a-AJ"></a>如是大地无所依住，<a id="a-AK"></a>而假有依住之名。<a id="a-AL"></a>是故汝等当如是知之，<a id="a-AM"></a>苦依于业，<a id="a-AN"></a>业依于结，<a id="a-AO"></a>而苦、<a id="a-AP"></a>业、<a id="a-AQ"></a>结都无所依，<a id="a-AR"></a>以心性常净故。<a id="a-AS"></a>如是当知，<a id="a-AT"></a>一切诸法无有根本，<a id="a-AU"></a>都无所住，<a id="a-AV"></a>以假言说故，<a id="a-AW"></a>言有而实无也。<a id="a-AX"></a>是故说一切法本性常净，<a id="a-AY"></a>究竟无生无起。<a id="a-AZ"></a>”</p>
  <p id="aAa">佛复告诸天人言：<a id="a-Ab"></a>“是故汝等当知，<a id="a-Ac"></a>此法门名为性常净法门。<a id="a-Ad"></a>菩萨通达此门者，<a id="a-Ae"></a>不为一切烦恼之所染污，<a id="a-Af"></a>而亦不恃此清净门。<a id="a-Ag"></a>以舍一切诸恃动故，<a id="a-Ah"></a>便得平等道，<a id="a-Ai"></a>能过魔界，<a id="a-Aj"></a>入于佛界，<a id="a-Ak"></a>亦能得入诸众生界，<a id="a-Al"></a>而不动法界知一切法无界无非界，<a id="a-Am"></a>而能速生一切智界。<a id="a-An"></a>”</p>
  <p id="aAo">当说此法时，<a id="a-Ap"></a>有五百菩萨得无生法忍。</p>
  <p id="aAq">尔时，<a id="a-Ar"></a>申越长者在于众中，<a id="a-As"></a>从座而起，<a id="a-At"></a>顶礼佛足，<a id="a-Au"></a>白佛言：<a id="a-Av"></a>“世尊，<a id="a-Aw"></a>为我故说如是等甚深经典。<a id="a-Ax"></a>我先为触恼世尊故，<a id="a-Ay"></a>作大火坑及设毒饭，<a id="a-Az"></a>而大圣如来是不可害者。<a id="a-B0"></a>故我于佛生信敬心，<a id="a-B1"></a>自尔以来，<a id="a-B2"></a>疑悔心结常未能除灭。<a id="a-B3"></a>今者从佛闻此甚深微妙经典，<a id="a-B4"></a>疑悔即除，<a id="a-B5"></a>心无障碍，<a id="a-B6"></a>得安乐行。<a id="a-B7"></a>世尊，<a id="a-B8"></a>是故我信敬心转复增长。<a id="a-B9"></a>今我家中多诸财宝，<a id="a-BA"></a>当以供佛、<a id="a-BB"></a>法、<a id="a-BC"></a>僧，<a id="a-BD"></a>及诸沙门、<a id="a-BE"></a>婆罗门、<a id="a-BF"></a>贫穷孤独、<a id="a-BG"></a>下贱乞儿。<a id="a-BH"></a>世尊，<a id="a-BI"></a>谁当闻是断一切缚甚深经典，<a id="a-BJ"></a>而于一切诸物生贪著者乎？<a id="a-BK"></a>”</p>
  <p id="aBL">尔时，<a id="a-BM"></a>虚空藏菩萨白佛言：<a id="a-BN"></a>“世尊，<a id="a-BO"></a>诸佛如来无上菩提，<a id="a-BP"></a>甚为甚深，<a id="a-BQ"></a>难可测知。<a id="a-BR"></a>若有菩萨于未来世，<a id="a-BS"></a>舍己身命及利养名誉，<a id="a-BT"></a>而能侍佛菩提者，<a id="a-BU"></a>甚为难有！<a id="a-BV"></a>”</p>
  <p id="aBW">尔时，<a id="a-BX"></a>众中有六十八亿菩萨，<a id="a-BY"></a>从座而起，<a id="a-BZ"></a>合掌向佛，<a id="a-Ba"></a>一时同声而说偈言：</p>
  <p id="aBb">“世尊灭后，<a id="a-Bc"></a>　我等能忍，<a id="a-Bd"></a>　舍身寿命，<a id="a-Be"></a>　为护正法。</p>
  <p id="aBf">舍利名誉，<a id="a-Bg"></a>　离诸贪著，<a id="a-Bh"></a>　愿护正法，<a id="a-Bi"></a>　为佛智故。</p>
  <p id="aBj">骂詈呵责，<a id="a-Bk"></a>　及讥刺语，<a id="a-Bl"></a>　护正法故，<a id="a-Bm"></a>　当忍受之。</p>
  <p id="aBn">轻贱毁弄，<a id="a-Bo"></a>　唱说恶名，<a id="a-Bp"></a>　当以慈忍，<a id="a-Bq"></a>　为护此经。</p>
  <p id="aBr">来世比丘，<a id="a-Bs"></a>　计著诸有，<a id="a-Bt"></a>　与魔为党，<a id="a-Bu"></a>　诽谤正法。</p>
  <p id="aBv">毁禁行恶，<a id="a-Bw"></a>　乐著俗累，<a id="a-Bx"></a>　为利所覆，<a id="a-By"></a>　不乐正法。</p>
  <p id="aBz">恃玩俗典，<a id="a-C0"></a>　憍慢放逸，<a id="a-C1"></a>　高叹己利，<a id="a-C2"></a>　蔑正行者。</p>
  <p id="aC3">常舍闲静，<a id="a-C4"></a>　乐处愦闹，<a id="a-C5"></a>　习世文辞，<a id="a-C6"></a>　计著吾我。</p>
  <p id="aC7">不营教化，<a id="a-C8"></a>　不业智慧，<a id="a-C9"></a>　舍离坐禅，<a id="a-CA"></a>　不亲三宝。</p>
  <p id="aCB">无有智慧，<a id="a-CC"></a>　群党求利，<a id="a-CD"></a>　动与结俱，<a id="a-CE"></a>　乐受他供。</p>
  <p id="aCF">他慈心施，<a id="a-CG"></a>　惜犹己有，<a id="a-CH"></a>　数往到彼，<a id="a-CI"></a>　说诸世事。</p>
  <p id="aCJ">田宅居业，<a id="a-CK"></a>　及贩卖事，<a id="a-CL"></a>　勤求息利，<a id="a-CM"></a>　犹言沙门。</p>
  <p id="aCN">骜慢著有，<a id="a-CO"></a>　依邪崄见，<a id="a-CP"></a>　闻性空法，<a id="a-CQ"></a>　当大惊怖。</p>
  <p id="aCR">言后长远，<a id="a-CS"></a>　但求现报，<a id="a-CT"></a>　当虚妄说，<a id="a-CU"></a>　非法言法。</p>
  <p id="aCV">如是大灾，<a id="a-CW"></a>　弊恶比丘，<a id="a-CX"></a>　魔及魔子，<a id="a-CY"></a>　复当佐助。</p>
  <p id="aCZ">经文是一，<a id="a-Ca"></a>　说义各异，<a id="a-Cb"></a>　各是己论，<a id="a-Cc"></a>　愚者当尔，</p>
  <p id="aCd">诸深妙经，<a id="a-Ce"></a>　能与解脱，<a id="a-Cf"></a>　当拥遏之；<a id="a-Cg"></a>　及说浅事，</p>
  <p id="aCh">我胜汝劣，<a id="a-Ci"></a>　由胜得果，<a id="a-Cj"></a>　于佛法中，<a id="a-Ck"></a>　当如是竞。</p>
  <p id="aCl">如是竞时，<a id="a-Cm"></a>　众生数坏，<a id="a-Cn"></a>　为非法王，<a id="a-Co"></a>　之所恼逼。</p>
  <p id="aCp">于是末世，<a id="a-Cq"></a>　坏甚可畏！<a id="a-Cr"></a>　我持正法，<a id="a-Cs"></a>　救世所说；</p>
  <p id="aCt">我常慈心，<a id="a-Cu"></a>　不舍法律，<a id="a-Cv"></a>　生正大悲，<a id="a-Cw"></a>　为世作护。</p>
  <p id="aCx">毁禁作恶，<a id="a-Cy"></a>　不住正法，<a id="a-Cz"></a>　坠堕何道，<a id="a-D0"></a>　我常忧愍。</p>
  <p id="aD1">见故作恶，<a id="a-D2"></a>　谤毁正者，<a id="a-D3"></a>　我终不共，<a id="a-D4"></a>　与为亲党。</p>
  <p id="aD5">常任我力，<a id="a-D6"></a>　善护口过，<a id="a-D7"></a>　见无用人，<a id="a-D8"></a>　不说其短。</p>
  <p id="aD9">我住圣种，<a id="a-DA"></a>　头陀护戒，<a id="a-DB"></a>　处定习慧，<a id="a-DC"></a>　常勤修行。</p>
  <p id="aDD">离世愦闹，<a id="a-DE"></a>　乐处闲静，<a id="a-DF"></a>　无著如鹿，<a id="a-DG"></a>　善调知足。</p>
  <p id="aDH">若至聚落，<a id="a-DI"></a>　摄根少语，<a id="a-DJ"></a>　见说法者，<a id="a-DK"></a>　共论正法。</p>
  <p id="aDL">爱语利益，<a id="a-DM"></a>　以化众生，<a id="a-DN"></a>　又与说法，<a id="a-DO"></a>　令断恶行。</p>
  <p id="aDP">我为正法，<a id="a-DQ"></a>　极远当往，<a id="a-DR"></a>　为彼说法，<a id="a-DS"></a>　利益众故。</p>
  <p id="aDT">若见凡愚，<a id="a-DU"></a>　有缺失者，<a id="a-DV"></a>　但当自护，<a id="a-DW"></a>　住法行忍。</p>
  <p id="aDX">毁辱恭敬，<a id="a-DY"></a>　当如须弥，<a id="a-DZ"></a>　不染世法，<a id="a-Da"></a>　为世导师。</p>
  <p id="aDb">毁禁比丘，<a id="a-Dc"></a>　若来呵责，<a id="a-Dd"></a>　自省己行，<a id="a-De"></a>　将是业报。</p>
  <p id="aDf">当为是等，<a id="a-Dg"></a>　嫉恶众生，<a id="a-Dh"></a>　先意善言，<a id="a-Di"></a>　现为恭敬。</p>
  <p id="aDj">彼即生念，<a id="a-Dk"></a>　我亦沙门，<a id="a-Dl"></a>　成就是德，<a id="a-Dm"></a>　无若干恶。</p>
  <p id="aDn">诸毁禁等，<a id="a-Do"></a>　如失志人，<a id="a-Dp"></a>　闻是经忧，<a id="a-Dq"></a>　如劓照镜。</p>
  <p id="aDr">其作方便，<a id="a-Ds"></a>　不欲闻之，<a id="a-Dt"></a>　复教余人，<a id="a-Du"></a>　言非正法。</p>
  <p id="aDv">又教国王，<a id="a-Dw"></a>　坏臣民心，<a id="a-Dx"></a>　诽谤正法，<a id="a-Dy"></a>　言非佛说。</p>
  <p id="aDz">我等于时，<a id="a-E0"></a>　以佛力故，<a id="a-E1"></a>　为持正法，<a id="a-E2"></a>　不惜身命。</p>
  <p id="aE3">世尊知我，<a id="a-E4"></a>　言无有二，<a id="a-E5"></a>　当坚护持，<a id="a-E6"></a>　住是正法。</p>
  <p id="aE7">作诚实语，<a id="a-E8"></a>　如说而行，<a id="a-E9"></a>　悦可诸佛，<a id="a-EA"></a>　乃成菩提。<a id="a-EB"></a>”</p>
  <p id="aEC">尔时，<a id="a-ED"></a>虚空藏菩萨赞诸菩萨言：<a id="a-EE"></a>“善哉！<a id="a-EF"></a>善哉！<a id="a-EG"></a>诸大士，<a id="a-EH"></a>汝等乃能发诚实愿，<a id="a-EI"></a>受持如来甚深微妙无上大法，<a id="a-EJ"></a>甚为快也！<a id="a-EK"></a>”</p>
  <p id="aEL">虚空藏菩萨白佛言：<a id="a-EM"></a>“世尊，<a id="a-EN"></a>其有善男子、<a id="a-EO"></a>善女人，<a id="a-EP"></a>受持读诵此经典者，<a id="a-EQ"></a>得几所福？<a id="a-ER"></a>”</p>
  <p id="aES">佛告虚空藏言：<a id="a-ET"></a>“贤士，<a id="a-EU"></a>譬如东方十三千大千世界，<a id="a-EV"></a>南西北方、<a id="a-EW"></a>四维、<a id="a-EX"></a>上、<a id="a-EY"></a>下各十三千大千世界，<a id="a-EZ"></a>尽末为微尘，<a id="a-Ea"></a>以尔所尘集为一聚。<a id="a-Eb"></a>设有一人成就神足无量威德，<a id="a-Ec"></a>寿命长远。<a id="a-Ed"></a>此人持诸微尘，<a id="a-Ee"></a>过东方尔所尘数世界，<a id="a-Ef"></a>乃下一尘；<a id="a-Eg"></a>如是展转东行，<a id="a-Eh"></a>尽此尘聚，<a id="a-Ei"></a>而诸世界犹不可尽。<a id="a-Ej"></a>如东方世界，<a id="a-Ek"></a>南西北方、<a id="a-El"></a>四维、<a id="a-Em"></a>上、<a id="a-En"></a>下，<a id="a-Eo"></a>亦过尔所佛土乃下一尘，<a id="a-Ep"></a>如是展转诸方世界，<a id="a-Eq"></a>尽此尘聚而诸世界犹不可尽。<a id="a-Er"></a>虚空藏。<a id="a-Es"></a>于汝意云何？<a id="a-Et"></a>是诸世界宁为多不？<a id="a-Eu"></a>”</p>
  <p id="aEv">虚空藏白佛言：<a id="a-Ew"></a>“甚多！<a id="a-Ex"></a>甚多！<a id="a-Ey"></a>世尊，<a id="a-Ez"></a>无量无边不可计知。<a id="a-F0"></a>”</p>
  <p id="aF1">佛言：<a id="a-F2"></a>“贤士，<a id="a-F3"></a>是诸世界微尘所著处及不著处，<a id="a-F4"></a>尽此微尘所及世界已，<a id="a-F5"></a>还为一大城，<a id="a-F6"></a>纵广高下悉皆同等，<a id="a-F7"></a>于其城中满葶苈子。<a id="a-F8"></a>贤士，<a id="a-F9"></a>是诸葶苈子，<a id="a-FA"></a>可数知不？<a id="a-FB"></a>”</p>
  <p id="aFC">虚空藏白佛言：<a id="a-FD"></a>“世尊，<a id="a-FE"></a>假设譬喻犹不能了，<a id="a-FF"></a>况可数知？<a id="a-FG"></a>唯除如来，<a id="a-FH"></a>无能数者。<a id="a-FI"></a>”</p>
  <p id="aFJ">佛告虚空藏言：<a id="a-FK"></a>“如是，<a id="a-FL"></a>如是，<a id="a-FM"></a>如汝所言，<a id="a-FN"></a>唯如来能知是诸葶苈子，<a id="a-FO"></a>若百数、<a id="a-FP"></a>千数、<a id="a-FQ"></a>百千万数。<a id="a-FR"></a>”</p>
  <p id="aFS">佛言：<a id="a-FT"></a>“贤士，<a id="a-FU"></a>设有一人成就神足无量威德，<a id="a-FV"></a>能以口吹是诸葶苈布散十方，<a id="a-FW"></a>一葶苈子堕一佛世界，<a id="a-FX"></a>终不过一。<a id="a-FY"></a>贤士，<a id="a-FZ"></a>于汝意云何？<a id="a-Fa"></a>是诸葶苈所及世界，<a id="a-Fb"></a>宁为多不？<a id="a-Fc"></a>”</p>
  <p id="aFd">虚空藏白佛言：<a id="a-Fe"></a>“世尊，<a id="a-Ff"></a>是诸世界，<a id="a-Fg"></a>乃非心力所能分别。<a id="a-Fh"></a>说分别者，<a id="a-Fi"></a>令人心迷错乱。<a id="a-Fj"></a>”</p>
  <p id="aFk">“贤士，<a id="a-Fl"></a>我今告汝，<a id="a-Fm"></a>若有行菩萨道善男子、<a id="a-Fn"></a>善女人，<a id="a-Fo"></a>日日以满尔所等世界，<a id="a-Fp"></a>无量珍宝持用布施，<a id="a-Fq"></a>无有休废不营余事。<a id="a-Fr"></a>若复有善男子、<a id="a-Fs"></a>善女人，<a id="a-Ft"></a>受持读诵书写此甚深经典，<a id="a-Fu"></a>不求利养，<a id="a-Fv"></a>为菩提故，<a id="a-Fw"></a>乃至为一人说，<a id="a-Fx"></a>使其人闻已，<a id="a-Fy"></a>劝令于阿耨多罗三藐三菩提，<a id="a-Fz"></a>乃至发一善念，<a id="a-G0"></a>欲令正法久住世故。<a id="a-G1"></a>此人功德复过于彼布施者上，<a id="a-G2"></a>百倍、<a id="a-G3"></a>千倍、<a id="a-G4"></a>百千万倍，<a id="a-G5"></a>乃至非算数譬喻所及，<a id="a-G6"></a>何况能令住阿耨多罗三藐三菩提者！<a id="a-G7"></a>何以故？<a id="a-G8"></a>贤士，<a id="a-G9"></a>以能说如是无量善根，<a id="a-GA"></a>成就诸菩萨，<a id="a-GB"></a>为护持正法故。<a id="a-GC"></a>贤士，<a id="a-GD"></a>我不见菩萨更有余法能过于是，<a id="a-GE"></a>坚固正行，<a id="a-GF"></a>摄诸善法，<a id="a-GG"></a>教化众生者也。<a id="a-GH"></a>”</p>
  <p id="aGI">尔时，<a id="a-GJ"></a>虚空藏菩萨白佛言：<a id="a-GK"></a>“世尊，<a id="a-GL"></a>希有如来不可思议，<a id="a-GM"></a>如来大法亦不可思议。<a id="a-GN"></a>如如来大法不可思议，<a id="a-GO"></a>其受持此经典者，<a id="a-GP"></a>所得功德亦不可思议。<a id="a-GQ"></a>唯愿世尊，<a id="a-GR"></a>护持此经为当来世，<a id="a-GS"></a>令受持此正法诸善男子、<a id="a-GT"></a>善女人，<a id="a-GU"></a>手得是经，<a id="a-GV"></a>执在胸怀不离是经。<a id="a-GW"></a>若应离生死者，<a id="a-GX"></a>不从他闻，<a id="a-GY"></a>自然得悟菩提；<a id="a-GZ"></a>悟菩提已，<a id="a-Ga"></a>广为他说。<a id="a-Gb"></a>”</p>
  <p id="aGc">佛言：<a id="a-Gd"></a>“贤士，<a id="a-Ge"></a>谛听！<a id="a-Gf"></a>谛听！<a id="a-Gg"></a>善思念之。<a id="a-Gh"></a>吾当为护此经故，<a id="a-Gi"></a>当说章句召护世四天王天、<a id="a-Gj"></a>帝释、<a id="a-Gk"></a>梵天王等诸神。<a id="a-Gl"></a>以此章句召故，<a id="a-Gm"></a>护世四天王天、<a id="a-Gn"></a>帝释、<a id="a-Go"></a>梵天王，<a id="a-Gp"></a>皆当拥护诸说法师持此经者，<a id="a-Gq"></a>说此世所难信甚深经典时，<a id="a-Gr"></a>使无能作留难，<a id="a-Gs"></a>所谓若王大臣驱遣出国，<a id="a-Gt"></a>若得重病，<a id="a-Gu"></a>若斗诤时起，<a id="a-Gv"></a>若国土疾疫。<a id="a-Gw"></a>如是等事起时，<a id="a-Gx"></a>以咒术力故，<a id="a-Gy"></a>即令消灭不得成就。<a id="a-Gz"></a>何等为咒术章句？<a id="a-H0"></a>所谓：</p>
  <p id="aH1">“头头丽(一)　提提丽(二)　陀夜簸帝(三)　陀夜罗伽罗(四)　尼帝提(五)　毗婆知(六)　赊咩(七)　赊弥多毗(八)　目企(九)　膻帝低(十)　尼[山+耆]弩祢(十一)　阿[少/兔]多丽(十二)　鸣多罗尼(十三)　婆簸斯(十四)　钵他输陁尼(十五)　钵陁[少/兔]枳(十六)　钵陀散提(十七)　般若牟丽(十八)　阿娑究丽(十九)　浮陀勒差(二十)　伊那萨枝(二十一)　多婆萨枝(二十二)　多婆钵低(二十三)。</p>
  <p id="aH2">“随佛意，<a id="a-H3"></a>顺法性，<a id="a-H4"></a>恭敬僧，<a id="a-H5"></a>世主信。<a id="a-H6"></a>护世四王，<a id="a-H7"></a>为诸佛子，<a id="a-H8"></a>受持此咒，<a id="a-H9"></a>护说法者。<a id="a-HA"></a>”</p>
  <p id="aHB">尔时，<a id="a-HC"></a>四天王即从座起，<a id="a-HD"></a>合掌向佛，<a id="a-HE"></a>而白佛言：<a id="a-HF"></a>“世尊，<a id="a-HG"></a>我等当护此诸佛子受持经者。<a id="a-HH"></a>”即说咒曰：</p>
  <p id="aHI">“首鞞(一)　首婆钵低(二)　首提帝(三)　因哆拥(四)　陀梨拥(五)　陀罗尼(六)　颇耽糜(七)　阿丘拥怯卑(八)　阿目企(九)　陀罗尼陀拥(十)　薮首晒婆醯那(十一)　脾提脾陀赖散提(十二)　三咩(十三)　婆夜咩(十四)　三摩赖弥(十五)　波扇多[口+第](十六)　休休(十七)　醯醯(十八)　丘楼丘楼丽(十九)。<a id="a-HJ"></a>”</p>
  <p id="aHK">于时，<a id="a-HL"></a>四大天王自在者，<a id="a-HM"></a>说此不可犯咒已。</p>
  <p id="aHN">尔时，<a id="a-HO"></a>天帝释即从座起，<a id="a-HP"></a>心净悦豫，<a id="a-HQ"></a>合掌向佛，<a id="a-HR"></a>而说偈言：</p>
  <p id="aHS">“末世饥馑时，<a id="a-HT"></a>　大称诸贤士，</p>
  <p id="aHU">受持说此经，<a id="a-HV"></a>　我当为给侍。<a id="a-HW"></a>”</p>
  <p id="aHX">于是帝释说此偈已，<a id="a-HY"></a>即说咒曰：</p>
  <p id="aHZ">“弥低(一)　首脾(二)　摩诃弥低(三)　达摩弥低(四)　天多伽丽(五)　三摩弥低(六)　萨遮弥低(七)　那提咩(八)　阿[少/兔]多丽(九)　阿[少/兔]头拥(十)　阿[少/兔]勒差(十一)　萨婆萨埵阿[少/兔]伽醯(十二)　阿那[少/兔]多卑(十三)　修冀低(十四)　阿毗卢提(十五)　阿毗伽醯(十六)　浮提菩舍咩(十七)　腻魑(十八)　遏他尼低(十九)　泥提罗尼(二十)　阿那他婆差帝(二十一)　咩低(二十二)　咩低阇耶私(二十三)　修莎罗(二十四)。</p>
  <p id="aHa">“汝等起禅乐，<a id="a-Hb"></a>　来护持法者，</p>
  <p id="aHc">诸世界世尊，<a id="a-Hd"></a>　皆悉共受持。<a id="a-He"></a>”</p>
  <p id="aHf">尔时，<a id="a-Hg"></a>梵自在天王即从座起，<a id="a-Hh"></a>赞彼释、<a id="a-Hi"></a>梵、<a id="a-Hj"></a>护世诸天言：<a id="a-Hk"></a>“善哉！<a id="a-Hl"></a>善哉！<a id="a-Hm"></a>汝等乃能为护正法持法说法者故，<a id="a-Hn"></a>发大庄严。<a id="a-Ho"></a>汝等正应如是，<a id="a-Hp"></a>甚得其宜！<a id="a-Hq"></a>随如来法律住世久近，<a id="a-Hr"></a>于尔所时中，<a id="a-Hs"></a>当有识别正行法行。<a id="a-Ht"></a>于尔所时中，<a id="a-Hu"></a>诸天世人甚当炽盛，<a id="a-Hv"></a>充满宫宅。<a id="a-Hw"></a>此法灭后，<a id="a-Hx"></a>诸天世人转当减少，<a id="a-Hy"></a>宫宅空荒。<a id="a-Hz"></a>”</p>
  <p id="aI0">尔时，<a id="a-I1"></a>世尊告弥勒菩萨言：<a id="a-I2"></a>“弥勒，<a id="a-I3"></a>汝受持此甚深经典，<a id="a-I4"></a>读诵书写，<a id="a-I5"></a>广为人说。<a id="a-I6"></a>弥勒，<a id="a-I7"></a>我今以如斯等甚深经典嘱累于汝，<a id="a-I8"></a>令此大法久住世故，<a id="a-I9"></a>降伏诸魔故，<a id="a-IA"></a>为利益一切众生故，<a id="a-IB"></a>令一切外道不得便故，<a id="a-IC"></a>教敕一切菩萨使亲近此经不远离故，<a id="a-ID"></a>欲令佛法大明久住于世不衰灭故，<a id="a-IE"></a>使佛法僧种不断绝故。<a id="a-IF"></a>”</p>
  <p id="aIG">尔时，<a id="a-IH"></a>弥勒菩萨即白佛言：<a id="a-II"></a>“世尊，<a id="a-IJ"></a>我于如来在世及灭度后，<a id="a-IK"></a>常当受持此甚深经典广宣流布。<a id="a-IL"></a>所以者何？<a id="a-IM"></a>受持此法者，<a id="a-IN"></a>则为受持过去、<a id="a-IO"></a>未来、<a id="a-IP"></a>现在诸佛正法，<a id="a-IQ"></a>非但受一如来法也。<a id="a-IR"></a>世尊，<a id="a-IS"></a>我亦为自护己法故。<a id="a-IT"></a>世尊，<a id="a-IU"></a>我常与诸天人众，<a id="a-IV"></a>普会处兜率天宫，<a id="a-IW"></a>每为广说如是等甚深经典。<a id="a-IX"></a>我复当令人中，<a id="a-IY"></a>受持读诵此经典者，<a id="a-IZ"></a>使手得是经执在胸怀不离经卷。<a id="a-Ia"></a>世尊，<a id="a-Ib"></a>若复末世法欲灭时，<a id="a-Ic"></a>其有受持此经转为人说者，<a id="a-Id"></a>当知皆是弥勒威神之所建立。<a id="a-Ie"></a>世尊，<a id="a-If"></a>当于尔时虽多诸魔事娆乱行人，<a id="a-Ig"></a>诸说法者，<a id="a-Ih"></a>依烦恼魔为魔所持故，<a id="a-Ii"></a>不乐此经，<a id="a-Ij"></a>不勤修习，<a id="a-Ik"></a>互相是非。<a id="a-Il"></a>我等俱当勤作方便，<a id="a-Im"></a>令说法者爱乐是经，<a id="a-In"></a>常勤修习，<a id="a-Io"></a>读诵通利，<a id="a-Ip"></a>广为人说。<a id="a-Iq"></a>”</p>
  <p id="aIr">尔时，<a id="a-Is"></a>世尊赞弥勒菩萨言：<a id="a-It"></a>“善哉！<a id="a-Iu"></a>善哉！<a id="a-Iv"></a>弥勒，<a id="a-Iw"></a>汝乃能为护持正法故作师子吼。<a id="a-Ix"></a>汝不但今于我前作师子吼，<a id="a-Iy"></a>亦于过去无量阿僧祇诸佛前作师子吼，<a id="a-Iz"></a>护持正法。<a id="a-J0"></a>”</p>
  <p id="aJ1">尔时，<a id="a-J2"></a>世尊告大德阿难言：<a id="a-J3"></a>“阿难，<a id="a-J4"></a>汝受持此经耶？<a id="a-J5"></a>”</p>
  <p id="aJ6">阿难白佛言：<a id="a-J7"></a>“唯然！<a id="a-J8"></a>世尊，<a id="a-J9"></a>以佛神力故我已受持。<a id="a-JA"></a>”</p>
  <p id="aJB">佛言：<a id="a-JC"></a>“阿难，<a id="a-JD"></a>汝常当广为四众分别解说。<a id="a-JE"></a>若有先种善根乐胜法者，<a id="a-JF"></a>如是等人闻已，<a id="a-JG"></a>则能信解受持读诵，<a id="a-JH"></a>广为人说。<a id="a-JI"></a>其人则得无量无边不可思议大功德聚。<a id="a-JJ"></a>”</p>
  <p id="aJK">阿难即白佛言：<a id="a-JL"></a>“世尊，<a id="a-JM"></a>当何名斯经？<a id="a-JN"></a>云何奉持？<a id="a-JO"></a>”</p>
  <p id="aJP">佛言：<a id="a-JQ"></a>“阿难，<a id="a-JR"></a>此经名劝发菩萨庄严菩提，<a id="a-JS"></a>当如是奉持之。<a id="a-JT"></a>”</p>
  <p id="aJU">尔时，<a id="a-JV"></a>功德庄严菩萨，<a id="a-JW"></a>在于众中即从座起，<a id="a-JX"></a>右膝著地，<a id="a-JY"></a>合掌向佛，<a id="a-JZ"></a>白佛言：<a id="a-Ja"></a>“希有世尊！<a id="a-Jb"></a>如来为拥护正法及说法者故，<a id="a-Jc"></a>善能如是快赞此经。<a id="a-Jd"></a>世尊，<a id="a-Je"></a>诸新学菩萨为菩提故种诸善根，<a id="a-Jf"></a>以种种华香、<a id="a-Jg"></a>璎珞、<a id="a-Jh"></a>末香、<a id="a-Ji"></a>涂香，<a id="a-Jj"></a>勤供养如来，<a id="a-Jk"></a>而不受持此经，<a id="a-Jl"></a>是人颇成以第一供养供如来不？<a id="a-Jm"></a>”</p>
  <p id="aJn">佛言：<a id="a-Jo"></a>“善男子，<a id="a-Jp"></a>不成第一供养如来，<a id="a-Jq"></a>亦不能以此因缘得无量功德，<a id="a-Jr"></a>不如善男子、<a id="a-Js"></a>善女人，<a id="a-Jt"></a>受持此经者功德甚多。<a id="a-Ju"></a>”</p>
  <p id="aJv">尔时，<a id="a-Jw"></a>世尊即说偈言：</p>
  <p id="aJx">“我以佛眼，<a id="a-Jy"></a>　所见佛刹，<a id="a-Jz"></a>　周遍十方，<a id="a-K0"></a>　广大无边，</p>
  <p id="aK1">尔所诸界，<a id="a-K2"></a>　盛满珍宝，<a id="a-K3"></a>　菩萨以此，<a id="a-K4"></a>　恒用布施。</p>
  <p id="aK5">若有于此，<a id="a-K6"></a>　甚深妙经，<a id="a-K7"></a>　无所得法，<a id="a-K8"></a>　诸佛所说，</p>
  <p id="aK9">而能受持，<a id="a-KA"></a>　为人演说，<a id="a-KB"></a>　此人功德，<a id="a-KC"></a>　复多于彼。</p>
  <p id="aKD">华香璎珞，<a id="a-KE"></a>　涂香末香，<a id="a-KF"></a>　宝盖幢幡，<a id="a-KG"></a>　上妙衣服，</p>
  <p id="aKH">以是供具，<a id="a-KI"></a>　普满诸界，<a id="a-KJ"></a>　供养如来，<a id="a-KK"></a>　回向佛道。</p>
  <p id="aKL">若后末世，<a id="a-KM"></a>　法欲灭时，<a id="a-KN"></a>　于救世法，<a id="a-KO"></a>　勤修护助，</p>
  <p id="aKP">受持正法，<a id="a-KQ"></a>　不放逸行，<a id="a-KR"></a>　此功德聚，<a id="a-KS"></a>　复多于彼。</p>
  <p id="aKT">十方世界，<a id="a-KU"></a>　一切巨海，<a id="a-KV"></a>　尽盛满中，<a id="a-KW"></a>　上妙香油，</p>
  <p id="aKX">作大灯炷，<a id="a-KY"></a>　犹如须弥，<a id="a-KZ"></a>　燃以供养，<a id="a-Ka"></a>　一切诸佛。</p>
  <p id="aKb">法炬若欲，<a id="a-Kc"></a>　断灭之时，<a id="a-Kd"></a>　知世众生，<a id="a-Ke"></a>　无明所覆，</p>
  <p id="aKf">若能燃此，<a id="a-Kg"></a>　大法炬者，<a id="a-Kh"></a>　此人功德，<a id="a-Ki"></a>　复胜于彼。</p>
  <p id="aKj">我之所见，<a id="a-Kk"></a>　无量诸佛，<a id="a-Kl"></a>　虽亿千劫，<a id="a-Km"></a>　种种供养，</p>
  <p id="aKn">诸天上妙，<a id="a-Ko"></a>　适意供养，<a id="a-Kp"></a>　不能受持，<a id="a-Kq"></a>　此妙经典。</p>
  <p id="aKr">若于诸佛，<a id="a-Ks"></a>　知有重恩，<a id="a-Kt"></a>　拥护三宝，<a id="a-Ku"></a>　为报恩故，</p>
  <p id="aKv">为欲饶益，<a id="a-Kw"></a>　一切众生，<a id="a-Kx"></a>　受持此经，<a id="a-Ky"></a>　福胜于彼。</p>
  <p id="aKz">我以佛眼，<a id="a-L0"></a>　所见众生，<a id="a-L1"></a>　若有能教，<a id="a-L2"></a>　尽成释梵，</p>
  <p id="aL3">所得功德，<a id="a-L4"></a>　不如书写，<a id="a-L5"></a>　持此经者，<a id="a-L6"></a>　功德甚多。</p>
  <p id="aL7">大千世界，<a id="a-L8"></a>　所有众生，<a id="a-L9"></a>　若有能教，<a id="a-LA"></a>　尽成二乘；</p>
  <p id="aLB">若有能发，<a id="a-LC"></a>　菩提心者，<a id="a-LD"></a>　护持此经，<a id="a-LE"></a>　功德复胜。</p>
  <p id="aLF">持经功德，<a id="a-LG"></a>　假令是色，<a id="a-LH"></a>　悉当充满，<a id="a-LI"></a>　十方世界；</p>
  <p id="aLJ">唯除如来，<a id="a-LK"></a>　无上大智，<a id="a-LL"></a>　更无能知，<a id="a-LM"></a>　此功德者。</p>
  <p id="aLN">如如来智，<a id="a-LO"></a>　无有边际，<a id="a-LP"></a>　虚空法界，<a id="a-LQ"></a>　亦无边际；</p>
  <p id="aLR">能持如来，<a id="a-LS"></a>　此经法者，<a id="a-LT"></a>　功德无边，<a id="a-LU"></a>　亦复如是。<a id="a-LV"></a>”</p>
  <p id="aLW">尔时，<a id="a-LX"></a>功德庄严菩萨白佛言：<a id="a-LY"></a>“世尊，<a id="a-LZ"></a>如我今者，<a id="a-La"></a>信解如来所说义趣。<a id="a-Lb"></a>后五百岁，<a id="a-Lc"></a>法欲灭时，<a id="a-Ld"></a>诸发大乘众生，<a id="a-Le"></a>其不受此经法者，<a id="a-Lf"></a>将知是等为魔所持堕佛法外。<a id="a-Lg"></a>世尊，<a id="a-Lh"></a>我今堪任如来灭后受持此经，<a id="a-Li"></a>欲令佛法久住世故。<a id="a-Lj"></a>”</p>
  <p id="aLk">尔时，<a id="a-Ll"></a>世尊为嘱累此经法故，<a id="a-Lm"></a>放大光明，<a id="a-Ln"></a>普照十方无量阿僧祇诸佛世界。<a id="a-Lo"></a>彼诸如来，<a id="a-Lp"></a>亦为嘱累此经法故，<a id="a-Lq"></a>皆放眉间白毫相光，<a id="a-Lr"></a>普照十方一切世界，<a id="a-Ls"></a>无不周遍说此经已。<a id="a-Lt"></a>如来以大神力放光明。<a id="a-Lu"></a>时，<a id="a-Lv"></a>无量阿僧祇诸佛世界，<a id="a-Lw"></a>六变振动。<a id="a-Lx"></a>有无量阿僧祇众生发无上道心，<a id="a-Ly"></a>无量阿僧祇菩萨得无生法忍，<a id="a-Lz"></a>复有无量阿僧祇菩萨得一生补处善根，<a id="a-M0"></a>又复过是无量阿僧祇众生得声闻乘住学无学地。</p>
  <p id="aM1">佛说经已，<a id="a-M2"></a>虚空藏菩萨，<a id="a-M3"></a>大德阿难，<a id="a-M4"></a>诸菩萨大众，<a id="a-M5"></a>及诸声闻、<a id="a-M6"></a>诸天世人，<a id="a-M7"></a>闻佛所说，<a id="a-M8"></a>皆大欢喜。</p>
 </body>
</html>