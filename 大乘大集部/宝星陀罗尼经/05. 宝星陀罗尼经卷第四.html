<!doctype html>
<html id="z3IBTPLGB" data-ver="1070">
 <head>
  <meta charset="utf-8">
  <meta author="波罗颇蜜多罗">
  <meta library="龙藏">
  <meta catalog="大乘大集部">
  <meta period="唐">
 </head>
 <body>
  <h1 id="a1">宝星陀罗尼经卷第四</h1>
  <h2 id="a2">大集品第四</h2>
  <p id="a3">时，<a id="a-4"></a>彼四大声闻入王舍大城乞食，<a id="a-5"></a>逢魔童子执声闻手共走衢中，<a id="a-6"></a>请四沙门非法歌舞。<a id="a-7"></a>时，<a id="a-8"></a>大声闻在歌音中，<a id="a-9"></a>为说涅槃相应道句。<a id="a-A"></a>尔时，<a id="a-B"></a>于刹那顷大地震动。<a id="a-C"></a>如是无量百千天、<a id="a-D"></a>龙、<a id="a-E"></a>夜叉、<a id="a-F"></a>乾闼婆、<a id="a-G"></a>阿修罗、<a id="a-H"></a>迦楼罗、<a id="a-I"></a>紧那罗、<a id="a-J"></a>摩睺罗伽，<a id="a-K"></a>先于佛教中得清净信者，<a id="a-L"></a>面目流泪说如是偈：</p>
  <p id="aM">“最上导师现在世，<a id="a-N"></a> 于圣教中恶怪起，</p>
  <p id="aO">辱彼声闻令世见，<a id="a-P"></a> 众生云何生净信？<a id="a-Q"></a>”</p>
  <p id="aR">尔时，<a id="a-S"></a>无量百千俱胝那由他天、<a id="a-T"></a>龙、<a id="a-U"></a>夜叉、<a id="a-V"></a>罗刹，<a id="a-W"></a>面目流泪往到佛所，<a id="a-X"></a>到已于佛前住，<a id="a-Y"></a>说如是偈：</p>
  <p id="aZ">“圣教现在此，<a id="a-a"></a> 当善观今日，</p>
  <p id="ab">智者勿放舍，<a id="a-c"></a> 为护正法故。<a id="a-d"></a>”</p>
  <p id="ae">尔时，<a id="a-f"></a>世尊复说偈言：</p>
  <p id="ag">“我今自往彼魔所，<a id="a-h"></a> 令魔军众悉降伏，</p>
  <p id="ai">当作一切世间导，<a id="a-j"></a> 普教同向涅槃城。<a id="a-k"></a>”</p>
  <p id="al">尔时，<a id="a-m"></a>一切大众异口同音作如是言：<a id="a-n"></a>“世尊，<a id="a-o"></a>勿往！<a id="a-p"></a>勿往！<a id="a-q"></a>世尊先说，<a id="a-r"></a>诸佛不可思议，<a id="a-s"></a>诸佛境界不可思议，<a id="a-t"></a>魔境界不可思议，<a id="a-u"></a>龙境界不可思议，<a id="a-v"></a>业及业境界不可思议。<a id="a-w"></a>如是一切诸境界中，<a id="a-x"></a>唯佛境界最胜无能及者。<a id="a-y"></a>唯愿世尊不起此坐，<a id="a-z"></a>令无量俱胝那由他等诸魔军众自然降伏。<a id="a-10"></a>复能开示无量百千那由他等阴界诸法，<a id="a-11"></a>竭烦恼海坏诸见网，<a id="a-12"></a>能令无量那由他众生入智慧海。<a id="a-13"></a>世尊，<a id="a-14"></a>今日非是去时。<a id="a-15"></a>”</p>
  <p id="a16">佛言：<a id="a-17"></a>“所有众生界众生，<a id="a-18"></a>彼一切众生尽变为魔，<a id="a-19"></a>乃至大地尽为微尘，<a id="a-1A"></a>如是一一尘复变作魔。<a id="a-1B"></a>彼一切魔力欲来害我，<a id="a-1C"></a>乃至不能动我一毛，<a id="a-1D"></a>况能损坏我此身分？<a id="a-1E"></a>我坐此座，<a id="a-1F"></a>能胜无量俱胝那由他魔，<a id="a-1G"></a>又能调伏，<a id="a-1H"></a>唯置此魔眷属难可调伏。<a id="a-1I"></a>虽然我今当往。<a id="a-1J"></a>所以者何？<a id="a-1K"></a>此魔以神通力，<a id="a-1L"></a>于王舍城已变作种种严饰之具供养于我，<a id="a-1M"></a>怜愍彼故我今当受，<a id="a-1N"></a>令彼魔心能发希有第一欢喜生清净信，<a id="a-1O"></a>当种阿耨多罗三藐三菩提善根种子。<a id="a-1P"></a>”</p>
  <p id="a1Q">尔时，<a id="a-1R"></a>世尊说是语已，<a id="a-1S"></a>从座欲起。<a id="a-1T"></a>时，<a id="a-1U"></a>彼护竹林天，<a id="a-1V"></a>名曰端正，<a id="a-1W"></a>往至佛所，<a id="a-1X"></a>涕泪交流而说偈言：</p>
  <p id="a1Y">“世尊于今日，<a id="a-1Z"></a> 非是入城时，</p>
  <p id="a1a">此城极广大，<a id="a-1b"></a> 魔众皆充满。</p>
  <p id="a1c">如是一一魔，<a id="a-1d"></a> 心中怀重恶，</p>
  <p id="a1e">咸与亿千众，<a id="a-1f"></a> 欲围绕世尊。</p>
  <p id="a1g">嗔火皆炽然，<a id="a-1h"></a> 毒意转狂乱，</p>
  <p id="a1i">竞持锐器仗，<a id="a-1j"></a> 争恼害如来。</p>
  <p id="a1k">唯愿释师子，<a id="a-1l"></a> 毕竟慎勿往！</p>
  <p id="a1m">或当被非命，<a id="a-1n"></a> 失我大归依。<a id="a-1o"></a>”</p>
  <p id="a1p">世尊闻已默然不答，<a id="a-1q"></a>即起法座。<a id="a-1r"></a>时，<a id="a-1s"></a>彼护伽蓝天，<a id="a-1t"></a>名曰持慧，<a id="a-1u"></a>顶礼佛足而说偈言：</p>
  <p id="a1v">“恶魔大将有五千，<a id="a-1w"></a> 各各竞持精器仗，</p>
  <p id="a1x">纯怀恶心立待佛，<a id="a-1y"></a> 今日勿往牟尼尊。<a id="a-1z"></a>”</p>
  <p id="a20">世尊闻已默而不答，<a id="a-21"></a>将出伽蓝。<a id="a-22"></a>时有药天，<a id="a-23"></a>名曰成慧，<a id="a-24"></a>头面礼足而说偈言：</p>
  <p id="a25">“呵哉失正觉，<a id="a-26"></a> 法门当破坏，</p>
  <p id="a27">法舟俄欲沉，<a id="a-28"></a> 慧灯奄不照，</p>
  <p id="a29">世间法味减，<a id="a-2A"></a> 烦恼贼盈满。</p>
  <p id="a2B">于诸有界中，<a id="a-2C"></a> 我无少自在，</p>
  <p id="a2D">最上法散坏，<a id="a-2E"></a> 云何能住持？</p>
  <p id="a2F">彼魔军甚众，<a id="a-2G"></a> 住于恶法中，</p>
  <p id="a2H">各持利刀仗，<a id="a-2I"></a> 毒心争害佛。</p>
  <p id="a2J">善逝用我语，<a id="a-2K"></a> 为利世间故，</p>
  <p id="a2L">唯愿十力仙，<a id="a-2M"></a> 善步莫入城！<a id="a-2N"></a>”</p>
  <p id="a2O">世尊闻已默然不答，<a id="a-2P"></a>将发伽蓝。<a id="a-2Q"></a>大门内有一树天，<a id="a-2R"></a>名曰持势，<a id="a-2S"></a>即于佛前大悲啼泣，<a id="a-2T"></a>以身投地向佛作礼，<a id="a-2U"></a>而说偈言：</p>
  <p id="a2V">“依怙三有当失眼，<a id="a-2W"></a> 满意所欲将灭坏，</p>
  <p id="a2X">空中刀箭如毒蛇，<a id="a-2Y"></a> 伺求害佛愿莫去！<a id="a-2Z"></a>”</p>
  <p id="a2a">世尊闻已默然不答。<a id="a-2b"></a>尔时，<a id="a-2c"></a>守大门天，<a id="a-2d"></a>名曰水光，<a id="a-2e"></a>举声号泣，<a id="a-2f"></a>头面著地顶礼佛足，<a id="a-2g"></a>而说偈言：</p>
  <p id="a2h">“城中名闻大梵志，<a id="a-2i"></a> 持月刀仗候待佛，</p>
  <p id="a2j">共怀毒害有二万，<a id="a-2k"></a> 在此城中愿莫去！<a id="a-2l"></a>”</p>
  <p id="a2m">世尊闻已默然不对，<a id="a-2n"></a>将入王舍城门。<a id="a-2o"></a>时彼守城门天，<a id="a-2p"></a>名曰多摩罗树叶坚固，<a id="a-2q"></a>于虚空中举声号哭，<a id="a-2r"></a>驰至佛所顶礼佛足，<a id="a-2s"></a>而说偈言：</p>
  <p id="a2t">“此道师子象围绕，<a id="a-2u"></a> 起勇健心争害佛，</p>
  <p id="a2v">及恼比丘作障碍，<a id="a-2w"></a> 悲愍天龙愿莫去！</p>
  <p id="a2x">四道众中因陀罗，<a id="a-2y"></a> 见佛教灭生忧苦，</p>
  <p id="a2z">相与云集共一处，<a id="a-30"></a> 怖畏战栗共相谓：</p>
  <p id="a31">如来既是退魔者，<a id="a-32"></a> 魔今变作极恶面，</p>
  <p id="a33">恐大法灭世灾起，<a id="a-34"></a> 日月失度星辰翳。</p>
  <p id="a35">睹恶相现皆拍头，<a id="a-36"></a> 奇哉善逝有退相，</p>
  <p id="a37">日眼散坏法炬灭，<a id="a-38"></a> 蹂践正觉竭法水。</p>
  <p id="a39">世间妙法坏将至，<a id="a-3A"></a> 众魔恶党渐炽盛！<a id="a-3B"></a>”</p>
  <p id="a3C">世尊闻已默然不答。<a id="a-3D"></a>彼城门天谏佛不回，<a id="a-3E"></a>悲啼流泪复说偈言：</p>
  <p id="a3F">“普观世间牟尼尊，<a id="a-3G"></a> 最上说者去当死，</p>
  <p id="a3H">莫近我城取死灭，<a id="a-3I"></a> 我被三界常毁呰！</p>
  <p id="a3J">愿听我说坚固者，<a id="a-3K"></a> 今日莫向城中灭，</p>
  <p id="a3L">怜愍众生此处侍，<a id="a-3M"></a> 解脱众生生苦怖。</p>
  <p id="a3N">如来当忆本誓愿，<a id="a-3O"></a> 得大菩提度众生，</p>
  <p id="a3P">无量众生为苦烧，<a id="a-3Q"></a> 安隐众生最上医。</p>
  <p id="a3R">无量俱胝劫住世，<a id="a-3S"></a> 为诸著欲凡夫众，</p>
  <p id="a3T">说法令彼得寂灭，<a id="a-3U"></a> 谓入自性空相义。<a id="a-3V"></a>”</p>
  <p id="a3W">尔时，<a id="a-3X"></a>世尊默然不答，<a id="a-3Y"></a>欲入大门。<a id="a-3Z"></a>时，<a id="a-3a"></a>彼地天与大滋味天，<a id="a-3b"></a>并其同类一万天俱，<a id="a-3c"></a>被发两面共到佛所，<a id="a-3d"></a>合掌住立而说偈言：</p>
  <p id="a3e">“佛忆昔行檀，<a id="a-3f"></a> 施血过四海，</p>
  <p id="a3g">头骨如铁围，<a id="a-3h"></a> 眼等恒沙数，</p>
  <p id="a3i">及种种妙宝，<a id="a-3j"></a> 妻子与象马，</p>
  <p id="a3k">衣食房卧具，<a id="a-3l"></a> 随病所须药，</p>
  <p id="a3m">作最上供养，<a id="a-3n"></a> 护戒不放逸，</p>
  <p id="a3o">数习多闻忍，<a id="a-3p"></a> 常孝养父母，</p>
  <p id="a3q">修难行苦行，<a id="a-3r"></a> 解脱苦众生。</p>
  <p id="a3s">汝昔所发愿，<a id="a-3t"></a> 成佛说上道，</p>
  <p id="a3u">济拔世苦海，<a id="a-3v"></a> 为众生说法，</p>
  <p id="a3w">令竭苦无余，<a id="a-3x"></a> 使入无畏城，</p>
  <p id="a3y">置于菩提道，<a id="a-3z"></a> 遍满众生界。</p>
  <p id="a40">行恶失道者，<a id="a-41"></a> 忏悔毁闻戒，</p>
  <p id="a42">随顺昔所愿，<a id="a-43"></a> 说法俱胝劫，</p>
  <p id="a44">浴以八戒水，<a id="a-45"></a> 令度烦恼河，</p>
  <p id="a46">三界众生中，<a id="a-47"></a> 更无如佛者。</p>
  <p id="a48">自既得解脱，<a id="a-49"></a> 复解脱世间，</p>
  <p id="a4A">运度诸众生，<a id="a-4B"></a> 于此三有海，</p>
  <p id="a4C">唯佛得如是，<a id="a-4D"></a> 世间第一觉！</p>
  <p id="a4E">唯佛是世亲，<a id="a-4F"></a> 愿布甘露法！<a id="a-4G"></a>”</p>
  <p id="a4H">尔时，<a id="a-4I"></a>世尊入城门已，<a id="a-4J"></a>刹那之顷，<a id="a-4K"></a>时有无量亿那由他天、<a id="a-4L"></a>龙、<a id="a-4M"></a>夜叉八部鬼神，<a id="a-4N"></a>于虚空中各各雨泪，<a id="a-4O"></a>而说偈言：</p>
  <p id="a4P">“我见昔善逝，<a id="a-4Q"></a> 调众安隐时，</p>
  <p id="a4R">说法作利益，<a id="a-4S"></a> 无如是恼乱。</p>
  <p id="a4T">大师出恶世，<a id="a-4U"></a> 自然成大觉，</p>
  <p id="a4V">说烦恼障法，<a id="a-4W"></a> 成熟世间故。</p>
  <p id="a4X">常作师子吼，<a id="a-4Y"></a> 无量诸恶魔，</p>
  <p id="a4Z">欲如是灭法，<a id="a-4a"></a> 佛今莫入城！<a id="a-4b"></a>”</p>
  <p id="a4c">时有余天，<a id="a-4d"></a>复说偈言：</p>
  <p id="a4e">“诸佛转法轮，<a id="a-4f"></a> 住一方利益，</p>
  <p id="a4g">今佛处处往，<a id="a-4h"></a> 无令得逢恶。<a id="a-4i"></a>”</p>
  <p id="a4j">尔时，<a id="a-4k"></a>复有余天同说偈言：</p>
  <p id="a4l">“以悲为导师，<a id="a-4m"></a> 常行利众生，</p>
  <p id="a4n">莫独入城中，<a id="a-4o"></a> 如我见有损！<a id="a-4p"></a>”</p>
  <p id="a4q">彼时，<a id="a-4r"></a>复有无量百千俱胝那由他天、<a id="a-4s"></a>龙、<a id="a-4t"></a>夜叉、<a id="a-4u"></a>罗刹、<a id="a-4v"></a>阿修罗、<a id="a-4w"></a>摩睺罗伽等，<a id="a-4x"></a>面目雨泪，<a id="a-4y"></a>从虚空中作行而下住于佛前，<a id="a-4z"></a>有无量种异形，<a id="a-50"></a>或有被发，<a id="a-51"></a>或绝璎珞，<a id="a-52"></a>或有宝盖幢幡皆悉倾倒，<a id="a-53"></a>或复举身投地，<a id="a-54"></a>或捉佛足，<a id="a-55"></a>或大哀号，<a id="a-56"></a>或举两手捶胸懊恼，<a id="a-57"></a>或有在佛足下躃踊悲哭宛转于地，<a id="a-58"></a>或于佛前合掌赞叹礼拜，<a id="a-59"></a>或散种种杂色妙华、<a id="a-5A"></a>末香、<a id="a-5B"></a>塗香、<a id="a-5C"></a>华鬘、<a id="a-5D"></a>刍摩缯彩严饰之具，<a id="a-5E"></a>或散织成宝服真珠璎珞种种异物。<a id="a-5F"></a>时余天众供养佛已，<a id="a-5G"></a>同时举声而说偈言：</p>
  <p id="a5H">“佛所行苦行，<a id="a-5I"></a> 为利益世间，</p>
  <p id="a5J">生此末世时，<a id="a-5K"></a> 为众勿舍去！</p>
  <p id="a5L">作佛事未多，<a id="a-5M"></a> 天人得证少，</p>
  <p id="a5N">久住开示法，<a id="a-5O"></a> 度三有世间。</p>
  <p id="a5P">有行清净行，<a id="a-5Q"></a> 成就甘露器，</p>
  <p id="a5R">应起悲教我，<a id="a-5S"></a> 救世间苦逼。</p>
  <p id="a5T">六趣旷野中，<a id="a-5U"></a> 生死失正道，</p>
  <p id="a5V">为彼示善路，<a id="a-5W"></a> 教圣法解脱。</p>
  <p id="a5X">此最希有悲，<a id="a-5Y"></a> 愿大觉久住，</p>
  <p id="a5Z">转无上法轮，<a id="a-5a"></a> 勿令世无怙！<a id="a-5b"></a>”</p>
  <p id="a5c">时有余天，<a id="a-5d"></a>复说偈言：</p>
  <p id="a5e">“导师若灭没，<a id="a-5f"></a> 世间悉盲冥，</p>
  <p id="a5g">八圣三解脱，<a id="a-5h"></a> 于此悉皆无。</p>
  <p id="a5i">我等已种善，<a id="a-5j"></a> 三业不放逸，</p>
  <p id="a5k">一切乐具足，<a id="a-5l"></a> 久住功德藏。<a id="a-5m"></a>”</p>
  <p id="a5n">尔时，<a id="a-5o"></a>复有净居天众，<a id="a-5p"></a>与其眷属无量无边亿那由他集在一处，<a id="a-5q"></a>各共相谓而说偈言：</p>
  <p id="a5r">“汝等勿怖佛无衰，<a id="a-5s"></a> 应于大觉当了然！</p>
  <p id="a5t">我忆往昔亲见佛，<a id="a-5u"></a> 欲界所有俱胝魔，</p>
  <p id="a5v">遍满三十六由旬，<a id="a-5w"></a> 利斧利剑并刀槊，</p>
  <p id="a5x">飘勇迅疾如云奔，<a id="a-5y"></a> 魔众雄猛声可畏，</p>
  <p id="a5z">至菩提树悉走散，<a id="a-60"></a> 于刹那顷皆惊怖，</p>
  <p id="a61">况今果圆名称广，<a id="a-62"></a> 彼等何能为障碍？<a id="a-63"></a>”</p>
  <p id="a64">时有余天，<a id="a-65"></a>相与悲泣而说偈言：</p>
  <p id="a66">“昔一魔军无大力，<a id="a-67"></a> 今有千亿俱大势，</p>
  <p id="a68">来坏如来定无疑，<a id="a-69"></a> 佛若灭没世皆闇！<a id="a-6A"></a>”</p>
  <p id="a6B">尔时，<a id="a-6C"></a>梵释诸天护世间者，<a id="a-6D"></a>顶礼佛足而说偈言：</p>
  <p id="a6E">“以我小智劝佛住，<a id="a-6F"></a> 用我等语悲愍者，</p>
  <p id="a6G">无量诸天忧火烧，<a id="a-6H"></a> 今为彼等洒法雨。<a id="a-6I"></a>”</p>
  <p id="a6J">尔时，<a id="a-6K"></a>世尊以大慈眼遍观一切同来天众，<a id="a-6L"></a>出妙梵声普垂安慰而说偈言：</p>
  <p id="a6M">“汝等勿怖今无畏，<a id="a-6N"></a> 一切魔众一时来，</p>
  <p id="a6O">彼等不能损动我，<a id="a-6P"></a> 乃至一毛况复身？</p>
  <p id="a6Q">我今安慰一切众，<a id="a-6R"></a> 常于世间说妙法，</p>
  <p id="a6S">我于如是失道者，<a id="a-6T"></a> 当广分别示正道。</p>
  <p id="a6U">我昔已行难行事，<a id="a-6V"></a> 广施众生以饮食，</p>
  <p id="a6W">房舍医药不乏少，<a id="a-6X"></a> 谁能今日恼乱我？</p>
  <p id="a6Y">我舍车乘与象马，<a id="a-6Z"></a> 严饰宝具亦如是，</p>
  <p id="a6a">奴婢城廓及聚落，<a id="a-6b"></a> 谁能与我作恼乱？</p>
  <p id="a6c">妻妾男女并眷属，<a id="a-6d"></a> 爱重自在王种位，</p>
  <p id="a6e">我与众生利益故，<a id="a-6f"></a> 我身何故今当坏？</p>
  <p id="a6g">“头目及耳鼻，<a id="a-6h"></a> 手足身皮血，</p>
  <p id="a6i">以命施众生，<a id="a-6j"></a> 谁能恼乱我？</p>
  <p id="a6k">无量俱胝佛，<a id="a-6l"></a> 自手普供养，</p>
  <p id="a6m">常乐戒多闻，<a id="a-6n"></a> 谁能散坏我？</p>
  <p id="a6o">作无量难事，<a id="a-6p"></a> 甚能摄伏心，</p>
  <p id="a6q">遍割身不嗔，<a id="a-6r"></a> 今谁能恼我？</p>
  <p id="a6s">“烦恼已退成正觉，<a id="a-6t"></a> 于诸众生等慈心，</p>
  <p id="a6u">永无嫉妒及秽怒，<a id="a-6v"></a> 现前无有如我者。</p>
  <p id="a6w">我今破魔所有力，<a id="a-6x"></a> 能退无量俱胝魔，</p>
  <p id="a6y">决定与汝作解脱，<a id="a-6z"></a> 何故恐怖不入城？</p>
  <p id="a70">所有十方及此土，<a id="a-71"></a> 住此诸佛刹土者，</p>
  <p id="a72">彼等一切我普请，<a id="a-73"></a> 及大神通菩萨众，</p>
  <p id="a74">愿令世间悉遍满，<a id="a-75"></a> 及以福智薰世间，</p>
  <p id="a76">共彼如佛法式住，<a id="a-77"></a> 亦持诸佛所顺可。<a id="a-78"></a>”</p>
  <p id="a79">尔时，<a id="a-7A"></a>无量百千万亿那由他阿僧祇天、<a id="a-7B"></a>龙、<a id="a-7C"></a>夜叉、<a id="a-7D"></a>阿修罗、<a id="a-7E"></a>迦楼罗、<a id="a-7F"></a>紧那罗、<a id="a-7G"></a>摩睺罗伽、<a id="a-7H"></a>人非人等，<a id="a-7I"></a>俱来大众一时同声唱言：<a id="a-7J"></a>“善哉！<a id="a-7K"></a>”复作是言：<a id="a-7L"></a>“南无希有未曾有无数精进具足如今世尊！<a id="a-7M"></a>南无南无大希有未曾有无数精进具足如今世尊！<a id="a-7N"></a>安慰一切天人及众生类皆蒙度脱，<a id="a-7O"></a>退诸魔众散灭众生烦恼垢聚，<a id="a-7P"></a>破我慢山斫受生树，<a id="a-7Q"></a>碎生死日除无明闇，<a id="a-7R"></a>生外道信竭四流水，<a id="a-7S"></a>然正法炬示菩提路，<a id="a-7T"></a>授与众生柔和忍辱，<a id="a-7U"></a>游戏三昧处禅定乐，<a id="a-7V"></a>普令觉悟四圣谛道。<a id="a-7W"></a>大悲导师广度众生,于生死海引诸天人入无畏城！<a id="a-7X"></a>”</p>
  <p id="a7Y">时诸天、<a id="a-7Z"></a>人、<a id="a-7a"></a>阿修罗等，<a id="a-7b"></a>各以种种天妙华香、<a id="a-7c"></a>塗香、<a id="a-7d"></a>末香、<a id="a-7e"></a>杂宝华鬘庄严之具散于佛上。<a id="a-7f"></a>为供养佛故扫饰衢巷，<a id="a-7g"></a>以天宝衣、<a id="a-7h"></a>天妙华、<a id="a-7i"></a>天绮縠遍覆道上。<a id="a-7j"></a>又雨曼陀罗、<a id="a-7k"></a>波卢沙、<a id="a-7l"></a>迦卢遮、<a id="a-7m"></a>大卢遮、<a id="a-7n"></a>优钵罗、<a id="a-7o"></a>俱物陀、<a id="a-7p"></a>分陀利等种种莲华，<a id="a-7q"></a>随佛所履布于足下。<a id="a-7r"></a>其道两边化作天树，<a id="a-7s"></a>枝叶华果悉以七宝而严饰之。<a id="a-7t"></a>七宝树上，<a id="a-7u"></a>复现种种妙宝天衣、<a id="a-7v"></a>天冠耳珰、<a id="a-7w"></a>环玔宝饰庄严之具。<a id="a-7x"></a>是诸树间有天华池，<a id="a-7y"></a>其池四边周匝七宝，<a id="a-7z"></a>清冷美水八德具足，<a id="a-80"></a>众宝莲华及妙音鸟，<a id="a-81"></a>杂色间发盈满其中。</p>
  <p id="a82">彼诸天众供养佛故，<a id="a-83"></a>于虚空中各持七宝幢幡华盖，<a id="a-84"></a>校以种种金绳露缦真珠璎珞，<a id="a-85"></a>又雨金屑、<a id="a-86"></a>银屑、<a id="a-87"></a>毗琉璃屑，<a id="a-88"></a>及散一切沉水末香、<a id="a-89"></a>多伽罗末香、<a id="a-8A"></a>黑栴檀末香、<a id="a-8B"></a>多摩罗叶香，<a id="a-8C"></a>复雨牛头优罗伽栴檀香等，<a id="a-8D"></a>种种末香遍于道上。<a id="a-8E"></a>复雨金绳交络真珠璎珞、<a id="a-8F"></a>摩尼珠璎珞、<a id="a-8G"></a>如意珠璎珞，<a id="a-8H"></a>缤纷布濩于虚空中随风回转。<a id="a-8I"></a>其城内外所有道上，<a id="a-8J"></a>悉以种种天庄严具而严饰之；<a id="a-8K"></a>乃至城中魔及眷属，<a id="a-8L"></a>亦以妙好天庄严具而严饰之。</p>
  <p id="a8M">尔时，<a id="a-8N"></a>世尊怜愍一切诸众生故，<a id="a-8O"></a>便入首楞严三昧。<a id="a-8P"></a>其心正受，<a id="a-8Q"></a>以如所入定在道徐行，<a id="a-8R"></a>即现种种微妙色身，<a id="a-8S"></a>威仪相好光明希有，<a id="a-8T"></a>于其城内道中正立，<a id="a-8U"></a>令彼道上一切众生悉见佛身。<a id="a-8V"></a>所有事梵天者，<a id="a-8W"></a>应以梵身而得解脱，<a id="a-8X"></a>世尊即现梵身而化度之；<a id="a-8Y"></a>所有事释天者，<a id="a-8Z"></a>应以释身而得解脱，<a id="a-8a"></a>即现释身而化度之。<a id="a-8b"></a>所有事那罗延者，<a id="a-8c"></a>应以那罗延身而得解脱，<a id="a-8d"></a>即现那罗延身而化度之。<a id="a-8e"></a>所有事摩醯首罗者，<a id="a-8f"></a>应以摩醯首身而得解脱，<a id="a-8g"></a>即现摩醯首身而化度之。<a id="a-8h"></a>所有事四天王天者，<a id="a-8i"></a>应以四天王身而得解脱，<a id="a-8j"></a>即现四天王身而化度之。<a id="a-8k"></a>所有事转轮圣王者，<a id="a-8l"></a>应以转轮王身而得解脱，<a id="a-8m"></a>即现转轮王身而化度之。<a id="a-8n"></a>所有事诸小王者，<a id="a-8o"></a>应以诸小王身而得解脱，<a id="a-8p"></a>即现诸小王身而化度之。<a id="a-8q"></a>所有事大神通者，<a id="a-8r"></a>所有事沙门者，<a id="a-8s"></a>所有事童男童女妇女身者，<a id="a-8t"></a>皆现彼身而化度之。<a id="a-8u"></a>及至所有事师子事、<a id="a-8v"></a>龙事、<a id="a-8w"></a>象事、<a id="a-8x"></a>兔事、<a id="a-8y"></a>阿修罗杂类身者，<a id="a-8z"></a>是诸众生应以彼身威仪色相而得解脱，<a id="a-90"></a>如来悉皆现彼形相而化度之。<a id="a-91"></a>世尊如是种种现时，<a id="a-92"></a>彼一切道行众生，<a id="a-93"></a>见是事已皆共合掌，<a id="a-94"></a>头面著地礼拜赞叹，<a id="a-95"></a>围绕如来得未曾有。<a id="a-96"></a>所有事象事、<a id="a-97"></a>龙事、<a id="a-98"></a>阿修罗，<a id="a-99"></a>乃至所有事兔神者，<a id="a-9A"></a>彼等众生即见如来，<a id="a-9B"></a>同兔形相在道而行。<a id="a-9C"></a>所有众生事于佛者，<a id="a-9D"></a>彼等众生即见如来，<a id="a-9E"></a>如佛威仪在道而行。<a id="a-9F"></a>彼等众生悉皆合掌赞叹礼拜，<a id="a-9G"></a>相与依随从佛后行。</p>
  <p id="a9H">尔时，<a id="a-9I"></a>雪山光味仙人，<a id="a-9J"></a>与其徒众五百人俱，<a id="a-9K"></a>为魔所遣，<a id="a-9L"></a>诣王舍大城令至佛所。<a id="a-9M"></a>是时，<a id="a-9N"></a>光味于城门内住待如来，<a id="a-9O"></a>见佛身相犹如仙人，<a id="a-9P"></a>威仪形相显发庄严，<a id="a-9Q"></a>及见无量百千俱胝诸天围绕供养，<a id="a-9R"></a>见是事已复作是念：<a id="a-9S"></a>“如此人者，<a id="a-9T"></a>真大仙人，<a id="a-9U"></a>有大加护，<a id="a-9V"></a>应受人天最上供养！<a id="a-9W"></a>及见一切身分庄严似圣智者，<a id="a-9X"></a>我等二人，<a id="a-9Y"></a>谁为尊胜？<a id="a-9Z"></a>智慧谁胜？<a id="a-9a"></a>我于今者如何了知？<a id="a-9b"></a>”又作是念：<a id="a-9c"></a>“我应近问，<a id="a-9d"></a>以何生类？<a id="a-9e"></a>以何姓氏？<a id="a-9f"></a>受持何等？<a id="a-9g"></a>以何志乐？<a id="a-9h"></a>以何等行？<a id="a-9i"></a>”光味仙人自观徒众，<a id="a-9j"></a>说如是偈：</p>
  <p id="a9k">“今见多闻大福德，<a id="a-9l"></a> 能持大行应供者，</p>
  <p id="a9m">能知善道牟尼最，<a id="a-9n"></a> 大忍智义法具足。</p>
  <p id="a9o">汝等一切殷重心，<a id="a-9p"></a> 以大方便常供养，</p>
  <p id="a9q">我当于此功德者，<a id="a-9r"></a> 闻其善说度彼岸。<a id="a-9s"></a>”</p>
  <p id="a9t">尔时，<a id="a-9u"></a>光味一切徒众摩那摩等，<a id="a-9v"></a>皆共同声作如是言：<a id="a-9w"></a>“如是，<a id="a-9x"></a>大师，<a id="a-9y"></a>应如是作。<a id="a-9z"></a>”</p>
  <p id="aA0">时，<a id="a-A1"></a>光味仙人并诸眷属往世尊所，<a id="a-A2"></a>到佛前已合掌住立，<a id="a-A3"></a>作如是言：<a id="a-A4"></a>“汝今是谁？<a id="a-A5"></a>”</p>
  <p id="aA6">世尊答言：<a id="a-A7"></a>“我是婆罗门。<a id="a-A8"></a>”</p>
  <p id="aA9">仙人复言：<a id="a-AA"></a>“汝姓何等？<a id="a-AB"></a>”</p>
  <p id="aAC">世尊答言：<a id="a-AD"></a>“我姓瞿昙。<a id="a-AE"></a>”</p>
  <p id="aAF">仙人复言：<a id="a-AG"></a>“汝何志乐？<a id="a-AH"></a>”</p>
  <p id="aAI">世尊答言：<a id="a-AJ"></a>“三解脱门。<a id="a-AK"></a>”</p>
  <p id="aAL">仙人复言：<a id="a-AM"></a>“行何等行？<a id="a-AN"></a>”</p>
  <p id="aAO">世尊答言：<a id="a-AP"></a>“我行真际如。<a id="a-AQ"></a>”</p>
  <p id="aAR">仙人复言：<a id="a-AS"></a>“出家几时？<a id="a-AT"></a>”</p>
  <p id="aAU">世尊答言：<a id="a-AV"></a>“如彼无明久如所起，<a id="a-AW"></a>我今出家亦复如是。<a id="a-AX"></a>”</p>
  <p id="aAY">仙人复言：<a id="a-AZ"></a>“如是大仙星宿应现，<a id="a-Aa"></a>如所明记颇诵不耶？<a id="a-Ab"></a>”</p>
  <p id="aAc">世尊答言：<a id="a-Ad"></a>“如彼平等我不忘置，<a id="a-Ae"></a>彼何所有有何坚固？<a id="a-Af"></a>如此相者世间智知。<a id="a-Ag"></a>”</p>
  <p id="aAh">仙人复言：<a id="a-Ai"></a>“为欲令诸智慧之人心生欢喜故作此说。<a id="a-Aj"></a>”</p>
  <p id="aAk">世尊问言：<a id="a-Al"></a>“云何名为星宿之句？<a id="a-Am"></a>”</p>
  <p id="aAn">仙人答言：<a id="a-Ao"></a>“二十八宿日月所依随转而行，<a id="a-Ap"></a>各依彼人横手八指以为量法。<a id="a-Aq"></a>彼十二八指以为身量，<a id="a-Ar"></a>以一八指用为顶量，<a id="a-As"></a>以一八指为足掌量，<a id="a-At"></a>如是十四八指，<a id="a-Au"></a>应知是为星宿量法之句。<a id="a-Av"></a>若解如此更无异法，<a id="a-Aw"></a>各随其人有黡记处以为定法。<a id="a-Ax"></a>若不尔者大牟尼听，<a id="a-Ay"></a>我今当说星宿之句。</p>
  <p id="aAz">“卯星生者，<a id="a-B0"></a>于面右边权下四指有赤黑黡，<a id="a-B1"></a>黡上有毛，<a id="a-B2"></a>名闻智慧爵禄相应威势炽盛，<a id="a-B3"></a>卯星生者有如是相。<a id="a-B4"></a>毕星生者，<a id="a-B5"></a>身上有疵若四指量，<a id="a-B6"></a>聪睿贞实，<a id="a-B7"></a>心常守法，<a id="a-B8"></a>智慧惭愧，<a id="a-B9"></a>爵禄具足，<a id="a-BA"></a>于一切时心常勇健能摧胜怨。<a id="a-BB"></a>参星生者，<a id="a-BC"></a>颈下四指中有黑疵，<a id="a-BD"></a>为性勇健，<a id="a-BE"></a>爵禄具足。<a id="a-BF"></a>嘴星生者，<a id="a-BG"></a>从项量已下一搩手半左相有黡，<a id="a-BH"></a>性多嗔痴而有爵禄。<a id="a-BI"></a>富那婆苏（唐言井宿）星生者，<a id="a-BJ"></a>于左胁下当有黑疵，<a id="a-BK"></a>财谷具足而少智慧。<a id="a-BL"></a>富沙（此言鬼宿）星生者，<a id="a-BM"></a>有最上相，<a id="a-BN"></a>手中轮相犹如日轮，<a id="a-BO"></a>上妙端正发相右旋，<a id="a-BP"></a>一切依住上身圆满，<a id="a-BQ"></a>能破烦恼为大导师。<a id="a-BR"></a>阿失丽沙（此言柳宿）星生者，<a id="a-BS"></a>胸有黑疵，<a id="a-BT"></a>好斗犯戒，<a id="a-BU"></a>难与共住，<a id="a-BV"></a>性多淫欲（上七星是东方宿）。</p>
  <p id="aBW">“莫伽（唐言星宿）星生者，<a id="a-BX"></a>若胸若背而有小疣，<a id="a-BY"></a>是善丈夫能如法行而多财货。<a id="a-BZ"></a>初破求（此言张宿）星生者，<a id="a-Ba"></a>或脐左右必当有疵，<a id="a-Bb"></a>多悭短命。<a id="a-Bc"></a>第二破求（此言翼宿）星生者，<a id="a-Bd"></a>脐下四指若见黡者，<a id="a-Be"></a>爵禄持戒皆悉失坏。<a id="a-Bf"></a>阿萨多（此言轸宿）星生者，<a id="a-Bg"></a>脐关无下当有赤黡，<a id="a-Bh"></a>性好作贼，<a id="a-Bi"></a>谄曲少智，<a id="a-Bj"></a>聪明薄福。<a id="a-Bk"></a>质多罗（此言角宿）星生者，<a id="a-Bl"></a>男女阴上当有黡子，<a id="a-Bm"></a>为性纯直而多爱欲，<a id="a-Bn"></a>复好歌舞。<a id="a-Bo"></a>萨婆底（此言亢宿）星生者，<a id="a-Bp"></a>或男根头或在根下有黄黡生，<a id="a-Bq"></a>受性多贪，<a id="a-Br"></a>嗔恼大众而无智慧。<a id="a-Bs"></a>苏舍佉（此言氐宿）星生者，<a id="a-Bt"></a>从跨已下八指量内随处而有赤黡生者，<a id="a-Bu"></a>眷属具足多有僮仆，<a id="a-Bv"></a>位居卿相聪明惭愧，<a id="a-Bw"></a>勇健谋决能退怨敌，<a id="a-Bx"></a>常受安乐命终生天（上七星属南方）。</p>
  <p id="aBy">“阿奴逻陀（此言房宿）星生者，<a id="a-Bz"></a>从膝已上八指量内若有小疣，<a id="a-C0"></a>持戒有法爵禄具足。<a id="a-C1"></a>逝瑟吒（此言心宿）星生者，<a id="a-C2"></a>髀内有黡，<a id="a-C3"></a>短寿贫穷，<a id="a-C4"></a>犯戒少慈，<a id="a-C5"></a>为人憎嫉。<a id="a-C6"></a>暮罗（此言尾宿）星生者，<a id="a-C7"></a>髀上当有小疵，<a id="a-C8"></a>此有福德而速灭门。<a id="a-C9"></a>初阿沙茶（唐言箕宿）星生者，<a id="a-CA"></a>膝盖有黡，<a id="a-CB"></a>性好舍施，<a id="a-CC"></a>能知法道命终生天。<a id="a-CD"></a>第二阿沙茶（此言斗宿）星生者，<a id="a-CE"></a>于右胫上当有青黡，<a id="a-CF"></a>性好斗诤，<a id="a-CG"></a>人不依附而不信受。<a id="a-CH"></a>失罗婆（此言牛宿）星生者，<a id="a-CI"></a>于右胫上必有两黡，<a id="a-CJ"></a>常丰爵禄受身无病，<a id="a-CK"></a>人所爱乐命终生天。<a id="a-CL"></a>陀你瑟吒（此言女宿）星生者，<a id="a-CM"></a>胫上有黡多嗔少贪，<a id="a-CN"></a>虽有智慧而无爵禄（上七星属西方）。</p>
  <p id="aCO">“舍多毗沙（此言危宿）星生者，<a id="a-CP"></a>从膝已下十六指内当有黑黡，<a id="a-CQ"></a>为性愚痴溺水而死。<a id="a-CR"></a>第一跋陀罗跋陀（此言室宿）星生者，<a id="a-CS"></a>从曲膝下八指内膊上必当有疵，<a id="a-CT"></a>令人嗔恼，<a id="a-CU"></a>愚痴贫穷好作贼盗。<a id="a-CV"></a>第二跋陀罗（此言辟宿）星生者，<a id="a-CW"></a>于虎口内当有黡子，<a id="a-CX"></a>好施持戒念力强记，<a id="a-CY"></a>有智有悲性无所畏。<a id="a-CZ"></a>丽婆底（此言奎宿）星生者，<a id="a-Ca"></a>为人卑下庸力自活。<a id="a-Cb"></a>阿湿毗腻（唐言娄宿）星生者，<a id="a-Cc"></a>足母指间当有青黡，<a id="a-Cd"></a>身无病恼而常大力。<a id="a-Ce"></a>婆逻尼（此言胃宿）星生者，<a id="a-Cf"></a>于足掌下当有黡子，<a id="a-Cg"></a>受性无悲好为宰手，<a id="a-Ch"></a>破戒恶行死入地狱（此北方七星原缺虚星）。</p>
  <p id="aCi">“如上所说此即名为星宿之句，<a id="a-Cj"></a>以此得知人之性行贫富好恶。<a id="a-Ck"></a>若知此者，<a id="a-Cl"></a>能令众生到于彼岸。<a id="a-Cm"></a>”</p>
  <p id="aCn">尔时，<a id="a-Co"></a>世尊告仙人曰：<a id="a-Cp"></a>“此是愚痴凡夫所见，<a id="a-Cq"></a>依心随著住分别行。<a id="a-Cr"></a>凡夫热病之所妄见，<a id="a-Cs"></a>如彼狗蛇鱼鳖之类。<a id="a-Ct"></a>若复其余种种众生，<a id="a-Cu"></a>此富沙星之所生者彼非乐分。<a id="a-Cv"></a>如汝神通得定解脱，<a id="a-Cw"></a>我复能为一切示者，<a id="a-Cx"></a>汝今何故不问于我？<a id="a-Cy"></a>”</p>
  <p id="aCz">时，<a id="a-D0"></a>光味仙人生大欢喜以华散佛，<a id="a-D1"></a>即便以偈而赞请曰：</p>
  <p id="aD2">“仙人人形相，<a id="a-D3"></a> 我见最上相，</p>
  <p id="aD4">不知彼种姓，<a id="a-D5"></a> 为天为人耶？</p>
  <p id="aD6">音声言语法，<a id="a-D7"></a> 犹如大梵天，</p>
  <p id="aD8">持行持色相，<a id="a-D9"></a> 久远仙相似？</p>
  <p id="aDA">昔所不闻见，<a id="a-DB"></a> 具足牟尼相，</p>
  <p id="aDC">所师何所说，<a id="a-DD"></a> 及说汝之姓？<a id="a-DE"></a>”</p>
  <p id="aDF">尔时，<a id="a-DG"></a>世尊即便以偈，<a id="a-DH"></a>答仙人曰：</p>
  <p id="aDI">“不知此彼岸，<a id="a-DJ"></a> 故有相建立，</p>
  <p id="aDK">被缚一切苦，<a id="a-DL"></a> 汝非解脱器。</p>
  <p id="aDM">六度是我姓，<a id="a-DN"></a> 六通婆罗门，</p>
  <p id="aDO">说彼六和敬，<a id="a-DP"></a> 六根分别修。</p>
  <p id="aDQ">三法三解脱，<a id="a-DR"></a> 平等知无我，</p>
  <p id="aDS">菩提心发时，<a id="a-DT"></a> 彼时我出家。</p>
  <p id="aDU">我相不可得，<a id="a-DV"></a> 善修于无相，</p>
  <p id="aDW">无人无寿命，<a id="a-DX"></a> 知无我亦空。</p>
  <p id="aDY">三受三行法，<a id="a-DZ"></a> 分别修所空，</p>
  <p id="aDa">我度智彼岸，<a id="a-Db"></a> 此为无等说。</p>
  <p id="aDc">无所著如空，<a id="a-Dd"></a> 菩提心作者，</p>
  <p id="aDe">彼忍力具足，<a id="a-Df"></a> 当得如是智。</p>
  <p id="aDg">不著于诸法，<a id="a-Dh"></a> 得报者亦无，</p>
  <p id="aDi">如是解顺如，<a id="a-Dj"></a> 菩提不难得。</p>
  <p id="aDk">不立于诸法，<a id="a-Dl"></a> 及不依彼此，</p>
  <p id="aDm">真际分别修，<a id="a-Dn"></a> 此当得如来。</p>
  <p id="aDo">无相无想相，<a id="a-Dp"></a> 离于有所得，</p>
  <p id="aDq">诸法非和合，<a id="a-Dr"></a> 此当得如来。</p>
  <p id="aDs">汝舍此等相，<a id="a-Dt"></a> 自心惑亦舍，</p>
  <p id="aDu">汝觉等虚空，<a id="a-Dv"></a> 如是当得佛。<a id="a-Dw"></a>”</p>
  <p id="aDx">尔时，<a id="a-Dy"></a>世尊说此偈时，<a id="a-Dz"></a>时中无间，<a id="a-E0"></a>光味仙人并诸眷属，<a id="a-E1"></a>即见世尊形相威仪，<a id="a-E2"></a>还如佛住复得忆念，<a id="a-E3"></a>自念久远先种善根而得现前。<a id="a-E4"></a>时光味仙人即得菩萨三昧，<a id="a-E5"></a>名曰宝星，<a id="a-E6"></a>所得三昧于菩萨三昧一切观见，<a id="a-E7"></a>如在高幢观见一切三昧，<a id="a-E8"></a>自在境界无所系属，<a id="a-E9"></a>不依他见，<a id="a-EA"></a>无人能坏，<a id="a-EB"></a>无人能夺。</p>
  <p id="aEC">时，<a id="a-ED"></a>光味仙人即于佛前合掌而住，<a id="a-EE"></a>两手捧华以偈赞佛：</p>
  <p id="aEF">“无边称实说，<a id="a-EG"></a> 世间善依怙，</p>
  <p id="aEH">如来慧眼光，<a id="a-EI"></a> 照一切众生。</p>
  <p id="aEJ">出过众生上，<a id="a-EK"></a> 精进常慈悲，</p>
  <p id="aEL">稽首坚固者，<a id="a-EM"></a> 导师尽诸著。</p>
  <p id="aEN">紫磨金色光，<a id="a-EO"></a> 触众生清凉，</p>
  <p id="aEP">觉一切众生，<a id="a-EQ"></a> 以菩提功德。</p>
  <p id="aER">佛转大法轮，<a id="a-ES"></a> 能破烦恼山，</p>
  <p id="aET">最后所行讫，<a id="a-EU"></a> 今得菩提智。</p>
  <p id="aEV">众生中大医，<a id="a-EW"></a> 真实相庄严，</p>
  <p id="aEX">说我当得佛，<a id="a-EY"></a> 众生中导师。</p>
  <p id="aEZ">割坏诸爱网，<a id="a-Ea"></a> 自度亦度他，</p>
  <p id="aEb">久近得佛记，<a id="a-Ec"></a> 当作人中上。</p>
  <p id="aEd">苦流漂众生，<a id="a-Ee"></a> 令度于有海，</p>
  <p id="aEf">涅槃安隐处，<a id="a-Eg"></a> 置立无漏道。</p>
  <p id="aEh">所有十方佛，<a id="a-Ei"></a> 功德如大海，</p>
  <p id="aEj">彼为我作证，<a id="a-Ek"></a> 回向菩提心。</p>
  <p id="aEl">一切诸众生，<a id="a-Em"></a> 苦触极恶恼，</p>
  <p id="aEn">三世及福德，<a id="a-Eo"></a> 我本身口意，</p>
  <p id="aEp">及一切众生，<a id="a-Eq"></a> 苦灭得佛乐，</p>
  <p id="aEr">众生普具足，<a id="a-Es"></a> 得常住涅槃。</p>
  <p id="aEt">众生病寂灭，<a id="a-Eu"></a> 烦恼水枯涸，</p>
  <p id="aEv">得智等诸根，<a id="a-Ew"></a> 自性常坚固。</p>
  <p id="aEx">众生到杀处，<a id="a-Ey"></a> 及受众苦缚，</p>
  <p id="aEz">以我福德光，<a id="a-F0"></a> 普令速解脱。</p>
  <p id="aF1">一一众生界，<a id="a-F2"></a> 得如海功德，</p>
  <p id="aF3">得无量福智，<a id="a-F4"></a> 一切乐具足。</p>
  <p id="aF5">弃彼诸恶见，<a id="a-F6"></a> 速亲近正见，</p>
  <p id="aF7">忆念前生处，<a id="a-F8"></a> 众生得法行。</p>
  <p id="aF9">一切得法船，<a id="a-FA"></a> 度有海彼岸，</p>
  <p id="aFB">既度彼岸已，<a id="a-FC"></a> 得佛一切法。</p>
  <p id="aFD">久住无量劫，<a id="a-FE"></a> 普雨大法雨，</p>
  <p id="aFF">法云清净水，<a id="a-FG"></a> 净洗诸众生。</p>
  <p id="aFH">若我身口意，<a id="a-FI"></a> 一切所作恶，</p>
  <p id="aFJ">我一切发露，<a id="a-FK"></a> 唯佛作证知。</p>
  <p id="aFL">我生敬重意，<a id="a-FM"></a> 莫复行恶业，</p>
  <p id="aFN">佛不可思议，<a id="a-FO"></a> 常得现前见。</p>
  <p id="aFP">若有一福德，<a id="a-FQ"></a> 回向为菩提，</p>
  <p id="aFR">我因诸众生，<a id="a-FS"></a> 忍受一切苦，</p>
  <p id="aFT">我劝请众生，<a id="a-FU"></a> 行菩提上道，</p>
  <p id="aFV">净诸刹土劫，<a id="a-FW"></a> 及众生智海。</p>
  <p id="aFX">我得净刹土，<a id="a-FY"></a> 随彼证菩提，</p>
  <p id="aFZ">得清净徒众，<a id="a-Fa"></a> 净忍住诸地，</p>
  <p id="aFb">决定五神道，<a id="a-Fc"></a> 我得师子说，</p>
  <p id="aFd">无著智示者，<a id="a-Fe"></a> 导师当记我。</p>
  <p id="aFf">若定得佛时，<a id="a-Fg"></a> 一切法调御，</p>
  <p id="aFh">我所散之华，<a id="a-Fi"></a> 空中成华盖。</p>
  <p id="aFj">天龙人等众，<a id="a-Fk"></a> 一切来作证，</p>
  <p id="aFl">我顶礼佛足，<a id="a-Fm"></a> 令地大震动。<a id="a-Fn"></a>”</p>
  <p id="aFo">尔时，<a id="a-Fp"></a>光味仙人所散之华，<a id="a-Fq"></a>住处空中近佛顶上合为一盖。<a id="a-Fr"></a>时，<a id="a-Fs"></a>光味仙人见此事已，<a id="a-Ft"></a>倍复过量无余悕望，<a id="a-Fu"></a>第一爱乐生大欢喜，<a id="a-Fv"></a>即便稽首两膝著地礼世尊足。<a id="a-Fw"></a>光味大仙礼佛足时，<a id="a-Fx"></a>应时无间，<a id="a-Fy"></a>一切三千大千世界六种震动。<a id="a-Fz"></a>所有无量阿僧祇众生，<a id="a-G0"></a>百千俱胝那由他等，<a id="a-G1"></a>普来集会悉皆悲喜，<a id="a-G2"></a>生大惊叹怪未曾有。</p>
  <p id="aG3">是时，<a id="a-G4"></a>如来随彼众生所应见者现种种身，<a id="a-G5"></a>应以象形而教化者，<a id="a-G6"></a>即见如来如彼象形生爱乐心。<a id="a-G7"></a>又见大仙人所散之华，<a id="a-G8"></a>住上虚空变成华盖，<a id="a-G9"></a>及大地动。<a id="a-GA"></a>既见此已，<a id="a-GB"></a>倍复过量生希有心，<a id="a-GC"></a>到世尊所顶礼佛足。<a id="a-GD"></a>所有众生应以佛身而教化者，<a id="a-GE"></a>彼见如来如佛身相生希有心。<a id="a-GF"></a>是时，<a id="a-GG"></a>世尊即便起定，<a id="a-GH"></a>从首楞严三昧安详而起。<a id="a-GI"></a>无量众生所教化者，<a id="a-GJ"></a>皆见世尊无余悕望，<a id="a-GK"></a>皆大喜悦生爱乐心，<a id="a-GL"></a>各如所得华鬘、<a id="a-GM"></a>衣服、<a id="a-GN"></a>末香、<a id="a-GO"></a>塗香诸庄严具持散供养。</p>
  <p id="aGP">尔时，<a id="a-GQ"></a>世尊即为光味仙人，<a id="a-GR"></a>说受记偈：</p>
  <p id="aGS">“速起听受记，<a id="a-GT"></a> 导师今为说，</p>
  <p id="aGU">大仙得菩提，<a id="a-GV"></a> 地动华一盖。</p>
  <p id="aGW">住上虚空中，<a id="a-GX"></a> 无比加护故，</p>
  <p id="aGY">汝得两足尊，<a id="a-GZ"></a> 自在利世间。</p>
  <p id="aGa">佛有无边福，<a id="a-Gb"></a> 边量等虚空，</p>
  <p id="aGc">三界中坚固，<a id="a-Gd"></a> 法灯照世间。<a id="a-Ge"></a>”</p>
  <p id="aGf">尔时，<a id="a-Gg"></a>光味菩萨摩诃萨即前恭敬白佛言：<a id="a-Gh"></a>“世尊，<a id="a-Gi"></a>我得佛刹似何等相，<a id="a-Gj"></a>我于彼刹转大法轮？<a id="a-Gk"></a>”</p>
  <p id="aGl">是时，<a id="a-Gm"></a>世尊告光味言：<a id="a-Gn"></a>“汝来世过无量阿僧祇劫，<a id="a-Go"></a>于北方分有世界名开敷香，<a id="a-Gp"></a>具足庄严有如是相，<a id="a-Gq"></a>如今西方安乐世界。<a id="a-Gr"></a>汝善丈夫于彼佛刹当得阿耨多罗三藐三菩提，<a id="a-Gs"></a>号无垢香光胜如来、<a id="a-Gt"></a>应供、<a id="a-Gu"></a>正遍知、<a id="a-Gv"></a>明行足、<a id="a-Gw"></a>善逝、<a id="a-Gx"></a>世间解、<a id="a-Gy"></a>无上士、<a id="a-Gz"></a>调御丈夫、<a id="a-H0"></a>天人师、<a id="a-H1"></a>佛世尊。<a id="a-H2"></a>彼佛寿命十中劫量，<a id="a-H3"></a>唯诸菩萨摩诃萨俱，<a id="a-H4"></a>无有声闻、<a id="a-H5"></a>辟支佛乘，<a id="a-H6"></a>纯说无上清净大乘。<a id="a-H7"></a>”</p>
  <p id="aH8">时，<a id="a-H9"></a>彼大众闻佛世尊授彼光味仙人记已，<a id="a-HA"></a>各以所持供养之具供养仙人。<a id="a-HB"></a>时，<a id="a-HC"></a>五百摩那婆等，<a id="a-HD"></a>及九十二那由他百千俱胝众生，<a id="a-HE"></a>发阿耨多罗三藐三菩提心，<a id="a-HF"></a>及得菩萨不忘菩提心三摩提。</p>
 </body>
</html>