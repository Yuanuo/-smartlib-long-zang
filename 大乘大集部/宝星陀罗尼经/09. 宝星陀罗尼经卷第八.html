<!doctype html>
<html id="z3IBTPSGF" data-ver="1159">
 <head>
  <meta charset="utf-8">
  <meta author="波罗颇蜜多罗">
  <meta library="龙藏">
  <meta catalog="大乘大集部">
  <meta period="唐">
 </head>
 <body>
  <h1 id="a1">宝星陀罗尼经卷第八</h1>
  <h2 id="a2">护正法品第十一</h2>
  <p id="a3">尔时，<a id="a-4"></a>世尊释迦如来告诸大众：<a id="a-5"></a>“释梵天王、<a id="a-6"></a>毗楼勒叉、<a id="a-7"></a>毗楼博叉、<a id="a-8"></a>提头赖吒、<a id="a-9"></a>毗沙门等，<a id="a-A"></a>诸善男子，<a id="a-B"></a>我以大悲愍众生故，<a id="a-C"></a>于此五浊秽恶佛刹难得法时，<a id="a-D"></a>愿得阿耨多罗三藐三菩提。<a id="a-E"></a>是中众生堕无明闇，<a id="a-F"></a>烦恼怨贼奸狡恼害，<a id="a-G"></a>我为众生灭烦恼故，<a id="a-H"></a>退诸魔党建立法幢，<a id="a-I"></a>无量众生诸苦解脱，<a id="a-J"></a>雨大法雨退俱胝魔。<a id="a-K"></a>诸善男子，<a id="a-L"></a>是故我今以此妙法，<a id="a-M"></a>殷勤付嘱汝等手中。<a id="a-N"></a>如此十方无量世界，<a id="a-O"></a>过数过量诸佛世尊，<a id="a-P"></a>及诸菩萨摩诃萨等普来集者，<a id="a-Q"></a>以此金刚法等因缘法心建立一切法摧碎陀罗尼印句门记法门，<a id="a-R"></a>拥护佛土并诸地味众生所居者，<a id="a-S"></a>诸过恶消灭故，<a id="a-T"></a>成熟众生故，<a id="a-U"></a>一切不善业尽无余故，<a id="a-V"></a>三宝种久住故，<a id="a-W"></a>乃至一切佛事成就故。<a id="a-X"></a>是故汝等受持拥护我妙正法，<a id="a-Y"></a>能令善根福行增长，<a id="a-Z"></a>若温诵教示为他说，<a id="a-a"></a>授趣三归依优婆塞，<a id="a-b"></a>护住净梵行，<a id="a-c"></a>诸善根等福行增长；<a id="a-d"></a>若修初禅福行增长，<a id="a-e"></a>乃至修灭受想定；<a id="a-f"></a>若须陀洹果，<a id="a-g"></a>乃至佛菩提果福行善根，<a id="a-h"></a>如是等相皆得增长；<a id="a-i"></a>现在所作乃至未来当作然妙法灯，<a id="a-j"></a>能令一切福行增长，<a id="a-k"></a>是故付嘱汝等手中。<a id="a-l"></a>如来所觉妙法令炽然故，<a id="a-m"></a>劝发汝等福德增长，<a id="a-n"></a>是故付嘱汝等手中。<a id="a-o"></a>若未来世于此法门，<a id="a-p"></a>乃至书写经卷安置家中，<a id="a-q"></a>以法力故，<a id="a-r"></a>一切恶业悉当灭尽。<a id="a-s"></a>若善男子随所有处，<a id="a-t"></a>若在村城乃至庶民，<a id="a-u"></a>若欲受持当净洗身著新净衣，<a id="a-v"></a>以华布散烧种种香，<a id="a-w"></a>敷种种毡褥严师子座，<a id="a-x"></a>开示此法说此法门，<a id="a-y"></a>乃至书写经卷受持读诵。<a id="a-z"></a>若汝等于彼不来听法，<a id="a-10"></a>拥护法师及听法者，<a id="a-11"></a>自他恶业尽故，<a id="a-12"></a>汝等则为欺诳诸佛愚失正道。<a id="a-13"></a>”</p>
  <p id="a14">尔时，<a id="a-15"></a>娑婆世界主梵天王白佛言：<a id="a-16"></a>“世尊，<a id="a-17"></a>若于今时若未来世，<a id="a-18"></a>随所有处，<a id="a-19"></a>乃至此妙正法未灭已来，<a id="a-1A"></a>若聚落城邑、<a id="a-1B"></a>州县国土、<a id="a-1C"></a>边疆远处、<a id="a-1D"></a>王城宫内，<a id="a-1E"></a>若僧伽蓝、<a id="a-1F"></a>若寂静处、<a id="a-1G"></a>若婆罗门家、<a id="a-1H"></a>若长者大家、<a id="a-1I"></a>若庶民家、<a id="a-1J"></a>若说法师，<a id="a-1K"></a>比丘、<a id="a-1L"></a>比丘尼、<a id="a-1M"></a>优婆塞、<a id="a-1N"></a>优婆夷，<a id="a-1O"></a>及余清信善男子、<a id="a-1P"></a>善女人等，<a id="a-1Q"></a>好洗浴、<a id="a-1R"></a>好塗身、<a id="a-1S"></a>著新净衣，<a id="a-1T"></a>散华布饰庄严道场，<a id="a-1U"></a>烧种种香，<a id="a-1V"></a>敷种种缯彩，<a id="a-1W"></a>设种种味，<a id="a-1X"></a>升师子座，<a id="a-1Y"></a>广为他人开示演说此陀罗尼印。<a id="a-1Z"></a>若书若读时，<a id="a-1a"></a>我共无量百千徒众，<a id="a-1b"></a>当往彼处围绕听法，<a id="a-1c"></a>拥护彼法师故，<a id="a-1d"></a>及诸听法者自他恶业尽故，<a id="a-1e"></a>一切善法成熟故，<a id="a-1f"></a>大妙正法炽然故，<a id="a-1g"></a>入大智明第一道故。<a id="a-1h"></a>彼诸城邑乃至庶民家，<a id="a-1i"></a>我当拥护彼诸众生，<a id="a-1j"></a>令彼众生财谷丰饶仓库盈满故。<a id="a-1k"></a>若我不来闻所未闻，<a id="a-1l"></a>即于一切佛世尊前违昔誓愿。<a id="a-1m"></a>”</p>
  <p id="a1n">时，<a id="a-1o"></a>梵天王即于佛前而说咒曰：</p>
  <p id="a1p">“多地也他鸯咎呵澄（去音）伽否啰荼（去声）拏（一）耶弭呿（二）佉佉（三）佉婆（四）佉婆（五）吉利那佉婆（六）娑婆呵。<a id="a-1q"></a>”</p>
  <p id="a1r">时，<a id="a-1s"></a>梵天王说此咒已，<a id="a-1t"></a>重白佛言：<a id="a-1u"></a>“世尊，<a id="a-1v"></a>若我于彼说法师处，<a id="a-1w"></a>不来听者，<a id="a-1x"></a>不拥护者，<a id="a-1y"></a>乃至财谷丰饶仓库增长故，<a id="a-1z"></a>众生充足故，<a id="a-20"></a>即违本誓愿。<a id="a-21"></a>”</p>
  <p id="a22">尔时，<a id="a-23"></a>一切诸佛世尊，<a id="a-24"></a>及大菩萨摩诃萨，<a id="a-25"></a>一切天人、<a id="a-26"></a>人非人等，<a id="a-27"></a>同声赞彼大梵天王：<a id="a-28"></a>“善哉！<a id="a-29"></a>善哉！<a id="a-2A"></a>”</p>
  <p id="a2B">尔时，<a id="a-2C"></a>释天主憍尸迦白佛言：<a id="a-2D"></a>“世尊，<a id="a-2E"></a>随所在处，<a id="a-2F"></a>若今现在、<a id="a-2G"></a>若未来世，<a id="a-2H"></a>乃至村城，<a id="a-2I"></a>若我不往闻所未闻，<a id="a-2J"></a>即于一切佛世尊前，<a id="a-2K"></a>违昔誓愿为有过者。<a id="a-2L"></a>”即于佛前而说咒曰：</p>
  <p id="a2M">“多地也他佉婆弭履佉（一）佉婆弭履佉（二）那攞伽（三）阿母若（四）阿母婆呵（五）阿呿吒阿呿（七）阿捨呿（八）嗜那婆啰揭（九虚偈切）娑婆呵。<a id="a-2N"></a>”</p>
  <p id="a2O">时，<a id="a-2P"></a>释天主说此咒已，<a id="a-2Q"></a>重白佛言：<a id="a-2R"></a>“世尊，<a id="a-2S"></a>若我不作如昔所愿者，<a id="a-2T"></a>此即是我自违誓愿为有过者。<a id="a-2U"></a>”是时，<a id="a-2V"></a>大众乃至人非人等咸称叹言：<a id="a-2W"></a>“善哉！<a id="a-2X"></a>善哉！<a id="a-2Y"></a>释迦天主。<a id="a-2Z"></a>”</p>
  <p id="a2a">尔时，<a id="a-2b"></a>毗楼勒叉天王白佛言：<a id="a-2c"></a>“世尊，<a id="a-2d"></a>随所在处，<a id="a-2e"></a>若今现在、<a id="a-2f"></a>若未来世，<a id="a-2g"></a>乃至城邑有此法门，<a id="a-2h"></a>我若不往不作拥护。<a id="a-2i"></a>世尊，<a id="a-2j"></a>此即是我自违誓愿为有过者。<a id="a-2k"></a>”即于佛前而说咒曰：</p>
  <p id="a2l">“多地也他欧佉（一）那婆娑荼（二）娑母陀啰细儿（三）哆他注多（四）婆楼（上声）拏婆婆啰阇（五）娑婆呵。<a id="a-2m"></a>”</p>
  <p id="a2n">是时，<a id="a-2o"></a>大众乃至人非人等，<a id="a-2p"></a>咸共称叹毗楼勒叉大护世言：<a id="a-2q"></a>“善哉！<a id="a-2r"></a>善哉！<a id="a-2s"></a>”</p>
  <p id="a2t">尔时，<a id="a-2u"></a>毗楼博叉天王白佛言：<a id="a-2v"></a>“世尊，<a id="a-2w"></a>若今现在、<a id="a-2x"></a>若未来世，<a id="a-2y"></a>随所在处乃至城邑有此法门，<a id="a-2z"></a>我若不往为作拥护闻所未闻，<a id="a-30"></a>即于佛前违昔誓愿为有过者。<a id="a-31"></a>”即于佛前而说咒曰：</p>
  <p id="a32">“多地也他阇老伽（一）阿到伽（二）阿历耄伽（三）阿么么（四）娑连社婆（五）脾（毗也切）耶母阇（六）娑婆呵。<a id="a-33"></a>”</p>
  <p id="a34">是时，<a id="a-35"></a>大众乃至人非人等，<a id="a-36"></a>咸共称叹毗楼博叉天王言：<a id="a-37"></a>“善哉！<a id="a-38"></a>善哉！<a id="a-39"></a>”</p>
  <p id="a3A">尔时，<a id="a-3B"></a>提头赖吒天王白佛言：<a id="a-3C"></a>“世尊，<a id="a-3D"></a>若今现在、<a id="a-3E"></a>若未来世，<a id="a-3F"></a>随所有处乃至城邑有此法门，<a id="a-3G"></a>我若不往为作拥护闻所未闻，<a id="a-3H"></a>即于佛前违昔誓愿为有过者。<a id="a-3I"></a>”即于佛前而说咒曰：</p>
  <p id="a3J">“多地也他频头社婆（一）佉婆社婆（二）啰母佉（三）叉娑啰（四）否迦婆呵（五）阿（上声）末伽婆吒（六）娑婆呵。<a id="a-3K"></a>”</p>
  <p id="a3L">是时，<a id="a-3M"></a>大众乃至人非人等，<a id="a-3N"></a>咸共称叹提头赖吒天王言：<a id="a-3O"></a>“善哉！<a id="a-3P"></a>善哉！<a id="a-3Q"></a>”</p>
  <p id="a3R">尔时，<a id="a-3S"></a>毗沙门天王白佛言：<a id="a-3T"></a>“世尊，<a id="a-3U"></a>若今现在、<a id="a-3V"></a>若未来世，<a id="a-3W"></a>随所有处乃至城邑有此法门，<a id="a-3X"></a>我若不往为作拥护闻所未闻，<a id="a-3Y"></a>即于佛前违昔誓愿为有过者。<a id="a-3Z"></a>”便于佛前而说咒曰：</p>
  <p id="a3a">“多地也他簉（初后切）陀利（一）簉簉簉陀利（二）簉陀利（三）阿你簉陀利（四）那也那簉陀利（五）醯履哆夜簉陀利（六）娑伽啰醯履哆簉陀利（七）僧九娑簉陀利（八）达摩叉耶簉陀利（九）娑婆呵。<a id="a-3b"></a>”</p>
  <p id="a3c">是时，<a id="a-3d"></a>大众乃至人非人等，<a id="a-3e"></a>咸共称叹毗沙门天王言：<a id="a-3f"></a>“善哉！<a id="a-3g"></a>善哉！<a id="a-3h"></a>”</p>
  <p id="a3i">尔时，<a id="a-3j"></a>于此世界，<a id="a-3k"></a>此四天下所有一百一十二夜叉大将主，<a id="a-3l"></a>各将军众于四天下守卫拥护者，<a id="a-3m"></a>复有四万夜叉于此四天下居住者，<a id="a-3n"></a>复有大神通中最胜诸天、<a id="a-3o"></a>龙、<a id="a-3p"></a>夜叉、<a id="a-3q"></a>乾闼婆、<a id="a-3r"></a>阿修罗、<a id="a-3s"></a>伽楼罗、<a id="a-3t"></a>紧那罗、<a id="a-3u"></a>摩呼罗伽等，<a id="a-3v"></a>咸共同声，<a id="a-3w"></a>白佛言：<a id="a-3x"></a>“世尊，<a id="a-3y"></a>若今现在、<a id="a-3z"></a>或未来世，<a id="a-40"></a>随所在处有此法门，<a id="a-41"></a>乃至此妙法灯不灭已来，<a id="a-42"></a>若在聚落城邑、<a id="a-43"></a>州县国土、<a id="a-44"></a>王城王宫、<a id="a-45"></a>阿兰若处，<a id="a-46"></a>若婆罗门家、<a id="a-47"></a>长者家、<a id="a-48"></a>居士家庶民家，<a id="a-49"></a>若法师，<a id="a-4A"></a>若比丘、<a id="a-4B"></a>比丘尼、<a id="a-4C"></a>优婆塞、<a id="a-4D"></a>优婆夷，<a id="a-4E"></a>复有诸信心善男子、<a id="a-4F"></a>善女人，<a id="a-4G"></a>应好净洗浴，<a id="a-4H"></a>以香塗身，<a id="a-4I"></a>著新净衣，<a id="a-4J"></a>散华布饰庄严道场，<a id="a-4K"></a>敷置种种毡褥衣服，<a id="a-4L"></a>烧种种香，<a id="a-4M"></a>种种美味盛满净器，<a id="a-4N"></a>施设妙好师子法座。<a id="a-4O"></a>升此坐已，<a id="a-4P"></a>广为他人分别开示此经，<a id="a-4Q"></a>及读诵时，<a id="a-4R"></a>我等一一与无量百千眷属围绕往彼听法，<a id="a-4S"></a>为拥护法师，<a id="a-4T"></a>为拥护己众及余众生，<a id="a-4U"></a>为拥护故，<a id="a-4V"></a>成熟众生故。</p>
  <p id="a4W">“我等若不往彼城邑乃至庶民家，<a id="a-4X"></a>及以眷属不受教敕不成熟众生，<a id="a-4Y"></a>不令众生丰饶财谷、<a id="a-4Z"></a>仓库盈满，<a id="a-4a"></a>又复一切斗诤、<a id="a-4b"></a>饥馑疾病、<a id="a-4c"></a>他方怨敌、<a id="a-4d"></a>非时风雨、<a id="a-4e"></a>极寒极热、<a id="a-4f"></a>诸灾难等若不遮断，<a id="a-4g"></a>我等则为欺诳过去、<a id="a-4h"></a>未来、<a id="a-4i"></a>现在诸佛世尊，<a id="a-4j"></a>违本誓愿空无所得，<a id="a-4k"></a>得白癞病，<a id="a-4l"></a>退失神通，<a id="a-4m"></a>身体烂坏。<a id="a-4n"></a>世尊，<a id="a-4o"></a>虽复如此，<a id="a-4p"></a>我等今者并诸眷属，<a id="a-4q"></a>若今现在、<a id="a-4r"></a>若未来世，<a id="a-4s"></a>于此世界四天下处，<a id="a-4t"></a>决定光显释迦如来微妙正法，<a id="a-4u"></a>及信此法人当为拥护供给所须，<a id="a-4v"></a>所作成熟恶业灭尽。<a id="a-4w"></a>我等于此法门教示开显彼说法人，<a id="a-4x"></a>又令说法人及听法者财谷丰饶，<a id="a-4y"></a>诸所受用悉当增长，<a id="a-4z"></a>于佛所说不坏不灭法，<a id="a-50"></a>悉当受持。<a id="a-51"></a>”</p>
  <p id="a52">时彼一切诸佛世尊，<a id="a-53"></a>一切大众人非人等，<a id="a-54"></a>咸共同声，<a id="a-55"></a>赞彼天龙护法神等：<a id="a-56"></a>“善哉！<a id="a-57"></a>善哉！<a id="a-58"></a>汝等如是善所应作。<a id="a-59"></a>”</p>
  <p id="a5A">尔时，<a id="a-5B"></a>怀乐菩萨于大众中即白释迦如来言：<a id="a-5C"></a>“世尊，<a id="a-5D"></a>云何此百俱胝所有诸魔并诸眷属，<a id="a-5E"></a>一切尽皆来到此耶？<a id="a-5F"></a>”</p>
  <p id="a5G">佛言：<a id="a-5H"></a>“善男子，<a id="a-5I"></a>此一切魔并诸眷属悉来此会。<a id="a-5J"></a>”</p>
  <p id="a5K">怀乐菩萨复白佛言：<a id="a-5L"></a>“云何，<a id="a-5M"></a>世尊，<a id="a-5N"></a>此一切魔并诸眷属，<a id="a-5O"></a>于三宝中得清净信不？<a id="a-5P"></a>”</p>
  <p id="a5Q">佛言：<a id="a-5R"></a>“不也！<a id="a-5S"></a>复次，<a id="a-5T"></a>善男子，<a id="a-5U"></a>此诸恶魔一千眷属，<a id="a-5V"></a>于三宝中而不得意，<a id="a-5W"></a>不清净信返生嗔恨：<a id="a-5X"></a>‘若今现在、<a id="a-5Y"></a>若未来世，<a id="a-5Z"></a>乃至此妙正法炽然已来，<a id="a-5a"></a>当勤方便伺求其短，<a id="a-5b"></a>令正法灭坏故，<a id="a-5c"></a>隐没故。<a id="a-5d"></a>’如是复有十八诸魔，<a id="a-5e"></a>并其眷属一万三千；<a id="a-5f"></a>如是复有二百诸魔，<a id="a-5g"></a>并其眷属二千一百；<a id="a-5h"></a>彼诸魔等，<a id="a-5i"></a>于三宝中悉不得意，<a id="a-5j"></a>不清净信返生嗔恨：<a id="a-5k"></a>‘若今现在及未来世，<a id="a-5l"></a>乃至此妙正法广流行时，<a id="a-5m"></a>常勤方便伺求其短，<a id="a-5n"></a>令我教法及妙正法灭坏故，<a id="a-5o"></a>隐没故。<a id="a-5p"></a>’何以故？<a id="a-5q"></a>往昔已来憎嫉力持故，<a id="a-5r"></a>不种善根故，<a id="a-5s"></a>为恶知识所摄故，<a id="a-5t"></a>于善离欲无受乐中，<a id="a-5u"></a>永无悕望无欲愿故。<a id="a-5v"></a>彼诸魔心，<a id="a-5w"></a>于如来心及菩萨心未曾和顺，<a id="a-5x"></a>住不净信不解脱故。<a id="a-5y"></a>是诸魔等今虽不信，<a id="a-5z"></a>以见如来大集妙色，<a id="a-60"></a>及得闻此甚深陀罗尼，<a id="a-61"></a>以是因缘故，<a id="a-62"></a>于后时得清净信，<a id="a-63"></a>当得阿耨多罗三藐三菩提。<a id="a-64"></a>”</p>
  <p id="a65">怀乐菩萨作如是言：<a id="a-66"></a>“希有！<a id="a-67"></a>世尊。<a id="a-68"></a>希有！<a id="a-69"></a>善逝。<a id="a-6A"></a>彼等众生乃至不种善根，<a id="a-6B"></a>若但耳闻触此法门，<a id="a-6C"></a>如是因缘故当得阿耨多罗三貌三菩提。<a id="a-6D"></a>”</p>
  <p id="a6E">尔时，<a id="a-6F"></a>有魔名曰不去，<a id="a-6G"></a>曾于佛所极多供养，<a id="a-6H"></a>于三宝中净信不动，<a id="a-6I"></a>得阿耨多罗三藐三菩提记，<a id="a-6J"></a>作大仙人形从座而起，<a id="a-6K"></a>于释迦如来前合掌遍观如来，<a id="a-6L"></a>世尊威力加故，<a id="a-6M"></a>于一切佛刹大声遍满，<a id="a-6N"></a>作如是言：<a id="a-6O"></a>“诸佛世尊一心念我！<a id="a-6P"></a>一切菩萨摩诃萨，<a id="a-6Q"></a>及天、<a id="a-6R"></a>龙、<a id="a-6S"></a>夜叉、<a id="a-6T"></a>乾闼婆、<a id="a-6U"></a>阿修罗、<a id="a-6V"></a>伽楼罗、<a id="a-6W"></a>紧那罗、<a id="a-6X"></a>摩呼罗伽、<a id="a-6Y"></a>人非人等，<a id="a-6Z"></a>魔及眷属听我所说：<a id="a-6a"></a>今此世尊释迦牟尼大悲导师，<a id="a-6b"></a>往昔之时誓愿如是，<a id="a-6c"></a>于极秽恶五浊佛刹，<a id="a-6d"></a>得阿耨多罗三藐三菩提。<a id="a-6e"></a>作逆众生、<a id="a-6f"></a>诽谤妙法、<a id="a-6g"></a>谤无圣人、<a id="a-6h"></a>具不善根、<a id="a-6i"></a>恶行相应，<a id="a-6j"></a>心相续成就者，<a id="a-6k"></a>普令出过三恶道故，<a id="a-6l"></a>成熟三乘故，<a id="a-6m"></a>修忍三昧陀罗尼故，<a id="a-6n"></a>引向清净诸佛刹土，<a id="a-6o"></a>令三宝种久住不断，<a id="a-6p"></a>成就大愿，<a id="a-6q"></a>断除一切秽浊佛刹，<a id="a-6r"></a>成满一切功德庄严。</p>
  <p id="a6s">“是故我等当如是作：<a id="a-6t"></a>为令如来正教久住，<a id="a-6u"></a>及妙正法得不灭坏，<a id="a-6v"></a>若今现在、<a id="a-6w"></a>若未来世，<a id="a-6x"></a>无有若魔若魔眷属，<a id="a-6y"></a>于如来所受正法，<a id="a-6z"></a>欲灭坏阴没，<a id="a-70"></a>乃至不能恼一众生，<a id="a-71"></a>唯除少随顺不具信者。<a id="a-72"></a>若持此妙法者，<a id="a-73"></a>随顺此法者，<a id="a-74"></a>说此法者，<a id="a-75"></a>听此法者，<a id="a-76"></a>比丘、<a id="a-77"></a>比丘尼、<a id="a-78"></a>优婆塞、<a id="a-79"></a>优婆夷，<a id="a-7A"></a>及余信心善男子、<a id="a-7B"></a>善女人，<a id="a-7C"></a>勤修三业能自策勤，<a id="a-7D"></a>坐禅诵经，<a id="a-7E"></a>营理塔寺，<a id="a-7F"></a>恒勤作福，<a id="a-7G"></a>勤事供养佛法僧宝，<a id="a-7H"></a>勤断三界烦恼系缚，<a id="a-7I"></a>勤断一切众生诸苦，<a id="a-7J"></a>悉令解脱者。<a id="a-7K"></a>彼等行人若为魔使，<a id="a-7L"></a>若魔女魔男、<a id="a-7M"></a>若魔眷属欲恼乱彼，<a id="a-7N"></a>伺求其短障难善业，<a id="a-7O"></a>作乱心因缘者，<a id="a-7P"></a>为彼等故，<a id="a-7Q"></a>我今现前请诸世尊，<a id="a-7R"></a>当与我力善业成就，<a id="a-7S"></a>怜愍我故。<a id="a-7T"></a>一切菩萨摩诃萨等，<a id="a-7U"></a>并一切魔及魔眷属，<a id="a-7V"></a>一切天、<a id="a-7W"></a>龙、<a id="a-7X"></a>夜叉、<a id="a-7Y"></a>乾闼婆、<a id="a-7Z"></a>阿修罗、<a id="a-7a"></a>伽楼罗、<a id="a-7b"></a>紧那罗、<a id="a-7c"></a>摩呼罗伽、<a id="a-7d"></a>人非人等，<a id="a-7e"></a>所有一切来此佛刹者，<a id="a-7f"></a>及大地众，<a id="a-7g"></a>为欲利益诸众生故，<a id="a-7h"></a>佛教正法得久住故，<a id="a-7i"></a>当怜愍我。<a id="a-7j"></a>今欲说咒与我成就，<a id="a-7k"></a>若魔若魔眷属欲恼彼等人及听法者，<a id="a-7l"></a>我当降伏，<a id="a-7m"></a>令其心乱，<a id="a-7n"></a>令其身苦，<a id="a-7o"></a>令身恼缩退失神通，<a id="a-7p"></a>故说此咒句。<a id="a-7q"></a>若诸恶魔并魔眷属，<a id="a-7r"></a>魔男、<a id="a-7s"></a>魔女、<a id="a-7t"></a>若魔使等，<a id="a-7u"></a>若于佛教起一念恶不清净心，<a id="a-7v"></a>恼乱诸比丘、<a id="a-7w"></a>比丘尼、<a id="a-7x"></a>优婆塞、<a id="a-7y"></a>优婆夷，<a id="a-7z"></a>乃至但起一刹那心，<a id="a-80"></a>欲作恼乱退失善分；<a id="a-81"></a>若于村城国邑，<a id="a-82"></a>乃至王城宫内，<a id="a-83"></a>边疆静处，<a id="a-84"></a>随所在处，<a id="a-85"></a>有此法门开示分别，<a id="a-86"></a>若于此等起破坏心，<a id="a-87"></a>乃至一刹那，<a id="a-88"></a>于彼诸方斗诤疫死、<a id="a-89"></a>饥俭诸病、<a id="a-8A"></a>他方怨敌、<a id="a-8B"></a>非时风雨、<a id="a-8C"></a>极寒极热、<a id="a-8D"></a>瀑水卒起、<a id="a-8E"></a>地动地吼、<a id="a-8F"></a>火星流堕，<a id="a-8G"></a>有如是等诸恶相起，<a id="a-8H"></a>或于华叶果实诸谷药味，<a id="a-8I"></a>欲于彼等起破坏心时，<a id="a-8J"></a>即令彼魔乃至魔使，<a id="a-8K"></a>郁热所烧熏污烂臭，<a id="a-8L"></a>无所能作不能起举，<a id="a-8M"></a>五系缚之令其自见，<a id="a-8N"></a>乃至一切支节卷缩不能舒展。<a id="a-8O"></a>令得黑闇不睹光色。<a id="a-8P"></a>退失神通心意错乱。<a id="a-8Q"></a>令彼六根不能缘境。<a id="a-8R"></a>”即说咒曰：</p>
  <p id="a8S">“多地也他阿摩离（一）阿蚶（呼甘切）么离（二）阿蚶么离（三）阿阇婆婆（四）阿阇婆婆（五）茂啰娑离（六）鞞夜佉娑离（七）社么娑离（八）呵呵呵呵呵呵（九）瞿啰娑吒（十）社那呿伽（十一）尒也呿伽（十二）比（毗蜜切）尒也婆娑呿伽（十三）阿茂叉啰（十四）叉叉叉叉叉叉（十五）茂啰婆啰（十六）呿伽娑婆呿若（十七）娑婆跛履跛哆茂啰（十八）阿（上声）若若婆由若（十九）氈陀啰嗽履也若若（二十）那婆（上声）呵（上声）若若（二十一）蒭啰叉若若（二十二）婆婆若若（二十三）部哆句胝哆他（上声）多若若（二十四）萨婆尒脾啰地（上声）史耻多（二十五）若若婆迦啰么（二十六）底履健哆叉婆（二十七）叉么摩叉摩若（二十八）差（初几切）比哆摩啰毗沙也（二十九）娑婆呵（三十）。<a id="a-8T"></a>”</p>
  <p id="a8U">尔时，<a id="a-8V"></a>不去魔说是咒时，<a id="a-8W"></a>于刹那顷，<a id="a-8X"></a>由得一切智拥护故，<a id="a-8Y"></a>诸魔境界悉皆灭坏无所成就；<a id="a-8Z"></a>如是，<a id="a-8a"></a>如是，<a id="a-8b"></a>所有欲作不利益者，<a id="a-8c"></a>皆不成果。<a id="a-8d"></a>是时，<a id="a-8e"></a>一切诸佛世尊，<a id="a-8f"></a>咸共称赞：<a id="a-8g"></a>“善哉！<a id="a-8h"></a>善哉！<a id="a-8i"></a>”及一切菩萨摩诃萨，<a id="a-8j"></a>天、<a id="a-8k"></a>龙、<a id="a-8l"></a>夜叉、<a id="a-8m"></a>人非人等，<a id="a-8n"></a>亦共称赞：<a id="a-8o"></a>“善哉！<a id="a-8p"></a>善哉！<a id="a-8q"></a>”是时，<a id="a-8r"></a>大地皆大震动，<a id="a-8s"></a>四海涌沸，<a id="a-8t"></a>诸须弥山王，<a id="a-8u"></a>魔及眷属悉大惊动。<a id="a-8v"></a>是时，<a id="a-8w"></a>恶鬼神等亦复如是，<a id="a-8x"></a>唯除于佛教法清净信者，<a id="a-8y"></a>及得忍菩萨不生惊怖。</p>
  <p id="a8z">尔时，<a id="a-90"></a>魔王问坚固慧菩萨言：<a id="a-91"></a>“善男子，<a id="a-92"></a>何等因缘，<a id="a-93"></a>此不去魔有是胜力？<a id="a-94"></a>是谁加彼？<a id="a-95"></a>此无慈悲，<a id="a-96"></a>令我部党及我境界力之所作，<a id="a-97"></a>一切散灭悉皆退坏，<a id="a-98"></a>乃更建立沙门瞿昙，<a id="a-99"></a>黑党亲眷说断恶见！<a id="a-9A"></a>我即闻此陀罗尼时，<a id="a-9B"></a>令我身体臭恶烂坏无所能为，<a id="a-9C"></a>一切诸方为我黑闇，<a id="a-9D"></a>不见诸光大热所烧耶！<a id="a-9E"></a>”</p>
  <p id="a9F">尔时，<a id="a-9G"></a>坚固慧菩萨答魔王言：<a id="a-9H"></a>“此是一切诸佛世尊神力加护，<a id="a-9I"></a>亦是一切人非人等，<a id="a-9J"></a>与此不去魔力故，<a id="a-9K"></a>令汝等一切诸魔境界之力，<a id="a-9L"></a>如所欲作悉皆摧碎。<a id="a-9M"></a>今说此不退陀罗尼句时，<a id="a-9N"></a>汝今应生清净信心，<a id="a-9O"></a>于如来所，<a id="a-9P"></a>发阿耨多罗三藐三菩提心。<a id="a-9Q"></a>汝今若能如是作者，<a id="a-9R"></a>此身口意诸苦恼触悉当解脱。<a id="a-9S"></a>”</p>
  <p id="a9T">是时，<a id="a-9U"></a>魔王答坚固慧菩萨言：<a id="a-9V"></a>“我今宁当忍耐此苦，<a id="a-9W"></a>令身口意，<a id="a-9X"></a>受于无量无数大苦恼事，<a id="a-9Y"></a>至于最后后边际劫，<a id="a-9Z"></a>我终不发阿耨多罗三藐三菩提心。<a id="a-9a"></a>”</p>
  <p data-pb></p>
  <h2 id="a9b">阿吒薄俱品第十二</h2>
  <p id="a9c">尔时，<a id="a-9d"></a>夜叉众中，<a id="a-9e"></a>大将军主名阿吒薄俱，<a id="a-9f"></a>而作可畏夜叉之形；<a id="a-9g"></a>复有夜叉名曰为想，<a id="a-9h"></a>而作鹿形；<a id="a-9i"></a>复有夜叉名曰智炬，<a id="a-9j"></a>作猕猴形；<a id="a-9k"></a>复有夜叉名舍渴爱，<a id="a-9l"></a>作羖羊形；<a id="a-9m"></a>复有夜叉名曰断流，<a id="a-9n"></a>而作象形。<a id="a-9o"></a>此五夜叉是善丈夫，<a id="a-9p"></a>去释迦如来不远，<a id="a-9q"></a>于憍陈炎如来前坐。<a id="a-9r"></a>此等五人一切身分，<a id="a-9s"></a>皆出清净微妙香光，<a id="a-9t"></a>各以两手捧光明大宝，<a id="a-9u"></a>为供养世尊故。</p>
  <p id="a9v">尔时，<a id="a-9w"></a>怀乐菩萨摩诃萨，<a id="a-9x"></a>以清净心观彼五人清净所依，<a id="a-9y"></a>乃是菩萨摩诃萨，<a id="a-9z"></a>即告阿吒薄俱大夜叉军将言：<a id="a-A0"></a>“善丈夫，<a id="a-A1"></a>汝等今者见何等义，<a id="a-A2"></a>现如是相威仪所作供养世尊？<a id="a-A3"></a>”</p>
  <p id="aA4">时，<a id="a-A5"></a>阿吒薄俱答怀乐菩萨言：<a id="a-A6"></a>“善男子，<a id="a-A7"></a>于过去世九十一劫，<a id="a-A8"></a>于此佛刹有佛出世，<a id="a-A9"></a>号毗婆尸如来应供正遍知。<a id="a-AA"></a>彼佛世时，<a id="a-AB"></a>我等兄弟同一母生，<a id="a-AC"></a>于彼佛所，<a id="a-AD"></a>俱发阿耨多罗三藐三菩提心，<a id="a-AE"></a>为成熟众生勤作方便。<a id="a-AF"></a>从彼已来于尸弃如来所，<a id="a-AG"></a>毗叶婆如来所，<a id="a-AH"></a>乃至于此大贤劫中最初如来名拘留孙，<a id="a-AI"></a>彼佛出世，<a id="a-AJ"></a>从尔已来我等大愿常作同母兄弟。<a id="a-AK"></a>于彼如来，<a id="a-AL"></a>我等兄弟以种种供养供给所须，<a id="a-AM"></a>彼佛世时想善丈夫为优婆塞，<a id="a-AN"></a>乐修禅定作如是愿：<a id="a-AO"></a>‘愿我常于大贤劫中作夜叉大将！<a id="a-AP"></a>若有夜叉居住空逈旷野之处，<a id="a-AQ"></a>于诸众生常怀恶心无有悲愍，<a id="a-AR"></a>种种杂类夜叉之形，<a id="a-AS"></a>乃至迦吒富单那等，<a id="a-AT"></a>我以方便现同彼类，<a id="a-AU"></a>为说正法令生净信；<a id="a-AV"></a>得净信已为受戒法，<a id="a-AW"></a>置之吉祥安隐善道；<a id="a-AX"></a>乃至随所有处，<a id="a-AY"></a>诸畜生趣亦复如是，<a id="a-AZ"></a>獐鹿虎狼猪羊犬等为其说法；<a id="a-Aa"></a>乃至恒河沙数恶夜叉等，<a id="a-Ab"></a>诸畜生趣尽同所作，<a id="a-Ac"></a>为其说法令种善根，<a id="a-Ad"></a>彼成熟已安置于彼三乘正道，<a id="a-Ae"></a>然后我得阿耨多罗三藐三菩提记！<a id="a-Af"></a>’</p>
  <p id="aAg">“智炬夜叉愿作猕猴形者，<a id="a-Ah"></a>为成熟猕猴故；<a id="a-Ai"></a>舍渴爱夜叉愿作羖羊形者，<a id="a-Aj"></a>为成熟住八难众生故；<a id="a-Ak"></a>断流夜叉愿作象形者，<a id="a-Al"></a>为成熟象等故；<a id="a-Am"></a>如是万二千诸大神通夜叉，<a id="a-An"></a>居四天下者，<a id="a-Ao"></a>往昔已来作种种愿，<a id="a-Ap"></a>为成熟众生故，<a id="a-Aq"></a>为求阿耨多罗三藐三菩提故，<a id="a-Ar"></a>于彼拘留孙如来前，<a id="a-As"></a>求阿耨多罗三藐三菩提时，<a id="a-At"></a>为成熟恶夜叉故：<a id="a-Au"></a>‘愿尽大贤劫，<a id="a-Av"></a>彼恶夜叉无悲愍心，<a id="a-Aw"></a>乐作恶法无恩慈心，<a id="a-Ax"></a>乃至迦吒富单那夺精气者，<a id="a-Ay"></a>狂乱他心者，<a id="a-Az"></a>作不善心者，<a id="a-B0"></a>杀害众生者，<a id="a-B1"></a>乃至邪见者，<a id="a-B2"></a>刹利、<a id="a-B3"></a>婆罗门、<a id="a-B4"></a>毗舍、<a id="a-B5"></a>首陀等心狂乱者，<a id="a-B6"></a>道路城邑州县国土等中作狂乱者，<a id="a-B7"></a>作诸灾怪星宿日月、<a id="a-B8"></a>昼夜度数、<a id="a-B9"></a>半月一月、<a id="a-BA"></a>时节年岁皆令失度，<a id="a-BB"></a>斗诤谋计、<a id="a-BC"></a>饥馑疾病、<a id="a-BD"></a>他方怨敌、<a id="a-BE"></a>非时风雨、<a id="a-BF"></a>极寒极热和合集起如是恶事，<a id="a-BG"></a>种子药草花果汁味悉欲破坏，<a id="a-BH"></a>众生喜乐无病和合，<a id="a-BI"></a>于善法欲、<a id="a-BJ"></a>地味精气、<a id="a-BK"></a>财谷宝物、<a id="a-BL"></a>食味、<a id="a-BM"></a>法味、<a id="a-BN"></a>解脱味皆令灭没者，<a id="a-BO"></a>有如是等诸恶夜叉，<a id="a-BP"></a>教令受戒置不退地，<a id="a-BQ"></a>然后我乃取阿耨多罗三藐三菩提记！<a id="a-BR"></a>’</p>
  <p id="aBS">“我从彼已来，<a id="a-BT"></a>常生诸恶大夜叉中为大军将，<a id="a-BU"></a>乃至极恶迦吒富单那等，<a id="a-BV"></a>以三乘法成熟安立，<a id="a-BW"></a>置不退地。<a id="a-BX"></a>从是已来，<a id="a-BY"></a>见下中上鬼不曾轻欺，<a id="a-BZ"></a>如所见形我同彼形，<a id="a-Ba"></a>随类与语筹量渐进令其欢喜，<a id="a-Bb"></a>断除诸恶立慈悲心；<a id="a-Bc"></a>满悕望已，<a id="a-Bd"></a>教令供养佛法僧宝，<a id="a-Be"></a>令不退转。<a id="a-Bf"></a>随有夜叉眷属之处，<a id="a-Bg"></a>我当往彼以法教示。<a id="a-Bh"></a>彼诸夜叉随其住处，<a id="a-Bi"></a>若见我来咸共白言：<a id="a-Bj"></a>‘善来！<a id="a-Bk"></a>阿吒薄俱。<a id="a-Bl"></a>’由彼称我名阿吒薄俱故，<a id="a-Bm"></a>我名阿吒薄俱。<a id="a-Bn"></a>若今时人无先圣法，<a id="a-Bo"></a>住于恶戒常行黑业，<a id="a-Bp"></a>彼命终已生三恶道，<a id="a-Bq"></a>少分众生生于人中。<a id="a-Br"></a>若行杂业者，<a id="a-Bs"></a>于三宝中时有净信，<a id="a-Bt"></a>彼命终已由杂业故，<a id="a-Bu"></a>杂生诸恶夜叉、<a id="a-Bv"></a>迦吒富单那中，<a id="a-Bw"></a>于世间中倍复增长，<a id="a-Bx"></a>彼等一切白法之分方便灭坏，<a id="a-By"></a>由彼恶故，<a id="a-Bz"></a>今时斗诤倍复增长。<a id="a-C0"></a>我又不能于一切时，<a id="a-C1"></a>于恶夜叉乃至恶富单那，<a id="a-C2"></a>以柔软语置于白法。<a id="a-C3"></a>我又不能于一切时，<a id="a-C4"></a>于沙门、<a id="a-C5"></a>婆罗门、<a id="a-C6"></a>刹利、<a id="a-C7"></a>毗舍、<a id="a-C8"></a>首陀罗等，<a id="a-C9"></a>男女长幼、<a id="a-CA"></a>小男小女除其扰乱。<a id="a-CB"></a>我又不能于一切时，<a id="a-CC"></a>城邑州县国土道路除其扰乱。<a id="a-CD"></a>我又不能于一切时，<a id="a-CE"></a>令诸鬼神等心心数法置解脱味。</p>
  <p id="aCF">“善男子，<a id="a-CG"></a>我今蒙一切诸佛威德力故，<a id="a-CH"></a>已得善入一切夜叉迦吒富单那等方便谄心智。<a id="a-CI"></a>善男子，<a id="a-CJ"></a>有陀罗尼，<a id="a-CK"></a>名金刚佉婆娑履诸鬼心大暴恶明咒。<a id="a-CL"></a>若有行此咒者，<a id="a-CM"></a>诸夜叉女、<a id="a-CN"></a>夜叉父母、<a id="a-CO"></a>夜叉男女、<a id="a-CP"></a>夜叉夫妇并其眷属，<a id="a-CQ"></a>若罗叉、<a id="a-CR"></a>罗叉女，<a id="a-CS"></a>乃至龙、<a id="a-CT"></a>龙女，<a id="a-CU"></a>鸠槃茶、<a id="a-CV"></a>鸠槃茶女，<a id="a-CW"></a>颠病鬼、<a id="a-CX"></a>疟病鬼，<a id="a-CY"></a>若日日发，<a id="a-CZ"></a>乃至四日发鬼，<a id="a-Ca"></a>若迦吒富单那、<a id="a-Cb"></a>迦吒富单那女、<a id="a-Cc"></a>迦吒富单那父母、<a id="a-Cd"></a>迦吒富单那男女、<a id="a-Ce"></a>迦吒富单那夫妇并其眷属，<a id="a-Cf"></a>不复更能恼乱刹利、<a id="a-Cg"></a>婆罗门、<a id="a-Ch"></a>毗舍、<a id="a-Ci"></a>首陀，<a id="a-Cj"></a>乃至国土。<a id="a-Ck"></a>复次，<a id="a-Cl"></a>善男子，<a id="a-Cm"></a>随所有处，<a id="a-Cn"></a>若城邑州县，<a id="a-Co"></a>若王宫内，<a id="a-Cp"></a>乃至庶民家，<a id="a-Cq"></a>此金刚佉婆娑履诸鬼心大暴恶明咒，<a id="a-Cr"></a>随处开示。<a id="a-Cs"></a>时彼处所有恶夜叉、<a id="a-Ct"></a>迦吒富单那等，<a id="a-Cu"></a>往昔已来憎嫉随逐，<a id="a-Cv"></a>不善业者愿令悉舍，<a id="a-Cw"></a>生于慈悲柔软之心，<a id="a-Cx"></a>于一切众生起利益心。<a id="a-Cy"></a>若一切聚落家宅，<a id="a-Cz"></a>为天、<a id="a-D0"></a>龙、<a id="a-D1"></a>夜叉、<a id="a-D2"></a>迦吒富单那等之所扰乱，<a id="a-D3"></a>一切日月、<a id="a-D4"></a>星宿灾怪、<a id="a-D5"></a>毒器仗等之所加害，<a id="a-D6"></a>厌蛊扰乱，<a id="a-D7"></a>及身中风病、<a id="a-D8"></a>黄病、<a id="a-D9"></a>阴病、<a id="a-DA"></a>疟病，<a id="a-DB"></a>若日日发，<a id="a-DC"></a>或二日、<a id="a-DD"></a>三日、<a id="a-DE"></a>四日发，<a id="a-DF"></a>癞病癣疥、<a id="a-DG"></a>欬嗽丁疮、<a id="a-DH"></a>腹痛支节等病之所扰乱，<a id="a-DI"></a>皆得除灭。<a id="a-DJ"></a>愿令人非人等及至禽兽，<a id="a-DK"></a>勤修白业断诸怖畏，<a id="a-DL"></a>具足喜乐昼夜受乐，<a id="a-DM"></a>布施调伏摄护身口而无懈怠，<a id="a-DN"></a>勤修乐求助菩提道。<a id="a-DO"></a>”</p>
  <p id="aDP">又作如是言：<a id="a-DQ"></a>“善男子，<a id="a-DR"></a>诸佛世尊随喜加护，<a id="a-DS"></a>与我此咒成就业句，<a id="a-DT"></a>能除一切扰乱恶法，<a id="a-DU"></a>遮断一切不善之分，<a id="a-DV"></a>增长一切善法之分。<a id="a-DW"></a>我今欲说此一切诸恶金刚佉婆娑履大明咒句，<a id="a-DX"></a>释迦如来当加护我圆音演说。<a id="a-DY"></a>若我圆音演说此文字声满一切佛刹者，<a id="a-DZ"></a>如是诸来大众，<a id="a-Da"></a>闻此圆音演说句义文字皆令欢喜。<a id="a-Db"></a>”</p>
  <p id="aDc">尔时，<a id="a-Dd"></a>世尊释迦如来，<a id="a-De"></a>告阿吒薄俱大夜叉军将言：<a id="a-Df"></a>“善男子，<a id="a-Dg"></a>我等诸佛已加护汝此圆音演说金刚佉婆娑履诸鬼心大暴恶陀罗尼咒，<a id="a-Dh"></a>破坏黑党炽然白法。<a id="a-Di"></a>善男子，<a id="a-Dj"></a>汝当勇猛，<a id="a-Dk"></a>说此能除一切扰乱金刚佉婆娑履诸鬼心大暴恶明咒，<a id="a-Dl"></a>遮断一切诸恶咒句。<a id="a-Dm"></a>”</p>
  <p id="aDn">是时，<a id="a-Do"></a>阿吒薄俱大夜叉军将，<a id="a-Dp"></a>即从座起曲躬合掌，<a id="a-Dq"></a>向释迦如来以大音声，<a id="a-Dr"></a>尽此佛刹普皆告知，<a id="a-Ds"></a>即于佛前说此咒句：</p>
  <p id="aDt">“多地也他豆（上声）摩豆摩（一）驮摩驮摩（二）度摩度摩（三）你履娜（四）娜罗努罗你罗（五）鸠吒你鸠吒你（六）摩诃鸠吒泥（七）吒吒吒株（八）摩诃吒吒（九）阿婆娑（十）阿毗阿毗（十一）履尼履尼（十二）摩诃履尼履尼（十三）履弭履弭履弭（十四）陀履弥（十五）履簁（平声）摩诃履簁（十六）首楼首楼（十七）摩诃首楼首楼（十八）首楼首楼陀（十九）摩诃首楼首楼（二十）呕舅摩舅摩（二十一）舅摩那（二十二）履弭履弭（二十三）醯履醯履（二十四）醯履醯履（二十五）醯履醯履（二十六）醯履醯履（二十七）醯履（二十八）你弭你弭（二十九）醯你醯你（三十）母你母你（三十一）部地履（三十二）跛啰婆啰（三十三）悉履所吒（三十四）路迦柘履耶视泥视泥（三十五）视娜履沙婆（三十六）视娜视娜视娜履沙婆（三十七）娑婆呵。<a id="a-Du"></a>”</p>
  <p id="aDv">是时，<a id="a-Dw"></a>阿吒薄俱大夜叉军将说此咒已，<a id="a-Dx"></a>即白佛言：<a id="a-Dy"></a>“世尊，<a id="a-Dz"></a>随所有处若城邑及庶民家，<a id="a-E0"></a>说此金刚佉婆娑履耶大明咒时，<a id="a-E1"></a>若有夜叉乃至迦吒富单那，<a id="a-E2"></a>心不净信，<a id="a-E3"></a>及身口意不受教戒，<a id="a-E4"></a>不于众生起慈悲心，<a id="a-E5"></a>以是故，<a id="a-E6"></a>我今更说倍复严迅大明咒句。<a id="a-E7"></a>”即于佛前而说咒曰：</p>
  <p id="aE8">“多地也他阿（上声）[目+支]（一）阿[目+支]（二）母泥母泥（三）阿（上声）耆（上声）泥朽朽（四）母泥母泥（五）么娜履沙婆（上声）朽朽（六）阿迦啰檀地（七）阿哆檀地（八）阿哆阿哆（九）阿底（十）呕吒（十一）醯（上声）你（十二）醯弥（十三）醯履醯履醯履醯履醯履醯履醯履（十四）哆啰舅么（十五）舅么舅么舅么（十六）醯履醯履（十七）你里你里（十八）摩呵你里（十九）三母陀罗[礻+夬]（去音）佉（二十）呵吒呵吒呵吒（二十一）陀啰拏弥（去声）佉（二十二）叉婆迦叉婆迦（二十三）比履地毗（二十四）阿（去声）跛（二十五）帝（多易切）殊（二十六）婆由（二十七）阿迦捨（二十八）[口+陀][口+陀]陀穷卑（二十九）朋穷脾（三十）恶差（初饥切）穷脾（三十一）视许婆穷脾萨傍（去声）伽穷脾（三十二）啰袪穷脾（三十三）娑陀娑斗穷脾（三十四）娑婆呵。<a id="a-E9"></a>”</p>
  <p id="aEA">尔时，<a id="a-EB"></a>阿吒薄俱夜叉大将说此咒时，<a id="a-EC"></a>应时无间，<a id="a-ED"></a>一切天、<a id="a-EE"></a>龙、<a id="a-EF"></a>夜叉、<a id="a-EG"></a>迦吒富单那皆大惊怖，<a id="a-EH"></a>此佛刹土地及虚空住者悉皆战怖。<a id="a-EI"></a>一刹那顷如是一切诸鬼，<a id="a-EJ"></a>即于佛前合掌敬仰作如是言：<a id="a-EK"></a>“南无一切诸佛！<a id="a-EL"></a>南无一切诸佛！<a id="a-EM"></a>最胜大悲愿悲愍我。<a id="a-EN"></a>”阿吒薄俱夜叉大将，<a id="a-EO"></a>说入一切鬼心咒句。</p>
  <p data-pb></p>
  <h2 id="aEP">诸佛还国品第十三</h2>
  <p id="aEQ">尔时，<a id="a-ER"></a>一切诸佛世尊，<a id="a-ES"></a>从十方来者，<a id="a-ET"></a>各从座起现还国相。<a id="a-EU"></a>是时，<a id="a-EV"></a>大众在地及虚空住者悉皆战怖，<a id="a-EW"></a>一切大地悉皆震动，<a id="a-EX"></a>从空雨华，<a id="a-EY"></a>于虚空中作百亿乐，<a id="a-EZ"></a>烧香末香从空而下，<a id="a-Ea"></a>光明遍照此佛刹内，<a id="a-Eb"></a>一切大众皆悉合掌。</p>
  <p id="aEc">尔时，<a id="a-Ed"></a>娑婆世界主梵天王问大栴檀香佛言：<a id="a-Ee"></a>“世尊，<a id="a-Ef"></a>是诸众生，<a id="a-Eg"></a>以何善根当得具足？<a id="a-Eh"></a>诸佛世尊以几种法加护众生，<a id="a-Ei"></a>于未来世得此法门，<a id="a-Ej"></a>当受当持当读当温诵，<a id="a-Ek"></a>及为余人，<a id="a-El"></a>当广开示，<a id="a-Em"></a>书写此经，<a id="a-En"></a>书写已安置家中。<a id="a-Eo"></a>”</p>
  <p id="aEp">尔时，<a id="a-Eq"></a>世尊大栴檀香如来告梵天王言：<a id="a-Er"></a>“如是，<a id="a-Es"></a>梵王，<a id="a-Et"></a>一切诸佛，<a id="a-Eu"></a>加护众生六界之身，<a id="a-Ev"></a>调伏魔党故，<a id="a-Ew"></a>息灭斗乱故，<a id="a-Ex"></a>成熟众生故，<a id="a-Ey"></a>妙法久住故，<a id="a-Ez"></a>净无上道故。<a id="a-F0"></a>如是一切诸佛世尊、<a id="a-F1"></a>诸大菩萨，<a id="a-F2"></a>有十种法加护众生，<a id="a-F3"></a>于未来世得此法门，<a id="a-F4"></a>当受持读诵，<a id="a-F5"></a>书写经已安置家中。<a id="a-F6"></a>何等为十？<a id="a-F7"></a>一者、<a id="a-F8"></a>一切诸佛诸大菩萨，<a id="a-F9"></a>殷勤付嘱一切天、<a id="a-FA"></a>龙、<a id="a-FB"></a>夜叉、<a id="a-FC"></a>乾闼婆、<a id="a-FD"></a>阿修罗、<a id="a-FE"></a>伽楼罗、<a id="a-FF"></a>紧那罗、<a id="a-FG"></a>摩呼罗伽等，<a id="a-FH"></a>常令拥护受持法人，<a id="a-FI"></a>不起非法身口意业，<a id="a-FJ"></a>示诲善法，<a id="a-FK"></a>随所受用衣服饮食常令丰足，<a id="a-FL"></a>无病安隐乃至舍己身命，<a id="a-FM"></a>护持法人令无过失。<a id="a-FN"></a>二者、<a id="a-FO"></a>彼人所得念慧乐说，<a id="a-FP"></a>趣巧方便得无过失，<a id="a-FQ"></a>及彼欲乐相应意觉深忍具足，<a id="a-FR"></a>随所住心如空如地。<a id="a-FS"></a>三者、<a id="a-FT"></a>以四摄法劝诸四众及余众生，<a id="a-FU"></a>得住善法取坚固身，<a id="a-FV"></a>三事清净行菩提道。<a id="a-FW"></a>四者、<a id="a-FX"></a>得宝幢三昧，<a id="a-FY"></a>得是三昧巧能观察诸三昧门。<a id="a-FZ"></a>五者、<a id="a-Fa"></a>彼持法人随处命终，<a id="a-Fb"></a>无量无数诸佛世尊，<a id="a-Fc"></a>诸比丘众，<a id="a-Fd"></a>诸菩萨众，<a id="a-Fe"></a>常现在前将养说法。<a id="a-Ff"></a>六者、<a id="a-Fg"></a>诸佛世尊所说成就句义文字法，<a id="a-Fh"></a>时悉皆得闻，<a id="a-Fi"></a>即得一切最胜圣法无受喜乐；<a id="a-Fj"></a>彼一切业障，<a id="a-Fk"></a>随彼命终最后刹那，<a id="a-Fl"></a>舍寿死识，<a id="a-Fm"></a>得如法灭，<a id="a-Fn"></a>犹如死法阿罗汉灭。<a id="a-Fo"></a>七者、<a id="a-Fp"></a>如所悕望清净佛刹随意化生，<a id="a-Fq"></a>彼诸世尊住世将养，<a id="a-Fr"></a>常说清净大乘教法；<a id="a-Fs"></a>彼持法人，<a id="a-Ft"></a>于此大乘无障碍智，<a id="a-Fu"></a>具足如虚空心而住。<a id="a-Fv"></a>八者、<a id="a-Fw"></a>不久于此功德悉得具足。<a id="a-Fx"></a>九者、<a id="a-Fy"></a>彼持法人，<a id="a-Fz"></a>秽浊佛土不复受生，<a id="a-G0"></a>除自本愿。<a id="a-G1"></a>十者、<a id="a-G2"></a>速疾当得阿耨多罗三藐三菩提。<a id="a-G3"></a>是为十法。<a id="a-G4"></a>诸佛世尊，<a id="a-G5"></a>以此十法加持法人。<a id="a-G6"></a>若于今时、<a id="a-G7"></a>若未来世，<a id="a-G8"></a>此妙正法当得炽然。<a id="a-G9"></a>若有受持此陀罗尼法门，<a id="a-GA"></a>乃至但书写此经安置家中，<a id="a-GB"></a>一切诸佛、<a id="a-GC"></a>诸大菩萨当拥护彼持法之人，<a id="a-GD"></a>一切烦恼悉得解脱，<a id="a-GE"></a>即是菩萨摩诃萨也。<a id="a-GF"></a>”</p>
  <p id="aGG">尔时，<a id="a-GH"></a>世尊释迦如来告释梵护世：<a id="a-GI"></a>“诸善男子，<a id="a-GJ"></a>此诸世尊，<a id="a-GK"></a>皆从十方普来会者，<a id="a-GL"></a>怜愍汝等诸众生故，<a id="a-GM"></a>令此世界外物清净故，<a id="a-GN"></a>成熟一切众生故，<a id="a-GO"></a>显示菩提行退魔党故，<a id="a-GP"></a>建立法幢故，<a id="a-GQ"></a>显示一切佛事故，<a id="a-GR"></a>三宝种不断故，<a id="a-GS"></a>灭一切病故，<a id="a-GT"></a>遮一切恶故，<a id="a-GU"></a>拥护一切怖畏故，<a id="a-GV"></a>断一切恶见故，<a id="a-GW"></a>入菩提道故，<a id="a-GX"></a>满足如来十力故，<a id="a-GY"></a>尽一切烦恼业故，<a id="a-GZ"></a>说此希有大希有相，<a id="a-Ga"></a>昔未曾有昔所未闻，<a id="a-Gb"></a>甚深句义陀罗尼，<a id="a-Gc"></a>拥护家宅城邑国土，<a id="a-Gd"></a>及拥护此四天下，<a id="a-Ge"></a>天、<a id="a-Gf"></a>龙、<a id="a-Gg"></a>人非人等，<a id="a-Gh"></a>谷药华果，<a id="a-Gi"></a>护说法师及听法者，<a id="a-Gj"></a>为得无著陀罗尼故，<a id="a-Gk"></a>入如虚空智故，<a id="a-Gl"></a>以一法式得一切智智故。</p>
  <p id="aGm">“复次，<a id="a-Gn"></a>善男子，<a id="a-Go"></a>以此法门故，<a id="a-Gp"></a>一切诸佛依入大悲智，<a id="a-Gq"></a>以十种法护此佛刹中一一诸物增长不坏。<a id="a-Gr"></a>善男子，<a id="a-Gs"></a>一切诸佛菩萨，<a id="a-Gt"></a>于此佛刹遍皆受用无空缺处，<a id="a-Gu"></a>护持一切善法故。<a id="a-Gv"></a>一切佛土所受生者，<a id="a-Gw"></a>于此佛刹当起尊重礼拜，<a id="a-Gx"></a>如塔庙想，<a id="a-Gy"></a>如大师想。<a id="a-Gz"></a>由此佛刹所受生者，<a id="a-H0"></a>善能建立一切法故，<a id="a-H1"></a>灭除业障五逆罪故，<a id="a-H2"></a>具不善法得不爱果尽无余故，<a id="a-H3"></a>住诸善法。<a id="a-H4"></a>善男子，<a id="a-H5"></a>此等诸佛于此佛刹作大丈夫业。<a id="a-H6"></a>善男子，<a id="a-H7"></a>汝等应当恭敬受持此法。<a id="a-H8"></a>若有在家及出家人，<a id="a-H9"></a>受持此法者，<a id="a-HA"></a>及信此法者，<a id="a-HB"></a>汝等应当守护此人，<a id="a-HC"></a>汝等当得利益安乐故。<a id="a-HD"></a>”</p>
  <p id="aHE">尔时，<a id="a-HF"></a>俱苏摩幢如来，<a id="a-HG"></a>于此法门称扬功德，<a id="a-HH"></a>说如是偈：</p>
  <p id="aHI">“净金满诸刹，<a id="a-HJ"></a> 舍供诸如来，</p>
  <p id="aHK">不如持此经，<a id="a-HL"></a> 福德无边量。<a id="a-HM"></a>”</p>
  <p id="aHN">尔时，<a id="a-HO"></a>胜宝盖如来亦复如是，<a id="a-HP"></a>称叹此经无量功德，<a id="a-HQ"></a>说如是偈：</p>
  <p id="aHR">“若持金宝聚，<a id="a-HS"></a> 施与恒沙佛，</p>
  <p id="aHT">不得如此福，<a id="a-HU"></a> 如彼持经者。<a id="a-HV"></a>”</p>
  <p id="aHW">尔时，<a id="a-HX"></a>须弥峰如来亦复如是，<a id="a-HY"></a>称叹此经无量功德，<a id="a-HZ"></a>说如是偈：</p>
  <p id="aHa">“最上华聚盖，<a id="a-Hb"></a> 连布覆虚空，</p>
  <p id="aHc">普施于诸佛，<a id="a-Hd"></a> 净喜心供养；</p>
  <p id="aHe">末法欲尽时，<a id="a-Hf"></a> 多诸怖畏事，</p>
  <p id="aHg">持此经福量，<a id="a-Hh"></a> 诸佛不能说。<a id="a-Hi"></a>”</p>
  <p id="aHj">尔时，<a id="a-Hk"></a>释迦如来亦复如是，<a id="a-Hl"></a>称扬此经无量功德，<a id="a-Hm"></a>说如是偈：</p>
  <p id="aHn">“若起净心牟尼前，<a id="a-Ho"></a> 炷如须弥香油灯，</p>
  <p id="aHp">无量俱胝大劫中，<a id="a-Hq"></a> 熙怡持此以供养；</p>
  <p id="aHr">复有余人乐福德，<a id="a-Hs"></a> 悕求无障解脱身，</p>
  <p id="aHt">法欲尽时以此经，<a id="a-Hu"></a> 为信者说福胜彼。<a id="a-Hv"></a>”</p>
  <p id="aHw">尔时，<a id="a-Hx"></a>阿閦如来亦复如是，<a id="a-Hy"></a>称赞此经无量功德，<a id="a-Hz"></a>说如是偈：</p>
  <p id="aI0">“若修持忍慧，<a id="a-I1"></a> 常起精进行，</p>
  <p id="aI2">禅定摄身仪，<a id="a-I3"></a> 及以广大智；</p>
  <p id="aI4">末世斗诤时，<a id="a-I5"></a> 持此妙法印，</p>
  <p id="aI6">修忍进无等，<a id="a-I7"></a> 智慧亦无比。<a id="a-I8"></a>”</p>
  <p id="aI9">尔时，<a id="a-IA"></a>净三昧勇力如来亦复如是，<a id="a-IB"></a>称赞此经无量功德，<a id="a-IC"></a>说如是偈：</p>
  <p id="aID">“开示此经法，<a id="a-IE"></a> 受持及书写，</p>
  <p id="aIF">授与他相应，<a id="a-IG"></a> 复能常读诵，</p>
  <p id="aIH">烧香以供养，<a id="a-II"></a> 华鬘及上服，</p>
  <p id="aIJ">所得诸功德，<a id="a-IK"></a> 无能度量者。<a id="a-IL"></a>”</p>
  <p id="aIM">尔时，<a id="a-IN"></a>无量无数诸佛世尊，<a id="a-IO"></a>称扬此经功德利益无量无边，<a id="a-IP"></a>既称赞已即告释梵护世：<a id="a-IQ"></a>“诸善男子，<a id="a-IR"></a>汝等一切受此法门，<a id="a-IS"></a>尽烦恼障、<a id="a-IT"></a>一切业障。<a id="a-IU"></a>于后末世，<a id="a-IV"></a>若有众生但闻此经，<a id="a-IW"></a>尽烦恼障、<a id="a-IX"></a>一切业障。<a id="a-IY"></a>”</p>
  <p id="aIZ">佛说此经已，<a id="a-Ia"></a>一切世间得信善男子，<a id="a-Ib"></a>天、<a id="a-Ic"></a>人、<a id="a-Id"></a>阿修罗、<a id="a-Ie"></a>乾闼婆等，<a id="a-If"></a>闻佛所说，<a id="a-Ig"></a>欢喜奉行。</p>
 </body>
</html>