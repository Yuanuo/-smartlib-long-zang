<!doctype html>
<html id="z3IBTN2FF" data-ver="1307">
 <head>
  <meta charset="utf-8">
  <meta author="功德直">
  <meta library="龙藏">
  <meta catalog="大乘大集部">
  <meta period="刘宋">
 </head>
 <body>
  <h1 id="a1">菩萨念佛三昧经卷第三</h1>
  <h2 id="a2">弥勒神通品第四</h2>
  <p id="a3">尔时，<a id="a-4"></a>弥勒菩萨摩诃萨心生念言：<a id="a-5"></a>“是诸声闻有大威德无数神通，<a id="a-6"></a>各各自说大师子吼。<a id="a-7"></a>我当于此人、<a id="a-8"></a>天、<a id="a-9"></a>魔、<a id="a-A"></a>梵、<a id="a-B"></a>沙门、<a id="a-C"></a>婆罗门、<a id="a-D"></a>声闻、<a id="a-E"></a>菩萨大众之前，<a id="a-F"></a>微现神变。<a id="a-G"></a>”即于晨朝语阿难言：<a id="a-H"></a>“大德，<a id="a-I"></a>今可正衣持钵共往佛所。<a id="a-J"></a>”到已头面礼如来足白言：<a id="a-K"></a>“世尊，<a id="a-L"></a>我今欲入王舍城中分卫乞食。<a id="a-M"></a>”</p>
  <p id="aN">世尊知时默然而许，<a id="a-O"></a>于是弥勒告阿难曰：<a id="a-P"></a>“我向心念，<a id="a-Q"></a>初受食处，<a id="a-R"></a>于此众生先当令发无上道心，<a id="a-S"></a>然后乃取此人饭食。<a id="a-T"></a>大德阿难，<a id="a-U"></a>我已发意，<a id="a-V"></a>今便共行入城乞食。<a id="a-W"></a>”诣大长者婆罗门家，<a id="a-X"></a>到已持钵默然而住。</p>
  <p id="aY">长者见已即便白言：<a id="a-Z"></a>“善来比丘，<a id="a-a"></a>久望慈顾，<a id="a-b"></a>愿圣今者受我蔬食。<a id="a-c"></a>”</p>
  <p id="ad">弥勒菩萨语长者言：<a id="a-e"></a>“我今未能受尔供养。<a id="a-f"></a>汝若能种无上菩提善根因缘，<a id="a-g"></a>当受汝食。<a id="a-h"></a>”</p>
  <p id="ai">是时，<a id="a-j"></a>长者即白弥勒：<a id="a-k"></a>“若能以我所施之食，<a id="a-l"></a>供养恒沙诸佛世尊，<a id="a-m"></a>然后乃当发菩提心，<a id="a-n"></a>决定大乘真实之行。<a id="a-o"></a>所以者何？<a id="a-p"></a>我于先佛种善根故。<a id="a-q"></a>”</p>
  <p id="ar">时，<a id="a-s"></a>阿逸多答长者言：<a id="a-t"></a>“若能安住如是誓愿，<a id="a-u"></a>我当以食供养恒沙诸佛世尊，<a id="a-v"></a>皆使周遍。<a id="a-w"></a>”</p>
  <p id="ax">长者复言：<a id="a-y"></a>“唯然，<a id="a-z"></a>仁者，<a id="a-10"></a>我当真实发大誓愿，<a id="a-11"></a>愿以此食供养恒沙诸佛世尊悉令周普。<a id="a-12"></a>”如是三白。</p>
  <p id="a13">尔时，<a id="a-14"></a>弥勒语长者言：<a id="a-15"></a>“汝今便可时施所供，<a id="a-16"></a>当以献上恒沙诸佛。<a id="a-17"></a>”尔时，<a id="a-18"></a>长者即以名膳奉授弥勒。<a id="a-19"></a>弥勒受已，<a id="a-1A"></a>于长者前一念之须，<a id="a-1B"></a>忽然往彼恒沙佛所，<a id="a-1C"></a>供养周遍奉设既毕，<a id="a-1D"></a>还长者家。</p>
  <p id="a1E">长者见是神通之相，<a id="a-1F"></a>叹言希有踊悦无量：<a id="a-1G"></a>“我今复应种诸善根，<a id="a-1H"></a>奉施甘果肴膳美味，<a id="a-1I"></a>严饰床座皆悉丰足。<a id="a-1J"></a>”</p>
  <p id="a1K">长者复持一切珍宝，<a id="a-1L"></a>香华、<a id="a-1M"></a>华鬘、<a id="a-1N"></a>金衣、<a id="a-1O"></a>素叠，<a id="a-1P"></a>俱共往诣至如来所。<a id="a-1Q"></a>到已头面敬礼佛足，<a id="a-1R"></a>于如来前发菩提心，<a id="a-1S"></a>又立大愿而作誓言：<a id="a-1T"></a>“若有众生修菩提行，<a id="a-1U"></a>闻我施食善根因缘，<a id="a-1V"></a>一切当得无上菩提。<a id="a-1W"></a>若吾斯愿诚谛不虚，<a id="a-1X"></a>必当获得阿耨多罗三藐三菩提！<a id="a-1Y"></a>时无数菩萨及诸声闻，<a id="a-1Z"></a>一切大众咸来集者，<a id="a-1a"></a>此之三千大千世界，<a id="a-1b"></a>即时应当六种震动。<a id="a-1c"></a>”发是誓已大千刹土，<a id="a-1d"></a>便大起踊具十八相。</p>
  <p id="a1e">是时，<a id="a-1f"></a>长者语阿难言：<a id="a-1g"></a>“大德今者现为我证！<a id="a-1h"></a>若不信者问于世尊，<a id="a-1i"></a>神通相貌具足如是。<a id="a-1j"></a>我今未得无上菩提，<a id="a-1k"></a>自在变化已能如此。<a id="a-1l"></a>”</p>
  <p id="a1m">弥勒菩萨语阿难言：<a id="a-1n"></a>“我忆过去阿僧祇劫造光佛所，<a id="a-1o"></a>修得少分诸佛如来所行三昧。<a id="a-1p"></a>获是定已，<a id="a-1q"></a>见于东方无数诸佛各住彼刹，<a id="a-1r"></a>以三昧力于无量劫，<a id="a-1s"></a>方便度脱不可计众得阿僧祇神通变化，<a id="a-1t"></a>住于阿耨多罗三藐三菩提道，<a id="a-1u"></a>犹今王舍婆罗门也。<a id="a-1v"></a>大德阿难，<a id="a-1w"></a>我于往昔莲华上佛应正遍知所，<a id="a-1x"></a>以一神通化度三万亿那由他百千众生住无上道。<a id="a-1y"></a>大德阿难，<a id="a-1z"></a>我于往昔最高如来应正遍所，<a id="a-20"></a>得普世定度脱六万欲界诸天发菩提心。<a id="a-21"></a>我具如是神通相貌。<a id="a-22"></a>”</p>
  <p id="a23">时，<a id="a-24"></a>阿逸多即说偈言：</p>
  <p id="a25">“正服持应器，<a id="a-26"></a>　往诣能仁尊，</p>
  <p id="a27">头面礼佛足，<a id="a-28"></a>　白言行乞食。</p>
  <p id="a29">佛即许其去，<a id="a-2A"></a>　当广利众生，</p>
  <p id="a2B">吾般涅槃后，<a id="a-2C"></a>　汝应次作佛，</p>
  <p id="a2D">名誉及功德，<a id="a-2E"></a>　一切皆具足。</p>
  <p id="a2F">我时心念言：<a id="a-2G"></a>‘今日行分卫，</p>
  <p id="a2H">若初施食者，<a id="a-2I"></a>　令住三菩提。<a id="a-2J"></a>’</p>
  <p id="a2K">时彼大长者，<a id="a-2L"></a>　见我行乞食，</p>
  <p id="a2M">即便从座起，<a id="a-2N"></a>　恭敬意无量：</p>
  <p id="a2O">‘善来阿逸多，<a id="a-2P"></a>　希现乃如此，</p>
  <p id="a2Q">今来一何晚，<a id="a-2R"></a>　唯愿前坐食！</p>
  <p id="a2S">大士法难思，<a id="a-2T"></a>　当设鲜微膳。<a id="a-2U"></a>’</p>
  <p id="a2V">‘长者汝若能，<a id="a-2W"></a>　为利诸人天，</p>
  <p id="a2X">发无上菩提，<a id="a-2Y"></a>　我当受汝食。<a id="a-2Z"></a>’</p>
  <p id="a2a">‘即时若能尔，<a id="a-2b"></a>　我当立誓愿，</p>
  <p id="a2c">阿逸汝即时，<a id="a-2d"></a>　能以所施食，</p>
  <p id="a2e">奉献恒沙佛，<a id="a-2f"></a>　悉令周遍者，</p>
  <p id="a2g">然后我当发，<a id="a-2h"></a>　无上菩提心。<a id="a-2i"></a>’</p>
  <p id="a2j">‘长者若定能，<a id="a-2k"></a>　作此真实誓，</p>
  <p id="a2l">施于恒沙佛，<a id="a-2m"></a>　愿得大果报，</p>
  <p id="a2n">我今保此誓，<a id="a-2o"></a>　建立必不虚。<a id="a-2p"></a>’</p>
  <p id="a2q">持钵受食已，<a id="a-2r"></a>　普供人中尊，</p>
  <p id="a2s">修行菩提道，<a id="a-2t"></a>　利益诸众生。</p>
  <p id="a2u">阿难是长者，<a id="a-2v"></a>　见我神通事，</p>
  <p id="a2w">心敬大欢喜，<a id="a-2x"></a>　叹仰未曾有，</p>
  <p id="a2y">其心即安住，<a id="a-2z"></a>　无上坚固愿。</p>
  <p id="a30">复施珍果膳，<a id="a-31"></a>　严饰妙香华，</p>
  <p id="a32">素叠及名宝，<a id="a-33"></a>　种种众妙供，</p>
  <p id="a34">共我诣如来，<a id="a-35"></a>　深发菩提愿。</p>
  <p id="a36">长者发誓已，<a id="a-37"></a>　更作广大愿，</p>
  <p id="a38">其愿无限量，<a id="a-39"></a>　不可得思议，</p>
  <p id="a3A">众生若闻者，<a id="a-3B"></a>　此刹成佛道。</p>
  <p id="a3C">造光如来处，<a id="a-3D"></a>　得此微妙定，</p>
  <p id="a3E">诸佛之所说，<a id="a-3F"></a>　施不思议乐。</p>
  <p id="a3G">造光世尊所，<a id="a-3H"></a>　获得此三昧，</p>
  <p id="a3I">尔时我悉睹，<a id="a-3J"></a>　十方诸如来。</p>
  <p id="a3K">若得大威力，<a id="a-3L"></a>　乃能见是事，</p>
  <p id="a3M">安住此三昧，<a id="a-3N"></a>　示现诸神通，</p>
  <p id="a3O">百阿僧祇劫，<a id="a-3P"></a>　修习种种行，</p>
  <p id="a3Q">利益诸众生，<a id="a-3R"></a>　未曾有休息。</p>
  <p id="a3S">莲华上佛所，<a id="a-3T"></a>　得是三昧已，</p>
  <p id="a3U">我以种种化，<a id="a-3V"></a>　七十千众生，</p>
  <p id="a3W">皆悉令得修，<a id="a-3X"></a>　无上菩提道。</p>
  <p id="a3Y">最高如来所，<a id="a-3Z"></a>　专修诸梵行，</p>
  <p id="a3a">得微妙三昧，<a id="a-3b"></a>　施不思议乐。</p>
  <p id="a3c">最高善逝处，<a id="a-3d"></a>　又得普世定；</p>
  <p id="a3e">尔时复安住，<a id="a-3f"></a>　月出三摩提，</p>
  <p id="a3g">迦葉如来所，<a id="a-3h"></a>　得是深三昧。</p>
  <p id="a3i">大德我如此，<a id="a-3j"></a>　示现神变时，</p>
  <p id="a3k">摄取于往昔，<a id="a-3l"></a>　百千世神通。</p>
  <p id="a3m">若住此威势，<a id="a-3n"></a>　能作种种化，</p>
  <p id="a3o">我亦见诸佛，<a id="a-3p"></a>　现作如此行。</p>
  <p id="a3q">若有欲乐见，<a id="a-3r"></a>　诸佛世之师，</p>
  <p id="a3s">复有欲愿闻，<a id="a-3t"></a>　法轮深妙音，</p>
  <p id="a3u">亦乐拔世间，<a id="a-3v"></a>　一切生死苦，</p>
  <p id="a3w">当勤受持此，<a id="a-3x"></a>　清净三昧王。<a id="a-3y"></a>”</p>
  <p id="a3z">尔时，<a id="a-40"></a>诸天、<a id="a-41"></a>世人、<a id="a-42"></a>魔、<a id="a-43"></a>梵，<a id="a-44"></a>一切阎浮及阿修罗，<a id="a-45"></a>闻阿逸多师子吼已，<a id="a-46"></a>生希仰心叹未曾有。</p>
  <p data-pb></p>
  <h2 id="a47">赞佛音声辩才品第五</h2>
  <p id="a48">尔时，<a id="a-49"></a>不空见菩萨摩诃萨，<a id="a-4A"></a>即从三昧庠序而起。<a id="a-4B"></a>时诸人、<a id="a-4C"></a>天、<a id="a-4D"></a>龙、<a id="a-4E"></a>神、<a id="a-4F"></a>魔、<a id="a-4G"></a>梵、<a id="a-4H"></a>沙门、<a id="a-4I"></a>婆罗门、<a id="a-4J"></a>阿修罗等一切世间，<a id="a-4K"></a>皆悉赞言：<a id="a-4L"></a>“异哉至法！<a id="a-4M"></a>”</p>
  <p id="a4N">时，<a id="a-4O"></a>不空见告阿难言：<a id="a-4P"></a>“妙哉！<a id="a-4Q"></a>诸佛实为希有，<a id="a-4R"></a>世尊大悲无不具足，<a id="a-4S"></a>故名如来应正遍知，<a id="a-4T"></a>获得无上菩提之道，<a id="a-4U"></a>知一切法无生无行无得无失，<a id="a-4V"></a>波罗奈国仙人鹿苑，<a id="a-4W"></a>三转十二行无上法轮，<a id="a-4X"></a>沙门、<a id="a-4Y"></a>婆罗门、<a id="a-4Z"></a>诸天、<a id="a-4a"></a>魔、<a id="a-4b"></a>梵，<a id="a-4c"></a>一切世间无能转者，<a id="a-4d"></a>所谓是苦、<a id="a-4e"></a>是苦集、<a id="a-4f"></a>是苦灭、<a id="a-4g"></a>是苦灭道，<a id="a-4h"></a>八圣道分无数章句，<a id="a-4i"></a>无量诸相无限行处，<a id="a-4j"></a>如此义味赞诵解说，<a id="a-4k"></a>分别敷拆无不具足。<a id="a-4l"></a>”</p>
  <p id="a4m">时，<a id="a-4n"></a>不空见复告阿难：<a id="a-4o"></a>“善哉！<a id="a-4p"></a>诸佛大悲满足，<a id="a-4q"></a>故名如来应正遍知，<a id="a-4r"></a>得是无上菩提之道。<a id="a-4s"></a>今此大会诸声闻众，<a id="a-4t"></a>未曾闻法当令闻之，<a id="a-4u"></a>先所未说今当为说，<a id="a-4v"></a>不思议法当思议说，<a id="a-4w"></a>所未得法今当使得，<a id="a-4x"></a>未学之法令得修习，<a id="a-4y"></a>无相之法作有相说，<a id="a-4z"></a>略说少法启悟弘多。<a id="a-50"></a>今告此众诸阿罗汉，<a id="a-51"></a>毕竟作证无著真人，<a id="a-52"></a>永得解脱无始生死。<a id="a-53"></a>阿难当知，<a id="a-54"></a>譬如有人以一把[麥+戈]投恒河中，<a id="a-55"></a>谓能以此断彼驶流，<a id="a-56"></a>此人所作为难不耶？<a id="a-57"></a>”</p>
  <p id="a58">阿难答言：<a id="a-59"></a>“如是甚难。<a id="a-5A"></a>”</p>
  <p id="a5B">时，<a id="a-5C"></a>不空见语阿难言：<a id="a-5D"></a>“诸佛如来应正遍知得无上道，<a id="a-5E"></a>为诸声闻说未闻法倍难于彼。<a id="a-5F"></a>复次，<a id="a-5G"></a>阿难，<a id="a-5H"></a>譬如有人生无口舌，<a id="a-5I"></a>声震恒沙一切世界，<a id="a-5J"></a>此为难不？<a id="a-5K"></a>”</p>
  <p id="a5L">阿难答曰：<a id="a-5M"></a>“如是甚难。<a id="a-5N"></a>”</p>
  <p id="a5O">不空见言：<a id="a-5P"></a>“诸佛如来应正遍知得无上道，<a id="a-5Q"></a>为诸声闻不思议法作思议说尤难于彼。<a id="a-5R"></a>复次，<a id="a-5S"></a>阿难，<a id="a-5T"></a>譬如有人指虚空中示种种色，<a id="a-5U"></a>为难不耶？<a id="a-5V"></a>”</p>
  <p id="a5W">阿难答曰：<a id="a-5X"></a>“如是实难。<a id="a-5Y"></a>”</p>
  <p id="a5Z">不空见言：<a id="a-5a"></a>“诸佛如来应正遍知得无上道，<a id="a-5b"></a>令诸声闻所未得法今当令得弥难于彼。<a id="a-5c"></a>复次，<a id="a-5d"></a>阿难，<a id="a-5e"></a>譬如有人无有手足及咒术力，<a id="a-5f"></a>担须弥山或欲履水，<a id="a-5g"></a>或持浮木渡于大海，<a id="a-5h"></a>此为难不？<a id="a-5i"></a>”</p>
  <p id="a5j">阿难答曰：<a id="a-5k"></a>“如是甚难。<a id="a-5l"></a>”</p>
  <p id="a5m">不空见言：<a id="a-5n"></a>“诸佛如来应正遍知得无上道，<a id="a-5o"></a>为诸声闻以无相法作有相说，<a id="a-5p"></a>以未学法作有学说又难于彼。<a id="a-5q"></a>”</p>
  <p id="a5r">时，<a id="a-5s"></a>不空见即说偈言：</p>
  <p id="a5t">“诸佛不思议，<a id="a-5u"></a>　深行大慈悲，</p>
  <p id="a5v">常施法光明，<a id="a-5w"></a>　相继恒不绝。</p>
  <p id="a5x">无数那由他，<a id="a-5y"></a>　亿劫甚难见，</p>
  <p id="a5z">无比最胜尊，<a id="a-60"></a>　未闻当令闻。</p>
  <p id="a61">有为缘起转，<a id="a-62"></a>　无实恒虚伪，</p>
  <p id="a63">毕竟常无生，<a id="a-64"></a>　一切法空故。</p>
  <p id="a65">诸佛所行慈，<a id="a-66"></a>　不可得思议，</p>
  <p id="a67">佛说所未说，<a id="a-68"></a>　如此难见法，</p>
  <p id="a69">利益诸人天，<a id="a-6A"></a>　普及于一切。</p>
  <p id="a6B">诸如来深解，<a id="a-6C"></a>　不可思议法，</p>
  <p id="a6D">能为声闻众，<a id="a-6E"></a>　说有思议法，</p>
  <p id="a6F">佛说无相法，<a id="a-6G"></a>　能作有相说。</p>
  <p id="a6H">外道痴所迷，<a id="a-6I"></a>　不识生死源，</p>
  <p id="a6J">如来既知已，<a id="a-6K"></a>　皆悉令摧伏。</p>
  <p id="a6L">住十力敷演，<a id="a-6M"></a>　未得法令得，</p>
  <p id="a6N">世尊真实说，<a id="a-6O"></a>　利益诸人天。</p>
  <p id="a6P">欲以一把[麥+戈]，<a id="a-6Q"></a>　断截恒河水，</p>
  <p id="a6R">长老此虽难，<a id="a-6S"></a>　未足称为难；</p>
  <p id="a6T">世依说无生，<a id="a-6U"></a>　斯难过于彼。</p>
  <p id="a6V">若人无口舌，<a id="a-6W"></a>　声震遍诸刹，</p>
  <p id="a6X">虽复能如此，<a id="a-6Y"></a>　不足以为难；</p>
  <p id="a6Z">未学令得学，<a id="a-6a"></a>　是则最甚难。</p>
  <p id="a6b">若人指空中，<a id="a-6c"></a>　言有种种色，</p>
  <p id="a6d">诚能为此事，<a id="a-6e"></a>　岂足称甚难？</p>
  <p id="a6f">未得法令得，<a id="a-6g"></a>　我说最为难。</p>
  <p id="a6h">若人无手足，<a id="a-6i"></a>　担负须弥山，</p>
  <p id="a6j">欲渡于大海，<a id="a-6k"></a>　未足以为难；</p>
  <p id="a6l">无相说有相，<a id="a-6m"></a>　此则倍难彼！<a id="a-6n"></a>”</p>
  <p id="a6o">时，<a id="a-6p"></a>不空见复告阿难：<a id="a-6q"></a>“诸佛世尊希有殊特，<a id="a-6r"></a>于阿僧祇无量诸法，<a id="a-6s"></a>决定究竟到于彼岸，<a id="a-6t"></a>故名如来应正遍知，<a id="a-6u"></a>戒、<a id="a-6v"></a>定、<a id="a-6w"></a>慧、<a id="a-6x"></a>解脱知见等众一切法相无取著行，<a id="a-6y"></a>建胜宝幢出一大音。<a id="a-6z"></a>若有众生乐闻施惠得解脱者，<a id="a-70"></a>即生念言：<a id="a-71"></a>‘如来为我说施利益。<a id="a-72"></a>’若有众生乐闻禁戒得解脱者，<a id="a-73"></a>即生念言：<a id="a-74"></a>‘如来为我说戒饶益。<a id="a-75"></a>’若有众生乐闻三昧得解脱者，<a id="a-76"></a>即生念言：<a id="a-77"></a>‘如来为我说于三昧。<a id="a-78"></a>’若有众生乐闻智慧得解脱者，<a id="a-79"></a>即生念言：<a id="a-7A"></a>‘如来今者为我说智。<a id="a-7B"></a>’若有众生乐闻解脱得济度者，<a id="a-7C"></a>即生念言：<a id="a-7D"></a>‘如来今日为说解脱。<a id="a-7E"></a>’若有众生乐闻解脱知见之者，<a id="a-7F"></a>即生念言：<a id="a-7G"></a>‘如来为我说于知见。<a id="a-7H"></a>’若有众生乐于生天得解脱者，<a id="a-7I"></a>即生念言：<a id="a-7J"></a>‘如来为我说于生天。<a id="a-7K"></a>’若有众生乐闻无常得解脱者，<a id="a-7L"></a>即生念言：<a id="a-7M"></a>‘如来为我说于无常。<a id="a-7N"></a>’若有众生乐闻说苦而得解脱，<a id="a-7O"></a>即生念言：<a id="a-7P"></a>‘如来今者为我说苦。<a id="a-7Q"></a>’若有众生乐闻无我得解脱者，<a id="a-7R"></a>即生念言：<a id="a-7S"></a>‘如来今者为说无我。<a id="a-7T"></a>’若有众生乐闻寂灭得解脱者，<a id="a-7U"></a>即生念言：<a id="a-7V"></a>‘如来为我说寂灭法。<a id="a-7W"></a>’若有众生乐闻不净得解脱者，<a id="a-7X"></a>即生念言：<a id="a-7Y"></a>‘如来为我说不净法。<a id="a-7Z"></a>’若诸众生乐闻无上道得解脱者，<a id="a-7a"></a>即生念言：<a id="a-7b"></a>‘如来今者为我赞叹诸佛功德说大乘法。<a id="a-7c"></a>’无一众生闻如来说如此法已不解脱者。<a id="a-7d"></a>”</p>
  <p id="a7e">时，<a id="a-7f"></a>不空见即说偈言：</p>
  <p id="a7g">“此闻调御师，<a id="a-7h"></a>　于众中演说，</p>
  <p id="a7i">戒定慧解脱，<a id="a-7j"></a>　解脱知见等，</p>
  <p id="a7k">如是一切法，<a id="a-7l"></a>　宣说皆作佛。</p>
  <p id="a7m">乐闻说施戒，<a id="a-7n"></a>　而得解脱者，</p>
  <p id="a7o">各闻世间依，<a id="a-7p"></a>　叹施戒功德。</p>
  <p id="a7q">乐闻说定智，<a id="a-7r"></a>　解脱功德者，</p>
  <p id="a7s">即闻佛世尊，<a id="a-7t"></a>　演不思议音。</p>
  <p id="a7u">乐生天解脱，<a id="a-7v"></a>　牟尼即为演。</p>
  <p id="a7w">乐闻智慧者，<a id="a-7x"></a>　天中天今说。</p>
  <p id="a7y">乐闻无常苦，<a id="a-7z"></a>　无我不净说，</p>
  <p id="a80">寂灭等诸音，<a id="a-81"></a>　而得解脱者，</p>
  <p id="a82">即时便得闻，<a id="a-83"></a>　不可思议声。</p>
  <p id="a84">若有欲乐闻，<a id="a-85"></a>　辟支佛功德，</p>
  <p id="a86">善逝今便为，<a id="a-87"></a>　说斯缘觉乘。</p>
  <p id="a88">闻佛诸功德，<a id="a-89"></a>　如此解脱乘，</p>
  <p id="a8A">世尊说法已，<a id="a-8B"></a>　众生求菩提。</p>
  <p id="a8C">如此一切音，<a id="a-8D"></a>　不可得思议，</p>
  <p id="a8E">佛所宣诸法，<a id="a-8F"></a>　利益于世间。</p>
  <p id="a8G">既蒙解种种，<a id="a-8H"></a>　清净之妙声，</p>
  <p id="a8I">即时悉皆发，<a id="a-8J"></a>　无上菩提心。<a id="a-8K"></a>”</p>
  <p id="a8L">时，<a id="a-8M"></a>不空见复告阿难：<a id="a-8N"></a>“诸佛世尊殊特希有，<a id="a-8O"></a>成满一切无数善根，<a id="a-8P"></a>故名如来应正遍知，<a id="a-8Q"></a>亲近供养无量诸佛，<a id="a-8R"></a>布施调伏一心寂定，<a id="a-8S"></a>今得无上菩提之道，<a id="a-8T"></a>具足成就无数辩才。<a id="a-8U"></a>释迦如来得无量辩、<a id="a-8V"></a>最无上辩、<a id="a-8W"></a>无能答辩、<a id="a-8X"></a>无取著辩、<a id="a-8Y"></a>胜解脱辩、<a id="a-8Z"></a>无挂碍辩、<a id="a-8a"></a>成就性辩、<a id="a-8b"></a>成教化辩、<a id="a-8c"></a>施无热辩、<a id="a-8d"></a>有无问辩、<a id="a-8e"></a>豫知之辩、<a id="a-8f"></a>若有相辩、<a id="a-8g"></a>若无相辩、<a id="a-8h"></a>静默然辩、<a id="a-8i"></a>能除恚辩、<a id="a-8j"></a>种种章句及名字辩、<a id="a-8k"></a>甚深句字及宣示辩、<a id="a-8l"></a>宣示甚深调柔之辩、<a id="a-8m"></a>无量譬辩、<a id="a-8n"></a>无问答辩、<a id="a-8o"></a>具足定辩、<a id="a-8p"></a>具广大辩、<a id="a-8q"></a>具难思议辩、<a id="a-8r"></a>具开敷辩、<a id="a-8s"></a>具清净辩、<a id="a-8t"></a>具无毁辩、<a id="a-8u"></a>具足聪慧无毁损辩、<a id="a-8v"></a>具心无著辩、<a id="a-8w"></a>具心无吝辩、<a id="a-8x"></a>具足无失字句之辩、<a id="a-8y"></a>具无盗辩、<a id="a-8z"></a>具无妄辩、<a id="a-90"></a>具足开发说法意辩、<a id="a-91"></a>具足说法开发烦恼生净心辩、<a id="a-92"></a>具足亲近说章句辩、<a id="a-93"></a>具说过去辩、<a id="a-94"></a>具说未来辩、<a id="a-95"></a>具说现在辩、<a id="a-96"></a>具说希有辩、<a id="a-97"></a>具足无生胜妙智辩、<a id="a-98"></a>具足一切大众喜辩。<a id="a-99"></a>”</p>
  <p id="a9A">时不空见，<a id="a-9B"></a>即说偈言：</p>
  <p id="a9C">“昔已曾至心，<a id="a-9D"></a>　供养无量佛，</p>
  <p id="a9E">是以人中尊，<a id="a-9F"></a>　今得无上道。</p>
  <p id="a9G">不思议善根，<a id="a-9H"></a>　阿僧祇诸辩，</p>
  <p id="a9I">无碍开发辩，<a id="a-9J"></a>　佛得此众辩。</p>
  <p id="a9K">无上解脱辩；<a id="a-9L"></a>　成就教化辩；</p>
  <p id="a9M">广宣诸相辩；<a id="a-9N"></a>　有问无问辩；</p>
  <p id="a9O">种种说甚深，<a id="a-9P"></a>　随顺譬类辩；</p>
  <p id="a9Q">清净难思音，<a id="a-9R"></a>　具足妙说辩；</p>
  <p id="a9S">淳净义成就，<a id="a-9T"></a>　决定众相辩；</p>
  <p id="a9U">不思及不退，<a id="a-9V"></a>　无卑无下辩；</p>
  <p id="a9W">善哉明慧人，<a id="a-9X"></a>　无著无毁辩；</p>
  <p id="a9Y">不失字章句，<a id="a-9Z"></a>　无妄摄乐辩；</p>
  <p id="a9a">能断烦恼心，<a id="a-9b"></a>　不忘十力辩；</p>
  <p id="a9c">最上及亲近，<a id="a-9d"></a>　宣说三世辩；</p>
  <p id="a9e">若圣与不圣，<a id="a-9f"></a>　如此随顺辩；</p>
  <p id="a9g">无远无生等，<a id="a-9h"></a>　近听远闻辩；</p>
  <p id="a9i">说善逝功德，<a id="a-9j"></a>　音声清畅辩。</p>
  <p id="a9k">若人以一毛，<a id="a-9l"></a>　点取大海水，</p>
  <p id="a9m">可知其数量，<a id="a-9n"></a>　能令干竭尽；</p>
  <p id="a9o">无有知诸佛，<a id="a-9p"></a>　如来大胜辩。</p>
  <p id="a9q">或有量虚空，<a id="a-9r"></a>　能知其边际，</p>
  <p id="a9s">能秤须弥山，<a id="a-9t"></a>　亦可识斤两。</p>
  <p id="a9u">如来智辩力，<a id="a-9v"></a>　无能摧伏者，</p>
  <p id="a9w">虽复历劫数，<a id="a-9x"></a>　不测如斯辩。<a id="a-9y"></a>”</p>
  <p id="a9z">时，<a id="a-A0"></a>不空见复告阿难：<a id="a-A1"></a>“长老当知，<a id="a-A2"></a>诸佛世尊大梵音声、<a id="a-A3"></a>师子音声、<a id="a-A4"></a>雄猛之声、<a id="a-A5"></a>龙王音声、<a id="a-A6"></a>弦声、<a id="a-A7"></a>歌声、<a id="a-A8"></a>柔软好声、<a id="a-A9"></a>大小雷声、<a id="a-AA"></a>不思议声、<a id="a-AB"></a>无量妙声、<a id="a-AC"></a>无边胜声、<a id="a-AD"></a>满足音声、<a id="a-AE"></a>不退之声、<a id="a-AF"></a>迦陵频伽声、<a id="a-AG"></a>清净欢喜声、<a id="a-AH"></a>如来分别声、<a id="a-AI"></a>如来识了声、<a id="a-AJ"></a>如来甚深声、<a id="a-AK"></a>如来无毁声、<a id="a-AL"></a>如来不却声、<a id="a-AM"></a>如来清彻声、<a id="a-AN"></a>无衰无损声、<a id="a-AO"></a>如来美妙声、<a id="a-AP"></a>如来最美声、<a id="a-AQ"></a>如来无不美声、<a id="a-AR"></a>如来广具足一切功德声，<a id="a-AS"></a>是处说如来应正遍知，<a id="a-AT"></a>以一音声令一世界，<a id="a-AU"></a>其中众生皆悉乐闻。<a id="a-AV"></a>又以一音令二世界，<a id="a-AW"></a>其中众生亦愿乐闻。<a id="a-AX"></a>如来一音，<a id="a-AY"></a>乃至百千万亿那由他无边世界，<a id="a-AZ"></a>其中众生乐闻亦然。<a id="a-Aa"></a>彼处众生闻如来声，<a id="a-Ab"></a>如是解了，<a id="a-Ac"></a>如是识知，<a id="a-Ad"></a>皆言如来为我说法。<a id="a-Ae"></a>如是，<a id="a-Af"></a>阿难，<a id="a-Ag"></a>诸佛如来不思议音利益之声，<a id="a-Ah"></a>譬如日轮照阎浮提，<a id="a-Ai"></a>有目众生皆蒙慧利；<a id="a-Aj"></a>如是如来应正遍知，<a id="a-Ak"></a>音声法轮清净微妙，<a id="a-Al"></a>济拔一切亦复如是。</p>
  <p id="aAm">“长老阿难，<a id="a-An"></a>譬如初春十五日夜月轮圆满，<a id="a-Ao"></a>清明澄照无诸霞翳，<a id="a-Ap"></a>阎浮提人皆出游观得恣欢娱，<a id="a-Aq"></a>缘月盛故；<a id="a-Ar"></a>如是如来应正遍知，<a id="a-As"></a>音声法轮清净微妙，<a id="a-At"></a>众生所以得利益者，<a id="a-Au"></a>缘遇如来法光明故。<a id="a-Av"></a>长老阿难，<a id="a-Aw"></a>譬如众川江河溪壑巨细诸水，<a id="a-Ax"></a>悉入大海皆成一味，<a id="a-Ay"></a>而此一味具足众味，<a id="a-Az"></a>亦有无量诸妙珍宝，<a id="a-B0"></a>人及非人虽贪此宝，<a id="a-B1"></a>大海深广难可得渡；<a id="a-B2"></a>如是如来应正遍知，<a id="a-B3"></a>清净音声法轮难解，<a id="a-B4"></a>令诸众生得法宝利，<a id="a-B5"></a>无量安乐亦复如是。<a id="a-B6"></a>长老阿难，<a id="a-B7"></a>譬如大地开发种子生长万物，<a id="a-B8"></a>利益众生无不丰溢，<a id="a-B9"></a>聚落城邑帝王京畿，<a id="a-BA"></a>一切境界皆依此地；<a id="a-BB"></a>如是如来应正遍知，<a id="a-BC"></a>音声法轮清净微妙，<a id="a-BD"></a>拯救一切无量众生，<a id="a-BE"></a>悉令欢乐亦复如是。<a id="a-BF"></a>长老阿难，<a id="a-BG"></a>譬如虚空，<a id="a-BH"></a>世间去来无所妨碍，<a id="a-BI"></a>而此虚空能安乐物；<a id="a-BJ"></a>如是如来应正遍知，<a id="a-BK"></a>音声法轮清净微妙，<a id="a-BL"></a>饶益一切亦复如是。<a id="a-BM"></a>长老阿难，<a id="a-BN"></a>譬如三十三天上，<a id="a-BO"></a>波利质多、<a id="a-BP"></a>拘毗罗树华叶芬敷，<a id="a-BQ"></a>诸天游观莫不欢适；<a id="a-BR"></a>如是如来音声法轮，<a id="a-BS"></a>清净敷演一切法声，<a id="a-BT"></a>甘露利乐亦复如是。<a id="a-BU"></a>”</p>
  <p id="aBV">时，<a id="a-BW"></a>不空见即说偈言：</p>
  <p id="aBX">“世尊梵王音，<a id="a-BY"></a>　阎浮提第一，</p>
  <p id="aBZ">师子雄猛声，<a id="a-Ba"></a>　及以大龙声，</p>
  <p id="aBb">弦竹调软音，<a id="a-Bc"></a>　十方不思议，</p>
  <p id="aBd">钟鼓雷吼声，<a id="a-Be"></a>　无边普震声，</p>
  <p id="aBf">佛土满足声，<a id="a-Bg"></a>　未曾衰减声，</p>
  <p id="aBh">迦陵频迦声，<a id="a-Bi"></a>　爱顺欢喜声，</p>
  <p id="aBj">圣喜无浊声，<a id="a-Bk"></a>　教与无教声，</p>
  <p id="aBl">甚深无为声，<a id="a-Bm"></a>　无讥毁谤声，</p>
  <p id="aBn">难见善分别，<a id="a-Bo"></a>　句字之音声，</p>
  <p id="aBp">无诸衰损声，<a id="a-Bq"></a>　美妙普遍声，</p>
  <p id="aBr">无有系缚声，<a id="a-Bs"></a>　及无遗忘声。</p>
  <p id="aBt">一切功德声，<a id="a-Bu"></a>　世间依所说，</p>
  <p id="aBv">能以一音声，<a id="a-Bw"></a>　遍满一切界，</p>
  <p id="aBx">调伏群萌类，<a id="a-By"></a>　欢喜悉乐闻，</p>
  <p id="aBz">皆云今如来，<a id="a-C0"></a>　独为我说法。</p>
  <p id="aC1">如来以一音，<a id="a-C2"></a>　乃至恒河沙，</p>
  <p id="aC3">无量世界中，<a id="a-C4"></a>　众生皆乐闻。</p>
  <p id="aC5">譬如出晖明，<a id="a-C6"></a>　照耀一切物；</p>
  <p id="aC7">世尊如是音，<a id="a-C8"></a>　为众演说法。</p>
  <p id="aC9">初春十五日，<a id="a-CA"></a>　满月光澄净，</p>
  <p id="aCB">如此明月轮，<a id="a-CC"></a>　遍照阎浮提，</p>
  <p id="aCD">皆令得欢乐，<a id="a-CE"></a>　利益亦无边；</p>
  <p id="aCF">世依犹斯月，<a id="a-CG"></a>　睹者无不欣。</p>
  <p id="aCH">清净妙音声，<a id="a-CI"></a>　能为利一切，</p>
  <p id="aCJ">阎浮提最上，<a id="a-CK"></a>　不可得思议。</p>
  <p id="aCL">如大海无边，<a id="a-CM"></a>　众宝之所出，</p>
  <p id="aCN">深广难可济，<a id="a-CO"></a>　饶益一切众；</p>
  <p id="aCP">大胜佛如是，<a id="a-CQ"></a>　最上无过者，</p>
  <p id="aCR">有教无教等，<a id="a-CS"></a>　音声甚难解。</p>
  <p id="aCT">清净无所毁，<a id="a-CU"></a>　能施一切乐，</p>
  <p id="aCV">于此三千刹，<a id="a-CW"></a>　安置一切众；</p>
  <p id="aCX">佛音声如是，<a id="a-CY"></a>　利物难思议。</p>
  <p id="aCZ">虚空无挂碍，<a id="a-Ca"></a>　能通诸飞行；</p>
  <p id="aCb">世尊音如是，<a id="a-Cc"></a>　广润一切众。</p>
  <p id="aCd">如天香华树，<a id="a-Ce"></a>　敷荣善利益；</p>
  <p id="aCf">如来诸音声，<a id="a-Cg"></a>　具足益世间。</p>
  <p id="aCh">我于一劫中，<a id="a-Ci"></a>　说佛声功德，</p>
  <p id="aCj">虽复历百劫，<a id="a-Ck"></a>　不测其始终；</p>
  <p id="aCl">诸佛亦如是，<a id="a-Cm"></a>　不可思议音，</p>
  <p id="aCn">十方诸众生，<a id="a-Co"></a>　异口无边辩，</p>
  <p id="aCp">说佛声功德，<a id="a-Cq"></a>　不能尽其际。</p>
  <p id="aCr">世间依如是，<a id="a-Cs"></a>　不可思议音！</p>
  <p id="aCt">若有诸水陆，<a id="a-Cu"></a>　一切众生等，</p>
  <p id="aCv">假令悉得佛，<a id="a-Cw"></a>　不测声涯底。</p>
  <p id="aCx">诸善逝如是，<a id="a-Cy"></a>　不可思议音！</p>
  <p id="aCz">如此调御师，<a id="a-D0"></a>　音声无与匹，</p>
  <p id="aD1">若能随顺念，<a id="a-D2"></a>　终不堕恶趣。</p>
  <p id="aD3">若有诸菩萨，<a id="a-D4"></a>　闻佛具足音，</p>
  <p id="aD5">当得佛法王，<a id="a-D6"></a>　不思议音声。<a id="a-D7"></a>”</p>
  <p id="aD8">时，<a id="a-D9"></a>四天王、<a id="a-DA"></a>释提桓因、<a id="a-DB"></a>焰摩天子、<a id="a-DC"></a>兜率天子、<a id="a-DD"></a>自在天子及大自在，<a id="a-DE"></a>并与其子名曰商主，<a id="a-DF"></a>大梵天王、<a id="a-DG"></a>净居诸天，<a id="a-DH"></a>复有大力威德诸天，<a id="a-DI"></a>欲色二界诸天子等，<a id="a-DJ"></a>闻不空见菩萨所说佛声功德，<a id="a-DK"></a>叹未曾有，<a id="a-DL"></a>以天栴檀细末之香，<a id="a-DM"></a>散不空见菩萨摩诃萨，<a id="a-DN"></a>乃至十方供养已毕。</p>
  <p id="aDO">时，<a id="a-DP"></a>有六十亿百千那由他欲色诸天，<a id="a-DQ"></a>闻此音声皆种无上菩提善根。<a id="a-DR"></a>五千比丘亦发无上菩提之心，<a id="a-DS"></a>被弘誓铠。<a id="a-DT"></a>七百千万诸比丘尼，<a id="a-DU"></a>发无上心及弘誓愿。<a id="a-DV"></a>百千优婆塞从华座起，<a id="a-DW"></a>诣不空见大菩萨所。<a id="a-DX"></a>复有二亿百千那由他诸女人等，<a id="a-DY"></a>各脱身上珠宝璎珞，<a id="a-DZ"></a>奉不空见菩萨摩诃萨，<a id="a-Da"></a>亦发无上菩提大愿。</p>
  <p data-pb></p>
  <h2 id="aDb">赞如来功德品第六</h2>
  <p id="aDc">尔时，<a id="a-Dd"></a>不空见菩萨摩诃萨告阿难言：<a id="a-De"></a>“奇哉！<a id="a-Df"></a>希有诸佛如来，<a id="a-Dg"></a>具足深知生死往来，<a id="a-Dh"></a>忆识生处亲戚眷属，<a id="a-Di"></a>善知烦恼诸恶过患，<a id="a-Dj"></a>具足相好，<a id="a-Dk"></a>具足行舍、<a id="a-Dl"></a>大舍意念、<a id="a-Dm"></a>戒、<a id="a-Dn"></a>定、<a id="a-Do"></a>智慧、<a id="a-Dp"></a>解脱、<a id="a-Dq"></a>解脱知见，<a id="a-Dr"></a>具足六通到于彼岸，<a id="a-Ds"></a>若慈大慈、<a id="a-Dt"></a>若悲大悲、<a id="a-Du"></a>若喜大喜、<a id="a-Dv"></a>若舍大舍，<a id="a-Dw"></a>最胜无伦到于彼岸，<a id="a-Dx"></a>威仪神通一切诸法最胜无碍到于彼岸，<a id="a-Dy"></a>若处非处示导诸方利益最胜到于彼岸，<a id="a-Dz"></a>及舍摩他、<a id="a-E0"></a>毗婆舍那最胜无比到于彼岸，<a id="a-E1"></a>一切禅定解脱三昧、<a id="a-E2"></a>三摩跋提最胜无上亦到彼岸，<a id="a-E3"></a>无贪、<a id="a-E4"></a>无嗔、<a id="a-E5"></a>无痴、<a id="a-E6"></a>无慢、<a id="a-E7"></a>无惛、<a id="a-E8"></a>无过、<a id="a-E9"></a>无有慢慢、<a id="a-EA"></a>无惑无恚，<a id="a-EB"></a>度脱五道、<a id="a-EC"></a>四毗舍罗、<a id="a-ED"></a>众生善根、<a id="a-EE"></a>业报论议最胜无等到于彼岸，<a id="a-EF"></a>一切众生戒聚不断，<a id="a-EG"></a>不漏不浊无杂无言，<a id="a-EH"></a>慧明清净勇猛殊胜，<a id="a-EI"></a>沙门、<a id="a-EJ"></a>婆罗门、<a id="a-EK"></a>人、<a id="a-EL"></a>天、<a id="a-EM"></a>魔、<a id="a-EN"></a>梵，<a id="a-EO"></a>一切世间之大法主，<a id="a-EP"></a>无一众生能测如来戒定之分如毛发许，<a id="a-EQ"></a>更无有人能超过者。<a id="a-ER"></a>长老当知，<a id="a-ES"></a>应如是观：<a id="a-ET"></a>‘我能究尽虚空边际，<a id="a-EU"></a>不能度量诸佛世尊戒、<a id="a-EV"></a>定、<a id="a-EW"></a>智慧、<a id="a-EX"></a>解脱知见。<a id="a-EY"></a>所以者何？<a id="a-EZ"></a>以无边故。<a id="a-Ea"></a>’如来戒定神通诸法，<a id="a-Eb"></a>非是浅识之所思议，<a id="a-Ec"></a>深不可测无能穷者。<a id="a-Ed"></a>”</p>
  <p id="aEe">时，<a id="a-Ef"></a>不空见即说偈言：</p>
  <p id="aEg">“世尊生死尽，<a id="a-Eh"></a>　住胎难思议，</p>
  <p id="aEi">法性以为母，<a id="a-Ej"></a>　不可得为比。</p>
  <p id="aEk">具足善功德，<a id="a-El"></a>　世间无能及，</p>
  <p id="aEm">身相三十二，<a id="a-En"></a>　八十种妙好。</p>
  <p id="aEo">世间叵思议，<a id="a-Ep"></a>　摄取诸善业，</p>
  <p id="aEq">妙哉人中尊，<a id="a-Er"></a>　具足善超出。</p>
  <p id="aEs">若舍及大舍，<a id="a-Et"></a>　烦恼心解脱，</p>
  <p id="aEu">方便诸胜业，<a id="a-Ev"></a>　满足无与等。</p>
  <p id="aEw">具足戒定智，<a id="a-Ex"></a>　解脱知见分，</p>
  <p id="aEy">诸佛法无边，<a id="a-Ez"></a>　六通到彼岸。</p>
  <p id="aF0">如来具慈悲，<a id="a-F1"></a>　喜舍诸行处，</p>
  <p id="aF2">能解众生缚，<a id="a-F3"></a>　拔济种种苦。</p>
  <p id="aF4">诸佛深智聚，<a id="a-F5"></a>　不可得思议，</p>
  <p id="aF6">威仪无等比，<a id="a-F7"></a>　神通到彼岸。</p>
  <p id="aF8">无诸烦恼行，<a id="a-F9"></a>　善解于真谛，</p>
  <p id="aFA">若处及非处，<a id="a-FB"></a>　利益悉具足。</p>
  <p id="aFC">定解脱如此，<a id="a-FD"></a>　不可得思议，</p>
  <p id="aFE">善解舍摩他，<a id="a-FF"></a>　毗婆舍那等。</p>
  <p id="aFG">已到世所无，<a id="a-FH"></a>　永离诸恶心，</p>
  <p id="aFI">善学定解脱，<a id="a-FJ"></a>　除灭愚痴患。</p>
  <p id="aFK">净戒不断绝，<a id="a-FL"></a>　不漏亦不浊，</p>
  <p id="aFM">善学戒无失，<a id="a-FN"></a>　勇健明哲人。</p>
  <p id="aFO">无有一众生，<a id="a-FP"></a>　而怀疑谤心，</p>
  <p id="aFQ">沙门婆罗门，<a id="a-FR"></a>　人天及魔梵，</p>
  <p id="aFS">心信不怀疑，<a id="a-FT"></a>　常善学清净。</p>
  <p id="aFU">我能知虚空，<a id="a-FV"></a>　四方广大相；</p>
  <p id="aFW">不能测勇猛，<a id="a-FX"></a>　无上清净戒。</p>
  <p id="aFY">能以一气吹，<a id="a-FZ"></a>　海水令枯涸；</p>
  <p id="aFa">不能测如来，<a id="a-Fb"></a>　清净法明戒。</p>
  <p id="aFc">能以一气吹，<a id="a-Fd"></a>　须弥令碎尽，</p>
  <p id="aFe">大小转轮山，<a id="a-Ff"></a>　亦复成粉尘；</p>
  <p id="aFg">不能测如来，<a id="a-Fh"></a>　净戒之崖际，</p>
  <p id="aFi">虽复历劫数，<a id="a-Fj"></a>　不能得其量。<a id="a-Fk"></a>”</p>
  <p id="aFl">时，<a id="a-Fm"></a>不空见菩萨心生念言：<a id="a-Fn"></a>“善哉如来应正遍知，<a id="a-Fo"></a>愿屈威神降临众会！<a id="a-Fp"></a>我今欲为诸菩萨等，<a id="a-Fq"></a>请问如来念佛三昧。<a id="a-Fr"></a>世尊先于大众之中，<a id="a-Fs"></a>虽说其名竟不敷演，<a id="a-Ft"></a>便入静室右胁而卧。<a id="a-Fu"></a>”</p>
  <p id="aFv">尔时，<a id="a-Fw"></a>世尊即知其念，<a id="a-Fx"></a>佛神力故令此三千大千世界，<a id="a-Fy"></a>六种震动具十八变。<a id="a-Fz"></a>亦如前说放大光明，<a id="a-G0"></a>普照此土娑婆世界，<a id="a-G1"></a>日月星宿、<a id="a-G2"></a>欲界诸天、<a id="a-G3"></a>无边恒沙众梵天等，<a id="a-G4"></a>其明隐蔽悉不复现，<a id="a-G5"></a>唯佛神光显耀殊特。<a id="a-G6"></a>愍众生故即从卧起，<a id="a-G7"></a>齐整衣服往大会所。<a id="a-G8"></a>时诸世间人、<a id="a-G9"></a>天、<a id="a-GA"></a>沙门、<a id="a-GB"></a>婆罗门等及阿修罗，<a id="a-GC"></a>各见如来殊胜光明，<a id="a-GD"></a>从华座起往诣佛所，<a id="a-GE"></a>恭敬合掌却住一面。</p>
  <p id="aGF">时，<a id="a-GG"></a>不空见遥睹佛来，<a id="a-GH"></a>容色端严威仪庠序，<a id="a-GI"></a>仰瞻相好无不具足，<a id="a-GJ"></a>见已即告长老阿难：<a id="a-GK"></a>“世尊今从静室而来，<a id="a-GL"></a>必当敷演显发最胜第一义谛无虚妄说、<a id="a-GM"></a>巧妙宣说、<a id="a-GN"></a>无分别说，<a id="a-GO"></a>善能思量不起恶业，<a id="a-GP"></a>身业无毁、<a id="a-GQ"></a>口业无讥、<a id="a-GR"></a>意业无失三业皆净，<a id="a-GS"></a>戒、<a id="a-GT"></a>定、<a id="a-GU"></a>智慧及以解脱、<a id="a-GV"></a>解脱知见亦悉具足，<a id="a-GW"></a>无上方便神通利益，<a id="a-GX"></a>不思议辩殊特具足，<a id="a-GY"></a>善知生死无能过者，<a id="a-GZ"></a>住胎清净、<a id="a-Ga"></a>母族豪胜、<a id="a-Gb"></a>众善功德最为具足，<a id="a-Gc"></a>不可思议相好具足，<a id="a-Gd"></a>往昔因缘及意具足，<a id="a-Ge"></a>烦恼解脱心得具足，<a id="a-Gf"></a>若舍大舍超出具足，<a id="a-Gg"></a>五识无取离染具足，<a id="a-Gh"></a>五分法身清净具足，<a id="a-Gi"></a>究竟已到六通诸法及法性相皆到彼岸，<a id="a-Gj"></a>毗婆舍那及舍摩他、<a id="a-Gk"></a>根、<a id="a-Gl"></a>力、<a id="a-Gm"></a>觉、<a id="a-Gn"></a>道到于彼岸，<a id="a-Go"></a>慈悲喜舍不可思议，<a id="a-Gp"></a>深心惭愧到于彼岸，<a id="a-Gq"></a>已至诸法自在彼岸，<a id="a-Gr"></a>过去、<a id="a-Gs"></a>未来、<a id="a-Gt"></a>现在诸法皆悉知见不著不退，<a id="a-Gu"></a>能知一切过去身业，<a id="a-Gv"></a>亦知转变到于彼岸，<a id="a-Gw"></a>口意二业亦复如是。<a id="a-Gx"></a>长老阿难，<a id="a-Gy"></a>如来世尊一念能知一切众生心行善恶莫不了达。<a id="a-Gz"></a>”</p>
  <p id="aH0">时，<a id="a-H1"></a>不空见告阿难言：<a id="a-H2"></a>“譬如大海深广难渡，<a id="a-H3"></a>诸佛戒品渊旷亦然。<a id="a-H4"></a>譬如须弥永不可倾，<a id="a-H5"></a>如来定品难动亦然。<a id="a-H6"></a>长老阿难，<a id="a-H7"></a>譬如虚空，<a id="a-H8"></a>清净容纳无有齐限，<a id="a-H9"></a>诸佛三昧摄取无边清净智品，<a id="a-HA"></a>又摄一切众生净心。<a id="a-HB"></a>长老阿难，<a id="a-HC"></a>譬如日光，<a id="a-HD"></a>悉能临照无量色像，<a id="a-HE"></a>如来法光无幽不烛。<a id="a-HF"></a>长老阿难，<a id="a-HG"></a>譬如大火，<a id="a-HH"></a>焚烧山野一切众物，<a id="a-HI"></a>如来法火能烧众生无量烦恼永得清净。<a id="a-HJ"></a>长老阿难，<a id="a-HK"></a>譬如涌泉，<a id="a-HL"></a>盈流出外成于渊池，<a id="a-HM"></a>能洗万物皆令洁净，<a id="a-HN"></a>如来法水亦除众生一切结累常得获安。<a id="a-HO"></a>长老阿难，<a id="a-HP"></a>譬如医王，<a id="a-HQ"></a>善疗众生种种疾患，<a id="a-HR"></a>如来法药能消众生生死重病皆使永除。<a id="a-HS"></a>长老阿难，<a id="a-HT"></a>譬如时雨，<a id="a-HU"></a>润益卉木无不增长，<a id="a-HV"></a>如来法雨亦润一切枯槁众生。<a id="a-HW"></a>长老阿难，<a id="a-HX"></a>如师子吼，<a id="a-HY"></a>能使众兽皆令慑伏，<a id="a-HZ"></a>如来法音能坏众生计我见者永得远离。<a id="a-Ha"></a>长老阿难，<a id="a-Hb"></a>譬如大船能济彼岸，<a id="a-Hc"></a>如来法船渡诸众生四流彼岸。<a id="a-Hd"></a>长老阿难，<a id="a-He"></a>如优昙华希有难见，<a id="a-Hf"></a>如来出世亦复难遇。<a id="a-Hg"></a>长老阿难，<a id="a-Hh"></a>譬如波梨质多罗树，<a id="a-Hi"></a>其华敷荣馨香殊特，<a id="a-Hj"></a>佛大人相明发亦然。<a id="a-Hk"></a>长老阿难，<a id="a-Hl"></a>譬如父母能育诸子，<a id="a-Hm"></a>如来亦尔善利众生。</p>
  <p id="aHn">“长老阿难，<a id="a-Ho"></a>若人说言如来出世，<a id="a-Hp"></a>无边正说是名真说；<a id="a-Hq"></a>若人说言如来出世，<a id="a-Hr"></a>说不思辩是名正说。<a id="a-Hs"></a>长老阿难，<a id="a-Ht"></a>略说如来有无边辩、<a id="a-Hu"></a>无取著辩、<a id="a-Hv"></a>无挂碍辩、<a id="a-Hw"></a>胜解脱辩、<a id="a-Hx"></a>成就妙辩、<a id="a-Hy"></a>常随顺辩、<a id="a-Hz"></a>渐亲近辩、<a id="a-I0"></a>有无问辩、<a id="a-I1"></a>微妙净辩、<a id="a-I2"></a>最上辩、<a id="a-I3"></a>慈大慈辩、<a id="a-I4"></a>悲大悲辩、<a id="a-I5"></a>喜大喜辩、<a id="a-I6"></a>舍大舍辩、<a id="a-I7"></a>佛出世辩、<a id="a-I8"></a>又利益辩。<a id="a-I9"></a>长老阿难，<a id="a-IA"></a>若人说言如来出世，<a id="a-IB"></a>具足利益一切众生，<a id="a-IC"></a>是名正说。<a id="a-ID"></a>长老阿难，<a id="a-IE"></a>若人说言众生无安、<a id="a-IF"></a>无救、<a id="a-IG"></a>无归、<a id="a-IH"></a>无趣、<a id="a-II"></a>无主，<a id="a-IJ"></a>如来出世能作安、<a id="a-IK"></a>救及归、<a id="a-IL"></a>趣、<a id="a-IM"></a>主，<a id="a-IN"></a>是名正说。</p>
  <p id="aIO">“长老阿难，<a id="a-IP"></a>我若一劫或至百劫，<a id="a-IQ"></a>宣说诸佛世尊功德智慧辩才，<a id="a-IR"></a>亿不及一。<a id="a-IS"></a>又于无量一切诸劫，<a id="a-IT"></a>宣述如来应正遍知功德辩才不能穷究。<a id="a-IU"></a>长老阿难，<a id="a-IV"></a>譬如有人，<a id="a-IW"></a>羸老挛癖住他人所，<a id="a-IX"></a>语彼人言：<a id="a-IY"></a>‘奇哉丈夫！<a id="a-IZ"></a>我虽如此，<a id="a-Ia"></a>能以一毛点取一切无量诸水，<a id="a-Ib"></a>内置口中悉令枯竭。<a id="a-Ic"></a>’此人既无神通咒术，<a id="a-Id"></a>能为斯事为可信不？<a id="a-Ie"></a>”</p>
  <p id="aIf">阿难答言：<a id="a-Ig"></a>“此为难信。<a id="a-Ih"></a>”</p>
  <p id="aIi">不空见言：<a id="a-Ij"></a>“实不能也，<a id="a-Ik"></a>徒空言耳！<a id="a-Il"></a>如是，<a id="a-Im"></a>阿难，<a id="a-In"></a>我说诸佛功德辩才不能穷极，<a id="a-Io"></a>犹如彼人无竭水理。<a id="a-Ip"></a>长老阿难，<a id="a-Iq"></a>假使我于亿百千那由他劫，<a id="a-Ir"></a>不能宣说诸佛功德智慧辩才一毛之分，<a id="a-Is"></a>唯佛与佛乃能尽耳！<a id="a-It"></a>长老阿难，<a id="a-Iu"></a>如此大地容受众生，<a id="a-Iv"></a>乃至有足及以无足四足多足、<a id="a-Iw"></a>有色无色、<a id="a-Ix"></a>有想无想非有想非无想，<a id="a-Iy"></a>若此世界、<a id="a-Iz"></a>若他世界，<a id="a-J0"></a>若千世界、<a id="a-J1"></a>百千世界、<a id="a-J2"></a>无量无边一切世界，<a id="a-J3"></a>其中众生当得成佛；<a id="a-J4"></a>是诸世尊于亿百千那由他劫，<a id="a-J5"></a>说佛功德不能穷尽一毛之分，<a id="a-J6"></a>如是功德无不具足。<a id="a-J7"></a>”</p>
  <p id="aJ8">时，<a id="a-J9"></a>不空见而说偈言：</p>
  <p id="aJA">“长老阿难陀，<a id="a-JB"></a>　法王从彼来，</p>
  <p id="aJC">一切诸世众，<a id="a-JD"></a>　无不兴供养。</p>
  <p id="aJE">胜炎光明主，<a id="a-JF"></a>　功德皆无数，</p>
  <p id="aJG">最胜利益说，<a id="a-JH"></a>　真说不生说，</p>
  <p id="aJI">谛说无妄说，<a id="a-JJ"></a>　无异及善说，</p>
  <p id="aJK">出微妙音声，<a id="a-JL"></a>　大智善宣说，</p>
  <p id="aJM">身口意清净，<a id="a-JN"></a>　不缘虑诸恶。</p>
  <p id="aJO">如来胜戒定，<a id="a-JP"></a>　第一智解脱，</p>
  <p id="aJQ">解脱知见等，<a id="a-JR"></a>　威仪常难思。</p>
  <p id="aJS">无上神通智，<a id="a-JT"></a>　利益最无比，</p>
  <p id="aJU">善得无垢行，<a id="a-JV"></a>　最胜微妙辩。</p>
  <p id="aJW">无上人中尊，<a id="a-JX"></a>　具足知生死，</p>
  <p id="aJY">住胎既无比，<a id="a-JZ"></a>　母族亦复然。</p>
  <p id="aJa">不思议殊相，<a id="a-Jb"></a>　八十种妙好，</p>
  <p id="aJc">容色甚挺特，<a id="a-Jd"></a>　端正无有比。</p>
  <p id="aJe">具足无惑心，<a id="a-Jf"></a>　舍大舍亦尔，</p>
  <p id="aJg">超出一切欲，<a id="a-Jh"></a>　五识无不具。</p>
  <p id="aJi">证智超六通，<a id="a-Jj"></a>　具足四无碍，</p>
  <p id="aJk">备无量知见，<a id="a-Jl"></a>　难思众神变。</p>
  <p id="aJm">舍摩毗婆那，<a id="a-Jn"></a>　皆悉度彼岸，</p>
  <p id="aJo">达舍离垢主，<a id="a-Jp"></a>　威仪恒自在。</p>
  <p id="aJq">众中大神王，<a id="a-Jr"></a>　徐行从彼来，</p>
  <p id="aJs">无著修伽陀，<a id="a-Jt"></a>　住于十力智，</p>
  <p id="aJu">行慈演法光，<a id="a-Jv"></a>　一切胜智说。</p>
  <p id="aJw">能知大海水，<a id="a-Jx"></a>　无边深广量；</p>
  <p id="aJy">不测无上力，<a id="a-Jz"></a>　净戒定崖畔，</p>
  <p id="aK0">虽历亿千劫，<a id="a-K1"></a>　不知其限齐。</p>
  <p id="aK2">以手接须弥，<a id="a-K3"></a>　上掷至梵天；</p>
  <p id="aK4">不能动如来，<a id="a-K5"></a>　最初甚深定。</p>
  <p id="aK6">游猎虚空中，<a id="a-K7"></a>　可知其边际；</p>
  <p id="aK8">无有能测度，<a id="a-K9"></a>　如来不毁智。</p>
  <p id="aKA">能以足履虚，<a id="a-KB"></a>　穷极其限量；</p>
  <p id="aKC">不能测离垢，<a id="a-KD"></a>　弃累人中尊。</p>
  <p id="aKE">如日能除闇，<a id="a-KF"></a>　悉见善恶色；</p>
  <p id="aKG">自然世间师，<a id="a-KH"></a>　能灭愚痴瞑。</p>
  <p id="aKI">譬如月盛满，<a id="a-KJ"></a>　一切皆欣乐；</p>
  <p id="aKK">法月光明王，<a id="a-KL"></a>　睹者皆欢喜。</p>
  <p id="aKM">如夜燃明灯，<a id="a-KN"></a>　有眼无不见；</p>
  <p id="aKO">调伏无比灯，<a id="a-KP"></a>　能演法光明。</p>
  <p id="aKQ">世师法灯炬，<a id="a-KR"></a>　善灭一切阴，</p>
  <p id="aKS">宣说自然法，<a id="a-KT"></a>　普闻于众生。</p>
  <p id="aKU">大智胜医王，<a id="a-KV"></a>　犹如涌流泉，</p>
  <p id="aKW">法药消众病，<a id="a-KX"></a>　能施一切乐。</p>
  <p id="aKY">譬如大龙王，<a id="a-KZ"></a>　普降于甘露，</p>
  <p id="aKa">能令此大地，<a id="a-Kb"></a>　一切皆沾洽；</p>
  <p id="aKc">大悲哀世尊，<a id="a-Kd"></a>　法雨亦如此。</p>
  <p id="aKe">譬如师子吼，<a id="a-Kf"></a>　蠕动皆怖畏；</p>
  <p id="aKg">如来震法音，<a id="a-Kh"></a>　降伏诸外道。</p>
  <p id="aKi">譬如大牢船，<a id="a-Kj"></a>　能运载一切；</p>
  <p id="aKk">佛度多亿众，<a id="a-Kl"></a>　济彼四流岸。</p>
  <p id="aKm">譬如优昙华，<a id="a-Kn"></a>　奇哉称希有；</p>
  <p id="aKo">人中尊难遇，<a id="a-Kp"></a>　乃复过于此。</p>
  <p id="aKq">一切诸世间，<a id="a-Kr"></a>　常所归依处，</p>
  <p id="aKs">如天喜见城，<a id="a-Kt"></a>　婆梨质多华，</p>
  <p id="aKu">芬敷垂光彩，<a id="a-Kv"></a>　诸天所游乐。</p>
  <p id="aKw">世依踰于彼，<a id="a-Kx"></a>　相好甚微妙，</p>
  <p id="aKy">世尊已为我，<a id="a-Kz"></a>　示现诸神变。</p>
  <p id="aL0">我今少宣说，<a id="a-L1"></a>　诸佛之功德，</p>
  <p id="aL2">以我所修业，<a id="a-L3"></a>　以施利众生。<a id="a-L4"></a>”</p>
 </body>
</html>