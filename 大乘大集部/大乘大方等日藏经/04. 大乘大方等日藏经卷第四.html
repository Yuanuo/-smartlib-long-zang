<!doctype html>
<html id="z3IBTLbEk" data-ver="599">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">大乘大方等日藏经卷第四</h1>
  <h2 id="a2">菩萨使品第三</h2>
  <p id="a3">尔时，<a id="a-4"></a>频婆娑罗王，<a id="a-5"></a>见未曾见无量阿僧祇梵天、<a id="a-6"></a>帝释天、<a id="a-7"></a>那罗延天、<a id="a-8"></a>四天下转轮圣王，<a id="a-9"></a>见已心大欢喜，<a id="a-A"></a>从座而起在一面立。</p>
  <p id="aB">尔时，<a id="a-C"></a>四使菩萨摩诃萨及其眷属，<a id="a-D"></a>合掌向释迦牟尼佛。<a id="a-E"></a>时，<a id="a-F"></a>日行藏菩萨以瞻波迦华鬘散释迦牟尼佛上，<a id="a-G"></a>而赞叹曰：</p>
  <p id="aH">“于诸足中最殊胜，<a id="a-I"></a>　施诸恶见大光明，</p>
  <p id="aJ">能说出世平等行，<a id="a-K"></a>　行正道者施法印。</p>
  <p id="aL">摧灭毒龙及四魔，<a id="a-M"></a>　解世烦恼佛为胜，</p>
  <p id="aN">竖坚法幢施解脱，<a id="a-O"></a>　以大法炬灭众闇。</p>
  <p id="aP">亲近善友修集定，<a id="a-Q"></a>　愍众生故说福田，</p>
  <p id="aR">佛法僧宝甚难得，<a id="a-S"></a>　人身信心亦复难。</p>
  <p id="aT">虽得人身善友难，<a id="a-U"></a>　得善友者坏烦恼，</p>
  <p id="aV">众生恶智烦恼覆，<a id="a-W"></a>　速能为灭烦恼网。</p>
  <p id="aX">众生没于烦恼河，<a id="a-Y"></a>　佛如大船能拔济，</p>
  <p id="aZ">我等诸佛使说欲，<a id="a-a"></a>　随喜如来佛法藏。<a id="a-b"></a>”</p>
  <p id="ac">尔时，<a id="a-d"></a>日行藏菩萨白释迦牟尼佛言：<a id="a-e"></a>“世尊，<a id="a-f"></a>东方过无量恒河沙佛刹，<a id="a-g"></a>彼有世界名无尽德，<a id="a-h"></a>佛号瞻波迦华色如来应供正遍知，<a id="a-i"></a>现在说法。<a id="a-j"></a>彼佛如来使我送欲，<a id="a-k"></a>并问讯释迦牟尼佛：<a id="a-l"></a>‘少病少恼，<a id="a-m"></a>无多患不？<a id="a-n"></a>弟子眷属身力乐不？<a id="a-o"></a>常安隐不？<a id="a-p"></a>乐听法不？<a id="a-q"></a>闻佛所说如教行不？<a id="a-r"></a>乐阿兰若不？<a id="a-s"></a>’世尊于此破坏众魔，<a id="a-t"></a>独超众圣转于无碍微妙法轮，<a id="a-u"></a>但此五浊诸恶众生障碍未尽，<a id="a-v"></a>于佛法轮不信受者；<a id="a-w"></a>为是等故，<a id="a-x"></a>彼瞻波迦华色佛说此日藏法行坏龙境界炎品一切众生恶业尽陀罗尼欲，<a id="a-y"></a>名四谛顺忍陀罗尼。<a id="a-z"></a>此陀罗尼有大势力，<a id="a-10"></a>有大利益，<a id="a-11"></a>能尽一切欲贪、<a id="a-12"></a>色无色贪、<a id="a-13"></a>一切慢、<a id="a-14"></a>增上慢、<a id="a-15"></a>我慢等，<a id="a-16"></a>如上所说。<a id="a-17"></a>此四谛顺忍陀罗尼，<a id="a-18"></a>能坏一切魔王势力，<a id="a-19"></a>能令诸天心生欢喜，<a id="a-1A"></a>能令阿修罗、<a id="a-1B"></a>迦楼罗生大怖畏，<a id="a-1C"></a>能令紧陀罗心生欢喜，<a id="a-1D"></a>能令摩睺罗伽生怖畏心，<a id="a-1E"></a>能坏外道，<a id="a-1F"></a>于刹利所能与知足，<a id="a-1G"></a>能摄婆罗门令入佛法，<a id="a-1H"></a>能令毗舍生大信心，<a id="a-1I"></a>能令首陀罗生欢喜心，<a id="a-1J"></a>能令女人离诸贪欲，<a id="a-1K"></a>能令智人生欢喜心，<a id="a-1L"></a>令坐禅人乐阿兰若，<a id="a-1M"></a>能却一切种种恶事及诸斗诤、<a id="a-1N"></a>饥馑、<a id="a-1O"></a>疫病、<a id="a-1P"></a>夭横死者，<a id="a-1Q"></a>能除外贼、<a id="a-1R"></a>非时寒热、<a id="a-1S"></a>恶风雨、<a id="a-1T"></a>恶兽、<a id="a-1U"></a>瀑水、<a id="a-1V"></a>苦辛枯涩诸恶触等，<a id="a-1W"></a>能建立法幢光显佛法，<a id="a-1X"></a>令法母久住佛种不灭，<a id="a-1Y"></a>能安慰生死流转众生，<a id="a-1Z"></a>能生尽智，<a id="a-1a"></a>能觉无生智，<a id="a-1b"></a>能裂一切无明暗聚，<a id="a-1c"></a>能舍一切苦担，<a id="a-1d"></a>能干一切苦海。<a id="a-1e"></a>”</p>
  <p id="a1f">尔时，<a id="a-1g"></a>日行藏菩萨，<a id="a-1h"></a>即说如上四谛顺忍陀罗尼：</p>
  <p id="a1i">“怛绖咃(一)　婆裔婆野波履婆[(匕/矢)+籴)](二)　婆醯婆诃波履婆[(匕/矢)+籴)](三)　必利洟(他地切)仳必利洟鼻波履婆[(匕/矢)+籴)](四)　阿椑阿跛波履婆[(匕/矢)+籴)](五)　低誓低社波履婆[(匕/矢)+籴)](六)　末[(匕/矢)+籴)]末逻波履婆[(匕/矢)+籴)](七)　却偈却伽(其箇切)波履婆[(匕/矢)+籴)](八)　阿卢翅阿卢迦(其可切)波履婆[(匕/矢)+籴)](九)　萨他迷　萨他么波履婆[(匕/矢)+籴)](十)　曷罗誓曷罗　社波履婆[(匕/矢)+籴)](十一)　徙[(匕/矢)+籴)]徙逻波履婆[(匕/矢)+籴)](十二)　伽迷伽么波履婆[(匕/矢)+籴)](十三)　阿蒲婆阿蒲婆波履波[(匕/矢)+籴)](十四)　罗么罗罗么(十五)　罗谜　罗么(十六)　曷罗[朗-月+斤](勒可切)曷罗逻(十七)　何啰罗何啰罗么(十八)　[月+坒][打-丁+翕]婆　攘娜复[多+頁](登我切十九)　伽逻弥复[多+頁](二十)　揭逻么波履婆[(匕/矢)+籴)](二十一)　斫芻揭逻醯斫芻揭逻诃波履婆[(匕/矢)+籴)](二十二)　输嚧呾啰揭逻醯输嚧呾啰揭逻诃波履婆[(匕/矢)+籴)](二十三)　伽罗娜揭逻醯揭罗娜揭逻诃波履婆[(匕/矢)+籴)](二十四)　什婆揭逻醯什婆揭逻诃波履婆[(匕/矢)+籴)](二十五)　迦耶揭逻醯迦耶揭逻诃波履婆[(匕/矢)+籴)](二十六)　么娜揭逻醯么娜揭逻诃波履婆[(匕/矢)+籴)](二十七)　馺跛曷利捨揭逻醯馺跛曷利捨揭逻诃波履婆[(匕/矢)+籴)](二十八)　鞞[多+頁]娜揭逻醯鞞[多+頁]娜揭逻诃波履婆[(匕/矢)+籴)](二十九)　怛履瑟那揭逻醯怛履瑟那揭逻诃波履婆[(匕/矢)+籴)](三十)　忧波陀那揭逻醯忧波陀那揭逻诃波履婆[(匕/矢)+籴)](三十一)　婆嘙揭逻醯婆嘙揭逻诃波履婆[(匕/矢)+籴)](三十二)　阇帝揭逻醯阇帝揭逻诃波履婆[(匕/矢)+籴)](三十三)　社啰摩啰娜揭逻醯社啰摩啰娜揭逻诃波履婆[(匕/矢)+籴)](三十四)　独佉珊多跛揭逻醯独佉珊多跛揭逻诃波履婆[(匕/矢)+籴)](三十五)　阿啰波啰[跑-包+翕]陛社揭逻醯阿啰波啰[跑-包+翕]陛社揭逻诃波履婆[(匕/矢)+籴)](三十六)　阿跋[多+頁]鞞婆[多+頁]写(三十七)　阿跋啰摸跛么娑卸(思夜切)鞞也(三十八)　毗尼跋[多+頁](三十九)　阿梨耶曷啰捨弥(四十)　萨鞞伽羶帝莎波诃(四十一)。<a id="a-1j"></a>”</p>
  <p id="a1k">说此咒已白佛言：<a id="a-1l"></a>“世尊，<a id="a-1m"></a>此四谛顺忍陀罗尼，<a id="a-1n"></a>是彼瞻波迦华色佛所送。<a id="a-1o"></a>”</p>
  <p id="a1p">尔时，<a id="a-1q"></a>释迦牟尼佛闻此咒已赞言：<a id="a-1r"></a>“善哉！<a id="a-1s"></a>善哉！<a id="a-1t"></a>”乃至一切娑婆世界诸佛刹中十方来众及此刹众，<a id="a-1u"></a>亦称善哉，<a id="a-1v"></a>除入定者。</p>
  <p id="a1w">尔时，<a id="a-1x"></a>释迦牟尼佛告日行藏菩萨言：<a id="a-1y"></a>“善男子，<a id="a-1z"></a>我今不起此座，<a id="a-20"></a>于大众中广为众生说此四谛顺忍陀罗尼，<a id="a-21"></a>文字及义不增不减。<a id="a-22"></a>善男子，<a id="a-23"></a>汝欲来此，<a id="a-24"></a>彼瞻波迦华色佛为护汝身不怖畏故，<a id="a-25"></a>说身受行陀罗尼，<a id="a-26"></a>乃至说涅槃道日眼莲华陀罗尼，<a id="a-27"></a>汝今当为一切众生于此宣说。<a id="a-28"></a>”</p>
  <p id="a29">尔时，<a id="a-2A"></a>日行藏菩萨即于佛前，<a id="a-2B"></a>说所持来日眼莲华陀罗尼：</p>
  <p id="a2C">“怛绖他(一)　徙陀摩帝(二)　毗卢迦(基我切)么帝(三)　[口+垔][(匕/矢)+籴)](四)　羁(基离切)[多+頁](丁可切)矣利师(五)　沤制(六)　苏楼沤制(七)　佛地毗佛地(徒纸切八)　摩诃佛地(九)　郁奴摩提(十)　郁奴摩爹(十一)　钵[朗-月+斤]底筛(踈皆切十二)　达腻阿罗伽度芦婆(十三)　阿啰伽度芦婆(十四)　钵[朗-月+斤]底筛达腻(十五)　频豆频豆么底(十六)　质吒质吒钵[朗-月+斤]底筛达腻(十七)　頞勒羁(十八)　旃陀罗提(十九)　呵呵(虎我切)质[木+郅](竹几切二十)　诃[多+頁]腻弭(二十一)　诃[多+頁]迦(其我切)么鞞祇(二十二)　诃[多+頁]富娜曷啰婆嘙(二十三)　曷啰栘(社奚切二十四)　诃[多+頁]斫芻三摩帝(二十五)　诃[多+頁]毗么[多+頁]佛地(二十六)　诃[多+頁]夜奇离(二十七)　诃[多+頁]毗三么揭离(二十八)　诃[多+頁]三姥爹啰社裨(二十九)　诃[多+頁]鞞么[多+頁]曷啰誓(三十)　诃[多+頁]咥(呼旨切)[口＋戒](呼计切三十一)　诃[多+頁]者者帝(竹帝切三十二)　诃[多+頁]达么曷啰誓(三十三)　诃[多+頁]蒱呼曷啰誓(三十四)　诃[多+頁]跛社么帝(三十五)　诃[多+頁]嚧伽曷啰舍弥(三十六)　诃[多+頁]达么徒蜜帝(三十七)　诃[多+頁]萨婆忧波陀娜(三十八)　若(如者切)茹若(三十九)　毗社树竖(四十)　毗者社若(四十一)　若婆罗末伽(其我切)若若(四十二)　[口+垔]沙案[多+頁](四十三)　娑啰伽(四十四)　独敧莎波诃(四十五)。<a id="a-2D"></a>”</p>
  <p id="a2E">说此咒已白佛言：<a id="a-2F"></a>“世尊，<a id="a-2G"></a>彼瞻波迦华华佛，<a id="a-2H"></a>为护我故说此陀罗尼。<a id="a-2I"></a>”</p>
  <p id="a2J">尔时，<a id="a-2K"></a>释迦牟尼佛告长老耶舍：<a id="a-2L"></a>“汝可持此日眼莲华陀罗尼。<a id="a-2M"></a>何以故？<a id="a-2N"></a>佛出世难，<a id="a-2O"></a>闻此陀罗尼亦复甚难。<a id="a-2P"></a>若佛如来及弟子众，<a id="a-2Q"></a>或阿罗汉，<a id="a-2R"></a>须弥山王及于大海，<a id="a-2S"></a>其德可说；<a id="a-2T"></a>此日眼莲华陀罗尼，<a id="a-2U"></a>非于一劫若百千劫可说其德。<a id="a-2V"></a>此陀罗尼如是甚深，<a id="a-2W"></a>汝当一心受持读诵，<a id="a-2X"></a>于四众中广宣说之。<a id="a-2Y"></a>彼娑婆界一切众生闻此咒已，<a id="a-2Z"></a>一切欲贪、<a id="a-2a"></a>色无色贪悉皆除灭，<a id="a-2b"></a>乃至能得漏尽智证得涅槃乐。<a id="a-2c"></a>”</p>
  <p id="a2d">尔时，<a id="a-2e"></a>香象菩萨复以偈赞：</p>
  <p id="a2f">“唯佛坐于菩提树，<a id="a-2g"></a>　能坏众魔及眷属，</p>
  <p id="a2h">独得无上胜菩提，<a id="a-2i"></a>　证知一切众生类。</p>
  <p id="a2j">佛放胜光蔽外道，<a id="a-2k"></a>　如日能映诸荧火，</p>
  <p id="a2l">法母三宝种常住，<a id="a-2m"></a>　圣集为度诸众生。</p>
  <p id="a2n">为求善法及菩提，<a id="a-2o"></a>　供养佛故同集此，</p>
  <p id="a2p">唯佛甘露洗众生，<a id="a-2q"></a>　演说菩提胜行故。</p>
  <p id="a2r">能度众生更不生，<a id="a-2s"></a>　尽漏尽思尽烦恼，</p>
  <p id="a2t">安置众生寂灭城，<a id="a-2u"></a>　唯佛于世如妙药，</p>
  <p id="a2v">能除众生诸忧愁。<a id="a-2w"></a>　彼佛使送陀罗尼，</p>
  <p id="a2x">并复问讯牟尼月，<a id="a-2y"></a>　多闻智海慈悲行。<a id="a-2z"></a>”</p>
  <p id="a30">说此偈已白佛言：<a id="a-31"></a>“世尊，<a id="a-32"></a>譬如有城方一由旬，<a id="a-33"></a>沙满其中，<a id="a-34"></a>如是一沙为一佛刹，<a id="a-35"></a>过是数已，<a id="a-36"></a>南方有佛世界名袈裟幢，<a id="a-37"></a>具足五浊，<a id="a-38"></a>佛号山帝释王如来，<a id="a-39"></a>十号具足，<a id="a-3A"></a>今现在说法。<a id="a-3B"></a>彼佛如来使我送欲，<a id="a-3C"></a>并问讯释迦牟尼佛：<a id="a-3D"></a>‘少病少恼，<a id="a-3E"></a>常安乐不？<a id="a-3F"></a>弟子众等无多患不？<a id="a-3G"></a>乐听法不？<a id="a-3H"></a>既闻法已如说行不？<a id="a-3I"></a>乐阿兰若不？<a id="a-3J"></a>乐坐禅不？<a id="a-3K"></a>’佛于此刹破坏魔王及诸恶龙，<a id="a-3L"></a>光显正法转无障碍清净法轮，<a id="a-3M"></a>但此佛刹诸恶众生障碍未尽，<a id="a-3N"></a>不受法轮者，<a id="a-3O"></a>为是等故，<a id="a-3P"></a>彼山王如来，<a id="a-3Q"></a>令我送此日藏法行坏龙境界炎品一切众生恶业尽陀罗尼欲，<a id="a-3R"></a>名空顺忍陀罗尼。<a id="a-3S"></a>此陀罗尼有大势力，<a id="a-3T"></a>有大利益，<a id="a-3U"></a>能却一切欲贪，<a id="a-3V"></a>能尽一切色非色贪，<a id="a-3W"></a>能尽一切慢增上慢，<a id="a-3X"></a>如上所说，<a id="a-3Y"></a>乃至能舍苦担。<a id="a-3Z"></a>”</p>
  <p id="a3a">尔时，<a id="a-3b"></a>香象菩萨即说所送空顺忍陀罗尼：</p>
  <p id="a3c">“怛绖他(一)　头摩帝头摩帝(二)　恶踦(躯宜切)头摩帝(三)　钵啰婆娑头摩帝(四)　萨婆迦捨头摩帝(五)　阿鞞却伽(其我切六)　培鞞娜却伽(七)　碎(苏骨切)朱叉却伽(八)　阿嘙摸诃却伽(九)　阿娜涅也却伽(十)　毗耶佛履帝却伽(十一)　僧迂喽者却伽(十二)　阿泥么却佉(十三)　卢者那却伽(十四)　尸弃却伽(十五)　毗底[穴/(怡-台+未)]啰却伽(十六)　郁芻么却伽(十七)　坞啰却伽(十八)　恶攲却伽(十九)　耶婆么娜却伽(二十)　尤喽跛却伽(二十一)　耶婆毗娘那却伽(二十二)　斫芻陀妬却伽(二十三)　耶婆么娜毗娘那陀妬却伽(二十四)　必利洟陛(蒱比切)陀妬却伽(二十五)　耶婆毗娘娜陀妬却伽(二十六)　靼(之结切)埵(都和切)履悉蜜驻跛萨他娜却伽(二十七)　耶婆阿瑟吒达奢阿勒尼迦佛他达摩却伽(二十八)　独佉却伽(二十九)　耶婆磨勒伽却伽(三十)　毗婆嘙哪毗敧嘙(三十一)　阿那娜娜(三十二)　阿陛娜娜(三十三)　三姥陀[朗-月+斤]娜娜(三十四)　萨婆迦啰娜娜啰(三十五)　萨婆僧萨他娜毗瞿跛娜娜(三十六)　阿紧(吉因切)柘若(女我切)娜娜(三十七)　叉(初诈切)婆叉嘙(三十八)　伊犁伊儸(三十九)　伊犁伊伊罗(四十)　[穴/(怡-台+未)]利莎波诃(四十一)。<a id="a-3d"></a>”</p>
  <p id="a3e">说此咒已白佛言：<a id="a-3f"></a>“世尊，<a id="a-3g"></a>此陀罗尼是彼山王如来所送。<a id="a-3h"></a>”</p>
  <p id="a3i">尔时，<a id="a-3j"></a>释迦牟尼佛心大欢喜，<a id="a-3k"></a>赞言：<a id="a-3l"></a>“善哉！<a id="a-3m"></a>善哉！<a id="a-3n"></a>”并及一切娑婆世界诸大集众，<a id="a-3o"></a>皆大欢喜同赞善哉，<a id="a-3p"></a>除空静处入禅定者。</p>
  <p id="a3q">尔时，<a id="a-3r"></a>释迦牟尼佛语香象菩萨言：<a id="a-3s"></a>“善男子，<a id="a-3t"></a>我今不起此座，<a id="a-3u"></a>于大众中广为众生说此空顺忍陀罗尼，<a id="a-3v"></a>文字及义不增不减。<a id="a-3w"></a>善男子，<a id="a-3x"></a>汝欲来此彼山王佛为护汝故，<a id="a-3y"></a>说无量根陀罗尼，<a id="a-3z"></a>汝可说之。<a id="a-40"></a>何以故？<a id="a-41"></a>能却一切心受行故，<a id="a-42"></a>得平等一切智智故，<a id="a-43"></a>四魔境界坏故，<a id="a-44"></a>法母三宝性不断故。<a id="a-45"></a>”</p>
  <p id="a46">尔时，<a id="a-47"></a>香象菩萨白佛言：<a id="a-48"></a>“世尊，<a id="a-49"></a>我今当说。<a id="a-4A"></a>”即于佛前说所持来无尽根大授记陀罗尼：</p>
  <p id="a4B">“怛侄他(一)　捨啰娜毗夜也(二)　式叉毗夜也(三)　徙寐履帝毗夜也(四)　钵啰河娜　毗夜也(五)　矣履地毗夜也(六)　因地利夜毗夜也(七)　嘙[朗-月+斤]毗夜也(八)　蒱腾伽毗夜也(九)　三摩地毗夜也(十)　陀罗尼毗夜也(十一)　羼帝　毗夜也(十二)　毗梨耶毗夜也(十三)　阇娜毗夜也(十四)　钵逻若　阿霤(力口切)必也毗夜也(十五)　阿纫(奴陵切)社毗夜也(十六)　摩伽毗夜也(十七)　遏鼻娘毗夜也(十八)　钵啰帝　三陛　爹毗夜也(十九)　步[穴/(怡-台+未)](无佛切)毗夜也(二十)　坒(那因切)绖[口+耶](余歌切)毗夜也(二十一)　摩诃梅怛梨毗夜也(二十二)　摩诃迦霤　那毗夜也(二十三)　摩诃牟帝多毗夜也(二十四)　摩呼畢叉毗夜也(二十五)　必利洟鼻毗夜也(二十六)　萨埵毗夜也(二十七)　达摩毗夜也(二十八)　答摸毗夜也(二十九)　阿卢迦毗夜也(三十)　钵啰帝婆娜毗夜也(三十一)　钵啰帝输卢得迦毗夜也(三十二)　伽伽那毗夜也(三十三)　摩霤[多+頁]毗夜也(三十四)　钵啰帝多三姥波爹毗夜也(三十五)　输娜　多毗夜也(三十六)　阿尼蜜多毗夜也(三十七)　揜(乌合切)钵啰尼系毗夜也(三十八)　侯喽[多+頁]毗夜也(三十九)　瞿沙毗夜也(四十)　紧柘那毗夜也(四十一)　阿鼻三摩夜毗夜也(四十二)　阿怒娜(四十三)　阿奴娜(四十四)　阿嘙呵者者(四十五)　者遮啰(四十六)　者遮啰毗姥(四十七)　柘陛　斫芻者遮啰毗姥(四十八)　毗夜也毗姥(四十九)　察夜毗姥(五十)　阿么毗夜也毗姥(五十一)　阿三姥陀遮啰毗姥(五十二)　坞眵陀毗姥(五十三)　阿迦舍毗姥(五十四)　骠钵舍么毗姥(五十五)　阿那婆娑毗姥(五十六)　阿呵呵毗姥(五十七)　阿啰婆啰毗姥(五十八)　优波舍么毗姥(五十九)　萨利罗毗姥(六十)　莎波呵(六十一)。<a id="a-4C"></a>”</p>
  <p id="a4D">说此咒已白佛言：<a id="a-4E"></a>“世尊，<a id="a-4F"></a>此是山王如来所说无尽根授记陀罗尼，<a id="a-4G"></a>护我身故。<a id="a-4H"></a>”</p>
  <p id="a4I">尔时，<a id="a-4J"></a>释迦牟尼佛告长老憍陈如：<a id="a-4K"></a>“汝可受持读诵此无尽根陀罗尼。<a id="a-4L"></a>憍陈如，<a id="a-4M"></a>佛出世难，<a id="a-4N"></a>闻此陀罗尼者亦复倍难。<a id="a-4O"></a>善男子，<a id="a-4P"></a>若佛如来、<a id="a-4Q"></a>或佛弟子大阿罗汉等，<a id="a-4R"></a>于百千劫可得数知一切众生三世心心数法；<a id="a-4S"></a>此陀罗尼德，<a id="a-4T"></a>非百千劫说能尽其边。<a id="a-4U"></a>以是故，<a id="a-4V"></a>憍陈如，<a id="a-4W"></a>当受持此无尽根陀罗尼，<a id="a-4X"></a>于四众中如闻广说。<a id="a-4Y"></a>若有众生得闻此法，<a id="a-4Z"></a>能尽恶业乃至得四无碍不坏辩才，<a id="a-4a"></a>能常乐说，<a id="a-4b"></a>于三界中得最胜身。<a id="a-4c"></a>”</p>
  <p id="a4d">尔时，<a id="a-4e"></a>炎德藏菩萨摩诃萨合掌向释迦牟尼佛，<a id="a-4f"></a>以偈赞曰：</p>
  <p id="a4g">“六道烦恼苦所漂，<a id="a-4h"></a>　佛智如船自他度；</p>
  <p id="a4i">六根所迷魔罥缚，<a id="a-4j"></a>　佛出世难说实道，</p>
  <p id="a4k">智人能舍六种家；<a id="a-4l"></a>　佛为世亲除俭法，</p>
  <p id="a4m">得六神通诸三昧；<a id="a-4n"></a>　诸佛大圣实语者，</p>
  <p id="a4o">能解众生流转缚。<a id="a-4p"></a>　我等信心闻佛赞，</p>
  <p id="a4q">世亲使我来此刹，<a id="a-4r"></a>　唯愿世尊听我说！<a id="a-4s"></a>”</p>
  <p id="a4t">尔时，<a id="a-4u"></a>炎德藏菩萨摩诃萨白佛言：<a id="a-4v"></a>“世尊，<a id="a-4w"></a>西方过四十二恒河沙等佛刹，<a id="a-4x"></a>有佛世界名坚固幢，<a id="a-4y"></a>佛号智德峰王如来，<a id="a-4z"></a>十号具足，<a id="a-50"></a>今现在说法。<a id="a-51"></a>彼佛如来使我说欲，<a id="a-52"></a>并问讯释迦牟尼佛：<a id="a-53"></a>‘安隐住不？<a id="a-54"></a>起居轻利不？<a id="a-55"></a>弟子众等无多患不？<a id="a-56"></a>乐听法不？<a id="a-57"></a>若听法已，<a id="a-58"></a>能如说行坚固住不？<a id="a-59"></a>乐阿兰若行不？<a id="a-5A"></a>’如来于此破坏众魔及龙眷属，<a id="a-5B"></a>光显正法最胜无碍转妙法轮，<a id="a-5C"></a>但此世界诸恶众生障碍未尽，<a id="a-5D"></a>于佛法轮不顺行者，<a id="a-5E"></a>是故彼佛说此日藏法行坏龙境界炎品一切众生恶业尽陀罗尼欲，<a id="a-5F"></a>所谓无愿顺陀罗尼。<a id="a-5G"></a>此陀罗尼有大势力，<a id="a-5H"></a>有大利益，<a id="a-5I"></a>能尽一切欲贪、<a id="a-5J"></a>色无色贪、<a id="a-5K"></a>一切慢、<a id="a-5L"></a>增上慢、<a id="a-5M"></a>我慢等，<a id="a-5N"></a>如前所说，<a id="a-5O"></a>能裂一切无明暗聚，<a id="a-5P"></a>能舍一切苦担。<a id="a-5Q"></a>”</p>
  <p id="a5R">尔时，<a id="a-5S"></a>炎德藏菩萨即说所送无愿顺陀罗尼：</p>
  <p id="a5T">“怛绖他(一)　舍摩那舍婆(二)　阿婆叉舍婆(三)　斫芻舍婆(四)　输嚧哆罗舍婆(五)　伽拏舍婆(六)　视婆舍婆(七)　迦耶舍婆(八)　摩那舍婆(九)　叉婆毗陀(十)　斫芻毕利洟鼻叉婆(十一)　输嚧哆啰阿婆叉婆(十二)　伽啰拏帝阇叉婆(十三)　什婆婆喻叉婆(十四)　迦耶羯啰摩叉婆(十五)　摩那乌阇叉婆(十六)　阿卢迦若那叉婆(十七)　毗阇僧羯摩叉婆(十八)　唵句啰呿伽叉婆(十九)　娑摩喽毕也鼻耶叉婆(二十)　舍摩迦阇叉婆(二十一)　叉耶啰婆叉婆(二十二)　羶哆鼻那婆叉婆(二十三)　那都那(二十四)　泥那都那(二十五)　阿婆泥那都那(二十六)　那耶波那夷那都那(二十七)　伊沙伊婆都度呿[口+寫]莎呵(二十八)。<a id="a-5U"></a>”</p>
  <p id="a5V">说此咒已白佛言：<a id="a-5W"></a>“世尊，<a id="a-5X"></a>此无愿顺陀罗尼，<a id="a-5Y"></a>是彼智德峰王如来所送。<a id="a-5Z"></a>”</p>
  <p id="a5a">尔时，<a id="a-5b"></a>释迦牟尼佛及一切娑婆世界诸大集众，<a id="a-5c"></a>皆赞：<a id="a-5d"></a>“善哉！<a id="a-5e"></a>善哉！<a id="a-5f"></a>”唯除在定。</p>
  <p id="a5g">尔时，<a id="a-5h"></a>释迦牟尼佛告炎德藏菩萨摩诃萨言：<a id="a-5i"></a>“善男子，<a id="a-5j"></a>我今不起此座，<a id="a-5k"></a>于大众中广为一切众生说此无愿顺陀罗尼，<a id="a-5l"></a>文字句义不增不减。<a id="a-5m"></a>善男子，<a id="a-5n"></a>汝从彼来，<a id="a-5o"></a>智德峰王佛为护汝故，<a id="a-5p"></a>说智慧依止陀罗尼，<a id="a-5q"></a>汝今当为一切众生于此宣说。<a id="a-5r"></a>若有众生闻此法已，<a id="a-5s"></a>所有上中下结欲有因缘所生烦恼悉皆微薄，<a id="a-5t"></a>复能除却恒河沙劫生死之苦，<a id="a-5u"></a>一切恶业亦皆除灭，<a id="a-5v"></a>一切善根具足圆满。<a id="a-5w"></a>”</p>
  <p id="a5x">尔时，<a id="a-5y"></a>炎德藏菩萨白佛言：<a id="a-5z"></a>“世尊，<a id="a-60"></a>如是，<a id="a-61"></a>如是，<a id="a-62"></a>我今当说。<a id="a-63"></a>”即于佛前说智慧依止陀罗尼：</p>
  <p id="a64">“怛绖他　佉伽波利眵(姝兮切)提伽唎婆叉　西伽跋梨鼻也娑啰婆伽叉　叉婆踰岐(疆兮切)钵底呵梨　奢磨那四迦涕　三摩迷伽阇师(疏齐切)阿叉夜那低　叉婆跋栘(常兮切)祢[馬+犬]那阇师　婆摩娜阇师　娑摩伽逻阇师　阿地呵奢夜阇师　鼻钵啰婆阇师　西叉阇师　西祢夜阇婆阇师　娑利啰瞿咥(香之切)夜阇师　娑利罗瞿咥夜阿鞞绮婆那鸠世　萨檀拘帝　私婆檀那梯　毗哆钵啰鼻利低　呕波羯啰磨那梯　阿那叱地夜跋罗仚(羌兮切)钵罗帝羯迷那　三迦太夜世　萨卢遮那婆迷　拘嚧太黎　迦摩萨世　阿世奢佉岐　那夜军阇　鼻地夜跋泥　羯罗那跋泥　郁遮跋泥　三迷摩迦梨　奢利夜跋泥　摸伽阇师　呵利拘那婆　那夜那目仚　娑啰叉拘黎　那罗延拏树黎　因陀罗婆萨泥　乌阿阿婆阿　阿阿(乌可切)何罗婆阿　婆啰阿婆啰　阿罗萨弥伽(其我切)豆佉祢提　啰涅槃醯莎和呵。<a id="a-65"></a>”</p>
  <p id="a66">说此咒已作如是言：<a id="a-67"></a>“此是智德峰王佛所说陀罗尼。<a id="a-68"></a>”</p>
  <p id="a69">尔时，<a id="a-6A"></a>释迦牟尼佛告长老舍利弗言：<a id="a-6B"></a>“汝可受持此智慧依止陀罗尼。<a id="a-6C"></a>所以者何？<a id="a-6D"></a>佛出世难，<a id="a-6E"></a>闻此陀罗尼亦复倍难。<a id="a-6F"></a>舍利弗，<a id="a-6G"></a>若佛如来及佛弟子大阿罗汉，<a id="a-6H"></a>于百劫中可得知此四天下微尘等数，<a id="a-6I"></a>此智依止陀罗尼德于百千劫说不能尽。<a id="a-6J"></a>此陀罗尼如是甚深，<a id="a-6K"></a>是故应受持读诵，<a id="a-6L"></a>于此众中广为人说。<a id="a-6M"></a>若有众生能听受者，<a id="a-6N"></a>彼人所有下中上欲有因缘所生烦恼，<a id="a-6O"></a>及色无色有因缘所生烦恼，<a id="a-6P"></a>皆悉微薄；<a id="a-6Q"></a>复能除却恒河沙劫生死之苦、<a id="a-6R"></a>五无间业，<a id="a-6S"></a>及于女人旧所造业皆悉除灭，<a id="a-6T"></a>乃至漏尽得涅槃道。<a id="a-6U"></a>”</p>
  <p id="a6V">尔时，<a id="a-6W"></a>虚空藏菩萨摩诃萨合掌向佛而说偈言：</p>
  <p id="a6X">“如来真实知法界，<a id="a-6Y"></a>　示魔众生正真道，</p>
  <p id="a6Z">若有真实生信心，<a id="a-6a"></a>　是则能破三恶道。</p>
  <p id="a6b">供养如来一香华，<a id="a-6c"></a>　无量世受无上乐，</p>
  <p id="a6d">无量世中身具足，<a id="a-6e"></a>　亦得无上真智慧。</p>
  <p id="a6f">若能一闻是总持，<a id="a-6g"></a>　即能摧灭诸烦恼，</p>
  <p id="a6h">一切人天所供养，<a id="a-6i"></a>　获得无生及尽智。</p>
  <p id="a6j">华德藏佛功德具，<a id="a-6k"></a>　彼佛使我来问讯。<a id="a-6l"></a>”</p>
  <p id="a6m">尔时，<a id="a-6n"></a>虚空藏菩萨白释迦牟尼佛言：<a id="a-6o"></a>“北方去此八十恒河沙世界，<a id="a-6p"></a>彼有佛刹名一切香上，<a id="a-6q"></a>具足五浊，<a id="a-6r"></a>佛号德华藏如来、<a id="a-6s"></a>应供、<a id="a-6t"></a>正遍知、<a id="a-6u"></a>明行足、<a id="a-6v"></a>善逝、<a id="a-6w"></a>世间解、<a id="a-6x"></a>无上士、<a id="a-6y"></a>调御丈夫、<a id="a-6z"></a>天人师、<a id="a-70"></a>佛世尊，<a id="a-71"></a>今现在说法。<a id="a-72"></a>彼佛使我送欲，<a id="a-73"></a>并问讯释迦牟尼佛。<a id="a-74"></a>如来于此降伏众魔及龙眷属，<a id="a-75"></a>最胜无碍转妙法轮，<a id="a-76"></a>但此刹中诸恶众生，<a id="a-77"></a>于佛法轮不顺行者，<a id="a-78"></a>是故彼德华藏佛，<a id="a-79"></a>说此日藏法行坏龙境界炎品一切众生恶业尽陀罗尼欲，<a id="a-7A"></a>所谓奢摩裴多悉致那利陀罗尼。<a id="a-7B"></a>此陀罗尼能令众生得大势力、<a id="a-7C"></a>得大利益、<a id="a-7D"></a>得大安隐，<a id="a-7E"></a>能除一切病苦，<a id="a-7F"></a>能坏一切烦恼、<a id="a-7G"></a>一切阴入界，<a id="a-7H"></a>能差别知一切法，<a id="a-7I"></a>能示一切方便，<a id="a-7J"></a>能清净涅槃道，<a id="a-7K"></a>能令一切众生心生欢喜，<a id="a-7L"></a>能入一切法门无有障碍，<a id="a-7M"></a>能以正法降伏外道令住佛法，<a id="a-7N"></a>能坏一切魔王境界。<a id="a-7O"></a>此陀罗尼有大力用，<a id="a-7P"></a>善摄一切诸魔外道令失势力，<a id="a-7Q"></a>能令诸天生大欢喜，<a id="a-7R"></a>能令夜叉心生知足，<a id="a-7S"></a>能怖阿修罗，<a id="a-7T"></a>能坏金翅鸟，<a id="a-7U"></a>能令紧陀罗生大欢喜，<a id="a-7V"></a>能令摩睺罗伽不敢回顾，<a id="a-7W"></a>能令外道默然无对，<a id="a-7X"></a>能令刹利心生欢喜，<a id="a-7Y"></a>能令婆罗门信入佛法，<a id="a-7Z"></a>能令毗舍、<a id="a-7a"></a>首陀罗等皆大欢喜，<a id="a-7b"></a>能令女人不乐多欲，<a id="a-7c"></a>能令怀孕女人产生安隐，<a id="a-7d"></a>能令多闻人心不失念，<a id="a-7e"></a>能令坐禅人乐阿兰若，<a id="a-7f"></a>能除一切患难、<a id="a-7g"></a>一切斗诤饥馑疾疫，<a id="a-7h"></a>能除内外奸宄，<a id="a-7i"></a>能除非时寒热、<a id="a-7j"></a>风雨暴水、<a id="a-7k"></a>苦辛枯涩恶触等事，<a id="a-7l"></a>能光显法母建立佛法，<a id="a-7m"></a>绍三宝种令不断绝，<a id="a-7n"></a>于生死中作大安慰，<a id="a-7o"></a>能生尽智，<a id="a-7p"></a>能证无生智，<a id="a-7q"></a>能坏无明暗聚一切苦担，<a id="a-7r"></a>此名奢摩裴鞞多悉致陀罗尼。<a id="a-7s"></a>”</p>
  <p id="a7t">尔时，<a id="a-7u"></a>虚空藏菩萨即于佛前，<a id="a-7v"></a>说奢摩裴多悉致那利大授记陀罗尼：</p>
  <p id="a7w">“怛绖他(一)　摩那叉(二)　阿婆叉(三)　罗伽婆叉(四)　阇罗叉(五)　末摩那叉(六)　阿婆叉(七)　曼陀叉(八)　那荼叉(九)　那荼啰叉(十)　鼻萨那吒(十一)　佉伽那吒(十二)　阿吒那吒(十三)　拘那吒(十四)　钵利鸠萨那吒(十五)　那荼那吒(十六)　富利迦那吒(十七)　郁怛罗那吒(十八)　迦毗那吒(十九)　军阇那吒(二十)　苏目伽那吒(二十一)　遮婆茂啰那吒(二十二)　佉伽凡钳婆啰那吒(二十三)　富沙迦啰那吒(二十四)　系娑(苏我切)郁卢达啰那吒(二十五)　三摩罗耶那吒(二十六)　失啰鸠三(二十七)　憍怛吒(二十八)　怛罗(二十九)　摩妬佉啰婆(三十)　提畜叉(三十一)　婆帝啰竖(三十二)　豆婆那摩罗竖(三十三)　婆呵那否智(三十四)　僧低　罗阇婆(三十五)　阿摩啰阇竖(三十六)　摩呼啰伽阇罗(三十七)　阿祢拏婆啰(三十八)　阿祢拏叉(三十九)　阿婆阿摩唎伽祢拏叉(四十)　[口+垔]沙[口+垔]婆都豆佉写莎波呵(四十一)。<a id="a-7x"></a>”</p>
  <p id="a7y">说此咒已白佛言：<a id="a-7z"></a>“世尊，<a id="a-80"></a>此陀罗尼有大势力，<a id="a-81"></a>有大利益，<a id="a-82"></a>彼德华藏佛令我送来。<a id="a-83"></a>”</p>
  <p id="a84">尔时，<a id="a-85"></a>释迦牟尼佛赞言善哉，<a id="a-86"></a>及一切大众皆赞善哉，<a id="a-87"></a>除坐禅者。</p>
  <p id="a88">尔时，<a id="a-89"></a>佛告虚空藏菩萨摩诃萨言：<a id="a-8A"></a>“善男子，<a id="a-8B"></a>我今不起此坐，<a id="a-8C"></a>广为大众说此陀罗尼，<a id="a-8D"></a>文句及义不增不减。<a id="a-8E"></a>善男子，<a id="a-8F"></a>汝从彼来，<a id="a-8G"></a>德华藏佛为护汝故说陀罗尼，<a id="a-8H"></a>令恶心者生欢喜心，<a id="a-8I"></a>诸不信者悉皆惛睡。<a id="a-8J"></a>此陀罗尼从德华藏佛所久修四无量行生，<a id="a-8K"></a>汝今当为一切众生于此宣说。<a id="a-8L"></a>若有闻此陀罗尼，<a id="a-8M"></a>一切恶人皆生欢喜。<a id="a-8N"></a>”</p>
  <p id="a8O">尔时，<a id="a-8P"></a>虚空藏菩萨，<a id="a-8Q"></a>即说一切恶心众生生欢喜心、<a id="a-8R"></a>不信众生悉皆惛睡陀罗尼：</p>
  <p id="a8S">“怛绖他(一)　浮呼鼻利呵(二)　浮浮啰(三)　[口+垔]逻啰浮(四)　一逻(五)　娑呵(六)　呵筹(七)　伽筹(八)　伽伽那叉(九)　奢摩奢摩(十)　蜜多啰蜜多啰(十一)　斫迦罗(十二)　跋帝帝[(匕/矢)+籴)](十三)　娑伽啰帝[(匕/矢)+籴)](十四)　豆利哆吲(香指切)[穴/(怡-台+未)](十五)　吲黎呵跋醯(十六)　那罗阇嚌(吒戒切十七)　夜婆那蜜低黎(十八)　绮底蜜低黎(十九)　婆利蜜低黎(二十)　始佉蜜低黎(二十一)　摩都啰蜜低黎(二十二)　佉伽蜜低黎(二十三)　萨都阇蜜低黎(二十四)　萨婆羯摩蜜低黎(二十五)　摩那跋利哆蜜低黎(二十六)　陀胝(张夷切)漯婆啰蜜低黎(二十七)　莎和呵(二十八)。<a id="a-8T"></a>”</p>
  <p id="a8U">说此持已，<a id="a-8V"></a>一切恶龙各还所住悉皆睡眠，<a id="a-8W"></a>唯除得忍不退转者。<a id="a-8X"></a>乃至恶夜叉、<a id="a-8Y"></a>恶阿修罗、<a id="a-8Z"></a>恶迦楼罗、<a id="a-8a"></a>恶紧那罗、<a id="a-8b"></a>恶卑离多、<a id="a-8c"></a>恶毗舍阇、<a id="a-8d"></a>恶富单那、<a id="a-8e"></a>恶迦吒富单那，<a id="a-8f"></a>彼一切众各还所住皆悉睡眠，<a id="a-8g"></a>唯除得忍不退转者。<a id="a-8h"></a>若复有人恶心粗犷无有慈悲，<a id="a-8i"></a>彼此怀恨常不舍离，<a id="a-8j"></a>不畏当来堕于恶道，<a id="a-8k"></a>造五无间，<a id="a-8l"></a>诽谤正法，<a id="a-8m"></a>毁呰圣人，<a id="a-8n"></a>乐行不善，<a id="a-8o"></a>彼恶众生闻此咒已悉皆惛睡。<a id="a-8p"></a>有信心者得慈悲心、<a id="a-8q"></a>不斗诤心，<a id="a-8r"></a>得不浊心，<a id="a-8s"></a>得念法缘心，<a id="a-8t"></a>畏当来世堕三恶道，<a id="a-8u"></a>得恭敬三宝心，<a id="a-8v"></a>得念法心、<a id="a-8w"></a>念寂灭心。<a id="a-8x"></a>一切众生闻此陀罗尼已，<a id="a-8y"></a>即得住于如是等心。</p>
  <p id="a8z">尔时，<a id="a-90"></a>虚空藏菩萨白佛言：<a id="a-91"></a>“世尊，<a id="a-92"></a>我欲来此，<a id="a-93"></a>彼德华藏佛为护我故，<a id="a-94"></a>说此陀罗尼。<a id="a-95"></a>”</p>
  <p id="a96">尔时，<a id="a-97"></a>释迦牟尼佛告长老目乾连言：<a id="a-98"></a>“汝可受持此陀罗尼。<a id="a-99"></a>目连，<a id="a-9A"></a>如来多陀阿伽度阿罗诃三藐三佛陀出世甚难，<a id="a-9B"></a>闻此陀罗尼亦复倍难。<a id="a-9C"></a>所以者何？<a id="a-9D"></a>此陀罗尼从无限齐四梵行生。<a id="a-9E"></a>目揵连，<a id="a-9F"></a>如来百千劫不行余业，<a id="a-9G"></a>说此陀罗尼义，<a id="a-9H"></a>一切天人无有能知者，<a id="a-9I"></a>乃至十地菩萨亦不能知，<a id="a-9J"></a>唯除诸佛。<a id="a-9K"></a>此陀罗尼如是甚深、<a id="a-9L"></a>如是大力，<a id="a-9M"></a>能与大利益，<a id="a-9N"></a>能速满足阿耨多罗三藐三菩提，<a id="a-9O"></a>又能满足大慈大悲教化众生。<a id="a-9P"></a>是故，<a id="a-9Q"></a>目连，<a id="a-9R"></a>汝当受持读诵此陀罗尼，<a id="a-9S"></a>于大众中广为人说。<a id="a-9T"></a>若有闻此陀罗尼者得大利益，<a id="a-9U"></a>多瞋众生于未来世应受恶者，<a id="a-9V"></a>皆悉尽灭不受果报，<a id="a-9W"></a>能知生死多诸过恶，<a id="a-9X"></a>修大善根，<a id="a-9Y"></a>取大福德，<a id="a-9Z"></a>亲近大善知识供给供养，<a id="a-9a"></a>是故速得不退阿耨多罗三藐三菩提。<a id="a-9b"></a>目连，<a id="a-9c"></a>此陀罗尼能燃法灯，<a id="a-9d"></a>绍三宝种。<a id="a-9e"></a>”</p>
 </body>
</html>