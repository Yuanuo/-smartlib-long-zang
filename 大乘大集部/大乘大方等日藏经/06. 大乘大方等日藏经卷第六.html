<!doctype html>
<html id="z3IBTLeEm" data-ver="1489">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">大乘大方等日藏经卷第六</h1>
  <h2 id="a2">恶业集品第五</h2>
  <p id="a3">尔时，<a id="a-4"></a>世尊告憍陈如言：<a id="a-5"></a>“善男子，<a id="a-6"></a>彼智德峰王如来，<a id="a-7"></a>愍此世界五浊众生及天人故，<a id="a-8"></a>命彼焰德藏菩萨摩诃萨送此欲来，<a id="a-9"></a>为欲安乐诸众生故。<a id="a-A"></a>”</p>
  <p id="aB">时，<a id="a-C"></a>憍陈如重白佛言：<a id="a-D"></a>“世尊，<a id="a-E"></a>如是，<a id="a-F"></a>如是，<a id="a-G"></a>惟愿如来广演分别一切世间不可乐想、<a id="a-H"></a>食不净想。<a id="a-I"></a>若佛宣说不可乐想、<a id="a-J"></a>食不净想，<a id="a-K"></a>众生闻者，<a id="a-L"></a>能舍欲贪不著诸味。<a id="a-M"></a>世尊，<a id="a-N"></a>若有众生能于诸欲及饮食中皆生怖畏，<a id="a-O"></a>于此二事生厌离心，<a id="a-P"></a>苦切呵责应修清净，<a id="a-Q"></a>当知是人越流转河速到彼岸，<a id="a-R"></a>能得解脱诸有系缚。<a id="a-S"></a>”</p>
  <p id="aT">佛言：<a id="a-U"></a>“憍陈如，<a id="a-V"></a>如汝所说一切世间不可乐想、<a id="a-W"></a>食不净等，<a id="a-X"></a>对诸天人及余大众，<a id="a-Y"></a>如智德峰王如来无愿顺陀罗尼，<a id="a-Z"></a>焰德藏菩萨摩诃萨所送，<a id="a-a"></a>汝至心受。<a id="a-b"></a>”</p>
  <p id="ac">憍陈如言：<a id="a-d"></a>“唯然世尊，<a id="a-e"></a>我今谛听。<a id="a-f"></a>”</p>
  <p id="ag">佛语憍陈如：<a id="a-h"></a>“云何名为一切世间不可乐想？<a id="a-i"></a>”</p>
  <p id="aj">憍陈如言：<a id="a-k"></a>“世间者凡有二种：<a id="a-l"></a>一者、<a id="a-m"></a>众生世间，<a id="a-n"></a>二者、<a id="a-o"></a>器世间。<a id="a-p"></a>云何名为众生世间？<a id="a-q"></a>所谓五趣众生，<a id="a-r"></a>天、<a id="a-s"></a>人、<a id="a-t"></a>饿鬼、<a id="a-u"></a>畜生、<a id="a-v"></a>地狱，<a id="a-w"></a>此名五趣众生世间。<a id="a-x"></a>器世间者，<a id="a-y"></a>欲界之中有二十处、<a id="a-z"></a>色界十六、<a id="a-10"></a>无色有四，<a id="a-11"></a>此四十种，<a id="a-12"></a>名器世间众生住处。</p>
  <p id="a13">“欲界之中有二十处者，<a id="a-14"></a>第一谓于八大地狱，<a id="a-15"></a>一一地狱四面各有十六隔子以为眷属周匝围绕，<a id="a-16"></a>彼中观察生不乐想。<a id="a-17"></a>云何名为八大地狱？<a id="a-18"></a>一名一死一活地狱，<a id="a-19"></a>二名黑绳地狱，<a id="a-1A"></a>三名众合地狱，<a id="a-1B"></a>四名叫唤地狱，<a id="a-1C"></a>五名大叫唤地狱，<a id="a-1D"></a>六名热地狱，<a id="a-1E"></a>七名大热地狱，<a id="a-1F"></a>八名阿鼻地狱。<a id="a-1G"></a>若过去、<a id="a-1H"></a>未来及现在世有诸众生，<a id="a-1I"></a>自身口意造诸恶业故，<a id="a-1J"></a>生于彼大地狱中，<a id="a-1K"></a>经无量劫备受种种百千苦恼。<a id="a-1L"></a>彼地狱中设睹妙色，<a id="a-1M"></a>以心逼切不生乐想，<a id="a-1N"></a>以见因缘无乐想故复生大苦，<a id="a-1O"></a>如是转转从一地狱至一地狱，<a id="a-1P"></a>苦中极苦不可堪忍不可言说；<a id="a-1Q"></a>若耳闻声及鼻嗅香、<a id="a-1R"></a>舌尝其味、<a id="a-1S"></a>身中觉触、<a id="a-1T"></a>心缘诸法亦复如是。<a id="a-1U"></a>彼一切心不爱不乐不曾欢喜，<a id="a-1V"></a>一切不好无一可意，<a id="a-1W"></a>身常火燃，<a id="a-1X"></a>食热铁丸，<a id="a-1Y"></a>饮融铜汁，<a id="a-1Z"></a>所有触处悉皆是火，<a id="a-1a"></a>不可忍耐极大苦受。<a id="a-1b"></a>彼诸众生以其恶业未毕尽故如是不死，<a id="a-1c"></a>乃至一切未受果报亦彼中生，<a id="a-1d"></a>次复人中身口意行造恶业故亦彼中受。<a id="a-1e"></a>憍陈如，<a id="a-1f"></a>世间众生多乐于乐，<a id="a-1g"></a>不乐辛苦，<a id="a-1h"></a>彼地狱中谁欲乐入？<a id="a-1i"></a>此名最初恶业地狱众生所住之处，<a id="a-1j"></a>智慧之人观是事已生不乐想。</p>
  <p id="a1k">“憍陈如，<a id="a-1l"></a>何者名为第二所居畜生生处，<a id="a-1m"></a>观察彼已生不乐想？<a id="a-1n"></a>憍陈如，<a id="a-1o"></a>畜生之中身有差别，<a id="a-1p"></a>或有众生其身大者，<a id="a-1q"></a>如析一毛以为百分如一分许，<a id="a-1r"></a>有于如是不可思议微细之身，<a id="a-1s"></a>复有众生身如窗中游尘，<a id="a-1t"></a>复有众生身如十千由旬；<a id="a-1u"></a>复有众生寿命如一时顷，<a id="a-1v"></a>复有众生寿命如七时顷，<a id="a-1w"></a>复有众生寿命一劫，<a id="a-1x"></a>乃至百劫千万亿劫。<a id="a-1y"></a>以恶业故在彼中生，<a id="a-1z"></a>不乐善法，<a id="a-20"></a>不种善根，<a id="a-21"></a>无有法行亦无智慧，<a id="a-22"></a>无惭无愧无慈悲心，<a id="a-23"></a>常受苦恼生大怖畏，<a id="a-24"></a>各各互生相害之心，<a id="a-25"></a>远离一切诸善之法，<a id="a-26"></a>常行不善，<a id="a-27"></a>无明黑暗崄恶道中造地狱业，<a id="a-28"></a>起瞋忿心不乐福德，<a id="a-29"></a>是报熟时恶道中受，<a id="a-2A"></a>下身下心生如是处，<a id="a-2B"></a>常受种种饥渴寒热、<a id="a-2C"></a>捶打乘骑，<a id="a-2D"></a>负重困乏，<a id="a-2E"></a>领穿背破，<a id="a-2F"></a>蚊虻毒虫竞相唼食，<a id="a-2G"></a>如是苦恼无量无边，<a id="a-2H"></a>何有智人乐于彼处？<a id="a-2I"></a>智慧之人观是事已，<a id="a-2J"></a>于畜生中不生乐想，<a id="a-2K"></a>是名第二恶业众生畜生住处。</p>
  <p id="a2L">“憍陈如，<a id="a-2M"></a>云何名为第三所居饿鬼生处，<a id="a-2N"></a>观察彼处生不乐想？<a id="a-2O"></a>憍陈如，<a id="a-2P"></a>饿鬼之中身有差别，<a id="a-2Q"></a>或有饿鬼身长一尺，<a id="a-2R"></a>或有饿鬼身量如人，<a id="a-2S"></a>或有身如千踰阇那，<a id="a-2T"></a>或复有鬼身如雪山。<a id="a-2U"></a>彼诸饿鬼裸形无衣，<a id="a-2V"></a>被发自缠黑瘦羸瘠，<a id="a-2W"></a>唯皮裹骨肉血都无，<a id="a-2X"></a>身体粗涩犹如枯树，<a id="a-2Y"></a>恒苦饥渴思念食饮常不能得，<a id="a-2Z"></a>口内火燃焰出于外，<a id="a-2a"></a>心常瞋忿无有慈悲，<a id="a-2b"></a>热闷慞惶求凉不得，<a id="a-2c"></a>又为饥渴之所逼切，<a id="a-2d"></a>饮销铜汁食烧铁丸，<a id="a-2e"></a>及诸热恶臭烂脓血，<a id="a-2f"></a>热屎、<a id="a-2g"></a>热尿、<a id="a-2h"></a>热麨、<a id="a-2i"></a>热浆及诸热风或复热雨，<a id="a-2j"></a>一切草木江海河池，<a id="a-2k"></a>树叶华果所食之物，<a id="a-2l"></a>求觅甚难恒不能得。<a id="a-2m"></a>设复得之，<a id="a-2n"></a>或经千年或百千年，<a id="a-2o"></a>如是寿命常受苦恼，<a id="a-2p"></a>行住坐卧黑闇无明，<a id="a-2q"></a>何有智人乐于彼者？<a id="a-2r"></a>智慧之人观是事已，<a id="a-2s"></a>于饿鬼中不生乐想，<a id="a-2t"></a>是名第三恶业众生饿鬼居处。</p>
  <p id="a2u">“憍陈如，<a id="a-2v"></a>云何名为第四人间所居之处，<a id="a-2w"></a>观察彼处不生乐想？<a id="a-2x"></a>憍陈如，<a id="a-2y"></a>有智之人次观人中，<a id="a-2z"></a>一切皆有种种诸苦，<a id="a-30"></a>所谓生苦、<a id="a-31"></a>老苦、<a id="a-32"></a>病苦、<a id="a-33"></a>死苦、<a id="a-34"></a>爱别离苦、<a id="a-35"></a>怨憎会苦、<a id="a-36"></a>求不得苦、<a id="a-37"></a>五盛阴苦，<a id="a-38"></a>饥苦、<a id="a-39"></a>渴苦、<a id="a-3A"></a>贪苦、<a id="a-3B"></a>瞋苦、<a id="a-3C"></a>妒嫉等苦，<a id="a-3D"></a>妄言、<a id="a-3E"></a>绮语、<a id="a-3F"></a>两舌等苦，<a id="a-3G"></a>恶口骂詈、<a id="a-3H"></a>诽谤等苦，<a id="a-3I"></a>寒苦、<a id="a-3J"></a>热苦、<a id="a-3K"></a>恶风恶雨疫蝗等苦，<a id="a-3L"></a>毒恶禽兽伤害等苦，<a id="a-3M"></a>恶世恶王牢狱等苦，<a id="a-3N"></a>贫穷下贱短命等苦，<a id="a-3O"></a>既念此苦更生重苦，<a id="a-3P"></a>缘苦生苦还造苦因，<a id="a-3Q"></a>于未来身复受苦报，<a id="a-3R"></a>如是转转无量无边，<a id="a-3S"></a>受诸辛苦无有穷尽，<a id="a-3T"></a>何有智者乐于彼中？<a id="a-3U"></a>是名第四众生人中居处，<a id="a-3V"></a>智慧之人观是事已，<a id="a-3W"></a>于人道中不生乐想。</p>
  <p id="a3X">“憍陈如，<a id="a-3Y"></a>云何名为第五所居欲天生处，<a id="a-3Z"></a>观察彼处生不乐想？<a id="a-3a"></a>憍陈如，<a id="a-3b"></a>有智之人观初欲界有于六天，<a id="a-3c"></a>是中众生常乐欲事欲爱所缠，<a id="a-3d"></a>所受果报差别不等生于苦受。<a id="a-3e"></a>或复果报胜劣不同，<a id="a-3f"></a>或上或下，<a id="a-3g"></a>其下果报见上果报，<a id="a-3h"></a>耻愧羞惭常生苦受。<a id="a-3i"></a>或于过去修福来者今得生此，<a id="a-3j"></a>果报将终福德欲尽，<a id="a-3k"></a>如是念时则生苦受。<a id="a-3l"></a>或复种种有所为作，<a id="a-3m"></a>勤劳辛苦故生苦受。<a id="a-3n"></a>或所爱人玩弄之物，<a id="a-3o"></a>分张离散故生苦受。<a id="a-3p"></a>一切福德果报毕尽，<a id="a-3q"></a>见好处所心生爱乐，<a id="a-3r"></a>既不得往生大苦受。<a id="a-3s"></a>又知业行速堕恶道畜生、<a id="a-3t"></a>饿鬼及地狱中，<a id="a-3u"></a>以如是故倍大苦受。<a id="a-3v"></a>如是种种无量诸苦，<a id="a-3w"></a>何有智者乐于彼处？<a id="a-3x"></a>此名第五欲界六天受报处所，<a id="a-3y"></a>智慧之人观是事已，<a id="a-3z"></a>于彼欲天不生乐想。</p>
  <p id="a40">“复次，<a id="a-41"></a>憍陈如，<a id="a-42"></a>云何名为色天中不生乐想？<a id="a-43"></a>智慧之人观彼色界十六住处一切诸天，<a id="a-44"></a>修于世禅得生于彼，<a id="a-45"></a>因既有为是有漏法，<a id="a-46"></a>苦未尽故，<a id="a-47"></a>不得寂灭心意快乐及于种种其余胜乐，<a id="a-48"></a>是故苦受。<a id="a-49"></a>又未到于乐彼岸故，<a id="a-4A"></a>是故在此苦流转中不知出道，<a id="a-4B"></a>以是义故三恶趣中未得解脱，<a id="a-4C"></a>是故苦受。<a id="a-4D"></a>何有智者乐于彼处？<a id="a-4E"></a>此名第六有漏色天，<a id="a-4F"></a>智慧之人观是事已，<a id="a-4G"></a>于彼色天不生乐想。</p>
  <p id="a4H">“复次，<a id="a-4I"></a>憍陈如，<a id="a-4J"></a>智者观彼色界众生，<a id="a-4K"></a>如是修习无漏禅故得住彼天，<a id="a-4L"></a>以未具足满八正道，<a id="a-4M"></a>是故苦受。<a id="a-4N"></a>为八正道欲满足故精勤方便，<a id="a-4O"></a>是故苦受。<a id="a-4P"></a>一切无学三摩提地，<a id="a-4Q"></a>心未得故生于苦受。<a id="a-4R"></a>彼辟支佛诸陀罗尼，<a id="a-4S"></a>未自在得故生苦受。<a id="a-4T"></a>于诸如来三昧境界，<a id="a-4U"></a>未自在得故生苦受。<a id="a-4V"></a>一切众生境界皆苦，<a id="a-4W"></a>如是众生于色界中，<a id="a-4X"></a>若欲双头入般涅槃，<a id="a-4Y"></a>如上所说种种诸苦具足受之，<a id="a-4Z"></a>何有智者乐于彼处？<a id="a-4a"></a>是名第七无漏色天，<a id="a-4b"></a>智慧之人观是事已，<a id="a-4c"></a>于色天中不生乐想。</p>
  <p id="a4d">“复次，<a id="a-4e"></a>憍陈如，<a id="a-4f"></a>云何名为观无色天不生乐想？<a id="a-4g"></a>智慧之人观无色界四种天处，<a id="a-4h"></a>以能修习有漏三昧，<a id="a-4i"></a>故得生彼一切漏中未得解脱，<a id="a-4j"></a>是故生苦。<a id="a-4k"></a>一切学地及无学地未得自在，<a id="a-4l"></a>是故生苦。<a id="a-4m"></a>不得听闻诸佛正法，<a id="a-4n"></a>是故生苦。<a id="a-4o"></a>一切爱欲未毕竟断，<a id="a-4p"></a>于流转中不得自在，<a id="a-4q"></a>是故生苦。<a id="a-4r"></a>彼处寿终不得胜趣生于邪见，<a id="a-4s"></a>如是大苦一切三恶烦恼业道未能永断，<a id="a-4t"></a>如是生苦。<a id="a-4u"></a>一切三恶道中未得度脱，<a id="a-4v"></a>如是生苦。<a id="a-4w"></a>何有智者乐于彼中？<a id="a-4x"></a>是名第八无色四天，<a id="a-4y"></a>智慧之人观是事已，<a id="a-4z"></a>于无色天不生乐想，<a id="a-50"></a>故得出于一切有狱，<a id="a-51"></a>及离一切诸有中生。<a id="a-52"></a>如是八种和合观时，<a id="a-53"></a>智慧之人乃能获得，<a id="a-54"></a>虽不生心而常至心修八正道。<a id="a-55"></a>憍陈如，<a id="a-56"></a>此则名为一切世间不可乐想。</p>
  <p id="a57">“复次，<a id="a-58"></a>憍陈如，<a id="a-59"></a>言世间者即名为行，<a id="a-5A"></a>云何智者于行世中不生乐想？<a id="a-5B"></a>行有三种。<a id="a-5C"></a>何者是三？<a id="a-5D"></a>一者、<a id="a-5E"></a>身行，<a id="a-5F"></a>二者、<a id="a-5G"></a>口行，<a id="a-5H"></a>三者、<a id="a-5I"></a>意行。<a id="a-5J"></a>云何身行？<a id="a-5K"></a>身行者谓气息入出，<a id="a-5L"></a>是名身行。<a id="a-5M"></a>云何口行？<a id="a-5N"></a>口行者所谓觉观言说，<a id="a-5O"></a>是名口行。<a id="a-5P"></a>云何意行？<a id="a-5Q"></a>意行者名为想受，<a id="a-5R"></a>是名意行。<a id="a-5S"></a>是名三行，<a id="a-5T"></a>此三种行其相如是。<a id="a-5U"></a>一切众生一种心想，<a id="a-5V"></a>智者云何能分别知？<a id="a-5W"></a>于身口意生不乐想。<a id="a-5X"></a>智者观身出入气息取九十九数时，<a id="a-5Y"></a>深观息之凉暖和合方便，<a id="a-5Z"></a>一切身分出入气息，<a id="a-5a"></a>彼一切身出入气息从口鼻中，<a id="a-5b"></a>乃至一切毛孔道中气息出入。<a id="a-5c"></a>是人观息谛知是息，<a id="a-5d"></a>本无有生亦无有灭，<a id="a-5e"></a>若本来无今始有者，<a id="a-5f"></a>是无常想无决定相，<a id="a-5g"></a>如水上泡，<a id="a-5h"></a>如空中霆。<a id="a-5i"></a>如是观时，<a id="a-5j"></a>一切行中得身行相，<a id="a-5k"></a>观如是相从何因缘？<a id="a-5l"></a>即知是相因于觉观，<a id="a-5m"></a>觉观之性本无今有，<a id="a-5n"></a>是故无常，<a id="a-5o"></a>是可断法，<a id="a-5p"></a>是解脱法，<a id="a-5q"></a>而是觉观因妄心生，<a id="a-5r"></a>而此心性本无今有，<a id="a-5s"></a>本无今有是无常相、<a id="a-5t"></a>可破坏相、<a id="a-5u"></a>无归依相、<a id="a-5v"></a>无有物相、<a id="a-5w"></a>无有我相、<a id="a-5x"></a>无有实相。<a id="a-5y"></a>作是观时，<a id="a-5z"></a>于诸行中心则生悔，<a id="a-60"></a>能修世间不可乐想。<a id="a-61"></a>复次，<a id="a-62"></a>智者若能深观如是三世，<a id="a-63"></a>则能永断一切烦恼十二入等，<a id="a-64"></a>能净正见，<a id="a-65"></a>断除流转相续之法，<a id="a-66"></a>成平直道正聚所摄。<a id="a-67"></a>作如是等方便修时，<a id="a-68"></a>决定能得须陀洹果乃至阿罗汉果。<a id="a-69"></a>憍陈如，<a id="a-6A"></a>是名智者于诸行中得不乐想，<a id="a-6B"></a>以是义故，<a id="a-6C"></a>名不乐想方便攀缘。</p>
  <p id="a6D">“复次，<a id="a-6E"></a>憍陈如，<a id="a-6F"></a>云何智者观所著衣作不乐想？<a id="a-6G"></a>憍陈如，<a id="a-6H"></a>若智慧人观于衣裳，<a id="a-6I"></a>或造或缝，<a id="a-6J"></a>或割或染，<a id="a-6K"></a>及成就已在其身边，<a id="a-6L"></a>或见或摩，<a id="a-6M"></a>或著或脱，<a id="a-6N"></a>如是想念此如人皮，<a id="a-6O"></a>见新色衣作血涂想，<a id="a-6P"></a>诸恶臭虫之所居停，<a id="a-6Q"></a>蚊虻虮虱不净充满，<a id="a-6R"></a>智者见已不生乐心。<a id="a-6S"></a>如是，<a id="a-6T"></a>憍陈如，<a id="a-6U"></a>此名智人于衣服中得不乐想。</p>
  <p id="a6V">“憍陈如，<a id="a-6W"></a>云何名为智慧之人观于食中得不乐想？<a id="a-6X"></a>憍陈如，<a id="a-6Y"></a>若有行者执持钵时作如是想：<a id="a-6Z"></a>‘此之皿器如剥发皮脓血所污，<a id="a-6a"></a>不净髑髅烂臭可恶，<a id="a-6b"></a>诸蝇蛆薮遍满其中无可贪者。<a id="a-6c"></a>’若见食时应观是食，<a id="a-6d"></a>如死尸虫秽恶充遍。<a id="a-6e"></a>若得糗者作如是观，<a id="a-6f"></a>此糗糏尘犹如骨末。<a id="a-6g"></a>若得于[麩-夫+并]，<a id="a-6h"></a>应观是[麩-夫+并]作人皮想。<a id="a-6i"></a>如是得臛或复得浆，<a id="a-6j"></a>得粥得羹如是想念，<a id="a-6k"></a>此如脓血或大小便，<a id="a-6l"></a>或如人脂，<a id="a-6m"></a>或如人脑。<a id="a-6n"></a>若得种种众杂菜茹，<a id="a-6o"></a>复作是观，<a id="a-6p"></a>此如马髦，<a id="a-6q"></a>或如人发。<a id="a-6r"></a>若得萝卜虀者，<a id="a-6s"></a>复作是念，<a id="a-6t"></a>此如人齿。<a id="a-6u"></a>若得肉者，<a id="a-6v"></a>作如是念，<a id="a-6w"></a>此如人肉。<a id="a-6x"></a>得白石蜜、<a id="a-6y"></a>或黄石蜜、<a id="a-6z"></a>或蒱桃饮、<a id="a-70"></a>或石榴浆、<a id="a-71"></a>乳、<a id="a-72"></a>酪、<a id="a-73"></a>醍醐、<a id="a-74"></a>生熟苏等，<a id="a-75"></a>作如是念，<a id="a-76"></a>此如人血，<a id="a-77"></a>或如人脓、<a id="a-78"></a>或涕、<a id="a-79"></a>或涎脑髓唾等。<a id="a-7A"></a>如是恶露臭处难看，<a id="a-7B"></a>智慧之人于是食中不生乐想。</p>
  <p id="a7C">“复次，<a id="a-7D"></a>憍陈如，<a id="a-7E"></a>云何智人于房舍中生不乐想？<a id="a-7F"></a>智者如是入诸堂宇房廊屋室，<a id="a-7G"></a>或楼阁中，<a id="a-7H"></a>入已思惟应生怖畏：<a id="a-7I"></a>‘我今入此外有四门，<a id="a-7J"></a>如大地狱焚烧我身。<a id="a-7K"></a>’若见屋梁椽柱脊檩，<a id="a-7L"></a>如是观察此之材木共相牚柱，<a id="a-7M"></a>犹如人身一切碎骨，<a id="a-7N"></a>见泥泥壁如肉覆骸，<a id="a-7O"></a>见画庄严如血涂漫，<a id="a-7P"></a>又观种种床蓐铺席犹如人皮，<a id="a-7Q"></a>又观坐卧眠止处所，<a id="a-7R"></a>或如骨锁，<a id="a-7S"></a>或如死人，<a id="a-7T"></a>如是种种饮服汤药丸散煎膏，<a id="a-7U"></a>皆作是想起诸厌离。<a id="a-7V"></a>憍陈如，<a id="a-7W"></a>是名智人一切食中得不乐想，<a id="a-7X"></a>如是念已得何利益？<a id="a-7Y"></a>即能获得三种顺忍。<a id="a-7Z"></a>何者三忍？<a id="a-7a"></a>谓空顺忍、<a id="a-7b"></a>无相顺忍、<a id="a-7c"></a>无愿顺忍。<a id="a-7d"></a>是人如是得三忍已乐修空想，<a id="a-7e"></a>因修空想住是空中，<a id="a-7f"></a>见一切法悉皆是空；<a id="a-7g"></a>入是空已复得利益，<a id="a-7h"></a>能知生灭方便利行。<a id="a-7i"></a>如是阴界无常、<a id="a-7j"></a>苦、<a id="a-7k"></a>空、<a id="a-7l"></a>无我、<a id="a-7m"></a>不净，<a id="a-7n"></a>见十八界及十二入，<a id="a-7o"></a>乃至四谛、<a id="a-7p"></a>十二因缘，<a id="a-7q"></a>一切法性苦、<a id="a-7r"></a>空、<a id="a-7s"></a>无常及以无我，<a id="a-7t"></a>如是念已得须陀洹果乃至阿罗汉果，<a id="a-7u"></a>得解脱相。</p>
  <p id="a7v">“复次，<a id="a-7w"></a>憍陈如，<a id="a-7x"></a>此三摩提无学解脱，<a id="a-7y"></a>如是利益一切世间不生乐想，<a id="a-7z"></a>善能除断一切欲贪、<a id="a-80"></a>一切色贪及非色贪、<a id="a-81"></a>一切疑慢、<a id="a-82"></a>一切调戏、<a id="a-83"></a>一切无明，<a id="a-84"></a>又能安置于无学地。<a id="a-85"></a>憍陈如，<a id="a-86"></a>此名二种一切世间不可乐想，<a id="a-87"></a>如是种种名具足满无愿顺陀罗尼微妙之义。<a id="a-88"></a>此陀罗尼有大势力，<a id="a-89"></a>能除欲、<a id="a-8A"></a>色、<a id="a-8B"></a>非色调慢，<a id="a-8C"></a>能证尽智及无生智，<a id="a-8D"></a>能裂一切黑暗罗网，<a id="a-8E"></a>能舍一切苦恼重摧。<a id="a-8F"></a>以我说此大集经故，<a id="a-8G"></a>彼智德峰王如来，<a id="a-8H"></a>命焰德藏菩萨摩诃萨，<a id="a-8I"></a>手中送此无愿顺陀罗尼欲来。<a id="a-8J"></a>憍陈如，<a id="a-8K"></a>是陀罗尼能摧一切诸恶魔等，<a id="a-8L"></a>能胜一切毒害龙众，<a id="a-8M"></a>诸天敬信倍更欢喜，<a id="a-8N"></a>夜叉顺奉生大踊悦，<a id="a-8O"></a>诸阿修罗内心怖畏，<a id="a-8P"></a>又能恐惧迦楼罗王令紧那罗生于爱乐，<a id="a-8Q"></a>摩睺罗伽自然摄伏，<a id="a-8R"></a>能破一切邪见外道，<a id="a-8S"></a>令刹利王生欢喜心，<a id="a-8T"></a>诸婆罗门信心增长，<a id="a-8U"></a>又令毗舍及首陀罗悉生欢喜，<a id="a-8V"></a>能令多欲女人贪心止息，<a id="a-8W"></a>令多闻者进益受持，<a id="a-8X"></a>坐禅行人乐阿兰若，<a id="a-8Y"></a>能除一切种种诸患，<a id="a-8Z"></a>能却一切斗诤怨家，<a id="a-8a"></a>饥馑非时、<a id="a-8b"></a>外贼横死、<a id="a-8c"></a>恶风雹雨、<a id="a-8d"></a>暴水灾霜、<a id="a-8e"></a>寒热苦辛、<a id="a-8f"></a>粗涩味触如是变怪悉能消除，<a id="a-8g"></a>光赞大乘绍三宝种，<a id="a-8h"></a>照曜佛母竖立法幢，<a id="a-8i"></a>安慰流转怖畏众生，<a id="a-8j"></a>此名微妙无愿顺陀罗尼。<a id="a-8k"></a>”</p>
  <p id="a8l">说是法时，<a id="a-8m"></a>无量无数阿僧祇众生远尘离垢得法眼净，<a id="a-8n"></a>九十八频婆罗人得阿罗汉果，<a id="a-8o"></a>八那由他众生得彼无愿顺陀罗尼，<a id="a-8p"></a>无量无数阿僧祇众生发阿耨多罗三藐三菩提心得不退转，<a id="a-8q"></a>五百八十万众生得无生法忍。</p>
  <p id="a8r">尔时，<a id="a-8s"></a>一切无量大众，<a id="a-8t"></a>天、<a id="a-8u"></a>龙、<a id="a-8v"></a>夜叉、<a id="a-8w"></a>罗刹、<a id="a-8x"></a>阿修罗、<a id="a-8y"></a>迦楼罗、<a id="a-8z"></a>紧那罗、<a id="a-90"></a>摩睺罗伽、<a id="a-91"></a>饿鬼、<a id="a-92"></a>毗舍遮、<a id="a-93"></a>鸠槃茶、<a id="a-94"></a>富单那、<a id="a-95"></a>迦吒富单那、<a id="a-96"></a>人非人等，<a id="a-97"></a>异口同音俱称赞言：<a id="a-98"></a>“善哉！<a id="a-99"></a>善哉！<a id="a-9A"></a>大圣世尊不可思议，<a id="a-9B"></a>最大最妙不可思议！<a id="a-9C"></a>如来世尊得无碍智，<a id="a-9D"></a>明见我等于此阿耨多罗三藐三菩提中敢有不发欢喜心者。<a id="a-9E"></a>世尊如来知诸众生，<a id="a-9F"></a>善知诸根，<a id="a-9G"></a>知诸烦恼，<a id="a-9H"></a>知诸方便，<a id="a-9I"></a>知到彼岸，<a id="a-9J"></a>能令众生充足法味，<a id="a-9K"></a>能令众生见八圣道，<a id="a-9L"></a>能除众生担苦之担，<a id="a-9M"></a>能与众生乐担令担。<a id="a-9N"></a>我今一切天、<a id="a-9O"></a>龙、<a id="a-9P"></a>夜叉、<a id="a-9Q"></a>阿修罗、<a id="a-9R"></a>迦楼罗、<a id="a-9S"></a>紧那罗、<a id="a-9T"></a>摩睺罗伽等一切合掌，<a id="a-9U"></a>各各如是齐心唱言：<a id="a-9V"></a>在在处处有佛世尊，<a id="a-9W"></a>说此四种无愿顺忍陀罗尼处，<a id="a-9X"></a>乃至国王、<a id="a-9Y"></a>大臣、<a id="a-9Z"></a>长者、<a id="a-9a"></a>沙门、<a id="a-9b"></a>婆罗门、<a id="a-9c"></a>毗舍等众，<a id="a-9d"></a>有能书写置此经处，<a id="a-9e"></a>或复有人能读能诵讲说之者，<a id="a-9f"></a>如是等处我等卫护加助威神，<a id="a-9g"></a>有所求须一切供养，<a id="a-9h"></a>礼拜供给彼说法人，<a id="a-9i"></a>不令乏少无有衰秏，<a id="a-9j"></a>不如意事、<a id="a-9k"></a>一切怨家不能得便，<a id="a-9l"></a>一切资生常使具足，<a id="a-9m"></a>身无病恼得欢喜心，<a id="a-9n"></a>乐于法者我如是护。<a id="a-9o"></a>彼人终不更生恶道，<a id="a-9p"></a>以是因缘成于法器，<a id="a-9q"></a>一切供养得具足满。<a id="a-9r"></a>”</p>
  <p id="a9s">佛言：<a id="a-9t"></a>“善哉！<a id="a-9u"></a>善哉！<a id="a-9v"></a>诸大檀越，<a id="a-9w"></a>汝等今者欲护大法，<a id="a-9x"></a>因护法故三宝不断，<a id="a-9y"></a>未来之世当得无量福德果报。<a id="a-9z"></a>”</p>
  <p id="aA0">尔时，<a id="a-A1"></a>长老舍利弗于大众中即从座起，<a id="a-A2"></a>一心合掌前白佛言：<a id="a-A3"></a>“世尊，<a id="a-A4"></a>德华藏佛遣虚空藏菩萨摩诃萨所送奢摩裴多悉帝那恶业众生不信心者令彼睡眠陀罗尼欲，<a id="a-A5"></a>我及一切世间天人欲得闻知，<a id="a-A6"></a>唯愿如来广为宣说。<a id="a-A7"></a>”</p>
  <p id="aA8">佛告舍利弗：<a id="a-A9"></a>“谛听！<a id="a-AA"></a>谛听！<a id="a-AB"></a>善思念之，<a id="a-AC"></a>我当为汝广分别说德华藏佛所送净陀罗尼欲。<a id="a-AD"></a>彼佛如来为于此土诸众生等薄少善根多诸烦恼，<a id="a-AE"></a>以烦恼故起四倒心乐著我想，<a id="a-AF"></a>著我想故颠倒迷惑，<a id="a-AG"></a>流转生死失八正道，<a id="a-AH"></a>是故彼佛送此欲来。<a id="a-AI"></a>舍利弗，<a id="a-AJ"></a>一切众生实无有我，<a id="a-AK"></a>此土众生颠倒心故横生我想。<a id="a-AL"></a>舍利弗，<a id="a-AM"></a>智慧之人深自观察知无有我，<a id="a-AN"></a>作是观时则破四倒。</p>
  <p id="aAO">“舍利弗，<a id="a-AP"></a>云何智者观于无我？<a id="a-AQ"></a>所谓观身谛知无我。<a id="a-AR"></a>何以故？<a id="a-AS"></a>以和合故。<a id="a-AT"></a>复次，<a id="a-AU"></a>观眼亦无有我。<a id="a-AV"></a>何以故？<a id="a-AW"></a>眼识初生，<a id="a-AX"></a>如是观察至心思惟，<a id="a-AY"></a>或见种种服饰衣裳铺卧床蓐结跏趺坐，<a id="a-AZ"></a>坐已摄念一切六根不相舍行，<a id="a-Aa"></a>心不舍故如是可见，<a id="a-Ab"></a>而此眼根四大合生，<a id="a-Ac"></a>筋连水满余不能动。<a id="a-Ad"></a>若眼转时但是风力，<a id="a-Ae"></a>风故能转，<a id="a-Af"></a>而彼风性因于虚空，<a id="a-Ag"></a>出入根中左右回转，<a id="a-Ah"></a>根清净故则能明见。<a id="a-Ai"></a>而彼虚空性无所有无有依止，<a id="a-Aj"></a>不可捉持亦不可说，<a id="a-Ak"></a>若无所有不可说者即是无我，<a id="a-Al"></a>是故虚空实无有我。<a id="a-Am"></a>是空中风亦复无物，<a id="a-An"></a>以无物故不可宣说，<a id="a-Ao"></a>是故无我。<a id="a-Ap"></a>是风因缘亦入根中，<a id="a-Aq"></a>左旋右转清净照了，<a id="a-Ar"></a>彼风吹幻亦不可捉亦不可说，<a id="a-As"></a>离于我所觅不可得。<a id="a-At"></a>如是眼中地界牢固，<a id="a-Au"></a>如尼拘陀子，<a id="a-Av"></a>至心谛观观已拔出，<a id="a-Aw"></a>碎末为尘吹令飞散，<a id="a-Ax"></a>如是推求永不见我。<a id="a-Ay"></a>如是决定知无有我，<a id="a-Az"></a>此地界中分析无我，<a id="a-B0"></a>彼地地相但有名字，<a id="a-B1"></a>不可捉持无我无主。<a id="a-B2"></a>如是次第观察水界及以火界犹如风界，<a id="a-B3"></a>如是思惟，<a id="a-B4"></a>既思惟已定知无我，<a id="a-B5"></a>故不复疑眼大中我。<a id="a-B6"></a>是故当知，<a id="a-B7"></a>眼之四大一切无物不可宣说，<a id="a-B8"></a>是故无我。<a id="a-B9"></a>若复有言眼识因缘故有我者，<a id="a-BA"></a>是义不然。<a id="a-BB"></a>何以故？<a id="a-BC"></a>眼中无我色亦如是，<a id="a-BD"></a>而和合中亦复无我，<a id="a-BE"></a>和合因缘生于眼识。<a id="a-BF"></a>如是识中亦复无我，<a id="a-BG"></a>风中空中悉亦无我，<a id="a-BH"></a>如是推觅竟不可得。<a id="a-BI"></a>此识但是十二因缘循环流转，<a id="a-BJ"></a>离十二因缘识不可见，<a id="a-BK"></a>但因识生名色名为名色，<a id="a-BL"></a>名色因缘故六入生，<a id="a-BM"></a>六入因缘故触生，<a id="a-BN"></a>触因缘故受生，<a id="a-BO"></a>受因缘故爱生，<a id="a-BP"></a>爱因缘故取生，<a id="a-BQ"></a>取因缘故有生，<a id="a-BR"></a>有因缘故生生，<a id="a-BS"></a>生因缘故则有衰老及以病死；<a id="a-BT"></a>如是等法因眼识生，<a id="a-BU"></a>而是眼识非东方来，<a id="a-BV"></a>南西北方、<a id="a-BW"></a>四维、<a id="a-BX"></a>上、<a id="a-BY"></a>下亦复如是。<a id="a-BZ"></a>所因之念生眼识者，<a id="a-Ba"></a>是念亦灭眼识不住，<a id="a-Bb"></a>第二念中亦不语念‘汝住我灭’，<a id="a-Bc"></a>而是灭法，<a id="a-Bd"></a>亦复非去至十方面，<a id="a-Be"></a>亦复不专一处住止。<a id="a-Bf"></a>是故诸法因缘故生，<a id="a-Bg"></a>若离因缘则不得生。<a id="a-Bh"></a>因因缘生，<a id="a-Bi"></a>因因缘灭，<a id="a-Bj"></a>如是因缘名相续法。<a id="a-Bk"></a>是故当知，<a id="a-Bl"></a>实无有我，<a id="a-Bm"></a>而是因缘亦无作者、<a id="a-Bn"></a>无有受者、<a id="a-Bo"></a>无有起者、<a id="a-Bp"></a>无他起者，<a id="a-Bq"></a>是故无我。<a id="a-Br"></a>若无我者，<a id="a-Bs"></a>我既是空，<a id="a-Bt"></a>我所亦空。<a id="a-Bu"></a>何以故？<a id="a-Bv"></a>然体性尔故。<a id="a-Bw"></a>是故眼性无我、<a id="a-Bx"></a>我所，<a id="a-By"></a>无有积聚非合非散，<a id="a-Bz"></a>即生灭故。<a id="a-C0"></a>一切诸法亦复如是，<a id="a-C1"></a>一切法性无取无舍，<a id="a-C2"></a>非罗汉作，<a id="a-C3"></a>亦复非是辟支佛作，<a id="a-C4"></a>非菩萨作，<a id="a-C5"></a>非如来作。<a id="a-C6"></a>如眼识空，<a id="a-C7"></a>一切法空亦复如是，<a id="a-C8"></a>离我无我空故不见。<a id="a-C9"></a>作是观察无相无愿三种解脱空门之时，<a id="a-CA"></a>悉能除断一切悭贪及诸烦恼。<a id="a-CB"></a>如是念已，<a id="a-CC"></a>或有得于须陀洹果、<a id="a-CD"></a>阿罗汉果。<a id="a-CE"></a>观眼既然，<a id="a-CF"></a>耳鼻舌中亦复如是。</p>
  <p id="aCG">“复次，<a id="a-CH"></a>行者知身无我，<a id="a-CI"></a>次观于发，<a id="a-CJ"></a>析一一毛以为百分，<a id="a-CK"></a>烧使成灰风吹散灭，<a id="a-CL"></a>如是一发体性既空，<a id="a-CM"></a>行人心疑自然明了。<a id="a-CN"></a>何以故？<a id="a-CO"></a>一发之中不见有我，<a id="a-CP"></a>如是皮中、<a id="a-CQ"></a>肉中、<a id="a-CR"></a>血中、<a id="a-CS"></a>唾中、<a id="a-CT"></a>涕中、<a id="a-CU"></a>肠中、<a id="a-CV"></a>脑中、<a id="a-CW"></a>骨中、<a id="a-CX"></a>髓中、<a id="a-CY"></a>筋脉甲爪、<a id="a-CZ"></a>喘息冷暖、<a id="a-Ca"></a>上下诸风、<a id="a-Cb"></a>寿命、<a id="a-Cc"></a>名字皆无有我，<a id="a-Cd"></a>直以因缘共相和合故名为身。<a id="a-Ce"></a>如是思惟至心观已，<a id="a-Cf"></a>知身触因故生身识，<a id="a-Cg"></a>识因缘名色，<a id="a-Ch"></a>名色因缘六入，<a id="a-Ci"></a>六入因缘触，<a id="a-Cj"></a>触因缘受，<a id="a-Ck"></a>受因缘爱，<a id="a-Cl"></a>爱因缘取，<a id="a-Cm"></a>取因缘有，<a id="a-Cn"></a>有因缘生，<a id="a-Co"></a>生因缘老死。<a id="a-Cp"></a>彼一切法心识依止故生身识，<a id="a-Cq"></a>而是身识非东方来，<a id="a-Cr"></a>南西北方、<a id="a-Cs"></a>四维、<a id="a-Ct"></a>上、<a id="a-Cu"></a>下亦复如是。<a id="a-Cv"></a>所因之念生身识者，<a id="a-Cw"></a>彼念灭时身识不住，<a id="a-Cx"></a>第二念中亦不语念‘汝住我灭’，<a id="a-Cy"></a>而是灭法，<a id="a-Cz"></a>亦无处所，<a id="a-D0"></a>不见聚处，<a id="a-D1"></a>不见散处。<a id="a-D2"></a>是故诸法缘合故生，<a id="a-D3"></a>缘离故灭，<a id="a-D4"></a>有缘故生，<a id="a-D5"></a>无缘故灭。<a id="a-D6"></a>一切因缘相续故见，<a id="a-D7"></a>若离相续则不可见，<a id="a-D8"></a>是故当知实无有我，<a id="a-D9"></a>而是因缘亦无作者、<a id="a-DA"></a>无有住者、<a id="a-DB"></a>无有起者、<a id="a-DC"></a>无使起者，<a id="a-DD"></a>如是因缘不可得故，<a id="a-DE"></a>是故无我。<a id="a-DF"></a>若无我者，<a id="a-DG"></a>我所亦无，<a id="a-DH"></a>是故身性无我我所，<a id="a-DI"></a>无聚无散，<a id="a-DJ"></a>生灭法故。<a id="a-DK"></a>一切诸法亦复如是，<a id="a-DL"></a>彼法性中亦不可得无取无舍，<a id="a-DM"></a>非声闻作，<a id="a-DN"></a>亦复非是辟支佛作，<a id="a-DO"></a>非菩萨作，<a id="a-DP"></a>非如来作。<a id="a-DQ"></a>如身识空，<a id="a-DR"></a>一切法空亦复如是，<a id="a-DS"></a>体性无我亦无我所，<a id="a-DT"></a>彼空故我不可见。<a id="a-DU"></a>一切诸法悉皆离我亦离我所，<a id="a-DV"></a>以离故空。<a id="a-DW"></a>作是观时，<a id="a-DX"></a>即能获得无相无愿三种解脱空行法门，<a id="a-DY"></a>证空因缘能断一切悭贪烦恼，<a id="a-DZ"></a>或有得于须陀洹果，<a id="a-Da"></a>乃至第四阿罗汉果。<a id="a-Db"></a>智者如是一一推寻我不可得，<a id="a-Dc"></a>不可得故自知无我，<a id="a-Dd"></a>谛观无我离疑网心，<a id="a-De"></a>尔时知身了了无我。</p>
  <p id="aDf">“舍利弗，<a id="a-Dg"></a>若有行者能如是观。<a id="a-Dh"></a>当知是人得此无相无愿解脱三种空门，<a id="a-Di"></a>为诸天主释提桓因之所供养并护其身，<a id="a-Dj"></a>令常受乐犹如帝释。<a id="a-Dk"></a>如是梵天乃至一切诸天余王，<a id="a-Dl"></a>一切龙王、<a id="a-Dm"></a>一切夜叉王、<a id="a-Dn"></a>一切迦楼罗王、<a id="a-Do"></a>一切紧那罗王、<a id="a-Dp"></a>一切摩睺罗伽王，<a id="a-Dq"></a>彼诸王等如是礼拜，<a id="a-Dr"></a>供养供给无令乏少，<a id="a-Ds"></a>常加卫护亲奉所须，<a id="a-Dt"></a>恶心众生不得其便。<a id="a-Du"></a>若在一切诸人王中，<a id="a-Dv"></a>所得礼拜供养护身亦复如是。<a id="a-Dw"></a>舍利弗，<a id="a-Dx"></a>此名奢摩裴多悉帝那持陀罗尼，<a id="a-Dy"></a>是德华藏如来命虚空藏菩萨摩诃萨送来至此，<a id="a-Dz"></a>以我此刹说于日藏大集经故彼持欲来。<a id="a-E0"></a>此陀罗尼有大势力，<a id="a-E1"></a>能大利益，<a id="a-E2"></a>慈悲怜愍一切众生，<a id="a-E3"></a>能救一切危厄患苦，<a id="a-E4"></a>能舍一切烦恼诸结，<a id="a-E5"></a>能知一切阴入界等，<a id="a-E6"></a>能辨一切法之差别，<a id="a-E7"></a>能示一切善巧方便，<a id="a-E8"></a>能与一切涅槃道乐，<a id="a-E9"></a>能入一切诸法之门，<a id="a-EA"></a>能摧一切难降伏魔，<a id="a-EB"></a>能破一切邪论外道，<a id="a-EC"></a>能与一切诸天欢喜，<a id="a-ED"></a>能令一切夜叉知足，<a id="a-EE"></a>能怖一切诸阿修罗，<a id="a-EF"></a>能令一切诸迦楼罗心生喜悦，<a id="a-EG"></a>能令一切诸紧陀罗欢乐无厌，<a id="a-EH"></a>能令一切摩睺罗伽不得回顾，<a id="a-EI"></a>能令一切刹利喜欢，<a id="a-EJ"></a>诸婆罗门信心增广，<a id="a-EK"></a>毗舍眷属及首陀罗皆大欢喜踊跃，<a id="a-EL"></a>无量多欲妇女能令少贪，<a id="a-EM"></a>妊娠女人使得安隐，<a id="a-EN"></a>令念持者乐于多闻，<a id="a-EO"></a>修习定人乐阿兰若，<a id="a-EP"></a>能却斗诤国土饥荒，<a id="a-EQ"></a>能除死殃及诸盗贼、<a id="a-ER"></a>非时风雨、<a id="a-ES"></a>冻暍苦辛、<a id="a-ET"></a>粗涩肥膻如是恶触，<a id="a-EU"></a>照曜法母竖立法幢，<a id="a-EV"></a>于流转中绍三宝种，<a id="a-EW"></a>解诸系缚怖畏众生，<a id="a-EX"></a>能生尽智证无生智，<a id="a-EY"></a>能破黑暗与大光明，<a id="a-EZ"></a>能舍众生苦恼重担。<a id="a-Ea"></a>如此奢摩裴多悉帝那持大授记陀罗尼，<a id="a-Eb"></a>能令一切三有众生恶业道中截流而过入佛界中，<a id="a-Ec"></a>于一切法自在无碍，<a id="a-Ed"></a>乃至十八不共佛法无为彼岸，<a id="a-Ee"></a>能转法轮雨诸法雨，<a id="a-Ef"></a>善能教化一切众生，<a id="a-Eg"></a>悉令得住于涅槃道。<a id="a-Eh"></a>”</p>
  <p id="aEi">说此恶业尽陀罗尼法时，<a id="a-Ej"></a>无量众生过去恶业悉得除灭，<a id="a-Ek"></a>无量阿僧祇诸天及人远尘离垢得法眼净，<a id="a-El"></a>无量众生得须陀洹果，<a id="a-Em"></a>百千频婆罗众生得于无漏阿罗汉果，<a id="a-En"></a>七十那由他众生获得如是奢摩裴多悉帝那持陀罗尼，<a id="a-Eo"></a>得此陀罗尼已于三乘中更不退转。<a id="a-Ep"></a>无量无数阿僧祇诸天及人，<a id="a-Eq"></a>发阿耨多罗三藐三菩提心。<a id="a-Er"></a>无量众生于菩提中亦得住心不退转道。<a id="a-Es"></a>八万四千诸众生等得无生忍。<a id="a-Et"></a>一切现在娑婆世界刹中众生，<a id="a-Eu"></a>闻此四种四谛顺空顺无愿顺奢摩裴多悉帝那持等陀罗尼义已，<a id="a-Ev"></a>悉得破坏一切欲贪、<a id="a-Ew"></a>长短色贪、<a id="a-Ex"></a>触贪、<a id="a-Ey"></a>乐贪、<a id="a-Ez"></a>色非色贪。<a id="a-F0"></a>又诸众生得如实见知贪障碍，<a id="a-F1"></a>听闻法已其中有得不净观善根者，<a id="a-F2"></a>有得六入念者，<a id="a-F3"></a>或有得于普不散心善根者，<a id="a-F4"></a>或有得于遍善根者，<a id="a-F5"></a>或有得于阿那波那善根者，<a id="a-F6"></a>或有得于奢摩他者，<a id="a-F7"></a>或有得于毗婆舍那者，<a id="a-F8"></a>或有得于初禅定者，<a id="a-F9"></a>或有得于中间禅者，<a id="a-FA"></a>或有乃至得四禅者，<a id="a-FB"></a>或有得于四空定者，<a id="a-FC"></a>或有得于四谛顺忍者，<a id="a-FD"></a>或有得于性人地者，<a id="a-FE"></a>或有得于八法地者，<a id="a-FF"></a>或得和合小乘善根者，<a id="a-FG"></a>或得小乘非和合者，<a id="a-FH"></a>或复有得一切智知善根者，<a id="a-FI"></a>或复有得三摩提忍陀罗尼善根者。<a id="a-FJ"></a>又彼众中有诸女人厌离心生，<a id="a-FK"></a>观察女身有种种过穷极鄙恶：<a id="a-FL"></a>“我以何故受于此身贪著色欲？<a id="a-FM"></a>”作是呵责，<a id="a-FN"></a>以闻法故，<a id="a-FO"></a>一切妇人悉各修念不乐自身。<a id="a-FP"></a>其中九十一频婆罗人中女人，<a id="a-FQ"></a>转女人相得男子身。<a id="a-FR"></a>九十九百亿天中女人，<a id="a-FS"></a>八万四千龙中女人，<a id="a-FT"></a>八百六十万夜叉中女人，<a id="a-FU"></a>八十四万阿修罗中女人，<a id="a-FV"></a>七万迦楼罗中女人，<a id="a-FW"></a>十二频婆罗紧陀罗中女人，<a id="a-FX"></a>一千摩睺罗伽中女人，<a id="a-FY"></a>九十频婆罗饿鬼中女人，<a id="a-FZ"></a>四十二频婆罗毗舍阇中女人，<a id="a-Fa"></a>如是一切诸女人等，<a id="a-Fb"></a>悉失本根得成男子。<a id="a-Fc"></a>其中若有妊娠妇人，<a id="a-Fd"></a>胎藏安隐无诸伤损，<a id="a-Fe"></a>乃至畜生亦复如是。<a id="a-Ff"></a>其产生者具足五根，<a id="a-Fg"></a>男女聪明，<a id="a-Fh"></a>智慧端正。<a id="a-Fi"></a>或有藏内未时即生，<a id="a-Fj"></a>或有他患皆能除却，<a id="a-Fk"></a>悉令安隐如第三禅修习行人得于定乐，<a id="a-Fl"></a>身心悦豫亦复如是。</p>
  <p id="aFm">尔时，<a id="a-Fn"></a>一切天、<a id="a-Fo"></a>龙、<a id="a-Fp"></a>夜叉、<a id="a-Fq"></a>阿修罗、<a id="a-Fr"></a>迦楼罗、<a id="a-Fs"></a>紧陀罗、<a id="a-Ft"></a>摩睺罗迦、<a id="a-Fu"></a>薜荔多、<a id="a-Fv"></a>毗舍遮、<a id="a-Fw"></a>鸠槃茶、<a id="a-Fx"></a>富单那、<a id="a-Fy"></a>迦吒富单那、<a id="a-Fz"></a>人及非人，<a id="a-G0"></a>一切大众同作是唱：<a id="a-G1"></a>“善哉！<a id="a-G2"></a>善哉！<a id="a-G3"></a>佛婆伽婆，<a id="a-G4"></a>如是妙法不可思议！<a id="a-G5"></a>我等昔来未曾听受，<a id="a-G6"></a>如今如来所转法轮，<a id="a-G7"></a>能令我等一切恶业障碍尽除，<a id="a-G8"></a>于流转中度一切有，<a id="a-G9"></a>饮甘露浆得寂灭乐，<a id="a-GA"></a>教化拥护一切众生，<a id="a-GB"></a>舍于五浊得胜智慧入佛境界，<a id="a-GC"></a>照曜三宝不令断绝。<a id="a-GD"></a>如来今者降诸法雨，<a id="a-GE"></a>称我等力一心供养。<a id="a-GF"></a>”如是乃至迦吒富单那等种种诸天，<a id="a-GG"></a>作于诸天种种音乐，<a id="a-GH"></a>复雨天上细末金银犹如雨下，<a id="a-GI"></a>乃至华香、<a id="a-GJ"></a>衣服缯彩、<a id="a-GK"></a>种种璎珞、<a id="a-GL"></a>种种天鬘，<a id="a-GM"></a>以散如来，<a id="a-GN"></a>为供养故一切天人悉皆云集，<a id="a-GO"></a>唯除坐禅入三昧者。<a id="a-GP"></a>如是众生各于生处，<a id="a-GQ"></a>所有华香、<a id="a-GR"></a>衣服、<a id="a-GS"></a>璎珞、<a id="a-GT"></a>金银宝鬘，<a id="a-GU"></a>供养佛已欢喜而住。</p>
  <p data-pb></p>
  <h2 id="aGV">护持品第六</h2>
  <p id="aGW">尔时，<a id="a-GX"></a>一切诸天大王并其眷属，<a id="a-GY"></a>一切龙王，<a id="a-GZ"></a>一切夜叉王、<a id="a-Ga"></a>阿修罗王、<a id="a-Gb"></a>迦楼罗王、<a id="a-Gc"></a>紧陀罗王、<a id="a-Gd"></a>摩睺罗伽王、<a id="a-Ge"></a>薜荔多王、<a id="a-Gf"></a>毗舍遮王、<a id="a-Gg"></a>富单那王，<a id="a-Gh"></a>乃至迦吒富单那等一切诸王，<a id="a-Gi"></a>各并眷属礼拜于佛，<a id="a-Gj"></a>同心合掌作如是言：<a id="a-Gk"></a>“世尊，<a id="a-Gl"></a>我等从今在在处处，<a id="a-Gm"></a>若有比丘或比丘尼，<a id="a-Gn"></a>诸优婆塞及优婆夷，<a id="a-Go"></a>但有信心若男若女，<a id="a-Gp"></a>能作如是念不净观寂灭三昧如前佛说善根因缘得摄心住者，<a id="a-Gq"></a>我等一切天诸眷属，<a id="a-Gr"></a>乃至清净信心之人或男或女，<a id="a-Gs"></a>常当救济犹如导师，<a id="a-Gt"></a>令彼身心及其眷属为作供养，<a id="a-Gu"></a>衣食、<a id="a-Gv"></a>床铺、<a id="a-Gw"></a>卧具、<a id="a-Gx"></a>汤药种种资生所须皆与，<a id="a-Gy"></a>如是具足令其安隐，<a id="a-Gz"></a>更不愁于一十五种浊恶之事。<a id="a-H0"></a>设复有者，<a id="a-H1"></a>我等于中常共加护。<a id="a-H2"></a>何者名为十五浊心？<a id="a-H3"></a>所谓或以石撩，<a id="a-H4"></a>或以杖打，<a id="a-H5"></a>或以刀斫，<a id="a-H6"></a>或以槊贯，<a id="a-H7"></a>或毒药中，<a id="a-H8"></a>或崖上掷，<a id="a-H9"></a>或复恶人，<a id="a-HA"></a>或复不信，<a id="a-HB"></a>或四大动，<a id="a-HC"></a>我为作护；<a id="a-HD"></a>或以恶心送彼人所好饮食汤药者，<a id="a-HE"></a>我为作护；<a id="a-HF"></a>贪、<a id="a-HG"></a>瞋、<a id="a-HH"></a>妒嫉、<a id="a-HI"></a>两舌、<a id="a-HJ"></a>恶口，<a id="a-HK"></a>如是恶事欲相加者，<a id="a-HL"></a>我为作护；<a id="a-HM"></a>或有恶人用浊恶心，<a id="a-HN"></a>以诸衣钵、<a id="a-HO"></a>床卧、<a id="a-HP"></a>铺具、<a id="a-HQ"></a>病患汤药常作檀越，<a id="a-HR"></a>或劝化他，<a id="a-HS"></a>或自亲旧为供养者，<a id="a-HT"></a>彼诸恶事我为作护；<a id="a-HU"></a>或复怨家，<a id="a-HV"></a>或复恶鬼，<a id="a-HW"></a>如是等恶我为作护；<a id="a-HX"></a>或毒中护，<a id="a-HY"></a>或恶天子，<a id="a-HZ"></a>或内国土，<a id="a-Ha"></a>或外国土，<a id="a-Hb"></a>如是贼起我为作护。<a id="a-Hc"></a>此十五种浊恶之事，<a id="a-Hd"></a>或比丘、<a id="a-He"></a>或比丘尼、<a id="a-Hf"></a>或优婆塞、<a id="a-Hg"></a>或优婆夷，<a id="a-Hh"></a>或余信心男子女人，<a id="a-Hi"></a>或今现在或复当来，<a id="a-Hj"></a>乃至劫尽末法世时。<a id="a-Hk"></a>何者名为末法世时？<a id="a-Hl"></a>谓读诵人无不依于波罗提木叉道中行，<a id="a-Hm"></a>若不坐禅则不能得于三摩提，<a id="a-Hn"></a>乃至不得第四之果，<a id="a-Ho"></a>乃至不得寂灭三昧，<a id="a-Hp"></a>是则名为末法世时。<a id="a-Hq"></a>若如上说，<a id="a-Hr"></a>初夜后夜不曾睡眠，<a id="a-Hs"></a>读诵是经或坐禅定，<a id="a-Ht"></a>如是住者，<a id="a-Hu"></a>彼诸眷属比丘、<a id="a-Hv"></a>比丘尼、<a id="a-Hw"></a>优婆塞、<a id="a-Hx"></a>优婆夷，<a id="a-Hy"></a>乃至信心或男或女一切眷属乃至住处，<a id="a-Hz"></a>或复聚落都邑国城，<a id="a-I0"></a>或阿兰若处，<a id="a-I1"></a>或聚落主家，<a id="a-I2"></a>随所在处有此十五浊者，<a id="a-I3"></a>我尽救济为作拥护，<a id="a-I4"></a>令是诸恶一切悉除。<a id="a-I5"></a>于何聚落有福德人常住之处，<a id="a-I6"></a>或多人住，<a id="a-I7"></a>或一人住，<a id="a-I8"></a>乃至复有一日一夜修福德者，<a id="a-I9"></a>乃至一日一夜所住处者，<a id="a-IA"></a>或复城邑，<a id="a-IB"></a>或聚落家，<a id="a-IC"></a>我皆救济为作护助，<a id="a-ID"></a>不令其人经于恶事。<a id="a-IE"></a>无问一切诸檀越家，<a id="a-IF"></a>或复刹利，<a id="a-IG"></a>或婆罗门、<a id="a-IH"></a>毗舍、<a id="a-II"></a>首陀，<a id="a-IJ"></a>或男或女小男小女，<a id="a-IK"></a>一切救济常为守护不令入恶。<a id="a-IL"></a>若有如是修福德者身心精进，<a id="a-IM"></a>若有人供养礼拜恭敬种种供给，<a id="a-IN"></a>或为造房、<a id="a-IO"></a>或大寺舍、<a id="a-IP"></a>或林、<a id="a-IQ"></a>或苑、<a id="a-IR"></a>或作衣裳，<a id="a-IS"></a>食饮所须坐卧处所，<a id="a-IT"></a>或复病患汤药针灸种种医疗，<a id="a-IU"></a>如是檀越，<a id="a-IV"></a>我等如是十五浊中一切悉护。<a id="a-IW"></a>若有胎藏妊娠女人，<a id="a-IX"></a>供养如是福德人时，<a id="a-IY"></a>我等护持无时暂舍。<a id="a-IZ"></a>设诸恶人及以恶鬼欲加恶者，<a id="a-Ia"></a>回彼恶心悉令欢喜。<a id="a-Ib"></a>如是儿女在在处处修福德者，<a id="a-Ic"></a>念善根者为他爱敬，<a id="a-Id"></a>或余众生劝助赞美，<a id="a-Ie"></a>或复家人称说其名，<a id="a-If"></a>或咒结索拥护众生，<a id="a-Ig"></a>或教福德，<a id="a-Ih"></a>或教舍恶，<a id="a-Ii"></a>我等于彼如是众生，<a id="a-Ij"></a>十五浊中常亲护持，<a id="a-Ik"></a>诸恶鬼神不得其便。<a id="a-Il"></a>若有如是修福德者或人非人，<a id="a-Im"></a>能信其语如教而行，<a id="a-In"></a>如是一切我等亦护。<a id="a-Io"></a>若有恶人，<a id="a-Ip"></a>于彼行者修福人中，<a id="a-Iq"></a>或瞋或骂，<a id="a-Ir"></a>或欲加恶，<a id="a-Is"></a>或生障碍者，<a id="a-It"></a>如是等辈诸恶众生，<a id="a-Iu"></a>我等不护是恶众生。</p>
  <p id="aIv">“十五浊事不得护者名字云何？<a id="a-Iw"></a>十五浊者，<a id="a-Ix"></a>第一、<a id="a-Iy"></a>恶患；<a id="a-Iz"></a>第二、<a id="a-J0"></a>失于自在；<a id="a-J1"></a>第三、<a id="a-J2"></a>散失种种资生；<a id="a-J3"></a>第四、<a id="a-J4"></a>身中四肢种种割截，<a id="a-J5"></a>或眼、<a id="a-J6"></a>或耳口鼻手足，<a id="a-J7"></a>或复斫头；<a id="a-J8"></a>第五、<a id="a-J9"></a>失于所爱妻子及诸眷属；<a id="a-JA"></a>第六、<a id="a-JB"></a>失于官位；<a id="a-JC"></a>第七、<a id="a-JD"></a>失居家；<a id="a-JE"></a>第八、<a id="a-JF"></a>为诸怨家所侵；<a id="a-JG"></a>第九、<a id="a-JH"></a>心常忧愁；<a id="a-JI"></a>第十、<a id="a-JJ"></a>瞋于刹利心常行恶；<a id="a-JK"></a>第十一、<a id="a-JL"></a>邦邑国城众生浊恶；<a id="a-JM"></a>第十二、<a id="a-JN"></a>诸偷盗来失种种物；<a id="a-JO"></a>第十三、<a id="a-JP"></a>自家妇女恒相斗诤；<a id="a-JQ"></a>第十四、<a id="a-JR"></a>国土贼盗他国贼来；<a id="a-JS"></a>第十五、<a id="a-JT"></a>短命速死。<a id="a-JU"></a>若恶众生有如是十五种事，<a id="a-JV"></a>我等不护富伽罗等言。<a id="a-JW"></a>若复有人虽修福业，<a id="a-JX"></a>不受善语恒起恶瞋，<a id="a-JY"></a>欲为造福德者作诸恶事，<a id="a-JZ"></a>种种福中为作障碍，<a id="a-Ja"></a>若有如是诸恶众生来归于我，<a id="a-Jb"></a>望咒术中得种种力，<a id="a-Jc"></a>如是咒中种种法用虽具足有，<a id="a-Jd"></a>我等于彼如是众生，<a id="a-Je"></a>不加不护，<a id="a-Jf"></a>不与其力亦不救济。<a id="a-Jg"></a>若彼众生意欲规求，<a id="a-Jh"></a>望得如是如是之物我亦不与。<a id="a-Ji"></a>若有众生于常修常命福德之人，<a id="a-Jj"></a>生瞋作恶种种障碍者，<a id="a-Jk"></a>如是我等亦如上说。<a id="a-Jl"></a>或复今世及未来中，<a id="a-Jm"></a>能依此法忆念修行及法欲尽，<a id="a-Jn"></a>常有诸天龙神乃至迦吒富单那等，<a id="a-Jo"></a>恶心瞋忿无有慈悲，<a id="a-Jp"></a>不乐当来妙好之身，<a id="a-Jq"></a>不畏三塗恶道果报。<a id="a-Jr"></a>若有如是造福德人，<a id="a-Js"></a>乐阿兰若种诸善根，<a id="a-Jt"></a>或住塳间，<a id="a-Ju"></a>或复树下，<a id="a-Jv"></a>或在寺舍，<a id="a-Jw"></a>或尸陀林行住处所，<a id="a-Jx"></a>福德之人悉如上说；<a id="a-Jy"></a>天龙乃至迦吒富单那，<a id="a-Jz"></a>恶见恶心此福德之人，<a id="a-K0"></a>是处住止，<a id="a-K1"></a>或身心浊，<a id="a-K2"></a>或夺精气，<a id="a-K3"></a>或被行人供养檀越，<a id="a-K4"></a>我诸天龙乃至迦吒富单那等，<a id="a-K5"></a>离慈悲心不知恩报，<a id="a-K6"></a>于当来生不怖恶道，<a id="a-K7"></a>垢浊身心夺其精气。<a id="a-K8"></a>唯除过去极重恶业，<a id="a-K9"></a>此恶业中非可得护。<a id="a-KA"></a>若我天龙乃至迦吒富单那等应可得护而不护者，<a id="a-KB"></a>现世则为欺诳一切三世诸佛，<a id="a-KC"></a>于流转中不见罗汉及辟支佛，<a id="a-KD"></a>常令我身不成福器不得涅槃。<a id="a-KE"></a>”</p>
  <p id="aKF">佛言：<a id="a-KG"></a>“善哉！<a id="a-KH"></a>善哉！<a id="a-KI"></a>善男子，<a id="a-KJ"></a>汝能如是发于此心，<a id="a-KK"></a>亦如一切三世诸佛过去世时修行无异，<a id="a-KL"></a>绍三宝种，<a id="a-KM"></a>竖立法幢，<a id="a-KN"></a>光照法母，<a id="a-KO"></a>汝等如是则为供养一切三世十方诸佛。<a id="a-KP"></a>汝善男子，<a id="a-KQ"></a>或男或女能作如是勤精进心，<a id="a-KR"></a>于正法中好守护者，<a id="a-KS"></a>如是法行富伽罗故，<a id="a-KT"></a>常护常念常供给足。<a id="a-KU"></a>如是众生于流转中，<a id="a-KV"></a>常得尊贵和合眷属，<a id="a-KW"></a>常受安乐不经辛苦，<a id="a-KX"></a>乃至速成阿耨多罗三藐三菩提道。<a id="a-KY"></a>善男子，<a id="a-KZ"></a>汝等求乐不求于苦，<a id="a-Ka"></a>是故应当常勤精进作诸善根。<a id="a-Kb"></a>”</p>
  <p id="aKc">诸天等言：<a id="a-Kd"></a>“善哉！<a id="a-Ke"></a>善哉！<a id="a-Kf"></a>我从今日如是修习如是发心。<a id="a-Kg"></a>”</p>
  <p id="aKh">尔时，<a id="a-Ki"></a>此娑婆界有于恶心诸饿鬼等，<a id="a-Kj"></a>常仰食啖一切众生精气血肉以为生活，<a id="a-Kk"></a>如是鬼等无量阿僧祇，<a id="a-Kl"></a>同白佛言：<a id="a-Km"></a>“世尊，<a id="a-Kn"></a>我等恶业罪报所招，<a id="a-Ko"></a>常啖于人肉血精气以活性命，<a id="a-Kp"></a>今日发心入佛法住，<a id="a-Kq"></a>为佛弟子，<a id="a-Kr"></a>更不造恶不生恶念。<a id="a-Ks"></a>若佛弟子如佛今说不净观法，<a id="a-Kt"></a>常如是修如是习行一种无异，<a id="a-Ku"></a>若我不如富伽罗心所在念者，<a id="a-Kv"></a>令于我眼黑暗常盲，<a id="a-Kw"></a>一切四肢不能动转，<a id="a-Kx"></a>又不具足身中五根。<a id="a-Ky"></a>我等亦如富伽罗，<a id="a-Kz"></a>护此福德人并其施主。<a id="a-L0"></a>造立寺舍房室、<a id="a-L1"></a>树林园菀、<a id="a-L2"></a>浴池衣钵、<a id="a-L3"></a>饮食卧具、<a id="a-L4"></a>倚床汤药一切所须，<a id="a-L5"></a>如是檀越我等亦护。<a id="a-L6"></a>”</p>
  <p id="aL7">佛言：<a id="a-L8"></a>“善哉！<a id="a-L9"></a>善哉！<a id="a-LA"></a>善男子，<a id="a-LB"></a>汝好发心，<a id="a-LC"></a>常当如是莫令放逸。<a id="a-LD"></a>”</p>
  <p id="aLE">尔时，<a id="a-LF"></a>牢固地天从座而起，<a id="a-LG"></a>作如是言：<a id="a-LH"></a>“世尊，<a id="a-LI"></a>若佛弟子常摄五根，<a id="a-LJ"></a>如佛今说不净观法，<a id="a-LK"></a>如是系念至心行时，<a id="a-LL"></a>我等地天为此行者，<a id="a-LM"></a>常出地味滋润彼人，<a id="a-LN"></a>令其身中增益寿命。<a id="a-LO"></a>是地精气充溢因缘，<a id="a-LP"></a>行者身中得色、<a id="a-LQ"></a>得力、<a id="a-LR"></a>得念、<a id="a-LS"></a>得喜、<a id="a-LT"></a>得精进、<a id="a-LU"></a>得大智慧。<a id="a-LV"></a>”</p>
  <p id="aLW">佛言：<a id="a-LX"></a>“善哉！<a id="a-LY"></a>善哉！<a id="a-LZ"></a>汝大檀越能发是心，<a id="a-La"></a>真是佛子，<a id="a-Lb"></a>从佛口生，<a id="a-Lc"></a>从法化生！<a id="a-Ld"></a>与如是食益于彼身，<a id="a-Le"></a>此福因缘速于大乘成就满足。<a id="a-Lf"></a>”</p>
  <p id="aLg">尔时，<a id="a-Lh"></a>众中有大德天，<a id="a-Li"></a>复从座起前白佛言：<a id="a-Lj"></a>“世尊，<a id="a-Lk"></a>若有如是法行比丘佛弟子等，<a id="a-Ll"></a>彼诸檀越，<a id="a-Lm"></a>或以种种金、<a id="a-Ln"></a>银、<a id="a-Lo"></a>宝珠、<a id="a-Lp"></a>种种资生、<a id="a-Lq"></a>种种谷米具足供给。<a id="a-Lr"></a>若诸弟子如佛所说不净观法，<a id="a-Ls"></a>乃至寂灭三昧空门如是系念，<a id="a-Lt"></a>从于初夜至中后夜坐卧行立，<a id="a-Lu"></a>如是念法心无外缘。<a id="a-Lv"></a>彼诸檀越为营寺舍，<a id="a-Lw"></a>或造一屋，<a id="a-Lx"></a>或一树林，<a id="a-Ly"></a>或复衣食、<a id="a-Lz"></a>坐卧、<a id="a-M0"></a>床铺、<a id="a-M1"></a>病患汤药、<a id="a-M2"></a>种种资生常供给之，<a id="a-M3"></a>彼得如是无乏少已，<a id="a-M4"></a>身得安隐无有忧愁，<a id="a-M5"></a>心常欢喜，<a id="a-M6"></a>得好福田成就法器。<a id="a-M7"></a>如是施已，<a id="a-M8"></a>当来之世得大果报，<a id="a-M9"></a>深心乐法，<a id="a-MA"></a>不生恶道，<a id="a-MB"></a>不造恶法。<a id="a-MC"></a>我如是护彼人，<a id="a-MD"></a>即得修慈悲心，<a id="a-ME"></a>如是种种胜妙善根增长不减。<a id="a-MF"></a>”</p>
  <p id="aMG">佛言：<a id="a-MH"></a>“善哉！<a id="a-MI"></a>善哉！<a id="a-MJ"></a>大檀越，<a id="a-MK"></a>此是汝等精进之心，<a id="a-ML"></a>于大乘中速能增长福德之力！<a id="a-MM"></a>”</p>
  <p id="aMN">尔时，<a id="a-MO"></a>众中金刚力士复白佛言：<a id="a-MP"></a>“世尊如来说此大集经已，<a id="a-MQ"></a>诸大檀越并眷属众，<a id="a-MR"></a>各各发心护持佛法利益众生。<a id="a-MS"></a>彼因缘故，<a id="a-MT"></a>此娑婆界佛刹之中，<a id="a-MU"></a>法母照曜增进光明。<a id="a-MV"></a>”</p>
  <p id="aMW">尔时，<a id="a-MX"></a>弥勒菩萨摩诃萨，<a id="a-MY"></a>为欲利益于未来故，<a id="a-MZ"></a>即于众中问金刚力士言：<a id="a-Ma"></a>“善男子，<a id="a-Mb"></a>何者为虚空之法？<a id="a-Mc"></a>此可见不？<a id="a-Md"></a>若不可见，<a id="a-Me"></a>此事云何？<a id="a-Mf"></a>”又复问言：<a id="a-Mg"></a>“何者名为诸法和合？<a id="a-Mh"></a>”</p>
  <p id="aMi">金刚力士报弥勒言：<a id="a-Mj"></a>“实际之岸不可见故，<a id="a-Mk"></a>此和合法亦不可见。<a id="a-Ml"></a>”</p>
  <p id="aMm">弥勒又问：<a id="a-Mn"></a>“善男子，<a id="a-Mo"></a>何者名为真实虚空不和合法？<a id="a-Mp"></a>”</p>
  <p id="aMq">金刚力士报弥勒言：<a id="a-Mr"></a>“彼中无异。<a id="a-Ms"></a>”</p>
  <p id="aMt">弥勒又问：<a id="a-Mu"></a>“善男子，<a id="a-Mv"></a>何者名为虚空之法？<a id="a-Mw"></a>何者名为不和合法？<a id="a-Mx"></a>”</p>
  <p id="aMy">金刚力士报弥勒言：<a id="a-Mz"></a>“不动不生法界入事，<a id="a-N0"></a>是故不异。<a id="a-N1"></a>”</p>
  <p id="aN2">弥勒又问：<a id="a-N3"></a>“善男子，<a id="a-N4"></a>云何名为有为无为、<a id="a-N5"></a>漏无漏法？<a id="a-N6"></a>”</p>
  <p id="aN7">金刚力士报弥勒言：<a id="a-N8"></a>“如本真实如是如如性无有异，<a id="a-N9"></a>漏无漏法虚空和合是故不异。<a id="a-NA"></a>”</p>
  <p id="aNB">弥勒又问：<a id="a-NC"></a>“善男子，<a id="a-ND"></a>何者名为真实如如漏无漏法？<a id="a-NE"></a>”</p>
  <p id="aNF">金刚力士报弥勒言：<a id="a-NG"></a>“虚空合故真实如如，<a id="a-NH"></a>非是漏法，<a id="a-NI"></a>非无漏法。<a id="a-NJ"></a>”</p>
  <p id="aNK">弥勒又问：<a id="a-NL"></a>“善男子，<a id="a-NM"></a>何者名为虚空和合法？<a id="a-NN"></a>”</p>
  <p id="aNO">金刚力士报弥勒言：<a id="a-NP"></a>“一切诸法离于障碍，<a id="a-NQ"></a>和合故空非集非散。<a id="a-NR"></a>何以故？<a id="a-NS"></a>体性不失故。<a id="a-NT"></a>而彼空中亦不可得物及空故，<a id="a-NU"></a>故名空法。<a id="a-NV"></a>善男子，<a id="a-NW"></a>一切法中此方便故，<a id="a-NX"></a>当知一切如如体性，<a id="a-NY"></a>体性本来是空故空；<a id="a-NZ"></a>如是万法和合故空，<a id="a-Na"></a>想离想故，<a id="a-Nb"></a>此空非想，<a id="a-Nc"></a>非想亦空。<a id="a-Nd"></a>何以故？<a id="a-Ne"></a>如是一切和合法空不可说故，<a id="a-Nf"></a>一切诸法体性尔故。<a id="a-Ng"></a>此如是法非沙门造，<a id="a-Nh"></a>非罗汉造，<a id="a-Ni"></a>非辟支佛造，<a id="a-Nj"></a>非菩萨造，<a id="a-Nk"></a>非如来造，<a id="a-Nl"></a>如是如是真实如如、<a id="a-Nm"></a>漏无漏法一切皆空，<a id="a-Nn"></a>和合法故，<a id="a-No"></a>非相离故，<a id="a-Np"></a>非异法故，<a id="a-Nq"></a>弥勒菩萨如是当知。<a id="a-Nr"></a>”</p>
  <p id="aNs">尔时，<a id="a-Nt"></a>金刚力士说是法已，<a id="a-Nu"></a>无量众生曾于过去学空来者，<a id="a-Nv"></a>一切恶业悉皆除尽远尘离垢，<a id="a-Nw"></a>于诸法中得法眼净。<a id="a-Nx"></a>九十二那由他众生，<a id="a-Ny"></a>于此法中发阿耨多罗三藐三菩提心。<a id="a-Nz"></a>无量众生亦得住于不退转道，<a id="a-O0"></a>究竟阿耨多罗三藐三菩提。</p>
 </body>
</html>