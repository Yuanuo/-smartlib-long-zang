<!doctype html>
<html id="z3IBTLiEo" data-ver="2061">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">大乘大方等日藏经卷第八</h1>
  <h2 id="a2">魔王波旬星宿品第八之二</h2>
  <p id="a3">“尔时，<a id="a-4"></a>佉卢虱吒仙人告一切天言：<a id="a-5"></a>‘初置星宿昴为先首，<a id="a-6"></a>众星轮转运行虚空。<a id="a-7"></a>’告诸天众：<a id="a-8"></a>‘说昴为先，<a id="a-9"></a>其事是不？<a id="a-A"></a>’尔时，<a id="a-B"></a>日天而作是言：<a id="a-C"></a>‘此昴宿者，<a id="a-D"></a>常行虚空历四天下，<a id="a-E"></a>恒作善事饶益我等。<a id="a-F"></a>我知彼宿属于火天。<a id="a-G"></a>’是时众中有一圣人名大威德，<a id="a-H"></a>复作是言：<a id="a-I"></a>‘彼昴宿者我妹之子，<a id="a-J"></a>其星有六形如剃刀，<a id="a-K"></a>一日一夜历四天下行三十时。<a id="a-L"></a>属于火天姓鞞耶尼，<a id="a-M"></a>属彼宿者祭之用酪。<a id="a-N"></a>’佉卢虱吒仙人语诸天曰：<a id="a-O"></a>‘如是，<a id="a-P"></a>如是，<a id="a-Q"></a>如汝等言，<a id="a-R"></a>我今以昴为初宿也。<a id="a-S"></a>复次，<a id="a-T"></a>置毕为第二宿，<a id="a-U"></a>属于水天，<a id="a-V"></a>姓颇罗堕，<a id="a-W"></a>毕有五星形如立叉，<a id="a-X"></a>一日一夜行四十五时，<a id="a-Y"></a>属毕宿者祭用鹿肉。<a id="a-Z"></a>复次，<a id="a-a"></a>置嘴为第三宿，<a id="a-b"></a>属于月天，<a id="a-c"></a>即是月子，<a id="a-d"></a>姓毗梨伽耶尼，<a id="a-e"></a>星数有三形如鹿头，<a id="a-f"></a>一日一夜行十五时，<a id="a-g"></a>属嘴宿者祭根及果。<a id="a-h"></a>次复，<a id="a-i"></a>置参为第四宿，<a id="a-j"></a>属于日天，<a id="a-k"></a>姓婆私失絺，<a id="a-l"></a>其性大恶多于瞋忿，<a id="a-m"></a>止有一星如妇人黡，<a id="a-n"></a>一日一夜行四十五时，<a id="a-o"></a>属参宿者祭用醍醐。<a id="a-p"></a>次复，<a id="a-q"></a>置井为第五宿属于日天，<a id="a-r"></a>姓婆私失絺，<a id="a-s"></a>其有两星形如脚迹，<a id="a-t"></a>一日一夜行十五时，<a id="a-u"></a>属井宿者以粳米华和蜜祭之。<a id="a-v"></a>次复，<a id="a-w"></a>置鬼为第六宿属岁星天，<a id="a-x"></a>岁星之子，<a id="a-y"></a>姓炮波那毗，<a id="a-z"></a>其性温和乐修善法，<a id="a-10"></a>其有三星犹如诸佛胸前满相，<a id="a-11"></a>一日一夜行三十时，<a id="a-12"></a>属鬼星者亦以粳米华和蜜祭之。<a id="a-13"></a>次复，<a id="a-14"></a>置柳为第七宿，<a id="a-15"></a>属于蛇天，<a id="a-16"></a>即姓蛇氏，<a id="a-17"></a>止有一星如妇女黡，<a id="a-18"></a>一日一夜行十五时，<a id="a-19"></a>属柳星者祭用乳糜。<a id="a-1A"></a>右此七宿当于东门。</p>
  <p id="a1B">“次复，<a id="a-1C"></a>置南方第一之宿名曰七星，<a id="a-1D"></a>属于火天，<a id="a-1E"></a>姓宾伽耶尼，<a id="a-1F"></a>其有五星，<a id="a-1G"></a>形如河岸，<a id="a-1H"></a>一日一夜行三十时，<a id="a-1I"></a>属七星者宜用粳米乌麻作粥祭之。<a id="a-1J"></a>次复，<a id="a-1K"></a>置张为第二宿，<a id="a-1L"></a>属福德天，<a id="a-1M"></a>姓瞿昙弥，<a id="a-1N"></a>其星有二形如脚迹，<a id="a-1O"></a>一日一夜行三十时，<a id="a-1P"></a>属张宿者毗罗婆果以用祭之。<a id="a-1Q"></a>次复，<a id="a-1R"></a>置翼为第三宿，<a id="a-1S"></a>属于林天，<a id="a-1T"></a>姓憍陈如，<a id="a-1U"></a>其有二星形如脚迹，<a id="a-1V"></a>一日一夜行十五时，<a id="a-1W"></a>属翼星者用青黑豆煮熟祭之。<a id="a-1X"></a>次复，<a id="a-1Y"></a>置轸为第四宿，<a id="a-1Z"></a>属沙毗梨帝天，<a id="a-1a"></a>姓迦遮延，<a id="a-1b"></a>蝎仙之子，<a id="a-1c"></a>其星有五形如人手，<a id="a-1d"></a>一日一夜行三十时，<a id="a-1e"></a>属轸星者作莠稗饭而以祭之。<a id="a-1f"></a>次复，<a id="a-1g"></a>置角为第五宿，<a id="a-1h"></a>属喜乐天，<a id="a-1i"></a>姓质多罗延尼，<a id="a-1j"></a>乾闼婆子，<a id="a-1k"></a>止有一星如妇人黡，<a id="a-1l"></a>一日一夜行十五时，<a id="a-1m"></a>属于角者以诸华饭而用祭之。<a id="a-1n"></a>次复，<a id="a-1o"></a>置亢为第六宿，<a id="a-1p"></a>属摩姤罗天，<a id="a-1q"></a>姓迦栴延尼，<a id="a-1r"></a>其有一星如妇人黡，<a id="a-1s"></a>一日一夜行十五时，<a id="a-1t"></a>属亢星者当取菉豆和苏蜜煮以用祭之。<a id="a-1u"></a>次复，<a id="a-1v"></a>置氐为第七宿，<a id="a-1w"></a>属于火天，<a id="a-1x"></a>姓些吉利多耶尼，<a id="a-1y"></a>氐有二星形如脚迹，<a id="a-1z"></a>一日一夜行四十五时，<a id="a-20"></a>属氐宿者取种种华作食祭之。<a id="a-21"></a>右此七宿当于南门。</p>
  <p id="a22">“次复，<a id="a-23"></a>置西方第一之宿其名曰房，<a id="a-24"></a>属于慈天，<a id="a-25"></a>姓阿蓝婆耶尼，<a id="a-26"></a>房有四星形如缨络，<a id="a-27"></a>一日一夜行三十时，<a id="a-28"></a>属房宿者酒肉祭之。<a id="a-29"></a>次复，<a id="a-2A"></a>置心为第二宿，<a id="a-2B"></a>属帝释天，<a id="a-2C"></a>姓迦罗延那，<a id="a-2D"></a>心有三星形如大麦，<a id="a-2E"></a>一日一夜行十五时，<a id="a-2F"></a>属心星者以粳米粥而用祭之。<a id="a-2G"></a>次复，<a id="a-2H"></a>置尾为第三宿，<a id="a-2I"></a>属猎师天，<a id="a-2J"></a>姓迦遮耶尼，<a id="a-2K"></a>尾有七星形如蝎尾，<a id="a-2L"></a>一日一夜行三十时，<a id="a-2M"></a>属尾星者以诸果根作食祭之。<a id="a-2N"></a>次复，<a id="a-2O"></a>置箕为第四宿，<a id="a-2P"></a>属于水天，<a id="a-2Q"></a>姓特叉迦旃延尼，<a id="a-2R"></a>箕有四星形如牛角，<a id="a-2S"></a>一日一夜行三十时，<a id="a-2T"></a>属箕宿者取尼拘陀皮汁祭之。<a id="a-2U"></a>次复，<a id="a-2V"></a>置斗为第五宿，<a id="a-2W"></a>属于火天，<a id="a-2X"></a>姓摸伽逻尼，<a id="a-2Y"></a>斗有四星如人拓地，<a id="a-2Z"></a>一日一夜行四十五时，<a id="a-2a"></a>属斗宿者末粳米华和蜜祭之。<a id="a-2b"></a>次复，<a id="a-2c"></a>置牛为第六宿，<a id="a-2d"></a>属于梵天，<a id="a-2e"></a>姓梵岚摩，<a id="a-2f"></a>其有三星形如牛头，<a id="a-2g"></a>一日一夜行于六时，<a id="a-2h"></a>属牛宿者以醍醐饭而用祭之。<a id="a-2i"></a>次复，<a id="a-2j"></a>置女为第七宿，<a id="a-2k"></a>属毗纽天，<a id="a-2l"></a>姓帝利迦遮耶尼，<a id="a-2m"></a>女有四星如大麦粒，<a id="a-2n"></a>一日一夜行三十时，<a id="a-2o"></a>属女宿者以鸟肉祭之。<a id="a-2p"></a>右此七宿当于西门。</p>
  <p id="a2q">“次复，<a id="a-2r"></a>置北方第一之宿名为虚星，<a id="a-2s"></a>属帝释天，<a id="a-2t"></a>娑婆天子，<a id="a-2u"></a>姓憍陈如，<a id="a-2v"></a>虚有四星其形如乌，<a id="a-2w"></a>一日一夜行三十时，<a id="a-2x"></a>属虚宿者煮乌豆汁而用祭之。<a id="a-2y"></a>次复，<a id="a-2z"></a>置危为第二宿，<a id="a-30"></a>属多罗拏天，<a id="a-31"></a>姓单那尼，<a id="a-32"></a>危有一星如妇人黡，<a id="a-33"></a>一日一夜行十五时，<a id="a-34"></a>属危宿者以粳米粥而用祭之。<a id="a-35"></a>次复，<a id="a-36"></a>置室为第三宿，<a id="a-37"></a>属蛇头天，<a id="a-38"></a>蝎天之子，<a id="a-39"></a>姓阇都迦尼拘，<a id="a-3A"></a>室有二星形如脚迹，<a id="a-3B"></a>一日一夜行三十时，<a id="a-3C"></a>属室星者肉血祭之。<a id="a-3D"></a>次复，<a id="a-3E"></a>置辟为第四宿，<a id="a-3F"></a>辟属林天，<a id="a-3G"></a>婆娄那子，<a id="a-3H"></a>姓陀难阇，<a id="a-3I"></a>辟有二星形如脚迹，<a id="a-3J"></a>行一日一夜四十五时，<a id="a-3K"></a>属辟星者以肉祭之。<a id="a-3L"></a>次复，<a id="a-3M"></a>置奎为第五宿，<a id="a-3N"></a>属富沙天，<a id="a-3O"></a>姓阿风吒排尼，<a id="a-3P"></a>奎有一星如妇女黡，<a id="a-3Q"></a>一日一夜行三十时，<a id="a-3R"></a>属奎宿者以酪祭之。<a id="a-3S"></a>次复，<a id="a-3T"></a>置娄为第六宿，<a id="a-3U"></a>属乾闼婆天，<a id="a-3V"></a>姓阿舍婆，<a id="a-3W"></a>娄有三星形如马头，<a id="a-3X"></a>一日一夜行三十时，<a id="a-3Y"></a>属娄星者以大麦饭并肉祭之。<a id="a-3Z"></a>次复，<a id="a-3a"></a>置胃为第七宿，<a id="a-3b"></a>属阎摩罗天，<a id="a-3c"></a>姓跋伽毗，<a id="a-3d"></a>胃有三星形如鼎足，<a id="a-3e"></a>一日一夜行三十时，<a id="a-3f"></a>属胃宿者粳米乌麻及以野枣而用祭之。<a id="a-3g"></a>右此七宿当于北门。<a id="a-3h"></a>二十八宿有五宿，<a id="a-3i"></a>行四十五时，<a id="a-3j"></a>所谓毕、<a id="a-3k"></a>参、<a id="a-3l"></a>氐、<a id="a-3m"></a>斗、<a id="a-3n"></a>辟等。<a id="a-3o"></a>二十八宿言义广多，<a id="a-3p"></a>难晓深趣不可具宣，<a id="a-3q"></a>我今略说。<a id="a-3r"></a>’说是宿时，<a id="a-3s"></a>同闻诸天皆悉欢喜。<a id="a-3t"></a>”</p>
  <p id="a3u">尔时，<a id="a-3v"></a>殊致阿罗娑仙人告诸天曰：<a id="a-3w"></a>“是佉卢虱吒仙人，<a id="a-3x"></a>于过去世亦造恶业，<a id="a-3y"></a>罪因缘故，<a id="a-3z"></a>虽得人身半为驴状；<a id="a-40"></a>以有慈力其罪除灭，<a id="a-41"></a>更得最好端正之身犹如帝释。<a id="a-42"></a>”告诸龙等：<a id="a-43"></a>“我以福德诸因缘故如彼仙人，<a id="a-44"></a>为一切天而作导师今亦如是，<a id="a-45"></a>能教汝等深实语言。<a id="a-46"></a>诸龙当知，<a id="a-47"></a>佉卢虱吒似释身已，<a id="a-48"></a>是天人众皆悉欢悦，<a id="a-49"></a>一心合掌作如是言：<a id="a-4A"></a>‘今大圣人为我等说往昔之事，<a id="a-4B"></a>何者星宿行最在前？<a id="a-4C"></a>食何等食？<a id="a-4D"></a>作何事业？<a id="a-4E"></a>行于虚空复几许时？<a id="a-4F"></a>’如是问已，<a id="a-4G"></a>仙人答言：<a id="a-4H"></a>‘汝等一切至心听受，<a id="a-4I"></a>我以慈力还得端正，<a id="a-4J"></a>今复怜愍安隐众生，<a id="a-4K"></a>说一年内事之终始，<a id="a-4L"></a>令于汝曹如盲得目，<a id="a-4M"></a>初日星宿乃至月满，<a id="a-4N"></a>诸星所在皆悉具说。<a id="a-4O"></a>为欲利益诸众生故，<a id="a-4P"></a>安置昴星在众星前，<a id="a-4Q"></a>汝等诸天以为是不？<a id="a-4R"></a>’一切天言：<a id="a-4S"></a>‘善哉！<a id="a-4T"></a>善哉！<a id="a-4U"></a>我等经历星宿，<a id="a-4V"></a>知昴最尊大威德天之外甥也。<a id="a-4W"></a>其有六子运行虚空，<a id="a-4X"></a>是故昴星可为先首。<a id="a-4Y"></a>’佉卢虱吒仙人言：<a id="a-4Z"></a>‘月合诸星起昴终胃，<a id="a-4a"></a>月行宿讫一月将满，<a id="a-4b"></a>八月黑初月合在胃，<a id="a-4c"></a>如是次第轮转不息。<a id="a-4d"></a>我今复说刹那之数，<a id="a-4e"></a>一千六百刹那名一迦罗，<a id="a-4f"></a>六十迦罗名摸呼律多，<a id="a-4g"></a>三十摸呼律多为一日夜。<a id="a-4h"></a>胃宿纵恶自在如首罗天，<a id="a-4i"></a>能护四方皆得安隐。<a id="a-4j"></a>汝等天人见彼为恶勿生嫌怪，<a id="a-4k"></a>严治刑法乃护众生。<a id="a-4l"></a>’一切天言：<a id="a-4m"></a>‘如是，<a id="a-4n"></a>如是，<a id="a-4o"></a>如圣人教，<a id="a-4p"></a>严于法令乃济众生。<a id="a-4q"></a>’‘月与胃合，<a id="a-4r"></a>其日病者或轻或重难可疗治。<a id="a-4s"></a>其日生者性多瞋愤，<a id="a-4t"></a>犷恶刚毅难可亲昵，<a id="a-4u"></a>有大官位能胜众生。<a id="a-4v"></a>亢、<a id="a-4w"></a>虚、<a id="a-4x"></a>参、<a id="a-4y"></a>胃，<a id="a-4z"></a>此四宿日不得入阵斗战，<a id="a-50"></a>不可远行，<a id="a-51"></a>不得剃头及以治鬓。<a id="a-52"></a>毕、<a id="a-53"></a>牛、<a id="a-54"></a>轸星，<a id="a-55"></a>此三宿日，<a id="a-56"></a>乃宜斗战及以远行、<a id="a-57"></a>剃头洗头。<a id="a-58"></a>柳、<a id="a-59"></a>张宿日，<a id="a-5A"></a>可得造作一切诸事。<a id="a-5B"></a>昴宿、<a id="a-5C"></a>翼宿、<a id="a-5D"></a>斗宿，<a id="a-5E"></a>此三宿日求财可得，<a id="a-5F"></a>宜服医药持戒布施，<a id="a-5G"></a>宜作新衣及造璎珞。<a id="a-5H"></a>嘴宿、<a id="a-5I"></a>角宿、<a id="a-5J"></a>女宿、<a id="a-5K"></a>七星之宿，<a id="a-5L"></a>此四宿日宜于行来道路安隐。<a id="a-5M"></a>氐宿、<a id="a-5N"></a>井宿、<a id="a-5O"></a>危宿，<a id="a-5P"></a>此三宿日作恶得成。<a id="a-5Q"></a>房宿、<a id="a-5R"></a>柳宿、<a id="a-5S"></a>心宿、<a id="a-5T"></a>娄宿、<a id="a-5U"></a>七星之宿、<a id="a-5V"></a>张宿，<a id="a-5W"></a>此六宿日得造舆车床及绳床并诸衣服，<a id="a-5X"></a>要结知识。</p>
  <p id="a5Y">“‘昴宿速疾作种种业，<a id="a-5Z"></a>其速如火。<a id="a-5a"></a>其日得病，<a id="a-5b"></a>酪饭祭之，<a id="a-5c"></a>四日除愈。<a id="a-5d"></a>其日生者常得大富，<a id="a-5e"></a>其日入胎。<a id="a-5f"></a>斗宿、<a id="a-5g"></a>房宿、<a id="a-5h"></a>虚宿、<a id="a-5i"></a>柳宿、<a id="a-5j"></a>室宿，<a id="a-5k"></a>此五宿日不宜造作一切诸事，<a id="a-5l"></a>唯得共于大敌斗战。<a id="a-5m"></a>井、<a id="a-5n"></a>氐、<a id="a-5o"></a>翼宿，<a id="a-5p"></a>此三宿日善恶之事皆悉得作。<a id="a-5q"></a>毕宿之日亦得自在。<a id="a-5r"></a>井、<a id="a-5s"></a>氐、<a id="a-5t"></a>危宿，<a id="a-5u"></a>此三宿日，<a id="a-5v"></a>昴宿生者于此日内，<a id="a-5w"></a>不得作事远行斗击，<a id="a-5x"></a>假令急事亦不得作。<a id="a-5y"></a>女、<a id="a-5z"></a>角、<a id="a-60"></a>嘴宿，<a id="a-61"></a>此三宿日亦为最恶。<a id="a-62"></a>翼宿之日与怨家斗获得其胜，<a id="a-63"></a>或刚或柔还致和合。<a id="a-64"></a>轸宿、<a id="a-65"></a>牛宿，<a id="a-66"></a>此二宿日求伴不得，<a id="a-67"></a>服药合药出家布施，<a id="a-68"></a>造新衣服、<a id="a-69"></a>璎珞、<a id="a-6A"></a>床铺、<a id="a-6B"></a>卧具等物皆得成就。<a id="a-6C"></a>参宿、<a id="a-6D"></a>虚宿、<a id="a-6E"></a>亢宿，<a id="a-6F"></a>此三宿日行来安隐。<a id="a-6G"></a>鬼、<a id="a-6H"></a>尾、<a id="a-6I"></a>室宿，<a id="a-6J"></a>此三宿日共他造恶，<a id="a-6K"></a>离于慈心种种得作。<a id="a-6L"></a>七星宿、<a id="a-6M"></a>日心宿、<a id="a-6N"></a>房宿、<a id="a-6O"></a>柳宿、<a id="a-6P"></a>辟宿，<a id="a-6Q"></a>此五宿日宜结婚姻，<a id="a-6R"></a>宜造舆车及以床缛。<a id="a-6S"></a>参宿之日作事亦吉，<a id="a-6T"></a>然于一切须生怜愍。</p>
  <p id="a6U">“‘毕星水性，<a id="a-6V"></a>汝等于此第二宿日，<a id="a-6W"></a>造柔软事悉得和合。<a id="a-6X"></a>其日病者，<a id="a-6Y"></a>以香祭火五日后愈。<a id="a-6Z"></a>其日生者其人大富福德乐法。<a id="a-6a"></a>牛宿、<a id="a-6b"></a>奎宿、<a id="a-6c"></a>七星宿日，<a id="a-6d"></a>及心宿日而受胎者，<a id="a-6e"></a>其人薄德常作下事。<a id="a-6f"></a>鬼、<a id="a-6g"></a>尾、<a id="a-6h"></a>室宿，<a id="a-6i"></a>此三宿日，<a id="a-6j"></a>一切事业皆不得作，<a id="a-6k"></a>不得斗战，<a id="a-6l"></a>不得远行，<a id="a-6m"></a>不得诣官，<a id="a-6n"></a>卖买交易工巧作务皆不得作。<a id="a-6o"></a>亢宿、<a id="a-6p"></a>虚宿，<a id="a-6q"></a>此二宿日，<a id="a-6r"></a>若作好事不得和合，<a id="a-6s"></a>唯宜斗战克获胜捷。<a id="a-6t"></a>轸宿之日为事有利，<a id="a-6u"></a>利作柔软无有障碍。<a id="a-6v"></a>嘴宿、<a id="a-6w"></a>角宿、<a id="a-6x"></a>女宿等日众事和合，<a id="a-6y"></a>所作成办服药得力，<a id="a-6z"></a>若欲舍施若造衣服及以璎珞皆悉得作。<a id="a-70"></a>井宿、<a id="a-71"></a>氐宿、<a id="a-72"></a>危宿等日远行安隐。<a id="a-73"></a>房宿、<a id="a-74"></a>柳宿、<a id="a-75"></a>辟宿等日，<a id="a-76"></a>欲离慈心造恶得成。<a id="a-77"></a>斗宿、<a id="a-78"></a>箕宿、<a id="a-79"></a>娄宿、<a id="a-7A"></a>胃宿、<a id="a-7B"></a>室宿、<a id="a-7C"></a>翼宿此六宿日，<a id="a-7D"></a>宜结亲友婚聚知识，<a id="a-7E"></a>床铺辇舆皆悉得造。</p>
  <p id="a7F">“‘嘴宿四日用事，<a id="a-7G"></a>于此世间作诸事业疾速自成。<a id="a-7H"></a>其日病者，<a id="a-7I"></a>豆糜祭月八日除愈。<a id="a-7J"></a>其日生者，<a id="a-7K"></a>为人猛健大富饶财，<a id="a-7L"></a>当为妇女见诸恶事宜自防护，<a id="a-7M"></a>我说不虚。<a id="a-7N"></a>嘴宿生人，<a id="a-7O"></a>若以女宿、<a id="a-7P"></a>娄宿、<a id="a-7Q"></a>斗宿、<a id="a-7R"></a>张宿等日而入胎者为恶不善。<a id="a-7S"></a>昴宿、<a id="a-7T"></a>房宿、<a id="a-7U"></a>柳宿此三宿日，<a id="a-7V"></a>不得斗战，<a id="a-7W"></a>不得远行及向官府，<a id="a-7X"></a>有须行者应止勿去。<a id="a-7Y"></a>井宿、<a id="a-7Z"></a>氐宿、<a id="a-7a"></a>危宿等日，<a id="a-7b"></a>造作众恶不相和顺，<a id="a-7c"></a>妄言谄曲欲杀怨家皆得成就。<a id="a-7d"></a>角宿之日欲作事者刚柔并得。<a id="a-7e"></a>参宿之日作事利益能致自在。<a id="a-7f"></a>亢虚二宿不相和合，<a id="a-7g"></a>参星之日乃得利益。<a id="a-7h"></a>其日服药出家布施，<a id="a-7i"></a>璎珞衣服并皆得作。<a id="a-7j"></a>鬼宿、<a id="a-7k"></a>尾宿、<a id="a-7l"></a>室宿等日远行安隐。<a id="a-7m"></a>心宿、<a id="a-7n"></a>奎宿、<a id="a-7o"></a>七星宿日，<a id="a-7p"></a>此三宿日欲作恶者恶事得成。<a id="a-7q"></a>轸宿、<a id="a-7r"></a>胃宿、<a id="a-7s"></a>毕宿、<a id="a-7t"></a>牛宿、<a id="a-7u"></a>箕宿等日，<a id="a-7v"></a>宜结亲友，<a id="a-7w"></a>得好知识，<a id="a-7x"></a>婚嫁吉事、<a id="a-7y"></a>舆车床缛皆悉得造。</p>
  <p id="a7z">“‘参宿五日用事能成诸恶，<a id="a-80"></a>欲为业者少于利益。<a id="a-81"></a>其日病者，<a id="a-82"></a>以生酥糜祭于四道十日得愈。<a id="a-83"></a>其日生人性虽聪明而心怀恶，<a id="a-84"></a>求于钱财遂至于死，<a id="a-85"></a>亦主作贼致失身命。<a id="a-86"></a>其日生人及入胎者，<a id="a-87"></a>虚宿、<a id="a-88"></a>心宿、<a id="a-89"></a>奎宿、<a id="a-8A"></a>翼宿、<a id="a-8B"></a>斗宿、<a id="a-8C"></a>胃宿，<a id="a-8D"></a>此六宿日多为障碍，<a id="a-8E"></a>乃至鬼、<a id="a-8F"></a>尾、<a id="a-8G"></a>室宿等日，<a id="a-8H"></a>亦不和合，<a id="a-8I"></a>一切诸事皆不得作。<a id="a-8J"></a>亢宿之日欲造作者，<a id="a-8K"></a>宜为轻事。<a id="a-8L"></a>氐宿、<a id="a-8M"></a>危宿、<a id="a-8N"></a>井宿、<a id="a-8O"></a>奎宿，<a id="a-8P"></a>此四宿日乃得自在。</p>
  <p id="a8Q">“‘井宿六日用事，<a id="a-8R"></a>其为恶业分判果决。<a id="a-8S"></a>其日得病，<a id="a-8T"></a>炒粳谷华祭于日天，<a id="a-8U"></a>八日得愈。<a id="a-8V"></a>其日生人及受胎者，<a id="a-8W"></a>宜为田作当得大富，<a id="a-8X"></a>又饶畜生象马羊等。<a id="a-8Y"></a>于辟宿日百事不宜。<a id="a-8Z"></a>柳宿、<a id="a-8a"></a>房宿，<a id="a-8b"></a>此二宿日造作百事多有耗散。<a id="a-8c"></a>氐宿之日宜作众事，<a id="a-8d"></a>如意自在。<a id="a-8e"></a>鬼宿、<a id="a-8f"></a>参宿、<a id="a-8g"></a>尾宿等日，<a id="a-8h"></a>宜造百事所求称意。<a id="a-8i"></a>心宿、<a id="a-8j"></a>星宿、<a id="a-8k"></a>奎宿等日，<a id="a-8l"></a>宜出远行，<a id="a-8m"></a>道路安隐所向和合。<a id="a-8n"></a>斗宿、<a id="a-8o"></a>翼宿、<a id="a-8p"></a>奎宿等日，<a id="a-8q"></a>宜结朋友求善知识。<a id="a-8r"></a>亢宿、<a id="a-8s"></a>毕宿、<a id="a-8t"></a>觜宿、<a id="a-8u"></a>虚宿，<a id="a-8v"></a>此四宿日为井生人作诸障碍。</p>
  <p id="a8w">“‘鬼宿七日用事，<a id="a-8x"></a>能为柔软不破善法。<a id="a-8y"></a>其日得病，<a id="a-8z"></a>以黄石蜜祭于岁星，<a id="a-90"></a>五日除愈。<a id="a-91"></a>其日生者，<a id="a-92"></a>此人持戒好乐善事，<a id="a-93"></a>得大官位国师宰辅，<a id="a-94"></a>常教国王善法治世，<a id="a-95"></a>至于娶妻特难和合，<a id="a-96"></a>殷勤因人然后成就。<a id="a-97"></a>其日生人，<a id="a-98"></a>欲在室宿、<a id="a-99"></a>鬼宿、<a id="a-9A"></a>翼宿、<a id="a-9B"></a>娄宿、<a id="a-9C"></a>斗宿等日受胎者吉。<a id="a-9D"></a>毕、<a id="a-9E"></a>角、<a id="a-9F"></a>女宿，<a id="a-9G"></a>此三宿日为其障碍。<a id="a-9H"></a>七星、<a id="a-9I"></a>心宿、<a id="a-9J"></a>奎宿之日，<a id="a-9K"></a>作事不成当失财物。<a id="a-9L"></a>尾宿之日作事得成。<a id="a-9M"></a>房宿之日亦多利益。<a id="a-9N"></a>辟宿、<a id="a-9O"></a>柳宿，<a id="a-9P"></a>此二宿日为事不称。<a id="a-9Q"></a>张宿之日远行安隐。<a id="a-9R"></a>娄宿、<a id="a-9S"></a>箕宿为其障碍。<a id="a-9T"></a>轸、<a id="a-9U"></a>牛、<a id="a-9V"></a>昴宿，<a id="a-9W"></a>此三宿日作事和合必得良伴。<a id="a-9X"></a>亢宿、<a id="a-9Y"></a>觜宿、<a id="a-9Z"></a>参宿、<a id="a-9a"></a>虚宿，<a id="a-9b"></a>宜结朋友及善知识。<a id="a-9c"></a>亢宿、<a id="a-9d"></a>危宿，<a id="a-9e"></a>此二宿日所求者得多有利益。</p>
  <p id="a9f">“‘柳宿八日用事，<a id="a-9g"></a>一切恶业皆悉能作，<a id="a-9h"></a>于世间中如阎罗王。<a id="a-9i"></a>其日病者不可疗治。<a id="a-9j"></a>其日生者，<a id="a-9k"></a>性多瞋怒无有慈悲，<a id="a-9l"></a>多造[億-音+(夫+夫)]过人所憎嫉，<a id="a-9m"></a>能破善法常好猎射。<a id="a-9n"></a>辟宿、<a id="a-9o"></a>牛宿，<a id="a-9p"></a>此二宿日入胎者吉，<a id="a-9q"></a>轸宿、<a id="a-9r"></a>昴宿入胎者凶。<a id="a-9s"></a>觜宿、<a id="a-9t"></a>虚宿、<a id="a-9u"></a>亢宿、<a id="a-9v"></a>张宿，<a id="a-9w"></a>此四宿日不宜作事多有耗散。<a id="a-9x"></a>箕宿、<a id="a-9y"></a>娄宿、<a id="a-9z"></a>房宿等日，<a id="a-A0"></a>宜作众事得好成就。<a id="a-A1"></a>心宿之日、<a id="a-A2"></a>七星宿日、<a id="a-A3"></a>胃宿之日远行安隐。<a id="a-A4"></a>翼宿、<a id="a-A5"></a>斗宿、<a id="a-A6"></a>女宿等日，<a id="a-A7"></a>宜修读学伎艺成就。<a id="a-A8"></a>角宿、<a id="a-A9"></a>斗宿、<a id="a-AA"></a>危宿、<a id="a-AB"></a>尾宿、<a id="a-AC"></a>毕宿，<a id="a-AD"></a>此五宿日宜结知识。<a id="a-AE"></a>氐宿、<a id="a-AF"></a>参宿、<a id="a-AG"></a>井宿、<a id="a-AH"></a>室宿，<a id="a-AI"></a>此四日亦复宜结诸知识。</p>
  <p id="aAJ">“‘七星九日用事，<a id="a-AK"></a>于诸众生温和柔软。<a id="a-AL"></a>其日病者，<a id="a-AM"></a>以胡麻油和粳米饭祭其先人，<a id="a-AN"></a>八日除愈。<a id="a-AO"></a>其日生者，<a id="a-AP"></a>聪明福德常为善事，<a id="a-AQ"></a>然彼人性微好妄言，<a id="a-AR"></a>若护其身宜慎妄语，<a id="a-AS"></a>其人作事利。<a id="a-AT"></a>心宿日、<a id="a-AU"></a>奎宿、<a id="a-AV"></a>氐宿，<a id="a-AW"></a>此三宿日受胎者，<a id="a-AX"></a>贫乏少财物。<a id="a-AY"></a>参宿、<a id="a-AZ"></a>危宿、<a id="a-Aa"></a>毕宿等日受胎者，<a id="a-Ab"></a>凶常作恶事。<a id="a-Ac"></a>角宿、<a id="a-Ad"></a>女宿，<a id="a-Ae"></a>此二宿日受胎亦贫，<a id="a-Af"></a>好为恶事。<a id="a-Ag"></a>翼、<a id="a-Ah"></a>胃、<a id="a-Ai"></a>斗宿，<a id="a-Aj"></a>此三宿日而受胎者，<a id="a-Ak"></a>作事自在得他人物。<a id="a-Al"></a>娄宿、<a id="a-Am"></a>张宿、<a id="a-An"></a>箕宿等日，<a id="a-Ao"></a>欲作事者多饶障碍。<a id="a-Ap"></a>轸宿、<a id="a-Aq"></a>牛宿、<a id="a-Ar"></a>昴宿、<a id="a-As"></a>氐宿，<a id="a-At"></a>此四宿日行来安隐作事和合。<a id="a-Au"></a>虚宿、<a id="a-Av"></a>觜宿，<a id="a-Aw"></a>此二宿日为其障碍。</p>
  <p id="aAx">“‘张宿十日用事，<a id="a-Ay"></a>作柔软事安隐世间。<a id="a-Az"></a>其日病者，<a id="a-B0"></a>以频婆果生苏祭神，<a id="a-B1"></a>七日得差。<a id="a-B2"></a>其日生者，<a id="a-B3"></a>性乐芳香衣裳璎珞，<a id="a-B4"></a>贪于欲事而复嗜酒，<a id="a-B5"></a>若在众中须自慎儆。<a id="a-B6"></a>娄宿、<a id="a-B7"></a>井宿，<a id="a-B8"></a>此二宿日受胎最恶。<a id="a-B9"></a>虚、<a id="a-BA"></a>亢、<a id="a-BB"></a>觜宿，<a id="a-BC"></a>是三宿日受胎亦恶不宜作事。<a id="a-BD"></a>昴、<a id="a-BE"></a>轸、<a id="a-BF"></a>牛宿，<a id="a-BG"></a>此三宿日亦多障碍。<a id="a-BH"></a>张宿之日乃得自在。<a id="a-BI"></a>胃宿、<a id="a-BJ"></a>斗宿，<a id="a-BK"></a>此二宿日有所求者不得如意。<a id="a-BL"></a>氐宿之日其受胎者能除障碍。<a id="a-BM"></a>亢宿、<a id="a-BN"></a>参宿、<a id="a-BO"></a>毕宿、<a id="a-BP"></a>女宿，<a id="a-BQ"></a>此四宿日远行安隐。<a id="a-BR"></a>柳宿、<a id="a-BS"></a>奎宿、<a id="a-BT"></a>鬼宿、<a id="a-BU"></a>心宿、<a id="a-BV"></a>房宿、<a id="a-BW"></a>辟宿，<a id="a-BX"></a>此六宿日欲结知识障碍不成。</p>
  <p id="aBY">“‘翼宿十一日用事，<a id="a-BZ"></a>行四天下作两种业，<a id="a-Ba"></a>所谓谄曲及柔软事。<a id="a-Bb"></a>其日得病，<a id="a-Bc"></a>煮黑青豆以用祭神，<a id="a-Bd"></a>十日除愈。<a id="a-Be"></a>其日生者宜于种种，<a id="a-Bf"></a>然性愚痴，<a id="a-Bg"></a>悭贪鄙吝不能喜舍，<a id="a-Bh"></a>亦能不食五日、<a id="a-Bi"></a>六日乃至七日，<a id="a-Bj"></a>不为世人之所爱乐，<a id="a-Bk"></a>善须谨慎防护怨家不宜斗诤。<a id="a-Bl"></a>胃宿之日而入胎者多造诸恶。<a id="a-Bm"></a>危宿、<a id="a-Bn"></a>参宿、<a id="a-Bo"></a>氐宿、<a id="a-Bp"></a>房宿，<a id="a-Bq"></a>此四宿日善恶二事并皆得作。<a id="a-Br"></a>房宿之日无有善恶。<a id="a-Bs"></a>辟宿、<a id="a-Bt"></a>鬼宿，<a id="a-Bu"></a>此二宿日有受胎者好失财物。<a id="a-Bv"></a>胃宿、<a id="a-Bw"></a>娄宿、<a id="a-Bx"></a>斗宿，<a id="a-By"></a>此三宿日受胎之者。<a id="a-Bz"></a>轸牛、<a id="a-C0"></a>昴宿，<a id="a-C1"></a>此三宿日作事和合。<a id="a-C2"></a>若于虚宿、<a id="a-C3"></a>觜宿、<a id="a-C4"></a>亢宿，<a id="a-C5"></a>此三宿日作事者成，<a id="a-C6"></a>得三宿力远行安隐。<a id="a-C7"></a>井、<a id="a-C8"></a>室、<a id="a-C9"></a>尾宿，<a id="a-CA"></a>此三宿日无善无恶。<a id="a-CB"></a>娄宿、<a id="a-CC"></a>七星奎宿、<a id="a-CD"></a>柳宿、<a id="a-CE"></a>心宿等日，<a id="a-CF"></a>结善知识嫁娶之事皆得和合。</p>
  <p id="aCG">“‘轸宿十二日用事，<a id="a-CH"></a>为恶自在速疾如风。<a id="a-CI"></a>其日得病，<a id="a-CJ"></a>以酪祭神，<a id="a-CK"></a>五日除愈。<a id="a-CL"></a>其日生者大富饶财，<a id="a-CM"></a>能用五兵刀、<a id="a-CN"></a>槊、<a id="a-CO"></a>弓箭、<a id="a-CP"></a>斗轮、<a id="a-CQ"></a>鞙索，<a id="a-CR"></a>能作大贼杀害众生；<a id="a-CS"></a>若修善者亦能持戒喜舍布施，<a id="a-CT"></a>种种功德皆悉能作。<a id="a-CU"></a>其人行处，<a id="a-CV"></a>七步之内蛇不敢前。<a id="a-CW"></a>其日入胎，<a id="a-CX"></a>于诸贼众而得为主，<a id="a-CY"></a>又能持戒喜舍布施。<a id="a-CZ"></a>尾宿之日其受胎者，<a id="a-Ca"></a>所在之处无有障碍，<a id="a-Cb"></a>入阵斗战能胜怨敌。<a id="a-Cc"></a>井宿、<a id="a-Cd"></a>室宿二宿之日，<a id="a-Ce"></a>其受胎者从生至死常宜作事。<a id="a-Cf"></a>牛、<a id="a-Cg"></a>亢、<a id="a-Ch"></a>虚宿，<a id="a-Ci"></a>此三宿日其受胎者，<a id="a-Cj"></a>唯除牛宿不宜作事。<a id="a-Ck"></a>其余亢、<a id="a-Cl"></a>虚及女、<a id="a-Cm"></a>觜宿，<a id="a-Cn"></a>此四宿日作事利益得于自在。<a id="a-Co"></a>亢、<a id="a-Cp"></a>毕、<a id="a-Cq"></a>危等，<a id="a-Cr"></a>此三宿日远行安隐。<a id="a-Cs"></a>氐宿、<a id="a-Ct"></a>参宿、<a id="a-Cu"></a>房宿、<a id="a-Cv"></a>辟宿，<a id="a-Cw"></a>此四宿日作种种事得人气力，<a id="a-Cx"></a>又宜娶妇要结亲友及善知识。<a id="a-Cy"></a>箕宿、<a id="a-Cz"></a>七星、<a id="a-D0"></a>娄宿、<a id="a-D1"></a>斗宿、<a id="a-D2"></a>张宿、<a id="a-D3"></a>胃宿，<a id="a-D4"></a>此六宿日有造作者如上利益。</p>
  <p id="aD5">“‘角宿十三日用事，<a id="a-D6"></a>为恶速疾。<a id="a-D7"></a>其日病者，<a id="a-D8"></a>去菉豆皮生捣祭神，<a id="a-D9"></a>六日除愈。<a id="a-DA"></a>其日生人，<a id="a-DB"></a>嘲戏音乐歌舞作倡皆悉能解，<a id="a-DC"></a>复能舍施，<a id="a-DD"></a>又多色欲，<a id="a-DE"></a>亦复爱乐有知之人。<a id="a-DF"></a>其人入胎宜毕宿日、<a id="a-DG"></a>娄宿、<a id="a-DH"></a>七星、<a id="a-DI"></a>箕宿等日，<a id="a-DJ"></a>其人入胎多造作恶事。<a id="a-DK"></a>辟宿、<a id="a-DL"></a>房宿、<a id="a-DM"></a>鬼宿等日，<a id="a-DN"></a>其人作事种种皆吉无有障碍。<a id="a-DO"></a>危宿、<a id="a-DP"></a>氐宿、<a id="a-DQ"></a>参宿等日，<a id="a-DR"></a>若作事业亦得自在。<a id="a-DS"></a>觜宿、<a id="a-DT"></a>亢宿、<a id="a-DU"></a>虚宿、<a id="a-DV"></a>尾宿，<a id="a-DW"></a>此四宿日远行安隐。<a id="a-DX"></a>觜宿、<a id="a-DY"></a>柳宿，<a id="a-DZ"></a>营事业者得知识力。<a id="a-Da"></a>心宿、<a id="a-Db"></a>奎宿、<a id="a-Dc"></a>斗宿、<a id="a-Dd"></a>昴宿、<a id="a-De"></a>翼宿、<a id="a-Df"></a>牛宿、<a id="a-Dg"></a>张宿，<a id="a-Dh"></a>此七宿日宜结亲友婚姻等事。</p>
  <p id="aDi">“‘亢宿十四日用事，<a id="a-Dj"></a>能于世间作诸恶业，<a id="a-Dk"></a>其性疾速为业快利。<a id="a-Dl"></a>其日得病极恶难治，<a id="a-Dm"></a>华蜜祭神，<a id="a-Dn"></a>二十五日乃可得愈。<a id="a-Do"></a>其日生者，<a id="a-Dp"></a>善能算计大富饶财，<a id="a-Dq"></a>其性悭贪不能喜舍，<a id="a-Dr"></a>又多瞋恚心意难得，<a id="a-Ds"></a>若见特牛及黄腰者须自防护。<a id="a-Dt"></a>其人若在觜宿、<a id="a-Du"></a>箕宿此二宿日而入胎者为恶不善。<a id="a-Dv"></a>张宿、<a id="a-Dw"></a>胃宿、<a id="a-Dx"></a>柳宿、<a id="a-Dy"></a>心宿，<a id="a-Dz"></a>此四宿日欲作事者无有善恶。<a id="a-E0"></a>室宿、<a id="a-E1"></a>尾宿、<a id="a-E2"></a>井宿等日，<a id="a-E3"></a>欲为事者多有障碍。<a id="a-E4"></a>参、<a id="a-E5"></a>氐、<a id="a-E6"></a>危宿，<a id="a-E7"></a>此三宿日有所营者得他人力。<a id="a-E8"></a>娄宿、<a id="a-E9"></a>箕宿、<a id="a-EA"></a>七星之宿，<a id="a-EB"></a>此三宿日远行安隐。<a id="a-EC"></a>房、<a id="a-ED"></a>鬼、<a id="a-EE"></a>辟宿，<a id="a-EF"></a>此三宿日宜结亲友娶妇之事。<a id="a-EG"></a>轸宿、<a id="a-EH"></a>女宿、<a id="a-EI"></a>毕宿、<a id="a-EJ"></a>昴宿、<a id="a-EK"></a>牛宿、<a id="a-EL"></a>翼宿、<a id="a-EM"></a>亢宿此七宿日，<a id="a-EN"></a>但宜行来余不可作。</p>
  <p id="aEO">“‘氐宿十五日用事，<a id="a-EP"></a>能作诸恶人所畏敬。<a id="a-EQ"></a>其日得病以华祭神，<a id="a-ER"></a>满十五日乃得除愈。<a id="a-ES"></a>其日生者，<a id="a-ET"></a>威德肃然大富饶财，<a id="a-EU"></a>其性悭贪淫他妇女，<a id="a-EV"></a>须自治身勿行此事。<a id="a-EW"></a>其人入胎宜在参宿，<a id="a-EX"></a>欲作诸事宜在危宿。<a id="a-EY"></a>若七星宿、<a id="a-EZ"></a>娄宿、<a id="a-Ea"></a>箕宿日，<a id="a-Eb"></a>作事者成无有善恶。<a id="a-Ec"></a>若昴宿日、<a id="a-Ed"></a>牛宿、<a id="a-Ee"></a>翼宿，<a id="a-Ef"></a>营事则恶多有障碍。<a id="a-Eg"></a>辟宿、<a id="a-Eh"></a>房宿、<a id="a-Ei"></a>尾宿，<a id="a-Ej"></a>此三日则有利益。<a id="a-Ek"></a>室宿之日远行安隐。<a id="a-El"></a>心、<a id="a-Em"></a>奎、<a id="a-En"></a>柳宿，<a id="a-Eo"></a>此三宿日欲为事者得他人力。<a id="a-Ep"></a>张宿、<a id="a-Eq"></a>斗宿、<a id="a-Er"></a>胃宿，<a id="a-Es"></a>此三宿日宜结亲友、<a id="a-Et"></a>娶妇之事。</p>
  <p id="aEu">“‘房宿白月一日用事，<a id="a-Ev"></a>能于世间作速疾事。<a id="a-Ew"></a>其日病者，<a id="a-Ex"></a>作青豆饭以用祭神，<a id="a-Ey"></a>十日除愈。<a id="a-Ez"></a>其日生者有堕崖岸刀兵之厄，<a id="a-F0"></a>于此二事须自护身，<a id="a-F1"></a>宜于治生贩卖之业，<a id="a-F2"></a>软弱儒雅乐法信福。<a id="a-F3"></a>其人入胎宜井宿日、<a id="a-F4"></a>张宿、<a id="a-F5"></a>斗宿、<a id="a-F6"></a>胃宿等日，<a id="a-F7"></a>欲作诸事无有善恶。<a id="a-F8"></a>轸、<a id="a-F9"></a>毕、<a id="a-FA"></a>女宿，<a id="a-FB"></a>此三宿日作事者凶。<a id="a-FC"></a>心宿、<a id="a-FD"></a>柳宿、<a id="a-FE"></a>奎宿，<a id="a-FF"></a>此三宿日作事者吉。<a id="a-FG"></a>室宿、<a id="a-FH"></a>房宿、<a id="a-FI"></a>鬼宿、<a id="a-FJ"></a>辟宿，<a id="a-FK"></a>此四日作事安隐而得自在。<a id="a-FL"></a>箕宿、<a id="a-FM"></a>娄宿，<a id="a-FN"></a>此二日远行安隐得知识力。<a id="a-FO"></a>虚宿、<a id="a-FP"></a>昴宿、<a id="a-FQ"></a>张宿、<a id="a-FR"></a>翼宿，<a id="a-FS"></a>作事有利得他人物。<a id="a-FT"></a>箕宿、<a id="a-FU"></a>觜宿、<a id="a-FV"></a>角宿、<a id="a-FW"></a>虚宿、<a id="a-FX"></a>亢宿、<a id="a-FY"></a>参宿，<a id="a-FZ"></a>此六宿日要结亲友大小知识、<a id="a-Fa"></a>娶妇皆吉。</p>
  <p id="aFb">“‘心宿二日用事，<a id="a-Fc"></a>好作恶事。<a id="a-Fd"></a>其日得病，<a id="a-Fe"></a>以粳米饭并大麦饭黄石蜜等祭帝释天，<a id="a-Ff"></a>经十三日然后除愈。<a id="a-Fg"></a>其日生者，<a id="a-Fh"></a>性多瞋恚无有慈心，<a id="a-Fi"></a>纵持戒者亦复破戒。<a id="a-Fj"></a>若见于他行净行法，<a id="a-Fk"></a>宜于此处须自慎儆。<a id="a-Fl"></a>生产之所亦须护身，<a id="a-Fm"></a>此心宿日入胎者吉。<a id="a-Fn"></a>角、<a id="a-Fo"></a>虚、<a id="a-Fp"></a>觜宿，<a id="a-Fq"></a>此三宿日入胎不吉。<a id="a-Fr"></a>昴、<a id="a-Fs"></a>牛、<a id="a-Ft"></a>翼宿，<a id="a-Fu"></a>此三宿日宜作诸事。<a id="a-Fv"></a>辟宿之日若作事者多有障碍。<a id="a-Fw"></a>七星、<a id="a-Fx"></a>箕、<a id="a-Fy"></a>娄，<a id="a-Fz"></a>此三宿日乃得自在多有利益。<a id="a-G0"></a>尾宿、<a id="a-G1"></a>柳宿、<a id="a-G2"></a>奎宿、<a id="a-G3"></a>危宿、<a id="a-G4"></a>轸宿、<a id="a-G5"></a>毕宿，<a id="a-G6"></a>此六星宿得他人力。<a id="a-G7"></a>胃、<a id="a-G8"></a>张、<a id="a-G9"></a>斗宿，<a id="a-GA"></a>此三宿日宜远行来道路安隐。<a id="a-GB"></a>室宿、<a id="a-GC"></a>亢宿、<a id="a-GD"></a>危宿、<a id="a-GE"></a>井宿、<a id="a-GF"></a>氐宿、<a id="a-GG"></a>参宿，<a id="a-GH"></a>此六宿日宜结亲友及以娶妇。</p>
  <p id="aGI">“‘尾宿三日用事，<a id="a-GJ"></a>刚柔二事皆悉能作。<a id="a-GK"></a>其日得病，<a id="a-GL"></a>取诸果根及果华气，<a id="a-GM"></a>以用祭神三十日愈。<a id="a-GN"></a>其日生者，<a id="a-GO"></a>大富饶财多有谷麦。<a id="a-GP"></a>其人有相神德之人，<a id="a-GQ"></a>唯生产处须自防慎；<a id="a-GR"></a>亦复好为草马所蹋，<a id="a-GS"></a>至草马所又须自备。<a id="a-GT"></a>尾宿之日而入胎者，<a id="a-GU"></a>柳宿、<a id="a-GV"></a>角宿、<a id="a-GW"></a>危宿、<a id="a-GX"></a>参宿，<a id="a-GY"></a>此四宿日宜作恶事。<a id="a-GZ"></a>轸宿、<a id="a-Ga"></a>房宿、<a id="a-Gb"></a>毕宿、<a id="a-Gc"></a>奎宿，<a id="a-Gd"></a>此四宿日不可造作诸种事业。<a id="a-Ge"></a>危宿之日恶事得作。<a id="a-Gf"></a>斗宿、<a id="a-Gg"></a>翼宿、<a id="a-Gh"></a>胃宿，<a id="a-Gi"></a>此三宿日欲作恶事，<a id="a-Gj"></a>无有利益多诸烦恼。<a id="a-Gk"></a>箕宿、<a id="a-Gl"></a>七宿、<a id="a-Gm"></a>娄宿，<a id="a-Gn"></a>此三宿日乃得自在为有利益。<a id="a-Go"></a>角宿、<a id="a-Gp"></a>虚宿、<a id="a-Gq"></a>觜宿，<a id="a-Gr"></a>此三宿日得他人力而获自在。<a id="a-Gs"></a>昴宿、<a id="a-Gt"></a>牛宿、<a id="a-Gu"></a>张宿，<a id="a-Gv"></a>此三宿日行来安隐。<a id="a-Gw"></a>室宿、<a id="a-Gx"></a>辟宿、<a id="a-Gy"></a>井宿、<a id="a-Gz"></a>鬼宿、<a id="a-H0"></a>房宿、<a id="a-H1"></a>氐宿，<a id="a-H2"></a>此六宿日宜结知识大小亲友、<a id="a-H3"></a>婚姻嫁娶其事皆吉。</p>
  <p id="aH4">“‘箕宿四日用事。<a id="a-H5"></a>其日得病，<a id="a-H6"></a>应以麻糜尼俱陀子，<a id="a-H7"></a>祭于水神八日乃愈。<a id="a-H8"></a>其日生人，<a id="a-H9"></a>善能耕田行船之业，<a id="a-HA"></a>其性精进行十善业，<a id="a-HB"></a>多闻智慧，<a id="a-HC"></a>有大名誉、<a id="a-HD"></a>大富饶财，<a id="a-HE"></a>常与智人共相随逐。<a id="a-HF"></a>七星宿日及娄宿日宜作诸业。<a id="a-HG"></a>角、<a id="a-HH"></a>觜、<a id="a-HI"></a>虚宿，<a id="a-HJ"></a>此三宿日，<a id="a-HK"></a>造作诸事无善无恶。<a id="a-HL"></a>氐宿、<a id="a-HM"></a>室宿，<a id="a-HN"></a>此二宿日为事不吉。<a id="a-HO"></a>井宿之日经营事者失于旧业。<a id="a-HP"></a>翼宿、<a id="a-HQ"></a>昴宿、<a id="a-HR"></a>牛宿等日欲为事者，<a id="a-HS"></a>自在如意能有利益。<a id="a-HT"></a>张宿、<a id="a-HU"></a>胃宿、<a id="a-HV"></a>斗宿等日造作事者，<a id="a-HW"></a>得他人力亦为有利。<a id="a-HX"></a>参宿、<a id="a-HY"></a>亢宿、<a id="a-HZ"></a>危宿等日，<a id="a-Ha"></a>欲作事者亦得他力。<a id="a-Hb"></a>轸宿、<a id="a-Hc"></a>毕宿、<a id="a-Hd"></a>女宿等日，<a id="a-He"></a>若欲远行道路安隐。<a id="a-Hf"></a>奎宿、<a id="a-Hg"></a>鬼宿、<a id="a-Hh"></a>柳宿、<a id="a-Hi"></a>房宿、<a id="a-Hj"></a>辟宿，<a id="a-Hk"></a>此五宿日宜结亲友娶妇之事。</p>
  <p id="aHl">“‘斗宿五日用事，<a id="a-Hm"></a>作柔软业。<a id="a-Hn"></a>其日得病，<a id="a-Ho"></a>炒粳谷华以蜜和之，<a id="a-Hp"></a>用祭诸神七日除愈。<a id="a-Hq"></a>其日生者是智慧人，<a id="a-Hr"></a>少病大富多有知识。<a id="a-Hs"></a>其人入胎宜在张宿，<a id="a-Ht"></a>若在危、<a id="a-Hu"></a>参、<a id="a-Hv"></a>亢宿等日平无善恶，<a id="a-Hw"></a>欲营众事皆悉成就。<a id="a-Hx"></a>辟宿、<a id="a-Hy"></a>房宿、<a id="a-Hz"></a>鬼宿、<a id="a-I0"></a>胃宿，<a id="a-I1"></a>此四宿日作事不吉。<a id="a-I2"></a>毕、<a id="a-I3"></a>女、<a id="a-I4"></a>轸宿，<a id="a-I5"></a>此三宿日欲求自在多有障碍。<a id="a-I6"></a>昴宿、<a id="a-I7"></a>牛宿、<a id="a-I8"></a>翼宿等日，<a id="a-I9"></a>欲营事者自在如意。<a id="a-IA"></a>氐宿、<a id="a-IB"></a>井宿、<a id="a-IC"></a>室宿等日，<a id="a-ID"></a>亦宜作事有其福力。<a id="a-IE"></a>角宿、<a id="a-IF"></a>觜宿、<a id="a-IG"></a>虚宿等日，<a id="a-IH"></a>若远行者道路安隐。<a id="a-II"></a>奎宿、<a id="a-IJ"></a>柳宿、<a id="a-IK"></a>房宿、<a id="a-IL"></a>娄宿、<a id="a-IM"></a>七星心宿，<a id="a-IN"></a>此六宿日宜结亲友嫁聚之事。</p>
  <p id="aIO">“‘牛宿六日用事。<a id="a-IP"></a>其日生者，<a id="a-IQ"></a>为性刚毅心无怖畏，<a id="a-IR"></a>猛健胜人能破国土，<a id="a-IS"></a>前无强敌大富饶财。<a id="a-IT"></a>若入胎者宜在翼宿，<a id="a-IU"></a>一切众星不为障碍皆作善友。</p>
  <p id="aIV">“‘女宿七日用事。<a id="a-IW"></a>其日得病，<a id="a-IX"></a>经十二月石蜜及华祭于山神乃得除愈。<a id="a-IY"></a>其日生者远行遇伴，<a id="a-IZ"></a>宜以治生作柔软事。<a id="a-Ia"></a>其人有智少于病疾，<a id="a-Ib"></a>常得世间国王供养。<a id="a-Ic"></a>轸宿之日入胎者平无有善恶。<a id="a-Id"></a>鬼宿、<a id="a-Ie"></a>房宿，<a id="a-If"></a>此二宿日为作障碍。<a id="a-Ig"></a>七星宿、<a id="a-Ih"></a>心宿、<a id="a-Ii"></a>女宿、<a id="a-Ij"></a>毕宿，<a id="a-Ik"></a>此四宿日宜造众事。<a id="a-Il"></a>亢宿、<a id="a-Im"></a>危宿、<a id="a-In"></a>参宿等日作事不合，<a id="a-Io"></a>虚宿、<a id="a-Ip"></a>觜宿乃得和合如意自在。<a id="a-Iq"></a>室宿、<a id="a-Ir"></a>井宿、<a id="a-Is"></a>氐宿等日，<a id="a-It"></a>远行安隐亦得自在。<a id="a-Iu"></a>奎宿、<a id="a-Iv"></a>房宿、<a id="a-Iw"></a>柳宿等日欲营事者，<a id="a-Ix"></a>得他人力亦遇良友。<a id="a-Iy"></a>昴宿、<a id="a-Iz"></a>张宿、<a id="a-J0"></a>翼宿等日宜结亲友。</p>
  <p id="aJ1">“‘虚宿八日用事。<a id="a-J2"></a>其日得病一年乃愈，<a id="a-J3"></a>应以菉豆、<a id="a-J4"></a>乌豆、<a id="a-J5"></a>小豆、<a id="a-J6"></a>江豆作四种臛，<a id="a-J7"></a>香华祭神。<a id="a-J8"></a>其日生者性多瞋贪，<a id="a-J9"></a>贫无衣食，<a id="a-JA"></a>于色欲间亦复乏少，<a id="a-JB"></a>依约亲属常多怖畏。<a id="a-JC"></a>若角宿日受胎者吉。<a id="a-JD"></a>张宿、<a id="a-JE"></a>胃宿、<a id="a-JF"></a>箕宿之日受胎者，<a id="a-JG"></a>恶多有障碍。<a id="a-JH"></a>房宿、<a id="a-JI"></a>柳宿、<a id="a-JJ"></a>奎宿等日入胎者，<a id="a-JK"></a>平无有善恶。<a id="a-JL"></a>氐宿、<a id="a-JM"></a>井宿、<a id="a-JN"></a>室宿等日受胎，<a id="a-JO"></a>亦恶离散不合。<a id="a-JP"></a>亢、<a id="a-JQ"></a>危、<a id="a-JR"></a>参宿，<a id="a-JS"></a>此三宿日作事利益得有和合。<a id="a-JT"></a>觜宿之日，<a id="a-JU"></a>欲作事者一切得作。<a id="a-JV"></a>鬼宿、<a id="a-JW"></a>尾宿、<a id="a-JX"></a>辟宿，<a id="a-JY"></a>此三日宜以远行道路安隐。<a id="a-JZ"></a>娄宿、<a id="a-Ja"></a>七星心宿等日，<a id="a-Jb"></a>若为事者得善知识及于良伴。<a id="a-Jc"></a>翼宿、<a id="a-Jd"></a>箕宿、<a id="a-Je"></a>昴宿等日，<a id="a-Jf"></a>亦宜要结诸亲友等。<a id="a-Jg"></a>毕宿、<a id="a-Jh"></a>牛宿，<a id="a-Ji"></a>此二宿日亦复宜于结大善友。</p>
  <p id="aJj">“‘危宿九日用事，<a id="a-Jk"></a>其性柔软。<a id="a-Jl"></a>其日得病，<a id="a-Jm"></a>苏乳酪糜以祭水神，<a id="a-Jn"></a>七日除愈。<a id="a-Jo"></a>其日生者性多瞋忿，<a id="a-Jp"></a>猛健勇锐而有水厄，<a id="a-Jq"></a>若至水所须自防慎。<a id="a-Jr"></a>亢宿之日入胎者吉。<a id="a-Js"></a>娄宿、<a id="a-Jt"></a>七星心宿等日，<a id="a-Ju"></a>若作事者平无善恶。<a id="a-Jv"></a>斗宿、<a id="a-Jw"></a>昴宿、<a id="a-Jx"></a>翼宿，<a id="a-Jy"></a>此三宿日作事者恶。<a id="a-Jz"></a>辟宿、<a id="a-K0"></a>鬼宿、<a id="a-K1"></a>尾宿、<a id="a-K2"></a>参宿，<a id="a-K3"></a>此四宿日作事亦恶不得如意。<a id="a-K4"></a>室宿、<a id="a-K5"></a>井宿、<a id="a-K6"></a>氐宿之日，<a id="a-K7"></a>作事和合而得安隐。<a id="a-K8"></a>七星之宿、<a id="a-K9"></a>房宿、<a id="a-KA"></a>柳宿、<a id="a-KB"></a>奎宿等日，<a id="a-KC"></a>远行安吉。<a id="a-KD"></a>张宿、<a id="a-KE"></a>箕宿、<a id="a-KF"></a>胃宿等日，<a id="a-KG"></a>欲作事者得良伴力。<a id="a-KH"></a>角宿、<a id="a-KI"></a>女宿、<a id="a-KJ"></a>觜宿、<a id="a-KK"></a>轸宿、<a id="a-KL"></a>毕宿、<a id="a-KM"></a>牛宿，<a id="a-KN"></a>此六宿日宜结善友及以纳妻。</p>
  <p id="aKO">“‘室宿十日用事其性速疾。<a id="a-KP"></a>其日得病，<a id="a-KQ"></a>以种种华用祭于神，<a id="a-KR"></a>三十日愈。<a id="a-KS"></a>其日生者奸伪作贼，<a id="a-KT"></a>愚痴妄语杀害众生，<a id="a-KU"></a>心常作恶不畏父母，<a id="a-KV"></a>若斗诤盗贼如是等处横罗其殃。<a id="a-KW"></a>其人入胎必在氐宿。<a id="a-KX"></a>若作事者箕宿、<a id="a-KY"></a>胃宿、<a id="a-KZ"></a>张宿之日，<a id="a-Ka"></a>无有障碍处处可为。<a id="a-Kb"></a>毕宿、<a id="a-Kc"></a>轸宿、<a id="a-Kd"></a>牛宿，<a id="a-Ke"></a>此三宿日若作事业一切皆恶，<a id="a-Kf"></a>井宿之日作事乃吉。<a id="a-Kg"></a>房宿、<a id="a-Kh"></a>柳宿、<a id="a-Ki"></a>奎宿之日造作事者，<a id="a-Kj"></a>多有障碍不得利益。<a id="a-Kk"></a>鬼宿、<a id="a-Kl"></a>尾宿、<a id="a-Km"></a>辟宿之日，<a id="a-Kn"></a>宜作事业为得利益。<a id="a-Ko"></a>娄宿、<a id="a-Kp"></a>七星、<a id="a-Kq"></a>心宿等日远行安隐。<a id="a-Kr"></a>昴宿、<a id="a-Ks"></a>斗宿、<a id="a-Kt"></a>箕宿等日，<a id="a-Ku"></a>若作事者得良伴力。<a id="a-Kv"></a>虚宿、<a id="a-Kw"></a>觜宿、<a id="a-Kx"></a>角宿等日，<a id="a-Ky"></a>宜以要结小知识者。<a id="a-Kz"></a>虚宿、<a id="a-L0"></a>参亢宿等日，<a id="a-L1"></a>宜以要结大知识者。</p>
  <p id="aL2">“‘辟宿十一日用事。<a id="a-L3"></a>其日得病，<a id="a-L4"></a>华及鹿脯以祭火神，<a id="a-L5"></a>满七日愈。<a id="a-L6"></a>其日生者，<a id="a-L7"></a>其人智慧乐圣人法，<a id="a-L8"></a>学于众艺种种皆能，<a id="a-L9"></a>歌舞伎倡亦复悉解，<a id="a-LA"></a>又主大富多有金银及饶谷帛。<a id="a-LB"></a>若入胎者宜。<a id="a-LC"></a>尾宿日、<a id="a-LD"></a>昴宿、<a id="a-LE"></a>斗宿，<a id="a-LF"></a>此三宿日造作众事平无善恶。<a id="a-LG"></a>觜、<a id="a-LH"></a>女、<a id="a-LI"></a>鬼宿，<a id="a-LJ"></a>此三宿日为事成就。<a id="a-LK"></a>心、<a id="a-LL"></a>娄、<a id="a-LM"></a>七星，<a id="a-LN"></a>此三宿日为事多障。<a id="a-LO"></a>柳宿、<a id="a-LP"></a>房宿，<a id="a-LQ"></a>此二宿日欲作事者和合如意。<a id="a-LR"></a>轸宿、<a id="a-LS"></a>牛宿、<a id="a-LT"></a>毕宿之日，<a id="a-LU"></a>作事自如逢遇良伴。<a id="a-LV"></a>张宿、<a id="a-LW"></a>胃宿、<a id="a-LX"></a>箕宿之日行来安隐。<a id="a-LY"></a>亢宿、<a id="a-LZ"></a>虚宿、<a id="a-La"></a>参宿，<a id="a-Lb"></a>宜可要结小知识者。<a id="a-Lc"></a>井宿、<a id="a-Ld"></a>氐宿、<a id="a-Le"></a>危宿等日，<a id="a-Lf"></a>宜可要结亲友大吉。</p>
  <p id="aLg">“‘奎宿十二日用事。<a id="a-Lh"></a>其日得病，<a id="a-Li"></a>宜以香华祭于神祇，<a id="a-Lj"></a>经二十日乃得除愈。<a id="a-Lk"></a>其日生者，<a id="a-Ll"></a>作柔软事有大势力，<a id="a-Lm"></a>人所尊重，<a id="a-Ln"></a>唯于闇里须自护身，<a id="a-Lo"></a>大富饶财金银谷帛无有限量，<a id="a-Lp"></a>治生有利得他人物。<a id="a-Lq"></a>彼人入胎，<a id="a-Lr"></a>宜在心宿、<a id="a-Ls"></a>轸宿、<a id="a-Lt"></a>毕宿、<a id="a-Lu"></a>牛宿等日，<a id="a-Lv"></a>亦多蓄积。<a id="a-Lw"></a>亢宿、<a id="a-Lx"></a>虚宿，<a id="a-Ly"></a>此二宿日，<a id="a-Lz"></a>作事者平无有善恶。<a id="a-M0"></a>参宿之日不可作事。<a id="a-M1"></a>柳宿、<a id="a-M2"></a>翼宿、<a id="a-M3"></a>斗宿、<a id="a-M4"></a>昴宿，<a id="a-M5"></a>此四宿日行来安隐。<a id="a-M6"></a>女宿、<a id="a-M7"></a>毕宿、<a id="a-M8"></a>角宿之日，<a id="a-M9"></a>若作事者为得良伴。<a id="a-MA"></a>箕宿、<a id="a-MB"></a>张宿、<a id="a-MC"></a>胃宿等日欲作事者，<a id="a-MD"></a>无有障碍为得人力。<a id="a-ME"></a>娄宿、<a id="a-MF"></a>心宿、<a id="a-MG"></a>尾宿，<a id="a-MH"></a>此三宿日欲结知识为有利益。<a id="a-MI"></a>井宿、<a id="a-MJ"></a>氐宿、<a id="a-MK"></a>危宿，<a id="a-ML"></a>此三宿日宜可要结知识小者。<a id="a-MM"></a>鬼宿、<a id="a-MN"></a>尾宿、<a id="a-MO"></a>室宿，<a id="a-MP"></a>此三宿日宜可要结知识大者。</p>
  <p id="aMQ">“‘娄宿十三日用事。<a id="a-MR"></a>其日得病，<a id="a-MS"></a>麦粥祭神，<a id="a-MT"></a>二十五日然后除愈。<a id="a-MU"></a>其日生者为性躁疾，<a id="a-MV"></a>常护众生不害物命，<a id="a-MW"></a>若至关津须自防慎，<a id="a-MX"></a>当作医师善解方药能疗众病，<a id="a-MY"></a>亦复善能歌舞之事。<a id="a-MZ"></a>心宿之日有入胎者，<a id="a-Ma"></a>无有障碍。<a id="a-Mb"></a>角宿、<a id="a-Mc"></a>觜宿、<a id="a-Md"></a>女宿、<a id="a-Me"></a>虚宿、<a id="a-Mf"></a>井宿、<a id="a-Mg"></a>亢宿、<a id="a-Mh"></a>危宿，<a id="a-Mi"></a>此七宿日若作事者平无善恶。<a id="a-Mj"></a>此星宿日，<a id="a-Mk"></a>唯莫卖买，<a id="a-Ml"></a>不宜行来及以剃头，<a id="a-Mm"></a>亦不得至相斗处所。<a id="a-Mn"></a>昴宿、<a id="a-Mo"></a>斗宿、<a id="a-Mp"></a>张宿，<a id="a-Mq"></a>此三宿日宜报怨仇斗诤得胜，<a id="a-Mr"></a>宜作轻利濡事得成。<a id="a-Ms"></a>七星宿日作事牢固亦有利益。<a id="a-Mt"></a>张宿、<a id="a-Mu"></a>箕宿、<a id="a-Mv"></a>胃宿，<a id="a-Mw"></a>此三宿日欲远行安隐。<a id="a-Mx"></a>辟、<a id="a-My"></a>轸、<a id="a-Mz"></a>毕宿，<a id="a-N0"></a>此三宿日作事利益亦宜密语。<a id="a-N1"></a>参宿、<a id="a-N2"></a>虚宿、<a id="a-N3"></a>亢宿之日宜作恶事。<a id="a-N4"></a>鬼宿、<a id="a-N5"></a>尾宿、<a id="a-N6"></a>室宿等日，<a id="a-N7"></a>宜可要结诸小知识。<a id="a-N8"></a>柳宿、<a id="a-N9"></a>房宿、<a id="a-NA"></a>辟宿等日，<a id="a-NB"></a>宜可要结诸大知识，<a id="a-NC"></a>为得众人爱护于己，<a id="a-ND"></a>宜造床舆及买牛马。</p>
  <p id="aNE">“‘胃宿十四日用事。<a id="a-NF"></a>人生吉凶造作善恶疾病等事如上说了。<a id="a-NG"></a>月行虚空周匝宿讫还更起昴，<a id="a-NH"></a>是故言日虚空月满，<a id="a-NI"></a>三十昼夜亦名月满，<a id="a-NJ"></a>八月满者起胃终昴其月如是。<a id="a-NK"></a>夜十五时，<a id="a-NL"></a>昼十五时，<a id="a-NM"></a>日午之影长六脚迹。<a id="a-NN"></a>娄宿夜行房在日前，<a id="a-NO"></a>荧惑日子是时随日，<a id="a-NP"></a>是八月时蝎神主当昴宿为业前已说竟。<a id="a-NQ"></a>是白月内，<a id="a-NR"></a>次十五日昴又用事，<a id="a-NS"></a>月合昴星是八月满，<a id="a-NT"></a>昴与月合一日夜讫，<a id="a-NU"></a>其次复转合于毕宿，<a id="a-NV"></a>九月初日毕用事也。</p>
  <p id="aNW">“‘九月黑月，<a id="a-NX"></a>一日合毕，<a id="a-NY"></a>二日合觜，<a id="a-NZ"></a>三日合参，<a id="a-Na"></a>四日合井，<a id="a-Nb"></a>五日合鬼，<a id="a-Nc"></a>六日合柳，<a id="a-Nd"></a>七日合星，<a id="a-Ne"></a>八日合张，<a id="a-Nf"></a>九日合翼，<a id="a-Ng"></a>十日合轸，<a id="a-Nh"></a>十一日合角，<a id="a-Ni"></a>十二日合亢，<a id="a-Nj"></a>十三日合氐，<a id="a-Nk"></a>十四日合房，<a id="a-Nl"></a>十五日合心，<a id="a-Nm"></a>是黑月满。<a id="a-Nn"></a>白月，<a id="a-No"></a>一日合尾，<a id="a-Np"></a>二日合箕，<a id="a-Nq"></a>三日合斗，<a id="a-Nr"></a>四日合牛，<a id="a-Ns"></a>五日合女，<a id="a-Nt"></a>六日合虚，<a id="a-Nu"></a>七日合危，<a id="a-Nv"></a>八日合室，<a id="a-Nw"></a>九日合辟，<a id="a-Nx"></a>十日合奎，<a id="a-Ny"></a>十一日合娄，<a id="a-Nz"></a>十二日合胃，<a id="a-O0"></a>十三日合昴，<a id="a-O1"></a>十四日合毕，<a id="a-O2"></a>十五日合觜，<a id="a-O3"></a>是白月满。<a id="a-O4"></a>九月合觜宿满，<a id="a-O5"></a>昼十四时，<a id="a-O6"></a>夜十六时，<a id="a-O7"></a>日午之影长八脚迹。<a id="a-O8"></a>日行南陆，<a id="a-O9"></a>昴宿夜行，<a id="a-OA"></a>尾在日前。<a id="a-OB"></a>其九月时岁星用事，<a id="a-OC"></a>为一切天之所尊敬，<a id="a-OD"></a>得失诸事皆悉由之。<a id="a-OE"></a>是九月时，<a id="a-OF"></a>射神主当。</p>
  <p id="aOG">“‘十月黑月，<a id="a-OH"></a>一日合参，<a id="a-OI"></a>二日合井，<a id="a-OJ"></a>三日合鬼，<a id="a-OK"></a>四日合柳，<a id="a-OL"></a>五日合星，<a id="a-OM"></a>六日合张，<a id="a-ON"></a>七日合翼，<a id="a-OO"></a>八日合轸，<a id="a-OP"></a>九日合角，<a id="a-OQ"></a>十日合亢，<a id="a-OR"></a>十一日合氐，<a id="a-OS"></a>十二日合房，<a id="a-OT"></a>十三日合心，<a id="a-OU"></a>十四日合尾，<a id="a-OV"></a>十五日合箕，<a id="a-OW"></a>是黑月满。<a id="a-OX"></a>白月，<a id="a-OY"></a>一日合斗，<a id="a-OZ"></a>二日合牛，<a id="a-Oa"></a>三日合女虚，<a id="a-Ob"></a>四日合危，<a id="a-Oc"></a>五日合室，<a id="a-Od"></a>六日合辟，<a id="a-Oe"></a>七日合奎，<a id="a-Of"></a>八日合娄，<a id="a-Og"></a>九日合胃，<a id="a-Oh"></a>十日合昴，<a id="a-Oi"></a>十一日合毕，<a id="a-Oj"></a>十二日合觜，<a id="a-Ok"></a>十三日合参，<a id="a-Ol"></a>十四日合井，<a id="a-Om"></a>十五日合鬼，<a id="a-On"></a>是白月满。<a id="a-Oo"></a>十月合鬼宿满，<a id="a-Op"></a>昼十三时，<a id="a-Oq"></a>夜十七时，<a id="a-Or"></a>日午之影长十脚迹。<a id="a-Os"></a>觜宿夜行，<a id="a-Ot"></a>女在日前。<a id="a-Ou"></a>当此之时辰星用事。<a id="a-Ov"></a>是十月时，<a id="a-Ow"></a>磨竭之神主当其月。</p>
  <p id="aOx">“‘十一月黑月之内，<a id="a-Oy"></a>一日合柳，<a id="a-Oz"></a>二日合七星，<a id="a-P0"></a>三日合张，<a id="a-P1"></a>四日合翼，<a id="a-P2"></a>五日合轸，<a id="a-P3"></a>六日合角，<a id="a-P4"></a>七日合亢，<a id="a-P5"></a>八日合氐，<a id="a-P6"></a>九日合房，<a id="a-P7"></a>十日合心，<a id="a-P8"></a>十一日合尾，<a id="a-P9"></a>十二日合箕，<a id="a-PA"></a>十三日合斗，<a id="a-PB"></a>十四日合牛，<a id="a-PC"></a>十五日合女，<a id="a-PD"></a>是为黑月满。<a id="a-PE"></a>白月，<a id="a-PF"></a>一日合虚，<a id="a-PG"></a>二日合危，<a id="a-PH"></a>三日合室，<a id="a-PI"></a>四日合辟，<a id="a-PJ"></a>五日合奎，<a id="a-PK"></a>六日合娄，<a id="a-PL"></a>七日合胃，<a id="a-PM"></a>八日合昴，<a id="a-PN"></a>九日合毕，<a id="a-PO"></a>十日合觜，<a id="a-PP"></a>十一日合参，<a id="a-PQ"></a>十二日合井，<a id="a-PR"></a>十三日合鬼，<a id="a-PS"></a>十四日合柳，<a id="a-PT"></a>十五日合七星，<a id="a-PU"></a>是白月满。<a id="a-PV"></a>十一月合七星满，<a id="a-PW"></a>昼十二时，<a id="a-PX"></a>夜十八时，<a id="a-PY"></a>日午之影十二脚迹。<a id="a-PZ"></a>鬼宿夜行，<a id="a-Pa"></a>危在日前，<a id="a-Pb"></a>近南转辰星用事。<a id="a-Pc"></a>是十一月，<a id="a-Pd"></a>水器之神主当其月。</p>
  <p id="aPe">“‘十二月黑月，<a id="a-Pf"></a>一日合张，<a id="a-Pg"></a>二日合翼，<a id="a-Ph"></a>三日合轸，<a id="a-Pi"></a>四日合角，<a id="a-Pj"></a>五日合亢，<a id="a-Pk"></a>六日合氐，<a id="a-Pl"></a>七日合房，<a id="a-Pm"></a>八日合心，<a id="a-Pn"></a>九日合尾，<a id="a-Po"></a>十日合箕，<a id="a-Pp"></a>十一日合斗，<a id="a-Pq"></a>十二日合牛，<a id="a-Pr"></a>十三日合女，<a id="a-Ps"></a>十四日合虚，<a id="a-Pt"></a>十五日合危，<a id="a-Pu"></a>是黑月满。<a id="a-Pv"></a>白月，<a id="a-Pw"></a>一日合室，<a id="a-Px"></a>二日合辟，<a id="a-Py"></a>三日合奎，<a id="a-Pz"></a>四日合娄，<a id="a-Q0"></a>五日合胃，<a id="a-Q1"></a>六日合昴，<a id="a-Q2"></a>七日合毕，<a id="a-Q3"></a>八日合觜，<a id="a-Q4"></a>九日合参，<a id="a-Q5"></a>十日合井，<a id="a-Q6"></a>十一日合鬼，<a id="a-Q7"></a>十二日合柳，<a id="a-Q8"></a>十三日合七星，<a id="a-Q9"></a>十四日合张，<a id="a-QA"></a>十五日合翼，<a id="a-QB"></a>是白月满。<a id="a-QC"></a>十二月合翼宿满，<a id="a-QD"></a>昼行十三时，<a id="a-QE"></a>夜行十七时，<a id="a-QF"></a>日转近北，<a id="a-QG"></a>日午之影十二脚迹。<a id="a-QH"></a>七星夜行，<a id="a-QI"></a>天师岁星用事之时。<a id="a-QJ"></a>是十二月，<a id="a-QK"></a>天鱼之神主当其月。</p>
  <p id="aQL">“‘正月黑月，<a id="a-QM"></a>一日合轸，<a id="a-QN"></a>二日合角，<a id="a-QO"></a>三日合亢，<a id="a-QP"></a>四日合氐，<a id="a-QQ"></a>五日合房，<a id="a-QR"></a>六日合心，<a id="a-QS"></a>七日合尾，<a id="a-QT"></a>八日合箕，<a id="a-QU"></a>九日合斗，<a id="a-QV"></a>十日合牛，<a id="a-QW"></a>十一日合女，<a id="a-QX"></a>十二日合虚，<a id="a-QY"></a>十三日合危，<a id="a-QZ"></a>十四日合室，<a id="a-Qa"></a>十五日合辟，<a id="a-Qb"></a>是黑月满。<a id="a-Qc"></a>白月，<a id="a-Qd"></a>一日合奎，<a id="a-Qe"></a>二日合娄，<a id="a-Qf"></a>三日合胃，<a id="a-Qg"></a>四日合昴，<a id="a-Qh"></a>五日合毕，<a id="a-Qi"></a>六日合觜，<a id="a-Qj"></a>七日合参，<a id="a-Qk"></a>八日合井，<a id="a-Ql"></a>九日合鬼，<a id="a-Qm"></a>十日合柳，<a id="a-Qn"></a>十一日合七星，<a id="a-Qo"></a>十二日合张，<a id="a-Qp"></a>十三日合翼，<a id="a-Qq"></a>十四日合轸，<a id="a-Qr"></a>十五日合角，<a id="a-Qs"></a>是白月满。<a id="a-Qt"></a>正月合角宿满，<a id="a-Qu"></a>昼行十四时，<a id="a-Qv"></a>夜行十六时，<a id="a-Qw"></a>日转近北，<a id="a-Qx"></a>日午之影长八脚迹。<a id="a-Qy"></a>张宿夜行，<a id="a-Qz"></a>娄在日前。<a id="a-R0"></a>日子荧惑严恶速疾此时用事。<a id="a-R1"></a>是正月时，<a id="a-R2"></a>持羊之神主当其月。</p>
  <p id="aR3">“‘二月黑月，<a id="a-R4"></a>一日合亢，<a id="a-R5"></a>二日合氐，<a id="a-R6"></a>三日合房，<a id="a-R7"></a>四日合心，<a id="a-R8"></a>五日合尾，<a id="a-R9"></a>六日合箕，<a id="a-RA"></a>七日合斗，<a id="a-RB"></a>八日合牛，<a id="a-RC"></a>九日合女，<a id="a-RD"></a>十日合虚，<a id="a-RE"></a>十一日合危，<a id="a-RF"></a>十二日合室，<a id="a-RG"></a>十三日合辟，<a id="a-RH"></a>十四日合奎，<a id="a-RI"></a>十五日合娄，<a id="a-RJ"></a>是黑月满。<a id="a-RK"></a>白月，<a id="a-RL"></a>一日合胃，<a id="a-RM"></a>二日合昴，<a id="a-RN"></a>三日合毕，<a id="a-RO"></a>四日合觜，<a id="a-RP"></a>五日合参，<a id="a-RQ"></a>六日合井，<a id="a-RR"></a>七日合鬼，<a id="a-RS"></a>八日合柳，<a id="a-RT"></a>九日合星，<a id="a-RU"></a>十日合张，<a id="a-RV"></a>十一日合翼，<a id="a-RW"></a>十二日合轸，<a id="a-RX"></a>十三日合角，<a id="a-RY"></a>十四日合亢，<a id="a-RZ"></a>十五日合氐，<a id="a-Ra"></a>是白月满。<a id="a-Rb"></a>二月合氐宿满，<a id="a-Rc"></a>昼行十五时，<a id="a-Rd"></a>夜行十五时，<a id="a-Re"></a>日近北行，<a id="a-Rf"></a>日午之影长六脚迹。<a id="a-Rg"></a>角宿夜行，<a id="a-Rh"></a>昴在日前。<a id="a-Ri"></a>阿修罗师名曰太白此时用事。<a id="a-Rj"></a>是二月时，<a id="a-Rk"></a>持牛之神主当其月。</p>
  <p id="aRl">“‘三月黑月，<a id="a-Rm"></a>一日合房，<a id="a-Rn"></a>二日合心，<a id="a-Ro"></a>三日合尾，<a id="a-Rp"></a>四日合箕，<a id="a-Rq"></a>五日合斗，<a id="a-Rr"></a>六日合牛，<a id="a-Rs"></a>七日合女，<a id="a-Rt"></a>八日合虚，<a id="a-Ru"></a>九日合危，<a id="a-Rv"></a>十日合室，<a id="a-Rw"></a>十一日合辟，<a id="a-Rx"></a>十二日合奎，<a id="a-Ry"></a>十三日合娄，<a id="a-Rz"></a>十四日合胃，<a id="a-S0"></a>十五日合昴，<a id="a-S1"></a>是黑月满。<a id="a-S2"></a>白月，<a id="a-S3"></a>一日合毕，<a id="a-S4"></a>二日合觜，<a id="a-S5"></a>三日合参，<a id="a-S6"></a>四日合井，<a id="a-S7"></a>五日合鬼，<a id="a-S8"></a>六日合柳，<a id="a-S9"></a>七日合星，<a id="a-SA"></a>八日合张，<a id="a-SB"></a>九日合翼，<a id="a-SC"></a>十日合轸，<a id="a-SD"></a>十一日合角，<a id="a-SE"></a>十二日合亢，<a id="a-SF"></a>十三日合氐，<a id="a-SG"></a>十四日合房，<a id="a-SH"></a>十五日合心，<a id="a-SI"></a>是白月满。<a id="a-SJ"></a>三月合心宿满，<a id="a-SK"></a>昼行十六时，<a id="a-SL"></a>夜行十四时，<a id="a-SM"></a>日行近北，<a id="a-SN"></a>日午之影长四脚迹。<a id="a-SO"></a>氐宿夜行，<a id="a-SP"></a>觜在日前。<a id="a-SQ"></a>日子名曰佛陀悬多此时用事作柔软业。<a id="a-SR"></a>是三月时，<a id="a-SS"></a>双鸟之神主当其月。</p>
  <p id="aST">“‘四月黑月，<a id="a-SU"></a>一日合尾，<a id="a-SV"></a>二日合箕，<a id="a-SW"></a>三日合斗，<a id="a-SX"></a>四日合牛，<a id="a-SY"></a>五日合女，<a id="a-SZ"></a>六日合虚，<a id="a-Sa"></a>七日合危，<a id="a-Sb"></a>八日合室，<a id="a-Sc"></a>九日合辟，<a id="a-Sd"></a>十日合奎，<a id="a-Se"></a>十一日合娄，<a id="a-Sf"></a>十二日合胃，<a id="a-Sg"></a>十三日合昴，<a id="a-Sh"></a>十四日合毕，<a id="a-Si"></a>十五日合觜，<a id="a-Sj"></a>是黑月满。<a id="a-Sk"></a>白月，<a id="a-Sl"></a>一日合参，<a id="a-Sm"></a>二日合井，<a id="a-Sn"></a>三日合鬼，<a id="a-So"></a>四日合柳，<a id="a-Sp"></a>五日合七星，<a id="a-Sq"></a>六日合张，<a id="a-Sr"></a>七日合翼，<a id="a-Ss"></a>八日合轸，<a id="a-St"></a>九日合角，<a id="a-Su"></a>十日合亢，<a id="a-Sv"></a>十一日合氐，<a id="a-Sw"></a>十二日合房，<a id="a-Sx"></a>十三日合心，<a id="a-Sy"></a>十四日合尾，<a id="a-Sz"></a>十五日合箕，<a id="a-T0"></a>是白月满。<a id="a-T1"></a>四月合箕宿满，<a id="a-T2"></a>昼行十七时，<a id="a-T3"></a>夜行十三时，<a id="a-T4"></a>日近北行，<a id="a-T5"></a>日午之影长两脚迹。<a id="a-T6"></a>房宿夜行日随井星。<a id="a-T7"></a>是四月时，<a id="a-T8"></a>蟹神主当其月。</p>
  <p id="aT9">“‘五月黑月，<a id="a-TA"></a>一日合斗，<a id="a-TB"></a>二日合牛女，<a id="a-TC"></a>三日合虚，<a id="a-TD"></a>四日合危，<a id="a-TE"></a>五日合室，<a id="a-TF"></a>六日合辟，<a id="a-TG"></a>七日合奎，<a id="a-TH"></a>八日合娄，<a id="a-TI"></a>九日合胃，<a id="a-TJ"></a>十日合昴，<a id="a-TK"></a>十一日合毕，<a id="a-TL"></a>十二日合觜，<a id="a-TM"></a>十三日合参，<a id="a-TN"></a>十四日合井，<a id="a-TO"></a>十五日合鬼，<a id="a-TP"></a>是黑月满。<a id="a-TQ"></a>白月，<a id="a-TR"></a>一日合柳，<a id="a-TS"></a>二日合七星，<a id="a-TT"></a>三日合张，<a id="a-TU"></a>四日合翼，<a id="a-TV"></a>五日合轸，<a id="a-TW"></a>六日合角，<a id="a-TX"></a>七日合亢，<a id="a-TY"></a>八日合氐，<a id="a-TZ"></a>九日合房，<a id="a-Ta"></a>十日合心，<a id="a-Tb"></a>十一日合尾，<a id="a-Tc"></a>十二日合箕，<a id="a-Td"></a>十三日合斗，<a id="a-Te"></a>十四日合牛，<a id="a-Tf"></a>十五日合女，<a id="a-Tg"></a>是白月满。<a id="a-Th"></a>五月合女宿满，<a id="a-Ti"></a>昼行十八时，<a id="a-Tj"></a>夜行十二时，<a id="a-Tk"></a>日极行北，<a id="a-Tl"></a>日午之影长半脚迹箕。<a id="a-Tm"></a>宿夜行心在日前，<a id="a-Tn"></a>是时日光，<a id="a-To"></a>焰炽大盛。<a id="a-Tp"></a>此五月时，<a id="a-Tq"></a>师子之神主当其月。</p>
  <p id="aTr">“‘六月黑月，<a id="a-Ts"></a>一日合虚，<a id="a-Tt"></a>二日合危，<a id="a-Tu"></a>三日合室，<a id="a-Tv"></a>四日合辟，<a id="a-Tw"></a>五日合奎，<a id="a-Tx"></a>六日合娄，<a id="a-Ty"></a>七日合胃，<a id="a-Tz"></a>八日合昴，<a id="a-U0"></a>九日合毕，<a id="a-U1"></a>十日合觜，<a id="a-U2"></a>十一日合参，<a id="a-U3"></a>十二日合井，<a id="a-U4"></a>十三日合鬼，<a id="a-U5"></a>十四日合柳，<a id="a-U6"></a>十五日合七星，<a id="a-U7"></a>是黑月满。<a id="a-U8"></a>白月，<a id="a-U9"></a>一日合张，<a id="a-UA"></a>二日合翼，<a id="a-UB"></a>三日合轸，<a id="a-UC"></a>四日合角，<a id="a-UD"></a>五日合亢，<a id="a-UE"></a>六日合氐，<a id="a-UF"></a>七日合房，<a id="a-UG"></a>八日合心，<a id="a-UH"></a>九日合尾，<a id="a-UI"></a>十日合箕，<a id="a-UJ"></a>十一日合斗，<a id="a-UK"></a>十二日合牛女，<a id="a-UL"></a>十三日合虚，<a id="a-UM"></a>十四日合危，<a id="a-UN"></a>十五日合室，<a id="a-UO"></a>是白月满。<a id="a-UP"></a>六月合室宿满，<a id="a-UQ"></a>昼行十七时，<a id="a-UR"></a>夜行十三时强，<a id="a-US"></a>日近南行，<a id="a-UT"></a>日午之影长二脚迹。<a id="a-UU"></a>女宿夜行张在日前，<a id="a-UV"></a>月子名觉此时用事。<a id="a-UW"></a>此六月时，<a id="a-UX"></a>天女之神主当其月。</p>
  <p id="aUY">“‘七月黑月，<a id="a-UZ"></a>一日合辟，<a id="a-Ua"></a>二日合奎，<a id="a-Ub"></a>三日合娄，<a id="a-Uc"></a>四日合胃，<a id="a-Ud"></a>五日合昴，<a id="a-Ue"></a>六日合毕，<a id="a-Uf"></a>七日合觜，<a id="a-Ug"></a>八日合参，<a id="a-Uh"></a>九日合井，<a id="a-Ui"></a>十日合鬼，<a id="a-Uj"></a>十一日合柳，<a id="a-Uk"></a>十二日合七星，<a id="a-Ul"></a>十三日合张，<a id="a-Um"></a>十四日合翼，<a id="a-Un"></a>十五日合轸，<a id="a-Uo"></a>是黑月满。<a id="a-Up"></a>白月，<a id="a-Uq"></a>一日合角，<a id="a-Ur"></a>二日合亢，<a id="a-Us"></a>三日合氐，<a id="a-Ut"></a>四日合房，<a id="a-Uu"></a>五日合心，<a id="a-Uv"></a>六日合尾，<a id="a-Uw"></a>七日合箕，<a id="a-Ux"></a>八日合斗，<a id="a-Uy"></a>九日合牛女，<a id="a-Uz"></a>十日合虚，<a id="a-V0"></a>十一日合危，<a id="a-V1"></a>十二日合室，<a id="a-V2"></a>十三日合辟，<a id="a-V3"></a>十四日合奎，<a id="a-V4"></a>十五日合娄，<a id="a-V5"></a>是白月满。<a id="a-V6"></a>七月合娄宿满，<a id="a-V7"></a>昼行十六时，<a id="a-V8"></a>夜行十四时，<a id="a-V9"></a>日转近南，<a id="a-VA"></a>日午之影长四脚迹。<a id="a-VB"></a>室宿夜行角在日前，<a id="a-VC"></a>阿修罗师名曰太白此时用事。<a id="a-VD"></a>是七月时，<a id="a-VE"></a>秤量之神主当其月。<a id="a-VF"></a>’</p>
  <p id="aVG">“尔时，<a id="a-VH"></a>佉卢虱吒告天众言：<a id="a-VI"></a>‘是诸月等各有主当，<a id="a-VJ"></a>汝可救济四种众生。<a id="a-VK"></a>何者为四？<a id="a-VL"></a>救地上人、<a id="a-VM"></a>诸龙、<a id="a-VN"></a>夜叉乃至蝎等，<a id="a-VO"></a>如斯之类皆悉救之。<a id="a-VP"></a>我以安乐诸众生故，<a id="a-VQ"></a>布置星宿各有分部。<a id="a-VR"></a>乃至摸呼罗时等亦皆具说，<a id="a-VS"></a>随其国土方面之处，<a id="a-VT"></a>所作事业随顺增长。<a id="a-VU"></a>’佉卢虱吒于大众前合掌说言：<a id="a-VV"></a>‘如是安置日月年时大小星宿，<a id="a-VW"></a>何者名为有六时也？<a id="a-VX"></a>正月、<a id="a-VY"></a>二月名暄暖时，<a id="a-VZ"></a>三月、<a id="a-Va"></a>四月名种作时，<a id="a-Vb"></a>五月、<a id="a-Vc"></a>六月求降雨时，<a id="a-Vd"></a>七月、<a id="a-Ve"></a>八月物欲熟时，<a id="a-Vf"></a>九月、<a id="a-Vg"></a>十月寒冻之时，<a id="a-Vh"></a>十有一月合十二月大雪之时，<a id="a-Vi"></a>是十二月分为六时。<a id="a-Vj"></a>又大星宿其数有八，<a id="a-Vk"></a>所谓岁星、<a id="a-Vl"></a>荧惑、<a id="a-Vm"></a>镇星、<a id="a-Vn"></a>太白、<a id="a-Vo"></a>辰星、<a id="a-Vp"></a>日、<a id="a-Vq"></a>月、<a id="a-Vr"></a>荷罗睺星。<a id="a-Vs"></a>又小星宿有二十八，<a id="a-Vt"></a>所谓从昴至胃诸宿是也。<a id="a-Vu"></a>我作如是次第安置说其法已，<a id="a-Vv"></a>汝等皆须亦见亦闻。<a id="a-Vw"></a>一切大众于意云何？<a id="a-Vx"></a>我所置法其事是不？<a id="a-Vy"></a>二十八宿及八大星，<a id="a-Vz"></a>所行诸业汝喜乐不？<a id="a-W0"></a>为是为非宜各宣说。<a id="a-W1"></a>’</p>
  <p id="aW2">“尔时，<a id="a-W3"></a>一切天、<a id="a-W4"></a>人、<a id="a-W5"></a>仙人、<a id="a-W6"></a>阿修罗、<a id="a-W7"></a>龙及紧那罗等，<a id="a-W8"></a>皆悉合掌咸作是言：<a id="a-W9"></a>‘如今大仙，<a id="a-WA"></a>于天人间最为尊重，<a id="a-WB"></a>乃至诸龙及阿修罗无能胜者！<a id="a-WC"></a>智慧慈悲最为第一，<a id="a-WD"></a>于无量劫不忘怜愍一切众生故获福报，<a id="a-WE"></a>誓愿满已功德如海，<a id="a-WF"></a>能知过去、<a id="a-WG"></a>现在、<a id="a-WH"></a>当来一切诸事，<a id="a-WI"></a>天人之间无有如是智慧之者！<a id="a-WJ"></a>如是法用，<a id="a-WK"></a>日、<a id="a-WL"></a>夜、<a id="a-WM"></a>刹那及迦罗时，<a id="a-WN"></a>大小星宿，<a id="a-WO"></a>月半、<a id="a-WP"></a>月满、<a id="a-WQ"></a>年满，<a id="a-WR"></a>法用更无众生能作是法，<a id="a-WS"></a>皆悉随喜安乐我等。<a id="a-WT"></a>善哉！<a id="a-WU"></a>大德，<a id="a-WV"></a>安隐众生。<a id="a-WW"></a>’</p>
  <p id="aWX">“是时，<a id="a-WY"></a>佉卢虱吒仙人复作是言：<a id="a-WZ"></a>‘此十二月一年始终，<a id="a-Wa"></a>如此方便大小星等刹那时法皆已说竟。<a id="a-Wb"></a> 又复安置四天大王，<a id="a-Wc"></a>于须弥山四方面所各置一王，<a id="a-Wd"></a>是诸方所各领众生。<a id="a-We"></a>北方天王名毗沙门，<a id="a-Wf"></a>是其界内多有夜叉。<a id="a-Wg"></a>南方天王名毗留茶俱，<a id="a-Wh"></a>是其界内多鸠槃茶。<a id="a-Wi"></a>西方天王名毗留博叉，<a id="a-Wj"></a>是其界内多有诸龙。<a id="a-Wk"></a>东方天王名题头隶吒，<a id="a-Wl"></a>是其界内多乾闼婆。<a id="a-Wm"></a>于四方维皆悉拥护，<a id="a-Wn"></a>一切洲渚及诸城邑，<a id="a-Wo"></a>亦置鬼神而守护之。<a id="a-Wp"></a>’</p>
  <p id="aWq">“尔时，<a id="a-Wr"></a>佉卢虱吒仙人说法已，<a id="a-Ws"></a>诸天、<a id="a-Wt"></a>龙、<a id="a-Wu"></a>夜叉、<a id="a-Wv"></a>阿修罗、<a id="a-Ww"></a>紧那罗、<a id="a-Wx"></a>摩睺罗伽、<a id="a-Wy"></a>人非人等，<a id="a-Wz"></a>一切大众皆称善哉欢喜无量。<a id="a-X0"></a>是时天、<a id="a-X1"></a>龙、<a id="a-X2"></a>夜叉、<a id="a-X3"></a>阿修罗等，<a id="a-X4"></a>日夜供养佉卢虱吒。<a id="a-X5"></a>次复于后过无量世，<a id="a-X6"></a>更有仙人名伽力伽出现于世，<a id="a-X7"></a>复更别说置诸星宿、<a id="a-X8"></a>小大月法、<a id="a-X9"></a>时节要略。<a id="a-XA"></a>”</p>
  <p id="aXB">尔时，<a id="a-XC"></a>诸龙在佉卢氐山圣人住处，<a id="a-XD"></a>尊重恭敬光味仙人，<a id="a-XE"></a>尽其龙力而供养之。</p>
 </body>
</html>