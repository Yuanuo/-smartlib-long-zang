<!doctype html>
<html id="z3IBTLUEh" data-ver="1319">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">大乘大方等日藏经卷第一</h1>
  <h2 id="a2">护持正法品第一</h2>
  <p id="a3">如是我闻：<a id="a-4"></a>一时，<a id="a-5"></a>婆伽婆在王舍城迦兰陀竹园，<a id="a-6"></a>与大菩萨其数无量不可称计前后围绕，<a id="a-7"></a>及余十方诸佛世界，<a id="a-8"></a>无量无数不可思议阿僧祇诸大菩萨、<a id="a-9"></a>声闻之众，<a id="a-A"></a>地及虚空皆悉遍满，<a id="a-B"></a>俱来集会前后围绕。<a id="a-C"></a>复有十方无量世界帝释天王、<a id="a-D"></a>梵天王、<a id="a-E"></a>四天大王，<a id="a-F"></a>诸大龙王、<a id="a-G"></a>夜叉王、<a id="a-H"></a>乾闼婆王、<a id="a-I"></a>阿修罗王、<a id="a-J"></a>迦楼罗王、<a id="a-K"></a>紧那罗王、<a id="a-L"></a>摩睺罗伽王，<a id="a-M"></a>如是等无量无数不可称计俱来集会。<a id="a-N"></a>复有欲界、<a id="a-O"></a>色界天、<a id="a-P"></a>龙、<a id="a-Q"></a>夜叉、<a id="a-R"></a>罗刹、<a id="a-S"></a>乾闼婆、<a id="a-T"></a>阿修罗、<a id="a-U"></a>迦楼罗、<a id="a-V"></a>紧那罗、<a id="a-W"></a>摩睺罗伽等，<a id="a-X"></a>皆悉一心瞻仰如来。</p>
  <p id="aY">尔时，<a id="a-Z"></a>世尊为诸大众说虚空目安那波那甘露法门四无量已，<a id="a-a"></a>默然而坐。<a id="a-b"></a>娑婆世界地及虚空，<a id="a-c"></a>一切大众亦皆默然合掌向佛，<a id="a-d"></a>唯希如来甘露法雨而无厌足。<a id="a-e"></a>犹如重病思遇良医，<a id="a-f"></a>如在大闇思见光明，<a id="a-g"></a>如溺大河思登彼岸，<a id="a-h"></a>如遭急难思求依护；<a id="a-i"></a>如是遍满娑婆佛刹地及虚空诸大菩萨及诸声闻，<a id="a-j"></a>释梵天王、<a id="a-k"></a>摩睺罗伽王，<a id="a-l"></a>乃至人非人等，<a id="a-m"></a>合掌默然，<a id="a-n"></a>瞻仰法王亦复如是。</p>
  <p id="ao">尔时，<a id="a-p"></a>众中有一大梵天王，<a id="a-q"></a>名曰功德莲华光，<a id="a-r"></a>已于昔日供养无量无边诸佛，<a id="a-s"></a>于诸佛所植诸善根，<a id="a-t"></a>于阿耨多罗三藐三菩提得不退转，<a id="a-u"></a>系心缘法善修慈愍，<a id="a-v"></a>即从坐起，<a id="a-w"></a>合掌向佛而说偈言：</p>
  <p id="ax">“大圣神通力，<a id="a-y"></a>　能速遍诸刹，</p>
  <p id="az">如心无所障，<a id="a-10"></a>　光照十方国，</p>
  <p id="a11">巧说奢摩他，<a id="a-12"></a>　尽智及方便，</p>
  <p id="a13">阿那波那念，<a id="a-14"></a>　及四无量等。</p>
  <p id="a15">佛于三界中，<a id="a-16"></a>　生死际已舍，</p>
  <p id="a17">净慧悉满足，<a id="a-18"></a>　胜人天修罗，</p>
  <p id="a19">已离于爱缚，<a id="a-1A"></a>　度疑到彼岸，</p>
  <p id="a1B">了知诸菩萨，<a id="a-1C"></a>　现证于佛法。</p>
  <p id="a1D">众生心乱故，<a id="a-1E"></a>　堕在生死河，</p>
  <p id="a1F">如盲无所见，<a id="a-1G"></a>　常为苦所没，</p>
  <p id="a1H">远离善知识，<a id="a-1I"></a>　不闻清净法，</p>
  <p id="a1J">轮回生死中，<a id="a-1K"></a>　为诸结所缚。</p>
  <p id="a1L">佛度生死海，<a id="a-1M"></a>　慈悲故说法，</p>
  <p id="a1N">为烦恼众生，<a id="a-1O"></a>　断生死罗网。</p>
  <p id="a1P">爱为烦恼本，<a id="a-1Q"></a>　诸众生染著，</p>
  <p id="a1R">能仁巧分别，<a id="a-1S"></a>　令尽生死际。</p>
  <p id="a1T">以痴爱因缘，<a id="a-1U"></a>　不修诸功德，</p>
  <p id="a1V">若能断之者，<a id="a-1W"></a>　六根皆寂灭。</p>
  <p id="a1X">大慈牟尼王，<a id="a-1Y"></a>　悲心为说法，</p>
  <p id="a1Z">闻已除痴爱，<a id="a-1a"></a>　获甘露涅槃。<a id="a-1b"></a>”</p>
  <p id="a1c">尔时，<a id="a-1d"></a>佛告功德莲华光大梵天王，<a id="a-1e"></a>而说偈言：</p>
  <p id="a1f">“过去修诸度，<a id="a-1g"></a>　今亦如是行，</p>
  <p id="a1h">不乐声闻乘，<a id="a-1i"></a>　及辟支佛地。</p>
  <p id="a1j">复有诸众生，<a id="a-1k"></a>　数起瞋恚心，</p>
  <p id="a1l">及念二乘等，<a id="a-1m"></a>　是则为障碍。</p>
  <p id="a1n">以是诸障故，<a id="a-1o"></a>　退失于佛法；</p>
  <p id="a1p">不起是障者，<a id="a-1q"></a>　得佛法满足。</p>
  <p id="a1r">有四生众生，<a id="a-1s"></a>　俱来至此刹，</p>
  <p id="a1t">非唯爱欲身，<a id="a-1u"></a>　非尽念不净。</p>
  <p id="a1v">是中大智人，<a id="a-1w"></a>　能行菩提道，</p>
  <p id="a1x">已曾久修习，<a id="a-1y"></a>　定忍总持等。</p>
  <p id="a1z">能守护诸根，<a id="a-20"></a>　正念跏趺坐，</p>
  <p id="a21">安住自境界，<a id="a-22"></a>　佛当为汝说。</p>
  <p id="a23">乐五众众生，<a id="a-24"></a>　为说不净法，</p>
  <p id="a25">令断于系缚，<a id="a-26"></a>　七菩提分满。</p>
  <p id="a27">我无嫉妒心，<a id="a-28"></a>　怜愍故为说，</p>
  <p id="a29">菩萨闻此法，<a id="a-2A"></a>　不舍菩提心。</p>
  <p id="a2B">十方一切佛，<a id="a-2C"></a>　已曾住此刹，</p>
  <p id="a2D">昼夜常加护，<a id="a-2E"></a>　令佛法久住。</p>
  <p id="a2F">汝等诸菩萨，<a id="a-2G"></a>　愍此刹众生，</p>
  <p id="a2H">常生欢喜忍，<a id="a-2I"></a>　令我法久住。</p>
  <p id="a2J">我说声闻法，<a id="a-2K"></a>　为断贪欲心，</p>
  <p id="a2L">示五阴诸入，<a id="a-2M"></a>　及十八界空。</p>
  <p id="a2N">十三奢摩他，<a id="a-2O"></a>　及毗婆舍那，</p>
  <p id="a2P">能断难断爱，<a id="a-2Q"></a>　是人得清净。</p>
  <p id="a2R">显说无漏行，<a id="a-2S"></a>　声闻四真谛，</p>
  <p id="a2T">怜愍众生故，<a id="a-2U"></a>　为令法久住，</p>
  <p id="a2V">说此四谛法，<a id="a-2W"></a>　令度生死海。</p>
  <p id="a2X">复告诸菩萨，<a id="a-2Y"></a>　汝等莫生疑，</p>
  <p id="a2Z">佛当为汝等，<a id="a-2a"></a>　广说菩萨行。<a id="a-2b"></a>”</p>
  <p id="a2c">尔时，<a id="a-2d"></a>此娑婆世界中，<a id="a-2e"></a>所有众生在佛会者，<a id="a-2f"></a>作如是念：<a id="a-2g"></a>“如来今者，<a id="a-2h"></a>欲说声闻法，<a id="a-2i"></a>不说菩萨道。<a id="a-2j"></a>”十方世界诸来菩萨复作是念：<a id="a-2k"></a>“如来慈愍欲令我等，<a id="a-2l"></a>于此世界修诸禅行，<a id="a-2m"></a>使三宝种不断绝故；<a id="a-2n"></a>于此刹中所有天、<a id="a-2o"></a>龙、<a id="a-2p"></a>夜叉、<a id="a-2q"></a>罗刹、<a id="a-2r"></a>乾闼婆、<a id="a-2s"></a>阿修罗乃至人非人等，<a id="a-2t"></a>未信者令信，<a id="a-2u"></a>已信者令增进故；<a id="a-2v"></a>欲令一切众生悉受安乐，<a id="a-2w"></a>舍诸疑悔，<a id="a-2x"></a>满足涅槃八正道故；<a id="a-2y"></a>令此佛刹有大福德，<a id="a-2z"></a>具足熏修众善法故。<a id="a-30"></a>”十方世界所有众生作如是念：<a id="a-31"></a>“娑婆佛刹福德吉处，<a id="a-32"></a>我今恭敬尊重供养礼拜。<a id="a-33"></a>”彼佛刹中诸菩萨等各作是念：<a id="a-34"></a>“我今应当于此世界结跏趺坐，<a id="a-35"></a>各各入于种种胜忍陀罗尼门及诸三昧，<a id="a-36"></a>放大光明利益安乐诸众生故。<a id="a-37"></a>”作是念已，<a id="a-38"></a>即于此刹跏趺而坐，<a id="a-39"></a>入于胜忍陀罗尼诸深三昧。</p>
  <p id="a3A">是诸菩萨或有经于百大劫中修菩萨行，<a id="a-3B"></a>有得无生法忍乃至十地，<a id="a-3C"></a>具足修习十八不共、<a id="a-3D"></a>四无所畏等诸功德法，<a id="a-3E"></a>各以胜忍陀罗尼诸深三昧因缘力故，<a id="a-3F"></a>放大光明。<a id="a-3G"></a>其中或有光，<a id="a-3H"></a>如灯炬野火之明，<a id="a-3I"></a>有如释梵诸天大梵王光，<a id="a-3J"></a>又如一日之光，<a id="a-3K"></a>二三四五如是转倍，<a id="a-3L"></a>乃至百千万亿日光。<a id="a-3M"></a>此诸光明遍照三千大千世界，<a id="a-3N"></a>其中众生遇斯光者，<a id="a-3O"></a>身心安乐皆大欢喜，<a id="a-3P"></a>如人热闷入清凉池。<a id="a-3Q"></a>是光能除众生三恶道苦，<a id="a-3R"></a>饥渴寒热种种诸病，<a id="a-3S"></a>及贪瞋痴邪见等患，<a id="a-3T"></a>乃至能令三界狱中所有恐怖厄难众生，<a id="a-3U"></a>令尽苦际。<a id="a-3V"></a>是时，<a id="a-3W"></a>此刹诸众生等蒙光力故，<a id="a-3X"></a>咸共深心恭敬供养，<a id="a-3Y"></a>尊重赞叹佛法僧宝，<a id="a-3Z"></a>厌舍诸恶勤修善法。<a id="a-3a"></a>从是诸光，<a id="a-3b"></a>乃至遍照十方如恒河沙等诸佛世界，<a id="a-3c"></a>净秽等刹、<a id="a-3d"></a>有佛无佛皆悉普照。<a id="a-3e"></a>犹如重夜幽闇之中，<a id="a-3f"></a>忽有百千万亿日光俱时普照；<a id="a-3g"></a>此及他方恒河沙刹土，<a id="a-3h"></a>光明遍照亦复如是。</p>
  <p id="a3i">尔时，<a id="a-3j"></a>十方恒河沙等诸佛世界，<a id="a-3k"></a>有诸菩萨摩诃萨等，<a id="a-3l"></a>承佛神力，<a id="a-3m"></a>于一念顷来至此刹，<a id="a-3n"></a>各在一面结跏趺坐。<a id="a-3o"></a>是诸菩萨或有已经百千大劫修菩萨行，<a id="a-3p"></a>或有乃至具足十地，<a id="a-3q"></a>皆悉修习十八不共、<a id="a-3r"></a>四无畏等诸功德法，<a id="a-3s"></a>各以善根福德力故，<a id="a-3t"></a>入深三昧放大光明，<a id="a-3u"></a>遍照三千大千世界。<a id="a-3v"></a>其中所有魔王、<a id="a-3w"></a>龙王乃至人天，<a id="a-3x"></a>诸光明等皆悉不现。</p>
  <p id="a3y">尔时，<a id="a-3z"></a>世尊告诸声闻四辈等众：<a id="a-40"></a>“汝今应知，<a id="a-41"></a>此诸菩萨摩诃萨等，<a id="a-42"></a>大善根力入于三昧放此光明，<a id="a-43"></a>遍照三千大千世界。<a id="a-44"></a>又彼十方诸佛如来，<a id="a-45"></a>曾于此刹作佛事已而还本国，<a id="a-46"></a>今共加护此诸菩萨摩诃萨等，<a id="a-47"></a>令入禅定现神通力，<a id="a-48"></a>为令现在及未来世三宝久住不断绝故。<a id="a-49"></a>以是菩萨神通光明因缘力故，<a id="a-4A"></a>令诸天、<a id="a-4B"></a>龙、<a id="a-4C"></a>夜叉、<a id="a-4D"></a>罗刹、<a id="a-4E"></a>阿修罗、<a id="a-4F"></a>迦楼罗、<a id="a-4G"></a>紧那罗、<a id="a-4H"></a>摩睺罗伽、<a id="a-4I"></a>人非人等，<a id="a-4J"></a>未信者令信，<a id="a-4K"></a>已信者令增长，<a id="a-4L"></a>于正法中发大精进，<a id="a-4M"></a>如法修行自在无碍得不退转，<a id="a-4N"></a>乃至修学涅槃正道具足满故。<a id="a-4O"></a>是诸菩萨随所住处，<a id="a-4P"></a>于当来世是中皆应起立塔寺造作法堂，<a id="a-4Q"></a>安置舍利经法形像，<a id="a-4R"></a>以种种七宝而修供养，<a id="a-4S"></a>所谓金、<a id="a-4T"></a>银、<a id="a-4U"></a>琉璃、<a id="a-4V"></a>砗磲、<a id="a-4W"></a>玛瑙、<a id="a-4X"></a>玻瓈、<a id="a-4Y"></a>真珠、<a id="a-4Z"></a>珂贝、<a id="a-4a"></a>璧玉及上缯彩，<a id="a-4b"></a>种种衣服、<a id="a-4c"></a>床榻卧具，<a id="a-4d"></a>种种幡盖、<a id="a-4e"></a>袈裟法服，<a id="a-4f"></a>种种璎珞、<a id="a-4g"></a>华香、<a id="a-4h"></a>末香、<a id="a-4i"></a>涂香、<a id="a-4j"></a>烧香，<a id="a-4k"></a>作诸音乐礼拜供养，<a id="a-4l"></a>为令恐怖生死众生求涅槃道修功德故。<a id="a-4m"></a>”</p>
  <p id="a4n">尔时，<a id="a-4o"></a>世尊作如是言：<a id="a-4p"></a>“于未来世若有善男子、<a id="a-4q"></a>善女人，<a id="a-4r"></a>于三宝所如是布施我悉受之，<a id="a-4s"></a>令彼众生于三乘中随其所乐得不退转。<a id="a-4t"></a>若复有人为供养故，<a id="a-4u"></a>或造一舍一僧伽蓝，<a id="a-4v"></a>经行之处布施园林，<a id="a-4w"></a>衣服、<a id="a-4x"></a>饮食、<a id="a-4y"></a>卧具、<a id="a-4z"></a>床褥、<a id="a-50"></a>种种汤药而供养之，<a id="a-51"></a>或有建立讲读论堂经行禅室，<a id="a-52"></a>于中布施奴婢、<a id="a-53"></a>田宅、<a id="a-54"></a>象马车乘、<a id="a-55"></a>驼驴牛羊，<a id="a-56"></a>种种诸物、<a id="a-57"></a>衣服卧具及诸汤药、<a id="a-58"></a>资生所须，<a id="a-59"></a>令持法比丘身心安隐，<a id="a-5A"></a>坐禅修道，<a id="a-5B"></a>讲读论义，<a id="a-5C"></a>如法修行具足庄严，<a id="a-5D"></a>得胜自在涅槃道故，<a id="a-5E"></a>欲令佛法久住于世故，<a id="a-5F"></a>舍如是等种种诸物，<a id="a-5G"></a>我于尔时与诸菩萨及声闻众皆悉受之。<a id="a-5H"></a>若未来世有善男子、<a id="a-5I"></a>善女人，<a id="a-5J"></a>为供养三宝故，<a id="a-5K"></a>能舍如是种种诸物，<a id="a-5L"></a>建立讲读论堂、<a id="a-5M"></a>经行禅室，<a id="a-5N"></a>给其所须，<a id="a-5O"></a>我悉知见而生随喜，<a id="a-5P"></a>与诸菩萨及声闻众同共受用。<a id="a-5Q"></a>何以故？<a id="a-5R"></a>为令是等得大果报，<a id="a-5S"></a>于三恶道得远离故，<a id="a-5T"></a>随其所欲于三乘中得不退转，<a id="a-5U"></a>乃至各于三乘而般涅槃故。<a id="a-5V"></a>又善男子、<a id="a-5W"></a>善女人，<a id="a-5X"></a>以如是等种种诸物供养因缘故，<a id="a-5Y"></a>于未来世当获二利。<a id="a-5Z"></a>何等为二？<a id="a-5a"></a>一者、<a id="a-5b"></a>法利，<a id="a-5c"></a>二者、<a id="a-5d"></a>财利。<a id="a-5e"></a>随所生处资财具足，<a id="a-5f"></a>宿习因缘故，<a id="a-5g"></a>是诸物不生悭吝悉能舍施；<a id="a-5h"></a>为欲供养比丘、<a id="a-5i"></a>比丘尼、<a id="a-5j"></a>优婆塞、<a id="a-5k"></a>优婆夷故，<a id="a-5l"></a>随其住处，<a id="a-5m"></a>或在山林树下阿兰若处无愦闹声，<a id="a-5n"></a>堪可坐禅系念之处，<a id="a-5o"></a>建立塔寺房堂静室，<a id="a-5p"></a>随彼所须皆能给施。<a id="a-5q"></a>是比丘等受彼施已如法行故，<a id="a-5r"></a>天、<a id="a-5s"></a>龙、<a id="a-5t"></a>夜叉随其所在皆悉拥护。<a id="a-5u"></a>”</p>
  <p id="a5v">尔时，<a id="a-5w"></a>佛告诸比丘言：<a id="a-5x"></a>“汝等当知，<a id="a-5y"></a>十方诸佛已曾于此娑婆世界，<a id="a-5z"></a>入深禅定现大神通，<a id="a-60"></a>破坏魔王及诸龙等，<a id="a-61"></a>慈愍众生故演说妙法，<a id="a-62"></a>为令三宝久住世间，<a id="a-63"></a>各于此土作佛事已归还本国。<a id="a-64"></a>尔时如恒河沙等诸佛世界，<a id="a-65"></a>有无量无边阿僧祇菩萨摩诃萨，<a id="a-66"></a>欲见于我礼拜供养，<a id="a-67"></a>听闻正法及受持故，<a id="a-68"></a>复为闻说虚空目修多罗四无碍法，<a id="a-69"></a>各于他方来集此刹，<a id="a-6A"></a>慈悲怜愍诸众生故，<a id="a-6B"></a>入于禅定现大威力，<a id="a-6C"></a>破坏魔王及诸龙等，<a id="a-6D"></a>欲令此土诸众生辈供给供养、<a id="a-6E"></a>施其所须、<a id="a-6F"></a>修诸功德，<a id="a-6G"></a>于三乘中得解脱故。<a id="a-6H"></a>是未来世有善男子、<a id="a-6I"></a>善女人，<a id="a-6J"></a>信心清净为欲供养如法修行诸比丘故，<a id="a-6K"></a>或舍家宅、<a id="a-6L"></a>园林、<a id="a-6M"></a>田地、<a id="a-6N"></a>奴婢乃至资生种种所须。<a id="a-6O"></a>尔时若有破戒比丘，<a id="a-6P"></a>受他所舍乃至一华一果；<a id="a-6Q"></a>是恶比丘以愚痴故，<a id="a-6R"></a>受他净心所施诸物获大恶报，<a id="a-6S"></a>于现在世得四恶报。<a id="a-6T"></a>何等为四？<a id="a-6U"></a>一者、<a id="a-6V"></a>恶名远闻流布十方；<a id="a-6W"></a>二者、<a id="a-6X"></a>父母师长、<a id="a-6Y"></a>兄弟眷属、<a id="a-6Z"></a>奴婢亲戚皆悉离散；<a id="a-6a"></a>三者、<a id="a-6b"></a>获大重病卧粪秽中，<a id="a-6c"></a>恶报相现痛苦而死；<a id="a-6d"></a>四者、<a id="a-6e"></a>衣钵坐具所有资财，<a id="a-6f"></a>悉为五家之所分散。<a id="a-6g"></a>是名四种恶报。<a id="a-6h"></a>于未来世复获四种大恶果报。<a id="a-6i"></a>何等为四？<a id="a-6j"></a>一者、<a id="a-6k"></a>身坏命终堕大地狱。<a id="a-6l"></a>二者、<a id="a-6m"></a>于地狱中久受勤苦，<a id="a-6n"></a>地狱终已复生畜生、<a id="a-6o"></a>饿鬼道中，<a id="a-6p"></a>得无手足报，<a id="a-6q"></a>居在旷野无水之处，<a id="a-6r"></a>经百千万岁具受辛苦。<a id="a-6s"></a>三者、<a id="a-6t"></a>从彼命终生毒蛇中，<a id="a-6u"></a>得无眼报，<a id="a-6v"></a>经无量岁唯食于土。<a id="a-6w"></a>四者、<a id="a-6x"></a>于彼命终得生人中，<a id="a-6y"></a>堕五浊世不值诸佛。<a id="a-6z"></a>于彼世中虽得人身，<a id="a-70"></a>常无眼目亦无手足，<a id="a-71"></a>住在旷野，<a id="a-72"></a>唯食世间所弃秽食恒不充足，<a id="a-73"></a>不得与人同共住止，<a id="a-74"></a>从彼命终复堕地狱，<a id="a-75"></a>于三恶道难得免出。<a id="a-76"></a>何以故？<a id="a-77"></a>彼善男子、<a id="a-78"></a>善女人，<a id="a-79"></a>净心舍施田舍园林、<a id="a-7A"></a>衣服汤药种种诸物，<a id="a-7B"></a>唯欲供养如法比丘，<a id="a-7C"></a>然破戒者受他所施唯欲供身，<a id="a-7D"></a>不与如法持戒比丘，<a id="a-7E"></a>以是因缘获如是罪。<a id="a-7F"></a>又破戒者久处生死具受诸苦，<a id="a-7G"></a>虽得人身不值佛世。<a id="a-7H"></a>所以者何？<a id="a-7I"></a>诸佛如来不可思议难可值遇，<a id="a-7J"></a>彼破戒者，<a id="a-7K"></a>断灭法母不求精进，<a id="a-7L"></a>不用见闻佛法僧故，<a id="a-7M"></a>以是因缘不值佛世。<a id="a-7N"></a>彼恶比丘于当来世得如是等大恶果报！<a id="a-7O"></a>”</p>
  <p id="a7P">尔时，<a id="a-7Q"></a>大德伽耶迦葉，<a id="a-7R"></a>闻此语已，<a id="a-7S"></a>悲泣雨泪而白佛言：<a id="a-7T"></a>“世尊，<a id="a-7U"></a>如我解佛所说义者，<a id="a-7V"></a>宁处地狱具受众苦，<a id="a-7W"></a>终不受此破戒身也。<a id="a-7X"></a>所以者何？<a id="a-7Y"></a>虽得此身而复出家，<a id="a-7Z"></a>为衣食故具犯禁戒受他净施，<a id="a-7a"></a>获如是等种种苦恼。<a id="a-7b"></a>”</p>
  <p id="a7c">佛言：<a id="a-7d"></a>“迦葉，<a id="a-7e"></a>如是，<a id="a-7f"></a>如是，<a id="a-7g"></a>如汝所说，<a id="a-7h"></a>宁处地狱受种种苦，<a id="a-7i"></a>不受人身起如是等破戒罪业。<a id="a-7j"></a>何以故？<a id="a-7k"></a>地狱罪毕更不造新故，<a id="a-7l"></a>业尽已便于苦报而得解脱。<a id="a-7m"></a>迦葉，<a id="a-7n"></a>诸身之中人身难得，<a id="a-7o"></a>得人身已值佛出世复难于是；<a id="a-7p"></a>虽值佛世，<a id="a-7q"></a>出家受戒是最为难。<a id="a-7r"></a>所以者何？<a id="a-7s"></a>得受戒已，<a id="a-7t"></a>如法修行能尽苦际，<a id="a-7u"></a>断诸漏结而得解脱。<a id="a-7v"></a>是净信心善男子、<a id="a-7w"></a>善女人，<a id="a-7x"></a>若刹利、<a id="a-7y"></a>婆罗门、<a id="a-7z"></a>毗舍、<a id="a-80"></a>首陀，<a id="a-81"></a>欲供养净行持戒比丘，<a id="a-82"></a>以其具足福德善根故，<a id="a-83"></a>或舍家宅、<a id="a-84"></a>园林、<a id="a-85"></a>静室、<a id="a-86"></a>奴婢、<a id="a-87"></a>象马牛羊等物种种资生，<a id="a-88"></a>以为常住僧业，<a id="a-89"></a>令彼比丘身心安隐集善根故。<a id="a-8A"></a>是愚痴比丘，<a id="a-8B"></a>毁犯净戒舍诸善根，<a id="a-8C"></a>远离静念专为非法，<a id="a-8D"></a>彼善男子等而不供养，<a id="a-8E"></a>以是因缘衣服卧具、<a id="a-8F"></a>资生所须皆不充足，<a id="a-8G"></a>便作是言：<a id="a-8H"></a>‘我大智人，<a id="a-8I"></a>堪可受彼所施诸物！<a id="a-8J"></a>’或假檀越豪强势力，<a id="a-8K"></a>夺他如法比丘所受诸物，<a id="a-8L"></a>唯自供身以为私用，<a id="a-8M"></a>言是己有此非僧物。<a id="a-8N"></a>彼愚痴人造是罪故，<a id="a-8O"></a>于当来世受如是等诸恶果报。<a id="a-8P"></a>”</p>
  <p id="a8Q">尔时，<a id="a-8R"></a>频婆娑罗王白佛言：<a id="a-8S"></a>“世尊，<a id="a-8T"></a>若善男子、<a id="a-8U"></a>善女人，<a id="a-8V"></a>若刹利、<a id="a-8W"></a>婆罗门等，<a id="a-8X"></a>欲供养如法比丘故，<a id="a-8Y"></a>舍彼田宅园林种种诸物资生所须，<a id="a-8Z"></a>是破戒者夺他所受唯自供己，<a id="a-8a"></a>以是因缘获如是等大恶果报。<a id="a-8b"></a>若在家人，<a id="a-8c"></a>夺彼持戒行法比丘如是布施种种资生而自用者，<a id="a-8d"></a>是诸人等得几许罪？<a id="a-8e"></a>”</p>
  <p id="a8f">佛言：<a id="a-8g"></a>“大王，<a id="a-8h"></a>不须问此得几罪报？<a id="a-8i"></a>”</p>
  <p id="a8j">王复白佛：<a id="a-8k"></a>“若未来世有刹利等，<a id="a-8l"></a>以种种诸物施与持法比丘，<a id="a-8m"></a>以是因缘诸比丘等多有资生。<a id="a-8n"></a>是刹利、<a id="a-8o"></a>婆罗门、<a id="a-8p"></a>毗舍、<a id="a-8q"></a>首陀，<a id="a-8r"></a>不信佛法及因果故又不畏罪，<a id="a-8s"></a>如是人辈夺而用者，<a id="a-8t"></a>得几许罪？<a id="a-8u"></a>”</p>
  <p id="a8v">佛言：<a id="a-8w"></a>“大王，<a id="a-8x"></a>是诸人等夺他施故，<a id="a-8y"></a>当得无量大恶果报，<a id="a-8z"></a>若我具说重增彼罪。<a id="a-90"></a>所以者何？<a id="a-91"></a>是刹利、<a id="a-92"></a>婆罗门、<a id="a-93"></a>毗舍、<a id="a-94"></a>首陀，<a id="a-95"></a>净心施彼行法比丘种种诸物，<a id="a-96"></a>是比丘等多有资生，<a id="a-97"></a>如是愚人犹彼痴驴，<a id="a-98"></a>以不信故夺他所受种种施物而自供己，<a id="a-99"></a>以是因缘故当得大罪。<a id="a-9A"></a>彼人若闻我说恶业差别种种果报，<a id="a-9B"></a>诽谤不信，<a id="a-9C"></a>如是愚人得二种罪：<a id="a-9D"></a>一者、<a id="a-9E"></a>夺他所施，<a id="a-9F"></a>二者、<a id="a-9G"></a>于我所说诽谤不信。<a id="a-9H"></a>”</p>
  <p id="a9I">时，<a id="a-9J"></a>频婆娑罗王复白佛言：<a id="a-9K"></a>“世尊，<a id="a-9L"></a>唯愿说之！<a id="a-9M"></a>唯愿说之！<a id="a-9N"></a>于当来世若刹利、<a id="a-9O"></a>婆罗门、<a id="a-9P"></a>毗舍、<a id="a-9Q"></a>首陀四种姓中，<a id="a-9R"></a>有信佛法深识因果怖畏罪者，<a id="a-9S"></a>闻佛所说初中后善义味甚深，<a id="a-9T"></a>纯备具足清净梵行，<a id="a-9U"></a>如是之人闻已能信，<a id="a-9V"></a>如法修行作诸功德。<a id="a-9W"></a>复为供养行法比丘故，<a id="a-9X"></a>舍种种诸物给其所须。<a id="a-9Y"></a>若有破戒比丘及愚痴人，<a id="a-9Z"></a>夺彼持法比丘如是种种所受诸物，<a id="a-9a"></a>彼信心人方便拥护持戒比丘，<a id="a-9b"></a>终不令彼侵夺欺陵。<a id="a-9c"></a>”</p>
  <p id="a9d">频婆娑罗王说是语已，<a id="a-9e"></a>佛言：<a id="a-9f"></a>“大王，<a id="a-9g"></a>善哉！<a id="a-9h"></a>善哉！<a id="a-9i"></a>快说是语。<a id="a-9j"></a>大王，<a id="a-9k"></a>于当来世若有刹利、<a id="a-9l"></a>婆罗门、<a id="a-9m"></a>毗舍、<a id="a-9n"></a>首陀，<a id="a-9o"></a>为欲供养行法比丘故，<a id="a-9p"></a>或舍田宅、<a id="a-9q"></a>园林、<a id="a-9r"></a>奴婢、<a id="a-9s"></a>象马、<a id="a-9t"></a>衣服、<a id="a-9u"></a>卧具、<a id="a-9v"></a>饮食汤药、<a id="a-9w"></a>资生所须；<a id="a-9x"></a>若有刹利、<a id="a-9y"></a>婆罗门、<a id="a-9z"></a>毗舍、<a id="a-A0"></a>首陀，<a id="a-A1"></a>以不信故夺他所施，<a id="a-A2"></a>而彼愚人于现身中得二十种大恶果报。<a id="a-A3"></a>何者二十？<a id="a-A4"></a>一者、<a id="a-A5"></a>诸天善神皆悉远离；<a id="a-A6"></a>二者、<a id="a-A7"></a>有大恶名流布十方；<a id="a-A8"></a>三者、<a id="a-A9"></a>眷属知识违背乖离；<a id="a-AA"></a>四者、<a id="a-AB"></a>怨憎恶人同共聚会；<a id="a-AC"></a>五者、<a id="a-AD"></a>所有资财悉皆散失；<a id="a-AE"></a>六者、<a id="a-AF"></a>心狂痴乱恒多躁扰；<a id="a-AG"></a>七者、<a id="a-AH"></a>诸根不具；<a id="a-AI"></a>八者、<a id="a-AJ"></a>睡卧不安；<a id="a-AK"></a>九者、<a id="a-AL"></a>恒常饥渴；<a id="a-AM"></a>十者、<a id="a-AN"></a>所食之物犹如毒药；<a id="a-AO"></a>十一者、<a id="a-AP"></a>所爱之人悉皆离别；<a id="a-AQ"></a>十二者、<a id="a-AR"></a>共事之人常多斗诤；<a id="a-AS"></a>十三者、<a id="a-AT"></a>父母兄弟妻子奴婢不信其言；<a id="a-AU"></a>十四者、<a id="a-AV"></a>所有隐密覆匿之事，<a id="a-AW"></a>知识亲友共相显露；<a id="a-AX"></a>十五者、<a id="a-AY"></a>所有财物五家分散；<a id="a-AZ"></a>十六者、<a id="a-Aa"></a>常遇重病无人瞻视；<a id="a-Ab"></a>十七者、<a id="a-Ac"></a>资生所须常不称意；<a id="a-Ad"></a>十八者、<a id="a-Ae"></a>形体枯悴；<a id="a-Af"></a>十九者、<a id="a-Ag"></a>久受勤苦难得免离；<a id="a-Ah"></a>二十者、<a id="a-Ai"></a>常处粪秽乃至命终。</p>
  <p id="aAj">“大王，<a id="a-Ak"></a>是愚痴人于现身中得如是等二十种诸恶果报，<a id="a-Al"></a>命终之后堕阿鼻地狱一劫受苦，<a id="a-Am"></a>饥食铁丸，<a id="a-An"></a>渴饮融铜，<a id="a-Ao"></a>用热铁鍱以为衣服，<a id="a-Ap"></a>行住坐卧所受之物皆是火聚，<a id="a-Aq"></a>六方炽焰更相通彻。<a id="a-Ar"></a>彼诸罪人于阿鼻地狱具受如是种种等苦，<a id="a-As"></a>从彼命终生末伽车[馬+犬]饿鬼中，<a id="a-At"></a>居在旷野无水之处，<a id="a-Au"></a>生便无眼，<a id="a-Av"></a>又无手足，<a id="a-Aw"></a>四方热风来触其身，<a id="a-Ax"></a>形体楚毒犹如剑切，<a id="a-Ay"></a>宛转在地受大苦恼，<a id="a-Az"></a>脂髓膏流犹居热熬，<a id="a-B0"></a>魂神迷乱出大恶声。<a id="a-B1"></a>具受如是百千种苦经无量岁，<a id="a-B2"></a>然后命终生大海中受肉团身，<a id="a-B3"></a>其形长大满百由旬；<a id="a-B4"></a>然彼罪人所居之处，<a id="a-B5"></a>于其身外面一由旬，<a id="a-B6"></a>满中热水状若融铜，<a id="a-B7"></a>经无量百千岁受如是等种种苦恼，<a id="a-B8"></a>如地狱中等无差别。<a id="a-B9"></a>从彼命终于阎浮提旷野泽中忽然化生，<a id="a-BA"></a>形如肉团犹若大山，<a id="a-BB"></a>四方热风来烧其身，<a id="a-BC"></a>飞禽走兽竞来食之，<a id="a-BD"></a>经无量岁尔乃命终还堕地狱。<a id="a-BE"></a>复经无量百千万岁备受众苦，<a id="a-BF"></a>然后命终生饿鬼中，<a id="a-BG"></a>乃至肉团之身，<a id="a-BH"></a>经无量百千岁，<a id="a-BI"></a>往反轮回具受众苦。<a id="a-BJ"></a>其罪渐薄得出为人，<a id="a-BK"></a>生无佛国五浊刹中，<a id="a-BL"></a>从生而盲诸根不具，<a id="a-BM"></a>身形丑恶人不喜见。<a id="a-BN"></a>”</p>
  <p id="aBO">佛告频婆娑罗王言：<a id="a-BP"></a>“大王，<a id="a-BQ"></a>如是罪人于当来世，<a id="a-BR"></a>获如是等大恶果报。<a id="a-BS"></a>所以者何？<a id="a-BT"></a>是持法比丘如法行故，<a id="a-BU"></a>有信心者种种资财具足施与；<a id="a-BV"></a>彼恶比丘愚痴人等，<a id="a-BW"></a>夺而自用故，<a id="a-BX"></a>获如是诸恶果报。<a id="a-BY"></a>”</p>
  <p id="aBZ">尔时，<a id="a-Ba"></a>频婆娑罗王闻此语已，<a id="a-Bb"></a>悲泣雨泪而白佛言：<a id="a-Bc"></a>“世尊，<a id="a-Bd"></a>我今宁受地狱等身，<a id="a-Be"></a>终不欲受是人身也。<a id="a-Bf"></a>何以故？<a id="a-Bg"></a>以此人等造是罪故，<a id="a-Bh"></a>获如是种种大苦果报。<a id="a-Bi"></a>”</p>
  <p id="aBj">尔时，<a id="a-Bk"></a>佛告频婆娑罗王言：<a id="a-Bl"></a>“大王，<a id="a-Bm"></a>汝等诸王及刹利、<a id="a-Bn"></a>婆罗门、<a id="a-Bo"></a>毗舍、<a id="a-Bp"></a>首陀、<a id="a-Bq"></a>聚落主等，<a id="a-Br"></a>如今现在及未来世乃至法住，<a id="a-Bs"></a>于是时中所有持法比丘，<a id="a-Bt"></a>付嘱汝等应好拥护。<a id="a-Bu"></a>若有信心善男子、<a id="a-Bv"></a>善女人，<a id="a-Bw"></a>为供养行法比丘故，<a id="a-Bx"></a>或舍种种资生杂物，<a id="a-By"></a>汝好拥护，<a id="a-Bz"></a>勿令非法比丘及诸恶人欺夺侵陵。<a id="a-C0"></a>若有恶人欺夺如法比丘所受信施，<a id="a-C1"></a>汝等应当如法治之。<a id="a-C2"></a>”</p>
  <p id="aC3">王白佛言：<a id="a-C4"></a>“世尊，<a id="a-C5"></a>若有国王见彼非法比丘及诸愚人夺彼行法比丘所受信施，<a id="a-C6"></a>不如法治者，<a id="a-C7"></a>当得几许罪报？<a id="a-C8"></a>乃至刹利、<a id="a-C9"></a>婆罗门、<a id="a-CA"></a>毗舍、<a id="a-CB"></a>首陀、<a id="a-CC"></a>聚落主等，<a id="a-CD"></a>见此非法比丘及诸愚人侵夺行法比丘所受信施，<a id="a-CE"></a>当得几许罪报？<a id="a-CF"></a>”</p>
  <p id="aCG">佛告大王：<a id="a-CH"></a>“我今问汝，<a id="a-CI"></a>随汝意答。<a id="a-CJ"></a>除诸佛如来所有功德，<a id="a-CK"></a>一切声闻及辟支佛所有福德，<a id="a-CL"></a>若有一人具足成就如是等大福德聚，<a id="a-CM"></a>是人福德是为多不？<a id="a-CN"></a>”</p>
  <p id="aCO">王言：<a id="a-CP"></a>“世尊，<a id="a-CQ"></a>如是，<a id="a-CR"></a>如是，<a id="a-CS"></a>是人福德甚多！<a id="a-CT"></a>甚多！<a id="a-CU"></a>”</p>
  <p id="aCV">佛言：<a id="a-CW"></a>“大王，<a id="a-CX"></a>如彼一人所得福德，<a id="a-CY"></a>如是一切众生各皆备足是等功德，<a id="a-CZ"></a>若有恶人于彼一切有福人所，<a id="a-Ca"></a>割其手足耳鼻，<a id="a-Cb"></a>生挑其眼，<a id="a-Cc"></a>如是恶人得几许罪？<a id="a-Cd"></a>”</p>
  <p id="aCe">王闻此语，<a id="a-Cf"></a>悲泣哽咽不能自胜。</p>
  <p id="aCg">佛言：<a id="a-Ch"></a>“大王，<a id="a-Ci"></a>何以不答？<a id="a-Cj"></a>”</p>
  <p id="aCk">时王闻已犹复悲泣，<a id="a-Cl"></a>而白佛言：<a id="a-Cm"></a>“世尊，<a id="a-Cn"></a>如是愚人所获罪报，<a id="a-Co"></a>无量无边阿僧祇不可称计，<a id="a-Cp"></a>乃至算数譬喻所不能及。<a id="a-Cq"></a>世尊，<a id="a-Cr"></a>若毁坏一人具上福者，<a id="a-Cs"></a>手足耳鼻生挑其眼，<a id="a-Ct"></a>其罪大多不可思议，<a id="a-Cu"></a>何况毁坏一切具是福者！<a id="a-Cv"></a>”</p>
  <p id="aCw">佛言：<a id="a-Cx"></a>“大王，<a id="a-Cy"></a>如我现在及未来世乃至法尽，<a id="a-Cz"></a>于其中间若有信心善男子、<a id="a-D0"></a>善女人，<a id="a-D1"></a>俱舍如是资生所须、<a id="a-D2"></a>田宅、<a id="a-D3"></a>园林、<a id="a-D4"></a>象马、<a id="a-D5"></a>奴婢、<a id="a-D6"></a>衣服、<a id="a-D7"></a>卧具、<a id="a-D8"></a>汤药等物，<a id="a-D9"></a>施与行法比丘；<a id="a-DA"></a>若非法比丘及诸愚人夺彼所施，<a id="a-DB"></a>是刹利、<a id="a-DC"></a>婆罗门、<a id="a-DD"></a>毗舍、<a id="a-DE"></a>首陀聚落主等，<a id="a-DF"></a>见此非法恶人不如法治者，<a id="a-DG"></a>获大重罪复过于彼！<a id="a-DH"></a>”</p>
  <p id="aDI">尔时，<a id="a-DJ"></a>频婆娑罗王白佛言：<a id="a-DK"></a>“世尊，<a id="a-DL"></a>如是国王治国之事，<a id="a-DM"></a>甚难！<a id="a-DN"></a>甚难！<a id="a-DO"></a>何以故？<a id="a-DP"></a>彼放逸王等不如法治，<a id="a-DQ"></a>是非法恶人获如是罪。<a id="a-DR"></a>若有国王及刹利等不放逸故，<a id="a-DS"></a>拥护是等持法比丘，<a id="a-DT"></a>若有信心檀越施彼所须，<a id="a-DU"></a>若有非法恶人侵夺欺陵，<a id="a-DV"></a>当如法治者，<a id="a-DW"></a>得几许福？<a id="a-DX"></a>”</p>
  <p id="aDY">佛言：<a id="a-DZ"></a>“大王，<a id="a-Da"></a>如上所说具福诸人，<a id="a-Db"></a>若复有人有大势力，<a id="a-Dc"></a>禁闭狱中具受饥渴无量苦恼；<a id="a-Dd"></a>若有一人具足大力，<a id="a-De"></a>胜于前者出彼狱中，<a id="a-Df"></a>尔许诸人悉令解脱，<a id="a-Dg"></a>经于百年四事供养，<a id="a-Dh"></a>衣食汤药种种所须无不备足。<a id="a-Di"></a>”</p>
  <p id="aDj">佛言：<a id="a-Dk"></a>“大王，<a id="a-Dl"></a>彼有力人得几所福？<a id="a-Dm"></a>”</p>
  <p id="aDn">王白佛言：<a id="a-Do"></a>“世尊，<a id="a-Dp"></a>彼有力人所得福德，<a id="a-Dq"></a>不可思议，<a id="a-Dr"></a>不可称计，<a id="a-Ds"></a>乃至算数譬喻所不能及。<a id="a-Dt"></a>”</p>
  <p id="aDu">佛言：<a id="a-Dv"></a>“大王，<a id="a-Dw"></a>彼刹利、<a id="a-Dx"></a>婆罗门、<a id="a-Dy"></a>毗舍、<a id="a-Dz"></a>首陀及聚落主等，<a id="a-E0"></a>如今现在及未来世乃至法住，<a id="a-E1"></a>是诸人等如法治彼非法比丘及愚痴人故，<a id="a-E2"></a>所得福德复过于彼。<a id="a-E3"></a>若复有人于今现在及未来世乃至法欲灭时，<a id="a-E4"></a>若有信心善男子、<a id="a-E5"></a>善女人，<a id="a-E6"></a>具舍种种所须施彼行法比丘，<a id="a-E7"></a>若有非法恶人侵夺欺陵，<a id="a-E8"></a>若复有人方便教化不令侵夺，<a id="a-E9"></a>语言：<a id="a-EA"></a>‘汝等今者，<a id="a-EB"></a>若不随教，<a id="a-EC"></a>当治汝罪！<a id="a-ED"></a>’如彼恶人随其教诲止彼欺心，<a id="a-EE"></a>不复侵夺持法比丘所受信施，<a id="a-EF"></a>是刹利乃至聚落主等，<a id="a-EG"></a>所得福德甚多！<a id="a-EH"></a>甚多！<a id="a-EI"></a>”</p>
  <p id="aEJ">王复白佛言：<a id="a-EK"></a>“世尊，<a id="a-EL"></a>若有乃至一比丘能如法住所有诸物，<a id="a-EM"></a>若有恶人欺陵侵夺者，<a id="a-EN"></a>我等刹利及婆罗门乃至聚落主等，<a id="a-EO"></a>不如法治当获大罪。<a id="a-EP"></a>是一比丘所有资生，<a id="a-EQ"></a>彼非法恶人有侵夺者，<a id="a-ER"></a>我等刹利乃至聚落主等，<a id="a-ES"></a>如法拥护不令彼人侵夺欺陵，<a id="a-ET"></a>乃至如法治之获大功德。<a id="a-EU"></a>”</p>
  <p id="aEV">佛言：<a id="a-EW"></a>“大王，<a id="a-EX"></a>不如汝所说。<a id="a-EY"></a>所以者何？<a id="a-EZ"></a>于我法中有诸比丘，<a id="a-Ea"></a>假令如法始从一人乃至四人，<a id="a-Eb"></a>我不听受彼田宅、<a id="a-Ec"></a>园林、<a id="a-Ed"></a>象马、<a id="a-Ee"></a>车乘、<a id="a-Ef"></a>奴婢等常住僧物，<a id="a-Eg"></a>若满五人乃可得受。<a id="a-Eh"></a>若在僧伽蓝中或阿兰若处，<a id="a-Ei"></a>持法比丘在中止住，<a id="a-Ej"></a>鸣钟集僧和合布萨羯磨等事，<a id="a-Ek"></a>房舍、<a id="a-El"></a>床榻、<a id="a-Em"></a>卧具、<a id="a-En"></a>汤药同共受用；<a id="a-Eo"></a>乃至百千众僧在一伽蓝若阿兰若处，<a id="a-Ep"></a>鸣钟集僧和合布萨，<a id="a-Eq"></a>房舍、<a id="a-Er"></a>卧具、<a id="a-Es"></a>衣服、<a id="a-Et"></a>汤药同心受用。<a id="a-Eu"></a>而不贪著，<a id="a-Ev"></a>亦不系念，<a id="a-Ew"></a>不如其驎陀鸟贪著诸肉，<a id="a-Ex"></a>食尽乃止终不中舍。<a id="a-Ey"></a>持法比丘则不如是，<a id="a-Ez"></a>初中后夜减省睡眠，<a id="a-F0"></a>精进诵经，<a id="a-F1"></a>坐禅修道，<a id="a-F2"></a>背舍生死向涅槃路。<a id="a-F3"></a>如是比丘不称他短，<a id="a-F4"></a>不说己长，<a id="a-F5"></a>谦下卑逊不自憍高，<a id="a-F6"></a>衣食知足，<a id="a-F7"></a>头陀精进不放逸行，<a id="a-F8"></a>系念思惟心不驰散，<a id="a-F9"></a>于一切众生起慈悲心怜愍覆护。<a id="a-FA"></a>大王，<a id="a-FB"></a>如是僧中有劫夺者获大罪报，<a id="a-FC"></a>守护饶益得大功德。</p>
  <p id="aFD">“复次，<a id="a-FE"></a>大王，<a id="a-FF"></a>随其所在若僧伽蓝或阿兰若处，<a id="a-FG"></a>有五比丘止住其中，<a id="a-FH"></a>持戒不破清净具足，<a id="a-FI"></a>乃至于小罪中生大怖畏，<a id="a-FJ"></a>如佛修多罗中所说空行，<a id="a-FK"></a>若自读诵，<a id="a-FL"></a>教他读诵，<a id="a-FM"></a>不诽谤他，<a id="a-FN"></a>不说他过，<a id="a-FO"></a>不称己长谦下自卑，<a id="a-FP"></a>不生憍慢嫉妒之心，<a id="a-FQ"></a>慈悲怜愍一切众生，<a id="a-FR"></a>求解脱道出生死海。<a id="a-FS"></a>如是众僧，<a id="a-FT"></a>若在伽蓝或阿兰若处，<a id="a-FU"></a>鸣钟集僧和合受用，<a id="a-FV"></a>常住僧物乃至汤药，<a id="a-FW"></a>若复有人如法供养获大功德，<a id="a-FX"></a>劫夺侵陵得大罪报。</p>
  <p id="aFY">“大王，<a id="a-FZ"></a>是五比丘，<a id="a-Fa"></a>精进持戒惭愧具足，<a id="a-Fb"></a>于小罪中生大怖畏，<a id="a-Fc"></a>行头陀法住四圣种，<a id="a-Fd"></a>如是众僧所有福德犹若大海，<a id="a-Fe"></a>即是世间天、<a id="a-Ff"></a>人、<a id="a-Fg"></a>阿修罗中最上福田，<a id="a-Fh"></a>能令一切众生离诸苦恼而得涅槃，<a id="a-Fi"></a>何况十人、<a id="a-Fj"></a>二十、<a id="a-Fk"></a>三十乃至百千！<a id="a-Fl"></a>若有信心刹利、<a id="a-Fm"></a>婆罗门、<a id="a-Fn"></a>毗舍、<a id="a-Fo"></a>首陀，<a id="a-Fp"></a>为供养故鸣钟集僧，<a id="a-Fq"></a>是僧集时其中或有非法比丘若多若少，<a id="a-Fr"></a>共如法比丘同处集者，<a id="a-Fs"></a>于是众中乃至有五比丘，<a id="a-Ft"></a>持戒清净具足惭愧，<a id="a-Fu"></a>于小罪中恒生怖畏终不毁犯；<a id="a-Fv"></a>如是众僧大修精进，<a id="a-Fw"></a>弃舍世间所有诸事，<a id="a-Fx"></a>惟希出世涅槃之道，<a id="a-Fy"></a>所有功德无量无边，<a id="a-Fz"></a>是大福田，<a id="a-G0"></a>应受世间天人供养！<a id="a-G1"></a>是故，<a id="a-G2"></a>大王，<a id="a-G3"></a>汝等应好拥护如法安置，<a id="a-G4"></a>供给所须勿令乏少。<a id="a-G5"></a>若有非法之人欲相欺陵轻心毁辱者，<a id="a-G6"></a>汝好护持，<a id="a-G7"></a>勿令是等侵扰之也。<a id="a-G8"></a>”</p>
  <p id="aG9">频婆娑罗王白佛言：<a id="a-GA"></a>“世尊，<a id="a-GB"></a>我于今者欲有所问，<a id="a-GC"></a>惟愿听许。<a id="a-GD"></a>”</p>
  <p id="aGE">佛言：<a id="a-GF"></a>“大王，<a id="a-GG"></a>随汝意问。<a id="a-GH"></a>”</p>
  <p id="aGI">王白佛言：<a id="a-GJ"></a>“世尊，<a id="a-GK"></a>若有破戒比丘，<a id="a-GL"></a>得与如法众僧和合共住，<a id="a-GM"></a>受彼上妙衣食、<a id="a-GN"></a>卧具、<a id="a-GO"></a>资生所须乃至汤药不？<a id="a-GP"></a>”</p>
  <p id="aGQ">佛言：<a id="a-GR"></a>“大王，<a id="a-GS"></a>我今问汝，<a id="a-GT"></a>随汝意答。<a id="a-GU"></a>如王国中群臣百官乃至亲属，<a id="a-GV"></a>如是之人若一若二乃至众多，<a id="a-GW"></a>犯王国法合其重罪，<a id="a-GX"></a>王时瞋怒方欲刑戮。<a id="a-GY"></a>王于尔时设于大会，<a id="a-GZ"></a>歌舞作乐欢乐集时，<a id="a-Ga"></a>是犯罪人得在会次，<a id="a-Gb"></a>同食歌舞欢娱作乐不？<a id="a-Gc"></a>”</p>
  <p id="aGd">王白佛言：<a id="a-Ge"></a>“如是之人不得在会，<a id="a-Gf"></a>乃至不令与我相见，<a id="a-Gg"></a>何况共受集会欢乐？<a id="a-Gh"></a>”</p>
  <p id="aGi">佛言：<a id="a-Gj"></a>“大王，<a id="a-Gk"></a>如是，<a id="a-Gl"></a>如是，<a id="a-Gm"></a>若有比丘破戒犯罪，<a id="a-Gn"></a>实非沙门自言是沙门，<a id="a-Go"></a>实非梵行言我梵行，<a id="a-Gp"></a>如是之人犹如盲人，<a id="a-Gq"></a>于生死中流转退没。<a id="a-Gr"></a>大王，<a id="a-Gs"></a>如是之人于三世诸佛法中具犯禁戒，<a id="a-Gt"></a>以是因缘诸佛如来之所弃舍，<a id="a-Gu"></a>非佛弟子是魔眷属，<a id="a-Gv"></a>常趣恶道不堕僧数，<a id="a-Gw"></a>不得在如法僧中行住坐卧同受房舍、<a id="a-Gx"></a>卧具、<a id="a-Gy"></a>资生诸物，<a id="a-Gz"></a>乃至糠[麩-夫+孚]亦不得受，<a id="a-H0"></a>何况得受众僧上妙供具资生所须？<a id="a-H1"></a>如是之人，<a id="a-H2"></a>佛法之外，<a id="a-H3"></a>众所弃舍！<a id="a-H4"></a>”</p>
  <p id="aH5">频婆娑罗王白佛言：<a id="a-H6"></a>“世尊，<a id="a-H7"></a>是破戒比丘不得与如法众僧和合共住同受种种衣食、<a id="a-H8"></a>卧具、<a id="a-H9"></a>汤药等物。<a id="a-HA"></a>世尊，<a id="a-HB"></a>是破戒人有何等行类相貌而可得知？<a id="a-HC"></a>”</p>
  <p id="aHD">佛言：<a id="a-HE"></a>“大王，<a id="a-HF"></a>是破戒相初未现时难可了知。<a id="a-HG"></a>何者是破戒初相？<a id="a-HH"></a>所谓不乐供养三宝，<a id="a-HI"></a>和尚阿阇梨亦不信重，<a id="a-HJ"></a>四圣种法而不修习，<a id="a-HK"></a>又不修行三十七助道法，<a id="a-HL"></a>是名破戒初相。<a id="a-HM"></a>心贪利养无有惭愧，<a id="a-HN"></a>与诸俗人以为亲友，<a id="a-HO"></a>称赞己德以自贡高，<a id="a-HP"></a>轻蔑诽谤毁呰他人，<a id="a-HQ"></a>心不乐说正法之言，<a id="a-HR"></a>唯喜好谈无益之语，<a id="a-HS"></a>专行魔业恼乱众僧，<a id="a-HT"></a>他说一言十语加报，<a id="a-HU"></a>纵心荡逸终不相下。<a id="a-HV"></a>犹如恶狗，<a id="a-HW"></a>复似飞乌众声乱鸣唯欲求胜，<a id="a-HX"></a>虽复出家处在众中，<a id="a-HY"></a>谄曲虚伪专行刺毒。<a id="a-HZ"></a>又如商人持种种物在道而行逢彼恶贼，<a id="a-Ha"></a>是破戒人为沙门中贼。<a id="a-Hb"></a>又似猕猴粪涂身已搪突于人，<a id="a-Hc"></a>在于众中犹如俱兰吒华无色无香，<a id="a-Hd"></a>心不和合恒出诤讼之言，<a id="a-He"></a>常贪利养名闻等事，<a id="a-Hf"></a>乐恶比丘及诸俗人以为伴侣而共谈语。<a id="a-Hg"></a>是诸比丘乃至未盗众僧田宅、<a id="a-Hh"></a>园林、<a id="a-Hi"></a>奴婢、<a id="a-Hj"></a>象马驼骡牛驴如是等物难可了知，<a id="a-Hk"></a>是名破戒初相。<a id="a-Hl"></a>若盗如是等物，<a id="a-Hm"></a>是名破戒等相。<a id="a-Hn"></a>是相出已失比丘法，<a id="a-Ho"></a>是波罗夷非沙门，<a id="a-Hp"></a>不得与如法众僧同共止住，<a id="a-Hq"></a>应当摈出。<a id="a-Hr"></a>”</p>
  <p id="aHs">佛告大王：<a id="a-Ht"></a>“是持戒比丘，<a id="a-Hu"></a>宁与旃陀罗同共止住，<a id="a-Hv"></a>不与破戒之人同住居止。<a id="a-Hw"></a>如树枯朽火从内起，<a id="a-Hx"></a>根本既烧枝叶亦尽；<a id="a-Hy"></a>破戒比丘亦复如是，<a id="a-Hz"></a>以破戒火烧诸功德，<a id="a-I0"></a>善根果报悉尽无余，<a id="a-I1"></a>于未来世堕三恶道，<a id="a-I2"></a>远舍慈悲而行魔业，<a id="a-I3"></a>譬如厕溷不可为净，<a id="a-I4"></a>谤诸贤圣断三宝种，<a id="a-I5"></a>法海干竭坏正法城，<a id="a-I6"></a>诳惑施主恼乱清众，<a id="a-I7"></a>如法比丘僧和合时违诤不随。<a id="a-I8"></a>彼破戒比丘盗僧物因缘故，<a id="a-I9"></a>国主刹利、<a id="a-IA"></a>婆罗门、<a id="a-IB"></a>毗舍、<a id="a-IC"></a>首陀乃至若男若女一切施主等，<a id="a-ID"></a>虽舍所须空无所得，<a id="a-IE"></a>失人天路堕恶道中。<a id="a-IF"></a>是故，<a id="a-IG"></a>大王，<a id="a-IH"></a>汝等当知，<a id="a-II"></a>彼破戒人无有惭愧，<a id="a-IJ"></a>以劫盗心取彼僧物以为己有。<a id="a-IK"></a>是如法比丘随其住处，<a id="a-IL"></a>若在林中或在伽蓝，<a id="a-IM"></a>不应共住应生慈愍，<a id="a-IN"></a>方便示教遣令出众，<a id="a-IO"></a>语言：<a id="a-IP"></a>‘长老，<a id="a-IQ"></a>汝等不应住此。<a id="a-IR"></a>’如是三谏，<a id="a-IS"></a>是破戒人若去者善；<a id="a-IT"></a>若不出众，<a id="a-IU"></a>如法比丘不得瞋骂，<a id="a-IV"></a>应告国王刹利、<a id="a-IW"></a>婆罗门、<a id="a-IX"></a>毗舍、<a id="a-IY"></a>首陀及有势力者言：<a id="a-IZ"></a>‘此有比丘不如法行，<a id="a-Ia"></a>恒相扰乱，<a id="a-Ib"></a>不令我等安心行道，<a id="a-Ic"></a>惟愿检校勿令侵恼。<a id="a-Id"></a>’而彼国王刹利乃至聚落主等，<a id="a-Ie"></a>应当治之驱逐令出。<a id="a-If"></a>若彼刹利王等取彼破戒比丘饮食财物而不驱遣者，<a id="a-Ig"></a>如法比丘亦不应瞋，<a id="a-Ih"></a>莫贪住处及资生等，<a id="a-Ii"></a>默然舍去，<a id="a-Ij"></a>更求余处无难之所，<a id="a-Ik"></a>若在山林窟中，<a id="a-Il"></a>或阿兰若地，<a id="a-Im"></a>随其静处就彼而住。<a id="a-In"></a>”</p>
  <p id="aIo">频婆娑罗王闻此语已，<a id="a-Ip"></a>悲啼号泣而白佛言：<a id="a-Iq"></a>“世尊，<a id="a-Ir"></a>刹利、<a id="a-Is"></a>婆罗门、<a id="a-It"></a>毗舍、<a id="a-Iu"></a>首陀乃至聚落主，<a id="a-Iv"></a>为衣食资财故护彼破戒比丘与其势力，<a id="a-Iw"></a>令此如法比丘舍其住处，<a id="a-Ix"></a>以是因缘于当来世堕大地狱受无量苦，<a id="a-Iy"></a>于三恶道轮回往反难得免出。<a id="a-Iz"></a>于未来世，<a id="a-J0"></a>有无量无边恒河沙等诸佛出现于世，<a id="a-J1"></a>具大慈悲入生死中度苦众生，<a id="a-J2"></a>而不能令彼等国王刹利、<a id="a-J3"></a>婆罗门及聚落主舍恶趣报得人天身。<a id="a-J4"></a>何以故？<a id="a-J5"></a>不受如法比丘语故，<a id="a-J6"></a>又不供给供养故，<a id="a-J7"></a>受如是等大罪果报。<a id="a-J8"></a>”</p>
  <p id="aJ9">佛言：<a id="a-JA"></a>“大王，<a id="a-JB"></a>于当来世诸国土中有信心刹利、<a id="a-JC"></a>婆罗门、<a id="a-JD"></a>毗舍、<a id="a-JE"></a>首陀，<a id="a-JF"></a>为供给供养如法比丘因缘故，<a id="a-JG"></a>若造伽蓝静处、<a id="a-JH"></a>或阿兰若处起立房堂，<a id="a-JI"></a>施与如法比丘，<a id="a-JJ"></a>或舍田宅、<a id="a-JK"></a>园林、<a id="a-JL"></a>奴婢种种所须资生杂物乃至汤药。<a id="a-JM"></a>以如是供养因缘故，<a id="a-JN"></a>彼诸施主于当来世，<a id="a-JO"></a>或生刹利、<a id="a-JP"></a>婆罗门大姓等家，<a id="a-JQ"></a>六欲诸天乃至有顶，<a id="a-JR"></a>或生他方净佛世界值佛闻法，<a id="a-JS"></a>不久当得阿耨多罗三藐三菩提。<a id="a-JT"></a>若复有人于我法中，<a id="a-JU"></a>为求福德涅槃道故，<a id="a-JV"></a>应当供养供给如法比丘。<a id="a-JW"></a>”</p>
  <p id="aJX">尔时，<a id="a-JY"></a>频婆娑罗王白佛言：<a id="a-JZ"></a>“世尊，<a id="a-Ja"></a>是诸比丘虽犯破戒初相，<a id="a-Jb"></a>然未盗僧物。<a id="a-Jc"></a>如是之人，<a id="a-Jd"></a>云何不得与如法比丘同共住止、<a id="a-Je"></a>同饮食衣服等和合受用？<a id="a-Jf"></a>”</p>
  <p id="aJg">佛言：<a id="a-Jh"></a>“大王，<a id="a-Ji"></a>我今问汝，<a id="a-Jj"></a>随汝意答。<a id="a-Jk"></a>若王眷属、<a id="a-Jl"></a>大臣宰相，<a id="a-Jm"></a>犯王国法造种种罪，<a id="a-Jn"></a>唯不合死有刑流者；<a id="a-Jo"></a>如是之人，<a id="a-Jp"></a>王若设会歌舞作乐大集之时，<a id="a-Jq"></a>得在会次同受饮食共欢乐不？<a id="a-Jr"></a>”</p>
  <p id="aJs">王白佛言：<a id="a-Jt"></a>“世尊，<a id="a-Ju"></a>如是之人尚不欲见，<a id="a-Jv"></a>何况得在会所同受欢乐？<a id="a-Jw"></a>”</p>
  <p id="aJx">尔时，<a id="a-Jy"></a>佛告王言：<a id="a-Jz"></a>“大王，<a id="a-K0"></a>若有富伽罗具造诸恶，<a id="a-K1"></a>于三恶趣不能勉离；<a id="a-K2"></a>如是之人受他田宅、<a id="a-K3"></a>园林、<a id="a-K4"></a>象马、<a id="a-K5"></a>车牛资生之具，<a id="a-K6"></a>如此之人非佛弟子，<a id="a-K7"></a>非沙门，<a id="a-K8"></a>非释子，<a id="a-K9"></a>于三世佛法中是大罪人，<a id="a-KA"></a>不得与行法比丘乃至和合少时共住同受衣服、<a id="a-KB"></a>卧具、<a id="a-KC"></a>饮食、<a id="a-KD"></a>汤药。<a id="a-KE"></a>若有刹利、<a id="a-KF"></a>婆罗门、<a id="a-KG"></a>毗舍、<a id="a-KH"></a>首陀及聚落主等，<a id="a-KI"></a>见破戒人与持法比丘同住共受衣服等物而不驱遣，<a id="a-KJ"></a>彼刹利等，<a id="a-KK"></a>是三世诸佛正法之中为大罪人。<a id="a-KL"></a>如是刹利、<a id="a-KM"></a>婆罗门等，<a id="a-KN"></a>若不驱摈彼恶比丘，<a id="a-KO"></a>虽复更修功德种种布施，<a id="a-KP"></a>欲免此罪终不能灭，<a id="a-KQ"></a>要必当堕阿鼻地狱。<a id="a-KR"></a>是故，<a id="a-KS"></a>大王，<a id="a-KT"></a>若有欲得自利利他者，<a id="a-KU"></a>于彼破戒人所不应拥护。<a id="a-KV"></a>何以故？<a id="a-KW"></a>若有供养彼恶比丘，<a id="a-KX"></a>失人天善根，<a id="a-KY"></a>断三宝种，<a id="a-KZ"></a>堕诸恶趣。<a id="a-Ka"></a>若刹利、<a id="a-Kb"></a>婆罗门等，<a id="a-Kc"></a>拥护行法比丘，<a id="a-Kd"></a>不令彼恶比丘与共同住和合受用衣服饮食，<a id="a-Ke"></a>是刹利等虽不布施修余功德，<a id="a-Kf"></a>即是三世诸佛之大檀越，<a id="a-Kg"></a>能持三世诸佛正法。<a id="a-Kh"></a>是人命终生于他方净佛国土，<a id="a-Ki"></a>不久当得阿耨多罗三藐三菩提。<a id="a-Kj"></a>是故，<a id="a-Kk"></a>大王，<a id="a-Kl"></a>汝等刹利、<a id="a-Km"></a>婆罗门等，<a id="a-Kn"></a>应当拥护供养供给行法比丘，<a id="a-Ko"></a>乃至法欲灭时所有如法比丘，<a id="a-Kp"></a>应当拥护供养供给，<a id="a-Kq"></a>以是因缘能令三宝久住不灭。<a id="a-Kr"></a>若不拥护如法比丘，<a id="a-Ks"></a>我法即灭；<a id="a-Kt"></a>若法在世，<a id="a-Ku"></a>能令人天充满，<a id="a-Kv"></a>恶道减少。<a id="a-Kw"></a>”</p>
  <p id="aKx">王言：<a id="a-Ky"></a>“世尊，<a id="a-Kz"></a>有何等人堪为知事守护僧物，<a id="a-L0"></a>供养供给如法比丘？<a id="a-L1"></a>”</p>
  <p id="aL2">佛言：<a id="a-L3"></a>“大王，<a id="a-L4"></a>有二种人堪持僧事守护僧物。<a id="a-L5"></a>何者为二？<a id="a-L6"></a>一者、<a id="a-L7"></a>具八解脱阿罗汉人，<a id="a-L8"></a>二者、<a id="a-L9"></a>须陀洹等三果学人。<a id="a-LA"></a>此二种人堪知僧事，<a id="a-LB"></a>供养众僧；<a id="a-LC"></a>诸余比丘，<a id="a-LD"></a>或戒不具足，<a id="a-LE"></a>心不平等，<a id="a-LF"></a>不令是人为知僧事。<a id="a-LG"></a>”</p>
 </body>
</html>