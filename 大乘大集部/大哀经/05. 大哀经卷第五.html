<!doctype html>
<html id="z3IBTORFs" data-ver="1083">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">大哀经卷第五</h1>
  <h2 id="a2">知众生本行品第十七</h2>
  <p id="a3">佛告：<a id="a-4"></a>“族姓子，<a id="a-5"></a>如来见已及他众生，<a id="a-6"></a>知于往古不可称计本所行业，<a id="a-7"></a>一世、<a id="a-8"></a>十世、<a id="a-9"></a>百世、<a id="a-A"></a>千世、<a id="a-B"></a>百千世无数世不可计载，<a id="a-C"></a>百千亿世天地成败劫立劫尽，<a id="a-D"></a>亦不可计无能限量天地及劫之返数也，<a id="a-E"></a>而悉知之靡不彻了。<a id="a-F"></a>本于某处名字种姓、<a id="a-G"></a>居止饮食、<a id="a-H"></a>颜色形容、<a id="a-I"></a>寿命长短，<a id="a-J"></a>所更苦乐善恶之事，<a id="a-K"></a>于某处没生于某处，<a id="a-L"></a>于某处没复生彼处，<a id="a-M"></a>言语学问音辞章句，<a id="a-N"></a>而悉说之。<a id="a-O"></a>己身本末一切众生，<a id="a-P"></a>皆以了了为众生讲。<a id="a-Q"></a>如来咸知，<a id="a-R"></a>众生因所从来本末根源，<a id="a-S"></a>所更苦乐随其应时，<a id="a-T"></a>察其本末而为说法。<a id="a-U"></a>识其过去心所执怀，<a id="a-V"></a>心所抱缘使其挂碍，<a id="a-W"></a>或无朽废所因兴缘，<a id="a-X"></a>本为何从而有是心，<a id="a-Y"></a>如来皆知。<a id="a-Z"></a>其一人心所行如是，<a id="a-a"></a>因其行而起阴蔽，<a id="a-b"></a>如来能悉颁宣无数恒河沙劫所行本末，<a id="a-c"></a>亦复观察一切十方众生心之本末等无差特，<a id="a-d"></a>说其本际当来亦然心之所缘，<a id="a-e"></a>如来所睹而演本无有过于此而无穷极。<a id="a-f"></a>是为如来知其往古过去众生之心不可思议不可称量，<a id="a-g"></a>佛之圣智不可称计。<a id="a-h"></a>如来察于众生之行，<a id="a-i"></a>心怀恐惧扰扰不安，<a id="a-j"></a>周旋生死，<a id="a-k"></a>某在某处，<a id="a-l"></a>某从某来，<a id="a-m"></a>本植德本志在佛道，<a id="a-n"></a>或为声闻、<a id="a-o"></a>缘觉之乘，<a id="a-p"></a>缘其种德承佛圣慧，<a id="a-q"></a>悉识念之。<a id="a-r"></a>是为如来而知众人所植德本因缘之报，<a id="a-s"></a>应其根源而为说法，<a id="a-t"></a>而令听者立不退转，<a id="a-u"></a>各从本行心所信乐，<a id="a-v"></a>使得其所。<a id="a-w"></a>是为如来第八之业。<a id="a-x"></a>”</p>
  <p id="ay">佛于是颂曰：</p>
  <p id="az">“其劫之数，<a id="a-10"></a> 无底亿垓，<a id="a-11"></a> 世之庭燎，<a id="a-12"></a> 悉识往古，</p>
  <p id="a13">又察己身，<a id="a-14"></a> 及知众生，<a id="a-15"></a> 所观了了，<a id="a-16"></a> 如掌中珠。</p>
  <p id="a17">名字种姓，<a id="a-18"></a> 颜像亦然，<a id="a-19"></a> 住此终没，<a id="a-1A"></a> 所周旋处，</p>
  <p id="a1B">因何所缘，<a id="a-1C"></a> 而受其身，<a id="a-1D"></a> 其平等乘，<a id="a-1E"></a> 演说彼法。</p>
  <p id="a1F">其有过去，<a id="a-1G"></a> 无量无底，<a id="a-1H"></a> 众人之心，<a id="a-1I"></a> 所想念法，</p>
  <p id="a1J">所可由从，<a id="a-1K"></a> 而其发心，<a id="a-1L"></a> 最胜大慧，<a id="a-1M"></a> 而皆知之。</p>
  <p id="a1N">其中间心，<a id="a-1O"></a> 从古过去，<a id="a-1P"></a> 因人所行，<a id="a-1Q"></a> 安住悉知，</p>
  <p id="a1R">恒河沙劫，<a id="a-1S"></a> 称量本末，<a id="a-1T"></a> 咨嗟讲说，<a id="a-1U"></a> 不得涯底。</p>
  <p id="a1V">当来无底，<a id="a-1W"></a> 本际之源，<a id="a-1X"></a> 而为颁宣，<a id="a-1Y"></a> 往古所行，</p>
  <p id="a1Z">其无俦匹，<a id="a-1a"></a> 慧不可尽，<a id="a-1b"></a> 世尊如是，<a id="a-1c"></a> 圣慧如海。</p>
  <p id="a1d">若有众生，<a id="a-1e"></a> 立德求佛，<a id="a-1f"></a> 设于过去，<a id="a-1g"></a> 奉敬最胜，</p>
  <p id="a1h">住佛神足，<a id="a-1i"></a> 力无所畏，<a id="a-1j"></a> 悉念于此，<a id="a-1k"></a> 前世所作。</p>
  <p id="a1l">世尊皆知，<a id="a-1m"></a> 众生所念，<a id="a-1n"></a> 如其往本，<a id="a-1o"></a> 所种众德，</p>
  <p id="a1p">悉识于此，<a id="a-1q"></a> 住三乘者，<a id="a-1r"></a> 成不退转，<a id="a-1s"></a> 解脱净道。</p>
  <p id="a1t">安住别识，<a id="a-1u"></a> 过世善行，<a id="a-1v"></a> 一切众生，<a id="a-1w"></a> 无能思议，</p>
  <p id="a1x">是为大圣，<a id="a-1y"></a> 第八之业，<a id="a-1z"></a> 以化众生，<a id="a-20"></a> 所度无底。<a id="a-21"></a>”</p>
  <p data-pb></p>
  <h2 id="a22">彻视品第十八</h2>
  <p id="a23">佛告：<a id="a-24"></a>“族姓子，<a id="a-25"></a>如来至真，<a id="a-26"></a>以净天眼过于凡俗，<a id="a-27"></a>皆见众生生者死者、<a id="a-28"></a>微妙瑕秽、<a id="a-29"></a>善恶祸福、<a id="a-2A"></a>好颜丑姿、<a id="a-2B"></a>趣安趣苦，<a id="a-2C"></a>如其众生所兴祸福报应之果，<a id="a-2D"></a>如其本末悉知斯实。<a id="a-2E"></a>其人如是，<a id="a-2F"></a>身行恶、<a id="a-2G"></a>口言恶、<a id="a-2H"></a>心念毒害，<a id="a-2I"></a>谤毁贤圣坠于邪见，<a id="a-2J"></a>以此邪见所行事业，<a id="a-2K"></a>寿尽身坏，<a id="a-2L"></a>堕于恶趣危害地狱苦恼之中。<a id="a-2M"></a>于是民人其身行善、<a id="a-2N"></a>发口言善、<a id="a-2O"></a>心所念善，<a id="a-2P"></a>不谤贤圣随其正见，<a id="a-2Q"></a>则因正见所行快事，<a id="a-2R"></a>寿尽身散，<a id="a-2S"></a>便趣安处快乐世生。<a id="a-2T"></a>如来于彼则以天眼，<a id="a-2U"></a>如其方面观诸佛土，<a id="a-2V"></a>等如空界无边无际，<a id="a-2W"></a>思其法界而不可得亦无所著，<a id="a-2X"></a>超过一切诸所句迹。<a id="a-2Y"></a>其有众生受形类者，<a id="a-2Z"></a>敢有现世皆见终没而复生者。<a id="a-2a"></a>其诸佛土今现在者，<a id="a-2b"></a>皆见有外散坏合成。<a id="a-2c"></a>又复所现诸菩萨众，<a id="a-2d"></a>悉复睹此尽终没，<a id="a-2e"></a>来就其生而复出家，<a id="a-2f"></a>或复所现坐于树下，<a id="a-2g"></a>成最正觉转于法轮，<a id="a-2h"></a>舍其寿命而取灭度，<a id="a-2i"></a>声闻解脱灭度，<a id="a-2j"></a>皆复见此缘觉之法，<a id="a-2k"></a>显示神足而为众生作祐。<a id="a-2l"></a>或有众生形不现者，<a id="a-2m"></a>外道异学五通仙人明所不睹，<a id="a-2n"></a>声闻、<a id="a-2o"></a>缘觉及诸菩萨所不能逮，<a id="a-2p"></a>如来至真则以天眼悉睹此类。<a id="a-2q"></a>如来见于众生所有微神，<a id="a-2r"></a>眼如车轮，<a id="a-2s"></a>多于三千大千世界其不现者不可称载，<a id="a-2t"></a>众生之界如是无量，<a id="a-2u"></a>浩浩昊昊无有崖底。<a id="a-2v"></a>如来天眼巍巍如兹，<a id="a-2w"></a>悉睹一切诸佛国土众生种类本末源界，<a id="a-2x"></a>何许众生佛所应化而随律者，<a id="a-2y"></a>从其人本修行佛戒，<a id="a-2z"></a>寻立其前便化其人，<a id="a-30"></a>余人在边犹不见知。<a id="a-31"></a>是为如来第九之业。<a id="a-32"></a>”</p>
  <p id="a33">佛于是颂曰：</p>
  <p id="a34">“如来之天眼，<a id="a-35"></a> 清净无垢秽，</p>
  <p id="a36">严治无量劫，<a id="a-37"></a> 功德威神圣，</p>
  <p id="a38">睹见于十方，<a id="a-39"></a> 诸佛土众相，</p>
  <p id="a3A">所有及与无，<a id="a-3B"></a> 诸所可兴衰。</p>
  <p id="a3C">彼所有众生，<a id="a-3D"></a> 有色并无色，</p>
  <p id="a3E">归于善恶趣，<a id="a-3F"></a> 生上下中间，</p>
  <p id="a3G">退没来受胎，<a id="a-3H"></a> 行恶堕苦恼，</p>
  <p id="a3I">积德则安乐，<a id="a-3J"></a> 最胜悉知此。</p>
  <p id="a3K">其诸菩萨众，<a id="a-3L"></a> 一切诸佛土，</p>
  <p id="a3M">游步所作行，<a id="a-3N"></a> 出生弃家去，</p>
  <p id="a3O">若在佛树下，<a id="a-3P"></a> 降伏魔官属，</p>
  <p id="a3Q">诸佛皆知此，<a id="a-3R"></a> 天眼悉睹之。</p>
  <p id="a3S">若佛为法王，<a id="a-3T"></a> 逮上最正觉，</p>
  <p id="a3U">所可转法轮，<a id="a-3V"></a> 度脱诸天人，</p>
  <p id="a3W">为作尊佛事，<a id="a-3X"></a> 或复放寿命，</p>
  <p id="a3Y">若复现灭度，<a id="a-3Z"></a> 佛亦悉睹彼。</p>
  <p id="a3a">其听导师法，<a id="a-3b"></a> 思惟而修行，</p>
  <p id="a3c">致尊清净业，<a id="a-3d"></a> 兴立无恼热，</p>
  <p id="a3e">自闻于经道，<a id="a-3f"></a> 毁呰于生死，</p>
  <p id="a3g">已度至彼岸，<a id="a-3h"></a> 最胜悉见之。</p>
  <p id="a3i">其外道声闻，<a id="a-3j"></a> 缘觉及菩萨，</p>
  <p id="a3k">天眼之所睹，<a id="a-3l"></a> 不究见生界，</p>
  <p id="a3m">如来之天眼，<a id="a-3n"></a> 清净无垢秽，</p>
  <p id="a3o">普见于众生，<a id="a-3p"></a> 微妙身神处。</p>
  <p id="a3q">所现如车轮，<a id="a-3r"></a> 众生细妙身，</p>
  <p id="a3s">多于三千界，<a id="a-3t"></a> 诸天人民形，</p>
  <p id="a3u">生死若干种，<a id="a-3v"></a> 众生界如此，</p>
  <p id="a3w">悉知天人想，<a id="a-3x"></a> 普为现佛道。</p>
  <p id="a3y">如来所开化，<a id="a-3z"></a> 众生根通利，</p>
  <p id="a40">世雄在前住，<a id="a-41"></a> 为说尊上法，</p>
  <p id="a42">余人在其边，<a id="a-43"></a> 不见如来化，</p>
  <p id="a44">是为导师业，<a id="a-45"></a> 天眼之势力。<a id="a-46"></a>”</p>
  <p data-pb></p>
  <h2 id="a47">诸漏尽品第十九</h2>
  <p id="a48">佛复告：<a id="a-49"></a>“族姓子，<a id="a-4A"></a>如来至真，<a id="a-4B"></a>皆尽诸漏以无漏心而修解脱，<a id="a-4C"></a>以智慧度已证神通而尊其行，<a id="a-4D"></a>生死已断建立梵行，<a id="a-4E"></a>所作已办知名色源。<a id="a-4F"></a>如来于彼以无漏慧，<a id="a-4G"></a>清净无垢鲜洁显曜，<a id="a-4H"></a>蠲除一切诸所止处挂碍之蔽。<a id="a-4I"></a>诸声闻众诸漏所尽，<a id="a-4J"></a>而有限碍未至止处。<a id="a-4K"></a>其缘觉者所尽诸漏，<a id="a-4L"></a>若有限碍于大哀行而无辩才。<a id="a-4M"></a>如来至真所尽诸漏，<a id="a-4N"></a>众行普会而悉备足，<a id="a-4O"></a>皆除一切诸所止处，<a id="a-4P"></a>执怀大哀，<a id="a-4Q"></a>辩才勇猛而无所畏，<a id="a-4R"></a>威神巍巍无能谛察，<a id="a-4S"></a>一切世人所不能逮，<a id="a-4T"></a>一心一时而佥平等。<a id="a-4U"></a>如来至真，<a id="a-4V"></a>亦无罪业挂碍止处，<a id="a-4W"></a>威仪礼节亦无缺漏，<a id="a-4X"></a>犹如虚空而本清净，<a id="a-4Y"></a>一切诸魔及诸外道所不能当功德名称。<a id="a-4Z"></a>是为如来诸漏尽慧，<a id="a-4a"></a>不与一切尘欲挂碍而俱合同。<a id="a-4b"></a>是无漏慧住于坚固，<a id="a-4c"></a>为诸尘漏众生之类讲无漏法，<a id="a-4d"></a>除诸所著而说经典，<a id="a-4e"></a>从不诚思而出生矣！<a id="a-4f"></a>众生由此而成众漏则受阴入，<a id="a-4g"></a>以故汝等观察而审，<a id="a-4h"></a>如来则为兴喻示本，<a id="a-4i"></a>而现其前如应说法，<a id="a-4j"></a>令知尘欲虚伪无实，<a id="a-4k"></a>使知如审以了真谛无受法者。<a id="a-4l"></a>是族姓子，<a id="a-4m"></a>如来至真第十之业。<a id="a-4n"></a>”</p>
  <p id="a4o">佛于是颂曰：</p>
  <p id="a4p">“其导师者，<a id="a-4q"></a> 为无漏慧，<a id="a-4r"></a> 明阐广普，<a id="a-4s"></a> 清净无量，</p>
  <p id="a4t">所以十方，<a id="a-4u"></a> 以势超殊，<a id="a-4v"></a> 堪任于此，<a id="a-4w"></a> 笃信遵道。</p>
  <p id="a4x">诸漏尽慧，<a id="a-4y"></a> 谓声闻众，<a id="a-4z"></a> 不除止处，<a id="a-50"></a> 缚在挂碍，</p>
  <p id="a51">人中之上，<a id="a-52"></a> 为众导师，<a id="a-53"></a> 已除止处，<a id="a-54"></a> 独无限碍。</p>
  <p id="a55">其得缘觉，<a id="a-56"></a> 亦复如是，<a id="a-57"></a> 无有大哀，<a id="a-58"></a> 及与辩才，</p>
  <p id="a59">有佛世尊，<a id="a-5A"></a> 诸漏已尽，<a id="a-5B"></a> 以无尽慈，<a id="a-5C"></a> 辩才无量。</p>
  <p id="a5D">清净尊人，<a id="a-5E"></a> 住无尽慧，<a id="a-5F"></a> 知其众人，<a id="a-5G"></a> 诸漏所因，</p>
  <p id="a5H">缘其好此，<a id="a-5I"></a> 而与众生，<a id="a-5J"></a> 不能晓了，<a id="a-5K"></a> 其应真迹。</p>
  <p id="a5L">最胜则为，<a id="a-5M"></a> 愍哀此三，<a id="a-5N"></a> 讲无常法，<a id="a-5O"></a> 苦空非身，</p>
  <p id="a5P">今此诸法，<a id="a-5Q"></a> 本从无出，<a id="a-5R"></a> 了是若干，<a id="a-5S"></a> 致尊佛道。</p>
  <p id="a5T">亦无有人，<a id="a-5U"></a> 及与寿命，<a id="a-5V"></a> 号名为人，<a id="a-5W"></a> 所作亦然，</p>
  <p id="a5X">一切众生，<a id="a-5Y"></a>倚此若干，<a id="a-5Z"></a> 世尊兴愍，<a id="a-5a"></a> 故说解脱。</p>
  <p id="a5b">又其安住，<a id="a-5c"></a> 不以懈惓，<a id="a-5d"></a> 亦复未曾，<a id="a-5e"></a> 减损佛智，</p>
  <p id="a5f">以故最胜，<a id="a-5g"></a> 常怀殷勤，<a id="a-5h"></a> 心恒怜伤，<a id="a-5i"></a> 颁宣经道。</p>
  <p id="a5j">佛业如是，<a id="a-5k"></a> 伦匹若兹，<a id="a-5l"></a> 是为十方，<a id="a-5m"></a> 降伏外道，</p>
  <p id="a5n">十力所住，<a id="a-5o"></a> 建立势强，<a id="a-5p"></a> 转无称量，<a id="a-5q"></a> 殊胜法轮。<a id="a-5r"></a>”</p>
  <p data-pb></p>
  <h2 id="a5s">四无畏品第二十</h2>
  <p id="a5t">佛告：<a id="a-5u"></a>“族姓子，<a id="a-5v"></a>如来至真，<a id="a-5w"></a>有四无畏谛住勇猛所作业者。<a id="a-5x"></a>吾为至真平等之觉，<a id="a-5y"></a>自了如此，<a id="a-5z"></a>诸天、<a id="a-60"></a>世人、<a id="a-61"></a>沙门、<a id="a-62"></a>梵志、<a id="a-63"></a>魔王、<a id="a-64"></a>释、<a id="a-65"></a>梵，<a id="a-66"></a>不能障塞如来之法，<a id="a-67"></a>言不晓了成最正觉，<a id="a-68"></a>未之有也。<a id="a-69"></a>何故如来名等正觉？<a id="a-6A"></a>了一切法悉为平等无有偏党，<a id="a-6B"></a>其凡夫法及与佛法，<a id="a-6C"></a>则悉平等故成正觉。<a id="a-6D"></a>其所学法及不学法、<a id="a-6E"></a>缘觉之法，<a id="a-6F"></a>与菩萨法，<a id="a-6G"></a>至诸佛法悉亦等之，<a id="a-6H"></a>故曰正觉。<a id="a-6I"></a>其计世俗及于度世、<a id="a-6J"></a>有罪无罪、<a id="a-6K"></a>有漏无漏、<a id="a-6L"></a>有为无为、<a id="a-6M"></a>有数无数，<a id="a-6N"></a>此二诸法亦悉等之，<a id="a-6O"></a>故成正觉。<a id="a-6P"></a>彼何故等？<a id="a-6Q"></a>以空故等，<a id="a-6R"></a>故曰为等。<a id="a-6S"></a>诸见自然以无想等，<a id="a-6T"></a>想自然故。<a id="a-6U"></a>以无愿等，<a id="a-6V"></a>三界自然故。<a id="a-6W"></a>以无想等，<a id="a-6X"></a>所想自然故。<a id="a-6Y"></a>以无行等，<a id="a-6Z"></a>行自然故。<a id="a-6a"></a>以无起等，<a id="a-6b"></a>所起自然故。<a id="a-6c"></a>以无依等，<a id="a-6d"></a>所依自然故。<a id="a-6e"></a>能如审等，<a id="a-6f"></a>三世自然故。<a id="a-6g"></a>以慧等，<a id="a-6h"></a>无明恩爱自然之故。<a id="a-6i"></a>以泥洹等，<a id="a-6j"></a>生死自然故。<a id="a-6k"></a>又族姓子，<a id="a-6l"></a>如来至真，<a id="a-6m"></a>于一切法如是平等，<a id="a-6n"></a>故成正觉，<a id="a-6o"></a>是故名曰平等正觉。<a id="a-6p"></a>如其如来晓了诸法成最正觉，<a id="a-6q"></a>如是建立住于大哀，<a id="a-6r"></a>便为众生，<a id="a-6s"></a>若干方便种种因缘，<a id="a-6t"></a>各为如应而分别说，<a id="a-6u"></a>则归命法因法而生，<a id="a-6v"></a>寻时灭尽苦恼之源。<a id="a-6w"></a>其此非师自称为师，<a id="a-6x"></a>不尊称尊，<a id="a-6y"></a>未成正觉自谓正觉。<a id="a-6z"></a>是故如来于此俦类独无所畏，<a id="a-70"></a>超绝无侣而无伦匹。<a id="a-71"></a>是为如来十一之业。<a id="a-72"></a>”</p>
  <p id="a73">佛于是颂曰：</p>
  <p id="a74">“于诸法平等，<a id="a-75"></a> 由已成正觉，</p>
  <p id="a76">是故平等觉，<a id="a-77"></a> 如来而普现。</p>
  <p id="a78">其凡夫之法，<a id="a-79"></a> 佛法则亦等，</p>
  <p id="a7A">所学不学法，<a id="a-7B"></a> 及诸缘觉乘，</p>
  <p id="a7C">诸有世俗法，<a id="a-7D"></a> 及与度世法，</p>
  <p id="a7E">诸善不善行，<a id="a-7F"></a> 泥洹一等类。</p>
  <p id="a7G">解空及无相，<a id="a-7H"></a> 弃捐于诸愿，</p>
  <p id="a7I">无生无所行，<a id="a-7J"></a> 等见于此事，</p>
  <p id="a7K">等明如是业，<a id="a-7L"></a> 所说亦如兹，</p>
  <p id="a7M">因此度众生，<a id="a-7N"></a> 是为大仙法。<a id="a-7O"></a>”</p>
  <p id="a7P">佛复告：<a id="a-7Q"></a>“族姓子，<a id="a-7R"></a>如来自知诸漏已尽，<a id="a-7S"></a>彼诸天人天上世间，<a id="a-7T"></a>无能讥谤如来至真敢言诸漏不尽者。<a id="a-7U"></a>所谓如来诸漏尽者，<a id="a-7V"></a>如来已脱爱欲之源，<a id="a-7W"></a>心解诸欲无所挂碍。<a id="a-7X"></a>又佛心者已度诸漏，<a id="a-7Y"></a>蠲除一切尘劳之行无所挂碍，<a id="a-7Z"></a>是故名曰如来至真。<a id="a-7a"></a>诸漏已尽故显现世，<a id="a-7b"></a>以贤圣慧第一真谛，<a id="a-7c"></a>无敢当前能遮蔽法雨，<a id="a-7d"></a>当令除灭秽修之行使其造证，<a id="a-7e"></a>以故曰尽。<a id="a-7f"></a>无有不尽，<a id="a-7g"></a>未曾生尽，<a id="a-7h"></a>以此名为尽。<a id="a-7i"></a>如来所尽，<a id="a-7j"></a>谓真谛者无所复尽，<a id="a-7k"></a>已无所尽此则无为，<a id="a-7l"></a>其已无为彼则无受，<a id="a-7m"></a>无在不在。<a id="a-7n"></a>此无处所，<a id="a-7o"></a>是谓兴立，<a id="a-7p"></a>成诸如来住无所生，<a id="a-7q"></a>是诸法住如法界住。<a id="a-7r"></a>此为应慧，<a id="a-7s"></a>如是应者，<a id="a-7t"></a>则无所应亦不灭度亦无所成，<a id="a-7u"></a>如是像法则不可得，<a id="a-7v"></a>诸漏形色亦不除漏。<a id="a-7w"></a>如来大哀住权方便，<a id="a-7x"></a>皆为众生而演经典使除诸漏。<a id="a-7y"></a>是为如来十二之业。<a id="a-7z"></a>”</p>
  <p id="a80">佛于是颂曰：</p>
  <p id="a81">“最胜已尽诸漏欲，<a id="a-82"></a> 未曾复有贪挂碍，</p>
  <p id="a83">人尊皆脱诸生死，<a id="a-84"></a> 已断瑕秽无有余。</p>
  <p id="a85">安住皆弃诸无明，<a id="a-86"></a> 未曾可得愚痴冥，</p>
  <p id="a87">人中师子诸余见，<a id="a-88"></a> 是故无碍无欲尘。</p>
  <p id="a89">安住所说随其时，<a id="a-8A"></a> 皆尽诸漏无死生，</p>
  <p id="a8B">究察诸法无所有，<a id="a-8C"></a> 岂能使尽复令长？</p>
  <p id="a8D">其所尽者无伴党，<a id="a-8E"></a> 若已尽者假名尽，</p>
  <p id="a8F">其有尽者二有为，<a id="a-8G"></a> 计彼又无于三相。</p>
  <p id="a8H">住于此界无取作，<a id="a-8I"></a> 佛以圣慧度彼岸，</p>
  <p id="a8J">晓了是以应说法，<a id="a-8K"></a> 是为安住十二法。<a id="a-8L"></a>”</p>
  <p id="a8M">佛复告：<a id="a-8N"></a>“族姓子，<a id="a-8O"></a>如来悉了蔽碍尘欲诸挂惑法而无挂碍，<a id="a-8P"></a>天上世间诸天人民，<a id="a-8Q"></a>无能堪任毁于如来言不应法。<a id="a-8R"></a>于彼何谓废退于法？<a id="a-8S"></a>又有一事令法废退，<a id="a-8T"></a>何言毁于如来为不为一？<a id="a-8U"></a>谓心愦乱不能专精。<a id="a-8V"></a>复有二法：<a id="a-8W"></a>一曰、<a id="a-8X"></a>不惭，<a id="a-8Y"></a>二曰、<a id="a-8Z"></a>无愧。<a id="a-8a"></a>复有三法：<a id="a-8b"></a>一曰、<a id="a-8c"></a>身行恶行，<a id="a-8d"></a>二曰、<a id="a-8e"></a>口出粗辞，<a id="a-8f"></a>三曰、<a id="a-8g"></a>意念毒害。<a id="a-8h"></a>复有四法，<a id="a-8i"></a>二行于四至不可至：<a id="a-8j"></a>一曰、<a id="a-8k"></a>[怡-台+龍]悷，<a id="a-8l"></a>二曰、<a id="a-8m"></a>嗔恚，<a id="a-8n"></a>三曰、<a id="a-8o"></a>触忌，<a id="a-8p"></a>四曰、<a id="a-8q"></a>愚痴。<a id="a-8r"></a>复有五法：<a id="a-8s"></a>一曰、<a id="a-8t"></a>杀生，<a id="a-8u"></a>二曰、<a id="a-8v"></a>盗窃，<a id="a-8w"></a>三曰、<a id="a-8x"></a>贪淫，<a id="a-8y"></a>四曰、<a id="a-8z"></a>妄言，<a id="a-90"></a>五曰、<a id="a-91"></a>醉酒。<a id="a-92"></a>复有六法：<a id="a-93"></a>一曰、<a id="a-94"></a>无恭恪心，<a id="a-95"></a>二曰、<a id="a-96"></a>秘惜经典，<a id="a-97"></a>三曰、<a id="a-98"></a>轻毁禁戒，<a id="a-99"></a>四曰、<a id="a-9A"></a>不随定意，<a id="a-9B"></a>五曰、<a id="a-9C"></a>不怀法念，<a id="a-9D"></a>六曰、<a id="a-9E"></a>憍慢法师。<a id="a-9F"></a>复有七法：<a id="a-9G"></a>一曰、<a id="a-9H"></a>自大，<a id="a-9I"></a>二曰、<a id="a-9J"></a>甚慢，<a id="a-9K"></a>三曰、<a id="a-9L"></a>重慢，<a id="a-9M"></a>四曰、<a id="a-9N"></a>是我，<a id="a-9O"></a>五曰、<a id="a-9P"></a>邪慢，<a id="a-9Q"></a>六曰、<a id="a-9R"></a>过诸贡高，<a id="a-9S"></a>七曰、<a id="a-9T"></a>无能及我。<a id="a-9U"></a>复有八法：<a id="a-9V"></a>一曰、<a id="a-9W"></a>邪见，<a id="a-9X"></a>二曰、<a id="a-9Y"></a>邪念，<a id="a-9Z"></a>三曰、<a id="a-9a"></a>邪言，<a id="a-9b"></a>四曰、<a id="a-9c"></a>邪业，<a id="a-9d"></a>五曰、<a id="a-9e"></a>邪活，<a id="a-9f"></a>六曰、<a id="a-9g"></a>邪便，<a id="a-9h"></a>七曰、<a id="a-9i"></a>邪意，<a id="a-9j"></a>八曰、<a id="a-9k"></a>邪定。<a id="a-9l"></a>复有九法，<a id="a-9m"></a>谓九害恼：<a id="a-9n"></a>一曰、<a id="a-9o"></a>我所敬者而轻蔑之，<a id="a-9p"></a>二曰、<a id="a-9q"></a>今现轻蔑，<a id="a-9r"></a>三曰、<a id="a-9s"></a>将来党侵，<a id="a-9t"></a>四曰、<a id="a-9u"></a>我所憎者而敬爱之，<a id="a-9v"></a>五曰、<a id="a-9w"></a>今现钦敬，<a id="a-9x"></a>六曰、<a id="a-9y"></a>将来钦敬，<a id="a-9z"></a>七曰、<a id="a-A0"></a>曾侵毁我，<a id="a-A1"></a>八曰、<a id="a-A2"></a>今现侵我，<a id="a-A3"></a>九曰、<a id="a-A4"></a>将来侵我，<a id="a-A5"></a>缘是之故起恼害心。<a id="a-A6"></a>复有十法，<a id="a-A7"></a>谓十恶业：<a id="a-A8"></a>一曰、<a id="a-A9"></a>杀生，<a id="a-AA"></a>二曰、<a id="a-AB"></a>盗窃，<a id="a-AC"></a>三曰、<a id="a-AD"></a>淫劮，<a id="a-AE"></a>四曰、<a id="a-AF"></a>妄言，<a id="a-AG"></a>五曰、<a id="a-AH"></a>两舌，<a id="a-AI"></a>六曰、<a id="a-AJ"></a>恶口，<a id="a-AK"></a>七曰、<a id="a-AL"></a>绮语，<a id="a-AM"></a>八曰、<a id="a-AN"></a>无明，<a id="a-AO"></a>九曰、<a id="a-AP"></a>斗诤，<a id="a-AQ"></a>十曰、<a id="a-AR"></a>邪见。<a id="a-AS"></a>是为所行从不顺念，<a id="a-AT"></a>见应顺法而不爱乐，<a id="a-AU"></a>堕于颠倒立在阴盖，<a id="a-AV"></a>依倚邪见恩爱之弊，<a id="a-AW"></a>则失正法违远妨废。<a id="a-AX"></a>身口心行如来悉知，<a id="a-AY"></a>如其所知知诸蔽碍，<a id="a-AZ"></a>所说如审，<a id="a-Aa"></a>如是法者致于蔽碍当除此法，<a id="a-Ab"></a>已能除去故为说法，<a id="a-Ac"></a>令诸众生去诸阴盖超然则出。<a id="a-Ad"></a>是为如来十三之业。<a id="a-Ae"></a>”</p>
  <p id="aAf">佛于是颂曰：</p>
  <p id="aAg">“诸最胜晓了法，<a id="a-Ah"></a> 其习此不得脱，</p>
  <p id="aAi">著心怀不能舍，<a id="a-Aj"></a> 谓不知羞惭者。</p>
  <p id="aAk">身口意亦如是，<a id="a-Al"></a> 初未能将护斯，</p>
  <p id="aAm">贪嗔恚痴恐惧，<a id="a-An"></a> 犯杀生偷窃人，</p>
  <p id="aAo">犯人妻妄语醉，<a id="a-Ap"></a> 六失行七憍慢，</p>
  <p id="aAq">说于八邪脱门，<a id="a-Ar"></a> 皆妨废解脱迹。</p>
  <p id="aAs">若不能制其意，<a id="a-At"></a> 乃及十不善句，</p>
  <p id="aAu">由不舍不顺念，<a id="a-Av"></a> 是等类未解脱。</p>
  <p id="aAw">见随逐颠倒著，<a id="a-Ax"></a> 而依倚放逸谊，</p>
  <p id="aAy">不当习如是法，<a id="a-Az"></a> 可成兹人中尊。<a id="a-B0"></a>”</p>
  <p id="aB1">佛复告：<a id="a-B2"></a>“族姓子，<a id="a-B3"></a>如来晓了贤圣所行，<a id="a-B4"></a>寻造平等尽诸苦恼，<a id="a-B5"></a>众生习善因是得生，<a id="a-B6"></a>若造平等便灭患害。<a id="a-B7"></a>假使诸天世间人民，<a id="a-B8"></a>不能障蔽如来正法。<a id="a-B9"></a>谓于至尊，<a id="a-BA"></a>不应众圣之所宗奉不任大道，<a id="a-BB"></a>佛永无畏。<a id="a-BC"></a>何谓所宗？<a id="a-BD"></a>谓一乘道净众生。<a id="a-BE"></a>有二法：<a id="a-BF"></a>一曰、<a id="a-BG"></a>寂然，<a id="a-BH"></a>二曰、<a id="a-BI"></a>所愿。<a id="a-BJ"></a>复有三法：<a id="a-BK"></a>一曰、<a id="a-BL"></a>空，<a id="a-BM"></a>二曰、<a id="a-BN"></a>无想，<a id="a-BO"></a>三曰、<a id="a-BP"></a>无愿。<a id="a-BQ"></a>复有四法，<a id="a-BR"></a>谓四意止：<a id="a-BS"></a>一曰、<a id="a-BT"></a>身意，<a id="a-BU"></a>二曰、<a id="a-BV"></a>痛痒意，<a id="a-BW"></a>三曰、<a id="a-BX"></a>思想意，<a id="a-BY"></a>四曰、<a id="a-BZ"></a>法意。<a id="a-Ba"></a>复有五法：<a id="a-Bb"></a>一曰、<a id="a-Bc"></a>信根，<a id="a-Bd"></a>二曰、<a id="a-Be"></a>精进根，<a id="a-Bf"></a>三曰、<a id="a-Bg"></a>意根，<a id="a-Bh"></a>四曰、<a id="a-Bi"></a>定根，<a id="a-Bj"></a>五曰、<a id="a-Bk"></a>智根。<a id="a-Bl"></a>复有六法：<a id="a-Bm"></a>一曰、<a id="a-Bn"></a>念佛，<a id="a-Bo"></a>二曰、<a id="a-Bp"></a>念法，<a id="a-Bq"></a>三曰、<a id="a-Br"></a>念众，<a id="a-Bs"></a>四曰、<a id="a-Bt"></a>念施，<a id="a-Bu"></a>五曰、<a id="a-Bv"></a>念戒，<a id="a-Bw"></a>六曰、<a id="a-Bx"></a>念天。<a id="a-By"></a>复有七应法：<a id="a-Bz"></a>一曰、<a id="a-C0"></a>意觉意，<a id="a-C1"></a>二曰、<a id="a-C2"></a>法觉意，<a id="a-C3"></a>三曰、<a id="a-C4"></a>精进觉意，<a id="a-C5"></a>四曰、<a id="a-C6"></a>欢悦觉意，<a id="a-C7"></a>五曰、<a id="a-C8"></a>信觉意，<a id="a-C9"></a>六曰、<a id="a-CA"></a>定觉意，<a id="a-CB"></a>七曰、<a id="a-CC"></a>护觉意。<a id="a-CD"></a>复有八应法：<a id="a-CE"></a>一曰、<a id="a-CF"></a>正见，<a id="a-CG"></a>二曰、<a id="a-CH"></a>正念，<a id="a-CI"></a>三曰、<a id="a-CJ"></a>正言，<a id="a-CK"></a>四曰、<a id="a-CL"></a>正业，<a id="a-CM"></a>五曰、<a id="a-CN"></a>正活，<a id="a-CO"></a>六曰、<a id="a-CP"></a>正便，<a id="a-CQ"></a>七曰、<a id="a-CR"></a>正意，<a id="a-CS"></a>八曰、<a id="a-CT"></a>正定。<a id="a-CU"></a>复有九应法：<a id="a-CV"></a>一曰、<a id="a-CW"></a>第一禅，<a id="a-CX"></a>二曰、<a id="a-CY"></a>第二禅，<a id="a-CZ"></a>三曰、<a id="a-Ca"></a>第三禅，<a id="a-Cb"></a>四曰、<a id="a-Cc"></a>第四禅，<a id="a-Cd"></a>五曰、<a id="a-Ce"></a>虚空慧正受，<a id="a-Cf"></a>六曰、<a id="a-Cg"></a>以慧正受，<a id="a-Ch"></a>七曰、<a id="a-Ci"></a>不用慧正受，<a id="a-Cj"></a>八曰、<a id="a-Ck"></a>有想无想而为正受，<a id="a-Cl"></a>九曰、<a id="a-Cm"></a>灭于一切诸痛思想正受。<a id="a-Cn"></a>复有十应法：<a id="a-Co"></a>一曰、<a id="a-Cp"></a>离杀生，<a id="a-Cq"></a>二曰、<a id="a-Cr"></a>离盗窃，<a id="a-Cs"></a>三曰、<a id="a-Ct"></a>离贪淫，<a id="a-Cu"></a>四曰、<a id="a-Cv"></a>离妄言，<a id="a-Cw"></a>五曰、<a id="a-Cx"></a>离两舌，<a id="a-Cy"></a>六曰、<a id="a-Cz"></a>离恶口，<a id="a-D0"></a>七曰、<a id="a-D1"></a>离詈骂，<a id="a-D2"></a>八曰、<a id="a-D3"></a>离绮语，<a id="a-D4"></a>九曰、<a id="a-D5"></a>离嗔恚，<a id="a-D6"></a>十曰、<a id="a-D7"></a>无邪见住于正业。<a id="a-D8"></a>是谓应行，<a id="a-D9"></a>离于所生，<a id="a-DA"></a>是为诸善三十七品，<a id="a-DB"></a>合集戒品，<a id="a-DC"></a>成于定品，<a id="a-DD"></a>合于慧品，<a id="a-DE"></a>究竟解品，<a id="a-DF"></a>通达度知见品，<a id="a-DG"></a>成贤圣谛离于所生。<a id="a-DH"></a>复次，<a id="a-DI"></a>所谓离于所生，<a id="a-DJ"></a>谓修行平等贤圣之事。<a id="a-DK"></a>所谓应贤圣者，<a id="a-DL"></a>彼无法品若二不二、<a id="a-DM"></a>有权无权、<a id="a-DN"></a>有进或退、<a id="a-DO"></a>若生不生、<a id="a-DP"></a>无受无舍，<a id="a-DQ"></a>道所越度诸不平等二事之行。<a id="a-DR"></a>诸法无二，<a id="a-DS"></a>则如审慧修所依生，<a id="a-DT"></a>如来以此无所生行为众生说，<a id="a-DU"></a>若能行此，<a id="a-DV"></a>众生归斯寻尽苦恼。<a id="a-DW"></a>是为如来第十四业。<a id="a-DX"></a>”</p>
  <p id="aDY">佛于是颂曰：</p>
  <p id="aDZ">“近斯清净，<a id="a-Da"></a> 至不可量，<a id="a-Db"></a> 人所依倚，<a id="a-Dc"></a> 逮到清净，</p>
  <p id="aDd">最胜普闻，<a id="a-De"></a> 而悉知之，<a id="a-Df"></a> 已知经典，<a id="a-Dg"></a> 乐说甘露。</p>
  <p id="aDh">至乎众善，<a id="a-Di"></a> 无数诸法，<a id="a-Dj"></a> 道品清净，<a id="a-Dk"></a> 为佛世尊，</p>
  <p id="aDl">勇猛习此，<a id="a-Dm"></a> 而得解脱，<a id="a-Dn"></a> 十力所演，<a id="a-Do"></a> 无有所处。</p>
  <p id="aDp">如应顺念，<a id="a-Dq"></a> 灭尽尘劳，<a id="a-Dr"></a> 方便等法，<a id="a-Ds"></a> 无忧丰茂，</p>
  <p id="aDt">不依于法，<a id="a-Du"></a> 不倚非法，<a id="a-Dv"></a> 逮平等脱，<a id="a-Dw"></a> 精进平均。</p>
  <p id="aDx">其缘善德，<a id="a-Dy"></a> 不依道法，<a id="a-Dz"></a> 慌惚虚无，<a id="a-E0"></a> 如空无念，</p>
  <p id="aE1">犹如幻化，<a id="a-E2"></a> 如梦所见，<a id="a-E3"></a> 彼则得度，<a id="a-E4"></a> 生死所趣。</p>
  <p id="aE5">是为十力，<a id="a-E6"></a> 所行之业，<a id="a-E7"></a> 人所获致，<a id="a-E8"></a> 于所周旋，</p>
  <p id="aE9">是以大哀，<a id="a-EA"></a> 而度脱之，<a id="a-EB"></a> 兴隆慈愍，<a id="a-EC"></a> 故无等伦。<a id="a-ED"></a>”</p>
  <p data-pb></p>
  <h2 id="aEE">十八不共法品第二十一之一</h2>
  <p id="aEF">佛复告：<a id="a-EG"></a>“族姓子，<a id="a-EH"></a>如来至真而无缺漏，<a id="a-EI"></a>智者愚者，<a id="a-EJ"></a>得未误失所行正法。<a id="a-EK"></a>所以者何？<a id="a-EL"></a>如来至真身行无阙，<a id="a-EM"></a>则为至真平等之觉，<a id="a-EN"></a>威神巍巍端正殊绝，<a id="a-EO"></a>威仪礼节视瞻举动，<a id="a-EP"></a>顺于等行，<a id="a-EQ"></a>被服法衣，<a id="a-ER"></a>手执应器，<a id="a-ES"></a>行步进止往来周旋，<a id="a-ET"></a>经行坐立倚卧出入，<a id="a-EU"></a>郡国州城大邦县邑聚落，<a id="a-EV"></a>足不蹈地，<a id="a-EW"></a>千辐相文自然轮现，<a id="a-EX"></a>柔软殊妙香洁莲华而现乎地，<a id="a-EY"></a>如来之足践于其上。<a id="a-EZ"></a>其有虫蚁含血之类，<a id="a-Ea"></a>遇如来足昼夜七日而得安隐，<a id="a-Eb"></a>寿终之后复生天上。<a id="a-Ec"></a>其法衣被自然四寸不襯其体，<a id="a-Ed"></a>随蓝之风不能动衣，<a id="a-Ee"></a>其傍众生皆得获安。<a id="a-Ef"></a>是故言曰如来之身无有缺漏。</p>
  <p id="aEg">“又族姓子，<a id="a-Eh"></a>如来至真，<a id="a-Ei"></a>有所演辞未曾有短，<a id="a-Ej"></a>智者愚者，<a id="a-Ek"></a>不能得便求瑕阙者。<a id="a-El"></a>所以者何？<a id="a-Em"></a>如来至真所言以时，<a id="a-En"></a>演辞至诚如实无虚，<a id="a-Eo"></a>应谊合法顺如律教，<a id="a-Ep"></a>所言平等言行相应，<a id="a-Eq"></a>语无违失应不应时；<a id="a-Er"></a>口所说者，<a id="a-Es"></a>皆悦一切众生之心；<a id="a-Et"></a>无有复重，<a id="a-Eu"></a>谊理美要成就庄严；<a id="a-Ev"></a>口演一音，<a id="a-Ew"></a>悉应众生志性所念，<a id="a-Ex"></a>各得闻知忻然解达。<a id="a-Ey"></a>是故名曰如来至真言辞无短。</p>
  <p id="aEz">“又族姓子，<a id="a-F0"></a>如来至真，<a id="a-F1"></a>心之所念亦无误失，<a id="a-F2"></a>而令智者及与愚者求得便者，<a id="a-F3"></a>心念法失。<a id="a-F4"></a>所以者何？<a id="a-F5"></a>如来常定无有不寂，<a id="a-F6"></a>怀众生类得其心本，<a id="a-F7"></a>除诸误失而为说法。<a id="a-F8"></a>是为如来十五诸业。<a id="a-F9"></a>”</p>
  <p id="aFA">佛于是颂曰：</p>
  <p id="aFB">“其尊大人，<a id="a-FC"></a> 无有阙漏，<a id="a-FD"></a> 身行口言，<a id="a-FE"></a> 胜心所念，</p>
  <p id="aFF">其世吼护，<a id="a-FG"></a> 无短无罪，<a id="a-FH"></a> 愍哀入中，<a id="a-FI"></a> 怜伤等现。</p>
  <p id="aFJ">欲求佛失，<a id="a-FK"></a> 一切悉无，<a id="a-FL"></a> 以此经法，<a id="a-FM"></a> 示人令寂，</p>
  <p id="aFN">使皆弃此，<a id="a-FO"></a> 诸瑕阙行，<a id="a-FP"></a> 是为最胜，<a id="a-FQ"></a> 十五之业。<a id="a-FR"></a>”</p>
  <p id="aFS">佛复告：<a id="a-FT"></a>“族姓子，<a id="a-FU"></a>如来至真无有粗教，<a id="a-FV"></a>所宣音响而令诸魔及与官属，<a id="a-FW"></a>并外异学裸形露精殊别异术而得便者。<a id="a-FX"></a>如来无言亦无有声，<a id="a-FY"></a>离诸倚著。<a id="a-FZ"></a>如来难说，<a id="a-Fa"></a>一切众生咸皆启受，<a id="a-Fb"></a>不以有为，<a id="a-Fc"></a>亦复不处在于无为。<a id="a-Fd"></a>如来身行靡不究畅，<a id="a-Fe"></a>口言无短而今所行人得其便，<a id="a-Ff"></a>不与世诤。<a id="a-Fg"></a>是故如来无有音响，<a id="a-Fh"></a>常顺空行。<a id="a-Fi"></a>如来无我亦无所受，<a id="a-Fj"></a>复无贪业离一切趣，<a id="a-Fk"></a>是故如来无有诤讼。<a id="a-Fl"></a>设无音响，<a id="a-Fm"></a>因此蠲除众生音响，<a id="a-Fn"></a>而为说法。<a id="a-Fo"></a>是为如来十六之业。<a id="a-Fp"></a>”</p>
  <p id="aFq">佛于是颂曰：</p>
  <p id="aFr">“若闻咨嗟，<a id="a-Fs"></a> 不以动悦，<a id="a-Ft"></a> 若闻毁呰，<a id="a-Fu"></a> 亦不愁戚，</p>
  <p id="aFv">除诸所著，<a id="a-Fw"></a> 亦无倚望，<a id="a-Fx"></a> 本修善行，<a id="a-Fy"></a> 行无所著。</p>
  <p id="aFz">最胜谛修，<a id="a-G0"></a> 常顺空行，<a id="a-G1"></a> 无我无受，<a id="a-G2"></a> 彼无憎爱，</p>
  <p id="aG3">如其所住，<a id="a-G4"></a> 讲说经法，<a id="a-G5"></a> 是为至诚，<a id="a-G6"></a> 所说尊业。<a id="a-G7"></a>”</p>
  <p id="aG8">佛复告：<a id="a-G9"></a>“族姓子，<a id="a-GA"></a>如来常念未曾忽忘亦无愦乱，<a id="a-GB"></a>意不迷慌而违远法也。<a id="a-GC"></a>如来常定，<a id="a-GD"></a>为一切智诸通之慧，<a id="a-GE"></a>则以脱门定意正受。<a id="a-GF"></a>以无能忘，<a id="a-GG"></a>普见一切众生心行之所住处，<a id="a-GH"></a>观察其本，<a id="a-GI"></a>便以应谊而为说法，<a id="a-GJ"></a>不违法谊辩才开明，<a id="a-GK"></a>随顺无逆。<a id="a-GL"></a>其不忘者，<a id="a-GM"></a>去来今慧无所挂碍，<a id="a-GN"></a>咸见三世因其己身，<a id="a-GO"></a>自以其心未曾忽忘，<a id="a-GP"></a>慈愍十方一切众生亦复如是，<a id="a-GQ"></a>殷勤念济而为说法。<a id="a-GR"></a>是为如来第十七业。<a id="a-GS"></a>”</p>
  <p id="aGT">佛于是颂曰：</p>
  <p id="aGU">“导师所念，<a id="a-GV"></a> 未曾忽忘，<a id="a-GW"></a> 顺从法禅，<a id="a-GX"></a> 脱门为行，</p>
  <p id="aGY">一切众生，<a id="a-GZ"></a> 志性所行，<a id="a-Ga"></a> 应其所之，<a id="a-Gb"></a> 而为说法。</p>
  <p id="aGc">所分别了，<a id="a-Gd"></a> 未曾忘失，<a id="a-Ge"></a> 达于三世，<a id="a-Gf"></a> 应无所犯，</p>
  <p id="aGg">设无所忘，<a id="a-Gh"></a> 应其说法，<a id="a-Gi"></a> 是诸大圣，<a id="a-Gj"></a> 所行之业。<a id="a-Gk"></a>”</p>
  <p id="aGl">佛复告：<a id="a-Gm"></a>“族姓子，<a id="a-Gn"></a>如来至真，<a id="a-Go"></a>心常静然无有不定，<a id="a-Gp"></a>坐起行步、<a id="a-Gq"></a>卧寐饮食、<a id="a-Gr"></a>言辞寂然常以一心。<a id="a-Gs"></a>如来至真三昧微妙所度无极，<a id="a-Gt"></a>越乎彼岸，<a id="a-Gu"></a>禅思一心初无阴蔽，<a id="a-Gv"></a>普察众生诸有形类。<a id="a-Gw"></a>行定者不定者，<a id="a-Gx"></a>永无敢睹察如来思惟念所见心也。<a id="a-Gy"></a>除其如来神圣所建，<a id="a-Gz"></a>作其威灵乃能见耳！<a id="a-H0"></a>设如大圣常定一心三昧亦然，<a id="a-H1"></a>不可上下为人说法不复观察。<a id="a-H2"></a>所以者何？<a id="a-H3"></a>常见一切众生心故，<a id="a-H4"></a>佛之圣慧巍巍如是，<a id="a-H5"></a>不可攀逮，<a id="a-H6"></a>玄如虚空，<a id="a-H7"></a>无有表里，<a id="a-H8"></a>靡不通达。<a id="a-H9"></a>是为如来第十八业。<a id="a-HA"></a>”</p>
  <p id="aHB">佛于是颂曰：</p>
  <p id="aHC">“佛无进退，<a id="a-HD"></a> 心常永定，<a id="a-HE"></a> 行步住止，<a id="a-HF"></a> 坐卧寝食，</p>
  <p id="aHG">言辞寂然，<a id="a-HH"></a> 无能乱者。<a id="a-HI"></a> 最胜常定，<a id="a-HJ"></a> 莫敢迷惑，</p>
  <p id="aHK">八方上下，<a id="a-HL"></a> 终无得便，<a id="a-HM"></a> 亦无敢知，<a id="a-HN"></a> 其心所定，</p>
  <p id="aHO">因其所定，<a id="a-HP"></a> 为人说法，<a id="a-HQ"></a> 常演道谊，<a id="a-HR"></a> 是最胜业。<a id="a-HS"></a>”</p>
 </body>
</html>