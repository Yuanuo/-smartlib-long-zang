<!doctype html>
<html id="z3IBTOMFq" data-ver="1247">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">大哀经卷第三</h1>
  <h2 id="a2">大哀品第六</h2>
  <p id="a3">佛复告总敖王菩萨：<a id="a-4"></a>“菩萨有十六事，<a id="a-5"></a>常以大哀加于众生。<a id="a-6"></a>何谓十六？<a id="a-7"></a>于是菩萨除见贪身，<a id="a-8"></a>众生处在若干邪见，<a id="a-9"></a>则为断去迷惑疑业为说经法，<a id="a-A"></a>是为菩萨兴发大哀愍于众生。<a id="a-B"></a>众生处在虚伪颠倒，<a id="a-C"></a>非常想常，<a id="a-D"></a>苦想为乐，<a id="a-E"></a>无身想身，<a id="a-F"></a>空有净想，<a id="a-G"></a>当为蠲除此颠倒行，<a id="a-H"></a>菩萨于彼兴发大哀为说经典。<a id="a-I"></a>众生处在计有吾我，<a id="a-J"></a>一切无形而想有形，<a id="a-K"></a>当为除去吾我之事，<a id="a-L"></a>菩萨于彼兴发大哀颁宣经道。<a id="a-M"></a>于此众生处在五盖而自覆蔽，<a id="a-N"></a>堕在欲疮多所危害，<a id="a-O"></a>睡寐无明虚伪狐疑，<a id="a-P"></a>因缘所覆不了深法，<a id="a-Q"></a>吾当为彼除诸阴盖，<a id="a-R"></a>菩萨于彼兴发大哀为说经法。<a id="a-S"></a>众生处在六情挂碍，<a id="a-T"></a>眼见色而想著为文饰，<a id="a-U"></a>耳声、<a id="a-V"></a>鼻香、<a id="a-W"></a>舌味、<a id="a-X"></a>身更、<a id="a-Y"></a>意法而怀想著倚受文饰，<a id="a-Z"></a>当为此等灭除六情，<a id="a-a"></a>菩萨于彼兴发大哀为说经道。<a id="a-b"></a>众生处在贡高自大，<a id="a-c"></a>憍慢求敬，<a id="a-d"></a>是我自由咄吾志耶，<a id="a-e"></a>怀害虚伪，<a id="a-f"></a>余人卑贱我为尊贵，<a id="a-g"></a>自说我所行正于尊复尊经道，<a id="a-h"></a>又胜加复敖，<a id="a-i"></a>乃强绮于容色，<a id="a-j"></a>自计有识而自放恣，<a id="a-k"></a>永无所获自谓成就，<a id="a-l"></a>不贤嫉贤不圣嫉圣，<a id="a-m"></a>处于邪见想住正道，<a id="a-n"></a>吾当为此说除憍慢贡高自大，<a id="a-o"></a>菩萨于彼兴发大哀为说经道。<a id="a-p"></a>众生处在迷惑邪迳离于圣路，<a id="a-q"></a>当为除邪显示圣道，<a id="a-r"></a>菩萨于彼兴发大哀为说经道。<a id="a-s"></a>众生处在虚伪恩爱之著，<a id="a-t"></a>贪于妻息男女、<a id="a-u"></a>家居产业，<a id="a-v"></a>夙夜汲汲无有懈废，<a id="a-w"></a>当为除此令脱恩爱，<a id="a-x"></a>菩萨于彼兴发大哀为说经道。<a id="a-y"></a>众生处在各共诤讼恚恨不和，<a id="a-z"></a>怀结嗔怒多所讼理，<a id="a-10"></a>当为除此斗诤嗔恚，<a id="a-11"></a>菩萨于彼兴发大哀为说经道。<a id="a-12"></a>众生处在恶友所摄，<a id="a-13"></a>离于善友兴造恶业，<a id="a-14"></a>当为除此诸恶知识使从善友，<a id="a-15"></a>菩萨于彼兴发大哀为说经道。<a id="a-16"></a>诸天处于悭惜贪餮，<a id="a-17"></a>不知懈倦离于圣慧，<a id="a-18"></a>当为除此悭惜贪餮兴隆圣慧，<a id="a-19"></a>菩萨于彼兴发大哀为说经道。<a id="a-1A"></a>众生处在非谊之业，<a id="a-1B"></a>存有常计断灭之见，<a id="a-1C"></a>当令入于深奥缘起之业，<a id="a-1D"></a>菩萨于彼兴发大哀为说经道。<a id="a-1E"></a>众生处在无明愚冥，<a id="a-1F"></a>倚著我人寿命，<a id="a-1G"></a>当为除去一切邪见，<a id="a-1H"></a>令逮贤圣清净之眼，<a id="a-1I"></a>菩萨于彼兴发大哀为说经道。<a id="a-1J"></a>众生处在娱乐生死，<a id="a-1K"></a>设受五阴五体之贼，<a id="a-1L"></a>当为除去一切三界之所倚著，<a id="a-1M"></a>菩萨于彼兴发大哀为说经道。<a id="a-1N"></a>众生处于魔见系缚，<a id="a-1O"></a>处于思想计是我所应与不应，<a id="a-1P"></a>当令解脱魔网系缚依倚所著，<a id="a-1Q"></a>菩萨于彼兴发大哀为说经道。<a id="a-1R"></a>众生处在塞无为门开恶趣户故，<a id="a-1S"></a>当为阐泥洹之门，<a id="a-1T"></a>菩萨于彼兴发大哀为说经道。<a id="a-1U"></a>”</p>
  <p id="a1V">佛言：<a id="a-1W"></a>“总敖王菩萨，<a id="a-1X"></a>是为十六事，<a id="a-1Y"></a>菩萨大士兴发大哀愍加众生也。<a id="a-1Z"></a>”</p>
  <p id="a1a"></p>
  <p data-pb></p>
  <h2 id="a1b">开化品第七</h2>
  <p id="a1c">尔时，<a id="a-1d"></a>佛告总敖王菩萨：<a id="a-1e"></a>“复有三十二事所修善业，<a id="a-1f"></a>除不顺教罪恶之业。<a id="a-1g"></a>何谓三十二？<a id="a-1h"></a>众生在于自大睡寐立见己身，<a id="a-1i"></a>则以智慧而化导之使入道义，<a id="a-1j"></a>是为菩萨第一之业。<a id="a-1k"></a>志乐于小卑劣之乘，<a id="a-1l"></a>计吾我人，<a id="a-1m"></a>则开化之入于微妙无极大乘。<a id="a-1n"></a>众生若处非法邪见计有身者，<a id="a-1o"></a>则开化之以己所乐正法之义劝助诱之。<a id="a-1p"></a>睹于众生戒不清净，<a id="a-1q"></a>身业鲜洁本性和调，<a id="a-1r"></a>则以此业开化众生。<a id="a-1s"></a>见诸众生堕于邪见六十二疑，<a id="a-1t"></a>则以正见贤圣之业，<a id="a-1u"></a>化导群黎而建立之。<a id="a-1v"></a>见于众生存在无明所念颠倒，<a id="a-1w"></a>则开化之显示道明。<a id="a-1x"></a>思惟柔顺亦复自立于清和义，<a id="a-1y"></a>见于众生远离法行身自修法，<a id="a-1z"></a>亦开化人住于正法，<a id="a-20"></a>而复随时为演经义。<a id="a-21"></a>见于众生悭吝所盖，<a id="a-22"></a>身心不贪一切所有皆能惠施，<a id="a-23"></a>亦能化人惠诸所有。<a id="a-24"></a>见诸众生犯于诸恶住不谨慎，<a id="a-25"></a>身奉净戒亦化于人立于净业。<a id="a-26"></a>见于众生多所诤讼嗔恚茂盛，<a id="a-27"></a>身修忍辱行慈心力，<a id="a-28"></a>亦复化人奉于慈愍。<a id="a-29"></a>见于众生处在懈怠多所废落，<a id="a-2A"></a>身不厌倦勤行精进，<a id="a-2B"></a>亦复化人夙夜勤力。<a id="a-2C"></a>见于众生其心愦乱而志放逸，<a id="a-2D"></a>身自摄意一心禅思，<a id="a-2E"></a>令不驰逸其意安详，<a id="a-2F"></a>亦开化人立于庠序。<a id="a-2G"></a>见于众生处于邪点憍慢自大，<a id="a-2H"></a>身修智慧离于愚冥，<a id="a-2I"></a>则以大智而开化之令除闇昧。<a id="a-2J"></a>众生处于非时之行身则自坏，<a id="a-2K"></a>善权方便修平等行，<a id="a-2L"></a>亦化于人权谋随时奉平等业。<a id="a-2M"></a>众生处于尘欲所危思想，<a id="a-2N"></a>多不净行应在不应，<a id="a-2O"></a>身已永除恩爱之源，<a id="a-2P"></a>亦以化人除诸瑕秽。<a id="a-2Q"></a>见于众生而处贪身来致刑狱系缚之患，<a id="a-2R"></a>身除贪己众结之难，<a id="a-2S"></a>亦化众人舍于贪身一切颠倒。<a id="a-2T"></a>见于众生不调无寂不顺律教亦未得解，<a id="a-2U"></a>身寂调定解随律教，<a id="a-2V"></a>亦化众人调定顺律。<a id="a-2W"></a>见于众生不奉孝顺而无反复坏诸德本，<a id="a-2X"></a>身承孝道亦修恩义将护善原，<a id="a-2Y"></a>劝立众人使修孝事，<a id="a-2Z"></a>常念反复不失德本。<a id="a-2a"></a>众生处于挂碍诸蔽顺从恶教，<a id="a-2b"></a>身度蔽碍，<a id="a-2c"></a>亦化众人使离挂碍。<a id="a-2d"></a>众生处于非恶之教，<a id="a-2e"></a>不归先圣不顺众祐，<a id="a-2f"></a>身奉善命从明智教，<a id="a-2g"></a>亦化众人顺从旧德咨受先达。<a id="a-2h"></a>众生处于多为无义虚伪之行汲汲匆匆，<a id="a-2i"></a>身顺义理务众德本，<a id="a-2j"></a>亦复化人令勤修行立诸善源。<a id="a-2k"></a>众人处于贫匮之行离贤圣财，<a id="a-2l"></a>身修无穷遵于七财，<a id="a-2m"></a>信、<a id="a-2n"></a>戒、<a id="a-2o"></a>惭、<a id="a-2p"></a>愧、<a id="a-2q"></a>闻、<a id="a-2r"></a>施、<a id="a-2s"></a>智慧，<a id="a-2t"></a>亦劝立人圣贤七业。<a id="a-2u"></a>众生处于常遭疹疾，<a id="a-2v"></a>摄载四蚖身修无患安隐无欲，<a id="a-2w"></a>亦化众人使除诸病永令无难。<a id="a-2x"></a>众生处于若干闇冥离慧光明，<a id="a-2y"></a>身修明曜，<a id="a-2z"></a>化立众人无极大光。<a id="a-30"></a>众生处于三界，<a id="a-31"></a>挂碍生死五趣轮转无际，<a id="a-32"></a>身自断除三界之著，<a id="a-33"></a>而化众人随时拔去三界之结。<a id="a-34"></a>众人处于左道之业离于右路，<a id="a-35"></a>身修正道，<a id="a-36"></a>亦立众人住于右路。<a id="a-37"></a>众生处于贪身寿命不睹患难，<a id="a-38"></a>身不惜命见患所由，<a id="a-39"></a>亦化众人不倚身命察知众难。<a id="a-3A"></a>众生处于离佛法众，<a id="a-3B"></a>身自修德不断三宝，<a id="a-3C"></a>化立众人随三宝教。<a id="a-3D"></a>见于众生舍于正法，<a id="a-3E"></a>身护经典，<a id="a-3F"></a>亦化众人将护大典，<a id="a-3G"></a>宣传佛教立乎正法。<a id="a-3H"></a>见于众生住远世尊，<a id="a-3I"></a>六思念教身随六念，<a id="a-3J"></a>亦化众人奉六思念。<a id="a-3K"></a>见于众生从于尘劳罪福之业，<a id="a-3L"></a>身离罪尘，<a id="a-3M"></a>亦化众人使舍殃秽。<a id="a-3N"></a>见于众生而从一切不善之法普离众善，<a id="a-3O"></a>身修善法舍于非法，<a id="a-3P"></a>亦化众人住于正真柔顺之法。<a id="a-3Q"></a>是族姓子，<a id="a-3R"></a>菩萨所行平等之业，<a id="a-3S"></a>当可所立能顺如此，<a id="a-3T"></a>则奉正真无上大业。<a id="a-3U"></a>”</p>
  <p id="a3V"></p>
  <p data-pb></p>
  <h2 id="a3W">道慧品第八</h2>
  <p id="a3X">佛告总敖王菩萨言：<a id="a-3Y"></a>“又族姓子，<a id="a-3Z"></a>菩萨之业不可称载。<a id="a-3a"></a>所以者何？<a id="a-3b"></a>计如众生贪欲诤门，<a id="a-3c"></a>菩萨修业积功累德，<a id="a-3d"></a>合集众行至初法门。<a id="a-3e"></a>正使族姓子，<a id="a-3f"></a>江河沙等诸佛世界满中众生，<a id="a-3g"></a>皆令成立声闻、<a id="a-3h"></a>缘觉，<a id="a-3i"></a>悉令此等一切众生所立善业；<a id="a-3j"></a>不如发意菩萨功勋，<a id="a-3k"></a>百倍、<a id="a-3l"></a>千倍、<a id="a-3m"></a>万倍、<a id="a-3n"></a>亿倍、<a id="a-3o"></a>巨亿万倍，<a id="a-3p"></a>不任为喻。<a id="a-3q"></a>所以者何？<a id="a-3r"></a>自断本性所习尘欲，<a id="a-3s"></a>声闻、<a id="a-3t"></a>缘觉住于缘合，<a id="a-3u"></a>菩萨大士蠲除一切众生尘劳所住缘合故。<a id="a-3v"></a>族姓子，<a id="a-3w"></a>一切众生所可造业，<a id="a-3x"></a>声闻、<a id="a-3y"></a>缘觉所立德本，<a id="a-3z"></a>比菩萨业为尊为最，<a id="a-40"></a>无有俦匹。<a id="a-41"></a>所以者何？<a id="a-42"></a>凡夫愚人习从颠倒不顺之业，<a id="a-43"></a>声闻、<a id="a-44"></a>缘觉亦随缘习；<a id="a-45"></a>菩萨业者，<a id="a-46"></a>有颠倒功勋无量，<a id="a-47"></a>以是之故，<a id="a-48"></a>菩萨大士过于众生，<a id="a-49"></a>越于声闻、<a id="a-4A"></a>缘觉之上。<a id="a-4B"></a>”</p>
  <p id="a4C">于时，<a id="a-4D"></a>总敖王菩萨闻佛所说，<a id="a-4E"></a>欢喜踊跃，<a id="a-4F"></a>善心生焉，<a id="a-4G"></a>劝助赞善：<a id="a-4H"></a>“世尊所演，<a id="a-4I"></a>至未曾有难及难及！<a id="a-4J"></a>如来乃宣菩萨庄严、<a id="a-4K"></a>菩萨光明、<a id="a-4L"></a>菩萨大哀、<a id="a-4M"></a>菩萨化业。<a id="a-4N"></a>唯愿世尊如来至真，<a id="a-4O"></a>垂恩广覆重复解说，<a id="a-4P"></a>何因诸佛而于众生兴立大哀？<a id="a-4Q"></a>大哀何所比像？<a id="a-4R"></a>其事云何？<a id="a-4S"></a>以比之瑞应云何？<a id="a-4T"></a>住在何所？<a id="a-4U"></a>诸佛世尊造业云何？<a id="a-4V"></a>善哉！<a id="a-4W"></a>世尊，<a id="a-4X"></a>如来皆知亦能普见，<a id="a-4Y"></a>于诸所造业而睹悉达，<a id="a-4Z"></a>惟为我等而分别说。<a id="a-4a"></a>”</p>
  <p id="a4b">佛告总敖王菩萨：<a id="a-4c"></a>“谛听！<a id="a-4d"></a>善思！<a id="a-4e"></a>如来当说，<a id="a-4f"></a>如来大哀，<a id="a-4g"></a>如来造业，<a id="a-4h"></a>所可颁宣。<a id="a-4i"></a>族姓子知，<a id="a-4j"></a>诸佛世尊不兴大哀亦不奉行也！<a id="a-4k"></a>所以者何？<a id="a-4l"></a>诸佛世尊常加大哀不舍众生，<a id="a-4m"></a>从无数功积累已成，<a id="a-4n"></a>犹是之故，<a id="a-4o"></a>不行退转不舍众生，<a id="a-4p"></a>是则名曰如来大哀。<a id="a-4q"></a>其哀无量不可称计，<a id="a-4r"></a>难不可当，<a id="a-4s"></a>无可容处，<a id="a-4t"></a>从始至终无能称载。<a id="a-4u"></a>所以者何？<a id="a-4v"></a>如来得道常怀大哀愍于众生，<a id="a-4w"></a>如其佛道大哀亦如是。<a id="a-4x"></a>何谓如来得至佛道？<a id="a-4y"></a>无本无住乃致大道。<a id="a-4z"></a>于彼何谓而住于本？<a id="a-50"></a>已计身本，<a id="a-51"></a>立在不诚思想之源，<a id="a-52"></a>以是之故，<a id="a-53"></a>如来随时合成于道，<a id="a-54"></a>名曰无本，<a id="a-55"></a>亦无所住，<a id="a-56"></a>以是如来成最正觉；<a id="a-57"></a>因此达知一切众生无住无本，<a id="a-58"></a>解其所处，<a id="a-59"></a>当为宣传如此之谊令其晓了，<a id="a-5A"></a>以故如来于诸众生常怀大哀。</p>
  <p id="a5B">“又族姓子，<a id="a-5C"></a>道者寂然亦复澹泊。<a id="a-5D"></a>何谓寂然？<a id="a-5E"></a>云何澹泊？<a id="a-5F"></a>于内寂然，<a id="a-5G"></a>于外澹泊。<a id="a-5H"></a>所以者何？<a id="a-5I"></a>其眼者空，<a id="a-5J"></a>察无吾我，<a id="a-5K"></a>亦无所受，<a id="a-5L"></a>眼耳鼻口身心亦复空耳！<a id="a-5M"></a>亦无吾我亦无所受，<a id="a-5N"></a>是为眼空。<a id="a-5O"></a>识别除此不为色逸，<a id="a-5P"></a>是谓寂然。<a id="a-5Q"></a>耳鼻口身意亦复空耳！<a id="a-5R"></a>识别除此，<a id="a-5S"></a>不为诸法所见驱使，<a id="a-5T"></a>是谓憺怕。<a id="a-5U"></a>众生之类不能晓了，<a id="a-5V"></a>此寂憺怕使明识斯，<a id="a-5W"></a>以故如来于诸众生而怀大哀。</p>
  <p id="a5X">“又族姓子，<a id="a-5Y"></a>道者本净亦复显曜。<a id="a-5Z"></a>所谓净者，<a id="a-5a"></a>心本清净。<a id="a-5b"></a>何谓言曰其本清净亦复显曜？<a id="a-5c"></a>所谓净者，<a id="a-5d"></a>无所著故亦无所犯，<a id="a-5e"></a>等如虚空。<a id="a-5f"></a>空本净故，<a id="a-5g"></a>与空合同。<a id="a-5h"></a>等如虚空故，<a id="a-5i"></a>曰空等聚。<a id="a-5j"></a>究竟本净又极显曜，<a id="a-5k"></a>以故名曰本净显曜。<a id="a-5l"></a>愚痴凡夫不觉其实，<a id="a-5m"></a>反为客尘而见染污，<a id="a-5n"></a>吾当解彼本净显曜，<a id="a-5o"></a>是故如来于诸众生而怀大哀。</p>
  <p id="a5p">“又族姓子，<a id="a-5q"></a>道无精进亦无不精进。<a id="a-5r"></a>何谓无精进亦无不精进？<a id="a-5s"></a>摄一切法是则名曰为无精进。<a id="a-5t"></a>已能受习一切法者，<a id="a-5u"></a>如来于彼亦无精进，<a id="a-5v"></a>亦无不进，<a id="a-5w"></a>则度诸渎。<a id="a-5x"></a>又如来者，<a id="a-5y"></a>于流诸彼不见此迹彼岸，<a id="a-5z"></a>以故名曰离此彼中。<a id="a-60"></a>如来至真皆解诸法故成正觉，<a id="a-61"></a>由是名曰为如来也。<a id="a-62"></a>是无精进亦无不精进，<a id="a-63"></a>愚戆凡夫亦不晓了，<a id="a-64"></a>吾当颁宣令解其意，<a id="a-65"></a>是故如来于诸众生而怀大哀。</p>
  <p id="a66">“又族姓子，<a id="a-67"></a>道者无想亦无因缘。<a id="a-68"></a>何谓无想亦无因缘？<a id="a-69"></a>其眼于识而无所得，<a id="a-6A"></a>其无想者，<a id="a-6B"></a>不见诸色则无因缘；<a id="a-6C"></a>耳鼻口身意亦复如是，<a id="a-6D"></a>亦无所得亦无思想，<a id="a-6E"></a>不见诸法则无因缘，<a id="a-6F"></a>是无想无缘为贤圣行。<a id="a-6G"></a>何谓圣行？<a id="a-6H"></a>其于三界而无所行是贤圣行，<a id="a-6I"></a>其此无行为贤圣行。<a id="a-6J"></a>愚戆凡夫不能晓了此贤圣行，<a id="a-6K"></a>吾当开悟使分别此，<a id="a-6L"></a>是故如来于诸众生而怀大哀。</p>
  <p id="a6M">“又族姓子，<a id="a-6N"></a>道者无往无来现在，<a id="a-6O"></a>等于三世断于三场。<a id="a-6P"></a>何谓三场？<a id="a-6Q"></a>其心不退游于过去亦不驰骋，<a id="a-6R"></a>于当来慧亦不退念，<a id="a-6S"></a>于现在事于心意识而无所住，<a id="a-6T"></a>不想过去、<a id="a-6U"></a>不念当来、<a id="a-6V"></a>不戏现在，<a id="a-6W"></a>等于此三则净三场。<a id="a-6X"></a>愚痴凡夫不能晓了此贤圣行，<a id="a-6Y"></a>吾当开悟使分别此，<a id="a-6Z"></a>是故如来于诸众生而怀大哀。</p>
  <p id="a6a">“又族姓子，<a id="a-6b"></a>道者无身亦复无数，<a id="a-6c"></a>亦无明识，<a id="a-6d"></a>亦无耳鼻口身意识。<a id="a-6e"></a>所识者，<a id="a-6f"></a>无为无数，<a id="a-6g"></a>所谓无为不起不坏亦无处所，<a id="a-6h"></a>是则名曰离于三相。<a id="a-6i"></a>是以无为，<a id="a-6j"></a>如其无为解了有为亦复俱然。<a id="a-6k"></a>所以者何？<a id="a-6l"></a>一切所有皆为自然悉无所有，<a id="a-6m"></a>其无所有彼则无二，<a id="a-6n"></a>以故无身亦复无为。<a id="a-6o"></a>愚戆凡夫不能晓了，<a id="a-6p"></a>吾当开悟使分别此，<a id="a-6q"></a>是故如来于诸众生而怀大哀。</p>
  <p id="a6r">“又族姓子，<a id="a-6s"></a>道者无所坏迹。<a id="a-6t"></a>何谓为迹？<a id="a-6u"></a>何谓无坏？<a id="a-6v"></a>无本为迹，<a id="a-6w"></a>其无所住曰无所坏。<a id="a-6x"></a>界则为迹，<a id="a-6y"></a>无我无坏。<a id="a-6z"></a>本际为迹，<a id="a-70"></a>无动无坏。<a id="a-71"></a>空则为迹，<a id="a-72"></a>无获无坏。<a id="a-73"></a>无想为迹，<a id="a-74"></a>无念无坏。<a id="a-75"></a>无愿为迹，<a id="a-76"></a>无处无坏。<a id="a-77"></a>泥洹为迹，<a id="a-78"></a>无毁无坏。<a id="a-79"></a>是无坏迹，<a id="a-7A"></a>愚戆凡夫不能晓了，<a id="a-7B"></a>吾当开悟使分别此，<a id="a-7C"></a>是故如来于诸众生而怀大哀。</p>
  <p id="a7D">“又族姓子，<a id="a-7E"></a>道不从身而成正觉，<a id="a-7F"></a>亦不从心。<a id="a-7G"></a>所以者何？<a id="a-7H"></a>身者愚騃如草木墙壁瓦石影譬，<a id="a-7I"></a>心者如幻，<a id="a-7J"></a>其以身心觉了如此，<a id="a-7K"></a>是名曰道。<a id="a-7L"></a>假有言辞而言兴盛，<a id="a-7M"></a>又其道者无有言辞，<a id="a-7N"></a>亦无身心法与非法，<a id="a-7O"></a>无道不道，<a id="a-7P"></a>无诚无欺。<a id="a-7Q"></a>所以者何？<a id="a-7R"></a>道者无言，<a id="a-7S"></a>于一切法而无有道，<a id="a-7T"></a>何所是处？<a id="a-7U"></a>其于言辞而无所说。<a id="a-7V"></a>犹如虚空无有处所，<a id="a-7W"></a>亦无所住无有言辞；<a id="a-7X"></a>道亦如兹，<a id="a-7Y"></a>则无所住亦无文辞。<a id="a-7Z"></a>如是其于诸法审实求道，<a id="a-7a"></a>则无文辞法亦无言。<a id="a-7b"></a>若能晓了诸法无言，<a id="a-7c"></a>是为诸法之所生也。<a id="a-7d"></a>愚戆凡夫未能晓了，<a id="a-7e"></a>吾当开悟使分别此，<a id="a-7f"></a>是故如来于诸众生而怀大哀。</p>
  <p id="a7g">“又族姓子，<a id="a-7h"></a>道者无取亦无所依。<a id="a-7i"></a>何谓无取而无所依？<a id="a-7j"></a>断于眼识而不受色，<a id="a-7k"></a>亦无所得，<a id="a-7l"></a>不依耳鼻身口意。<a id="a-7m"></a>断无识者，<a id="a-7n"></a>亦无所受亦无所得。<a id="a-7o"></a>诸法无获，<a id="a-7p"></a>是谓无依。<a id="a-7q"></a>如来以此无受无依，<a id="a-7r"></a>怀来于道致最正觉。<a id="a-7s"></a>眼于受色不以为依，<a id="a-7t"></a>识不退从；<a id="a-7u"></a>耳声、<a id="a-7v"></a>鼻香、<a id="a-7w"></a>口味、<a id="a-7x"></a>身更、<a id="a-7y"></a>意法亦无所依，<a id="a-7z"></a>识不退从。<a id="a-80"></a>已不住识，<a id="a-81"></a>则能分别此一切众生心之所处。<a id="a-82"></a>何谓众生心之所处？<a id="a-83"></a>众生心处则有四事。<a id="a-84"></a>何谓为四？<a id="a-85"></a>一曰、<a id="a-86"></a>色心之处，<a id="a-87"></a>二曰、<a id="a-88"></a>痛痒，<a id="a-89"></a>三曰、<a id="a-8A"></a>思想，<a id="a-8B"></a>四曰、<a id="a-8C"></a>生死之处所。<a id="a-8D"></a>彼于处所而无所住，<a id="a-8E"></a>如来明此于无住际。<a id="a-8F"></a>愚戆凡夫不能晓了，<a id="a-8G"></a>吾当开悟使分别此，<a id="a-8H"></a>是故如来于诸众生而怀大哀。</p>
  <p id="a8I">“又族姓子，<a id="a-8J"></a>道者则空。<a id="a-8K"></a>谓空者，<a id="a-8L"></a>道则为空。<a id="a-8M"></a>所以空者，<a id="a-8N"></a>诸法皆空。<a id="a-8O"></a>如来于彼达无本空，<a id="a-8P"></a>解一切法而致正觉，<a id="a-8Q"></a>空亦复空故成正觉。<a id="a-8R"></a>以此一慧则别空事，<a id="a-8S"></a>彼则无二；<a id="a-8T"></a>其无二者，<a id="a-8U"></a>空与道慧则无有二；<a id="a-8V"></a>已无有二，<a id="a-8W"></a>法则无二；<a id="a-8X"></a>已无有二，<a id="a-8Y"></a>则无有名无想无底无行，<a id="a-8Z"></a>无所流布所可谓言：<a id="a-8a"></a>‘所依受者是为归趣，<a id="a-8b"></a>非真谛谊！<a id="a-8c"></a>何所有法而逮色者？<a id="a-8d"></a>’空者曰空犹如虚空，<a id="a-8e"></a>所言虚空，<a id="a-8f"></a>虚空无言故曰空，<a id="a-8g"></a>空无言亦空，<a id="a-8h"></a>诸法处所为若此也。<a id="a-8i"></a>至于无名不言有名，<a id="a-8j"></a>如是无慢无言，<a id="a-8k"></a>处所亦无处所，<a id="a-8l"></a>已无慢说无处所，<a id="a-8m"></a>已名亦若兹。<a id="a-8n"></a>所说法者，<a id="a-8o"></a>又计彼法无有言教亦无不教，<a id="a-8p"></a>一切诸法亦复如斯，<a id="a-8q"></a>生亦复然无正无邪。<a id="a-8r"></a>如来无生晓了无本，<a id="a-8s"></a>如来所知所解脱者，<a id="a-8t"></a>不解不缚是谓平等。<a id="a-8u"></a>愚戆凡夫不能晓了，<a id="a-8v"></a>吾当开悟使分别此，<a id="a-8w"></a>是故如来于诸众生而起大哀。</p>
  <p id="a8x">“又族姓子，<a id="a-8y"></a>道等如空。<a id="a-8z"></a>其虚空者无等无邪，<a id="a-90"></a>道亦如兹无等无邪。<a id="a-91"></a>计于诸等无成道者，<a id="a-92"></a>彼无有等亦无有邪。<a id="a-93"></a>如来以此无等无邪，<a id="a-94"></a>解一切法而悉无本成最正觉。<a id="a-95"></a>又于诸法，<a id="a-96"></a>而不受正亦不受邪，<a id="a-97"></a>如其法数慧数亦如承佛圣旨。<a id="a-98"></a>何谓佛圣法？<a id="a-99"></a>有所受者故曰为有，<a id="a-9A"></a>是则归趣无所受者；<a id="a-9B"></a>斯无所有则无有主，<a id="a-9C"></a>以是自然而得逮成。<a id="a-9D"></a>离于自然后无游行，<a id="a-9E"></a>亦无有进亦复无退，<a id="a-9F"></a>是谓进行。<a id="a-9G"></a>有所除断，<a id="a-9H"></a>如来说法断如是行。<a id="a-9I"></a>愚戆凡夫不能晓了，<a id="a-9J"></a>吾当开悟使分别此，<a id="a-9K"></a>是故如来于诸众生而怀大哀。</p>
  <p id="a9L">“又族姓子，<a id="a-9M"></a>道如真迹。<a id="a-9N"></a>何谓真迹？<a id="a-9O"></a>计如道者色复亦如，<a id="a-9P"></a>无本不退。<a id="a-9Q"></a>又如道者，<a id="a-9R"></a>痛想行识亦复无本而不退转。<a id="a-9S"></a>又如道者，<a id="a-9T"></a>地水火风其种亦如而不退转。<a id="a-9U"></a>又如道者，<a id="a-9V"></a>眼种、<a id="a-9W"></a>色种及眼识种，<a id="a-9X"></a>耳鼻身口意法杂种，<a id="a-9Y"></a>亦复无本而不退转。<a id="a-9Z"></a>诸法所绝，<a id="a-9a"></a>使了三际种诸入，<a id="a-9b"></a>如来于彼觉了真谛而成正觉。<a id="a-9c"></a>所晓了者不从颠倒，<a id="a-9d"></a>又如去本中后亦如。<a id="a-9e"></a>其无本者而不退转，<a id="a-9f"></a>其本种者则无所生，<a id="a-9g"></a>其他种者亦复无为中种澹泊。<a id="a-9h"></a>是则名曰如真谛迹。<a id="a-9i"></a>又如一事一切亦如，<a id="a-9j"></a>如一切事一事亦如，<a id="a-9k"></a>如一事者众多亦然而不可得，<a id="a-9l"></a>是为真谛。<a id="a-9m"></a>愚戆凡夫不能晓了，<a id="a-9n"></a>吾当开悟使分别此，<a id="a-9o"></a>是故如来于诸众生而怀大哀。</p>
  <p id="a9p">“又族姓子，<a id="a-9q"></a>道者入室则入无室。<a id="a-9r"></a>何谓为室？<a id="a-9s"></a>何谓无室？<a id="a-9t"></a>修行一切诸德善法，<a id="a-9u"></a>是曰为室；<a id="a-9v"></a>于一切法而无所获，<a id="a-9w"></a>是曰无室。<a id="a-9x"></a>所以无室，<a id="a-9y"></a>心无所住无有处所，<a id="a-9z"></a>故曰无室。<a id="a-A0"></a>无想三昧至解脱门，<a id="a-A1"></a>故曰无室。<a id="a-A2"></a>观察想念称量计校越度称量，<a id="a-A3"></a>故曰有室；<a id="a-A4"></a>其无识业是曰无室。<a id="a-A5"></a>观察有为故曰有室，<a id="a-A6"></a>观察无为此则无室。<a id="a-A7"></a>察于无为是则无室，<a id="a-A8"></a>得入无室则为道矣！<a id="a-A9"></a>愚戆凡夫不能晓了，<a id="a-AA"></a>吾当开悟使分别此，<a id="a-AB"></a>是故如来于诸众生而怀大哀。</p>
  <p id="aAC">“又族姓子，<a id="a-AD"></a>道无穿漏亦无所受。<a id="a-AE"></a>何谓无漏？<a id="a-AF"></a>何谓无受？<a id="a-AG"></a>离于四漏名曰无漏？<a id="a-AH"></a>一曰、<a id="a-AI"></a>欲漏，<a id="a-AJ"></a>二曰、<a id="a-AK"></a>有漏，<a id="a-AL"></a>三曰、<a id="a-AM"></a>痴漏，<a id="a-AN"></a>四曰、<a id="a-AO"></a>见漏。<a id="a-AP"></a>离此四漏，<a id="a-AQ"></a>所谓无受。<a id="a-AR"></a>离四事受：<a id="a-AS"></a>一曰、<a id="a-AT"></a>受欲，<a id="a-AU"></a>二曰、<a id="a-AV"></a>受有，<a id="a-AW"></a>三曰、<a id="a-AX"></a>受见，<a id="a-AY"></a>四曰、<a id="a-AZ"></a>倚戒。<a id="a-Aa"></a>离此四受，<a id="a-Ab"></a>彼此四受悉归无明恩爱所缠，<a id="a-Ac"></a>依倚于内从内发起；<a id="a-Ad"></a>如来至真除于内受，<a id="a-Ae"></a>所生根本于内清净，<a id="a-Af"></a>归趣一切众生清净。<a id="a-Ag"></a>其内净者彼无想念已，<a id="a-Ah"></a>无想念除于颠倒，<a id="a-Ai"></a>唯念柔顺不住无明；<a id="a-Aj"></a>已不住无明，<a id="a-Ak"></a>则不复住十二有数；<a id="a-Al"></a>已能不住十二有数，<a id="a-Am"></a>则无所生；<a id="a-An"></a>其无所生，<a id="a-Ao"></a>彼则寂然；<a id="a-Ap"></a>其寂然者，<a id="a-Aq"></a>彼则无谊；<a id="a-Ar"></a>其无谊者，<a id="a-As"></a>乃第一谊；<a id="a-At"></a>其第一谊，<a id="a-Au"></a>乃为究尽；<a id="a-Av"></a>其究尽者，<a id="a-Aw"></a>彼无人谊；<a id="a-Ax"></a>其无人谊，<a id="a-Ay"></a>无所获谊；<a id="a-Az"></a>其无获谊，<a id="a-B0"></a>则如来道。<a id="a-B1"></a>是十二缘，<a id="a-B2"></a>已了十二则曰法谊；<a id="a-B3"></a>其法谊者，<a id="a-B4"></a>是则名曰睹见缘起；<a id="a-B5"></a>其睹缘起，<a id="a-B6"></a>则见于法；<a id="a-B7"></a>其见法者，<a id="a-B8"></a>则见如来。<a id="a-B9"></a>如是观者，<a id="a-BA"></a>则无有本。<a id="a-BB"></a>性极本末有见想乎？<a id="a-BC"></a>何曰所有？<a id="a-BD"></a>于诸所想不兴因缘，<a id="a-BE"></a>此谓于想而无因缘。<a id="a-BF"></a>如是察者，<a id="a-BG"></a>乃为正觉如来所解。<a id="a-BH"></a>如是像法普行平等，<a id="a-BI"></a>其所等者亦无偏邪。<a id="a-BJ"></a>如是平等无有诸漏，<a id="a-BK"></a>亦无所受。<a id="a-BL"></a>愚戆凡夫不能晓了，<a id="a-BM"></a>吾当开悟使分别此，<a id="a-BN"></a>是故如来于诸众生而怀大哀。</p>
  <p id="aBO">“又族姓子，<a id="a-BP"></a>道者清净无垢无染。<a id="a-BQ"></a>何谓清净无垢无染？<a id="a-BR"></a>空则清净，<a id="a-BS"></a>无想离垢，<a id="a-BT"></a>无愿无染，<a id="a-BU"></a>无生清净，<a id="a-BV"></a>无污离垢，<a id="a-BW"></a>无起无染，<a id="a-BX"></a>本性清净，<a id="a-BY"></a>解脱无染，<a id="a-BZ"></a>无游逸则清净，<a id="a-Ba"></a>亦无轻戏为离垢，<a id="a-Bb"></a>寂调则无染，<a id="a-Bc"></a>无本为净法界显曜，<a id="a-Bd"></a>本际无染虚空清净，<a id="a-Be"></a>虚无无垢慌惚不染，<a id="a-Bf"></a>除内为净于外无逸，<a id="a-Bg"></a>则曰无垢。<a id="a-Bh"></a>无内外行，<a id="a-Bi"></a>则曰无垢。<a id="a-Bj"></a>不习诸入，<a id="a-Bk"></a>则曰无染。<a id="a-Bl"></a>慧尽过净了，<a id="a-Bm"></a>净于当来不起无垢；<a id="a-Bn"></a>分别现在住于法界，<a id="a-Bo"></a>则无所染。<a id="a-Bp"></a>是谓清净无垢无染，<a id="a-Bq"></a>而平等御于一法矣！<a id="a-Br"></a>至寂然迹，<a id="a-Bs"></a>其寂然者则为憺怕，<a id="a-Bt"></a>寂然憺怕是谓仁和。</p>
  <p id="aBu">“是族姓子，<a id="a-Bv"></a>犹如虚空，<a id="a-Bw"></a>道亦如之；<a id="a-Bx"></a>如其道者，<a id="a-By"></a>法亦如之；<a id="a-Bz"></a>如一切法，<a id="a-C0"></a>众生亦如；<a id="a-C1"></a>又如众生，<a id="a-C2"></a>国土亦如；<a id="a-C3"></a>如其国土，<a id="a-C4"></a>泥洹亦如；<a id="a-C5"></a>如泥洹，<a id="a-C6"></a>等见于诸法，<a id="a-C7"></a>究尽寂然此已辩矣！<a id="a-C8"></a>于诸部党而无部党，<a id="a-C9"></a>是为清净无垢无染。<a id="a-CA"></a>如来于彼于诸色像，<a id="a-CB"></a>了一切法而无色像，<a id="a-CC"></a>遂成正觉。<a id="a-CD"></a>观于一切众生之界，<a id="a-CE"></a>无净无垢，<a id="a-CF"></a>于此诸数，<a id="a-CG"></a>是则名曰悟寐众生而怀大哀。<a id="a-CH"></a>如来则以善权方便，<a id="a-CI"></a>感致梵天，<a id="a-CJ"></a>不以无请而转法轮。<a id="a-CK"></a>于彼应时六万八千梵天之众，<a id="a-CL"></a>自于天宫忽然不现，<a id="a-CM"></a>在波罗奈鹿苑之中，<a id="a-CN"></a>住世尊前稽首足下，<a id="a-CO"></a>劝请世尊令转法轮：<a id="a-CP"></a>‘唯愿大圣，<a id="a-CQ"></a>颁宣经道，<a id="a-CR"></a>若说法者多所救济！<a id="a-CS"></a>’梵天尔时叹此颂曰：</p>
  <p id="aCT">“‘正使诸法，<a id="a-CU"></a> 寂然憺怕，<a id="a-CV"></a> 清净鲜洁，<a id="a-CW"></a> 无垢无染，</p>
  <p id="aCX">既不可获，<a id="a-CY"></a> 无音无作，<a id="a-CZ"></a> 则以道慧，<a id="a-Ca"></a> 最胜悉了。</p>
  <p id="aCb">于无数劫，<a id="a-Cc"></a> 造立愍哀，<a id="a-Cd"></a> 勤行难量，<a id="a-Ce"></a> 精修长久，</p>
  <p id="aCf">欲得开化，<a id="a-Cg"></a> 众生迷惑，<a id="a-Ch"></a> 睡眠来久，<a id="a-Ci"></a> 大愚所蔽。</p>
  <p id="aCj">众生多有，<a id="a-Ck"></a> 晓了积德，<a id="a-Cl"></a> 本以曾修，<a id="a-Cm"></a> 故诣最胜，</p>
  <p id="aCn">必当识别，<a id="a-Co"></a> 殊异尊法，<a id="a-Cp"></a> 唯愿如来，<a id="a-Cq"></a> 时转法轮！</p>
  <p id="aCr">已得摄伏，<a id="a-Cs"></a> 魔所处场，<a id="a-Ct"></a> 寻时开阐，<a id="a-Cu"></a> 于甘露门，</p>
  <p id="aCv">为众广演，<a id="a-Cw"></a> 贤圣句迹，<a id="a-Cx"></a> 唯愿导师，<a id="a-Cy"></a> 显示道迳！</p>
  <p id="aCz">假使正觉，<a id="a-D0"></a> 矜哀无尽，<a id="a-D1"></a> 垂愍众人，<a id="a-D2"></a> 转无思议，</p>
  <p id="aD3">我身今日，<a id="a-D4"></a> 劝请至尊，<a id="a-D5"></a> 唯闻最上，<a id="a-D6"></a> 道法之轮！</p>
  <p id="aD7">设使大圣，<a id="a-D8"></a> 怀乎恩慈，<a id="a-D9"></a> 犹拘那鋡，<a id="a-DA"></a> 佛讲说教，</p>
  <p id="aDB">亦如迦葉，<a id="a-DC"></a> 转其法轮，<a id="a-DD"></a> 唯愿世尊，<a id="a-DE"></a> 颁宣经道！</p>
  <p id="aDF">譬如天雨，<a id="a-DG"></a> 多所润泽，<a id="a-DH"></a> 生于药草，<a id="a-DI"></a> 及茂五谷，</p>
  <p id="aDJ">以大哀云，<a id="a-DK"></a> 普周世间，<a id="a-DL"></a> 如来为雨，<a id="a-DM"></a> 正法之水！</p>
  <p id="aDN">从始生时，<a id="a-DO"></a> 口宣妙言，<a id="a-DP"></a> 圣自发生，<a id="a-DQ"></a> 当度众生，</p>
  <p id="aDR">群庶悉集，<a id="a-DS"></a> 渴仰饥虚，<a id="a-DT"></a> 唯以法味，<a id="a-DU"></a> 除其痟渴！<a id="a-DV"></a>’”</p>
  <p id="aDW">佛言：<a id="a-DX"></a>“如是，<a id="a-DY"></a>族姓子，<a id="a-DZ"></a>其梵天王劝请如来殷勤若兹。<a id="a-Da"></a>又佛正觉不舍大哀，<a id="a-Db"></a>在波罗奈仙人所止苑园之中，<a id="a-Dc"></a>寻时即转无上法轮。<a id="a-Dd"></a>沙门、<a id="a-De"></a>梵志、<a id="a-Df"></a>诸大魔、<a id="a-Dg"></a>神、<a id="a-Dh"></a>梵、<a id="a-Di"></a>天王、<a id="a-Dj"></a>世人所不能制，<a id="a-Dk"></a>所讲经道出非常音告于三千大千世界，<a id="a-Dl"></a>比丘拘轮 第一解法。<a id="a-Dm"></a>于时世尊宣乎赞颂：</p>
  <p id="aDn">“‘深妙不可获，<a id="a-Do"></a> 第一无所作，</p>
  <p id="aDp">拘轮解本际，<a id="a-Dq"></a> 不怀于结恨。<a id="a-Dr"></a>’</p>
  <p id="aDs">“如来说此法轮之经，<a id="a-Dt"></a>不可称计无央数人众生之类，<a id="a-Du"></a>受教随律见于如来，<a id="a-Dv"></a>兴阐大哀；<a id="a-Dw"></a>无量无限难不可计会群黎之党，<a id="a-Dx"></a>皆发无上正真道意。<a id="a-Dy"></a>是族姓子，<a id="a-Dz"></a>诸佛世尊以十六事，<a id="a-E0"></a>愍念众生而怀大哀，<a id="a-E1"></a>常以慈愍未曾忽忘，<a id="a-E2"></a>彼亦无业不怀恐怖。<a id="a-E3"></a>如来所修无极之哀不可称载，<a id="a-E4"></a>为一一人而造立行，<a id="a-E5"></a>江河沙劫忍在地狱初不退还，<a id="a-E6"></a>以是方便，<a id="a-E7"></a>使诸众生随律受教贤圣之法。<a id="a-E8"></a>以此比像如来至真，<a id="a-E9"></a>为诸众生各各一一受形命者，<a id="a-EA"></a>为一一人各各恒河沙劫，<a id="a-EB"></a>忍于地狱勤苦之患，<a id="a-EC"></a>欲使众人随律受教入贤圣法。<a id="a-ED"></a>如来不以懈倦而厌，<a id="a-EE"></a>不违大哀。<a id="a-EF"></a>族姓子知，<a id="a-EG"></a>诸佛世尊愍哀众生，<a id="a-EH"></a>巍巍如是常怀大哀！</p>
  <p id="aEI">“又族姓子，<a id="a-EJ"></a>诸弟子众、<a id="a-EK"></a>声闻种类志怀恐惧，<a id="a-EL"></a>其所愍哀，<a id="a-EM"></a>畏怖如鱼慈犹肌肤；<a id="a-EN"></a>菩萨之慈犹如骨髓，<a id="a-EO"></a>诸佛世尊怀无极哀，<a id="a-EP"></a>常当劝助求于佛慧，<a id="a-EQ"></a>化声闻哀令入道心奉菩萨哀，<a id="a-ER"></a>诸佛世尊决于道慧故怀大哀。<a id="a-ES"></a>声闻哀者察于慈心，<a id="a-ET"></a>瞻察开化为菩萨哀，<a id="a-EU"></a>究尽启导为佛大哀。<a id="a-EV"></a>厌造立行为声闻哀，<a id="a-EW"></a>精勤转上为菩萨哀，<a id="a-EX"></a>超越诸行为佛大哀。<a id="a-EY"></a>是族姓子，<a id="a-EZ"></a>诸佛世尊而于众生常怀大哀，<a id="a-Ea"></a>一劫、<a id="a-Eb"></a>百劫、<a id="a-Ec"></a>千亿万劫，<a id="a-Ed"></a>为一人故住在世间，<a id="a-Ee"></a>劫数难计不可称载，<a id="a-Ef"></a>而于泥洹不永灭度也，<a id="a-Eg"></a>必当济之故。<a id="a-Eh"></a>族姓子，<a id="a-Ei"></a>当解知此，<a id="a-Ej"></a>其佛大圣如来至真，<a id="a-Ek"></a>在于众生而怀大哀。<a id="a-El"></a>”</p>
  <p id="aEm"></p>
  <p data-pb></p>
  <h2 id="aEn">宣劫世品第九</h2>
  <p id="aEo">佛言：<a id="a-Ep"></a>“族姓子，<a id="a-Eq"></a>乃往过去久远之世，<a id="a-Er"></a>不可计会无能称载，<a id="a-Es"></a>长远悬旷不可议劫，<a id="a-Et"></a>尔乃有佛，<a id="a-Eu"></a>名栴檀香如来至真等正觉，<a id="a-Ev"></a>而出乎世。<a id="a-Ew"></a>世界曰香土，<a id="a-Ex"></a>劫号上香，<a id="a-Ey"></a>其佛寿命千二百六十八万六千岁。<a id="a-Ez"></a>其声闻众亦八百六十八万六千人，<a id="a-F0"></a>诸菩萨众不可称限。<a id="a-F1"></a>其如来至真，<a id="a-F2"></a>有一毛孔所演妙香，<a id="a-F3"></a>熏周三千大千世界，<a id="a-F4"></a>其熏巍巍资美难量。<a id="a-F5"></a>彼佛世界曾无秽气，<a id="a-F6"></a>其土所有墙壁树木、<a id="a-F7"></a>山陵溪谷所有形色，<a id="a-F8"></a>以如来香皆被蒙熏，<a id="a-F9"></a>香气芬馥不可为喻，<a id="a-FA"></a>以故世界名曰香土。<a id="a-FB"></a>其有人众生，<a id="a-FC"></a>彼佛土皆悉被荷如来圣香，<a id="a-FD"></a>使身口意不被殃舋。<a id="a-FE"></a>若有出家在其佛所作沙门者，<a id="a-FF"></a>闻此妙香皆得四禅。<a id="a-FG"></a>其土已更曾与千佛悉同一字，<a id="a-FH"></a>号曰栴檀香，<a id="a-FI"></a>以故其劫名曰上香。<a id="a-FJ"></a>栴檀香作佛事竟，<a id="a-FK"></a>然后乃当取般涅槃。<a id="a-FL"></a>临灭度时察众生界：<a id="a-FM"></a>‘何许是人，<a id="a-FN"></a>吾应当化，<a id="a-FO"></a>令随律教？<a id="a-FP"></a>’则道眼见有想无想天而有所化异人，<a id="a-FQ"></a>宿世曾以植众德本，<a id="a-FR"></a>志在微妙佛应所化，<a id="a-FS"></a>在彼天上八万四千劫，<a id="a-FT"></a>在于彼境乃生人间，<a id="a-FU"></a>无有欲尘闻大乘德，<a id="a-FV"></a>当发无上正真道意志不退转。</p>
  <p id="aFW">“时栴檀香如来至真，<a id="a-FX"></a>以权方便，<a id="a-FY"></a>怀抱大哀故示因缘，<a id="a-FZ"></a>告诸比丘：<a id="a-Fa"></a>‘今是吾时，<a id="a-Fb"></a>当般泥洹欲取灭度！<a id="a-Fc"></a>’于时其佛兴隆大哀，<a id="a-Fd"></a>有三昧名曰无厌定意正受，<a id="a-Fe"></a>现大灭度，<a id="a-Ff"></a>然后广布舍利靡不周接。<a id="a-Fg"></a>其正法住千八百四十八万四千岁，<a id="a-Fh"></a>斯法开化多所救济。<a id="a-Fi"></a>当尔之世无有像法。<a id="a-Fj"></a>彼佛世尊以三昧力，<a id="a-Fk"></a>等以神足建立神圣，<a id="a-Fl"></a>八万四千劫在彼没形而不自现。<a id="a-Fm"></a>如是，<a id="a-Fn"></a>族姓子，<a id="a-Fo"></a>于八万四千劫多所开化。<a id="a-Fp"></a>其彼天人在有想无想天，<a id="a-Fq"></a>竟八万四千劫寿已，<a id="a-Fr"></a>还生人间生尊者家。<a id="a-Fs"></a>年适八岁，<a id="a-Ft"></a>是栴檀香如来至真乃从三昧起，<a id="a-Fu"></a>在尊者家，<a id="a-Fv"></a>显佛身形住诸子前。<a id="a-Fw"></a>又其家中余人不睹，<a id="a-Fx"></a>八岁童子独见之耳！<a id="a-Fy"></a>其童子者曾志大乘，<a id="a-Fz"></a>如应说法演家患难，<a id="a-G0"></a>咨嗟大道不可称载。<a id="a-G1"></a>于时童子至心淳和，<a id="a-G2"></a>发于无上正真道意，<a id="a-G3"></a>寻时得成不退转法。<a id="a-G4"></a>佛见彼心则授其决：<a id="a-G5"></a>‘过七万二千阿僧祇劫，<a id="a-G6"></a>当成无上正真之道为最正觉，<a id="a-G7"></a>名曰宝上如来、<a id="a-G8"></a>至真、<a id="a-G9"></a>等正觉、<a id="a-GA"></a>明行成、<a id="a-GB"></a>为善逝、<a id="a-GC"></a>世间解、<a id="a-GD"></a>无上士、<a id="a-GE"></a>道法御、<a id="a-GF"></a>天人师、<a id="a-GG"></a>为佛众祐。<a id="a-GH"></a>’其余人者不闻授决，<a id="a-GI"></a>独此童子一身知耳！<a id="a-GJ"></a>本应器故。</p>
  <p id="aGK">“时万二千天子闻所授决，<a id="a-GL"></a>淑淳一心发无上正真道意，<a id="a-GM"></a>各自兴愿：<a id="a-GN"></a>‘宝上如来成正觉时，<a id="a-GO"></a>吾等当生于彼佛土。<a id="a-GP"></a>’其佛所说必当如愿，<a id="a-GQ"></a>生乎彼土宝上佛所。<a id="a-GR"></a>时栴檀香佛，<a id="a-GS"></a>授诸菩萨莂已，<a id="a-GT"></a>乃就泥洹而取灭度，<a id="a-GU"></a>诸天人民供养舍利。<a id="a-GV"></a>故族姓子，<a id="a-GW"></a>诸佛世尊，<a id="a-GX"></a>大哀具足巍巍若斯，<a id="a-GY"></a>非声闻、<a id="a-GZ"></a>缘觉地所能及！<a id="a-Ga"></a>又族姓子，<a id="a-Gb"></a>诸佛圣教若断绝时，<a id="a-Gc"></a>故寻复续立。<a id="a-Gd"></a>诸天中天所发众祐，<a id="a-Ge"></a>其等功德益加炽盛，<a id="a-Gf"></a>所化转茂，<a id="a-Gg"></a>至不灭度思报功祚，<a id="a-Gh"></a>终不相违而亡失也！</p>
  <p id="aGi">“如来讲此大哀谊时，<a id="a-Gj"></a>于大会中三分江河沙等众生之类，<a id="a-Gk"></a>皆发无上正真道意；<a id="a-Gl"></a>减半江河沙等诸菩萨众，<a id="a-Gm"></a>逮柔顺法忍；<a id="a-Gn"></a>江河沙等诸菩萨众，<a id="a-Go"></a>成立大哀逮得总持如佛世尊，<a id="a-Gp"></a>又其法忍名阿惟颜，<a id="a-Gq"></a>逮成此忍。<a id="a-Gr"></a>于时众会闻说此言，<a id="a-Gs"></a>欢喜踊跃善心生焉，<a id="a-Gt"></a>俱共咨嗟世尊之德，<a id="a-Gu"></a>便雨天华供养世尊，<a id="a-Gv"></a>乐器自鸣，<a id="a-Gw"></a>当是之时莫不亘然。<a id="a-Gx"></a>”</p>
  <p id="aGy"></p>
  <p data-pb></p>
  <h2 id="aGz">处处业品第十</h2>
  <p id="aH0">佛告：<a id="a-H1"></a>“族姓子，<a id="a-H2"></a>何谓如来所作事业？<a id="a-H3"></a>如来事业有三十二。<a id="a-H4"></a>何谓三十二？<a id="a-H5"></a>则以佛无上之慧，<a id="a-H6"></a>处处如有知，<a id="a-H7"></a>非处如有知，<a id="a-H8"></a>有限无限、<a id="a-H9"></a>有为无为靡不通达。<a id="a-HA"></a>彼何谓处？<a id="a-HB"></a>何谓无处？<a id="a-HC"></a>所言非处，<a id="a-HD"></a>无处救济，<a id="a-HE"></a>身行恶、<a id="a-HF"></a>口言恶、<a id="a-HG"></a>心念恶，<a id="a-HH"></a>欲得可意所欲必获欢悦之报生于善处，<a id="a-HI"></a>未之有也！<a id="a-HJ"></a>所谓处，<a id="a-HK"></a>处如有所望得护，<a id="a-HL"></a>身行善、<a id="a-HM"></a>口言善、<a id="a-HN"></a>心念善，<a id="a-HO"></a>欲得可意欢悦安隐恩德之报归于善处，<a id="a-HP"></a>此事必果。<a id="a-HQ"></a>其悭贪者欲得财富，<a id="a-HR"></a>犯于禁戒而作众恶望生天人，<a id="a-HS"></a>怀毒嗔恚欲求端正，<a id="a-HT"></a>懈怠得道，<a id="a-HU"></a>其志迷乱眩惑放逸欲入寂灭，<a id="a-HV"></a>其怀邪智驰骋不正欲得坏除，<a id="a-HW"></a>挂碍正处怀来真正，<a id="a-HX"></a>此不可果。<a id="a-HY"></a>施望大富，<a id="a-HZ"></a>持戒生人，<a id="a-Ha"></a>忍辱端正，<a id="a-Hb"></a>精进得度，<a id="a-Hc"></a>禅定入寂，<a id="a-Hd"></a>正慧圣达，<a id="a-He"></a>蠲除挂碍所止之处，<a id="a-Hf"></a>此事必果。<a id="a-Hg"></a>又复豫知其犯逆者，<a id="a-Hh"></a>心不存定；<a id="a-Hi"></a>禁戒清净，<a id="a-Hj"></a>心常寂然；<a id="a-Hk"></a>如行颠倒，<a id="a-Hl"></a>不能逮得柔顺法忍；<a id="a-Hm"></a>如笃信空，<a id="a-Hn"></a>逮得法忍；<a id="a-Ho"></a>如狐疑者，<a id="a-Hp"></a>心不休息；<a id="a-Hq"></a>如除结网，<a id="a-Hr"></a>心得止息。<a id="a-Hs"></a>知于女人不以此身成转轮王、<a id="a-Ht"></a>天帝、<a id="a-Hu"></a>梵天、<a id="a-Hv"></a>魔王之主在世尊前。<a id="a-Hw"></a>佛知于女人转女形已，<a id="a-Hx"></a>成转轮王、<a id="a-Hy"></a>释、<a id="a-Hz"></a>梵、<a id="a-I0"></a>魔天、<a id="a-I1"></a>在世为佛。<a id="a-I2"></a>如转轮王以正治国，<a id="a-I3"></a>慈愍万民不行邪恶，<a id="a-I4"></a>知转轮王不行抂横以邪治邦侵怨万民，<a id="a-I5"></a>知郁单越人终不犯恶堕苦地狱，<a id="a-I6"></a>知其域人必生天上快乐之处。<a id="a-I7"></a>知杀生者欲得长寿，<a id="a-I8"></a>盗窃不失，<a id="a-I9"></a>淫劮化生，<a id="a-IA"></a>妄言求辩，<a id="a-IB"></a>醉酒不乱，<a id="a-IC"></a>两舌求和，<a id="a-ID"></a>恶口咨嗟，<a id="a-IE"></a>绮语求名，<a id="a-IF"></a>嗔求好颜，<a id="a-IG"></a>诤颂求安，<a id="a-IH"></a>邪见望度，<a id="a-II"></a>此事未果。<a id="a-IJ"></a>慈人不杀欲圣长寿，<a id="a-IK"></a>清廉不盗，<a id="a-IL"></a>欲望不失贞洁不淫，<a id="a-IM"></a>忠信不欺，<a id="a-IN"></a>圣慧不醉，<a id="a-IO"></a>不斗彼此，<a id="a-IP"></a>言和不粗，<a id="a-IQ"></a>辞质不饰，<a id="a-IR"></a>忍辱不嗔，<a id="a-IS"></a>放舍不贪，<a id="a-IT"></a>正见不邪，<a id="a-IU"></a>必得长寿，<a id="a-IV"></a>财安不失，<a id="a-IW"></a>妻息贞良，<a id="a-IX"></a>口气香好，<a id="a-IY"></a>黠慧讲谊，<a id="a-IZ"></a>眷属和穆，<a id="a-Ia"></a>众人赞扬，<a id="a-Ib"></a>听采其言，<a id="a-Ic"></a>财宝丰饶，<a id="a-Id"></a>莫不瞻颜，<a id="a-Ie"></a>世世识道，<a id="a-If"></a>此事悉果。<a id="a-Ig"></a>豫知八等不得不至于果证也！<a id="a-Ih"></a>知得果证得入于时，<a id="a-Ii"></a>知于道迹不复往来八反生死；<a id="a-Ij"></a>又知往还不复三反而周旋；<a id="a-Ik"></a>知于往来二反周旋，<a id="a-Il"></a>弃于五阴而取灭度；<a id="a-Im"></a>知于不还不复还反归于此世，<a id="a-In"></a>知所在处而取灭度。<a id="a-Io"></a>知无所著不复牵连而有处所，<a id="a-Ip"></a>知无所著无余终始，<a id="a-Iq"></a>知贤圣士不舍佛道归于异学，<a id="a-Ir"></a>知贤圣士当归命佛不信外道。<a id="a-Is"></a>又豫睹知菩萨逮得不起法忍终不退转，<a id="a-It"></a>还就小乘无所从生，<a id="a-Iu"></a>法忍菩萨必成其道不复回还。<a id="a-Iv"></a>豫知菩萨坐佛树下不成正觉终不起也！<a id="a-Iw"></a>坐于树下成于无上正真之道，<a id="a-Ix"></a>必果不疑。<a id="a-Iy"></a>豫知如来道慧广远而无挂碍，<a id="a-Iz"></a>欲求如来慧不通达而有蔽碍，<a id="a-J0"></a>未之有也！<a id="a-J1"></a>欲令如来圣慧损耗而不周普，<a id="a-J2"></a>未之有也！<a id="a-J3"></a>世尊道慧悬旷周接靡不通达，<a id="a-J4"></a>豫知假使有人欲见佛心，<a id="a-J5"></a>未曾有也！<a id="a-J6"></a>如来心者，<a id="a-J7"></a>天上天下无能见者。<a id="a-J8"></a>知天上天下欲见佛顶，<a id="a-J9"></a>无能堪任睹佛顶者！<a id="a-JA"></a>豫知如来常定，<a id="a-JB"></a>心未曾忘普见一切众生所念。<a id="a-JC"></a>豫知佛心未曾挂碍，<a id="a-JD"></a>心常一定见于本际。<a id="a-JE"></a>豫知世尊从本已来而无有失，<a id="a-JF"></a>所说至诚言满十方常无口过。<a id="a-JG"></a>豫知欲求世尊使有阙漏，<a id="a-JH"></a>诸佛大圣身行清净，<a id="a-JI"></a>超明月珠日月释梵，<a id="a-JJ"></a>虚空清净无能及者。<a id="a-JK"></a>佛天中之天，<a id="a-JL"></a>道慧超殊巍巍无侣不可为喻！<a id="a-JM"></a>是族姓子，<a id="a-JN"></a>如来处处力无限量，<a id="a-JO"></a>所说无际，<a id="a-JP"></a>所畅文字真谛无欺。<a id="a-JQ"></a>”</p>
  <p id="aJR">佛于是颂曰：</p>
  <p id="aJS">“地尚可擘裂，<a id="a-JT"></a> 空无动使动，</p>
  <p id="aJU">欲使佛所说，<a id="a-JV"></a> 无能令有处！</p>
  <p id="aJW">丈夫尚能化，<a id="a-JX"></a> 令空为五色，</p>
  <p id="aJY">世尊所说处，<a id="a-JZ"></a> 无能令有处！</p>
  <p id="aJa">佛之所宣畅，<a id="a-Jb"></a> 上下并中间，</p>
  <p id="aJc">一切悉至诚，<a id="a-Jd"></a> 莫能令不及！</p>
  <p id="aJe">若说非处处，<a id="a-Jf"></a> 上下及中间，</p>
  <p id="aJg">此事悉真正，<a id="a-Jh"></a> 终无有变异！</p>
  <p id="aJi">晓了其处处，<a id="a-Jj"></a> 而为讲经法，</p>
  <p id="aJk">是故实无虚，<a id="a-Jl"></a> 悉见心志性。</p>
  <p id="aJm">异学外道士，<a id="a-Jn"></a> 所在皆驰逸，</p>
  <p id="aJo">用不达处处，<a id="a-Jp"></a> 佛正觉无此。</p>
  <p id="aJq">其知处非处，<a id="a-Jr"></a> 随时度众生，</p>
  <p id="aJs">诸佛名称广，<a id="a-Jt"></a> 寻为说其处。</p>
  <p id="aJu">众生无应器，<a id="a-Jv"></a> 佛亦观于彼，</p>
  <p id="aJw">随时而观察，<a id="a-Jx"></a> 以何能将养？</p>
  <p id="aJy">是为第一业，<a id="a-Jz"></a> 诸佛殊胜道，</p>
  <p id="aK0">所作无殃舋，<a id="a-K1"></a> 则以度众生。</p>
  <p id="aK2">无量不可计，<a id="a-K3"></a> 说处及非处，</p>
  <p id="aK4">是为大仙力，<a id="a-K5"></a> 外道无能逮。<a id="a-K6"></a>”</p>
 </body>
</html>