<!doctype html>
<html id="z3IBTOFFo" data-ver="986">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">大哀经卷第一</h1>
  <h2 id="a2">庄严大会法典品第一</h2>
  <p id="a3">闻如是：<a id="a-4"></a>一时，<a id="a-5"></a>佛在王舍城灵鹫山，<a id="a-6"></a>古昔诸佛之所游居，<a id="a-7"></a>如来威神之所建立。<a id="a-8"></a>其地道场，<a id="a-9"></a>诸菩萨众所共咨嗟。<a id="a-A"></a>无极法座，<a id="a-B"></a>天、<a id="a-C"></a>龙、<a id="a-D"></a>鬼、<a id="a-E"></a>神、<a id="a-F"></a>揵沓和等，<a id="a-G"></a>咸俱归命稽首为礼。<a id="a-H"></a>而于佛土宣畅德本、<a id="a-I"></a>如来威光、<a id="a-J"></a>慕乐法门、<a id="a-K"></a>菩萨神明等，<a id="a-L"></a>入无量无限功德如来所行，<a id="a-M"></a>成等正觉转妙法轮，<a id="a-N"></a>为极元首善宣开化，<a id="a-O"></a>于一切法而得自在。<a id="a-P"></a>所度无极，<a id="a-Q"></a>明晓众生志性所趣，<a id="a-R"></a>睹其诸根便度彼岸，<a id="a-S"></a>晓了一切蠲除挂碍，<a id="a-T"></a>诸所止处为作佛事而无俗业，<a id="a-U"></a>坚住于行莫能当者。<a id="a-V"></a>大比丘众六百万人，<a id="a-W"></a>一切人民灭除尘欲无众蔽碍，<a id="a-X"></a>则为如来法王之子，<a id="a-Y"></a>行深妙法，<a id="a-Z"></a>其所由生不从颠倒，<a id="a-a"></a>柔软和雅威仪礼节而皆备悉，<a id="a-b"></a>为大众祐，<a id="a-c"></a>如来之道而得亲近。</p>
  <p id="ad">诸菩萨众不可称计，<a id="a-e"></a>行无挂碍，<a id="a-f"></a>决了普智诸通敏慧。<a id="a-g"></a>又诸大菩萨大慈大哀，<a id="a-h"></a>兴布法云而演电明，<a id="a-i"></a>为雨甘露满饱众生诸久饥渴，<a id="a-j"></a>等心一切执志如地，<a id="a-k"></a>诸所妄想倚著结缚皆已除弃，<a id="a-l"></a>熙降弘恩道品之法三十有七，<a id="a-m"></a>犹如日殿圣慧之宫，<a id="a-n"></a>明智光曜靡所不照，<a id="a-o"></a>灭大幽冥显示世间，<a id="a-p"></a>指其道路宣其德本，<a id="a-q"></a>若如莲华开[門@為]之时，<a id="a-r"></a>枯竭恩爱，<a id="a-s"></a>志深渊池兴立正业，<a id="a-t"></a>具大神通游于虚空，<a id="a-u"></a>譬如月宫照乎夜闇，<a id="a-v"></a>所可游行等心众生，<a id="a-w"></a>得其志性靡不忻悦，<a id="a-x"></a>善权方便有益无损，<a id="a-y"></a>至于道谊亦无增减，<a id="a-z"></a>普现所行，<a id="a-10"></a>志若须弥坚住不动，<a id="a-11"></a>常修梵行供养三宝，<a id="a-12"></a>于诸境界无能移转，<a id="a-13"></a>过诸世间之所有法毁呰诽谤，<a id="a-14"></a>现于一切诸佛国土而现亲厚，<a id="a-15"></a>神曜远照志如大海，<a id="a-16"></a>其器广大盛满法水，<a id="a-17"></a>修菩萨行，<a id="a-18"></a>一切众生之所宗戴，<a id="a-19"></a>犹如师子君主最尊，<a id="a-1A"></a>奉四圣谛怀于大悲心慕慈愍，<a id="a-1B"></a>寂然观察，<a id="a-1C"></a>所察普显，<a id="a-1D"></a>于深妙法而无所畏，<a id="a-1E"></a>坏诸外道，<a id="a-1F"></a>于无央数百千诸劫究竟无底，<a id="a-1G"></a>其若菩萨行不以懈惓，<a id="a-1H"></a>一切诸德悉已具足。<a id="a-1I"></a>其名曰：<a id="a-1J"></a>普观见无尽菩萨、<a id="a-1K"></a>皆睹诸国庄严遍现菩萨、<a id="a-1L"></a>如来种性成就无退菩萨、<a id="a-1M"></a>威仪化众示无嗔恚菩萨、<a id="a-1N"></a>无量辩才幢英变音菩萨、<a id="a-1O"></a>积累清净金光威神王菩萨、<a id="a-1P"></a>分别光明辩解散句菩萨、<a id="a-1Q"></a>生无量福积累亲业菩萨，<a id="a-1R"></a>如是等类无数菩萨。</p>
  <p id="a1S">于是世尊颁宣法门，<a id="a-1T"></a>名曰生诸菩萨。<a id="a-1U"></a>佛成正觉时十六年，<a id="a-1V"></a>见诸梵行普皆兴盛，<a id="a-1W"></a>睹诸菩萨咸来集会，<a id="a-1X"></a>欲演如来诸持法藏，<a id="a-1Y"></a>而众开士皆悉云至。<a id="a-1Z"></a>佛自念言：<a id="a-1a"></a>“吾宁重增诸菩萨行，<a id="a-1b"></a>使得将护兴立道行，<a id="a-1c"></a>曾有经典讲无盖门。<a id="a-1d"></a>如来所为无极变化，<a id="a-1e"></a>为诸菩萨大士之众，<a id="a-1f"></a>当令进入如来境界。<a id="a-1g"></a>”于时世尊以佛境界，<a id="a-1h"></a>变现如来三昧正受。<a id="a-1i"></a>佛适以此佛境，<a id="a-1j"></a>变现定意正受众祐圣旨，<a id="a-1k"></a>上虚空中自然高座，<a id="a-1l"></a>如三千大千佛土广大高远，<a id="a-1m"></a>上至欲界及无色界，<a id="a-1n"></a>悉佛正行如来功德之所兴化。<a id="a-1o"></a>诸菩萨众性行清净，<a id="a-1p"></a>照于十方诸佛世界，<a id="a-1q"></a>悦可无量众生意行，<a id="a-1r"></a>一切诸天龙神宫殿靡不蒙曜。<a id="a-1s"></a>请召十方诸菩萨等，<a id="a-1t"></a>咨嗟无量名德之称，<a id="a-1u"></a>悉坐无数重阁交露，<a id="a-1v"></a>或有紫金以为墙壁，<a id="a-1w"></a>吉祥藏宝以为轩窗，<a id="a-1x"></a>以玛瑙宝而作户牖，<a id="a-1y"></a>明月藏宝以为栏楯，<a id="a-1z"></a>离垢光宝以为户扇，<a id="a-20"></a>以普明宝而为重阁，<a id="a-21"></a>一切众宝而为垣障，<a id="a-22"></a>垂诸贯珠竖众幢幡，<a id="a-23"></a>而然庭镣，<a id="a-24"></a>悬诸缯盖，<a id="a-25"></a>上好栴檀而用垩塗，<a id="a-26"></a>异妙栴檀可意众香怀来越度，<a id="a-27"></a>海中名香而用然之，<a id="a-28"></a>龙所出宝若干种华而散其上，<a id="a-29"></a>众宝之树罗列而行，<a id="a-2A"></a>诸宝香炉巍巍微妙。<a id="a-2B"></a>其所光饰，<a id="a-2C"></a>普周十方诸佛世界，<a id="a-2D"></a>清净奇妙欢悦人心，<a id="a-2E"></a>普悉现于高座之中。<a id="a-2F"></a>其师子座不可称数，<a id="a-2G"></a>亿百千垓而自然现，<a id="a-2H"></a>高座粲丽广长而峻，<a id="a-2I"></a>众所钦乐莫不忻庆。<a id="a-2J"></a>此四大域所有部界，<a id="a-2K"></a>则自然生四万宫殿而甚高大。<a id="a-2L"></a>又其栏楯高四丈九广二十里，<a id="a-2M"></a>以夜光珠、<a id="a-2N"></a>离秽宝珠、<a id="a-2O"></a>梵英宝珠悬在幡盖，<a id="a-2P"></a>而以紫金庄饰交露，<a id="a-2Q"></a>出自然音，<a id="a-2R"></a>从地以上乃至高座，<a id="a-2S"></a>又既崇妙自然化成无有作者。<a id="a-2T"></a>如是此四域所兴变化，<a id="a-2U"></a>三千大千世界亦复如是，<a id="a-2V"></a>诸有四域悉等无异，<a id="a-2W"></a>皆自然生无极宫殿。</p>
  <p id="a2X">于时，<a id="a-2Y"></a>世尊安隐寂然从三昧起，<a id="a-2Z"></a>应时三千大千世界六反震动，<a id="a-2a"></a>其大光明靡所不照。<a id="a-2b"></a>佛与菩萨诸弟子众眷属围绕，<a id="a-2c"></a>诸天在上歌咏功德，<a id="a-2d"></a>而雨众华散诸天衣覆盖虚空，<a id="a-2e"></a>烧众名香，<a id="a-2f"></a>空集乐器而自然鸣，<a id="a-2g"></a>十方佛国皆自然动。<a id="a-2h"></a>光照无量诸佛国已，<a id="a-2i"></a>佛大神足无极变化，<a id="a-2j"></a>境界无限威神无际，<a id="a-2k"></a>圣光无边感动无底，<a id="a-2l"></a>于灵鹫山忽然不现。<a id="a-2m"></a>与大众俱，<a id="a-2n"></a>诸天、<a id="a-2o"></a>龙、<a id="a-2p"></a>神、<a id="a-2q"></a>揵沓和、<a id="a-2r"></a>阿须伦、<a id="a-2s"></a>迦留罗、<a id="a-2t"></a>真陀罗、<a id="a-2u"></a>摩睺勒，<a id="a-2v"></a>侍从世尊欲听经法。<a id="a-2w"></a>又四天王与诸天俱，<a id="a-2x"></a>见佛世尊欲诣讲经，<a id="a-2y"></a>于上叉手雨诸天华，<a id="a-2z"></a>供养大圣以偈赞曰：</p>
  <p id="a30">“日月之威曜，<a id="a-31"></a> 明珠天然晖，</p>
  <p id="a32">佛光悉蔽之，<a id="a-33"></a> 消灭三恶趣。</p>
  <p id="a34">其明遍佛土，<a id="a-35"></a> 越须弥铁围，</p>
  <p id="a36">悉归命最胜，<a id="a-37"></a> 咸各怀踊跃。<a id="a-38"></a>”</p>
  <p id="a39">时四天王从诸天人，<a id="a-3A"></a>各以此偈赞世尊已，<a id="a-3B"></a>忻戴无量。<a id="a-3C"></a>时天帝释与忉利天，<a id="a-3D"></a>见于大圣欲诣大殿，<a id="a-3E"></a>至高座所则施供养，<a id="a-3F"></a>雨诸天香散于佛上，<a id="a-3G"></a>叉手以偈而叹颂曰：</p>
  <p id="a3H">“神足度无极，<a id="a-3I"></a> 显变化无等，</p>
  <p id="a3J">现乎亿佛土，<a id="a-3K"></a> 最胜日以出。</p>
  <p id="a3L">降伏诸魔界，<a id="a-3M"></a> 普德净庄严，</p>
  <p id="a3N">其神足自在，<a id="a-3O"></a> 稽首无等伦。<a id="a-3P"></a>”</p>
  <p id="a3Q">忉利诸天偈赞佛已，<a id="a-3R"></a>侍从世尊。</p>
  <p id="a3S">时须深天王，<a id="a-3T"></a>见佛欲诣宫殿高座，<a id="a-3U"></a>雨于天衣叉手赞佛：</p>
  <p id="a3V">“安住慧无量，<a id="a-3W"></a> 普知众生性，</p>
  <p id="a3X">无著如虚空，<a id="a-3Y"></a> 皆远三世事。</p>
  <p id="a3Z">一心入诸行，<a id="a-3a"></a> 悉晓群生性，</p>
  <p id="a3b">是故可奉敬，<a id="a-3c"></a> 三世悉戴仰。<a id="a-3d"></a>”</p>
  <p id="a3e">时炎天王偈赞佛已，<a id="a-3f"></a>侍从世尊。</p>
  <p id="a3g">兜率天王与诸天俱，<a id="a-3h"></a>见于世尊欲诣宫殿大高座所，<a id="a-3i"></a>雨天珍宝而供养佛，<a id="a-3j"></a>叉手赞曰：</p>
  <p id="a3k">“宜畅于经谊，<a id="a-3l"></a> 观如幻野马，</p>
  <p id="a3m">彼则无文字，<a id="a-3n"></a> 何有意心像？</p>
  <p id="a3o">兴愍哀众生，<a id="a-3p"></a> 故佛赞尊法，</p>
  <p id="a3q">归知法自然，<a id="a-3r"></a> 胜晓无吾我。<a id="a-3s"></a>”</p>
  <p id="a3t">时兜率天王偈赞佛已，<a id="a-3u"></a>侍从世尊。</p>
  <p id="a3v">无憍乐天王与诸天俱，<a id="a-3w"></a>见于世尊欲诣宫殿大高座所，<a id="a-3x"></a>雨宝璎珞供养佛上，<a id="a-3y"></a>叉手赞曰：</p>
  <p id="a3z">“显示乎法身，<a id="a-40"></a> 十方如虚空，</p>
  <p id="a41">最胜现色像，<a id="a-42"></a> 愍哀而开化。</p>
  <p id="a43">宣法无有色，<a id="a-44"></a> 最胜行普平，</p>
  <p id="a45">礼法自然慧，<a id="a-46"></a> 明识一切谊。<a id="a-47"></a>”</p>
  <p id="a48">无憍乐天以偈叹佛，<a id="a-49"></a>侍从世尊。</p>
  <p id="a4A">化自在天与诸天人，<a id="a-4B"></a>见于世尊欲诣宫殿讲堂高座，<a id="a-4C"></a>雨天宝珠而供养佛，<a id="a-4D"></a>叉手赞曰：</p>
  <p id="a4E">“禁戒离诸垢，<a id="a-4F"></a> 则立于清净，</p>
  <p id="a4G">劝化其高尊，<a id="a-4H"></a> 定意不可动。</p>
  <p id="a4I">智慧无等伦，<a id="a-4J"></a> 如海无嗔恨，</p>
  <p id="a4K">已度于终始，<a id="a-4L"></a> 稽首得自在。</p>
  <p id="a4M">神圣之足底，<a id="a-4N"></a> 自然立相轮，</p>
  <p id="a4O">显修乎慈哀，<a id="a-4P"></a> 从本此为先。</p>
  <p id="a4Q">解脱三迳迹，<a id="a-4R"></a> 稽首佛德行，</p>
  <p id="a4S">则以悲哀故，<a id="a-4T"></a> 增加以平等。</p>
  <p id="a4U">以寂然为华，<a id="a-4V"></a> 解脱成其实，</p>
  <p id="a4W">犹如蜂之王，<a id="a-4X"></a> 劝化诸眷属。</p>
  <p id="a4Y">安住如莲华，<a id="a-4Z"></a> 以头脑稽首，</p>
  <p id="a4a">善建立禁戒，<a id="a-4b"></a> 住于安谛地。</p>
  <p id="a4c">精进之势力，<a id="a-4d"></a> 超殊无能逮，</p>
  <p id="a4e">稽首正品类，<a id="a-4f"></a> 甚尊不可动。</p>
  <p id="a4g">愍哀为清净，<a id="a-4h"></a> 道场成光曜，</p>
  <p id="a4i">智慧离垢秽，<a id="a-4j"></a> 威明消闇冥。</p>
  <p id="a4k">无数百众生，<a id="a-4l"></a> 咸共归稽首，</p>
  <p id="a4m">则为无极觉，<a id="a-4n"></a> 头面礼大圣。</p>
  <p id="a4o">其脱门之迹，<a id="a-4p"></a> 音畅于虚空，</p>
  <p id="a4q">智慧驰悬远，<a id="a-4r"></a> 光明照十方。</p>
  <p id="a4s">众生华百千，<a id="a-4t"></a> 令得解开彼，</p>
  <p id="a4u">觉了离垢秽，<a id="a-4v"></a> 稽首无所著。</p>
  <p id="a4w">察之无等伦，<a id="a-4x"></a> 何能有踰者，</p>
  <p id="a4y">求之于十方，<a id="a-4z"></a> 导师不可逮。</p>
  <p id="a50">功勋甚众多，<a id="a-51"></a> 一切德备悉，</p>
  <p id="a52">吾今而咨嗟，<a id="a-53"></a> 其志无饱满。</p>
  <p id="a54">阿须伦诸龙，<a id="a-55"></a> 帝主所归礼，</p>
  <p id="a56">无数诸天人，<a id="a-57"></a> 佥共叹其德。</p>
  <p id="a58">其所赞名称，<a id="a-59"></a> 众多难思议，</p>
  <p id="a5A">举誉礼世尊，<a id="a-5B"></a> 功勋皆流布。<a id="a-5C"></a>”</p>
  <p id="a5D">化自在天偈赞佛已，<a id="a-5E"></a>侍从世尊。</p>
  <p id="a5F">于时，<a id="a-5G"></a>世尊则以无量佛之境界感动变化，<a id="a-5H"></a>为百千天人所共咨嗟，<a id="a-5I"></a>诣宝高座。<a id="a-5J"></a>时佛世尊适升高座，<a id="a-5K"></a>四域宫殿悉知见之。<a id="a-5L"></a>一切三千大千世界，<a id="a-5M"></a>诸在四域皆复如是，<a id="a-5N"></a>悉知见之。<a id="a-5O"></a>于时，<a id="a-5P"></a>大圣坐于三千宝护高座师子之床，<a id="a-5Q"></a>诸菩萨众及大弟子亦复次坐。<a id="a-5R"></a>于是大圣有三昧名无盖法门娱乐，<a id="a-5S"></a>以此定意正受。<a id="a-5T"></a>佛适三昧，<a id="a-5U"></a>圣体诸毛一一毛孔，<a id="a-5V"></a>各出江河沙等光明，<a id="a-5W"></a>威曜尽照东方诸佛世界靡不周至，<a id="a-5X"></a>南西北方、<a id="a-5Y"></a>四隅、<a id="a-5Z"></a>上、<a id="a-5a"></a>下亦复如是，<a id="a-5b"></a>尽照诸界遍无遗漏。<a id="a-5c"></a>所照十方诸佛国土，<a id="a-5d"></a>应时诸土一切地狱，<a id="a-5e"></a>勤苦拷掠悉为休息，<a id="a-5f"></a>畜生解脱，<a id="a-5g"></a>饿鬼得安。<a id="a-5h"></a>时诸众生诸患消除，<a id="a-5i"></a>不为淫怒愚痴所惑，<a id="a-5j"></a>而无瑕秽苦劳之难，<a id="a-5k"></a>慈心相向共相瞻视，<a id="a-5l"></a>如父如母、<a id="a-5m"></a>如兄如弟、<a id="a-5n"></a>如子如身无异。<a id="a-5o"></a>如来光明照诸菩萨，<a id="a-5p"></a>诸菩萨众承佛威神，<a id="a-5q"></a>光曜之中说此颂曰：</p>
  <p id="a5r">“精进力无量，<a id="a-5s"></a> 广普无所住，</p>
  <p id="a5t">又以精勤力，<a id="a-5u"></a> 越度亿载劫。</p>
  <p id="a5v">十力功流布，<a id="a-5w"></a> 普达于十方，</p>
  <p id="a5x">释迦文威光，<a id="a-5y"></a> 广照于一切。</p>
  <p id="a5z">其欲求法谊，<a id="a-60"></a> 故往百千土，</p>
  <p id="a61">礼佛听尊法，<a id="a-62"></a> 而至忍世界。</p>
  <p id="a63">其在兜率天，<a id="a-64"></a> 十方诸菩萨，</p>
  <p id="a65">斯等察此光，<a id="a-66"></a> 佛演安众生。</p>
  <p id="a67">魔尘异学众，<a id="a-68"></a> 降以精进力，</p>
  <p id="a69">如莲华出日，<a id="a-6A"></a> 须弥照十方。</p>
  <p id="a6B">其身曜无底，<a id="a-6C"></a> 晖普于一切，</p>
  <p id="a6D">诣彼听尊法，<a id="a-6E"></a> 最胜转法轮。</p>
  <p id="a6F">今日无等伦，<a id="a-6G"></a> 颁宣无比经，</p>
  <p id="a6H">十力愍众生，<a id="a-6I"></a> 故转尊法轮。</p>
  <p id="a6J">今日众集会，<a id="a-6K"></a> 广普难可遇，</p>
  <p id="a6L">笃信欲见佛，<a id="a-6M"></a> 今当诣忍土。<a id="a-6N"></a>”</p>
  <p id="a6O">尔时，<a id="a-6P"></a>光明普告十方诸佛国土，<a id="a-6Q"></a>说斯颂已，<a id="a-6R"></a>动诸佛国，<a id="a-6S"></a>安于众生，<a id="a-6T"></a>耀诸法界，<a id="a-6U"></a>净除一切尘劳之境，<a id="a-6V"></a>灭众幽冥，<a id="a-6W"></a>蔽魔宫殿，<a id="a-6X"></a>与诸菩萨无数眷属还回忍土，<a id="a-6Y"></a>在佛头上忽然不现。</p>
  <p id="a6Z">于时，<a id="a-6a"></a>东方无量功德宝福普辞世界，<a id="a-6b"></a>其佛号离垢净光海华无断光言王如来，<a id="a-6c"></a>佛土有菩萨，<a id="a-6d"></a>名首藏华诸法自在。<a id="a-6e"></a>彼光所请，<a id="a-6f"></a>与十江河沙等诸菩萨众会眷属围绕，<a id="a-6g"></a>忽没彼土，<a id="a-6h"></a>须臾之顷至此忍界，<a id="a-6i"></a>诣宝高座住世尊前，<a id="a-6j"></a>稽首足下绕佛万匝，<a id="a-6k"></a>雨夜光珠、<a id="a-6l"></a>众宝璎珞供养散佛，<a id="a-6m"></a>以颂赞曰：</p>
  <p id="a6n">“十力功勋发，<a id="a-6o"></a> 皆达于十方，</p>
  <p id="a6p">嗟叹无等伦，<a id="a-6q"></a> 德祚度彼岸。</p>
  <p id="a6r">我等所诣土，<a id="a-6s"></a> 欲听经法故，</p>
  <p id="a6t">一切闻名称，<a id="a-6u"></a> 释师子之号。</p>
  <p id="a6v">世尊为平等，<a id="a-6w"></a> 离垢光普曜，</p>
  <p id="a6x">如诸法无本，<a id="a-6y"></a> 亦无有嗔恨。</p>
  <p id="a6z">见危惧众生，<a id="a-70"></a> 辄令得解脱，</p>
  <p id="a71">为诸法之王，<a id="a-72"></a> 如幻师善学。<a id="a-73"></a>”</p>
  <p id="a74">时诸菩萨无央数众，<a id="a-75"></a>嗟叹佛已，<a id="a-76"></a>各神足力悉化作座而坐其上。</p>
  <p id="a77">南方佛辩世界，<a id="a-78"></a>无量德宝辩如来佛土，<a id="a-79"></a>有菩萨名宝柱。<a id="a-7A"></a>与十江河沙等诸菩萨俱眷属围绕，<a id="a-7B"></a>在于彼土忽然不见，<a id="a-7C"></a>须臾之顷至此忍界，<a id="a-7D"></a>诣宝高座住于佛前，<a id="a-7E"></a>以白珠交露覆盖佛上，<a id="a-7F"></a>稽首足下绕佛万匝，<a id="a-7G"></a>以颂赞曰：</p>
  <p id="a7H">“世尊悉周匝，<a id="a-7I"></a> 愍雨于众生，</p>
  <p id="a7J">开[門@為]光明焰，<a id="a-7K"></a> 以空无吾我。</p>
  <p id="a7L">以八平正路，<a id="a-7M"></a> 消竭尘欲渊，</p>
  <p id="a7N">寂秘诸树王，<a id="a-7O"></a> 长育清白林。</p>
  <p id="a7P">则以智慧光，<a id="a-7Q"></a> 化灭阴冥母，</p>
  <p id="a7R">悟久梦众生，<a id="a-7S"></a> 溺没终始流。</p>
  <p id="a7T">为显示正路，<a id="a-7U"></a> 消竭恩爱池，</p>
  <p id="a7V">令逮清净眼，<a id="a-7W"></a> 使度如前胜。<a id="a-7X"></a>”</p>
  <p id="a7Y">时无数菩萨颂赞佛已，<a id="a-7Z"></a>各神足化变作其座皆自处上。</p>
  <p id="a7a">于时，<a id="a-7b"></a>西方照耀世界，<a id="a-7c"></a>普明如来至真佛土，<a id="a-7d"></a>彼有菩萨名显音契王，<a id="a-7e"></a>与十江河沙等诸菩萨俱眷属围绕，<a id="a-7f"></a>在于彼土忽然不现，<a id="a-7g"></a>须臾之顷至此忍界，<a id="a-7h"></a>诣宝高座住于佛前，<a id="a-7i"></a>雨瑛真珠供养世尊，<a id="a-7j"></a>稽首足下绕佛万匝，<a id="a-7k"></a>以赞颂曰：</p>
  <p id="a7l">“其圣体之行，<a id="a-7m"></a> 犹如虚空界，</p>
  <p id="a7n">所愿悉清净，<a id="a-7o"></a> 劫数无有量。</p>
  <p id="a7p">其身净无垢，<a id="a-7q"></a> 永无有众漏，</p>
  <p id="a7r">能周于十方，<a id="a-7s"></a> 无思议佛土。</p>
  <p id="a7t">所讲如时雨，<a id="a-7u"></a> 雷震梵妙音，</p>
  <p id="a7v">悦可群萌类，<a id="a-7w"></a> 应如志所慕。</p>
  <p id="a7x">其心无所行，<a id="a-7y"></a> 亦无有不行，</p>
  <p id="a7z">所演畅诸音，<a id="a-80"></a> 出应众生心。<a id="a-81"></a>”</p>
  <p id="a82">时无数菩萨颂赞佛已，<a id="a-83"></a>各神足化变作其座皆自处上。</p>
  <p id="a84">于时，<a id="a-85"></a>北方众宝锦界，<a id="a-86"></a>无量德宝光如来佛土，<a id="a-87"></a>彼有菩萨号曰海觉，<a id="a-88"></a>与十江河沙等诸菩萨俱眷属围绕，<a id="a-89"></a>在于彼土忽然不现，<a id="a-8A"></a>须臾之顷至此忍界，<a id="a-8B"></a>诣宝高座住于佛前，<a id="a-8C"></a>稽首足下绕佛万匝，<a id="a-8D"></a>以颂赞曰：</p>
  <p id="a8E">“体色紫磨金，<a id="a-8F"></a> 觉施以寂然，</p>
  <p id="a8G">善照于十方，<a id="a-8H"></a> 快普现其身。</p>
  <p id="a8I">其体无俦匹，<a id="a-8J"></a> 众人若观察，</p>
  <p id="a8K">则灭诸欲尘，<a id="a-8L"></a> 忻豫长安隐。</p>
  <p id="a8M">最胜诸学子，<a id="a-8N"></a> 瞻戴世光明，</p>
  <p id="a8O">其志咸忻仰，<a id="a-8P"></a> 如须弥顶王。</p>
  <p id="a8Q">皆诸神足力，<a id="a-8R"></a> 若干种变化，</p>
  <p id="a8S">不能见最胜，<a id="a-8T"></a> 顶上之威相。<a id="a-8U"></a>”</p>
  <p id="a8V">时无数菩萨颂赞佛已，<a id="a-8W"></a>各各神足变作其座皆自处其上。</p>
  <p id="a8X">于时，<a id="a-8Y"></a>东南方无忧世界，<a id="a-8Z"></a>除众戚冥如来佛土，<a id="a-8a"></a>有菩萨名普曜，<a id="a-8b"></a>与十江河沙等诸菩萨俱眷属围绕，<a id="a-8c"></a>在于彼土忽然不现，<a id="a-8d"></a>须臾之顷至此忍界，<a id="a-8e"></a>诣宝高座住于佛前，<a id="a-8f"></a>稽首足下绕佛万匝，<a id="a-8g"></a>以宝交露供养上佛，<a id="a-8h"></a>以颂赞曰：</p>
  <p id="a8i">“于一毛孔里，<a id="a-8j"></a> 怀无限佛土，</p>
  <p id="a8k">众生不以患，<a id="a-8l"></a> 国土不迫迮。</p>
  <p id="a8m">最胜救济行，<a id="a-8n"></a> 为诸无眼目，</p>
  <p id="a8o">诸佛为最妙，<a id="a-8p"></a> 识胜之光明。</p>
  <p id="a8q">以一之刹土，<a id="a-8r"></a> 畅无数佛国，</p>
  <p id="a8s">其诸所显现，<a id="a-8t"></a> 刹土不增减。</p>
  <p id="a8u">随如应方便，<a id="a-8v"></a> 大称随时入，</p>
  <p id="a8w">普入一切变，<a id="a-8x"></a> 神足所感动。<a id="a-8y"></a>”</p>
  <p id="a8z">时无数菩萨颂赞佛已，<a id="a-90"></a>各神足变化作其座皆自处上。</p>
  <p id="a91">于时，<a id="a-92"></a>西南方善观世界，<a id="a-93"></a>大哀观众生如来佛土，<a id="a-94"></a>有菩萨名思于大哀，<a id="a-95"></a>与十江河沙等诸菩萨俱眷属围绕，<a id="a-96"></a>在于彼土忽然不现，<a id="a-97"></a>须臾之顷至此忍界，<a id="a-98"></a>诣宝高座住于佛前，<a id="a-99"></a>雨妙衣服供养覆佛，<a id="a-9A"></a>稽首足下绕百千匝，<a id="a-9B"></a>以颂赞曰：</p>
  <p id="a9C">“禁戒甚清净，<a id="a-9D"></a> 人尊如宝珠，</p>
  <p id="a9E">长夜自将护，<a id="a-9F"></a> 如牦牛爱尾。</p>
  <p id="a9G">见于毁禁者，<a id="a-9H"></a> 加之以愍哀，</p>
  <p id="a9I">不自叹己身，<a id="a-9J"></a> 不呰毁他人。</p>
  <p id="a9K">住如须弥山，<a id="a-9L"></a> 意定不可动，</p>
  <p id="a9M">智慧如江海，<a id="a-9N"></a> 尊超于神灵。</p>
  <p id="a9O">已度一切有，<a id="a-9P"></a> 有为缚刑狱，</p>
  <p id="a9Q">化亿载众生，<a id="a-9R"></a> 疗其尘劳病。<a id="a-9S"></a>”</p>
  <p id="a9T">时无数菩萨颂赞佛已，<a id="a-9U"></a>各神足化变作其座皆自处上。</p>
  <p id="a9V">于时，<a id="a-9W"></a>西北方离暗冥世界，<a id="a-9X"></a>光净王如来佛土，<a id="a-9Y"></a>有菩萨名光曜网，<a id="a-9Z"></a>与十江河沙等诸菩萨俱眷属围绕，<a id="a-9a"></a>在于彼土忽然不现，<a id="a-9b"></a>须臾之顷至此忍界，<a id="a-9c"></a>诣宝高座住于佛前，<a id="a-9d"></a>以宝璎珞之具用覆佛上，<a id="a-9e"></a>稽首足下绕百千匝，<a id="a-9f"></a>以颂赞曰：</p>
  <p id="a9g">“身觉了生死，<a id="a-9h"></a> 犹如幻师化，</p>
  <p id="a9i">示现所感动，<a id="a-9j"></a> 如幻无所有。</p>
  <p id="a9k">假如师幻化，<a id="a-9l"></a> 众生皆如兹，</p>
  <p id="a9m">其界不可动，<a id="a-9n"></a> 众生无自然。</p>
  <p id="a9o">如人卧寐梦，<a id="a-9p"></a> 睹见若干形，</p>
  <p id="a9q">寤则无所见，<a id="a-9r"></a> 诸色想无为。</p>
  <p id="a9s">圣说法如梦，<a id="a-9t"></a> 有为从念生，</p>
  <p id="a9u">见有所退转，<a id="a-9v"></a> 不退不回还。<a id="a-9w"></a>”</p>
  <p id="a9x">时无数菩萨颂赞佛已，<a id="a-9y"></a>各神足化变作其座皆自处上。</p>
  <p id="a9z">于时，<a id="a-A0"></a>东北方住净离垢世界，<a id="a-A1"></a>空城离垢心如来佛土，<a id="a-A2"></a>有菩萨名觉无底离垢，<a id="a-A3"></a>与十江河沙等诸菩萨俱眷属围绕，<a id="a-A4"></a>在于彼土忽然不现，<a id="a-A5"></a>须臾之顷至此忍界，<a id="a-A6"></a>诣宝高座住于佛前，<a id="a-A7"></a>以常鼓音交露覆盖佛上，<a id="a-A8"></a>稽首足下绕百千匝，<a id="a-A9"></a>以颂赞曰：</p>
  <p id="aAA">“明识深妙法，<a id="a-AB"></a> 等解指自然，</p>
  <p id="aAC">省察诸空相，<a id="a-AD"></a> 一切诸所法。</p>
  <p id="aAE">普知一切世，<a id="a-AF"></a> 众生心所趣，</p>
  <p id="aAG">其心如虚空，<a id="a-AH"></a> 清净慧无底。</p>
  <p id="aAI">群黎之所行，<a id="a-AJ"></a> 三世诸驰逸，</p>
  <p id="aAK">一心一时行，<a id="a-AL"></a> 悉知诸所有。</p>
  <p id="aAM">无有众生想，<a id="a-AN"></a> 其心谛离念，</p>
  <p id="aAO">已除众妄想，<a id="a-AP"></a> 善权普平等。<a id="a-AQ"></a>”</p>
  <p id="aAR">时无数菩萨颂赞佛已，<a id="a-AS"></a>各神足化变作其座皆自处上。</p>
  <p id="aAT">于时，<a id="a-AU"></a>下方照明世界，<a id="a-AV"></a>深青莲首如来佛土，<a id="a-AW"></a>有菩萨名曰辩严，<a id="a-AX"></a>与十江河沙等诸菩萨俱眷属围绕，<a id="a-AY"></a>在于彼土忽然不现，<a id="a-AZ"></a>须臾之顷至此忍界，<a id="a-Aa"></a>诣宝高座住于佛前，<a id="a-Ab"></a>以明珠交露共覆佛上，<a id="a-Ac"></a>稽首足下绕百千匝，<a id="a-Ad"></a>以颂赞曰：</p>
  <p id="aAe">“如亿载佛土，<a id="a-Af"></a> 其中所有尘，</p>
  <p id="aAg">安住诸子孙，<a id="a-Ah"></a> 来诣于最胜。</p>
  <p id="aAi">各欲自启问，<a id="a-Aj"></a> 无数亿千劫，</p>
  <p id="aAk">则以一文字，<a id="a-Al"></a> 意化于一切。</p>
  <p id="aAm">圣慧不可喻，<a id="a-An"></a> 权智无等伦，</p>
  <p id="aAo">总持定无量，<a id="a-Ap"></a> 功德无崖底。</p>
  <p id="aAq">洪勋无能限，<a id="a-Ar"></a> 颁宣无数劫，</p>
  <p id="aAs">毛孔所咨嗟，<a id="a-At"></a> 不可尽究竟。<a id="a-Au"></a>”</p>
  <p id="aAv">时无数菩萨颂赞佛已，<a id="a-Aw"></a>各神足化变作其座皆自处上。</p>
  <p id="aAx">于时，<a id="a-Ay"></a>上方庄严世界，<a id="a-Az"></a>名称如来佛土，<a id="a-B0"></a>有菩萨名诸法变王，<a id="a-B1"></a>与十江河沙等诸菩萨俱眷属围绕，<a id="a-B2"></a>在于彼土忽然不现，<a id="a-B3"></a>须臾之顷至此忍界，<a id="a-B4"></a>诣宝高座住于佛前，<a id="a-B5"></a>一切庄严众宝紫金交露之帐覆盖佛上，<a id="a-B6"></a>稽首足下绕百千匝，<a id="a-B7"></a>以颂赞曰：</p>
  <p id="aB8">“一切安住业，<a id="a-B9"></a> 今显无崖底，</p>
  <p id="aBA">于心得自在，<a id="a-BB"></a> 导师行亦然。</p>
  <p id="aBC">独诸佛所知，<a id="a-BD"></a> 非众生所行，</p>
  <p id="aBE">如空无边际，<a id="a-BF"></a> 群庶本如此。</p>
  <p id="aBG">其行无俦匹，<a id="a-BH"></a> 今日显无底，</p>
  <p id="aBI">成佛转法轮，<a id="a-BJ"></a> 导师灭度如。</p>
  <p id="aBK">犹若有所种，<a id="a-BL"></a> 法不失果实，</p>
  <p id="aBM">十方诸最胜，<a id="a-BN"></a> 不可称限量。<a id="a-BO"></a>”</p>
  <p id="aBP">时无数菩萨颂赞佛已，<a id="a-BQ"></a>于佛空中，<a id="a-BR"></a>各神足化变作其座皆自处上。</p>
  <p id="aBS"></p>
  <p data-pb></p>
  <h2 id="aBT">叹会品第二</h2>
  <p id="aBU">彼时须臾之间，<a id="a-BV"></a>十方菩萨悉会面现。<a id="a-BW"></a>其菩萨众不可称限无能计会，<a id="a-BX"></a>亿百千数莫能称载，<a id="a-BY"></a>光明所劝集于忍界，<a id="a-BZ"></a>诣宝高座住世尊前。<a id="a-Ba"></a>时佛晏然从定意兴，<a id="a-Bb"></a>其明晃照自然音出。<a id="a-Bc"></a>其自然音，<a id="a-Bd"></a>普告于三千大千世界，<a id="a-Be"></a>令闻其教。<a id="a-Bf"></a>于时佛土信不信者，<a id="a-Bg"></a>已为应器比丘、<a id="a-Bh"></a>比丘尼，<a id="a-Bi"></a>童男、<a id="a-Bj"></a>童女、<a id="a-Bk"></a>人与非人，<a id="a-Bl"></a>天、<a id="a-Bm"></a>龙、<a id="a-Bn"></a>鬼、<a id="a-Bo"></a>神、<a id="a-Bp"></a>揵沓和、<a id="a-Bq"></a>阿须伦、<a id="a-Br"></a>迦留罗、<a id="a-Bs"></a>真陀罗、<a id="a-Bt"></a>摩睺勒，<a id="a-Bu"></a>闻佛音诏身心坦然，<a id="a-Bv"></a>加敬悚息，<a id="a-Bw"></a>承佛威神，<a id="a-Bx"></a>自然而有妙宝宫殿悉共趣之，<a id="a-By"></a>须臾之间至宝高座，<a id="a-Bz"></a>稽首佛足绕圣三匝各就床榻。<a id="a-C0"></a>又此光音告敕梵天、<a id="a-C1"></a>梵忍天王、<a id="a-C2"></a>梵身天王、<a id="a-C3"></a>梵满天王、<a id="a-C4"></a>梵度著天王、<a id="a-C5"></a>大梵天王、<a id="a-C6"></a>光曜天、<a id="a-C7"></a>少光天、<a id="a-C8"></a>无量光天、<a id="a-C9"></a>光音天、<a id="a-CA"></a>净严天、<a id="a-CB"></a>少净天、<a id="a-CC"></a>无量净天、<a id="a-CD"></a>难还天、<a id="a-CE"></a>净身天、<a id="a-CF"></a>用果天、<a id="a-CG"></a>无揵天、<a id="a-CH"></a>于是天、<a id="a-CI"></a>善施天、<a id="a-CJ"></a>善所施天、<a id="a-CK"></a>一善天，<a id="a-CL"></a>如眴之顷集宝高座，<a id="a-CM"></a>稽首足下绕佛七匝，<a id="a-CN"></a>不处地上自处其座。</p>
  <p id="aCO">于时，<a id="a-CP"></a>世尊睹见大众佥然来会，<a id="a-CQ"></a>有神光曜名曰显现诸菩萨力，<a id="a-CR"></a>眉间演出于此光明，<a id="a-CS"></a>绕诸菩萨七匝竟已，<a id="a-CT"></a>于诸菩萨顶上而没。<a id="a-CU"></a>时有菩萨名首藏华诸法自在，<a id="a-CV"></a>遇此光曜，<a id="a-CW"></a>应时逮得一切庄严定意，<a id="a-CX"></a>适三昧已，<a id="a-CY"></a>其宝高座自然为佛有师子座，<a id="a-CZ"></a>高八十亿垓百千之寻，<a id="a-Ca"></a>妙宝为足，<a id="a-Cb"></a>众珍栏楯，<a id="a-Cc"></a>妙衣敷上，<a id="a-Cd"></a>一切诸华以散其上，<a id="a-Ce"></a>悦意诸宝以为严饰。<a id="a-Cf"></a>一切菩萨睹此缘变断绝所慕，<a id="a-Cg"></a>皆令众会自睹其明，<a id="a-Ch"></a>可悦一切众生，<a id="a-Ci"></a>现其心意所欲求愿，<a id="a-Cj"></a>寻时皆了无可犹豫。<a id="a-Ck"></a>时首藏华诸法自在菩萨，<a id="a-Cl"></a>复以劫叹施诸恶趣三昧正受，<a id="a-Cm"></a>别化如来大师子座，<a id="a-Cn"></a>庠序安隐，<a id="a-Co"></a>从三昧起恭恪钦敬，<a id="a-Cp"></a>叉其十指以颂赞佛：</p>
  <p id="aCq">“其日光明者，<a id="a-Cr"></a> 但照世俗耳！</p>
  <p id="aCs">天帝威神德，<a id="a-Ct"></a> 营从乐忉利；</p>
  <p id="aCu">其梵天尊王，<a id="a-Cv"></a> 慕恋梵天上；</p>
  <p id="aCw">佛之圣威化，<a id="a-Cx"></a> 变动界若此，</p>
  <p id="aCy">观察法自由，<a id="a-Cz"></a> 自然如虚空，</p>
  <p id="aD0">若幻野马比，<a id="a-D1"></a> 亦如水中月。</p>
  <p id="aD2">诸所作所造，<a id="a-D3"></a> 悉为无有主，</p>
  <p id="aD4">晓了如诳诈，<a id="a-D5"></a> 见众生清净。</p>
  <p id="aD6">其心慕于色，<a id="a-D7"></a> 斯色何所在？</p>
  <p id="aD8">其心为自然，<a id="a-D9"></a> 所由皆不实。</p>
  <p id="aDA">一切虽清净，<a id="a-DB"></a> 此亦如幻化，</p>
  <p id="aDC">其于自然者，<a id="a-DD"></a> 虚伪何有处？</p>
  <p id="aDE">能分别本净，<a id="a-DF"></a> 执御心鲜洁，</p>
  <p id="aDG">其境从容来，<a id="a-DH"></a> 彼无有尘欲。</p>
  <p id="aDI">思想念诸念，<a id="a-DJ"></a> 其心已脱此，</p>
  <p id="aDK">则见若干种，<a id="a-DL"></a> 幻化之所为。</p>
  <p id="aDM">虚空无所有，<a id="a-DN"></a> 从地而出生，</p>
  <p id="aDO">显示国土地，<a id="a-DP"></a> 若干明珠宝。</p>
  <p id="aDQ">向者为法王，<a id="a-DR"></a> 建立师子座，</p>
  <p id="aDS">当处于此座，<a id="a-DT"></a> 开化亿众生。</p>
  <p id="aDU">跱立缯幡盖，<a id="a-DV"></a> 大幢诸严饰，</p>
  <p id="aDW">此无所从来，<a id="a-DX"></a> 亦无所越至。</p>
  <p id="aDY">若能晓诸法，<a id="a-DZ"></a> 无所从来者，</p>
  <p id="aDa">便能为众生，<a id="a-Db"></a> 现诸胜变化。</p>
  <p id="aDc">大圣梵音声，<a id="a-Dd"></a> 所演善哉快，</p>
  <p id="aDe">为世巨锭燎，<a id="a-Df"></a> 威神德无极。</p>
  <p id="aDg">愍伤吾之故，<a id="a-Dh"></a> 当升处高座，</p>
  <p id="aDi">讲说于经典，<a id="a-Dj"></a> 断生老病死。</p>
  <p id="aDk">其清净众生，<a id="a-Dl"></a> 十方来会此，</p>
  <p id="aDm">各各次第坐，<a id="a-Dn"></a> 欲听愍法谊。</p>
  <p id="aDo">本所因发举，<a id="a-Dp"></a> 愿解于此慧，</p>
  <p id="aDq">圣在师子座，<a id="a-Dr"></a> 安详颁宣法。<a id="a-Ds"></a>”</p>
  <p id="aDt">于是世尊见首藏华诸法自在菩萨志性清净，<a id="a-Du"></a>即便处于大清净法师子之座，<a id="a-Dv"></a>寻时讲说诸菩萨行，<a id="a-Dw"></a>当所立趣。<a id="a-Dx"></a>又有经典名无盖门，<a id="a-Dy"></a>净菩萨道诸佛法力，<a id="a-Dz"></a>成就宝身圣明屋宅，<a id="a-E0"></a>于一切法而得自在，<a id="a-E1"></a>入总持中分别解说，<a id="a-E2"></a>剖判入门大神通慧，<a id="a-E3"></a>入于微妙不退转轮无能回还，<a id="a-E4"></a>导御一切诸定意乘，<a id="a-E5"></a>入于一乘无毁法界，<a id="a-E6"></a>说众生性根原所趣，<a id="a-E7"></a>为之唱导解发诸法，<a id="a-E8"></a>毁坏诸魔入应顺法，<a id="a-E9"></a>去诸尘劳六十二见，<a id="a-EA"></a>开化当入柔顺之法，<a id="a-EB"></a>令诸爱欲、<a id="a-EC"></a>邪见、<a id="a-ED"></a>乱律入无碍慧，<a id="a-EE"></a>劝众德本普无不接，<a id="a-EF"></a>颁宣权慧皆入一切佛平等圣悉无阴蔽无处所门，<a id="a-EG"></a>所宣诸法分别如谊入于诸法，<a id="a-EH"></a>无念不念，<a id="a-EI"></a>无应不应，<a id="a-EJ"></a>觉了深妙十二缘起，<a id="a-EK"></a>圣慧功德乃达魔天，<a id="a-EL"></a>佛身口意皆令庄严，<a id="a-EM"></a>所念志趣智慧明达而不可盖，<a id="a-EN"></a>入乎圣谛开化声闻，<a id="a-EO"></a>晓心所归缘觉之律，<a id="a-EP"></a>普得一切诸慧境界诸菩萨律，<a id="a-EQ"></a>一切所入于法自在，<a id="a-ER"></a>颁宣如来功勋名称。</p>
  <p id="aES">时佛讲说如是比像无极法典，<a id="a-ET"></a>说是语时，<a id="a-EU"></a>教化告敕诸菩萨德，<a id="a-EV"></a>所愿至诚悉已具足，<a id="a-EW"></a>示现如来变化感动，<a id="a-EX"></a>解诸众会狐疑结网，<a id="a-EY"></a>降摄一切诸魔之场，<a id="a-EZ"></a>光显如来训诲之谊，<a id="a-Ea"></a>备佛本业欲使具足。<a id="a-Eb"></a>是故世尊，<a id="a-Ec"></a>处师子座宣无盖门。<a id="a-Ed"></a>于时宝幢菩萨承佛圣旨，<a id="a-Ee"></a>用佛庄严三昧正受，<a id="a-Ef"></a>令普众会致佛庄严建立威神。<a id="a-Eg"></a>时名闻力菩萨承佛圣旨，<a id="a-Eh"></a>用红莲华三昧正受建立众会，<a id="a-Ei"></a>一切诸华令成法华，<a id="a-Ej"></a>以此众华散于世尊一切菩萨。<a id="a-Ek"></a>三昧时海觉菩萨承佛圣旨，<a id="a-El"></a>以众香定三昧正受，<a id="a-Em"></a>使诸毛孔建立演出妙味栴檀。<a id="a-En"></a>四明网菩萨承佛圣旨，<a id="a-Eo"></a>以光明定三昧正受，<a id="a-Ep"></a>令一切光建立众会靡不蒙安。<a id="a-Eq"></a>五大哀念菩萨承佛圣旨，<a id="a-Er"></a>以无眴定三昧正受建立众会，<a id="a-Es"></a>瞻戴如来目不敢眴。<a id="a-Et"></a>六离垢察无底菩萨承佛圣旨，<a id="a-Eu"></a>以法悦定三昧正受建立众会，<a id="a-Ev"></a>慕乐正法、<a id="a-Ew"></a>好法、<a id="a-Ex"></a>志法、<a id="a-Ey"></a>乐以法乐。<a id="a-Ez"></a>七辩严菩萨承佛圣旨，<a id="a-F0"></a>以愿迹定三昧正受建立众会，<a id="a-F1"></a>皆令蠲除五盖之患。<a id="a-F2"></a>八变诸法王菩萨承佛圣旨，<a id="a-F3"></a>以无忽忘三昧正受建立众会，<a id="a-F4"></a>志在佛道慕如来行。<a id="a-F5"></a>九心勇菩萨承佛圣旨建立众会，<a id="a-F6"></a>使伏诸魔及外怨害靡不从化。<a id="a-F7"></a>十降诸魔菩萨承佛圣旨，<a id="a-F8"></a>以毁魔场三昧正受，<a id="a-F9"></a>适三昧已，<a id="a-FA"></a>应时三千大千世界所有众魔其数百亿及诸魔兵，<a id="a-FB"></a>速疾速疾，<a id="a-FC"></a>各从宫殿忽然不现，<a id="a-FD"></a>诣宝高座住于佛前，<a id="a-FE"></a>稽首足下绕于世尊，<a id="a-FF"></a>无央数匝不可称计，<a id="a-FG"></a>奇异妙物供养大圣，<a id="a-FH"></a>恭敬悚息一心叉手，<a id="a-FI"></a>劝助天师颁宣经典，<a id="a-FJ"></a>唯愿以时开化说教：<a id="a-FK"></a>“吾身今日降魔菩萨威神所建故来劝助。<a id="a-FL"></a>唯天中天，<a id="a-FM"></a>吾当放舍所作魔事不乱众生，<a id="a-FN"></a>今以法故来至于斯，<a id="a-FO"></a>由是大圣当察吾身志操所趣。<a id="a-FP"></a>”</p>
  <p id="aFQ">于时，<a id="a-FR"></a>世尊察魔心念赞曰：<a id="a-FS"></a>“善哉！<a id="a-FT"></a>善哉！<a id="a-FU"></a>诸仁者等，<a id="a-FV"></a>汝党乃能放舍魔事，<a id="a-FW"></a>劝助如来令说经法。<a id="a-FX"></a>缘是之故，<a id="a-FY"></a>汝等之身因此获报，<a id="a-FZ"></a>皆当越度一切魔业。<a id="a-Fa"></a>所以者何？<a id="a-Fb"></a>犹百千岁屋室闇冥，<a id="a-Fc"></a>一灯入中寻即消昧。<a id="a-Fd"></a>如是诸人于百千劫兴发尘劳闇冥之欲，<a id="a-Fe"></a>一善本心力之所变，<a id="a-Ff"></a>消灭众患令无有余。<a id="a-Fg"></a>譬如诸人一日之宫，<a id="a-Fh"></a>一月之殿，<a id="a-Fi"></a>一大宝珠，<a id="a-Fj"></a>一一各出光明之曜消除众冥。<a id="a-Fk"></a>如是诸人一心善本观其修行而念应顺，<a id="a-Fl"></a>皆除一切无明众冥、<a id="a-Fm"></a>六十二见、<a id="a-Fn"></a>九十六迳众患之难。<a id="a-Fo"></a>以是之故，<a id="a-Fp"></a>今日诸仁来觐如来加复劝助，<a id="a-Fq"></a>因此德本，<a id="a-Fr"></a>稍渐蠲除一切无慧愚痴之冥，<a id="a-Fs"></a>当获无极导法之门。<a id="a-Ft"></a>”</p>
 </body>
</html>