<!doctype html>
<html id="z3IBTOTFt" data-ver="1081">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">大哀经卷第六</h1>
  <h2 id="a2">十八不共法品第二十一之二</h2>
  <p id="a3">佛复告：<a id="a-4"></a>“族姓子，<a id="a-5"></a>如来至真，<a id="a-6"></a>无若干想亦无众念，<a id="a-7"></a>而令其心迷惑忘也！<a id="a-8"></a>所以如来无若干想，<a id="a-9"></a>如虚空土不可穷尽，<a id="a-A"></a>不察众生而各各异，<a id="a-B"></a>用其本净无若干故；<a id="a-C"></a>察于诸佛无若干种，<a id="a-D"></a>用其法界不可破坏，<a id="a-E"></a>慧平等故；<a id="a-F"></a>亦于诸法无差别想，<a id="a-G"></a>用无欲故。<a id="a-H"></a>如来不坏奉禁戒者偏爱顺念，<a id="a-I"></a>亦不毁呰于犯戒者；<a id="a-J"></a>睹修道者不往肃敬，<a id="a-K"></a>不尊道者不以弃忽；<a id="a-L"></a>不计律教是我所也，<a id="a-M"></a>永处邪见不轻忽之。<a id="a-N"></a>如来至真所行平等于一切法，<a id="a-O"></a>是故名曰如来至真无若干想。<a id="a-P"></a>设无若干，<a id="a-Q"></a>则便宣此无若干想，<a id="a-R"></a>开化众生令不各异，<a id="a-S"></a>众想消除而为说法。<a id="a-T"></a>是为如来十九之业。<a id="a-U"></a>”</p>
  <p id="aV">佛于是颂曰：</p>
  <p id="aW">“诸安住道，<a id="a-X"></a> 无若干想，<a id="a-Y"></a> 一切最后，<a id="a-Z"></a> 见诸佛土，</p>
  <p id="aa">计于经典，<a id="a-b"></a> 无各各异，<a id="a-c"></a> 诸大名称，<a id="a-d"></a> 所行普等。</p>
  <p id="ae">设奉禁戒，<a id="a-f"></a> 若毁失者，<a id="a-g"></a> 众生易化，<a id="a-h"></a> 若不可化，</p>
  <p id="ai">诸两足尊，<a id="a-j"></a> 彼心平等，<a id="a-k"></a> 开度众生，<a id="a-l"></a> 各怀贪相。<a id="a-m"></a>”</p>
  <p id="an">佛复告：<a id="a-o"></a>“族姓子，<a id="a-p"></a>如来至真，<a id="a-q"></a>无有犹豫，<a id="a-r"></a>所观察者悉见根源不复思惟。<a id="a-s"></a>所以者何？<a id="a-t"></a>如来大圣道德已成莫观不成，<a id="a-u"></a>身行谨敕，<a id="a-v"></a>心怀柔软，<a id="a-w"></a>戒禁鲜明，<a id="a-x"></a>智慧殊绝，<a id="a-y"></a>不当瞻觐。<a id="a-z"></a>如来圣明不有超异也！<a id="a-10"></a>佛以智虑常察普护，<a id="a-11"></a>不从愚冥则由度世，<a id="a-12"></a>不堕方俗迷惑之行。<a id="a-13"></a>如来所护因从贤圣，<a id="a-14"></a>不从不圣贤。<a id="a-15"></a>如来所护，<a id="a-16"></a>转于清净无上梵轮，<a id="a-17"></a>愍哀众生而得自在，<a id="a-18"></a>独步十方不从他人，<a id="a-19"></a>而有所誉无有偏党。<a id="a-1A"></a>又其如来所观护者，<a id="a-1B"></a>无卒不暴，<a id="a-1C"></a>常顺庠序而无错谬。<a id="a-1D"></a>若有所往得无受舍，<a id="a-1E"></a>已离于二诸所氾流，<a id="a-1F"></a>已度四渎，<a id="a-1G"></a>称量一劫思惟本末不能究尽，<a id="a-1H"></a>各各异所不念所，<a id="a-1I"></a>不知过去念无所娆触，<a id="a-1J"></a>不自现功，<a id="a-1K"></a>如是审实而无有异，<a id="a-1L"></a>佛悉究畅靡所不达。<a id="a-1M"></a>是为如来观察大哀巍巍若此，<a id="a-1N"></a>护诸众生具足说法。<a id="a-1O"></a>是为如来二十之业。<a id="a-1P"></a>”</p>
  <p id="a1Q">佛于是颂曰：</p>
  <p id="a1R">“如来所观护，<a id="a-1S"></a> 未曾有懈惓，</p>
  <p id="a1T">善修其道谊，<a id="a-1U"></a> 卓然殊特行。</p>
  <p id="a1V">其心身如是，<a id="a-1W"></a> 禁戒及智慧，</p>
  <p id="a1X">尊上为大人，<a id="a-1Y"></a> 所行常至诚。</p>
  <p id="a1Z">如来未曾怀，<a id="a-1a"></a> 倚著诸危害，</p>
  <p id="a1b">亦无想诸念，<a id="a-1c"></a> 不为虚伪事。</p>
  <p id="a1d">其所观护者，<a id="a-1e"></a> 真谛无华饰，</p>
  <p id="a1f">便则以此谊，<a id="a-1g"></a> 为众生说法。<a id="a-1h"></a>”</p>
  <p id="a1i">佛复告：<a id="a-1j"></a>“族姓子，<a id="a-1k"></a>如来至真，<a id="a-1l"></a>无有贪损。<a id="a-1m"></a>何谓为贪？<a id="a-1n"></a>唯乐善法。<a id="a-1o"></a>其善法者为何谓乎？<a id="a-1p"></a>如来大哀未曾损秏，<a id="a-1q"></a>亦不倚贪，<a id="a-1r"></a>咸于大哀所说经典亦无误失，<a id="a-1s"></a>不令众生从律贪欲而致迷秏，<a id="a-1t"></a>开化众生初不谬惑，<a id="a-1u"></a>不舍闲静，<a id="a-1v"></a>亦无所启而有违废，<a id="a-1w"></a>劝诸菩萨未曾喜忘，<a id="a-1x"></a>而于三宝恒不断绝。<a id="a-1y"></a>如来至真无所贪著，<a id="a-1z"></a>圣明至真道德为乐，<a id="a-20"></a>是故名曰如来正真。<a id="a-21"></a>无有贪欲而致损秏，<a id="a-22"></a>为诸众生颁宣经典，<a id="a-23"></a>令其慕乐无上正真具诸通慧。<a id="a-24"></a>是为如来二十一业。<a id="a-25"></a>”</p>
  <p id="a26">佛于是颂曰：</p>
  <p id="a27">“最胜常不贪，<a id="a-28"></a> 慕乐善德业，</p>
  <p id="a29">慈哀施以法，<a id="a-2A"></a> 度脱于众生。</p>
  <p id="a2B">喜乐济群萌，<a id="a-2C"></a> 随时而开导，</p>
  <p id="a2D">最胜不损道，<a id="a-2E"></a> 劝不断三宝。</p>
  <p id="a2F">无贪嫉嗔恚，<a id="a-2G"></a> 不从愚禁忌，</p>
  <p id="a2H">由因诸通慧，<a id="a-2I"></a> 善慕经典教。</p>
  <p id="a2J">见众生懈怠，<a id="a-2K"></a> 最胜化勤修，</p>
  <p id="a2L">积无量慧业，<a id="a-2M"></a> 以此度群黎。<a id="a-2N"></a>”</p>
  <p id="a2O">佛复告：<a id="a-2P"></a>“族姓子，<a id="a-2Q"></a>如来至真，<a id="a-2R"></a>于精进事而不损秏，<a id="a-2S"></a>所谓如来精进，<a id="a-2T"></a>云何谓？<a id="a-2U"></a>开化众生，<a id="a-2V"></a>观察殷勤求之所在，<a id="a-2W"></a>因而度脱不遗一人，<a id="a-2X"></a>于听经典常令清彻，<a id="a-2Y"></a>是为精进。<a id="a-2Z"></a>如来至真，<a id="a-2a"></a>如是比像得诸听经，<a id="a-2b"></a>为诸应器一劫不倦。<a id="a-2c"></a>因而听采甚深法者，<a id="a-2d"></a>大圣宣之一劫不废，<a id="a-2e"></a>为说经典离于食馔将护众生。<a id="a-2f"></a>如来至真以一人故，<a id="a-2g"></a>于恒河沙诸佛国土而独游步，<a id="a-2h"></a>从如开化令发道意。<a id="a-2i"></a>如来身心及口所言不以懈倦，<a id="a-2j"></a>身心静然无有闲据。<a id="a-2k"></a>如来方便精进勤修靡不咨嗟，<a id="a-2l"></a>因随平等则以精进，<a id="a-2m"></a>化乎众生至圣解脱。<a id="a-2n"></a>其致道真，<a id="a-2o"></a>乃至申畅如来功勋。<a id="a-2p"></a>是为如来二十二业。<a id="a-2q"></a>”</p>
  <p id="a2r">佛于是颂曰：</p>
  <p id="a2s">“其人中师子，<a id="a-2t"></a> 因精进之力，</p>
  <p id="a2u">以此精进力，<a id="a-2v"></a> 常而咨嗟之。</p>
  <p id="a2w">其精勤势力，<a id="a-2x"></a> 未曾有损秏，</p>
  <p id="a2y">所演说经法，<a id="a-2z"></a> 用应法器故。</p>
  <p id="a30">安住所精进，<a id="a-31"></a> 无能究畅者，</p>
  <p id="a32">其身口及心，<a id="a-33"></a> 初未尝劳倦。</p>
  <p id="a34">已精进平等，<a id="a-35"></a> 一切无罪亹，</p>
  <p id="a36">其意怀愍哀，<a id="a-37"></a> 常为众生说。<a id="a-38"></a>”</p>
  <p id="a39">佛复告：<a id="a-3A"></a>“族姓子，<a id="a-3B"></a>如来至真，<a id="a-3C"></a>意之所念，<a id="a-3D"></a>一切未曾而中忘也！<a id="a-3E"></a>亦不损秏。<a id="a-3F"></a>如来所念竟无中废。<a id="a-3G"></a>所以者何？<a id="a-3H"></a>族姓子，<a id="a-3I"></a>从初得成至最正觉道，<a id="a-3J"></a>以普见一切众生过去、<a id="a-3K"></a>当来、<a id="a-3L"></a>今现在心之所怀念，<a id="a-3M"></a>悉忆识之不中忽忘，<a id="a-3N"></a>永存普达众生之行。<a id="a-3O"></a>如来未尝复重惟极遣慧往察，<a id="a-3P"></a>如来所念实无损秏，<a id="a-3Q"></a>入于众生三处诸性，<a id="a-3R"></a>入诸人根观众生行。<a id="a-3S"></a>如来所兴不有观察亦不思惟，<a id="a-3T"></a>而为众生讲说经典，<a id="a-3U"></a>豫知时节进退迟疾，<a id="a-3V"></a>而为分别授其决矣！<a id="a-3W"></a>所以者何？<a id="a-3X"></a>其意永存不中忘故。<a id="a-3Y"></a>如其心定因无所忘，<a id="a-3Z"></a>识念众生寻为说法。<a id="a-3a"></a>是为如来二十三业。<a id="a-3b"></a>”</p>
  <p id="a3c">佛于是颂曰：</p>
  <p id="a3d">“世雄所念，<a id="a-3e"></a> 心未曾忘。<a id="a-3f"></a> 又最胜尊，<a id="a-3g"></a> 不忆重思。</p>
  <p id="a3h">其所游步，<a id="a-3i"></a> 如成正觉，<a id="a-3j"></a> 知众生心，<a id="a-3k"></a> 无有遗漏，</p>
  <p id="a3l">亦复未尝，<a id="a-3m"></a> 倚于识知。<a id="a-3n"></a> 见于众生，<a id="a-3o"></a> 久长性行，</p>
  <p id="a3p">令其建立，<a id="a-3q"></a> 无有事业，<a id="a-3r"></a> 人中之尊，<a id="a-3s"></a> 为众法王。<a id="a-3t"></a>”</p>
  <p id="a3u">佛复告：<a id="a-3v"></a>“族姓子，<a id="a-3w"></a>如来至真，<a id="a-3x"></a>无失定意三昧正受，<a id="a-3y"></a>一切诸法无有偏党，<a id="a-3z"></a>诸法如审。<a id="a-40"></a>何故如来不失定意？<a id="a-41"></a>用修平等无卒之故，<a id="a-42"></a>三昧亦等故。<a id="a-43"></a>如来等于欲际，<a id="a-44"></a>无欲之际亦复等矣！<a id="a-45"></a>如生死际等，<a id="a-46"></a>泥洹际亦复如是，<a id="a-47"></a>以平等故，<a id="a-48"></a>故能正受此之谓也。<a id="a-49"></a>赞于如来三昧不忘。<a id="a-4A"></a>所以者何？<a id="a-4B"></a>则于平等无忽无忘亦不退转。<a id="a-4C"></a>如来定者不合于眼，<a id="a-4D"></a>亦复不合耳鼻身口意而同尘也诸根不定。<a id="a-4E"></a>其三昧定不依地种，<a id="a-4F"></a>亦复不依水火风空，<a id="a-4G"></a>亦复不怙欲界、<a id="a-4H"></a>色界、<a id="a-4I"></a>无色界，<a id="a-4J"></a>不慕今世不恃后世，<a id="a-4K"></a>无所著故故不损耗，<a id="a-4L"></a>是故名曰如来至真定意不忘。<a id="a-4M"></a>亦为众生讲说经典，<a id="a-4N"></a>令应法器致乎定意。<a id="a-4O"></a>是为如来二十四业。<a id="a-4P"></a>”</p>
  <p id="a4Q">佛于是颂曰：</p>
  <p id="a4R">“最胜为常定，<a id="a-4S"></a> 定意不损耗，</p>
  <p id="a4T">等顺一切法，<a id="a-4U"></a> 正从佛定意。</p>
  <p id="a4V">不倚地水火，<a id="a-4W"></a> 风欲色无色，</p>
  <p id="a4X">大圣不著此，<a id="a-4Y"></a> 故不损三昧。<a id="a-4Z"></a>”</p>
  <p id="a4a">佛复告：<a id="a-4b"></a>“族姓子，<a id="a-4c"></a>如来智慧未曾损耗。<a id="a-4d"></a>何谓为知？<a id="a-4e"></a>敬达诸法无所不通，<a id="a-4f"></a>慧不仰人，<a id="a-4g"></a>为他众生颁宣圣智，<a id="a-4h"></a>方便随时所决无尽，<a id="a-4i"></a>明了一切章句显迹，<a id="a-4j"></a>令入一品住所说经亿百千劫。<a id="a-4k"></a>假使来问去来进退，<a id="a-4l"></a>为决疑网靡不坦然。<a id="a-4m"></a>其慧遍入宣畅三乘，<a id="a-4n"></a>剖判归趣，<a id="a-4o"></a>以诸众生八万四千行，<a id="a-4p"></a>则为讲说八万四千诸经法藏。<a id="a-4q"></a>是为如来智慧无极无量无尽，<a id="a-4r"></a>所说无限慧不损耗，<a id="a-4s"></a>亦为众生显示如是无尽智慧而为说法。<a id="a-4t"></a>是为如来二十五业。<a id="a-4u"></a>”</p>
  <p id="a4v">佛于是颂曰：</p>
  <p id="a4w">“佛正觉智慧，<a id="a-4x"></a> 现在志慕乘，</p>
  <p id="a4y">善宣分别解，<a id="a-4z"></a> 自在度无极。</p>
  <p id="a50">为众生说法，<a id="a-51"></a> 从本性所乐，</p>
  <p id="a52">则以一文字，<a id="a-53"></a> 入无底章句。</p>
  <p id="a54">知于众生行，<a id="a-55"></a> 所察无边际，</p>
  <p id="a56">则为此等班，<a id="a-57"></a> 八万四千藏。</p>
  <p id="a58">安住之所宣，<a id="a-59"></a> 智慧无损耗，</p>
  <p id="a5A">是为十力业，<a id="a-5B"></a> 故号人中尊。<a id="a-5C"></a>”</p>
  <p id="a5D">佛复告：<a id="a-5E"></a>“族姓子，<a id="a-5F"></a>如来解脱无有损耗。<a id="a-5G"></a>何谓如来？<a id="a-5H"></a>说诸声闻因声而脱，<a id="a-5I"></a>其缘觉者由了因缘而得解脱，<a id="a-5J"></a>诸佛世尊皆离一切挂碍诸二而得解脱，<a id="a-5K"></a>所以名曰。<a id="a-5L"></a>解脱者何？<a id="a-5M"></a>无过去界不与当来，<a id="a-5N"></a>诸界合同不住现界，<a id="a-5O"></a>其眼于色离于二受，<a id="a-5P"></a>名曰解脱。<a id="a-5Q"></a>耳声鼻香舌味身更心法，<a id="a-5R"></a>离于二受而得解脱。<a id="a-5S"></a>心所依倚心本清净而悉了之，<a id="a-5T"></a>故曰发心之顷成无上正真道。<a id="a-5U"></a>如来随时为诸众生讲说经典，<a id="a-5V"></a>使离倚受令无所著。<a id="a-5W"></a>是为如来二十六业。<a id="a-5X"></a>”</p>
  <p id="a5Y">佛于是颂曰：</p>
  <p id="a5Z">“诸声闻众，<a id="a-5a"></a> 依音解脱；<a id="a-5b"></a> 诸缘觉学，<a id="a-5c"></a> 因缘为慧，</p>
  <p id="a5d">过诸挂碍，<a id="a-5e"></a> 无垢如空，<a id="a-5f"></a> 是为诸佛，<a id="a-5g"></a> 无依所倚。</p>
  <p id="a5h">其心系在，<a id="a-5i"></a> 于过去事，<a id="a-5j"></a> 清净解脱，<a id="a-5k"></a> 是为执心，</p>
  <p id="a5l">如应解脱，<a id="a-5m"></a> 察众生根，<a id="a-5n"></a> 开度众生，<a id="a-5o"></a> 不令损耗。<a id="a-5p"></a>”</p>
  <p id="a5q">佛复告：<a id="a-5r"></a>“族姓子，<a id="a-5s"></a>如来至真，<a id="a-5t"></a>知于过去一切身行所可造业，<a id="a-5u"></a>其本明识而不废退。<a id="a-5v"></a>如来所睹诸胜所行，<a id="a-5w"></a>因其随时而化众生，<a id="a-5x"></a>有所讲说而度群黎，<a id="a-5y"></a>默然亦度，<a id="a-5z"></a>饮食亦济，<a id="a-60"></a>威仪礼节显示众生令随律教，<a id="a-61"></a>或复现于三十二相因而得救，<a id="a-62"></a>或以自示八十种好因而得度；<a id="a-63"></a>或复欲观如来顶相，<a id="a-64"></a>威神巍巍不得谛视，<a id="a-65"></a>光踰日月超绝无侣，<a id="a-66"></a>因益喜悦而从得度。<a id="a-67"></a>或有众生趣来见佛辄随律教；<a id="a-68"></a>或演光明睹其曜晖而得济度；<a id="a-69"></a>或见经行举足下足悦而得济；<a id="a-6A"></a>或入城郭从其还出令受开化。<a id="a-6B"></a>诸佛世尊，<a id="a-6C"></a>举动进止威仪礼节，<a id="a-6D"></a>皆以此事益于众生，<a id="a-6E"></a>靡不受化未曾唐举。<a id="a-6F"></a>是故名曰如来至真，<a id="a-6G"></a>一切身业本慧[番+去]党，<a id="a-6H"></a>靡不有益而不损耗。<a id="a-6I"></a>是为如来第二十七业。<a id="a-6J"></a>”</p>
  <p id="a6K">佛于是颂曰：</p>
  <p id="a6L">“其目睹见，<a id="a-6M"></a> 威仪礼节，<a id="a-6N"></a> 行步所入，<a id="a-6O"></a> 若复还出，</p>
  <p id="a6P">诸相种好，<a id="a-6Q"></a> 及顶威曜，<a id="a-6R"></a> 以此开化，<a id="a-6S"></a> 而度众生。</p>
  <p id="a6T">导师假使，<a id="a-6U"></a> 演其光明，<a id="a-6V"></a> 无数群萌，<a id="a-6W"></a> 亿载安隐，</p>
  <p id="a6X">见其威曜，<a id="a-6Y"></a> 则随往教！<a id="a-6Z"></a> 诸两足尊，<a id="a-6a"></a> 常修此业。<a id="a-6b"></a>”</p>
  <p id="a6c">佛复告：<a id="a-6d"></a>“族姓子，<a id="a-6e"></a>如来至真口所演业，<a id="a-6f"></a>皆为慧党晓了自在。<a id="a-6g"></a>所以者何？<a id="a-6h"></a>诸佛世尊所说经道，<a id="a-6i"></a>悉为应时所说无虚善哉随宜，<a id="a-6j"></a>所可宣言至诚无欺无有罪舋，<a id="a-6k"></a>举动安详而不卒暴，<a id="a-6l"></a>离于粗疏未曾荒迷，<a id="a-6m"></a>常怀质直无有谀谄，<a id="a-6n"></a>初不恶口不演粗辞，<a id="a-6o"></a>无所倚著口言柔软，<a id="a-6p"></a>进止应法不为羸弱，<a id="a-6q"></a>性不飘飖亦不狭劣，<a id="a-6r"></a>不为杂碎行步安谛，<a id="a-6s"></a>发言和雅其声柔软音响香美，<a id="a-6t"></a>择言徐语舒缓时出，<a id="a-6u"></a>辞章粲丽滋味具足，<a id="a-6v"></a>无有犷[革+卬]言无疾病思而后语，<a id="a-6w"></a>自护己身，<a id="a-6x"></a>所为应节，<a id="a-6y"></a>心念随时，<a id="a-6z"></a>灭其贪欲而除嗔恚，<a id="a-70"></a>烧其愚痴降伏诸魔，<a id="a-71"></a>危害众恶疗治诸疾，<a id="a-72"></a>别其义理悦智者意，<a id="a-73"></a>音如哀鸾声如天帝，<a id="a-74"></a>其响哀和亦如江海，<a id="a-75"></a>声靖如地，<a id="a-76"></a>如雕鹫王命诸眷属，<a id="a-77"></a>其意安隐如须弥山，<a id="a-78"></a>所发言辞殊赤觜鸟，<a id="a-79"></a>其声慈愍犹如鸳鸯相呼和时，<a id="a-7A"></a>亦如雁王将导营从，<a id="a-7B"></a>亦如鹿王鸣呼官属。<a id="a-7C"></a>又如箜篌琴筝箫瑟鼓吹，<a id="a-7D"></a>应节吹呗吹笙发音，<a id="a-7E"></a>斯音相和各各悲快；<a id="a-7F"></a>佛之音响柔软清和，<a id="a-7G"></a>过于彼节百千亿倍，<a id="a-7H"></a>深奥微妙声无秽浊，<a id="a-7I"></a>闻者入耳心中欢然积累德本，<a id="a-7J"></a>所宣章句不可穷尽，<a id="a-7K"></a>随时应宜前后相副，<a id="a-7L"></a>不失句义合于法句，<a id="a-7M"></a>各从方便不违时节，<a id="a-7N"></a>见一切人诸根增减而为说法，<a id="a-7O"></a>布施庄严、<a id="a-7P"></a>将养戒禁常令严净，<a id="a-7Q"></a>合集忍辱，<a id="a-7R"></a>精进超殊究畅圣业，<a id="a-7S"></a>观察智慧云集慈心，<a id="a-7T"></a>不厌愍哀其喜显曜，<a id="a-7U"></a>不释所护建立三乘，<a id="a-7V"></a>不断三宝别三峻聚，<a id="a-7W"></a>净三脱门所修至诚，<a id="a-7X"></a>颁宣智慧，<a id="a-7Y"></a>为诸明者不见诽谤，<a id="a-7Z"></a>诸贤圣所咨嗟，<a id="a-7a"></a>志玄旷如虚空，<a id="a-7b"></a>一切功勋悉为备足。<a id="a-7c"></a>告族姓子，<a id="a-7d"></a>如来言辞发教应节，<a id="a-7e"></a>巍巍如是，<a id="a-7f"></a>复过于此无可为喻。<a id="a-7g"></a>是故言曰一切所说，<a id="a-7h"></a>如来言辞慧响超殊，<a id="a-7i"></a>越诸言声，<a id="a-7j"></a>三界无逮最为慧上，<a id="a-7k"></a>靡不应命而顺从者。<a id="a-7l"></a>是为如来二十八业。<a id="a-7m"></a>”</p>
  <p id="a7n">佛于是颂曰：</p>
  <p id="a7o">“无等伦言辞和，<a id="a-7p"></a> 以无垢超诸德，</p>
  <p id="a7q">发一响入诸声，<a id="a-7r"></a> 响周遍诸三千，</p>
  <p id="a7s">令声闻听其教，<a id="a-7t"></a> 缘觉乘亦如是，</p>
  <p id="a7u">或有闻广其志，<a id="a-7v"></a> 发其心求佛道。</p>
  <p id="a7w">其闻慈如次第，<a id="a-7x"></a> 各畅辞不错乱，</p>
  <p id="a7y">若讲说殊胜法，<a id="a-7z"></a> 又其心无退念。</p>
  <p id="a80">犹如山之呼响，<a id="a-81"></a> 应其音而来报，</p>
  <p id="a82">人中上言如是，<a id="a-83"></a> 所演说悦众心。<a id="a-84"></a>”</p>
  <p id="a85">佛复告：<a id="a-86"></a>“族姓子，<a id="a-87"></a>如来至真，<a id="a-88"></a>皆如一切众意所念，<a id="a-89"></a>取为慧党靡所不达。<a id="a-8A"></a>所以者何？<a id="a-8B"></a>察于如来无心意识，<a id="a-8C"></a>初无想念而有进退，<a id="a-8D"></a>以慧照曜消化众冥。<a id="a-8E"></a>其如来慧，<a id="a-8F"></a>普至一切众生心念，<a id="a-8G"></a>亦复遍入存一切意，<a id="a-8H"></a>超诸群生其识所念诸消化法。<a id="a-8I"></a>其三昧定无所依仰，<a id="a-8J"></a>越于阴盖，<a id="a-8K"></a>离十二缘起之行，<a id="a-8L"></a>永舍三念，<a id="a-8M"></a>去于臭秽，<a id="a-8N"></a>降伏魔事，<a id="a-8O"></a>去虚伪列谀谄之秽，<a id="a-8P"></a>舍乎吾我，<a id="a-8Q"></a>除去无明愚冥根株，<a id="a-8R"></a>净修道业心如虚空，<a id="a-8S"></a>而无想念不坏法界。<a id="a-8T"></a>告族姓子，<a id="a-8U"></a>如来至真，<a id="a-8V"></a>其心意业慧党若兹。<a id="a-8W"></a>是为如来二十九业。<a id="a-8X"></a>”</p>
  <p id="a8Y">佛于是颂曰：</p>
  <p id="a8Z">“不当称最胜，<a id="a-8a"></a> 两足尊圣心，</p>
  <p id="a8b">积累众圣明，<a id="a-8c"></a> 导师业清净。</p>
  <p id="a8d">此安住之慧，<a id="a-8e"></a> 处在众生性，</p>
  <p id="a8f">普入靡不周，<a id="a-8g"></a> 在自然法界。</p>
  <p id="a8h">禅定意如是，<a id="a-8i"></a> 一切善备悉，</p>
  <p id="a8j">其察心意识，<a id="a-8k"></a> 一切无想念，</p>
  <p id="a8l">已过诸魔界，<a id="a-8m"></a> 超于危害业，</p>
  <p id="a8n">自然如虚空，<a id="a-8o"></a> 离垢无所在。<a id="a-8p"></a>”</p>
  <p id="a8q">佛复告：<a id="a-8r"></a>“族姓子，<a id="a-8s"></a>如来至真，<a id="a-8t"></a>知于过去慧无挂碍，<a id="a-8u"></a>其所睹见智无损秏。<a id="a-8v"></a>所及云何？<a id="a-8w"></a>其诸过去诸佛国土，<a id="a-8x"></a>合者成者，<a id="a-8y"></a>皆知其数多少进退。<a id="a-8z"></a>其土所有草木山谷诸药丛林，<a id="a-90"></a>悉分别之。<a id="a-91"></a>其佛国土所有众生，<a id="a-92"></a>蚑行喘息身形种类，<a id="a-93"></a>悉识知之。<a id="a-94"></a>人民言语音声种类，<a id="a-95"></a>蜎飞蠕动悉晓了之。<a id="a-96"></a>彼土前后诸佛兴出多少之数，<a id="a-97"></a>悉亦演之。<a id="a-98"></a>诸佛之所颁宣经典卷数多少，<a id="a-99"></a>有所显照亦悉畅之。<a id="a-9A"></a>化诸声闻其限若干，<a id="a-9B"></a>开诸缘觉入其律乘，<a id="a-9C"></a>悉亦识之敢可劝导。<a id="a-9D"></a>为菩萨学，<a id="a-9E"></a>使发大乘无上正真，<a id="a-9F"></a>亦悉具足。<a id="a-9G"></a>其佛国土所有好丑言教行迹，<a id="a-9H"></a>转相瞻侍亦悉恤之。<a id="a-9I"></a>其比丘众言行举动，<a id="a-9J"></a>上下相顺进退之宜，<a id="a-9K"></a>亦悉别之。<a id="a-9L"></a>有睹寿命长短久存中夭，<a id="a-9M"></a>亦复晓之。<a id="a-9N"></a>复知随法建立年岁，<a id="a-9O"></a>亦识喘息长短好丑。<a id="a-9P"></a>饮食衣服所止居业，<a id="a-9Q"></a>如来悉知。<a id="a-9R"></a>过去众生，<a id="a-9S"></a>终始周旋所当往生，<a id="a-9T"></a>诸根若干其行不同志性各异，<a id="a-9U"></a>所怀心意境界殊特，<a id="a-9V"></a>其心悉畅而不中忽，<a id="a-9W"></a>心念多少好丑善恶，<a id="a-9X"></a>如来悉知。<a id="a-9Y"></a>其数之限则见目睹，<a id="a-9Z"></a>不以二慧而复再思，<a id="a-9a"></a>如来至真亦不遣心，<a id="a-9b"></a>追推过事而推知之，<a id="a-9c"></a>以慧心悉睹豫见，<a id="a-9d"></a>不复重念。<a id="a-9e"></a>其慧如是巍巍无量，<a id="a-9f"></a>见众生性，<a id="a-9g"></a>不中有废而为说法。<a id="a-9h"></a>是为如来三十之业。<a id="a-9i"></a>”</p>
  <p id="a9j">佛于是颂曰：</p>
  <p id="a9k">“佛之圣明慧，<a id="a-9l"></a> 无限无挂碍，</p>
  <p id="a9m">在诸佛之土，<a id="a-9n"></a> 而颁宣经典，</p>
  <p id="a9o">劝诸众生界，<a id="a-9p"></a> 令笃信佛道。</p>
  <p id="a9q">诸佛国土中，<a id="a-9r"></a> 其所行进退，</p>
  <p id="a9s">诸人民根原，<a id="a-9t"></a> 志性所归趣，</p>
  <p id="a9u">所有药草木，<a id="a-9v"></a> 音响之好丑，</p>
  <p id="a9w">过去心名何，<a id="a-9x"></a> 诸所可造行，</p>
  <p id="a9y">平等觉悉达，<a id="a-9z"></a> 睹见如所有。<a id="a-A0"></a>”</p>
  <p id="aA1">佛复告：<a id="a-A2"></a>“族姓子，<a id="a-A3"></a>如来至真，<a id="a-A4"></a>知于当来而无损秏，<a id="a-A5"></a>慧无挂碍皆睹悉达。<a id="a-A6"></a>云何知之？<a id="a-A7"></a>于当来世所当兴成若复毁坏其合若散，<a id="a-A8"></a>如来悉知。<a id="a-A9"></a>劫起所烧，<a id="a-AA"></a>其水色何等像类，<a id="a-AB"></a>其佛国土当还复者，<a id="a-AC"></a>其地广长阔狭远近，<a id="a-AD"></a>尘埃之数，<a id="a-AE"></a>一一佛土，<a id="a-AF"></a>诸佛所兴教化群黎，<a id="a-AG"></a>诸声闻数、<a id="a-AH"></a>缘觉之众、<a id="a-AI"></a>诸菩萨等，<a id="a-AJ"></a>饮食衣服所止居泽，<a id="a-AK"></a>出入喘息行步举动，<a id="a-AL"></a>所可游居威仪礼节，<a id="a-AM"></a>一一如来所化众生立于声闻、<a id="a-AN"></a>缘觉之乘、<a id="a-AO"></a>若学大乘，<a id="a-AP"></a>如来悉知。<a id="a-AQ"></a>一一佛土诸众生类，<a id="a-AR"></a>当往生者，<a id="a-AS"></a>其心生念若干之数，<a id="a-AT"></a>诸念所灭，<a id="a-AU"></a>如来悉知。<a id="a-AV"></a>皆达此已，<a id="a-AW"></a>如来不复而重思念，<a id="a-AX"></a>心察怀抱观于当来，<a id="a-AY"></a>常睹悉见，<a id="a-AZ"></a>而为众生广说经道。<a id="a-Aa"></a>是为如来三十一业。<a id="a-Ab"></a>”</p>
  <p id="aAc">佛于是颂曰：</p>
  <p id="aAd">“于当来世，<a id="a-Ae"></a> 世之所有，<a id="a-Af"></a> 当所合成，<a id="a-Ag"></a> 若复毁散，</p>
  <p id="aAh">刹土众生，<a id="a-Ai"></a> 诸佛之数，<a id="a-Aj"></a> 其佛正觉，<a id="a-Ak"></a> 皆成此数。</p>
  <p id="aAl">其心未曾，<a id="a-Am"></a> 而有忽忘，<a id="a-An"></a> 其意观察，<a id="a-Ao"></a> 普达当来，</p>
  <p id="aAp">而为众生，<a id="a-Aq"></a> 应时说法，<a id="a-Ar"></a> 是两足尊，<a id="a-As"></a> 之所行业。<a id="a-At"></a>”</p>
  <p id="aAu">佛复告：<a id="a-Av"></a>“族姓子，<a id="a-Aw"></a>如来至真，<a id="a-Ax"></a>或见现在而不损耗，<a id="a-Ay"></a>其慧所睹无所挂碍。<a id="a-Az"></a>所见云何？<a id="a-B0"></a>知于现在十方世界一切国土所有多少之数，<a id="a-B1"></a>诸现在诸佛所、<a id="a-B2"></a>现在一切菩萨、<a id="a-B3"></a>声闻、<a id="a-B4"></a>缘觉之数多少，<a id="a-B5"></a>星宿形像进行运转为有几所，<a id="a-B6"></a>现在一切树木药草、<a id="a-B7"></a>山林溪谷、<a id="a-B8"></a>十方土地、<a id="a-B9"></a>境界远近、<a id="a-BA"></a>国中尘数，<a id="a-BB"></a>悉明其限。<a id="a-BC"></a>十方诸水以执一毛，<a id="a-BD"></a>揾取水知有几渧。<a id="a-BE"></a>十方诸火境界兴焰，<a id="a-BF"></a>若复衰灭存亡所在，<a id="a-BG"></a>亦悉达之。<a id="a-BH"></a>十方诸风所由形色，<a id="a-BI"></a>所从因出往来周旋成败增益，<a id="a-BJ"></a>亦悉知之。<a id="a-BK"></a>十方虚空迥远悠邈，<a id="a-BL"></a>其里亿数无边无际，<a id="a-BM"></a>佛悉知之，<a id="a-BN"></a>无有不及如毛尘者。<a id="a-BO"></a>知于现在三品之行，<a id="a-BP"></a>众生之界，<a id="a-BQ"></a>进退难易，<a id="a-BR"></a>根本深浅，<a id="a-BS"></a>受教迟疾。<a id="a-BT"></a>佛知现在地狱众生所犯殃舋，<a id="a-BU"></a>罪适归此其所因由，<a id="a-BV"></a>从其中出当所生处，<a id="a-BW"></a>复知方便所用除殃。<a id="a-BX"></a>又知现在众生之种蚑行喘息蠕动之类，<a id="a-BY"></a>所因行业而堕此难，<a id="a-BZ"></a>了其所便可除殃罪，<a id="a-Ba"></a>当所生处。<a id="a-Bb"></a>复知现在饿鬼之界，<a id="a-Bc"></a>所因悭贪而堕此患，<a id="a-Bd"></a>所当因由方便除罪，<a id="a-Be"></a>决所当生。<a id="a-Bf"></a>知于一切现在众生心所怀念，<a id="a-Bg"></a>所为尘劳爱欲之病，<a id="a-Bh"></a>复知离欲无尘秽者。<a id="a-Bi"></a>又知现在一切众生，<a id="a-Bj"></a>当以何律而受开化。<a id="a-Bk"></a>或复有人不从往教，<a id="a-Bl"></a>缘知诸天生天上意退没所归，<a id="a-Bm"></a>佛悉知之。<a id="a-Bn"></a>如是本末初未曾念，<a id="a-Bo"></a>二慧重思入于无二，<a id="a-Bp"></a>而为众生广说经法。<a id="a-Bq"></a>是为如来三十二业。<a id="a-Br"></a>”</p>
  <p id="aBs">佛于是颂曰：</p>
  <p id="aBt">“诸最胜慧，<a id="a-Bu"></a> 普靡不周，<a id="a-Bv"></a> 无限无量，<a id="a-Bw"></a> 不可思议，</p>
  <p id="aBx">等如虚空，<a id="a-By"></a> 虚无无喻，<a id="a-Bz"></a> 一切世间，<a id="a-C0"></a> 所不能逮。</p>
  <p id="aC1">其于十方，<a id="a-C2"></a> 一切众生，<a id="a-C3"></a> 诸所现在，<a id="a-C4"></a> 当所造行，</p>
  <p id="aC5">如来悉知，<a id="a-C6"></a> 睹其根原，<a id="a-C7"></a> 是诸佛业，<a id="a-C8"></a> 见悉究畅。<a id="a-C9"></a>”</p>
  <p data-pb></p>
  <h2 id="aCA">如来道品第二十二</h2>
  <p id="aCB">佛复告：<a id="a-CC"></a>“族姓子，<a id="a-CD"></a>是为如来所行道业。<a id="a-CE"></a>如来以此所行道业，<a id="a-CF"></a>开化众生，<a id="a-CG"></a>以无言辞而演文字，<a id="a-CH"></a>难当难成！<a id="a-CI"></a>又族姓子，<a id="a-CJ"></a>如来至诚，<a id="a-CK"></a>无有羁学能禁制者。<a id="a-CL"></a>其业无量不可思议，<a id="a-CM"></a>诸天、<a id="a-CN"></a>龙神及世间人，<a id="a-CO"></a>无能计会称载所知，<a id="a-CP"></a>初无所言而文字现，<a id="a-CQ"></a>难是难及无能抑制！<a id="a-CR"></a>遍诸佛土定意周普，<a id="a-CS"></a>现诸正觉皆已超越，<a id="a-CT"></a>无诸邪业无所想念，<a id="a-CU"></a>犹如虚空三昧平等，<a id="a-CV"></a>察诸法界而无差异。<a id="a-CW"></a>所以者何？<a id="a-CX"></a>诸佛世尊所可宣说无有若干，<a id="a-CY"></a>所因兴出无有偏党，<a id="a-CZ"></a>等诸众生国土亦然，<a id="a-Ca"></a>所说悉同道神不别解脱无异，<a id="a-Cb"></a>所至灭度亦无若干。<a id="a-Cc"></a>又族姓子，<a id="a-Cd"></a>如来至真有诸法界为一种味成最正觉，<a id="a-Ce"></a>于众生界无所蔽碍，<a id="a-Cf"></a>善权方便以无碍法而悉明了，<a id="a-Cg"></a>则为众生转其法轮令不退转阿惟越致。</p>
  <p id="aCh">“譬如，<a id="a-Ci"></a>族姓子，<a id="a-Cj"></a>上工珠师修于清净无垢宝珠，<a id="a-Ck"></a>重治令曜；<a id="a-Cl"></a>手执此珠宝，<a id="a-Cm"></a>举著浊水令水凝然，<a id="a-Cn"></a>去浊就清，<a id="a-Co"></a>不复勤而劳其功，<a id="a-Cp"></a>然后则出著于食味，<a id="a-Cq"></a>上于瓶瓮若于钵器，<a id="a-Cr"></a>令其中水皆使清澄，<a id="a-Cs"></a>所劳功夫不足言耳！<a id="a-Ct"></a>然后服著大药味中，<a id="a-Cu"></a>以微细重而重洗之，<a id="a-Cv"></a>所洗已净去诸刺蕀，<a id="a-Cw"></a>是则名曰夜光宝珠。<a id="a-Cx"></a>如来至真亦复如是，<a id="a-Cy"></a>察诸众生瑕秽境界，<a id="a-Cz"></a>为演无常、<a id="a-D0"></a>苦、<a id="a-D1"></a>空、<a id="a-D2"></a>非身、<a id="a-D3"></a>悲哀辛酸苦毒之灾，<a id="a-D4"></a>众生迷惑爱乐生死，<a id="a-D5"></a>苦恼患厌尔乃令入贤圣法律。<a id="a-D6"></a>如来精进于彼无难，<a id="a-D7"></a>然后乃达空无相愿。<a id="a-D8"></a>如来以慈而开导之，<a id="a-D9"></a>所勤精进而无所著，<a id="a-DA"></a>便次得成于不退转，<a id="a-DB"></a>颁宣经道三场清净。<a id="a-DC"></a>何谓佛界？<a id="a-DD"></a>而令众生来入其境，<a id="a-DE"></a>已得越度入如来法，<a id="a-DF"></a>故曰无上众祐之要。</p>
  <p id="aDG">“是族姓子，<a id="a-DH"></a>以此因缘，<a id="a-DI"></a>当作此观。<a id="a-DJ"></a>如来至真所入三昧不可思议，<a id="a-DK"></a>修乎平等达于三世，<a id="a-DL"></a>不断三宝。<a id="a-DM"></a>如来于彼不可思议，<a id="a-DN"></a>住于道业犹如是空，<a id="a-DO"></a>其身自然无能逮者，<a id="a-DP"></a>现形一切诸佛国土，<a id="a-DQ"></a>而于诸法永无所获，<a id="a-DR"></a>不择自在随其音响而教化之。<a id="a-DS"></a>若为众生宣经典时，<a id="a-DT"></a>皆离一切心诸所缘，<a id="a-DU"></a>而悉知见众生心行志性所趣。<a id="a-DV"></a>诸菩萨众志操清净，<a id="a-DW"></a>诸佛世尊以此等故兴出世间。<a id="a-DX"></a>是族姓子，<a id="a-DY"></a>是为如来至成之谊。<a id="a-DZ"></a>由无本业，<a id="a-Da"></a>谓无所住而不违远，<a id="a-Db"></a>亦无懈息，<a id="a-Dc"></a>授菩萨决不断言教，<a id="a-Dd"></a>是利名曰如来道业。<a id="a-De"></a>”</p>
  <p id="aDf">佛讲说此如来业时，<a id="a-Dg"></a>十方无量不可计会无数佛土六反震动。<a id="a-Dh"></a>其大光明普照诸界，<a id="a-Di"></a>雨天华香，<a id="a-Dj"></a>其宝清净佛师子座。<a id="a-Dk"></a>诸来集会大声闻众，<a id="a-Dl"></a>天龙鬼神、<a id="a-Dm"></a>犍沓和等，<a id="a-Dn"></a>阿须伦、<a id="a-Do"></a>迦留罗、<a id="a-Dp"></a>真陀罗、<a id="a-Dq"></a>摩睺勒，<a id="a-Dr"></a>比丘、<a id="a-Ds"></a>比丘尼、<a id="a-Dt"></a>童士、<a id="a-Du"></a>童女，<a id="a-Dv"></a>咸共听闻如来宣此道业法典，<a id="a-Dw"></a>欢喜踊跃不能自胜，<a id="a-Dx"></a>善心生焉，<a id="a-Dy"></a>各各赍持若干种华、<a id="a-Dz"></a>名香、<a id="a-E0"></a>杂香、<a id="a-E1"></a>华鬘、<a id="a-E2"></a>涂香、<a id="a-E3"></a>衣服、<a id="a-E4"></a>幡盖及大幢幡，<a id="a-E5"></a>鼓诸伎乐琴瑟箜篌，<a id="a-E6"></a>供养如来。<a id="a-E7"></a>取头上宝而以散之，<a id="a-E8"></a>或赍麻油，<a id="a-E9"></a>或执雷音，<a id="a-EA"></a>或取其发，<a id="a-EB"></a>或脱宝璎以珠校饰，<a id="a-EC"></a>或明月珠，<a id="a-ED"></a>或怀月珠及解脱华，<a id="a-EE"></a>或持无瑕精洁之供，<a id="a-EF"></a>或获印绶原赦之养或有宝果或以鹰鸟，<a id="a-EG"></a>或以綖缕，<a id="a-EH"></a>或寂然物不倚空物，<a id="a-EI"></a>或头宝璎，<a id="a-EJ"></a>或颈著珠，<a id="a-EK"></a>或手或脚所有庄严，<a id="a-EL"></a>而供养佛悉遍散之。<a id="a-EM"></a>或复又取夜光宝珠，<a id="a-EN"></a>或复又取紫磨宝饰，<a id="a-EO"></a>以散其上。<a id="a-EP"></a>或马藏宝、<a id="a-EQ"></a>天帝殊绀大青宝、<a id="a-ER"></a>珠火色宝珠、<a id="a-ES"></a>月光宝珠若干种色，<a id="a-ET"></a>瑰异奇宝以供养散。<a id="a-EU"></a>紫磨粟金、<a id="a-EV"></a>杂碎白银，<a id="a-EW"></a>本榓杂香、<a id="a-EX"></a>儋堂杂香、<a id="a-EY"></a>栴檀杂香、<a id="a-EZ"></a>黑妙杂香、<a id="a-Ea"></a>丹赤真珠、<a id="a-Eb"></a>似人杂香，<a id="a-Ec"></a>而自退漏雨散。<a id="a-Ed"></a>及诸天华，<a id="a-Ee"></a>加雨意华、<a id="a-Ef"></a>无极意华、<a id="a-Eg"></a>月度月华、<a id="a-Eh"></a>柔软音大软响华。<a id="a-Ei"></a>其华曜目，<a id="a-Ej"></a>大地陆地诸华，<a id="a-Ek"></a>其轮离垢而有百叶，<a id="a-El"></a>或有千叶，<a id="a-Em"></a>或百千叶。<a id="a-En"></a>其光远照香悉周遍，<a id="a-Eo"></a>其香美妙洋溢所观靡不欣乐。<a id="a-Ep"></a>其光照曜执持其焰，<a id="a-Eq"></a>其色无量文饰交露。<a id="a-Er"></a>青莲芙蓉诸所杂华，<a id="a-Es"></a>而自然堕。<a id="a-Et"></a>又复雨地须蔓那华，<a id="a-Eu"></a>思怡无忧华瓶梧桐舍著，<a id="a-Ev"></a>徐详平顺而雨此华。<a id="a-Ew"></a>箜篌乐器箫成鼓吹，<a id="a-Ex"></a>鼓舞诸伎自然而鸣。<a id="a-Ey"></a>又复加雨诸天华香、<a id="a-Ez"></a>杂香、<a id="a-F0"></a>众宝璎珞、<a id="a-F1"></a>宝珠、<a id="a-F2"></a>衣服、<a id="a-F3"></a>卧具。<a id="a-F4"></a>其诸十方来会菩萨，<a id="a-F5"></a>踊住空中，<a id="a-F6"></a>自投其身用供养佛，<a id="a-F7"></a>适各投身不惜躯命。<a id="a-F8"></a>应时空中，<a id="a-F9"></a>周遍自然覆宝高座，<a id="a-FA"></a>有宝交露，<a id="a-FB"></a>垂无央数诸珠璎珞，<a id="a-FC"></a>周遍校饰，<a id="a-FD"></a>紫金杂厕其饰殊特，<a id="a-FE"></a>诚非世有，<a id="a-FF"></a>出若干种诸宝莲华。<a id="a-FG"></a>一切所有珍宝璎珞，<a id="a-FH"></a>一一枚珠各有无数不可称载化菩萨现咸悉共见。<a id="a-FI"></a>诸菩萨出适来出已，<a id="a-FJ"></a>绕佛七匝，<a id="a-FK"></a>则复还坐于宝莲华。<a id="a-FL"></a>十方无量诸异国土，<a id="a-FM"></a>不可称计诸佛世尊，<a id="a-FN"></a>一一诸佛各各一切共嗟叹之。<a id="a-FO"></a>其供养以经典之要，<a id="a-FP"></a>以供养故致于清净，<a id="a-FQ"></a>各共叹德穷劫不竟。<a id="a-FR"></a>供养法故，<a id="a-FS"></a>佛以威神遣诸弟子，<a id="a-FT"></a>诣此忍土所赍供养，<a id="a-FU"></a>入此忍界。<a id="a-FV"></a>其宝庄严超踰于此，<a id="a-FW"></a>严饰宝座殊绝难及。<a id="a-FX"></a>彼时大会无数众生见是变化，<a id="a-FY"></a>皆发无上正真道意，<a id="a-FZ"></a>不可称载诸菩萨众逮得无所从生法忍。</p>
  <p id="aFa">于时，<a id="a-Fb"></a>世尊周匝遍察诸菩萨众：<a id="a-Fc"></a>“汝等正士，<a id="a-Fd"></a>谁能堪任？<a id="a-Fe"></a>如是比像清净庄严，<a id="a-Ff"></a>菩萨所住所当建立，<a id="a-Fg"></a>如来至真意所遣使在遍止宿，<a id="a-Fh"></a>将护视之无有思想亦无音响，<a id="a-Fi"></a>所敷氍[娄+毛]毾[登+毛]之具。<a id="a-Fj"></a>弥勒如来成佛已后，<a id="a-Fk"></a>十六年中当坐于此净宝高座。<a id="a-Fl"></a>是为菩萨行愿归趣，<a id="a-Fm"></a>名无盖门大会法品经典之要，<a id="a-Fn"></a>亦当广布分别其谊。<a id="a-Fo"></a>彼时所会一切菩萨。<a id="a-Fp"></a>亦当兴发供养此法，<a id="a-Fq"></a>弥勒如来及于贤劫诸菩萨众。<a id="a-Fr"></a>”</p>
  <p id="aFs">于时会中有一菩萨，<a id="a-Ft"></a>名变动诸法王，<a id="a-Fu"></a>即从座起，<a id="a-Fv"></a>于莲华上右膝长跪，<a id="a-Fw"></a>叉手白佛：<a id="a-Fx"></a>“唯然世尊，<a id="a-Fy"></a>我能堪任，<a id="a-Fz"></a>将护于此清净校饰，<a id="a-G0"></a>止息其边无有思想，<a id="a-G1"></a>精勤一心而不懈废，<a id="a-G2"></a>侍于弥勒至成如来，<a id="a-G3"></a>常供养之，<a id="a-G4"></a>及于贤劫诸如来众至真等正觉等。<a id="a-G5"></a>”</p>
  <p id="aG6">时有魔天，<a id="a-G7"></a>名曰所作所立坚强处，<a id="a-G8"></a>将四域来在彼会，<a id="a-G9"></a>谓变动诸法王菩萨：<a id="a-GA"></a>“族姓子，<a id="a-GB"></a>其器云何？<a id="a-GC"></a>为何等类而用其器，<a id="a-GD"></a>受此严净令不毁散？<a id="a-GE"></a>”</p>
  <p id="aGF">变动诸法王菩萨，<a id="a-GG"></a>答所作魔：<a id="a-GH"></a>“族姓子知，<a id="a-GI"></a>一切诸器皆归坏败，<a id="a-GJ"></a>无常存者无所堪受，<a id="a-GK"></a>唯有空虚而可不毁，<a id="a-GL"></a>无所妨废，<a id="a-GM"></a>于诸器中最为高尊。<a id="a-GN"></a>仁行当宜谛察我身，<a id="a-GO"></a>目无得眴，<a id="a-GP"></a>必能睹见于无极器。<a id="a-GQ"></a>”</p>
  <p id="aGR">时所作魔，<a id="a-GS"></a>观察变动诸法王菩萨，<a id="a-GT"></a>谛视其身而目不眴，<a id="a-GU"></a>即见变动诸法王菩萨脐中有水王光明世界。<a id="a-GV"></a>何故名曰水王光明？<a id="a-GW"></a>其佛世界悉满众水，<a id="a-GX"></a>周遍国土，<a id="a-GY"></a>若有遥视如一大海。<a id="a-GZ"></a>彼有如来，<a id="a-Ga"></a>名曰乐莲华首至真等正觉，<a id="a-Gb"></a>于今现在，<a id="a-Gc"></a>淳诸菩萨为说大乘。<a id="a-Gd"></a>其水界中又有莲华，<a id="a-Ge"></a>名宝庄严，<a id="a-Gf"></a>其彼如来及诸菩萨而坐于上。</p>
  <p id="aGg">时所作魔叉手而立，<a id="a-Gh"></a>稽首归命变动诸法王菩萨。<a id="a-Gi"></a>变动诸法王菩萨，<a id="a-Gj"></a>谓所作魔：<a id="a-Gk"></a>“仁君，<a id="a-Gl"></a>岂见诸菩萨器？<a id="a-Gm"></a>”</p>
  <p id="aGn">答曰：<a id="a-Go"></a>“已见，<a id="a-Gp"></a>其器无极！<a id="a-Gq"></a>”</p>
  <p id="aGr">报曰：<a id="a-Gs"></a>“是水君能任受，<a id="a-Gt"></a>如是像无极天器，<a id="a-Gu"></a>亿百千劫那术诸劫数之报坏，<a id="a-Gv"></a>于此庄严校饰，<a id="a-Gw"></a>终不枯竭，<a id="a-Gx"></a>无能消化。<a id="a-Gy"></a>”</p>
  <p id="aGz">时所作魔，<a id="a-H0"></a>稽首礼佛：<a id="a-H1"></a>“唯愿世尊，<a id="a-H2"></a>我本亿念志在杂碎，<a id="a-H3"></a>未见于此诸正士等，<a id="a-H4"></a>未得闻是经典要时，<a id="a-H5"></a>欲得成声闻、<a id="a-H6"></a>缘觉而取灭度。<a id="a-H7"></a>今日又见变动诸法王菩萨威神巍巍，<a id="a-H8"></a>闻此经典感动变化，<a id="a-H9"></a>诸建立至意，<a id="a-HA"></a>当发无上正真道心。<a id="a-HB"></a>如今所作不敢违废，<a id="a-HC"></a>于最正觉愍伤众生，<a id="a-HD"></a>多所安隐多所将护。<a id="a-HE"></a>假使吾身于江河沙劫地狱见煮，<a id="a-HF"></a>然后乃成无上正真，<a id="a-HG"></a>虽遭此厄不以为患，<a id="a-HH"></a>不舍佛道。<a id="a-HI"></a>”</p>
  <p id="aHJ">时佛咨嗟所作魔曰：<a id="a-HK"></a>“善哉！<a id="a-HL"></a>善哉！<a id="a-HM"></a>汝身乃为大道之故，<a id="a-HN"></a>一心被服弘誓大铠。<a id="a-HO"></a>今仁如此建立志愿，<a id="a-HP"></a>所誓必果。<a id="a-HQ"></a>”</p>
 </body>
</html>