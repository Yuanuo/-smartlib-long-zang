<!doctype html>
<html id="z3IBTOOFr" data-ver="817">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">大哀经卷第四</h1>
  <h2 id="a2">了三世品第十一</h2>
  <p id="a3">佛复告：<a id="a-4"></a>“族姓子，<a id="a-5"></a>如来别知当来过去今现在诸所行业所在因缘处所报应。<a id="a-6"></a>云何别知？<a id="a-7"></a>于是如来悉解过去所可作者诸善报应若不善事，<a id="a-8"></a>当来所作善不善事报应之方，<a id="a-9"></a>现在所作亦复如是。<a id="a-A"></a>当来之世，<a id="a-B"></a>两当所作殃舋功德，<a id="a-C"></a>当悉分野如来悉知。<a id="a-D"></a>当来所作与众殊特，<a id="a-E"></a>当来所作方损耗者，<a id="a-F"></a>当来所作有增益者，<a id="a-G"></a>如来悉知。<a id="a-H"></a>假使现在所立造业而有增益，<a id="a-I"></a>于当来世而复损耗，<a id="a-J"></a>如来悉知。<a id="a-K"></a>设于现业如有损耗，<a id="a-L"></a>复于当来亦复折减，<a id="a-M"></a>如来悉知。<a id="a-N"></a>若于现在有所增益，<a id="a-O"></a>于当来事亦复增益，<a id="a-P"></a>如来悉知。<a id="a-Q"></a>若于过去修习瑕疵卑贱之业，<a id="a-R"></a>于当来世又习微妙正士之业，<a id="a-S"></a>如来悉知。<a id="a-T"></a>其所行者，<a id="a-U"></a>因薄少功报以大德，<a id="a-V"></a>或行大业殊异之德致超异功不可称载，<a id="a-W"></a>或以声闻之故而有施与，<a id="a-X"></a>或缘觉故，<a id="a-Y"></a>或佛道故，<a id="a-Z"></a>因其施与，<a id="a-a"></a>如来悉知。<a id="a-b"></a>若于现在所遭苦痛若过安隐，<a id="a-c"></a>若现作安或现得苦，<a id="a-d"></a>或现在作恶寻遭恼患，<a id="a-e"></a>或现作恶未来致乐，<a id="a-f"></a>或现作善辄获安报，<a id="a-g"></a>如来悉知。<a id="a-h"></a>一切众生过去当来今现在，<a id="a-i"></a>罪福因缘所致报应，<a id="a-j"></a>此皆如审而无有异，<a id="a-k"></a>罪福之应亦无殊别，<a id="a-l"></a>如来悉知。<a id="a-m"></a>以知之故，<a id="a-n"></a>则为如本而为说法。<a id="a-o"></a>是为如来第二之业。<a id="a-p"></a>”</p>
  <p id="aq">佛于是颂曰：</p>
  <p id="ar">“如来晓因缘，<a id="a-s"></a> 明眼别报应，</p>
  <p id="at">三世无挂碍，<a id="a-u"></a> 知众生所行。</p>
  <p id="av">因当报安乐，<a id="a-w"></a> 福趣天世人，</p>
  <p id="ax">缘其致苦患，<a id="a-y"></a> 安住悉知之。</p>
  <p id="az">善恶所造业，<a id="a-10"></a> 因获其果实，</p>
  <p id="a11">安住亦了此，<a id="a-12"></a> 如明珠在掌。</p>
  <p id="a13">或为少事业，<a id="a-14"></a> 所获无限量，</p>
  <p id="a15">是广若薄浅，<a id="a-16"></a> 佛悉知本末。</p>
  <p id="a17">或为声闻施，<a id="a-18"></a> 若住缘觉乘，</p>
  <p id="a19">立于最胜业，<a id="a-1A"></a> 安住悉知之。</p>
  <p id="a1B">所因造苦行，<a id="a-1C"></a> 或复成安乐，</p>
  <p id="a1D">从乐而获苦，<a id="a-1E"></a> 因复住于业。</p>
  <p id="a1F">或复苦恶行，<a id="a-1G"></a> 反成住于乐，</p>
  <p id="a1H">或有行善恶，<a id="a-1I"></a> 报以苦胜患，</p>
  <p id="a1J">或从苦致苦，<a id="a-1K"></a> 从乐而作乐，</p>
  <p id="a1L">罪福为自然，<a id="a-1M"></a> 佛悉知报应。</p>
  <p id="a1N">三世所展转，<a id="a-1O"></a> 众生因缘报，</p>
  <p id="a1P">佛了以圣慧，<a id="a-1Q"></a> 不虚无有异。<a id="a-1R"></a>”</p>
  <p data-pb></p>
  <h2 id="a1S">了众生所品第十二</h2>
  <p id="a1T">佛告：<a id="a-1U"></a>“族姓子，<a id="a-1V"></a>如来晓于众生他人异种、<a id="a-1W"></a>所好不同、<a id="a-1X"></a>志学各异，<a id="a-1Y"></a>于脱未了悉知如审。<a id="a-1Z"></a>云何知之？<a id="a-1a"></a>或时有人住于贪欲志好恚脱，<a id="a-1b"></a>或复有人住于嗔恚因贪欲脱，<a id="a-1c"></a>或复有人住于愚戆信欲恚脱，<a id="a-1d"></a>如来悉知。<a id="a-1e"></a>或复有人住于善德好不善脱，<a id="a-1f"></a>或复有人住于不善志信善道，<a id="a-1g"></a>如来悉知。<a id="a-1h"></a>或复有人，<a id="a-1i"></a>专精下劣信微妙脱，<a id="a-1j"></a>如来悉知。<a id="a-1k"></a>或复有人，<a id="a-1l"></a>专精微妙志好解脱，<a id="a-1m"></a>或复志好专精下劣，<a id="a-1n"></a>住于殊特超异之谊，<a id="a-1o"></a>或复住在殊特专精，<a id="a-1p"></a>堕在下劣所可好信，<a id="a-1q"></a>永在邪业不决了界，<a id="a-1r"></a>或复信乐在不决定成于正业，<a id="a-1s"></a>或有好乐向正定门而得解脱，<a id="a-1t"></a>如来悉知。<a id="a-1u"></a>或有信乐当度欲界，<a id="a-1v"></a>或因信乐得度色界，<a id="a-1w"></a>或有好信超于三界，<a id="a-1x"></a>或从信喜耗减缘致殊特，<a id="a-1y"></a>或好殊特致于损耗，<a id="a-1z"></a>如来悉知。<a id="a-20"></a>所可生处其色若干，<a id="a-21"></a>财业各异所受不同，<a id="a-22"></a>所信乐致顶相，<a id="a-23"></a>或得住限，<a id="a-24"></a>如来悉知。<a id="a-25"></a>如其心所知辄为说法令斯得解。<a id="a-26"></a>是为如来第三之业。<a id="a-27"></a>”</p>
  <p id="a28">佛于是颂曰：</p>
  <p id="a29">“世间志不同，<a id="a-2A"></a> 意所好各异，</p>
  <p id="a2B">志操不可限，<a id="a-2C"></a> 佛悉知无际。</p>
  <p id="a2D">佛知志所趣，<a id="a-2E"></a> 或之于信乐，</p>
  <p id="a2F">住欲嗔恚贪，<a id="a-2G"></a> 或住怒愚戆，</p>
  <p id="a2H">或住痴而欲，<a id="a-2I"></a> 住于善不善，</p>
  <p id="a2J">所行特不特，<a id="a-2K"></a> 安住悉知之。</p>
  <p id="a2L">因下劣微妙，<a id="a-2M"></a> 志性好幽玄，</p>
  <p id="a2N">或从殊异业，<a id="a-2O"></a> 专精信解脱。</p>
  <p id="a2P">或从信下劣，<a id="a-2Q"></a> 因致上微妙，</p>
  <p id="a2R">或从超殊行，<a id="a-2S"></a> 便获下胜智，</p>
  <p id="a2T">犹邪不决了，<a id="a-2U"></a> 从不了正受，</p>
  <p id="a2V">好信度三界，<a id="a-2W"></a> 佛知志所乐。</p>
  <p id="a2X">所生色若干，<a id="a-2Y"></a> 其在中各异，</p>
  <p id="a2Z">从顶异发相，<a id="a-2a"></a> 因信得解脱。</p>
  <p id="a2b">三界诸众生，<a id="a-2c"></a> 佛悉知说法，</p>
  <p id="a2d">随其应得受，<a id="a-2e"></a> 是为十力业。<a id="a-2f"></a>”</p>
  <p data-pb></p>
  <h2 id="a2g">别众种类品第十三</h2>
  <p id="a2h">佛告：<a id="a-2i"></a>“族姓子，<a id="a-2j"></a>如来悉知世间众类若干种形不可计身。<a id="a-2k"></a>云何知之？<a id="a-2l"></a>其身所为积于罪舋，<a id="a-2m"></a>如来悉知。<a id="a-2n"></a>若以其身积累功德，<a id="a-2o"></a>如来悉知。<a id="a-2p"></a>若以其身种于秽恶，<a id="a-2q"></a>致无拥护不获济界，<a id="a-2r"></a>如来悉知。<a id="a-2s"></a>又如来者，<a id="a-2t"></a>悉知境界、<a id="a-2u"></a>眼界、<a id="a-2v"></a>色界、<a id="a-2w"></a>眼色识界，<a id="a-2x"></a>了其本末根源所起。<a id="a-2y"></a>云何知之？<a id="a-2z"></a>其内则空，<a id="a-30"></a>于外亦空，<a id="a-31"></a>内外亦空，<a id="a-32"></a>耳鼻口身意亦复如是。<a id="a-33"></a>意法识一切诸界，<a id="a-34"></a>了其本末所从出也。<a id="a-35"></a>云何知之？<a id="a-36"></a>内空、<a id="a-37"></a>外空、<a id="a-38"></a>内外皆空。<a id="a-39"></a>地种、<a id="a-3A"></a>水种、<a id="a-3B"></a>火种、<a id="a-3C"></a>风种亦复悉空。<a id="a-3D"></a>云何知之？<a id="a-3E"></a>了如虚空，<a id="a-3F"></a>是故知之。<a id="a-3G"></a>亦知欲界、<a id="a-3H"></a>色界及无色界。<a id="a-3I"></a>云何知之？<a id="a-3J"></a>知从想念而致住此。<a id="a-3K"></a>有为界、<a id="a-3L"></a>无为界，<a id="a-3M"></a>知有为界无行为想，<a id="a-3N"></a>知无为界不以非行而造想矣！<a id="a-3O"></a>知尘劳界因从客尘致欲之相，<a id="a-3P"></a>知嗔恨界其本清净鲜洁为相，<a id="a-3Q"></a>知于行界从不顺念无明为相，<a id="a-3R"></a>知泥洹界因从顺念显明为相，<a id="a-3S"></a>世间众人身所倚界，<a id="a-3T"></a>为如是也！<a id="a-3U"></a>所可住界所催迫，<a id="a-3V"></a>因界现仪，<a id="a-3W"></a>专精其界，<a id="a-3X"></a>从志性界，<a id="a-3Y"></a>因界而住，<a id="a-3Z"></a>由界而生，<a id="a-3a"></a>如来悉知，<a id="a-3b"></a>随其所知而应说法。<a id="a-3c"></a>是为第四之业。<a id="a-3d"></a>”</p>
  <p id="a3e">佛于是颂曰：</p>
  <p id="a3f">“其人中师子，<a id="a-3g"></a> 皆晓了诸界，</p>
  <p id="a3h">于斯世间人，<a id="a-3i"></a> 从身之所行。</p>
  <p id="a3j">其界所兴起，<a id="a-3k"></a> 广普不可限，</p>
  <p id="a3l">安住一切智，<a id="a-3m"></a> 根源所从出。</p>
  <p id="a3n">罪福所从生，<a id="a-3o"></a> 诸身所因出，</p>
  <p id="a3p">由缘所可归，<a id="a-3q"></a> 及身之所生。</p>
  <p id="a3r">由是界所立，<a id="a-3s"></a> 因得脱诸种，</p>
  <p id="a3t">咸知如是身，<a id="a-3u"></a> 最胜为大圣。</p>
  <p id="a3v">眼种亦如是，<a id="a-3w"></a> 色种并意种，</p>
  <p id="a3x">最胜悉知空，<a id="a-3y"></a> 本净无忧戚。</p>
  <p id="a3z">耳鼻亦如斯，<a id="a-40"></a> 舌种及身界，</p>
  <p id="a41">其意法诸种，<a id="a-42"></a> 当知悉为空。</p>
  <p id="a43">地水火风种，<a id="a-44"></a> 此诸界适等，</p>
  <p id="a45">其人中师子，<a id="a-46"></a> 等解如虚空。</p>
  <p id="a47">欲界亦如此，<a id="a-48"></a> 色无色界然，</p>
  <p id="a49">别知是诸界，<a id="a-4A"></a> 因思想成立。</p>
  <p id="a4B">佛知因客相，<a id="a-4C"></a> 起欲为自然，</p>
  <p id="a4D">安住解嗔恚，<a id="a-4E"></a> 亦复为本净。</p>
  <p id="a4F">分别觉于此，<a id="a-4G"></a> 诸行及无行，</p>
  <p id="a4H">又复计泥洹，<a id="a-4I"></a> 则无有三想。</p>
  <p id="a4J">所因界出相，<a id="a-4K"></a> 犹从不解明，</p>
  <p id="a4L">一切所因出，<a id="a-4M"></a> 如巧师合散。</p>
  <p id="a4N">是世身无数，<a id="a-4O"></a> 其形为若干，</p>
  <p id="a4P">佛佥晓了知，<a id="a-4Q"></a> 不自念我知。</p>
  <p id="a4R">犹如于虚空，<a id="a-4S"></a> 十方无边际，</p>
  <p id="a4T">其人中师子，<a id="a-4U"></a> 普知诸境界。</p>
  <p id="a4V">彼最胜圣慧，<a id="a-4W"></a> 极上无崖底，</p>
  <p id="a4X">众人所不及，<a id="a-4Y"></a> 不能知涯际。</p>
  <p id="a4Z">是为第四谊，<a id="a-4a"></a> 圣人离垢秽，</p>
  <p id="a4b">善明识诸界，<a id="a-4c"></a> 因开化众生。</p>
  <p id="a4d">以律启悟意，<a id="a-4e"></a> 所作罪福业，</p>
  <p id="a4f">不复起嗔恚，<a id="a-4g"></a> 其志悉有别。<a id="a-4h"></a>”</p>
  <p data-pb></p>
  <h2 id="a4i">晓众生根本品第十四</h2>
  <p id="a4j">佛告：<a id="a-4k"></a>“族姓子，<a id="a-4l"></a>如来悉能晓了他人众生诸根精进。<a id="a-4m"></a>云何晓了？<a id="a-4n"></a>知于众生软劣根者若中间，<a id="a-4o"></a>亦复有人诸根通利，<a id="a-4p"></a>若殊特根若下劣根，<a id="a-4q"></a>所因其根缘倚思想，<a id="a-4r"></a>其根本际而兴情故，<a id="a-4s"></a>从嗔恚际起愚痴原，<a id="a-4t"></a>如来皆知。<a id="a-4u"></a>诸根想念为何等类，<a id="a-4v"></a>杂碎之秽起淫怒痴，<a id="a-4w"></a>如来至真亦悉知此诸根想念为何等类。<a id="a-4x"></a>其淫怒痴因缘诸根而有所为，<a id="a-4y"></a>从不善缘而有此根，<a id="a-4z"></a>或从无智而有此根，<a id="a-50"></a>或从诸念而有此根，<a id="a-51"></a>如来悉知。<a id="a-52"></a>又复如来知眼诸根，<a id="a-53"></a>耳鼻身口意亦复如是。<a id="a-54"></a>男根、<a id="a-55"></a>女根、<a id="a-56"></a>命根、<a id="a-57"></a>乐根、<a id="a-58"></a>苦根、<a id="a-59"></a>欢根、<a id="a-5A"></a>恐根、<a id="a-5B"></a>观根、<a id="a-5C"></a>信根、<a id="a-5D"></a>进根、<a id="a-5E"></a>意根、<a id="a-5F"></a>定根、<a id="a-5G"></a>慧根、<a id="a-5H"></a>无异根，<a id="a-5I"></a>所当知根悉知此根。<a id="a-5J"></a>其根所由眼根因缘，<a id="a-5K"></a>耳根所住，<a id="a-5L"></a>鼻口身诸所根本，<a id="a-5M"></a>有所立处如来悉知。<a id="a-5N"></a>因耳之缘而有鼻根之所立处，<a id="a-5O"></a>从鼻因缘有立舌根，<a id="a-5P"></a>从舌因缘而立身根，<a id="a-5Q"></a>从身因缘立于眼根，<a id="a-5R"></a>如来悉知。<a id="a-5S"></a>何所众生因从施根而致应戒，<a id="a-5T"></a>如来悉知。<a id="a-5U"></a>此等诸根增减进退，<a id="a-5V"></a>各为分别演布施事。<a id="a-5W"></a>或有众生因从戒根而行布施应戒，<a id="a-5X"></a>如来则为演戒本末。<a id="a-5Y"></a>或有众生从忍辱根而应精进，<a id="a-5Z"></a>如来即为演忍本末。<a id="a-5a"></a>或有众生从精进根而应忍辱，<a id="a-5b"></a>如来则为演其精进之本末也。<a id="a-5c"></a>或有众生因一心根而应智慧，<a id="a-5d"></a>如来则为分别禅思。<a id="a-5e"></a>或有众生从智慧根而应一心，<a id="a-5f"></a>如来则为分别解说诸根增减进退之原。<a id="a-5g"></a>宣畅智慧根力觉意，<a id="a-5h"></a>八由正路三十七品，<a id="a-5i"></a>亦复如是具足周审，<a id="a-5j"></a>演其本末靡不究畅，<a id="a-5k"></a>各为一切而令判了。<a id="a-5l"></a>或有众生从声闻根学缘觉乘，<a id="a-5m"></a>如来知根演声闻乘。<a id="a-5n"></a>或复有人从缘觉根学声闻乘，<a id="a-5o"></a>佛知此等诸根所趣，<a id="a-5p"></a>则为解说缘觉之乘。<a id="a-5q"></a>或有众生从大乘根学于声闻、<a id="a-5r"></a>缘觉之乘，<a id="a-5s"></a>如来悉知此等诸根之所归趣，<a id="a-5t"></a>而为颁宣大乘之业。<a id="a-5u"></a>或有众生各缘异根而学大乘，<a id="a-5v"></a>如来悉知此等诸根各各别异则为解说。<a id="a-5w"></a>无修行根众生之徒，<a id="a-5x"></a>不能修根不应法器，<a id="a-5y"></a>如来见此不应器者因令学观。<a id="a-5z"></a>或人修学根顺应器，<a id="a-60"></a>如来睹之怀来应器，<a id="a-61"></a>则以殷勤为说经道。<a id="a-62"></a>如是，<a id="a-63"></a>族姓子，<a id="a-64"></a>如来悉知一切众生他人身根及其异身，<a id="a-65"></a>诸根所趣所念不同识其本末，<a id="a-66"></a>若不念者晓知诸根从其比类，<a id="a-67"></a>知诸人根志操所应因缘所为而可化者，<a id="a-68"></a>方便从谊坐起经行进退之谊，<a id="a-69"></a>咸达其根，<a id="a-6A"></a>如来悉畅靡所不通而为宣经。<a id="a-6B"></a>是为如来第五之业。<a id="a-6C"></a>”</p>
  <p id="a6D">佛于是颂曰：</p>
  <p id="a6E">“知根广无极，<a id="a-6F"></a> 了众生志性，</p>
  <p id="a6G">其根为何类，<a id="a-6H"></a> 最胜悉知行。</p>
  <p id="a6I">下劣中上妙，<a id="a-6J"></a> 诸根佛所知，</p>
  <p id="a6K">无等伦如是，<a id="a-6L"></a> 从所应解意。</p>
  <p id="a6M">其际欲恶尘，<a id="a-6N"></a> 其根若薄鲜，</p>
  <p id="a6O">若复性卒暴，<a id="a-6P"></a> 假使怀粗犷，</p>
  <p id="a6Q">胜知之何因，<a id="a-6R"></a> 晓了其本末，</p>
  <p id="a6S">其不善无别，<a id="a-6T"></a> 所依当解脱。</p>
  <p id="a6U">从眼意男女，<a id="a-6V"></a> 亦复晓眼根，</p>
  <p id="a6W">苦乐及欢悦，<a id="a-6X"></a> 何从致忧恼。</p>
  <p id="a6Y">所因观义道，<a id="a-6Z"></a> 精进意慧定，</p>
  <p id="a6a">及知他余事，<a id="a-6b"></a> 意勇复如是。</p>
  <p id="a6c">眼因缘耳处，<a id="a-6d"></a> 成致鼻耳舌，</p>
  <p id="a6e">因身至因缘，<a id="a-6f"></a> 得兴立眼耳。</p>
  <p id="a6g">施根志戒禁，<a id="a-6h"></a> 为说布施事；</p>
  <p id="a6i">戒根学布施，<a id="a-6j"></a> 为说戒法谊；</p>
  <p id="a6k">忍根现精进，<a id="a-6l"></a> 为演忍辱事；</p>
  <p id="a6m">精进现忍辱，<a id="a-6n"></a> 为宣精进事；</p>
  <p id="a6o">从智根致禅，<a id="a-6p"></a> 为人说智慧；</p>
  <p id="a6q">从精进致忍，<a id="a-6r"></a> 为人说勤力；</p>
  <p id="a6s">从禅根致慧，<a id="a-6t"></a> 为人说禅思；</p>
  <p id="a6u">从慧根致禅，<a id="a-6v"></a> 为人说圣智；</p>
  <p id="a6w">其声闻乘根，<a id="a-6x"></a> 而至于缘觉，</p>
  <p id="a6y">最胜演声闻，<a id="a-6z"></a> 为舍缘觉义；</p>
  <p id="a70">若志缘觉行，<a id="a-71"></a> 学习声闻行，</p>
  <p id="a72">佛便舍声闻，<a id="a-73"></a> 为讲缘觉事；</p>
  <p id="a74">其根在尊业，<a id="a-75"></a> 斯人学下劣，</p>
  <p id="a76">佛说度无极，<a id="a-77"></a> 分别舍缘觉；</p>
  <p id="a78">见处处有行，<a id="a-79"></a> 胜观为分别，</p>
  <p id="a7A">降以纯熟根，<a id="a-7B"></a> 十力为解说。</p>
  <p id="a7C">众人以何缘，<a id="a-7D"></a> 诸根所应行，</p>
  <p id="a7E">知其志性趣，<a id="a-7F"></a> 报应之所为，</p>
  <p id="a7G">从其尽诸根，<a id="a-7H"></a> 如坐成实本，</p>
  <p id="a7I">自以智慧明，<a id="a-7J"></a> 是世尊分别。<a id="a-7K"></a>”</p>
  <p data-pb></p>
  <h2 id="a7L">普游品第十五</h2>
  <p id="a7M">佛复告：<a id="a-7N"></a>“族姓子，<a id="a-7O"></a>如来皆知，<a id="a-7P"></a>普由一切靡所不达，<a id="a-7Q"></a>密如有知。<a id="a-7R"></a>云何知之？<a id="a-7S"></a>众生必救于真谛界，<a id="a-7T"></a>知众生界或在邪业矣。<a id="a-7U"></a>悉复分别此群生界，<a id="a-7V"></a>必定不定处于邪事报应之力。<a id="a-7W"></a>彼亦如是，<a id="a-7X"></a>其众生界必在决定，<a id="a-7Y"></a>前世宿命报应之果致此功勋，<a id="a-7Z"></a>明识精勤诸根通利应当被训，<a id="a-7a"></a>如来则为广说经典。<a id="a-7b"></a>此等之类，<a id="a-7c"></a>于贤圣说当为应器，<a id="a-7d"></a>如来则观宿本缘迹，<a id="a-7e"></a>寻为如应为演经道。<a id="a-7f"></a>众生之界在不决定，<a id="a-7g"></a>存因缘力为教授相，<a id="a-7h"></a>宜以戒度寻为训诲。<a id="a-7i"></a>如应禁戒不得解脱不致济度，<a id="a-7j"></a>如来则为诱入无本，<a id="a-7k"></a>因缘报应病与药。<a id="a-7l"></a>若从如来听闻经典，<a id="a-7m"></a>奉顺道教便致德果，<a id="a-7n"></a>诸佛世尊由此等故兴出世间。<a id="a-7o"></a>众生没溺永在邪业未立德本，<a id="a-7p"></a>意劣弱颜不为应器，<a id="a-7q"></a>如来至真为讲经道。<a id="a-7r"></a>其不应器令得解脱，<a id="a-7s"></a>如来睹此不应器者观察护之，<a id="a-7t"></a>以是之故菩萨大士被弘誓铠而救济之。<a id="a-7u"></a>又复如来则以三事了贪欲者，<a id="a-7v"></a>世尊或以贪欲人故而兴出矣！<a id="a-7w"></a>又以贪欲而见系缚，<a id="a-7x"></a>欲令出家故兴出矣！<a id="a-7y"></a>或以宿命贪吝缘故而为兴出。<a id="a-7z"></a>又知嗔恚复有三事，<a id="a-80"></a>或以嗔恚而见系缚，<a id="a-81"></a>思想之故，<a id="a-82"></a>故兴出世。<a id="a-83"></a>或有所愿不具足故，<a id="a-84"></a>故兴出世。<a id="a-85"></a>或有宿世阴盖所缠故，<a id="a-86"></a>故兴出世。<a id="a-87"></a>知其愚戆当有三事，<a id="a-88"></a>或有愚戆行无明事，<a id="a-89"></a>或有贪见身故，<a id="a-8A"></a>或有沉吟之故，<a id="a-8B"></a>如来悉知。<a id="a-8C"></a>又如来知则以苦行了本神通，<a id="a-8D"></a>诸根明者因从苦行加痛致神通，<a id="a-8E"></a>懦劣根者以安隐行速成神通；<a id="a-8F"></a>根通利者以勤苦行成神通定，<a id="a-8G"></a>懦劣根者亦因加痛而致神通。<a id="a-8H"></a>以舍因缘行于调和了别神通，<a id="a-8I"></a>不信于道而不休息，<a id="a-8J"></a>当本加杖令成神通，<a id="a-8K"></a>佛悉知之。<a id="a-8L"></a>心性不和其行促暴，<a id="a-8M"></a>知疾可化令致神通，<a id="a-8N"></a>使无暗冥而欢喜悦。<a id="a-8O"></a>或有行者，<a id="a-8P"></a>因集道力使具足成，<a id="a-8Q"></a>如来所知不复勤学。<a id="a-8R"></a>或有所行从修道力而具足成，<a id="a-8S"></a>不因集力；<a id="a-8T"></a>或有所行，<a id="a-8U"></a>不因集力，<a id="a-8V"></a>不行道力而具足成；<a id="a-8W"></a>或有所行从合集力，<a id="a-8X"></a>亦行道力而具足成，<a id="a-8Y"></a>如来悉知。<a id="a-8Z"></a>或有所行，<a id="a-8a"></a>志性和雅其行不应，<a id="a-8b"></a>如来悉知。<a id="a-8c"></a>或有所行，<a id="a-8d"></a>应机成就性不和雅；<a id="a-8e"></a>或有所行，<a id="a-8f"></a>性不和雅所行不成；<a id="a-8g"></a>或有所行，<a id="a-8h"></a>志性和雅所应成就，<a id="a-8i"></a>如来悉知。<a id="a-8j"></a>或有所行，<a id="a-8k"></a>其身清净心口不净；<a id="a-8l"></a>或有所行，<a id="a-8m"></a>口言清净身心不净；<a id="a-8n"></a>或有所行，<a id="a-8o"></a>身口心净；<a id="a-8p"></a>或有所行，<a id="a-8q"></a>其身口心俱不清净，<a id="a-8r"></a>如来悉知。<a id="a-8s"></a>如是之类所可行者，<a id="a-8t"></a>因缘报应所可依倚所从出生一切众生之所行者，<a id="a-8u"></a>如来悉知。<a id="a-8v"></a>慧无损耗，<a id="a-8w"></a>普达悉见。<a id="a-8x"></a>是为如来第六之业。<a id="a-8y"></a>”</p>
  <p id="a8z">佛于是颂曰：</p>
  <p id="a90">“其有因行者，<a id="a-91"></a> 如往悉知之，</p>
  <p id="a92">决定之种类，<a id="a-93"></a> 识别众生界。</p>
  <p id="a94">其不决定者，<a id="a-95"></a> 所行动虚伪，</p>
  <p id="a96">不应器如是，<a id="a-97"></a> 随邪见之业。</p>
  <p id="a98">其贪欲行者，<a id="a-99"></a> 则有三因缘，</p>
  <p id="a9A">嗔恚行复三，<a id="a-9B"></a> 愚戆亦如是。</p>
  <p id="a9C">斯尘欲之界，<a id="a-9D"></a> 无量杂种类，</p>
  <p id="a9E">世尊悉知之，<a id="a-9F"></a> 所行因缘应。</p>
  <p id="a9G">所行勤苦事，<a id="a-9H"></a> 谓意聪达者，</p>
  <p id="a9I">其懦劣之根，<a id="a-9J"></a> 亦复当如是。</p>
  <p id="a9K">诸根通利者，<a id="a-9L"></a> 因行安隐来，</p>
  <p id="a9M">世吼悉护知，<a id="a-9N"></a> 如是等无异。</p>
  <p id="a9O">而行调和者，<a id="a-9P"></a> 而住寂清净，</p>
  <p id="a9Q">则以因此故，<a id="a-9R"></a> 速得致清净。</p>
  <p id="a9S">亦疾成其行，<a id="a-9T"></a> 究竟道调和，</p>
  <p id="a9U">亦复加疾使，<a id="a-9V"></a> 寂然寻欢悦。</p>
  <p id="a9W">合集诸所行，<a id="a-9X"></a> 积累其功德，</p>
  <p id="a9Y">或不以行道，<a id="a-9Z"></a> 而达于道慧。</p>
  <p id="a9a">或有从行道，<a id="a-9b"></a> 而获于成就，</p>
  <p id="a9c">俱知其二事，<a id="a-9d"></a> 从殊特行成。</p>
  <p id="a9e">或有修行者，<a id="a-9f"></a> 志性而和调，</p>
  <p id="a9g">或有应所行，<a id="a-9h"></a> 而不顺应行。</p>
  <p id="a9i">有大人之行，<a id="a-9j"></a> 两事俱清净，</p>
  <p id="a9k">佛普见一切，<a id="a-9l"></a> 无所不晓了。</p>
  <p id="a9m">或有人作行，<a id="a-9n"></a> 其身修清净，</p>
  <p id="a9o">其所言心念，<a id="a-9p"></a> 而不能清净。</p>
  <p id="a9q">或复有修己，<a id="a-9r"></a> 身口行清净，</p>
  <p id="a9s">其心之所为，<a id="a-9t"></a> 未曾行清净。</p>
  <p id="a9u">或有在世间，<a id="a-9v"></a> 身口心清净，</p>
  <p id="a9w">众生之所行，<a id="a-9x"></a> 佛皆见普达。</p>
  <p id="a9y">或有能成就，<a id="a-9z"></a> 或不能究竟，</p>
  <p id="aA0">是为安住佛，<a id="a-A1"></a> 第六所了业。<a id="a-A2"></a>”</p>
  <p data-pb></p>
  <h2 id="aA3">一心定意品第十六</h2>
  <p id="aA4">佛复告：<a id="a-A5"></a>“族姓子，<a id="a-A6"></a>如来至真，<a id="a-A7"></a>知其一心脱门定意正受之业，<a id="a-A8"></a>尘劳嗔恚之所从发，<a id="a-A9"></a>审如有知。<a id="a-AA"></a>云何知之？<a id="a-AB"></a>众生尘欲之所系缚，<a id="a-AC"></a>所因报应而致此缘，<a id="a-AD"></a>当复何缘而致清净，<a id="a-AE"></a>如来悉知。<a id="a-AF"></a>何谓缘报？<a id="a-AG"></a>何谓事业？<a id="a-AH"></a>从不慎念而致缘报，<a id="a-AI"></a>从无明事众生之类而致欲尘，<a id="a-AJ"></a>从无明事而致行矣！<a id="a-AK"></a>从行致识，<a id="a-AL"></a>从识致名色，<a id="a-AM"></a>从名色致六入，<a id="a-AN"></a>从六入致所更，<a id="a-AO"></a>从更致痛，<a id="a-AP"></a>从痛致爱，<a id="a-AQ"></a>从爱致受，<a id="a-AR"></a>从受致有，<a id="a-AS"></a>从有致生，<a id="a-AT"></a>从生致老，<a id="a-AU"></a>从老致尘欲，<a id="a-AV"></a>为报应因致事业，<a id="a-AW"></a>因见致爱，<a id="a-AX"></a>从结爱处，<a id="a-AY"></a>是为缘报，<a id="a-AZ"></a>是为事业，<a id="a-Aa"></a>缘致爱欲尘劳之缚。<a id="a-Ab"></a>彼复何谓缘报？<a id="a-Ac"></a>云何事业令其众生致于清净？<a id="a-Ad"></a>有二报应及十二事，<a id="a-Ae"></a>众生因此而致清净。<a id="a-Af"></a>何谓为二？<a id="a-Ag"></a>一曰、<a id="a-Ah"></a>因从他人闻柔顺谊，<a id="a-Ai"></a>二曰、<a id="a-Aj"></a>内自己身如应念法。<a id="a-Ak"></a>复有二事而致清净：<a id="a-Al"></a>一曰、<a id="a-Am"></a>而一其心专志学问心不愦乱，<a id="a-An"></a>二曰、<a id="a-Ao"></a>晓了方便寂然之谊观察其源。<a id="a-Ap"></a>复有二事而致清净：<a id="a-Aq"></a>一曰、<a id="a-Ar"></a>知无所来发动所起，<a id="a-As"></a>二曰、<a id="a-At"></a>知无有来亦无所至。<a id="a-Au"></a>复有二事而致清净：<a id="a-Av"></a>一曰、<a id="a-Aw"></a>观无所生本无处所，<a id="a-Ax"></a>二曰、<a id="a-Ay"></a>致于灭度亘然寂静。<a id="a-Az"></a>复有二事而致清净：<a id="a-B0"></a>一曰、<a id="a-B1"></a>其行成就无有不办，<a id="a-B2"></a>二曰、<a id="a-B3"></a>明慧之事造其正证。<a id="a-B4"></a>复有二事而致清净：<a id="a-B5"></a>一曰、<a id="a-B6"></a>志修道法顺入脱门，<a id="a-B7"></a>二曰、<a id="a-B8"></a>其本清净至度知见。<a id="a-B9"></a>复有二事而致清净：<a id="a-BA"></a>一曰、<a id="a-BB"></a>至灭尽慧而无所著，<a id="a-BC"></a>二曰、<a id="a-BD"></a>无所生慧常无所倚。<a id="a-BE"></a>复有二事而致清净：<a id="a-BF"></a>一曰、<a id="a-BG"></a>则以至诚而致道德，<a id="a-BH"></a>二曰、<a id="a-BI"></a>常以审实获于成就。<a id="a-BJ"></a>是二报应及二业清净众生，<a id="a-BK"></a>如来悉知。<a id="a-BL"></a>又尘劳结方便无量，<a id="a-BM"></a>清净方便亦复无限；<a id="a-BN"></a>又其尘劳而致清净，<a id="a-BO"></a>便近成就因审观故；<a id="a-BP"></a>又净方便，<a id="a-BQ"></a>随尘劳行而渐近法，<a id="a-BR"></a>摄其慢者，<a id="a-BS"></a>如来圣慧悉达知此拔其因缘。<a id="a-BT"></a>此族姓子，<a id="a-BU"></a>如来之慧寂然于欲，<a id="a-BV"></a>澹泊诸恶不善之法，<a id="a-BW"></a>兴行俱念忽静安隐，<a id="a-BX"></a>行第一禅以能一心，<a id="a-BY"></a>住寂灭界静然正受，<a id="a-BZ"></a>从第一禅起修八解门反覆逆顺而修正受，<a id="a-Ba"></a>所见皆知三昧正受，<a id="a-Bb"></a>显示平等又现定意。<a id="a-Bc"></a>如来三昧无所畏难无能坏者，<a id="a-Bd"></a>如来三昧无有因缘不从方便，<a id="a-Be"></a>如来常定一心不忘，<a id="a-Bf"></a>于诸三昧最为上尊，<a id="a-Bg"></a>常住一定普见一切三昧正受，<a id="a-Bh"></a>其心不退未尝增减，<a id="a-Bi"></a>其所显现无有不定。<a id="a-Bj"></a>如来三昧初无所生，<a id="a-Bk"></a>无能观察，<a id="a-Bl"></a>声闻、<a id="a-Bm"></a>缘觉所不能及，<a id="a-Bn"></a>过诸菩萨及正真觉。<a id="a-Bo"></a>如来三昧无能越者，<a id="a-Bp"></a>卓然殊绝巍巍无量，<a id="a-Bq"></a>一切众生所不能知。<a id="a-Br"></a>如来之慧亘然无际，<a id="a-Bs"></a>无穷无极无可为喻，<a id="a-Bt"></a>以权方便开化声闻令得定意。<a id="a-Bu"></a>如来悉知，<a id="a-Bv"></a>了诸缘觉菩萨行事，<a id="a-Bw"></a>随其应时而教诲之。<a id="a-Bx"></a>是为如来第七之业。<a id="a-By"></a>”</p>
  <p id="aBz">佛于是颂曰：</p>
  <p id="aC0">“众生因缘事，<a id="a-C1"></a> 其尘劳爱欲，</p>
  <p id="aC2">自在悉知之，<a id="a-C3"></a> 其慧无崖底。</p>
  <p id="aC4">如其行清净，<a id="a-C5"></a> 及复不清净，</p>
  <p id="aC6">佛大慧自在，<a id="a-C7"></a> 悉能晓了此。</p>
  <p id="aC8">不慎念报应，<a id="a-C9"></a> 因缘生明慧，</p>
  <p id="aCA">事业无明行，<a id="a-CB"></a> 及其所造作。</p>
  <p id="aCC">识名色如是，<a id="a-CD"></a> 其本情六根，</p>
  <p id="aCE">世尊悉达之，<a id="a-CF"></a> 因缘所事业。</p>
  <p id="aCG">其缘劳尘欲，<a id="a-CH"></a> 所贪诸所作，</p>
  <p id="aCI">睹见其因缘，<a id="a-CJ"></a> 事业于欲行。</p>
  <p id="aCK">思想所缚结，<a id="a-CL"></a> 因是为缘起，</p>
  <p id="aCM">众人所住处，<a id="a-CN"></a> 从是致因缘。</p>
  <p id="aCO">众人所誓愿，<a id="a-CP"></a> 则有二因缘，</p>
  <p id="aCQ">因从人听者，<a id="a-CR"></a> 慎省受其言。</p>
  <p id="aCS">内已如应念，<a id="a-CT"></a> 观诸法悉空，</p>
  <p id="aCU">彼人致解脱，<a id="a-CV"></a> 生死之江海。</p>
  <p id="aCW">寂然而观察，<a id="a-CX"></a> 精勤蠲除二，</p>
  <p id="aCY">思惟而睹之，<a id="a-CZ"></a> 无来无有去，</p>
  <p id="aCa">称量省其源，<a id="a-Cb"></a> 无生亦无终，</p>
  <p id="aCc">彼寂灭入道，<a id="a-Cd"></a> 尔乃为清净。</p>
  <p id="aCe">常住于正行，<a id="a-Cf"></a> 慧者修行三，</p>
  <p id="aCg">其无放逸者，<a id="a-Ch"></a> 遵崇三脱门，</p>
  <p id="aCi">成于灭尽慧，<a id="a-Cj"></a> 至诚逮无生，</p>
  <p id="aCk">是缘报事业，<a id="a-Cl"></a> 清净兴上愿。</p>
  <p id="aCm">最胜一心知，<a id="a-Cn"></a> 常三昧正受，</p>
  <p id="aCo">逮成于寂灭，<a id="a-Cp"></a> 意勇复起立，</p>
  <p id="aCq">观察而思惟，<a id="a-Cr"></a> 一切诸逆顺。</p>
  <p id="aCs">其佛大法王，<a id="a-Ct"></a> 八解门正受，</p>
  <p id="aCu">则以一定意，<a id="a-Cv"></a> 致无量亿定，</p>
  <p id="aCw">无等伦悉见，<a id="a-Cx"></a> 其行而普平。</p>
  <p id="aCy">其心定所行，<a id="a-Cz"></a> 道法无穷极，</p>
  <p id="aD0">由是之行故，<a id="a-D1"></a> 胜心无所定。</p>
  <p id="aD2">若声闻缘觉，<a id="a-D3"></a> 定意亦如是，</p>
  <p id="aD4">诸菩萨若兹，<a id="a-D5"></a> 若干种定意。</p>
  <p id="aD6">安住之意定，<a id="a-D7"></a> 皆超越其上，</p>
  <p id="aD8">如来所修业，<a id="a-D9"></a> 随时慧教化。<a id="a-DA"></a>”</p>
 </body>
</html>