<!doctype html>
<html id="z3IBTOBFn" data-ver="1155">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">大集譬喻王经卷下</h1>
  <p id="a2">“奢利弗。<a id="a-3"></a>譬如有人入宝性中，<a id="a-4"></a>问先入者言：<a id="a-5"></a>‘丈夫，<a id="a-6"></a>诸宝何似何相？<a id="a-7"></a>’于先入者报彼人言：<a id="a-8"></a>‘丈夫，<a id="a-9"></a>汝痴！<a id="a-A"></a>云何名入宝性自见诸宝复问此宝？<a id="a-B"></a>’如是，<a id="a-C"></a>奢利弗，<a id="a-D"></a>若善家子、<a id="a-E"></a>善家女作如是问：<a id="a-F"></a>‘法界何似？<a id="a-G"></a>法界何相？<a id="a-H"></a>’奢利弗，<a id="a-I"></a>于时诸菩萨摩诃萨应著如是铠甲：<a id="a-J"></a>‘我今当示众生如此法界为说令住。<a id="a-K"></a>’奢利弗，<a id="a-L"></a>宝性者，<a id="a-M"></a>所谓法界；<a id="a-N"></a>入宝性丈夫问宝者，<a id="a-O"></a>所谓愚凡夫辈；<a id="a-P"></a>于先入宝性丈夫者，<a id="a-Q"></a>所谓如来阿罗诃三藐三佛陀。</p>
  <p id="aR">“奢利弗，<a id="a-S"></a>譬如大海不作是念：<a id="a-T"></a>‘我出有价诸摩尼宝，<a id="a-U"></a>或出无价诸摩尼宝。<a id="a-V"></a>’如是，<a id="a-W"></a>奢利弗，<a id="a-X"></a>法界亦不作是念：<a id="a-Y"></a>‘有知我已出有限智，<a id="a-Z"></a>或有出无边智。<a id="a-a"></a>’奢利弗，<a id="a-b"></a>但于法界定随所知得有限智，<a id="a-c"></a>又于法界定随所知得无边智。<a id="a-d"></a>奢利弗，<a id="a-e"></a>譬如未竟一日即知若干刹那、<a id="a-f"></a>若干罗婆、<a id="a-g"></a>若干瓶、<a id="a-h"></a>若干筒，<a id="a-i"></a>皆知一日有若干残。<a id="a-j"></a>如是，<a id="a-k"></a>奢利弗，<a id="a-l"></a>未竟出生苦集灭道。<a id="a-m"></a>是故，<a id="a-n"></a>奢利弗，<a id="a-o"></a>菩萨摩诃萨当知此是证信我说菩萨乘善家子、<a id="a-p"></a>善家女未到菩提。<a id="a-q"></a>奢利弗，<a id="a-r"></a>譬如水聚下大地彼不令虚空多。<a id="a-s"></a>如是，<a id="a-t"></a>奢利弗，<a id="a-u"></a>虽恒伽河沙等诸佛世尊已入涅槃，<a id="a-v"></a>而法界不见增减；<a id="a-w"></a>无边诸声闻众灭度，<a id="a-x"></a>而法界亦不见增减。<a id="a-y"></a>是故，<a id="a-z"></a>奢利弗，<a id="a-10"></a>菩萨摩诃萨应著如是铠甲：<a id="a-11"></a>‘所有众生界不见增减，<a id="a-12"></a>法界亦不见增减，<a id="a-13"></a>我等作如是师子吼，<a id="a-14"></a>乃至觉阿耨多罗三藐三菩提。<a id="a-15"></a>’</p>
  <p id="a16">“奢利弗，<a id="a-17"></a>譬如无有是处我分别说，<a id="a-18"></a>有人至海龙王边，<a id="a-19"></a>作如是言：<a id="a-1A"></a>‘我欲得破毛端为百分，<a id="a-1B"></a>以一分毛出一滴水。<a id="a-1C"></a>’时海龙王语彼人言：<a id="a-1D"></a>‘丈夫，<a id="a-1E"></a>汝欲百分破于毛端，<a id="a-1F"></a>以一分毛出一滴水，<a id="a-1G"></a>我不舍大海。<a id="a-1H"></a>’如是，<a id="a-1I"></a>奢利弗，<a id="a-1J"></a>于无边众生界，<a id="a-1K"></a>教授作力令喜大喜，<a id="a-1L"></a>彼作是言：<a id="a-1M"></a>‘我等不堪发阿耨多罗三藐三菩提，<a id="a-1N"></a>而我于法亦不作分。<a id="a-1O"></a>’奢利弗，<a id="a-1P"></a>譬如春后夏月热时，<a id="a-1Q"></a>有人往诣恒伽大河欲饮其水，<a id="a-1R"></a>而有一人障不听饮。<a id="a-1S"></a>奢利弗，<a id="a-1T"></a>于意云何？<a id="a-1U"></a>彼人于彼无主大水聚中而作障碍，<a id="a-1V"></a>得是顺不。<a id="a-1W"></a>”</p>
  <p id="a1X">答言：<a id="a-1Y"></a>“不也，<a id="a-1Z"></a>世尊。<a id="a-1a"></a>”</p>
  <p id="a1b">佛言：<a id="a-1c"></a>“如是，<a id="a-1d"></a>奢利弗，<a id="a-1e"></a>无摄法界、<a id="a-1f"></a>无摄诸佛法中，<a id="a-1g"></a>有发大乘善家子、<a id="a-1h"></a>善家女信解渴仰，<a id="a-1i"></a>而有众生说大乘过令离令断。<a id="a-1j"></a>奢利弗，<a id="a-1k"></a>于意云何？<a id="a-1l"></a>彼人顺不？<a id="a-1m"></a>”</p>
  <p id="a1n">答言：<a id="a-1o"></a>“不也，<a id="a-1p"></a>婆伽婆。<a id="a-1q"></a>不也，<a id="a-1r"></a>修伽多。<a id="a-1s"></a>”</p>
  <p id="a1t">佛言：<a id="a-1u"></a>“是故，<a id="a-1v"></a>奢利弗，<a id="a-1w"></a>善家子、<a id="a-1x"></a>善家女，<a id="a-1y"></a>闻是说已应当速发阿耨多罗三藐三菩提，<a id="a-1z"></a>生欲精进相应用力。<a id="a-20"></a>善家子、<a id="a-21"></a>善家女，<a id="a-22"></a>此深法中，<a id="a-23"></a>当以智观觉无我法。<a id="a-24"></a>奢利弗，<a id="a-25"></a>譬如此大地中有地分所，<a id="a-26"></a>于阎浮洲诸人无用。<a id="a-27"></a>彼何者是？<a id="a-28"></a>所谓坑坎、<a id="a-29"></a>缺崖棘刺、<a id="a-2A"></a>高峻废处。<a id="a-2B"></a>如是，<a id="a-2C"></a>奢利弗，<a id="a-2D"></a>众生界中有诸众生，<a id="a-2E"></a>于诸众生亦无所用。<a id="a-2F"></a>彼何者是？<a id="a-2G"></a>所谓发声闻乘、<a id="a-2H"></a>独觉乘者，<a id="a-2I"></a>彼等于诸众生则无所用。<a id="a-2J"></a>奢利弗，<a id="a-2K"></a>譬如有大地分，<a id="a-2L"></a>阎浮洲人得有用处。<a id="a-2M"></a>彼何者是？<a id="a-2N"></a>所谓具足园林华池，<a id="a-2O"></a>若有出金银处，<a id="a-2P"></a>彼等阎浮洲人得有受用。<a id="a-2Q"></a>如是，<a id="a-2R"></a>奢利弗，<a id="a-2S"></a>众生界中有诸众生，<a id="a-2T"></a>于诸众生得有所用，<a id="a-2U"></a>而彼等少。<a id="a-2V"></a>彼何者是？<a id="a-2W"></a>所谓若发阿耨多罗三藐三菩提，<a id="a-2X"></a>彼等为诸众生而作归依，<a id="a-2Y"></a>毕竟作乐故。<a id="a-2Z"></a>奢利弗，<a id="a-2a"></a>譬如大海中有无价诸摩尼宝，<a id="a-2b"></a>而阎浮洲诸人不得受用。<a id="a-2c"></a>如是，<a id="a-2d"></a>奢利弗，<a id="a-2e"></a>虽诸阿罗汉声闻有无边善根戒、<a id="a-2f"></a>定、<a id="a-2g"></a>智、<a id="a-2h"></a>解脱、<a id="a-2i"></a>解脱知见，<a id="a-2j"></a>而彼等于诸众生则无所用。<a id="a-2k"></a>如诸菩萨摩诃萨所有善根戒、<a id="a-2l"></a>定、<a id="a-2m"></a>智、<a id="a-2n"></a>解脱、<a id="a-2o"></a>解脱知见，<a id="a-2p"></a>彼等为诸众生受用。<a id="a-2q"></a>是故，<a id="a-2r"></a>奢利弗，<a id="a-2s"></a>菩萨摩诃萨应著如是铠甲：<a id="a-2t"></a>‘若不为诸众生受用，<a id="a-2u"></a>毕竟能作乐者非我善根。<a id="a-2v"></a>’</p>
  <p id="a2w">“奢利弗，<a id="a-2x"></a>譬如尼瞿陀子，<a id="a-2y"></a>其形虽小而生时长时多引多覆。<a id="a-2z"></a>如是，<a id="a-30"></a>奢利弗，<a id="a-31"></a>其初发心菩萨摩诃萨善根生时长时，<a id="a-32"></a>当知他诸善根皆所不及最上而住。<a id="a-33"></a>是故，<a id="a-34"></a>奢利弗，<a id="a-35"></a>发菩萨乘善家子、<a id="a-36"></a>善家女，<a id="a-37"></a>虽小善根不可轻贱，<a id="a-38"></a>莫言不增长耶。<a id="a-39"></a>何以故？<a id="a-3A"></a>发大乘人善根若增长时，<a id="a-3B"></a>当知作无量阿僧祇。<a id="a-3C"></a>奢利弗，<a id="a-3D"></a>譬如有人大富多财多受用具，<a id="a-3E"></a>多有贝玉珊瑚金银等，<a id="a-3F"></a>所谓若刹帝利大家子、<a id="a-3G"></a>若婆罗门大家子、<a id="a-3H"></a>若长者大家子，<a id="a-3I"></a>彼等出街市时，<a id="a-3J"></a>谁欲看者看？<a id="a-3K"></a>谁欲至者至？<a id="a-3L"></a>谁欲问者问？<a id="a-3M"></a>尔时所有诸宝大摩尼宝，<a id="a-3N"></a>直多百千欲看者看，<a id="a-3O"></a>欲至者至，<a id="a-3P"></a>欲问者问。<a id="a-3Q"></a>何以故？<a id="a-3R"></a>彼等心大于此卖买。<a id="a-3S"></a>如是，<a id="a-3T"></a>奢利弗，<a id="a-3U"></a>菩萨摩诃萨于诸佛法此大乘中，<a id="a-3V"></a>欲问者问，<a id="a-3W"></a>欲说者说。<a id="a-3X"></a>何以故？<a id="a-3Y"></a>彼等信大如是言说不断，<a id="a-3Z"></a>欲至者至，<a id="a-3a"></a>欲问者问，<a id="a-3b"></a>欲看者看，<a id="a-3c"></a>欲说者说。<a id="a-3d"></a>奢利弗，<a id="a-3e"></a>譬如所有大摩尼宝，<a id="a-3f"></a>其价乃大直多百千。<a id="a-3g"></a>奢利弗，<a id="a-3h"></a>于意云何？<a id="a-3i"></a>彼大价摩尼宝，<a id="a-3j"></a>颇与水精得共居不？<a id="a-3k"></a>”</p>
  <p id="a3l">答言：<a id="a-3m"></a>“不也，<a id="a-3n"></a>婆伽婆。<a id="a-3o"></a>不也，<a id="a-3p"></a>修伽多。<a id="a-3q"></a>何以故？<a id="a-3r"></a>世尊，<a id="a-3s"></a>其摩尼宝，<a id="a-3t"></a>自与摩尼宝居，<a id="a-3u"></a>不共水精等，<a id="a-3v"></a>亦不可为喻。<a id="a-3w"></a>”</p>
  <p id="a3x">佛言：<a id="a-3y"></a>“如是，<a id="a-3z"></a>奢利弗，<a id="a-40"></a>菩萨乘善家子、<a id="a-41"></a>善家女，<a id="a-42"></a>与发大乘众生，<a id="a-43"></a>应当共居共行共游，<a id="a-44"></a>亲近承顺给侍，<a id="a-45"></a>善事共修多业，<a id="a-46"></a>彼于其间发觉令忆，<a id="a-47"></a>以如是故即随当学。<a id="a-48"></a>奢利弗，<a id="a-49"></a>譬如有人欲学于射，<a id="a-4A"></a>彼当忆念亲近射师。<a id="a-4B"></a>何以故？<a id="a-4C"></a>彼学此处，<a id="a-4D"></a>当须其间发觉令忆而慰喻之，<a id="a-4E"></a>如是取弓，<a id="a-4F"></a>如是作拳，<a id="a-4G"></a>如是把弓，<a id="a-4H"></a>如是放箭。<a id="a-4I"></a>以其射师发觉令忆及慰喻故，<a id="a-4J"></a>彼即随学当得成就。<a id="a-4K"></a>如是，<a id="a-4L"></a>奢利弗，<a id="a-4M"></a>彼发大乘诸善家子、<a id="a-4N"></a>善家女，<a id="a-4O"></a>应当亲近如来阿罗诃三藐三佛陀随顺供养；<a id="a-4P"></a>于发大乘诸善家子、<a id="a-4Q"></a>善家女所，<a id="a-4R"></a>应当共居共行共游共念。<a id="a-4S"></a>彼发大乘诸善家子、<a id="a-4T"></a>善家女，<a id="a-4U"></a>亲近随顺供养已，<a id="a-4V"></a>彼应其间发觉令忆，<a id="a-4W"></a>复当慰喻；<a id="a-4X"></a>彼于其间发觉令忆及慰喻时，<a id="a-4Y"></a>即随当学，<a id="a-4Z"></a>此是陀那波罗蜜，<a id="a-4a"></a>此是尸罗波罗蜜，<a id="a-4b"></a>此是羼帝波罗蜜，<a id="a-4c"></a>此是毗梨耶波罗蜜，<a id="a-4d"></a>此是弟耶那波罗蜜，<a id="a-4e"></a>此是般若波罗蜜，<a id="a-4f"></a>此是方便波罗蜜，<a id="a-4g"></a>如是当学；<a id="a-4h"></a>普遍种智所有善根，<a id="a-4i"></a>彼应其间发觉令忆复当慰喻，<a id="a-4j"></a>彼即随当学而得成就。</p>
  <p id="a4k">“奢利弗，<a id="a-4l"></a>譬如转轮王，<a id="a-4m"></a>于阎浮洲中所去游处，<a id="a-4n"></a>阎浮洲人不惊不怖不伤不损，<a id="a-4o"></a>多舍金银令住十善业道，<a id="a-4p"></a>作如是行。<a id="a-4q"></a>其转轮王行时，<a id="a-4r"></a>多有百千俱致那由多众生，<a id="a-4s"></a>悲泣忆念转轮王功德。<a id="a-4t"></a>如是，<a id="a-4u"></a>奢利弗，<a id="a-4v"></a>菩萨摩诃萨于诸佛刹行时游时，<a id="a-4w"></a>彼应当学诸佛胜德，<a id="a-4x"></a>在在行处顺法界行。<a id="a-4y"></a>彼去游处，<a id="a-4z"></a>令诸众生不惊不怖不伤不损，<a id="a-50"></a>多舍金银令诸众生住于十善业道，<a id="a-51"></a>于十善业道上上令生，<a id="a-52"></a>当如是行至无漏地。<a id="a-53"></a>当如是作，<a id="a-54"></a>所有行处彼诸人等，<a id="a-55"></a>当学当念，<a id="a-56"></a>此是我善友行，<a id="a-57"></a>于诸善法摄者、<a id="a-58"></a>作力者、<a id="a-59"></a>作觉者、<a id="a-5A"></a>说甚深处者、<a id="a-5B"></a>摄我等者所行去处。<a id="a-5C"></a>奢利弗，<a id="a-5D"></a>菩萨摩诃萨，<a id="a-5E"></a>应学如是胜上功德。</p>
  <p id="a5F">“奢利弗，<a id="a-5G"></a>譬如彼转轮王所去游处次第行处，<a id="a-5H"></a>彼时多有百千俱致那由多无量众生欢喜欲得彼来。<a id="a-5I"></a>何以故？<a id="a-5J"></a>彼以善法教诸众生，<a id="a-5K"></a>彼以善法摄诸众生。<a id="a-5L"></a>如是，<a id="a-5M"></a>奢利弗，<a id="a-5N"></a>菩萨摩诃萨应著如是铠甲，<a id="a-5O"></a>我所去处次第行处，<a id="a-5P"></a>于种种方诸佛刹中，<a id="a-5Q"></a>彼时多有百千俱致那由多众生欢喜欲得彼来。<a id="a-5R"></a>何以故？<a id="a-5S"></a>彼当教诸众生善法，<a id="a-5T"></a>又有种种善巧方便当摄众生。<a id="a-5U"></a>奢利弗，<a id="a-5V"></a>譬如彼大价摩尼宝直多百千，<a id="a-5W"></a>彼欲求时从何处得，<a id="a-5X"></a>当于卖处。<a id="a-5Y"></a>如是，<a id="a-5Z"></a>奢利弗，<a id="a-5a"></a>菩萨摩诃萨随其方便见诸众生堪为成器，<a id="a-5b"></a>彼处彼处而作方便教以善根，<a id="a-5c"></a>后当与取，<a id="a-5d"></a>种种善巧方便求已，<a id="a-5e"></a>教诸众生合善法中，<a id="a-5f"></a>劝于菩提心中。</p>
  <p id="a5g">“奢利弗，<a id="a-5h"></a>譬如若诸王子、<a id="a-5i"></a>若王大臣诸子聚集坐已共作是议，<a id="a-5j"></a>如是当取王位，<a id="a-5k"></a>当制王法，<a id="a-5l"></a>当持王位，<a id="a-5m"></a>当宣王教。<a id="a-5n"></a>如是，<a id="a-5o"></a>奢利弗，<a id="a-5p"></a>诸菩萨摩诃萨炽盛修诸善根，<a id="a-5q"></a>承事多百千俱致那由多诸佛种诸善根，<a id="a-5r"></a>善修于慈常能普念，<a id="a-5s"></a>行于大悲喜菩提心，<a id="a-5t"></a>念道场故而行于舍。<a id="a-5u"></a>彼如是等大信者、<a id="a-5v"></a>欲作师子吼者、<a id="a-5w"></a>欲澍法雨者、<a id="a-5x"></a>欲击法鼓者、<a id="a-5y"></a>欲吹法螺者、<a id="a-5z"></a>欲竖法幢者、<a id="a-60"></a>欲安法船者、<a id="a-61"></a>欲度诸堕四流众生者、<a id="a-62"></a>无量劫欲著铠甲者、<a id="a-63"></a>欲著大慈大悲大喜大舍牢铠甲者、<a id="a-64"></a>欲转无上法轮者、<a id="a-65"></a>欲降伏魔罗及眷属者、<a id="a-66"></a>欲著不思铠甲者、<a id="a-67"></a>欲著无比铠甲者、<a id="a-68"></a>欲著诸三界最胜最上铠甲者，<a id="a-69"></a>如是等类诸善家子，<a id="a-6A"></a>一处集坐共作是议：<a id="a-6B"></a>‘我等应当摄诸众生于彼无漏诸善根中！<a id="a-6C"></a>我等应当令诸众生回向涅槃界！<a id="a-6D"></a>我等应当苏息诸众生于无为涅槃界中！<a id="a-6E"></a>’</p>
  <p id="a6F">“奢利弗，<a id="a-6G"></a>譬如若诸王子、<a id="a-6H"></a>若王大臣诸子聚集坐时，<a id="a-6I"></a>余下贱人不得至于彼处。<a id="a-6J"></a>如是，<a id="a-6K"></a>奢利弗，<a id="a-6L"></a>诸菩萨摩诃萨聚集坐时，<a id="a-6M"></a>余少分智具足诸众生等，<a id="a-6N"></a>不能见示如是境界，<a id="a-6O"></a>如诸菩萨摩诃萨示现。<a id="a-6P"></a>奢利弗，<a id="a-6Q"></a>譬如大海有众生身大如虮子，<a id="a-6R"></a>复有众生身大百踰阇那，<a id="a-6S"></a>复有众生身乃至七百踰阇那。<a id="a-6T"></a>奢利弗，<a id="a-6U"></a>于汝意云何？<a id="a-6V"></a>岂彼大海不容彼等小身众生，<a id="a-6W"></a>若彼大身诸众生耶？<a id="a-6X"></a>”</p>
  <p id="a6Y">答言：<a id="a-6Z"></a>“不也，<a id="a-6a"></a>婆伽婆。<a id="a-6b"></a>不也，<a id="a-6c"></a>修伽多，<a id="a-6d"></a>非是大海不容。<a id="a-6e"></a>世尊，<a id="a-6f"></a>由造业故彼诸众生成于小身，<a id="a-6g"></a>由造业故彼诸众生成于大身。<a id="a-6h"></a>”</p>
  <p id="a6i">佛言：<a id="a-6j"></a>“如是，<a id="a-6k"></a>奢利弗，<a id="a-6l"></a>以发愿力故，<a id="a-6m"></a>诸声闻少智。<a id="a-6n"></a>然如来阿罗诃三藐三佛陀，<a id="a-6o"></a>有不可量阿僧祇不可思不可称无边不可说智。<a id="a-6p"></a>何以故？<a id="a-6q"></a>彼昔行菩萨行，<a id="a-6r"></a>有不可量阿僧祇不可思不可称无边不可说愿，<a id="a-6s"></a>以造彼业成就乃至到无碍智最胜功德。<a id="a-6t"></a>奢利弗，<a id="a-6u"></a>譬如大海，<a id="a-6v"></a>有诸众生与摩尼宝不相近合不知彼名，<a id="a-6w"></a>何况受用？<a id="a-6x"></a>如是，<a id="a-6y"></a>奢利弗，<a id="a-6z"></a>有诸善家子等于此法律中生，<a id="a-70"></a>于彼法海具足游者，<a id="a-71"></a>其诸声闻、<a id="a-72"></a>独觉犹不知彼三摩地名，<a id="a-73"></a>何况具足诸三摩地而欲当行？<a id="a-74"></a>以具足三摩地故名如来阿罗诃三藐三佛陀。</p>
  <p id="a75">“奢利弗，<a id="a-76"></a>譬如射师作手作法，<a id="a-77"></a>所放箭处彼处不虚。<a id="a-78"></a>如是，<a id="a-79"></a>奢利弗，<a id="a-7A"></a>有善方便菩萨摩诃萨，<a id="a-7B"></a>以善方便摄取，<a id="a-7C"></a>般若波罗蜜具足，<a id="a-7D"></a>彼若发心当即不虚，<a id="a-7E"></a>无不摄取，<a id="a-7F"></a>无不回向阿耨多罗三藐三菩提。<a id="a-7G"></a>彼菩提心即不入欲嗔痴，<a id="a-7H"></a>非欲所染，<a id="a-7I"></a>非嗔所恶，<a id="a-7J"></a>非痴所迷。<a id="a-7K"></a>彼若发菩提心，<a id="a-7L"></a>即不入色乃至不入识，<a id="a-7M"></a>不入我乃至不入受，<a id="a-7N"></a>非眼界非色界，<a id="a-7O"></a>不入眼识界乃至非意界、<a id="a-7P"></a>非法界，<a id="a-7Q"></a>不入意识界。<a id="a-7R"></a>彼若发菩提心即离欲嗔痴，<a id="a-7S"></a>若无欲嗔痴即有大慈大悲大喜大舍，<a id="a-7T"></a>若有大慈大悲大喜大舍即不可得，<a id="a-7U"></a>若不可得即无生灭。<a id="a-7V"></a>若无生灭即无断常，<a id="a-7W"></a>若无断常是名发菩提心。<a id="a-7X"></a>虚空界极法界究竟，<a id="a-7Y"></a>虚空界业合方便智，<a id="a-7Z"></a>是名发菩提心。<a id="a-7a"></a>奢利弗，<a id="a-7b"></a>譬如宝树生时长时非无诸宝功能。<a id="a-7c"></a>如是，<a id="a-7d"></a>奢利弗，<a id="a-7e"></a>菩萨摩诃萨以诸善根回向阿耨多罗三藐三菩提，<a id="a-7f"></a>共摄大慈大悲大喜大舍。<a id="a-7g"></a>奢利弗，<a id="a-7h"></a>以是义故，<a id="a-7i"></a>当知菩萨摩诃萨发阿耨多罗三藐三菩提心犹如宝树。</p>
  <p id="a7j">“奢利弗，<a id="a-7k"></a>譬如此三千大千世界所有诸树诸草枝叶，<a id="a-7l"></a>彼等皆为灯炷。<a id="a-7m"></a>此三千大千世界所有诸须弥山王，<a id="a-7n"></a>轮山、<a id="a-7o"></a>大轮山王、<a id="a-7p"></a>目真邻陀山、<a id="a-7q"></a>大目真邻陀山王，<a id="a-7r"></a>余诸黑山及诸石山，<a id="a-7s"></a>彼等皆为灯器。<a id="a-7t"></a>此三千大千世界所有流泉陂池、<a id="a-7u"></a>泊河、<a id="a-7v"></a>小河、<a id="a-7w"></a>大河、<a id="a-7x"></a>大海，<a id="a-7y"></a>彼等皆为油满。<a id="a-7z"></a>若有声闻乘、<a id="a-80"></a>独觉乘善家子、<a id="a-81"></a>善家女，<a id="a-82"></a>在如来阿罗诃三藐三佛陀前，<a id="a-83"></a>燃彼诸灯。<a id="a-84"></a>奢利弗，<a id="a-85"></a>于意云何？<a id="a-86"></a>彼善家子、<a id="a-87"></a>善家女，<a id="a-88"></a>彼因缘故福德多不？<a id="a-89"></a>”</p>
  <p id="a8A">答言：<a id="a-8B"></a>“甚多！<a id="a-8C"></a>大德婆伽婆。<a id="a-8D"></a>甚多！<a id="a-8E"></a>大德修伽多。<a id="a-8F"></a>”</p>
  <p id="a8G">佛言：<a id="a-8H"></a>“奢利弗，<a id="a-8I"></a>于意云何？<a id="a-8J"></a>若发大乘善家子、<a id="a-8K"></a>善家女，<a id="a-8L"></a>乃至施一灯，<a id="a-8M"></a>彼因缘故何者福多？<a id="a-8N"></a>”</p>
  <p id="a8O">如是语已，<a id="a-8P"></a>奢利弗言：<a id="a-8Q"></a>“世尊，<a id="a-8R"></a>发大乘者乃至施一灯，<a id="a-8S"></a>福德是多，<a id="a-8T"></a>非声闻乘、<a id="a-8U"></a>独觉乘以无边阿僧祇无量灯施。<a id="a-8V"></a>”</p>
  <p id="a8W">如是语已，<a id="a-8X"></a>佛言：<a id="a-8Y"></a>“奢利弗，<a id="a-8Z"></a>甚善！<a id="a-8a"></a>甚善！<a id="a-8b"></a>奢利弗，<a id="a-8c"></a>如是，<a id="a-8d"></a>如是，<a id="a-8e"></a>如汝所说。<a id="a-8f"></a>何以故？<a id="a-8g"></a>若诸菩萨摩诃萨陀那波罗蜜，<a id="a-8h"></a>即诸众生陀那波罗蜜。<a id="a-8i"></a>若诸菩萨陀那波罗蜜，<a id="a-8j"></a>彼诸众生即得饮食、<a id="a-8k"></a>衣服、<a id="a-8l"></a>璎珞乘等受用众具。<a id="a-8m"></a>若诸菩萨陀那波罗蜜，<a id="a-8n"></a>彼诸众生即得长者财谷仓库等受用众具，<a id="a-8o"></a>亦得田宅、<a id="a-8p"></a>园林殿堂、<a id="a-8q"></a>城邑聚落、<a id="a-8r"></a>国土王都等受用众具。<a id="a-8s"></a>奢利弗，<a id="a-8t"></a>略说诸菩萨尸罗、<a id="a-8u"></a>羼帝、<a id="a-8v"></a>毗梨耶、<a id="a-8w"></a>第耶那、<a id="a-8x"></a>般若。<a id="a-8y"></a>彼破尸罗众生，<a id="a-8z"></a>乃至无智众生，<a id="a-90"></a>当得智慧。<a id="a-91"></a>何以故？<a id="a-92"></a>彼初发心如散种子，<a id="a-93"></a>当如是见。<a id="a-94"></a>彼修行已犹如种子增长，<a id="a-95"></a>不退转地如成枝叶，<a id="a-96"></a>一生补处犹如出华，<a id="a-97"></a>彼如来地犹如成果，<a id="a-98"></a>随众生欲如是聚果，<a id="a-99"></a>如来涅槃当如是见。<a id="a-9A"></a>奢利弗，<a id="a-9B"></a>以是义故，<a id="a-9C"></a>当知由初发心如来出生，<a id="a-9D"></a>由于如来出诸众生所有乐具，<a id="a-9E"></a>亦由如来出诸声闻、<a id="a-9F"></a>独觉。<a id="a-9G"></a>奢利弗，<a id="a-9H"></a>以是义故，<a id="a-9I"></a>善家子、<a id="a-9J"></a>善家女所有善根，<a id="a-9K"></a>皆当回向阿耨多罗三藐三菩提。</p>
  <p id="a9L">“奢利弗，<a id="a-9M"></a>譬如月轮出时，<a id="a-9N"></a>此阎浮洲所有流泉陂池、<a id="a-9O"></a>泊河、<a id="a-9P"></a>小河、<a id="a-9Q"></a>大河，<a id="a-9R"></a>彼处皆见月轮，<a id="a-9S"></a>而彼月天子于自宫不动，<a id="a-9T"></a>彼之月轮不近一处，<a id="a-9U"></a>而于诸处现月轮影。<a id="a-9V"></a>如是，<a id="a-9W"></a>奢利弗，<a id="a-9X"></a>住十地菩萨摩诃萨，<a id="a-9Y"></a>多诸佛刹乃至多百千俱致那由多佛刹自身示现，<a id="a-9Z"></a>彼诸佛刹所有村城聚落国土王都诸处，<a id="a-9a"></a>菩萨摩诃萨自身示现，<a id="a-9b"></a>有处示现陀那波罗蜜，<a id="a-9c"></a>或复舍头手足眼耳，<a id="a-9d"></a>或舍皮肉筋骨髓心，<a id="a-9e"></a>或舍子女妻妾宅舍村城聚落国土王都。<a id="a-9f"></a>或现无罪法祀大会，<a id="a-9g"></a>须食与食，<a id="a-9h"></a>须饮与饮，<a id="a-9i"></a>如是乃至骑乘衣服鬘香涂香床座倚枕灯明等示现舍时，<a id="a-9j"></a>为摄悭惜众生故，<a id="a-9k"></a>乃至为舍五受聚故。<a id="a-9l"></a>有处示现尸罗波罗蜜，<a id="a-9m"></a>不缺不穿不斑不杂，<a id="a-9n"></a>亦如牦牛护尾，<a id="a-9o"></a>为摄破戒众生故，<a id="a-9p"></a>乃至令住三解脱门故。<a id="a-9q"></a>有处示现羼帝波罗蜜，<a id="a-9r"></a>若截手足及以挑眼自无嗔恚，<a id="a-9s"></a>为摄高慢嗔毒众生耽富贵者故，<a id="a-9t"></a>乃至令住无生法忍故。<a id="a-9u"></a>有处示现毗梨耶波罗蜜，<a id="a-9v"></a>为懈怠众生炽然精进故，<a id="a-9w"></a>厌离自乐令诸众生住乐故，<a id="a-9x"></a>为摄懈怠小精进众生令住精进故，<a id="a-9y"></a>乃至令住十地故。<a id="a-9z"></a>有处示现弟耶那波罗蜜，<a id="a-A0"></a>游戏弟耶那解脱三摩地三摩钵帝，<a id="a-A1"></a>为摄失念不正知无三摩地心乱心众生故。<a id="a-A2"></a>乃至令住金刚三摩地故。<a id="a-A3"></a>有处示现般若波罗蜜。<a id="a-A4"></a>说难度深佛法故。<a id="a-A5"></a>处非处地非地。<a id="a-A6"></a>如众生行为说法故。<a id="a-A7"></a>如是奢利弗。<a id="a-A8"></a>住十地菩萨摩诃萨。<a id="a-A9"></a>巧摄方便般若波罗蜜具足。<a id="a-AA"></a>如所欲得如是能作。<a id="a-AB"></a>如诸众生信诸波罗蜜，<a id="a-AC"></a>如是为诸众生示现诸波罗蜜。<a id="a-AD"></a>如诸众生信色，<a id="a-AE"></a>如是为诸众生示现于色，<a id="a-AF"></a>如信法本，<a id="a-AG"></a>如是为诸众生说法，<a id="a-AH"></a>令彼众生当得不退转阿耨多罗三藐三菩提。</p>
  <p id="aAI">“奢利弗，<a id="a-AJ"></a>譬如有树能与诸欲，<a id="a-AK"></a>若有众生欲得诸宝来到其边，<a id="a-AL"></a>令彼众生所欲得满，<a id="a-AM"></a>若食若衣若璎珞。<a id="a-AN"></a>若其众生所须诸宝，<a id="a-AO"></a>金、<a id="a-AP"></a>银、<a id="a-AQ"></a>毗琉璃、<a id="a-AR"></a>玻瓈、<a id="a-AS"></a>赤真珠、<a id="a-AT"></a>玛瑙、<a id="a-AU"></a>砗磲，<a id="a-AV"></a>如彼众生有所须欲，<a id="a-AW"></a>诸宝即生，<a id="a-AX"></a>彼与众生。<a id="a-AY"></a>诸所欲树，<a id="a-AZ"></a>若割若破若斫，<a id="a-Aa"></a>不见其树割处、<a id="a-Ab"></a>破处及斫损处，<a id="a-Ac"></a>转更增长出种种宝。<a id="a-Ad"></a>如是，<a id="a-Ae"></a>奢利弗，<a id="a-Af"></a>住十地菩萨摩诃萨，<a id="a-Ag"></a>有处示现陀那波罗蜜，<a id="a-Ah"></a>有处示现尸罗、<a id="a-Ai"></a>羼帝、<a id="a-Aj"></a>毗梨耶、<a id="a-Ak"></a>弟耶那、<a id="a-Al"></a>般若波罗蜜、<a id="a-Am"></a>巧方便为首，<a id="a-An"></a>有处示现生四天王天、<a id="a-Ao"></a>三十三天、<a id="a-Ap"></a>须夜摩天、<a id="a-Aq"></a>兜率多天、<a id="a-Ar"></a>化乐天、<a id="a-As"></a>他化自在天、<a id="a-At"></a>诸魔罗身天，<a id="a-Au"></a>乃至诸梵身天、<a id="a-Av"></a>梵光天、<a id="a-Aw"></a>梵众天、<a id="a-Ax"></a>梵辅天、<a id="a-Ay"></a>大梵天、<a id="a-Az"></a>光天、<a id="a-B0"></a>少光天、<a id="a-B1"></a>无量光天、<a id="a-B2"></a>净天、<a id="a-B3"></a>少净天、<a id="a-B4"></a>无量净天、<a id="a-B5"></a>遍净天、<a id="a-B6"></a>广天、<a id="a-B7"></a>少广天、<a id="a-B8"></a>无量广天、<a id="a-B9"></a>广果天、<a id="a-BA"></a>无热天、<a id="a-BB"></a>善见天、<a id="a-BC"></a>善现天，<a id="a-BD"></a>乃至生阿迦尼吒天，<a id="a-BE"></a>示现自身说法；<a id="a-BF"></a>有处示现有想无想众生乃至非想非非想天，<a id="a-BG"></a>有处示现此阎浮洲作转轮王身，<a id="a-BH"></a>为众生说法；<a id="a-BI"></a>有处示现转轮王四分中一分王形色，<a id="a-BJ"></a>有处示现力转轮王形色，<a id="a-BK"></a>有处示现刹帝利、<a id="a-BL"></a>长者、<a id="a-BM"></a>大臣、<a id="a-BN"></a>王臣、<a id="a-BO"></a>小男、<a id="a-BP"></a>小女、<a id="a-BQ"></a>归女、<a id="a-BR"></a>丈夫、<a id="a-BS"></a>沙门、<a id="a-BT"></a>婆罗门、<a id="a-BU"></a>尼楗梵志、<a id="a-BV"></a>天、<a id="a-BW"></a>龙、<a id="a-BX"></a>夜叉、<a id="a-BY"></a>楗闼婆、<a id="a-BZ"></a>阿修罗、<a id="a-Ba"></a>伽留茶、<a id="a-Bb"></a>紧那罗、<a id="a-Bc"></a>摩睺罗伽、<a id="a-Bd"></a>人非人等乃至依城者形色，<a id="a-Be"></a>有处示现声闻、<a id="a-Bf"></a>独觉形色，<a id="a-Bg"></a>有处示现下兜率宫，<a id="a-Bh"></a>或入母胎，<a id="a-Bi"></a>或出生，<a id="a-Bj"></a>或梵释捧接，<a id="a-Bk"></a>或行七步，<a id="a-Bl"></a>或口出言：<a id="a-Bm"></a>‘我是世间尊胜，<a id="a-Bn"></a>当穷生死！<a id="a-Bo"></a>’或诣学堂，<a id="a-Bp"></a>或入天祠，<a id="a-Bq"></a>或处宫内，<a id="a-Br"></a>或在阎浮树下，<a id="a-Bs"></a>或身出家，<a id="a-Bt"></a>或至道场，<a id="a-Bu"></a>或降魔罗军众，<a id="a-Bv"></a>或证无上菩提，<a id="a-Bw"></a>或转法轮，<a id="a-Bx"></a>或为四众八部说法，<a id="a-By"></a>或现涅槃，<a id="a-Bz"></a>或一全身，<a id="a-C0"></a>或如芥子，<a id="a-C1"></a>或炽正法，<a id="a-C2"></a>或现法灭。<a id="a-C3"></a>奢利弗，<a id="a-C4"></a>略说如诸众生所信说法者，<a id="a-C5"></a>是诸菩萨摩诃萨自身示现，<a id="a-C6"></a>为成熟诸众生故。<a id="a-C7"></a>如诸众生信诸法本，<a id="a-C8"></a>是诸菩萨摩诃萨，<a id="a-C9"></a>为诸众生说于法本，<a id="a-CA"></a>令彼诸众生等得不退转阿耨多罗三藐三菩提。</p>
  <p id="aCB">“奢利弗，<a id="a-CC"></a>譬如幻师、<a id="a-CD"></a>若幻师弟子，<a id="a-CE"></a>住四大道示种种幻，<a id="a-CF"></a>所谓象马车步。<a id="a-CG"></a>奢利弗，<a id="a-CH"></a>于意云何？<a id="a-CI"></a>彼四分兵来处去处，<a id="a-CJ"></a>十方诸世界中可得知不？<a id="a-CK"></a>”</p>
  <p id="aCL">答言：<a id="a-CM"></a>“不也，<a id="a-CN"></a>婆伽婆。<a id="a-CO"></a>不也，<a id="a-CP"></a>修伽多。<a id="a-CQ"></a>彼幻来去不可得知，<a id="a-CR"></a>而彼幻非无因。<a id="a-CS"></a>”</p>
  <p id="aCT">佛言：<a id="a-CU"></a>“如是，<a id="a-CV"></a>奢利弗，<a id="a-CW"></a>彼佛智若来若去，<a id="a-CX"></a>十方诸世界中亦不可知。<a id="a-CY"></a>如来阿罗诃三藐三佛陀，<a id="a-CZ"></a>以是智具足故，<a id="a-Ca"></a>十方诸世界中诸众生所有心行皆如实知，<a id="a-Cb"></a>而彼智非无因，<a id="a-Cc"></a>彼智最上当如是见。<a id="a-Cd"></a>奢利弗，<a id="a-Ce"></a>譬如有人被捉咽喉，<a id="a-Cf"></a>则诸处根皆当被捉。<a id="a-Cg"></a>如是，<a id="a-Ch"></a>奢利弗，<a id="a-Ci"></a>若善家子、<a id="a-Cj"></a>善家女，<a id="a-Ck"></a>以遍智心、<a id="a-Cl"></a>菩提心中入诸佛法，<a id="a-Cm"></a>请诸众生，<a id="a-Cn"></a>摄诸众生，<a id="a-Co"></a>持诸众生。</p>
  <p id="aCp">“奢利弗，<a id="a-Cq"></a>譬如有人寿命百岁，<a id="a-Cr"></a>将一滴水来与如来阿罗诃三藐三佛陀，<a id="a-Cs"></a>作如是言：<a id="a-Ct"></a>‘世尊，<a id="a-Cu"></a>我寄此一滴水，<a id="a-Cv"></a>愿为持之莫杂余水。<a id="a-Cw"></a>’如来取已掷恒伽大河中，<a id="a-Cx"></a>掷已彼一滴水向于大海。<a id="a-Cy"></a>时彼寿百岁人过岁还来，<a id="a-Cz"></a>作如是言：<a id="a-D0"></a>‘世尊，<a id="a-D1"></a>与我前所寄一滴之水，<a id="a-D2"></a>不令杂余水者。<a id="a-D3"></a>’奢利弗。<a id="a-D4"></a>如来阿罗诃三藐三佛陀有如是智，<a id="a-D5"></a>谓不思智、<a id="a-D6"></a>无比智、<a id="a-D7"></a>出三界智，<a id="a-D8"></a>如来阿罗诃三藐三佛陀具是智已，<a id="a-D9"></a>从大海出彼前所寄一滴之水不杂余水，<a id="a-DA"></a>还与彼人。<a id="a-DB"></a>如是，<a id="a-DC"></a>奢利弗，<a id="a-DD"></a>如来阿罗诃三藐三佛陀，<a id="a-DE"></a>非一佛刹中说法，<a id="a-DF"></a>亦非二三四五，<a id="a-DG"></a>乃至非千佛刹中说法，<a id="a-DH"></a>种种善巧方便教化众生。<a id="a-DI"></a>何以故？<a id="a-DJ"></a>如来阿罗诃三藐三佛陀，<a id="a-DK"></a>不可量阿僧祇不可称不可说无量千佛刹中说法，<a id="a-DL"></a>种种善巧方便教化众生。</p>
  <p id="aDM">“奢利弗，<a id="a-DN"></a>譬如春后夏月正炽热时，<a id="a-DO"></a>有一丈夫乃与大众欲过旷野，<a id="a-DP"></a>彼于行时远见焰动，<a id="a-DQ"></a>彼人慰喻彼大众言：<a id="a-DR"></a>‘汝等但来，<a id="a-DS"></a>有水可饮。<a id="a-DT"></a>’尔时，<a id="a-DU"></a>彼人令彼大众望水不绝，<a id="a-DV"></a>速出旷野便得苏息，<a id="a-DW"></a>不损不伤安隐无畏至自境界。<a id="a-DX"></a>如是，<a id="a-DY"></a>奢利弗，<a id="a-DZ"></a>如来阿罗诃三藐三佛陀，<a id="a-Da"></a>令诸声闻欲入阿罗汉果，<a id="a-Db"></a>为其说法如阿罗汉所作相应精勤用力，<a id="a-Dc"></a>彼既作已便获其利。<a id="a-Dd"></a>奢利弗，<a id="a-De"></a>若信是法，<a id="a-Df"></a>彼即信无尘法；<a id="a-Dg"></a>若信无尘法，<a id="a-Dh"></a>彼即信如来阿罗诃三藐三佛陀；<a id="a-Di"></a>若信如来阿罗诃三藐三佛陀，<a id="a-Dj"></a>彼即于无尘法解脱；<a id="a-Dk"></a>若于无尘法解脱，<a id="a-Dl"></a>彼即解脱生老病死忧悲苦恼。</p>
  <p id="aDm">“奢利弗，<a id="a-Dn"></a>譬如漏尽阿罗汉，<a id="a-Do"></a>在阿兰拏山远险之处诵时，<a id="a-Dp"></a>彼处有响，<a id="a-Dq"></a>彼时更有异人闻已，<a id="a-Dr"></a>即得阿罗汉果。<a id="a-Ds"></a>奢利弗，<a id="a-Dt"></a>于意云何？<a id="a-Du"></a>彼人是谁调伏？<a id="a-Dv"></a>”</p>
  <p id="aDw">答言：<a id="a-Dx"></a>“世尊，<a id="a-Dy"></a>是阿罗汉。<a id="a-Dz"></a>”</p>
  <p id="aE0">佛言：<a id="a-E1"></a>“奢利弗，<a id="a-E2"></a>于意云何？<a id="a-E3"></a>彼漏尽阿罗汉，<a id="a-E4"></a>岂作如是念言：<a id="a-E5"></a>‘我若诵时，<a id="a-E6"></a>当有众生得调伏’耶？<a id="a-E7"></a>”</p>
  <p id="aE8">答言：<a id="a-E9"></a>“不也，<a id="a-EA"></a>婆伽婆。<a id="a-EB"></a>不也，<a id="a-EC"></a>修伽多。<a id="a-ED"></a>”</p>
  <p id="aEE">佛言：<a id="a-EF"></a>“奢利弗，<a id="a-EG"></a>于意云何？<a id="a-EH"></a>彼响从内从外从内外出？<a id="a-EI"></a>莫作是见！<a id="a-EJ"></a>若诸众生所出音辞当如是信，<a id="a-EK"></a>若有是说彼亦随我。<a id="a-EL"></a>奢利弗，<a id="a-EM"></a>譬如丈夫、<a id="a-EN"></a>妇女于睡梦中，<a id="a-EO"></a>乃见如来与声闻众围绕说法。<a id="a-EP"></a>奢利弗，<a id="a-EQ"></a>于意云何？<a id="a-ER"></a>如来、<a id="a-ES"></a>声闻其实来不？<a id="a-ET"></a>”</p>
  <p id="aEU">答言：<a id="a-EV"></a>“不也，<a id="a-EW"></a>婆伽婆。<a id="a-EX"></a>不也，<a id="a-EY"></a>修伽多。<a id="a-EZ"></a>”</p>
  <p id="aEa">佛言：<a id="a-Eb"></a>“如是，<a id="a-Ec"></a>奢利弗，<a id="a-Ed"></a>若人现见我声闻众围绕说法，<a id="a-Ee"></a>当信如梦，<a id="a-Ef"></a>彼即现前见我及以法僧。<a id="a-Eg"></a>奢利弗，<a id="a-Eh"></a>譬如大海非无有宝而不取宝。<a id="a-Ei"></a>何以故？<a id="a-Ej"></a>彼于先世不曾作取宝业，<a id="a-Ek"></a>是故彼摩尼宝黑不识不取。<a id="a-El"></a>若人曾作摩尼宝业，<a id="a-Em"></a>彼即得入宝洲，<a id="a-En"></a>入宝洲已取摩尼宝。<a id="a-Eo"></a>如是，<a id="a-Ep"></a>奢利弗，<a id="a-Eq"></a>非无法界，<a id="a-Er"></a>而不觉阿耨多罗三藐三菩提。<a id="a-Es"></a>奢利弗，<a id="a-Et"></a>但彼先世于佛境界，<a id="a-Eu"></a>不作善根亦不发起，<a id="a-Ev"></a>是故今入声闻。<a id="a-Ew"></a>彼等不行如来行处，<a id="a-Ex"></a>亦无如来功德，<a id="a-Ey"></a>不具如来力、<a id="a-Ez"></a>无畏等及无碍智。<a id="a-F0"></a>如来阿罗诃三藐三佛陀，<a id="a-F1"></a>则具如来力、<a id="a-F2"></a>无畏等及无碍智。</p>
  <p id="aF3">“奢利弗，<a id="a-F4"></a>譬如丈夫、<a id="a-F5"></a>妇女执镜自看面轮，<a id="a-F6"></a>见自面相便生喜跃。<a id="a-F7"></a>如是，<a id="a-F8"></a>奢利弗，<a id="a-F9"></a>无闻凡夫不知影喻法本故，<a id="a-FA"></a>驰走流转而生爱乐。<a id="a-FB"></a>是故，<a id="a-FC"></a>奢利弗，<a id="a-FD"></a>菩萨摩诃萨应著如是铠甲：<a id="a-FE"></a>‘我今为诸众生说法，<a id="a-FF"></a>令于流转当知当断。<a id="a-FG"></a>’奢利弗，<a id="a-FH"></a>菩萨摩诃萨当信诸法空虚不牢，<a id="a-FI"></a>如是当行。<a id="a-FJ"></a>奢利弗，<a id="a-FK"></a>譬如如来阿罗诃三藐三佛陀有所作化，<a id="a-FL"></a>彼化生时无所生，<a id="a-FM"></a>灭时无所灭，<a id="a-FN"></a>于佛境界若问若答此非二法。<a id="a-FO"></a>如来所化生时无所生，<a id="a-FP"></a>灭时无所灭。<a id="a-FQ"></a>如是，<a id="a-FR"></a>奢利弗，<a id="a-FS"></a>得无生法忍菩萨摩诃萨觉诸法无生，<a id="a-FT"></a>觉已不得一法，<a id="a-FU"></a>若生时生无处法生，<a id="a-FV"></a>若灭时灭亦无有为无为。<a id="a-FW"></a>何以故？<a id="a-FX"></a>菩萨摩诃萨觉诸法无二故。</p>
  <p id="aFY">“奢利弗，<a id="a-FZ"></a>譬如沫搏无有牢固，<a id="a-Fa"></a>彼无牢固当随顺知。<a id="a-Fb"></a>如是，<a id="a-Fc"></a>奢利弗，<a id="a-Fd"></a>诸法无牢固，<a id="a-Fe"></a>诸法是空，<a id="a-Ff"></a>当随顺知。<a id="a-Fg"></a>诸法如海，<a id="a-Fh"></a>本性无有二相。<a id="a-Fi"></a>奢利弗，<a id="a-Fj"></a>譬如水泡从因缘生，<a id="a-Fk"></a>以一一因不能得生。<a id="a-Fl"></a>如是，<a id="a-Fm"></a>奢利弗，<a id="a-Fn"></a>凡有众生因不正念欲取于生，<a id="a-Fo"></a>彼皆虚无空不牢固。<a id="a-Fp"></a>彼诸众生于实际中不如实知，<a id="a-Fq"></a>不见不入不觉。<a id="a-Fr"></a>我为彼等众生，<a id="a-Fs"></a>昔著如是铠甲：<a id="a-Ft"></a>‘云何令彼诸众生等当见实际？<a id="a-Fu"></a>我应为说流转轮回。<a id="a-Fv"></a>’</p>
  <p id="aFw">“奢利弗，<a id="a-Fx"></a>譬如鸟行虚空无法障碍。<a id="a-Fy"></a>如是，<a id="a-Fz"></a>奢利弗，<a id="a-G0"></a>菩萨乘善家子、<a id="a-G1"></a>善家女等，<a id="a-G2"></a>于诸法无碍际、<a id="a-G3"></a>无尘际、<a id="a-G4"></a>无二际，<a id="a-G5"></a>信于遍智，<a id="a-G6"></a>我说是菩萨乘善家子、<a id="a-G7"></a>善家女等，<a id="a-G8"></a>决定阿耨多罗三藐三菩提。<a id="a-G9"></a>奢利弗，<a id="a-GA"></a>譬如神通比丘行虚空时，<a id="a-GB"></a>虽见其行不见步迹。<a id="a-GC"></a>如是，<a id="a-GD"></a>奢利弗，<a id="a-GE"></a>见菩萨行，<a id="a-GF"></a>而不能说彼法及善根回向处。<a id="a-GG"></a>何以故？<a id="a-GH"></a>奢利弗，<a id="a-GI"></a>我所觉法不可言说，<a id="a-GJ"></a>彼法诸天、<a id="a-GK"></a>龙、<a id="a-GL"></a>夜叉、<a id="a-GM"></a>揵闼婆、<a id="a-GN"></a>阿修罗、<a id="a-GO"></a>伽留荼、<a id="a-GP"></a>紧那罗、<a id="a-GQ"></a>摩睺罗伽、<a id="a-GR"></a>人非人等不能成就，<a id="a-GS"></a>唯除诸菩萨摩诃萨于诸世界最胜具足上智著大铠甲。<a id="a-GT"></a>何以故？<a id="a-GU"></a>彼菩萨摩诃萨，<a id="a-GV"></a>诸天等世皆不能及。</p>
  <p id="aGW">“奢利弗，<a id="a-GX"></a>譬如手足能作诸事。<a id="a-GY"></a>如是，<a id="a-GZ"></a>奢利弗，<a id="a-Ga"></a>于此法本当如是见。<a id="a-Gb"></a>奢利弗，<a id="a-Gc"></a>譬如有人能以一指示现五指。<a id="a-Gd"></a>于意云何？<a id="a-Ge"></a>彼难作不？<a id="a-Gf"></a>”</p>
  <p id="aGg">奢利弗言：<a id="a-Gh"></a>“甚难！<a id="a-Gi"></a>婆伽婆。<a id="a-Gj"></a>甚难！<a id="a-Gk"></a>修伽多。<a id="a-Gl"></a>”佛言：<a id="a-Gm"></a>“奢利弗，<a id="a-Gn"></a>我此说难，<a id="a-Go"></a>如虚空等法界，<a id="a-Gp"></a>虚空等法觉已，<a id="a-Gq"></a>为他解说此难于彼，<a id="a-Gr"></a>我说希有。<a id="a-Gs"></a>何以故？<a id="a-Gt"></a>奢利弗，<a id="a-Gu"></a>彼菩萨摩诃萨，<a id="a-Gv"></a>虚空等法觉已，<a id="a-Gw"></a>不作戏论而能增长。<a id="a-Gx"></a>如是，<a id="a-Gy"></a>奢利弗，<a id="a-Gz"></a>所有善根，<a id="a-H0"></a>菩萨摩诃萨当觉阿耨多罗三藐三菩提，<a id="a-H1"></a>彼诸善根皆是虚无空不牢固。<a id="a-H2"></a>阿耨多罗三藐三菩提示现已，<a id="a-H3"></a>彼诸善根乃不欺诳，<a id="a-H4"></a>觉阿耨多罗三藐三菩提。<a id="a-H5"></a>是故，<a id="a-H6"></a>奢利弗，<a id="a-H7"></a>菩萨摩诃萨应著如是铠甲：<a id="a-H8"></a>‘我信诸法是不牢固！<a id="a-H9"></a>’若不入此忍者，<a id="a-HA"></a>不能成就八人法、<a id="a-HB"></a>须陀洹法、<a id="a-HC"></a>斯陀含法、<a id="a-HD"></a>阿那含法、<a id="a-HE"></a>阿罗汉法，<a id="a-HF"></a>何况觉阿耨多罗三藐三菩提？<a id="a-HG"></a>唯除诸菩萨摩诃萨于诸三界最胜具足上智。</p>
  <p id="aHH">“奢利弗，<a id="a-HI"></a>是故菩萨摩诃萨应近善友承事供养。<a id="a-HJ"></a>何者善友？<a id="a-HK"></a>所谓示教行六波罗蜜，<a id="a-HL"></a>若以余教彼非善友。<a id="a-HM"></a>若菩萨摩诃萨，<a id="a-HN"></a>如是言，<a id="a-HO"></a>如是教，<a id="a-HP"></a>如是应学诸波罗蜜，<a id="a-HQ"></a>如是应学诸菩萨法，<a id="a-HR"></a>当知彼名菩萨摩诃萨真实善友。<a id="a-HS"></a>奢利弗，<a id="a-HT"></a>譬如以一滴稣掷大海中。<a id="a-HU"></a>于意云何？<a id="a-HV"></a>此为多不？<a id="a-HW"></a>”</p>
  <p id="aHX">奢利弗言：<a id="a-HY"></a>“不也，<a id="a-HZ"></a>婆伽婆。<a id="a-Ha"></a>不也，<a id="a-Hb"></a>修伽多，<a id="a-Hc"></a>于彼水中还是一滴。<a id="a-Hd"></a>”</p>
  <p id="aHe">佛言：<a id="a-Hf"></a>“如是，<a id="a-Hg"></a>如是。<a id="a-Hh"></a>奢利弗，<a id="a-Hi"></a>诸声闻、<a id="a-Hj"></a>独觉戒、<a id="a-Hk"></a>定、<a id="a-Hl"></a>智、<a id="a-Hm"></a>解脱、<a id="a-Hn"></a>解脱知见，<a id="a-Ho"></a>少摄不能为诸众生而作利益。<a id="a-Hp"></a>奢利弗，<a id="a-Hq"></a>譬如以一滴油掷华池中，<a id="a-Hr"></a>彼则遍满不知其油滴法。<a id="a-Hs"></a>如是，<a id="a-Ht"></a>奢利弗，<a id="a-Hu"></a>诸菩萨摩诃萨戒、<a id="a-Hv"></a>定、<a id="a-Hw"></a>智、<a id="a-Hx"></a>解脱、<a id="a-Hy"></a>解脱知见，<a id="a-Hz"></a>乃至诸有善根，<a id="a-I0"></a>为诸众生当得受用，<a id="a-I1"></a>乃至究竟涅槃。<a id="a-I2"></a>奢利弗，<a id="a-I3"></a>譬如有一丈夫于大海中破百分毛取一滴水。<a id="a-I4"></a>于意云何？<a id="a-I5"></a>彼一滴水比于大海水聚，<a id="a-I6"></a>何者为多？<a id="a-I7"></a>”</p>
  <p id="aI8">奢利弗言：<a id="a-I9"></a>“世尊，<a id="a-IA"></a>假使取百踰阇那，<a id="a-IB"></a>犹当是少，<a id="a-IC"></a>何况彼人破百分毛取一滴水？<a id="a-ID"></a>”</p>
  <p id="aIE">佛言：<a id="a-IF"></a>“奢利弗，<a id="a-IG"></a>如是诸声闻、<a id="a-IH"></a>独觉智如一滴水，<a id="a-II"></a>诸菩萨摩诃萨知见如大海水聚。<a id="a-IJ"></a>诸菩萨摩诃萨具足是知见故，<a id="a-IK"></a>能成熟诸众生，<a id="a-IL"></a>乃至将到无余涅槃界。<a id="a-IM"></a>”</p>
  <p id="aIN">佛说此赞诸菩萨摩诃萨功德法本时，<a id="a-IO"></a>无量阿僧祇无边诸众生等发阿耨多罗三藐三菩提心，<a id="a-IP"></a>无量阿僧祇无边诸菩萨摩诃萨善根炽然增长劝行成就，<a id="a-IQ"></a>无量阿僧祇无边天人等世远尘离垢，<a id="a-IR"></a>于诸法中得法眼净。<a id="a-IS"></a>佛说此经时，<a id="a-IT"></a>尊者奢利弗，<a id="a-IU"></a>及余诸比丘、<a id="a-IV"></a>比丘尼、<a id="a-IW"></a>优婆塞迦、<a id="a-IX"></a>优波斯迦，<a id="a-IY"></a>天、<a id="a-IZ"></a>人、<a id="a-Ia"></a>楗闼婆、<a id="a-Ib"></a>阿修罗等闻佛所说，<a id="a-Ic"></a>皆大欢喜。</p>
 </body>
</html>