<!doctype html>
<html id="z3IBTNPFP" data-ver="821">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">佛说大方等大集经菩萨念佛三昧经卷第七</h1>
  <h2 id="a2">赞三昧相品第九</h2>
  <p id="a3">尔时，<a id="a-4"></a>世尊赞不空见菩萨摩诃萨言：<a id="a-5"></a>“善哉！<a id="a-6"></a>善哉！<a id="a-7"></a>不空见，<a id="a-8"></a>汝于往昔乃能供养无量无数诸佛世尊，<a id="a-9"></a>于诸佛所种诸善根，<a id="a-A"></a>具足修行诸波罗蜜，<a id="a-B"></a>一切法中所作已办，<a id="a-C"></a>而常为彼诸众生辈，<a id="a-D"></a>作不请友为行大慈，<a id="a-E"></a>成就正信诸众生故，<a id="a-F"></a>请问世尊如斯大义；<a id="a-G"></a>为被大铠诸众生故，<a id="a-H"></a>请问世尊如是大义；<a id="a-I"></a>为不动不退大菩提心诸众生故，<a id="a-J"></a>请问世尊如斯大义；<a id="a-K"></a>为不坏信意诸众生故，<a id="a-L"></a>请问世尊如斯大义；<a id="a-M"></a>为发弘广大愿庄严诸众生故，<a id="a-N"></a>请问世尊如斯大义；<a id="a-O"></a>为不思议善根诸众生故，<a id="a-P"></a>请问世尊如斯大义；<a id="a-Q"></a>为著不思议铠甲诸众生故，<a id="a-R"></a>请问世尊如斯大义；<a id="a-S"></a>为超越三界诸众生故，<a id="a-T"></a>请问世尊如斯大义；<a id="a-U"></a>为专精实义诸众生故，<a id="a-V"></a>请问世尊如斯大义；<a id="a-W"></a>为随顺大智诸众生故，<a id="a-X"></a>请问世尊如斯大义；<a id="a-Y"></a>为乐甚深法行诸众生故，<a id="a-Z"></a>请问世尊如斯大义；<a id="a-a"></a>为重布施诸众生故，<a id="a-b"></a>请问世尊如斯大义；<a id="a-c"></a>为重开示诸众生故，<a id="a-d"></a>请问世尊如斯大义；<a id="a-e"></a>为一切能舍内外身财诸众生故，<a id="a-f"></a>请问世尊如斯大义；<a id="a-g"></a>为成就最上无上戒聚诸众生故，<a id="a-h"></a>请问世尊如斯大义；<a id="a-i"></a>为深忍相应诸众生故，<a id="a-j"></a>请问世尊如斯大义；<a id="a-k"></a>为勇猛精进诸众生故，<a id="a-l"></a>请问世尊如斯大义；<a id="a-m"></a>为得深禅定诸众生故，<a id="a-n"></a>请问世尊如斯大义；<a id="a-o"></a>为深重智慧诸众生故，<a id="a-p"></a>请问世尊如斯大义；<a id="a-q"></a>为以资财方便巧摄一切诸众生故，<a id="a-r"></a>请问世尊如斯大义；<a id="a-s"></a>又为心若金刚诸众生故，<a id="a-t"></a>为心如门闑不动不转诸众生故，<a id="a-u"></a>为心如净水无有尘垢诸众生故，<a id="a-v"></a>为心如迦耶邻提衣诸众生故，<a id="a-w"></a>为乐入深义诸众生故，<a id="a-x"></a>为尊重正法诸众生故，<a id="a-y"></a>为舍担能担诸众生故，<a id="a-z"></a>为不惜身命诸众生故，<a id="a-10"></a>为不乐一切世间有为诸众生故，<a id="a-11"></a>请问如来如是大义。<a id="a-12"></a>不空见，<a id="a-13"></a>汝于今者能为如斯诸大菩萨摩诃萨辈，<a id="a-14"></a>请问如来如是义耳！<a id="a-15"></a>”</p>
  <p id="a16">尔时，<a id="a-17"></a>世尊复告不空见菩萨摩诃萨言：<a id="a-18"></a>“不空见，<a id="a-19"></a>汝应谛听，<a id="a-1A"></a>善思念之，<a id="a-1B"></a>吾当为汝广分别解说。<a id="a-1C"></a>”</p>
  <p id="a1D">时，<a id="a-1E"></a>彼不空见菩萨摩诃萨即白佛言：<a id="a-1F"></a>“善哉！<a id="a-1G"></a>世尊，<a id="a-1H"></a>如蒙圣说，<a id="a-1I"></a>一心谛受。<a id="a-1J"></a>”</p>
  <p id="a1K">佛言：<a id="a-1L"></a>“不空见，<a id="a-1M"></a>有菩萨三昧，<a id="a-1N"></a>名念一切佛，<a id="a-1O"></a>菩萨当应亲近修习观察思惟。<a id="a-1P"></a>如是三昧既能修习，<a id="a-1Q"></a>观察思惟此三昧已，<a id="a-1R"></a>则得增广成就现前安乐法行故，<a id="a-1S"></a>则得增广无贪善根故，<a id="a-1T"></a>则得增广无嗔善根故，<a id="a-1U"></a>则得增广无痴善根故，<a id="a-1V"></a>则得具足惭愧故，<a id="a-1W"></a>则得成就神通故，<a id="a-1X"></a>则得圆满一切佛法故，<a id="a-1Y"></a>则得清净一切佛土故，<a id="a-1Z"></a>则得天降下生具足故，<a id="a-1a"></a>则得入胎具足故，<a id="a-1b"></a>则得住胎清净具足故，<a id="a-1c"></a>则得母生微妙清净具足故，<a id="a-1d"></a>则得家生清净具足故，<a id="a-1e"></a>则得诸根微妙清净具足故，<a id="a-1f"></a>则得大人相清净具足故，<a id="a-1g"></a>则得诸妙好清净具足故，<a id="a-1h"></a>则得出家具足故，<a id="a-1i"></a>则得最上寂静具足故，<a id="a-1j"></a>则得大寂静具足故，<a id="a-1k"></a>则得诸通具足故，<a id="a-1l"></a>则得为一切众生作归依具足故，<a id="a-1m"></a>则得多闻具足故，<a id="a-1n"></a>则得世间出世间法具足故，<a id="a-1o"></a>则得一切诸法住处具足故，<a id="a-1p"></a>则得巧妙方便知出世法具足故，<a id="a-1q"></a>则得善通达一切诸法具足故，<a id="a-1r"></a>则得巧知前际后际法相具足故，<a id="a-1s"></a>则得善巧庄严文字句义具足故，<a id="a-1t"></a>则得智慧具足故，<a id="a-1u"></a>则得微妙神通具足故，<a id="a-1v"></a>则得巧转变心具足故，<a id="a-1w"></a>则得善教示他具足故，<a id="a-1x"></a>则得为他众生及富伽罗胜负白黑上下满缺增损胜力具足故，<a id="a-1y"></a>则得是处非处具足故，<a id="a-1z"></a>则得未成阿耨多罗三藐三菩提趣向具足故，<a id="a-20"></a>则得正行具足故，<a id="a-21"></a>则得意具足故，<a id="a-22"></a>则得自在具足故，<a id="a-23"></a>则得神通具足故，<a id="a-24"></a>则得尊胜大家具足故，<a id="a-25"></a>则得大姓具足故，<a id="a-26"></a>则得端正具足故，<a id="a-27"></a>则得大威具足故，<a id="a-28"></a>则得大光明具足故，<a id="a-29"></a>则得作诸功德具足故，<a id="a-2A"></a>则得大功德具足故，<a id="a-2B"></a>则得大人牛王具足故，<a id="a-2C"></a>则得令他欢喜音具足故，<a id="a-2D"></a>则得令他深欢喜音具足故，<a id="a-2E"></a>则得微妙音具足故，<a id="a-2F"></a>则得梵音具足故，<a id="a-2G"></a>则得相应辩才具足故，<a id="a-2H"></a>则得无诤辩才具足故，<a id="a-2I"></a>则得无著辩才具足故，<a id="a-2J"></a>则得称实辩才具足故，<a id="a-2K"></a>则得种种辩才具足故，<a id="a-2L"></a>则得一切言音辩才具足故，<a id="a-2M"></a>则得所生不离诸佛世尊而常恭敬供养具足故，<a id="a-2N"></a>则得离边地生具足故，<a id="a-2O"></a>则得常生中国具足故，<a id="a-2P"></a>则得遍游诸世界礼拜承事诸佛世尊咨请论义具足故，<a id="a-2Q"></a>则得成就无量无边功德具足故，<a id="a-2R"></a>则得一切菩萨功德庄严具足故，<a id="a-2S"></a>乃至则得菩提树下道场庄严具足故。<a id="a-2T"></a>”</p>
  <p id="a2U">尔时，<a id="a-2V"></a>世尊为重宣此义，<a id="a-2W"></a>以偈颂曰：</p>
  <p id="a2X">“不空见斯胜三昧，<a id="a-2Y"></a>　如我今住智德中，</p>
  <p id="a2Z">其有菩萨能修行，<a id="a-2a"></a>　彼见十方一切佛。</p>
  <p id="a2b">当即速获诸神通，<a id="a-2c"></a>　因是复睹清净刹，</p>
  <p id="a2d">遂能下生妙具足，<a id="a-2e"></a>　入胎具足亦复然。</p>
  <p id="a2f">住胎之时无有比，<a id="a-2g"></a>　母最清净胜家生，</p>
  <p id="a2h">一切相好咸具足，<a id="a-2i"></a>　亦当修彼诸行法。</p>
  <p id="a2j">舍家出家离众欲，<a id="a-2k"></a>　捐弃人欲及与天，</p>
  <p id="a2l">彼为世间求菩提，<a id="a-2m"></a>　所生常有诸甘露。</p>
  <p id="a2n">亦得诸通及神足，<a id="a-2o"></a>　转智圆满彼世间，</p>
  <p id="a2p">多闻总持大德人，<a id="a-2q"></a>　行行斯由多闻海。</p>
  <p id="a2r">统诸大众义明了，<a id="a-2s"></a>　巧知众生方便学，</p>
  <p id="a2t">诸法行处皆悉知，<a id="a-2u"></a>　世间之法及出世。</p>
  <p id="a2v">智人所知智具足，<a id="a-2w"></a>　远离诸业及痴恼，</p>
  <p id="a2x">有为之法尽皆舍，<a id="a-2y"></a>　而常亲近于无为。</p>
  <p id="a2z">常以天眼观众生，<a id="a-30"></a>　复用天耳听闻法，</p>
  <p id="a31">宿命明白知过往，<a id="a-32"></a>　他心善达前人意。</p>
  <p id="a33">神通变化自在游，<a id="a-34"></a>　心能巧转随所因，</p>
  <p id="a35">得大名闻行佛国，<a id="a-36"></a>　能广利益诸世间。</p>
  <p id="a37">明达是处及非处，<a id="a-38"></a>　一切诸法靡不知，</p>
  <p id="a39">深照净法及垢染，<a id="a-3A"></a>　以常修习胜三昧。</p>
  <p id="a3B">能得正行具足人，<a id="a-3C"></a>　彼之智慧实无比，</p>
  <p id="a3D">具正思惟大威德，<a id="a-3E"></a>　亦得安住正修行。</p>
  <p id="a3F">复生大家及尊姓，<a id="a-3G"></a>　众事端严见者喜，</p>
  <p id="a3H">彼虽处于有为中，<a id="a-3I"></a>　所作功德无能坏。</p>
  <p id="a3J">所生常受大功德，<a id="a-3K"></a>　往来多作人中王，</p>
  <p id="a3L">或为忉利释天尊，<a id="a-3M"></a>　时作光天及梵主。</p>
  <p id="a3N">凡所出声悉无比，<a id="a-3O"></a>　梵天妙响师子音，</p>
  <p id="a3P">诸龙美音遍行中，<a id="a-3Q"></a>　大功德声牛王吼。</p>
  <p id="a3R">备于弦乐及歌声，<a id="a-3S"></a>　迦陵频伽音精妙，</p>
  <p id="a3T">能会义理令众欢，<a id="a-3U"></a>　以获三昧故得然。</p>
  <p id="a3V">善出精雅及好声，<a id="a-3W"></a>　多用爱言悦一切，</p>
  <p id="a3X">深婉妙音并善语，<a id="a-3Y"></a>　彼声常有未曾绝。</p>
  <p id="a3Z">行步举动若龙王，<a id="a-3a"></a>　普放电光照一切，</p>
  <p id="a3b">降雨滂洽于大地，<a id="a-3c"></a>　是谓龙德难称量。</p>
  <p id="a3d">如是人龙所游处，<a id="a-3e"></a>　住斯妙定胜神通，</p>
  <p id="a3f">无量无数诸化身，<a id="a-3g"></a>　遍诸佛前等供养。</p>
  <p id="a3h">偈颂譬喻诸种作，<a id="a-3i"></a>　言词雅正理趣安，</p>
  <p id="a3j">彼常法乐与众生，<a id="a-3k"></a>　得是胜定故无碍。</p>
  <p id="a3l">所生不离于诸佛，<a id="a-3m"></a>　亦见菩萨及圣僧，</p>
  <p id="a3n">恒居利益无难处，<a id="a-3o"></a>　成就三昧照十方。</p>
  <p id="a3p">欲遍诸佛有咨论，<a id="a-3q"></a>　或生无量难思刹，</p>
  <p id="a3r">现前供养一切佛，<a id="a-3s"></a>　成就三昧故若斯。</p>
  <p id="a3t">如是功德不可说，<a id="a-3u"></a>　超过数表绝称量，</p>
  <p id="a3v">道树等觉恒俱生，<a id="a-3w"></a>　诸佛咨嗟唯此定。<a id="a-3x"></a>”</p>
  <p data-pb></p>
  <h2 id="a3y">正观品第十</h2>
  <p id="a3z">尔时，<a id="a-40"></a>不空见菩萨摩诃萨白佛言：<a id="a-41"></a>“世尊，<a id="a-42"></a>若诸菩萨摩诃萨欲得成就诸佛所说菩萨念佛三昧者，<a id="a-43"></a>彼菩萨摩诃萨应当亲近修习何法，<a id="a-44"></a>能得成就思惟三昧耶？<a id="a-45"></a>”</p>
  <p id="a46">尔时，<a id="a-47"></a>世尊告不空见菩萨摩诃萨言：<a id="a-48"></a>“不空见，<a id="a-49"></a>若诸菩萨摩诃萨欲得成就诸佛所说念佛三昧，<a id="a-4A"></a>欲得常睹一切诸佛承事供养彼诸世尊，<a id="a-4B"></a>欲得疾成阿耨多罗三藐三菩提者，<a id="a-4C"></a>当住正念远离邪心，<a id="a-4D"></a>断除我见思惟无我，<a id="a-4E"></a>当观是身如水聚沫，<a id="a-4F"></a>当观是色如芭蕉虚，<a id="a-4G"></a>当观是受如水上泡，<a id="a-4H"></a>当观是想如热时焰，<a id="a-4I"></a>当观是行如空中云，<a id="a-4J"></a>当观是识如镜中像。<a id="a-4K"></a>菩萨若欲入是三昧，<a id="a-4L"></a>当应深生怖畏之想，<a id="a-4M"></a>当念远离讥嫌免他诃责，<a id="a-4N"></a>当念除去无惭无愧成就惭愧，<a id="a-4O"></a>当应成就奢摩他、<a id="a-4P"></a>毗婆舍那，<a id="a-4Q"></a>当应远离断常二边，<a id="a-4R"></a>常念一心精勤勇猛除去懈怠发广大心，<a id="a-4S"></a>常念观察三解脱门，<a id="a-4T"></a>常念先生三种正智，<a id="a-4U"></a>常念断灭三不善根，<a id="a-4V"></a>常念成就诸三昧聚，<a id="a-4W"></a>常念成就一切众生，<a id="a-4X"></a>常念等为众生说法，<a id="a-4Y"></a>当观四念处，<a id="a-4Z"></a>所谓身念处、<a id="a-4a"></a>受念处、<a id="a-4b"></a>心念处、<a id="a-4c"></a>法念处，<a id="a-4d"></a>当念四食过患，<a id="a-4e"></a>所谓抟、<a id="a-4f"></a>触、<a id="a-4g"></a>思、<a id="a-4h"></a>识等，<a id="a-4i"></a>于是食中生不净想，<a id="a-4j"></a>当念四无量，<a id="a-4k"></a>所谓修于大慈、<a id="a-4l"></a>行于大悲、<a id="a-4m"></a>安住大喜、<a id="a-4n"></a>具足大舍，<a id="a-4o"></a>当念成就诸禅而不味著。<a id="a-4p"></a>然复思惟一切诸法，<a id="a-4q"></a>常念不惜其身不保其命，<a id="a-4r"></a>舍身及心摄受多闻，<a id="a-4s"></a>念如是法，<a id="a-4t"></a>应如是护不得诽谤，<a id="a-4u"></a>多闻法财如所闻法如义受持，<a id="a-4v"></a>于诸佛所起尊重心，<a id="a-4w"></a>又于法僧生肃恭意，<a id="a-4x"></a>亲善知识远离恶友。<a id="a-4y"></a>除灭世间无义语言，<a id="a-4z"></a>不著世乐，<a id="a-50"></a>不舍空闲，<a id="a-51"></a>住于一切生平等心，<a id="a-52"></a>于诸众生无有退没，<a id="a-53"></a>无损害心亦无妒嫉。<a id="a-54"></a>于一切法起称量心，<a id="a-55"></a>不作罪恶心无垢染，<a id="a-56"></a>一切诸法无处可得。<a id="a-57"></a>常求甚深广大经典，<a id="a-58"></a>于中恒起增上信心，<a id="a-59"></a>莫生嫌疑无为异意，<a id="a-5A"></a>如是经典最胜广大，<a id="a-5B"></a>常念诵持，<a id="a-5C"></a>常思演说。<a id="a-5D"></a>何以故？<a id="a-5E"></a>是为诸佛世尊道法，<a id="a-5F"></a>独能生成佛菩提故，<a id="a-5G"></a>于当来世得彼无量诸佛功德，<a id="a-5H"></a>应当为他如法宣说。<a id="a-5I"></a>降伏憍慢莫乱正闻，<a id="a-5J"></a>恭敬尊重供养是法，<a id="a-5K"></a>舍诸欲求息诸诤竞，<a id="a-5L"></a>除诸睡眠灭诸疑网，<a id="a-5M"></a>殄绝迷惑明识我见，<a id="a-5N"></a>不事戏论远离尼乾、<a id="a-5O"></a>邪命自活遮罗迦波梨婆阇语言论等。<a id="a-5P"></a>常应善住檀波罗蜜中，<a id="a-5Q"></a>圆满尸波罗蜜，<a id="a-5R"></a>常念羼提波罗蜜，<a id="a-5S"></a>不舍毗梨耶波罗蜜，<a id="a-5T"></a>游戏禅波罗蜜，<a id="a-5U"></a>具足般若波罗蜜，<a id="a-5V"></a>弃舍身命无爱惜心。<a id="a-5W"></a>如四大性不可改变，<a id="a-5X"></a>如于地界起平等心，<a id="a-5Y"></a>水、<a id="a-5Z"></a>火、<a id="a-5a"></a>风界亦复如是，<a id="a-5b"></a>成就身业心意精勤，<a id="a-5c"></a>无不活畏，<a id="a-5d"></a>不贪衣、<a id="a-5e"></a>食、<a id="a-5f"></a>汤药、<a id="a-5g"></a>床铺、<a id="a-5h"></a>房舍、<a id="a-5i"></a>殿堂一切众具，<a id="a-5j"></a>乐行头陀常住知足，<a id="a-5k"></a>不求利养，<a id="a-5l"></a>不事名闻，<a id="a-5m"></a>凡是爱著悉灭无余。<a id="a-5n"></a>观四念处断四颠倒，<a id="a-5o"></a>不念恶刺永度四流，<a id="a-5p"></a>修四如意住四威仪，<a id="a-5q"></a>当具五根亦增五力，<a id="a-5r"></a>应灭五盖不用五情，<a id="a-5s"></a>远离五浊成五解脱，<a id="a-5t"></a>得入内自思惟广大圣智，<a id="a-5u"></a>正观五阴，<a id="a-5v"></a>不行六尘，<a id="a-5w"></a>降伏六根，<a id="a-5x"></a>亡灭六识，<a id="a-5y"></a>断绝六受，<a id="a-5z"></a>除六渴爱，<a id="a-60"></a>行六念处及六智分法，<a id="a-61"></a>于六通中常求利益，<a id="a-62"></a>修七觉分通达七界，<a id="a-63"></a>灭除七使及七识住，<a id="a-64"></a>离八怠惰除八妄语，<a id="a-65"></a>明了世间八法所因，<a id="a-66"></a>应得八种大人觉法，<a id="a-67"></a>证八解脱修八正道，<a id="a-68"></a>亲近思惟广大分别，<a id="a-69"></a>专精远离九众生居，<a id="a-6A"></a>灭九种慢捐弃九恼，<a id="a-6B"></a>常思九种欢喜等法，<a id="a-6C"></a>亲近修习九次第定，<a id="a-6D"></a>终不念行十种恶业，<a id="a-6E"></a>而勤造作十善业道，<a id="a-6F"></a>常求如来十种力智。</p>
  <p id="a6G">“不空见，<a id="a-6H"></a>我今为汝略说如是菩萨摩诃萨念佛三昧法门，<a id="a-6I"></a>诸所当得大利益事。<a id="a-6J"></a>若有菩萨摩诃萨应当修学念佛三昧，<a id="a-6K"></a>如是修者名报佛恩。<a id="a-6L"></a>思惟是者即不退转于阿耨多罗三藐三菩提，<a id="a-6M"></a>亦当满足彼诸佛法，<a id="a-6N"></a>乃至能为一切众生作大依止，<a id="a-6O"></a>亦令成就无上种智故。<a id="a-6P"></a>不空见，<a id="a-6Q"></a>斯诸菩萨摩诃萨有大智故乃能思惟，<a id="a-6R"></a>非彼声闻、<a id="a-6S"></a>辟支佛人得观察也。<a id="a-6T"></a>不空见，<a id="a-6U"></a>若人于此念佛三昧，<a id="a-6V"></a>或时亲近思惟修习，<a id="a-6W"></a>若受持、<a id="a-6X"></a>若读诵、<a id="a-6Y"></a>若书写、<a id="a-6Z"></a>若教书写、<a id="a-6a"></a>若教读诵受持、<a id="a-6b"></a>若少开发、<a id="a-6c"></a>若为解说、<a id="a-6d"></a>若能广宣，<a id="a-6e"></a>彼虽少时勤苦疲劳，<a id="a-6f"></a>然其所作终不虚弃，<a id="a-6g"></a>必获果报得大义利。<a id="a-6h"></a>不空见，<a id="a-6i"></a>彼菩萨摩诃萨以为他受持法故，<a id="a-6j"></a>速得不退阿耨多罗三藐三菩提，<a id="a-6k"></a>于当来世决定作佛。<a id="a-6l"></a>不空见，<a id="a-6m"></a>当知如是念佛三昧，<a id="a-6n"></a>则为总摄一切诸法，<a id="a-6o"></a>是故非彼声闻、<a id="a-6p"></a>缘觉二乘境界。<a id="a-6q"></a>若人暂闻说此法者，<a id="a-6r"></a>是人当来决定成佛无有疑也。<a id="a-6s"></a>”</p>
  <p id="a6t">尔时，<a id="a-6u"></a>世尊为重宣此义，<a id="a-6v"></a>以偈颂曰：</p>
  <p id="a6w">“若人欲修此三昧，<a id="a-6x"></a>　能念一切诸如来！</p>
  <p id="a6y">彼既思惟是法门，<a id="a-6z"></a>　诸非法处当远离，</p>
  <p id="a70">亦当远离无惭愧，<a id="a-71"></a>　破除断见及与常，</p>
  <p id="a72">复应安住三空门，<a id="a-73"></a>　当念勤修解脱智。</p>
  <p id="a74">既拔三种不善根，<a id="a-75"></a>　即亦思惟三善本，</p>
  <p id="a76">若知观察三受处，<a id="a-77"></a>　得斯妙定良非难。</p>
  <p id="a78">若人欲求胜三昧，<a id="a-79"></a>　先应持戒后修智，</p>
  <p id="a7A">自然远离诸邪见，<a id="a-7B"></a>　亦无戏论及语言，</p>
  <p id="a7C">次第观受斯皆苦，<a id="a-7D"></a>　然后观察生灭心。</p>
  <p id="a7E">若人思惟三昧时，<a id="a-7F"></a>　当应深念出世事，</p>
  <p id="a7G">诸法有疑咸悉除，<a id="a-7H"></a>　得此三昧甚为易。</p>
  <p id="a7I">亦应善通四念处，<a id="a-7J"></a>　先当观身不暂住，</p>
  <p id="a7K">恒求解脱及禅定，<a id="a-7L"></a>　不爱寿命岂惜身？</p>
  <p id="a7M">弗以多闻陵侮人，<a id="a-7N"></a>　宁当诽谤于正法？</p>
  <p id="a7O">闻正法已能思惟，<a id="a-7P"></a>　昼夜受持身所诵，</p>
  <p id="a7Q">尊重诸佛深敬法，<a id="a-7R"></a>　承事僧众不敢轻，</p>
  <p id="a7S">善知识所常念恩，<a id="a-7T"></a>　远离一切诸恶友，</p>
  <p id="a7U">不与恶人同坐起，<a id="a-7V"></a>　除彼为众说法处。</p>
  <p id="a7W">为求最上菩提故，<a id="a-7X"></a>　终勿舍离阿兰若，</p>
  <p id="a7Y">一切众生皆平等，<a id="a-7Z"></a>　于诸法中莫分别。</p>
  <p id="a7a">欲求彼法真实际，<a id="a-7b"></a>　诸法相中无著心，</p>
  <p id="a7c">彼轻慢意悉能除，<a id="a-7d"></a>　不久必得此三昧。</p>
  <p id="a7e">明识我见及疑心，<a id="a-7f"></a>　亦当觉察诸调戏，</p>
  <p id="a7g">不得起于恶欲意，<a id="a-7h"></a>　应灭诤竞与睡眠。</p>
  <p id="a7i">若不学彼外道法，<a id="a-7j"></a>　诸是戏论自然除，</p>
  <p id="a7k">但能随顺佛法言，<a id="a-7l"></a>　求此三昧须臾获。</p>
  <p id="a7m">常行布施及戒忍，<a id="a-7n"></a>　勇猛精进无倦时，</p>
  <p id="a7o">恒处禅思及智慧，<a id="a-7p"></a>　自然得斯三昧行。</p>
  <p id="a7q">能施头目无爱畏，<a id="a-7r"></a>　舍余诸物终不疑，</p>
  <p id="a7s">彼趣菩提无艰难，<a id="a-7t"></a>　亦速获斯凝静定。</p>
  <p id="a7u">若能持心如大地，<a id="a-7v"></a>　又同水火及与风，</p>
  <p id="a7w">更等虚空无边崖，<a id="a-7x"></a>　彼人速得此禅定。</p>
  <p id="a7y">若有精诚身口意，<a id="a-7z"></a>　彼不贪食及衣财，</p>
  <p id="a80">其于众具既无求，<a id="a-81"></a>　能如是修证三昧。</p>
  <p id="a82">应常专念四正勤，<a id="a-83"></a>　亦当成彼诸神足，</p>
  <p id="a84">速须远离颠倒想，<a id="a-85"></a>　烦恼棘刺先断除。</p>
  <p id="a86">当念杜绝四流河，<a id="a-87"></a>　亦思干消诸渴爱，</p>
  <p id="a88">具足五根及五力，<a id="a-89"></a>　分裂破坏五盖衣。</p>
  <p id="a8A">五种欲事不俱怀，<a id="a-8B"></a>　内心幻伪亦宜舍，</p>
  <p id="a8C">复当愿求五解脱，<a id="a-8D"></a>　思惟五身三摩提。</p>
  <p id="a8E">应速观知五阴处，<a id="a-8F"></a>　正心和敬于六缘，</p>
  <p id="a8G">彼不恭慎应远离，<a id="a-8H"></a>　亦当减损六触身。</p>
  <p id="a8I">于六受处心正观，<a id="a-8J"></a>　常念断除六种爱，</p>
  <p id="a8K">复以六通成就世，<a id="a-8L"></a>　亦修六念及智明。</p>
  <p id="a8M">勤求七觉七圣财，<a id="a-8N"></a>　必须舍彼疑惑处，</p>
  <p id="a8O">欲得三昧恒若斯，<a id="a-8P"></a>　渐当散灭诸烦恼。</p>
  <p id="a8Q">彼常远离七识住，<a id="a-8R"></a>　斯八颠倒亦拔除，</p>
  <p id="a8S">若能住于八正道，<a id="a-8T"></a>　自当速证此深定。</p>
  <p id="a8U">恒住八大丈夫行，<a id="a-8V"></a>　复以八解自娱心，</p>
  <p id="a8W">不染八法离世间，<a id="a-8X"></a>　获最胜智当不远。</p>
  <p id="a8Y">于他人所无嗔心，<a id="a-8Z"></a>　先应除此九种慢，</p>
  <p id="a8a">思九欢喜根本法，<a id="a-8b"></a>　得彼次第九种禅。</p>
  <p id="a8c">绝此十恶不善因，<a id="a-8d"></a>　应修智人十种善，</p>
  <p id="a8e">若能修行十种力，<a id="a-8f"></a>　得是三昧终无难。</p>
  <p id="a8g">当念摄持诸善法，<a id="a-8h"></a>　放舍不善众恶缘，</p>
  <p id="a8i">前后勤求彼正念，<a id="a-8j"></a>　证此三昧岂能久？</p>
  <p id="a8k">若住如是三昧已，<a id="a-8l"></a>　当转智力不思议，</p>
  <p id="a8m">遍见诸佛金色身，<a id="a-8n"></a>　所生常得闻正法。</p>
  <p id="a8o">若欲见彼诸世尊，<a id="a-8p"></a>　或已灭度及现在，</p>
  <p id="a8q">当来一切愍世者，<a id="a-8r"></a>　应思惟此胜三昧。<a id="a-8s"></a>”</p>
  <p data-pb></p>
  <h2 id="a8t">思惟三昧品第十一之一</h2>
  <p id="a8u">尔时，<a id="a-8v"></a>不空见菩萨摩诃萨白佛言：<a id="a-8w"></a>“世尊，<a id="a-8x"></a>若诸菩萨摩诃萨念欲成就诸佛所说念佛三昧者，<a id="a-8y"></a>云何思惟而得安住？<a id="a-8z"></a>”</p>
  <p id="a90">佛告不空见菩萨言：<a id="a-91"></a>“不空见，<a id="a-92"></a>若诸菩萨摩诃萨必欲成就是三昧者，<a id="a-93"></a>先当正念过去所有诸如来应供等正觉，<a id="a-94"></a>次念现在所有诸如来应供等正觉，<a id="a-95"></a>次念未来所有诸如来应供等正觉。<a id="a-96"></a>彼如是念一切三世十方世界中，<a id="a-97"></a>是等一切诸如来、<a id="a-98"></a>应供、<a id="a-99"></a>等正觉、<a id="a-9A"></a>明行足、<a id="a-9B"></a>善逝、<a id="a-9C"></a>世间解、<a id="a-9D"></a>无上士、<a id="a-9E"></a>调御丈夫、<a id="a-9F"></a>天人师、<a id="a-9G"></a>佛世尊，<a id="a-9H"></a>天降成就，<a id="a-9I"></a>入胎成就，<a id="a-9J"></a>住胎成就，<a id="a-9K"></a>出胎成就，<a id="a-9L"></a>出家成就，<a id="a-9M"></a>诸功德成就，<a id="a-9N"></a>诸根成就，<a id="a-9O"></a>诸相成就，<a id="a-9P"></a>诸好成就，<a id="a-9Q"></a>庄严成就，<a id="a-9R"></a>戒品成就，<a id="a-9S"></a>三昧成就，<a id="a-9T"></a>智慧成就，<a id="a-9U"></a>解脱成就，<a id="a-9V"></a>解脱知见成就，<a id="a-9W"></a>四无畏慈悲成就，<a id="a-9X"></a>喜舍成就，<a id="a-9Y"></a>惭愧成就，<a id="a-9Z"></a>威仪成就，<a id="a-9a"></a>诸行成就，<a id="a-9b"></a>奢摩他成就，<a id="a-9c"></a>毗婆舍那成就，<a id="a-9d"></a>明解脱成就，<a id="a-9e"></a>解脱门成就，<a id="a-9f"></a>四念处成就，<a id="a-9g"></a>四正勤成就，<a id="a-9h"></a>四如意足成就，<a id="a-9i"></a>五根成就，<a id="a-9j"></a>五力成就，<a id="a-9k"></a>觉分成就，<a id="a-9l"></a>正道成就，<a id="a-9m"></a>往昔因缘成就，<a id="a-9n"></a>双教示成就，<a id="a-9o"></a>诸通教示成就，<a id="a-9p"></a>大通教示成就，<a id="a-9q"></a>戒品成就，<a id="a-9r"></a>一切三昧成就，<a id="a-9s"></a>无碍利益成就，<a id="a-9t"></a>为他利益无碍成就，<a id="a-9u"></a>一切善法成就，<a id="a-9v"></a>清净色成就，<a id="a-9w"></a>清净心成就，<a id="a-9x"></a>清净智成就，<a id="a-9y"></a>诸入成就，<a id="a-9z"></a>金色百福成就。</p>
  <p id="aA0">“时，<a id="a-A1"></a>彼菩萨念诸如来如是相已，<a id="a-A2"></a>复应常念彼诸如来应供等正觉，<a id="a-A3"></a>心无动乱，<a id="a-A4"></a>亦当安住无所著心。<a id="a-A5"></a>心无著已，<a id="a-A6"></a>彼复应作如是思惟：<a id="a-A7"></a>‘是中何等名曰如来？<a id="a-A8"></a>为当即色是如来耶？<a id="a-A9"></a>为当离色是如来乎？<a id="a-AA"></a>若以色法为如来者，<a id="a-AB"></a>彼诸众生皆有色阴，<a id="a-AC"></a>一切众生应是如来。<a id="a-AD"></a>若以离色为如来者，<a id="a-AE"></a>离色则是无因缘法，<a id="a-AF"></a>无因缘法云何如来？<a id="a-AG"></a>’菩萨如是观知色已，<a id="a-AH"></a>次复观受。<a id="a-AI"></a>彼时更作如是思惟：<a id="a-AJ"></a>‘为当即受是如来耶？<a id="a-AK"></a>为当离受是如来耶？<a id="a-AL"></a>若即受法为如来者，<a id="a-AM"></a>彼诸众生皆有受阴，<a id="a-AN"></a>一切众生应是如来。<a id="a-AO"></a>若离受法为如来者，<a id="a-AP"></a>离受则为无因缘法，<a id="a-AQ"></a>彼无缘法云何如来？<a id="a-AR"></a>’彼既如是观色受已，<a id="a-AS"></a>乃至观识亦如是。<a id="a-AT"></a>时彼菩萨复如斯念：<a id="a-AU"></a>‘若此诸阴非如来者，<a id="a-AV"></a>岂彼诸根是如来乎？<a id="a-AW"></a>’如是念已则先观眼：<a id="a-AX"></a>‘为当即眼是如来耶？<a id="a-AY"></a>为当离眼是如来乎？<a id="a-AZ"></a>若即彼眼是如来者，<a id="a-Aa"></a>一切众生皆有是眼，<a id="a-Ab"></a>一切众生应是如来。<a id="a-Ac"></a>若离彼眼是如来者，<a id="a-Ad"></a>离眼则为非因缘法，<a id="a-Ae"></a>彼非缘法云何如来？<a id="a-Af"></a>’菩萨如是观察眼已，<a id="a-Ag"></a>观耳、<a id="a-Ah"></a>观鼻乃至观意亦如是。<a id="a-Ai"></a>时彼菩萨复如斯念：<a id="a-Aj"></a>‘若此诸根无如来者，<a id="a-Ak"></a>岂彼诸大有如来乎？<a id="a-Al"></a>’如是念已则先观地：<a id="a-Am"></a>‘为即地界是如来耶？<a id="a-An"></a>为离地界是如来乎？<a id="a-Ao"></a>若即地界为如来者，<a id="a-Ap"></a>彼内外法皆属于地，<a id="a-Aq"></a>如是地界应是如来。<a id="a-Ar"></a>若离地界为如来者，<a id="a-As"></a>离地即为无因缘法，<a id="a-At"></a>彼无缘法云何如来？<a id="a-Au"></a>’彼既如是观察地界，<a id="a-Av"></a>乃至观彼水、<a id="a-Aw"></a>火、<a id="a-Ax"></a>风界亦如是。<a id="a-Ay"></a>而彼菩萨能作如是正思惟时，<a id="a-Az"></a>不以色观察如来，<a id="a-B0"></a>不离色观察如来；<a id="a-B1"></a>如是不以受不离受，<a id="a-B2"></a>不以想不离想，<a id="a-B3"></a>乃至不以识不离识，<a id="a-B4"></a>观察如来亦如是。<a id="a-B5"></a>又彼观时，<a id="a-B6"></a>亦不以眼观察如来，<a id="a-B7"></a>不离眼观察如来；<a id="a-B8"></a>如是不以耳不离耳，<a id="a-B9"></a>不以鼻不离鼻乃至不以身意不离身意，<a id="a-BA"></a>观察如来亦如是。<a id="a-BB"></a>又彼观时，<a id="a-BC"></a>不以色观察如来，<a id="a-BD"></a>不离色观察如来；<a id="a-BE"></a>如是不以色不离色，<a id="a-BF"></a>不以声不离声，<a id="a-BG"></a>乃至不以触法不离触法，<a id="a-BH"></a>观察如来亦如是。<a id="a-BI"></a>又彼观时，<a id="a-BJ"></a>不以地观察如来亦不离地，<a id="a-BK"></a>观察如来如是；<a id="a-BL"></a>不以水不离水，<a id="a-BM"></a>乃至不以风不离风，<a id="a-BN"></a>观察如来亦如是。<a id="a-BO"></a>彼菩萨如是观时，<a id="a-BP"></a>即能于彼一切法中，<a id="a-BQ"></a>善通达知明了无碍。</p>
  <p id="aBR">“尔时，<a id="a-BS"></a>彼菩萨复应当作如是思惟：<a id="a-BT"></a>‘是中更以何等真法，<a id="a-BU"></a>而能得彼阿耨多罗三藐三菩提？<a id="a-BV"></a>为以身得菩提耶？<a id="a-BW"></a>为用心得菩提乎？<a id="a-BX"></a>若身得者，<a id="a-BY"></a>而今此身无觉无识顽痴无知，<a id="a-BZ"></a>譬如草木若石若壁。<a id="a-Ba"></a>然彼菩提非色非身，<a id="a-Bb"></a>非行非得，<a id="a-Bc"></a>不可见闻，<a id="a-Bd"></a>不可触证。<a id="a-Be"></a>此身如是，<a id="a-Bf"></a>云何能得成就菩提？<a id="a-Bg"></a>若心得者，<a id="a-Bh"></a>而即此心本自无形，<a id="a-Bi"></a>无有相貌，<a id="a-Bj"></a>不可见闻，<a id="a-Bk"></a>不可触证，<a id="a-Bl"></a>不可执持，<a id="a-Bm"></a>犹如幻化。<a id="a-Bn"></a>菩提如是亦无有心，<a id="a-Bo"></a>无有触对，<a id="a-Bp"></a>不可见闻，<a id="a-Bq"></a>不可知证。<a id="a-Br"></a>此心如是，<a id="a-Bs"></a>云何能得成就菩提？<a id="a-Bt"></a>’不空见，<a id="a-Bu"></a>是为菩萨正念思惟，<a id="a-Bv"></a>不以身心亦不离身心，<a id="a-Bw"></a>而能证得阿耨多罗三藐三菩提耶。<a id="a-Bx"></a>”</p>
  <p id="aBy">佛言：<a id="a-Bz"></a>“不空见，<a id="a-C0"></a>然彼菩萨常应如是观察思惟。<a id="a-C1"></a>若能如是观诸法时，<a id="a-C2"></a>即得安住于正法中，<a id="a-C3"></a>心无迁变不可移动，<a id="a-C4"></a>当知尔时具足菩萨摩诃萨法，<a id="a-C5"></a>自然远离不善思惟，<a id="a-C6"></a>速疾成就阿耨多罗三藐三菩提，<a id="a-C7"></a>正觉平等真实法界。<a id="a-C8"></a>”</p>
  <p id="aC9">尔时，<a id="a-CA"></a>世尊为重明此义，<a id="a-CB"></a>以偈颂曰：</p>
  <p id="aCC">“过去未来诸世尊，<a id="a-CD"></a>　现在一切遍见者，</p>
  <p id="aCE">冥心空寂行慈爱，<a id="a-CF"></a>　欲睹诸佛无艰难。</p>
  <p id="aCG">往昔诸佛大威光，<a id="a-CH"></a>　怜愍世间等与乐，</p>
  <p id="aCI">彼念人中分陀利，<a id="a-CJ"></a>　调御丈夫功德满。</p>
  <p id="aCK">更念下生及入胎，<a id="a-CL"></a>　住胎尊母皆具足，</p>
  <p id="aCM">思彼生家众妙相，<a id="a-CN"></a>　当见等觉弗为难。</p>
  <p id="aCO">亦念诸好胜庄严，<a id="a-CP"></a>　及彼本愿先所行，</p>
  <p id="aCQ">微言妙义初中后，<a id="a-CR"></a>　彼皆善逝解脱身。</p>
  <p id="aCS">住解脱门及供养，<a id="a-CT"></a>　正勤与彼四神足，</p>
  <p id="aCU">应念诸根具满者，<a id="a-CV"></a>　力菩提分亦复然。</p>
  <p id="aCW">若念诸佛解脱尊，<a id="a-CX"></a>　不久当到胜寂地，</p>
  <p id="aCY">一切世间利益念，<a id="a-CZ"></a>　善法功德难思量。</p>
  <p id="aCa">妙色及与清净心，<a id="a-Cb"></a>　复思世尊众好分，</p>
  <p id="aCc">金刚身体百福相，<a id="a-Cd"></a>　当知如来诸念满。</p>
  <p id="aCe">何得法中名如来？<a id="a-Cf"></a>　正当观察无边处，</p>
  <p id="aCg">诸佛非色复非受，<a id="a-Ch"></a>　非彼想行非识心。</p>
  <p id="aCi">如是等法非如来，<a id="a-Cj"></a>　正见智人亦应体，</p>
  <p id="aCk">亦非离彼是诸佛，<a id="a-Cl"></a>　应供善逝但有名。</p>
  <p id="aCm">诸佛非眼非耳鼻，<a id="a-Cn"></a>　非舌身意及法等，</p>
  <p id="aCo">亦非离彼为如来，<a id="a-Cp"></a>　正觉庄严惟名耳！</p>
  <p id="aCq">唯有大名无真佛，<a id="a-Cr"></a>　离名何处有实者？</p>
  <p id="aCs">智人若知尽和合，<a id="a-Ct"></a>　当取等觉实非难。</p>
  <p id="aCu">若以诸阴为如来，<a id="a-Cv"></a>　彼诸众生皆有阴，</p>
  <p id="aCw">众生即应是诸佛，<a id="a-Cx"></a>　以阴平等斯共有。</p>
  <p id="aCy">不以色等为诸佛，<a id="a-Cz"></a>　亦不离阴名如来，</p>
  <p id="aD0">无量数劫正思惟，<a id="a-D1"></a>　不思议智乃成就。</p>
  <p id="aD2">身如草木及石壁，<a id="a-D3"></a>　菩提无色寂无生，</p>
  <p id="aD4">亦无顽身及草木，<a id="a-D5"></a>　云何说身证菩提？</p>
  <p id="aD6">是心无相复无形，<a id="a-D7"></a>　菩提非心亦无状，</p>
  <p id="aD8">非身非心能得证，<a id="a-D9"></a>　亦非无证难思议。</p>
  <p id="aDA">是为最胜寂静地，<a id="a-DB"></a>　外道于中皆荒迷；</p>
  <p id="aDC">若于此法求正勤，<a id="a-DD"></a>　必当速得是三昧！<a id="a-DE"></a>”</p>
 </body>
</html>