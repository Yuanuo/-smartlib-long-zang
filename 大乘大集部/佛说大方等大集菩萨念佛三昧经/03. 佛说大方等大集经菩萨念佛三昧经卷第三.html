<!doctype html>
<html id="z3IBTNIFL" data-ver="963">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">佛说大方等大集经菩萨念佛三昧经卷第三</h1>
  <h2 id="a2">神变品第三</h2>
  <p id="a3">尔时，<a id="a-4"></a>尊者舍利弗、<a id="a-5"></a>尊者大目揵连、<a id="a-6"></a>尊者大迦葉、<a id="a-7"></a>尊者阿难，<a id="a-8"></a>及诸天、<a id="a-9"></a>人、<a id="a-A"></a>梵、<a id="a-B"></a>魔、<a id="a-C"></a>沙门、<a id="a-D"></a>婆罗门等，<a id="a-E"></a>咸作是念：<a id="a-F"></a>“何因何缘，<a id="a-G"></a>今我世尊如来应供等正觉，<a id="a-H"></a>在于天人大众中，<a id="a-I"></a>为诸梵、<a id="a-J"></a>魔、<a id="a-K"></a>沙门、<a id="a-L"></a>婆罗门，<a id="a-M"></a>诸龙、<a id="a-N"></a>夜叉、<a id="a-O"></a>乾闼婆、<a id="a-P"></a>阿修罗及以人非人等，<a id="a-Q"></a>宣说如斯念佛三昧法门名已，<a id="a-R"></a>而未解释，<a id="a-S"></a>即从座起还本住处，<a id="a-T"></a>默然寂坐耶？<a id="a-U"></a>”</p>
  <p id="aV">尔时，<a id="a-W"></a>不空见菩萨摩诃萨如是思惟：<a id="a-X"></a>“今此天、<a id="a-Y"></a>人、<a id="a-Z"></a>梵、<a id="a-a"></a>魔、<a id="a-b"></a>沙门、<a id="a-c"></a>婆罗门，<a id="a-d"></a>及彼一切诸龙、<a id="a-e"></a>夜叉、<a id="a-f"></a>乾闼婆等，<a id="a-g"></a>大众咸集，<a id="a-h"></a>而我世尊本处入定。<a id="a-i"></a>我今亦应少现神通，<a id="a-j"></a>现神通已，<a id="a-k"></a>为令种种称叹世尊大慈功行。<a id="a-l"></a>”</p>
  <p id="am">尔时，<a id="a-n"></a>不空见菩萨摩诃萨，<a id="a-o"></a>如是思惟已即入三昧。<a id="a-p"></a>三昧力故，<a id="a-q"></a>令此三千大千世界庄严微妙，<a id="a-r"></a>凡诸所有皆七宝成，<a id="a-s"></a>所谓金、<a id="a-t"></a>银、<a id="a-u"></a>琉璃、<a id="a-v"></a>玻瓈、<a id="a-w"></a>玛瑙、<a id="a-x"></a>砗磲、<a id="a-y"></a>珊瑚、<a id="a-z"></a>真珠，<a id="a-10"></a>如是众宝之所严饰。<a id="a-11"></a>其地平正犹如手掌，<a id="a-12"></a>一切大地咸有如是宝。<a id="a-13"></a>诸多罗树八道间错罗布其中，<a id="a-14"></a>彼等诸树端严可爱，<a id="a-15"></a>金多罗树白银叶华，<a id="a-16"></a>银多罗树琉璃叶华，<a id="a-17"></a>琉璃树者玻瓈叶华，<a id="a-18"></a>玻瓈树者玛瑙叶华，<a id="a-19"></a>玛瑙树者砗磲叶华，<a id="a-1A"></a>砗磲树者真珠叶华，<a id="a-1B"></a>赤真珠树黄金叶华。<a id="a-1C"></a>如是处处悬缯彩盖，<a id="a-1D"></a>垂诸金铃，<a id="a-1E"></a>宝网罗覆，<a id="a-1F"></a>建布幢幡皆用杂宝。<a id="a-1G"></a>复以种种微妙庄严周匝围绕世尊住处，<a id="a-1H"></a>一切多是可爱众华，<a id="a-1I"></a>所谓优钵罗华、<a id="a-1J"></a>波头摩华、<a id="a-1K"></a>拘物头华、<a id="a-1L"></a>分陀利华。<a id="a-1M"></a>如是等华皆悉充满于此世界，<a id="a-1N"></a>具足庄严清净微妙，<a id="a-1O"></a>其事亦尔。</p>
  <p id="a1P">尔时，<a id="a-1Q"></a>不空见菩萨摩诃萨，<a id="a-1R"></a>三昧力故复现如是庄严之事，<a id="a-1S"></a>令此三千大千世界所有大众，<a id="a-1T"></a>乃至天、<a id="a-1U"></a>龙、<a id="a-1V"></a>夜叉、<a id="a-1W"></a>乾闼婆、<a id="a-1X"></a>阿修罗、<a id="a-1Y"></a>迦楼罗、<a id="a-1Z"></a>紧那罗、<a id="a-1a"></a>摩睺罗伽、<a id="a-1b"></a>人非人等一切众，<a id="a-1c"></a>故化作众宝大莲华座。<a id="a-1d"></a>其华具有无量千叶清净柔软，<a id="a-1e"></a>譬若迦耶邻尼天衣，<a id="a-1f"></a>令诸众生各相见知彼此，<a id="a-1g"></a>咸得坐于华座。</p>
  <p id="a1h">尔时，<a id="a-1i"></a>不空见菩萨摩诃萨，<a id="a-1j"></a>复于定中更现如是大神通事，<a id="a-1k"></a>令此三千大千世界一切大地六种震动，<a id="a-1l"></a>所谓动、<a id="a-1m"></a>遍动、<a id="a-1n"></a>等遍动，<a id="a-1o"></a>涌、<a id="a-1p"></a>遍涌、<a id="a-1q"></a>等遍涌，<a id="a-1r"></a>起、<a id="a-1s"></a>遍起、<a id="a-1t"></a>等遍起，<a id="a-1u"></a>震、<a id="a-1v"></a>遍震、<a id="a-1w"></a>等遍震，<a id="a-1x"></a>吼、<a id="a-1y"></a>遍吼、<a id="a-1z"></a>等遍吼，<a id="a-20"></a>觉、<a id="a-21"></a>遍觉、<a id="a-22"></a>等遍觉，<a id="a-23"></a>是六各三合十八相，<a id="a-24"></a>如是乃至中涌边没、<a id="a-25"></a>边涌中没。<a id="a-26"></a>犹如摩伽陀国赤圆铜钵，<a id="a-27"></a>置于石上倾转不定自然出声；<a id="a-28"></a>如此三千大千世界，<a id="a-29"></a>不扣不击自然出声，<a id="a-2A"></a>其事若此。<a id="a-2B"></a>当震吼时，<a id="a-2C"></a>彼诸众生闻声觉悟者，<a id="a-2D"></a>一切皆受上妙触乐。<a id="a-2E"></a>犹如东方不动世界，<a id="a-2F"></a>亦如西方安乐国土，<a id="a-2G"></a>其中众生等受快乐，<a id="a-2H"></a>闻声获安亦复如是。</p>
  <p id="a2I">尔时，<a id="a-2J"></a>不空见菩萨摩诃萨住三昧故，<a id="a-2K"></a>心转清净无有垢浊，<a id="a-2L"></a>随顺调柔远离粗犷寂无变动，<a id="a-2M"></a>心深润泽普令安乐，<a id="a-2N"></a>然后复作如是神通，<a id="a-2O"></a>令此三千大千世界，<a id="a-2P"></a>遍虚空中雨炽然火，<a id="a-2Q"></a>不令灭坏众生身心，<a id="a-2R"></a>而彼众生蒙火触身，<a id="a-2S"></a>皆得受斯微妙胜乐。<a id="a-2T"></a>犹如比丘入火三昧恬然安乐，<a id="a-2U"></a>触火众生怡悦亦尔。</p>
  <p id="a2V">尔时，<a id="a-2W"></a>不空见菩萨摩诃萨，<a id="a-2X"></a>以三昧力复作如是大神通事，<a id="a-2Y"></a>令此三千大千世界，<a id="a-2Z"></a>雨天栴檀细末之香，<a id="a-2a"></a>其香微妙遍满三千大千世界。<a id="a-2b"></a>若彼众生闻此香者，<a id="a-2c"></a>皆得如是第一胜乐。<a id="a-2d"></a>犹如释迦如来应供等正觉，<a id="a-2e"></a>其于往昔行菩萨时，<a id="a-2f"></a>在彼燃灯佛世尊前，<a id="a-2g"></a>受菩提记已，<a id="a-2h"></a>得不思议希有妙乐；<a id="a-2i"></a>时诸众生闻天妙香，<a id="a-2j"></a>不思议乐遍满身心亦复若此。</p>
  <p id="a2k">尔时，<a id="a-2l"></a>众中尊者阿难作如是念：<a id="a-2m"></a>“今何因缘忽见如是不可思议希有庄严？<a id="a-2n"></a>此大神变谁所致乎？<a id="a-2o"></a>然我世尊还房宴寂，<a id="a-2p"></a>不当若是斯大神通，<a id="a-2q"></a>岂我诸大声闻众中所能作耶？<a id="a-2r"></a>为此会众多诸大人犹如龙象，<a id="a-2s"></a>或其所作得非弥勒菩萨、<a id="a-2t"></a>文殊师利菩萨、<a id="a-2u"></a>越三界菩萨乃至不空见等？<a id="a-2v"></a>亦或是余诸大菩萨摩诃萨辈，<a id="a-2w"></a>具足威光现斯事耳？<a id="a-2x"></a>”</p>
  <p id="a2y">尔时，<a id="a-2z"></a>尊者阿难如是念已，<a id="a-30"></a>即白尊者大目连言：<a id="a-31"></a>“大德，<a id="a-32"></a>我闻世尊常如是说：<a id="a-33"></a>我弟子中神通第一，<a id="a-34"></a>则目连其人也。<a id="a-35"></a>今现是瑞，<a id="a-36"></a>将无大德之所为乎？<a id="a-37"></a>”</p>
  <p id="a38">时，<a id="a-39"></a>大目连答阿难言：<a id="a-3A"></a>“仁者，<a id="a-3B"></a>此瑞殊常，<a id="a-3C"></a>非我能作。<a id="a-3D"></a>所以者何？<a id="a-3E"></a>忆念我昔于一时间，<a id="a-3F"></a>取此三千大千世界悉内口中，<a id="a-3G"></a>其时众生乃至无有一念惊惧觉往来想。<a id="a-3H"></a>阿难，<a id="a-3I"></a>又念我昔住梵天宫发一大声，<a id="a-3J"></a>遍此三千大千世界。<a id="a-3K"></a>阿难，<a id="a-3L"></a>复念我昔在世尊前作师子吼，<a id="a-3M"></a>能以须弥内于口中，<a id="a-3N"></a>能过一劫若减一劫如是为常。<a id="a-3O"></a>阿难，<a id="a-3P"></a>又念我昔至阳炎世界，<a id="a-3Q"></a>于彼发声遍此世界咸得闻知。<a id="a-3R"></a>阿难，<a id="a-3S"></a>又念我昔身住于此阎浮提界，<a id="a-3T"></a>而能遥动忉利天宫难胜大殿。<a id="a-3U"></a>阿难，<a id="a-3V"></a>又念我昔至彼难陀、<a id="a-3W"></a>优波难陀诸龙王所，<a id="a-3X"></a>彼龙如是炎炽巨毒，<a id="a-3Y"></a>我时降伏令住戒善，<a id="a-3Z"></a>又亦曾辱恶魔波旬。<a id="a-3a"></a>阿难，<a id="a-3b"></a>我念往昔至于东方，<a id="a-3c"></a>住彼第三千世界，<a id="a-3d"></a>有一大城名曰宝门，<a id="a-3e"></a>于彼凡有六万亿千家人，<a id="a-3f"></a>我即于彼六万亿千家中，<a id="a-3g"></a>一一皆现我目连身，<a id="a-3h"></a>为彼众生演说诸法无常、<a id="a-3i"></a>苦、<a id="a-3j"></a>空、<a id="a-3k"></a>无我，<a id="a-3l"></a>皆令安住如是正法。</p>
  <p id="a3m">“阿难，<a id="a-3n"></a>我虽能为曩之变化，<a id="a-3o"></a>初未曾见如是神变，<a id="a-3p"></a>云何作耶？<a id="a-3q"></a>阿难，<a id="a-3r"></a>今我处此大莲华座，<a id="a-3s"></a>观见十方一一佛土无量无边，<a id="a-3t"></a>同我世尊释迦号者，<a id="a-3u"></a>皆还本室默然寂坐，<a id="a-3v"></a>而我见彼诸佛国土，<a id="a-3w"></a>亦如观此娑婆世界。<a id="a-3x"></a>阿难，<a id="a-3y"></a>我于向时亦以天眼，<a id="a-3z"></a>周遍观察是变因缘，<a id="a-40"></a>而终弗知所从来处。<a id="a-41"></a>”</p>
  <p id="a42">尔时，<a id="a-43"></a>大目连为重明此义，<a id="a-44"></a>以偈颂曰：</p>
  <p id="a45">“我所成就四神足，<a id="a-46"></a>　同类孰能相校比，</p>
  <p id="a47">唯独世尊天人师，<a id="a-48"></a>　余人神通宁我及！</p>
  <p id="a49">我曾吞合此佛刹，<a id="a-4A"></a>　大地众生弗觉知；</p>
  <p id="a4B">我又曾至梵天宫，<a id="a-4C"></a>　一音充满此世界；</p>
  <p id="a4D">我又曾于世尊前，<a id="a-4E"></a>　吞啖须弥若经劫；</p>
  <p id="a4F">我又炎界发大声，<a id="a-4G"></a>　令此佛刹遍闻听；</p>
  <p id="a4H">我又震动天帝宫，<a id="a-4I"></a>　彼于天女众中坐；</p>
  <p id="a4J">我又往诣难陀所，<a id="a-4K"></a>　降伏如斯大毒龙；</p>
  <p id="a4L">我又念昔作神变，<a id="a-4M"></a>　身住于此现东方，</p>
  <p id="a4N">我令六万亿千家，<a id="a-4O"></a>　彼彼各谓见我身。</p>
  <p id="a4P">阿难我今所观变，<a id="a-4Q"></a>　初未睹是大神通，</p>
  <p id="a4R">我唯生大希有心，<a id="a-4S"></a>　然是神通非我作。</p>
  <p id="a4T">我今处大莲华座，<a id="a-4U"></a>　亦见众生坐华中，</p>
  <p id="a4V">复见诸佛大威王，<a id="a-4W"></a>　观察尽于十方界。</p>
  <p id="a4X">决定自在天尊作，<a id="a-4Y"></a>　或能大士之所为，</p>
  <p id="a4Z">如是非常大神变，<a id="a-4a"></a>　昔来未见今方睹。<a id="a-4b"></a>”</p>
  <p id="a4c">尔时，<a id="a-4d"></a>尊者大目揵连作如是等师子吼，<a id="a-4e"></a>时彼大众中十千天人，<a id="a-4f"></a>于诸法中得清净眼。</p>
  <p id="a4g">尔时，<a id="a-4h"></a>阿难白尊者舍利弗言：<a id="a-4i"></a>“大德，<a id="a-4j"></a>我亲从佛闻如是言：<a id="a-4k"></a>我诸声闻大弟子中智慧第一，<a id="a-4l"></a>则舍利弗其人也。<a id="a-4m"></a>今此神变，<a id="a-4n"></a>将非大德之所作乎？<a id="a-4o"></a>”</p>
  <p id="a4p">时，<a id="a-4q"></a>舍利弗语阿难言：<a id="a-4r"></a>“阿难，<a id="a-4s"></a>此瑞殊常，<a id="a-4t"></a>非我所及。<a id="a-4u"></a>所以者何？<a id="a-4v"></a>我念自从二十年来，<a id="a-4w"></a>精勤修习毗婆舍那，<a id="a-4x"></a>一心观察求法实相，<a id="a-4y"></a>终不能知诸法边际。<a id="a-4z"></a>阿难，<a id="a-50"></a>又念我昔取一袈裟投置地上，<a id="a-51"></a>时大目连第一上座威神若是，<a id="a-52"></a>既不能取，<a id="a-53"></a>乃至不能举令离地，<a id="a-54"></a>何云手擎？<a id="a-55"></a>阿难，<a id="a-56"></a>又念我昔居世尊前作师子吼，<a id="a-57"></a>亦于一切具足神通诸大声闻及学无学，<a id="a-58"></a>天、<a id="a-59"></a>人、<a id="a-5A"></a>梵、<a id="a-5B"></a>魔、<a id="a-5C"></a>沙门、<a id="a-5D"></a>婆罗门，<a id="a-5E"></a>乃至一切诸龙、<a id="a-5F"></a>夜叉、<a id="a-5G"></a>乾闼婆、<a id="a-5H"></a>阿修罗等诸大众前，<a id="a-5I"></a>时彼外道波梨波阇来至我所，<a id="a-5J"></a>与我诤入诸禅定已，<a id="a-5K"></a>复欲共我较隐其身竞师子吼。<a id="a-5L"></a>我于彼时，<a id="a-5M"></a>建丈夫志，<a id="a-5N"></a>行丈夫事，<a id="a-5O"></a>遂作如此诸不思议。<a id="a-5P"></a>唯除世尊一切知见，<a id="a-5Q"></a>及以弥勒菩萨摩诃萨诸是一生补处者，<a id="a-5R"></a>又除彼成就甚深法忍诸菩萨摩诃萨，<a id="a-5S"></a>又除得海德三昧诸菩萨摩诃萨，<a id="a-5T"></a>又除得善住三昧诸菩萨摩诃萨，<a id="a-5U"></a>又除得诸佛现前三昧菩萨摩诃萨，<a id="a-5V"></a>除如是等诸大菩萨摩诃萨已，<a id="a-5W"></a>自外所有如来世尊声闻大弟子，<a id="a-5X"></a>若来问我隐身时事，<a id="a-5Y"></a>乃至外道波梨波阇等，<a id="a-5Z"></a>而更问我隐没身时为住何处者。<a id="a-5a"></a>阿难，<a id="a-5b"></a>我作如是大神变时，<a id="a-5c"></a>一切声闻设辟支佛，<a id="a-5d"></a>皆不能知我身所在，<a id="a-5e"></a>及其说时空闻我声，<a id="a-5f"></a>终不能知我身所在。</p>
  <p id="a5g">“阿难，<a id="a-5h"></a>我常精勤大丈夫行，<a id="a-5i"></a>亦复成就大智人事也。<a id="a-5j"></a>阿难，<a id="a-5k"></a>我心随我行，<a id="a-5l"></a>非我随心行。<a id="a-5m"></a>阿难，<a id="a-5n"></a>我今自知身处大莲华座，<a id="a-5o"></a>亦见一切天人大众皆悉坐彼大莲华座。<a id="a-5p"></a>阿难，<a id="a-5q"></a>我复见彼一切十方无量无边不可思议诸世界中，<a id="a-5r"></a>皆有诸佛世尊，<a id="a-5s"></a>悉在菩提树下坐于道场成等正觉，<a id="a-5t"></a>具足成就无量无边大威德力。<a id="a-5u"></a>诸天大众恭敬围绕，<a id="a-5v"></a>大梵天王请转法轮曰：<a id="a-5w"></a>‘世尊，<a id="a-5x"></a>若当转法轮者，<a id="a-5y"></a>我等随顺。<a id="a-5z"></a>’阿难，<a id="a-60"></a>我闻是声，<a id="a-61"></a>我见是事，<a id="a-62"></a>今者如是无量无边诸佛国土，<a id="a-63"></a>皆是七宝杂色缯彩，<a id="a-64"></a>悬诸金铃，<a id="a-65"></a>罗网覆上，<a id="a-66"></a>种种宫殿微妙庄严，<a id="a-67"></a>如此娑婆世界。<a id="a-68"></a>阿难，<a id="a-69"></a>我于向时亦作是念：<a id="a-6A"></a>‘今此不思议大庄严事，<a id="a-6B"></a>将非世尊大神通作乎？<a id="a-6C"></a>或是诸大菩萨摩诃萨辈，<a id="a-6D"></a>厚集善根具足福智，<a id="a-6E"></a>能现若斯大神变耳！<a id="a-6F"></a>亦或世尊声闻众中诸大弟子，<a id="a-6G"></a>久种善根具大威德之所为也。<a id="a-6H"></a>’”</p>
  <p id="a6I">尔时，<a id="a-6J"></a>尊者舍利弗为重明此义，<a id="a-6K"></a>以偈颂曰：</p>
  <p id="a6L">“世尊神力难思议，<a id="a-6M"></a>　及求如来功德者！</p>
  <p id="a6N">所有声闻大弟子，<a id="a-6O"></a>　满此佛刹学无学，</p>
  <p id="a6P">于彼智中我第一，<a id="a-6Q"></a>　何云更有胜我者？</p>
  <p id="a6R">唯除诸佛如来辈，<a id="a-6S"></a>　及诸菩萨行菩提。</p>
  <p id="a6T">自我观察诸法相，<a id="a-6U"></a>　具足满于二十年，</p>
  <p id="a6V">求诸法底不得边，<a id="a-6W"></a>　我之智慧过于彼。</p>
  <p id="a6X">今者在佛世尊前，<a id="a-6Y"></a>　欲以此智师子吼！</p>
  <p id="a6Z">且置一切诸外道，<a id="a-6a"></a>　唯大声闻求我身，</p>
  <p id="a6b">终无有能见我身，<a id="a-6c"></a>　及以所作诸神变；</p>
  <p id="a6d">唯除如来等正觉，<a id="a-6e"></a>　并诸佛子大菩萨，</p>
  <p id="a6f">是乃知我身所在，<a id="a-6g"></a>　非彼外道及声闻。</p>
  <p id="a6h">禅定解脱不思议，<a id="a-6i"></a>　是心任我而回转，</p>
  <p id="a6j">我修丈夫真空行，<a id="a-6k"></a>　仁者我业常如是。</p>
  <p id="a6l">我有如是胜神通，<a id="a-6m"></a>　一切声闻不能入，</p>
  <p id="a6n">然我今所见十方，<a id="a-6o"></a>　若斯神力我贪羡。</p>
  <p id="a6p">我今处大莲华座，<a id="a-6q"></a>　遍见诸方无量土，</p>
  <p id="a6r">无量刹中咸有佛，<a id="a-6s"></a>　各诣佛树坐道场。</p>
  <p id="a6t">彼刹众宝异庄严，<a id="a-6u"></a>　端正微妙甚可爱，</p>
  <p id="a6v">我时亦作如是念，<a id="a-6w"></a>　决定如来现神通，</p>
  <p id="a6x">或大弟子之所为，<a id="a-6y"></a>　或诸菩萨不空见。<a id="a-6z"></a>”</p>
  <p id="a70">尔时，<a id="a-71"></a>尊者舍利弗作如是师子吼，<a id="a-72"></a>时众中有一万三千人，<a id="a-73"></a>远尘离垢得法眼净。</p>
  <p id="a74">尔时，<a id="a-75"></a>阿难如是思惟：<a id="a-76"></a>“此大迦葉，<a id="a-77"></a>有大威德具足神通，<a id="a-78"></a>今是变化或其所作，<a id="a-79"></a>我今亦当问其作不？<a id="a-7A"></a>”</p>
  <p id="a7B">于是阿难即白尊者摩诃迦葉言：<a id="a-7C"></a>“大德，<a id="a-7D"></a>我亲从佛闻如是说：<a id="a-7E"></a>我弟子中头陀第一，<a id="a-7F"></a>则大迦葉其人也。<a id="a-7G"></a>是不思议大神变事，<a id="a-7H"></a>将非大德之所为乎？<a id="a-7I"></a>”</p>
  <p id="a7J">时大迦葉答阿难言：<a id="a-7K"></a>“仁者，<a id="a-7L"></a>此变殊常非我能作。<a id="a-7M"></a>所以者何？<a id="a-7N"></a>我念一时辄不自量，<a id="a-7O"></a>在世尊前作师子吼。<a id="a-7P"></a>阿难，<a id="a-7Q"></a>我时于此三千大千世界，<a id="a-7R"></a>须弥山王及大铁围，<a id="a-7S"></a>乃至诸余黑山之属，<a id="a-7T"></a>一以口吹能令破散，<a id="a-7U"></a>乃使无有如微尘许。<a id="a-7V"></a>其有众生住彼山者，<a id="a-7W"></a>不令损害亦无觉知，<a id="a-7X"></a>如是诸山皆悉灭也。<a id="a-7Y"></a>阿难，<a id="a-7Z"></a>我又一时于此三千大千世界，<a id="a-7a"></a>一切大海、<a id="a-7b"></a>大河、<a id="a-7c"></a>小河、<a id="a-7d"></a>陂池诸水，<a id="a-7e"></a>乃至无量亿那由他百千水聚，<a id="a-7f"></a>以口一吹皆令干竭，<a id="a-7g"></a>而彼众生不知不觉亦无苦恼。<a id="a-7h"></a>阿难，<a id="a-7i"></a>我又一时在如来所，<a id="a-7j"></a>及诸天、<a id="a-7k"></a>人、<a id="a-7l"></a>梵、<a id="a-7m"></a>魔、<a id="a-7n"></a>沙门、<a id="a-7o"></a>婆罗门，<a id="a-7p"></a>一切世间诸大众前，<a id="a-7q"></a>作师子吼广现神通。<a id="a-7r"></a>阿难，<a id="a-7s"></a>我今唯有如斯威力，<a id="a-7t"></a>能作如是自在神通。</p>
  <p id="a7u">“阿难，<a id="a-7v"></a>我念一时在于如来应供等正觉前，<a id="a-7w"></a>为诸世间天、<a id="a-7x"></a>人、<a id="a-7y"></a>梵、<a id="a-7z"></a>魔、<a id="a-80"></a>沙门、<a id="a-81"></a>婆罗门，<a id="a-82"></a>一切大众作师子吼。<a id="a-83"></a>世尊，<a id="a-84"></a>我能于此三千大千世界之内，<a id="a-85"></a>以口一吹即令大火炽然遍满犹如劫烧，<a id="a-86"></a>终亦不使损一众生，<a id="a-87"></a>亦令众生竟不觉知。<a id="a-88"></a>阿难，<a id="a-89"></a>我真具足如是神通。<a id="a-8A"></a>阿难，<a id="a-8B"></a>我念一时于此世界，<a id="a-8C"></a>以天眼观见彼东方过亿百千世界，<a id="a-8D"></a>有一佛刹猛火洞燃。<a id="a-8E"></a>我既见已如是思惟：<a id="a-8F"></a>‘而我今应示现神通。<a id="a-8G"></a>’既思惟已即入三昧，<a id="a-8H"></a>于三昧中以口一吹过于东方千亿世界，<a id="a-8I"></a>炽燃猛火即令熸灭。<a id="a-8J"></a>彼火灭已我便出定，<a id="a-8K"></a>即见彼界还复如本。<a id="a-8L"></a>阿难，<a id="a-8M"></a>我今但有如是神力。</p>
  <p id="a8N">“阿难，<a id="a-8O"></a>今此众中有诸众生，<a id="a-8P"></a>若天、<a id="a-8Q"></a>若人、<a id="a-8R"></a>若梵、<a id="a-8S"></a>若魔、<a id="a-8T"></a>若沙门、<a id="a-8U"></a>婆罗门，<a id="a-8V"></a>多有疑心谓我妄言。<a id="a-8W"></a>彼若不信，<a id="a-8X"></a>世尊后时从三昧起，<a id="a-8Y"></a>任自咨问。<a id="a-8Z"></a>而今世尊虽入三昧，<a id="a-8a"></a>足知是事亦闻我声。<a id="a-8b"></a>”</p>
  <p id="a8c">尔时，<a id="a-8d"></a>世尊尚坐本处住三昧中，<a id="a-8e"></a>遥命阿难曰：<a id="a-8f"></a>“如是，<a id="a-8g"></a>如是，<a id="a-8h"></a>如大迦葉师子吼说，<a id="a-8i"></a>真实非虚，<a id="a-8j"></a>汝当忆持。<a id="a-8k"></a>”</p>
  <p id="a8l">时，<a id="a-8m"></a>诸天人一切大众闻佛教已，<a id="a-8n"></a>方于迦葉生希有心起难遭想。<a id="a-8o"></a>时，<a id="a-8p"></a>彼尊者摩诃迦葉，<a id="a-8q"></a>作如是等师子吼时，<a id="a-8r"></a>有三亿人于诸法中远尘离垢，<a id="a-8s"></a>复有八十五那由他百千诸天，<a id="a-8t"></a>远尘离垢得法眼净。</p>
  <p id="a8u">尔时，<a id="a-8v"></a>不空见菩萨、<a id="a-8w"></a>弥勒菩萨、<a id="a-8x"></a>文殊师利菩萨、<a id="a-8y"></a>越三界菩萨，<a id="a-8z"></a>如是及余无量无边诸大菩萨摩诃萨等，<a id="a-90"></a>皆自久来被服如是大弘誓铠，<a id="a-91"></a>闻大迦葉作师子吼，<a id="a-92"></a>便化华聚若须弥山，<a id="a-93"></a>乃至再三散迦葉上。<a id="a-94"></a>复多化作大七宝盖，<a id="a-95"></a>住虚空中覆大迦葉顶，<a id="a-96"></a>并覆一切声闻大众。</p>
  <p id="a97">尔时，<a id="a-98"></a>大迦葉见如是等诸七宝盖，<a id="a-99"></a>遂告阿难曰：<a id="a-9A"></a>“阿难，<a id="a-9B"></a>今此众中决定知有大乘高行菩萨摩诃萨，<a id="a-9C"></a>能作如是大神通事，<a id="a-9D"></a>而今复现斯大神变也。<a id="a-9E"></a>阿难，<a id="a-9F"></a>我今坐此大莲华座，<a id="a-9G"></a>所见诸方无量无边不可称数诸佛世尊，<a id="a-9H"></a>又见彼刹皆七宝成，<a id="a-9I"></a>殊丽庄严真可瞻睹。<a id="a-9J"></a>彼诸众生复有如是胜上果报，<a id="a-9K"></a>我今悉见犹如忉利，<a id="a-9L"></a>一切诸天耽醉华冠常带璎珞，<a id="a-9M"></a>诸天身色如月光明，<a id="a-9N"></a>于虚空中有化宝盖。<a id="a-9O"></a>彼诸众生一一顶上悉有宝盖，<a id="a-9P"></a>如我顶上覆七宝盖无别异也。<a id="a-9Q"></a>阿难，<a id="a-9R"></a>我又见彼诸佛刹土，<a id="a-9S"></a>有诸菩萨自兜率天降入母胎。<a id="a-9T"></a>阿难，<a id="a-9U"></a>我见如是神通事时，<a id="a-9V"></a>深生欢喜踊跃无量。<a id="a-9W"></a>阿难，<a id="a-9X"></a>我复思念：<a id="a-9Y"></a>‘如是奇异，<a id="a-9Z"></a>如是希有，<a id="a-9a"></a>岂彼随宜凡劣众生能作如是大师子吼，<a id="a-9b"></a>能现如是大神通事？<a id="a-9c"></a>’”</p>
  <p id="a9d">尔时，<a id="a-9e"></a>尊者大迦葉为重明此义，<a id="a-9f"></a>以偈颂曰：</p>
  <p id="a9g">“阿难十方大水聚，<a id="a-9h"></a>　大海巨河诸流等，</p>
  <p id="a9i">我以口风一往吹，<a id="a-9j"></a>　令彼枯竭无遗渧。</p>
  <p id="a9k">曾住正觉世尊所，<a id="a-9l"></a>　于此刹中作神变，</p>
  <p id="a9m">我能干涸水聚时，<a id="a-9n"></a>　众生无损亦不觉。</p>
  <p id="a9o">此界所有一切山，<a id="a-9p"></a>　须弥铁围黑山等，</p>
  <p id="a9q">能以口风吹令散，<a id="a-9r"></a>　仁者我住如是通。</p>
  <p id="a9s">众生所有住须弥，<a id="a-9t"></a>　及余诸山不动处，</p>
  <p id="a9u">尔时令彼无损觉，<a id="a-9v"></a>　智者我有如是通。</p>
  <p id="a9w">我以神通烧此刹，<a id="a-9x"></a>　口风一吹皆炽然，</p>
  <p id="a9y">彼等众生不觉知，<a id="a-9z"></a>　当尔之时无毁坏。</p>
  <p id="aA0">我昔于此佛刹中，<a id="a-A1"></a>　遥见东方满刹火，</p>
  <p id="aA2">用口气吹能灭彼，<a id="a-A3"></a>　我通如是难思议。</p>
  <p id="aA4">我今见此大神通，<a id="a-A5"></a>　心生殊特大希有，</p>
  <p id="aA6">诸佛弟子不思议，<a id="a-A7"></a>　一切诸行亦如是。</p>
  <p id="aA8">我今处此莲华上，<a id="a-A9"></a>　观彼众刹妙庄严，</p>
  <p id="aAA">菩萨降自兜率天，<a id="a-AB"></a>　入于母胎尽生际。</p>
  <p id="aAC">为当定此声闻辈，<a id="a-AD"></a>　心得自在神通人？</p>
  <p id="aAE">为是菩萨不空见，<a id="a-AF"></a>　复彼弥勒文殊等？<a id="a-AG"></a>”</p>
  <p id="aAH">尔时，<a id="a-AI"></a>阿难复作是念：<a id="a-AJ"></a>“此富楼那弥多罗尼子，<a id="a-AK"></a>于一切法已到彼岸，<a id="a-AL"></a>有大威德具足神通，<a id="a-AM"></a>或时能作如是大事。<a id="a-AN"></a>我今亦应问其作不？<a id="a-AO"></a>”</p>
  <p id="aAP">尊者阿难如是念已，<a id="a-AQ"></a>即便白彼富楼那言：<a id="a-AR"></a>“大德，<a id="a-AS"></a>我亲从佛闻如是语：<a id="a-AT"></a>我大声闻诸弟子中说法第一，<a id="a-AU"></a>则富楼那弥多罗尼子其人也。<a id="a-AV"></a>是不思议庄严神瑞，<a id="a-AW"></a>将非大德之所为乎？<a id="a-AX"></a>”</p>
  <p id="aAY">时，<a id="a-AZ"></a>富楼那答阿难曰：<a id="a-Aa"></a>“此瑞异常，<a id="a-Ab"></a>非我能及。<a id="a-Ac"></a>所以者何？<a id="a-Ad"></a>我念昔时有诸众生，<a id="a-Ae"></a>应以神通得教化者，<a id="a-Af"></a>我便为彼取此三千大千世界，<a id="a-Ag"></a>以手摩之开示彼等。<a id="a-Ah"></a>当尔之时，<a id="a-Ai"></a>无一众生有惊怕想亦不觉知，<a id="a-Aj"></a>唯彼众生应在此化与神通者，<a id="a-Ak"></a>乃能见我手摩世界。<a id="a-Al"></a>阿难，<a id="a-Am"></a>譬如壮士以右手，<a id="a-An"></a>取一迦梨沙般那，<a id="a-Ao"></a>左手回转不以为难；<a id="a-Ap"></a>如是，<a id="a-Aq"></a>阿难，<a id="a-Ar"></a>我取于此三千世界，<a id="a-As"></a>以手回转不以为难亦复若此。<a id="a-At"></a>阿难，<a id="a-Au"></a>我念一时于世尊前，<a id="a-Av"></a>以一指节取此三千大千世界一切水聚，<a id="a-Aw"></a>皆令入我手指节间，<a id="a-Ax"></a>无一众生有损减想。</p>
  <p id="aAy">“阿难，<a id="a-Az"></a>我往一时于初夜中，<a id="a-B0"></a>以净天眼过于人眼，<a id="a-B1"></a>观此三千大千世界，<a id="a-B2"></a>作如是念：<a id="a-B3"></a>‘是中复有何等众生，<a id="a-B4"></a>于诸法中心生疑惑，<a id="a-B5"></a>我当解释令得除断。<a id="a-B6"></a>’我即观此三千大千世界，<a id="a-B7"></a>所有一切诸四天下无量众生疑惑诸法，<a id="a-B8"></a>我复生念：<a id="a-B9"></a>‘我今应当不离是坐，<a id="a-BA"></a>不出是定，<a id="a-BB"></a>为诸众生断除疑网。<a id="a-BC"></a>’阿难，<a id="a-BD"></a>我时念已，<a id="a-BE"></a>便入定心清净明了，<a id="a-BF"></a>光泽成就寂然不动，<a id="a-BG"></a>为彼众生宣说诸法，<a id="a-BH"></a>决断疑网无有滞碍，<a id="a-BI"></a>令彼众生各作斯念：<a id="a-BJ"></a>‘我等今者皆各蒙此尊者富楼那弥多罗尼子，<a id="a-BK"></a>独住我前为我宣说。<a id="a-BL"></a>’阿难，<a id="a-BM"></a>我当初夜说法之时，<a id="a-BN"></a>即有一万四千众生皆得安住佛正法中，<a id="a-BO"></a>复有三万众生护持禁戒，<a id="a-BP"></a>复令六万众生信佛法僧归依三宝，<a id="a-BQ"></a>然始安详自三昧起。<a id="a-BR"></a>阿难，<a id="a-BS"></a>我唯有是说法余巧决疑事也。</p>
  <p id="aBT">“阿难，<a id="a-BU"></a>我又复念于此世界，<a id="a-BV"></a>以天眼观见彼北方，<a id="a-BW"></a>过三万佛刹有一世界，<a id="a-BX"></a>其号伏怨。<a id="a-BY"></a>彼世界中有一众生，<a id="a-BZ"></a>于诸法中多起疑网。<a id="a-Ba"></a>时彼众生有声闻根易可受化，<a id="a-Bb"></a>然彼世尊般涅槃已，<a id="a-Bc"></a>我即生念：<a id="a-Bd"></a>‘我今亦应不起此坐，<a id="a-Be"></a>不往彼刹，<a id="a-Bf"></a>而为众生解释疑网。<a id="a-Bg"></a>’如是念已即入三昧，<a id="a-Bh"></a>于三昧中为彼世界无量无边不可称数阿僧祇诸众生辈，<a id="a-Bi"></a>演说正法，<a id="a-Bj"></a>令彼皆得诸法光明。<a id="a-Bk"></a>阿难，<a id="a-Bl"></a>我但具是声闻神通。<a id="a-Bm"></a>今此众中若有疑者，<a id="a-Bn"></a>须世尊出请问自知。<a id="a-Bo"></a>”</p>
  <p id="aBp">如是语时，<a id="a-Bq"></a>佛神力故虚空出声，<a id="a-Br"></a>告阿难曰：<a id="a-Bs"></a>“阿难，<a id="a-Bt"></a>如是，<a id="a-Bu"></a>如是，<a id="a-Bv"></a>如富楼那大师子吼，<a id="a-Bw"></a>汝当忆持。<a id="a-Bx"></a>”</p>
  <p id="aBy">尔时，<a id="a-Bz"></a>诸天、<a id="a-C0"></a>世人、<a id="a-C1"></a>阿修罗等，<a id="a-C2"></a>一切大众闻是事已，<a id="a-C3"></a>发希有心生奇特想，<a id="a-C4"></a>作如是言：<a id="a-C5"></a>“希有！<a id="a-C6"></a>希有！<a id="a-C7"></a>声闻尚能建斯大事，<a id="a-C8"></a>况彼菩萨诸佛世尊！<a id="a-C9"></a>”</p>
  <p id="aCA">尔时，<a id="a-CB"></a>尊者富楼那弥多罗尼子，<a id="a-CC"></a>为重明此义，<a id="a-CD"></a>以偈颂曰：</p>
  <p id="aCE">“我于说事悉通达，<a id="a-CF"></a>　诸漏有生皆灭除，</p>
  <p id="aCG">望佛如来无分毫，<a id="a-CH"></a>　大尊神变独超世。</p>
  <p id="aCI">我取此界及诸山，<a id="a-CJ"></a>　以手回转亦摩抹，</p>
  <p id="aCK">彼时不动一众生，<a id="a-CL"></a>　我但有斯神通力。</p>
  <p id="aCM">三千世界诸水聚，<a id="a-CN"></a>　此刹若见若不闻，</p>
  <p id="aCO">我内彼水一指间，<a id="a-CP"></a>　于诸众生无损减。</p>
  <p id="aCQ">我于初夜天眼观，<a id="a-CR"></a>　何等众生心疑惑，</p>
  <p id="aCS">求其善根及诸法，<a id="a-CT"></a>　欲以神力为决除。</p>
  <p id="aCU">我于如是生念时，<a id="a-CV"></a>　不离本坐亦无往，</p>
  <p id="aCW">已为宣说正道法，<a id="a-CX"></a>　令彼得闻破心疑。</p>
  <p id="aCY">我于如是说法时，<a id="a-CZ"></a>　令万四千住圣法，</p>
  <p id="aCa">三万诸人护禁戒，<a id="a-Cb"></a>　六万正信受三归。</p>
  <p id="aCc">我复念彼初夜时，<a id="a-Cd"></a>　所出神通甚微妙，</p>
  <p id="aCe">观过北方三万界，<a id="a-Cf"></a>　见一佛刹名伏怨。</p>
  <p id="aCg">彼佛界中诸众生，<a id="a-Ch"></a>　独有一人深疑惑，</p>
  <p id="aCi">我时不起现彼说，<a id="a-Cj"></a>　令彼各谓己独闻。</p>
  <p id="aCk">阿难我智正若此，<a id="a-Cl"></a>　如是神通佛自知，</p>
  <p id="aCm">众生若有疑惑者，<a id="a-Cn"></a>　但当决定请世尊。</p>
  <p id="aCo">我今坐斯莲华上，<a id="a-Cp"></a>　见一世尊般涅槃，</p>
  <p id="aCq">彼佛处火就阇维，<a id="a-Cr"></a>　自外诸方亦皆尔。</p>
  <p id="aCs">我心观佛生希有，<a id="a-Ct"></a>　是不可测谁所为？</p>
  <p id="aCu">为是世尊为声闻？<a id="a-Cv"></a>　而我见佛斯灭度。<a id="a-Cw"></a>”</p>
  <p id="aCx">尔时，<a id="a-Cy"></a>阿难复如是念：<a id="a-Cz"></a>“彼尊者罗睺罗，<a id="a-D0"></a>世尊之子，<a id="a-D1"></a>于一切法已度彼岸，<a id="a-D2"></a>有大威德具大神通，<a id="a-D3"></a>或时能作如斯大事。<a id="a-D4"></a>我今亦当问其作不？<a id="a-D5"></a>”</p>
  <p id="aD6">尊者阿难作是念已，<a id="a-D7"></a>即便白彼罗睺罗：<a id="a-D8"></a>“大德，<a id="a-D9"></a>我亲从佛闻如是言：<a id="a-DA"></a>我诸声闻大弟子中持戒第一，<a id="a-DB"></a>则罗云其人也。<a id="a-DC"></a>是不思议庄严神变，<a id="a-DD"></a>将非大德之所为乎？<a id="a-DE"></a>”</p>
  <p id="aDF">时，<a id="a-DG"></a>罗睺罗答阿难曰：<a id="a-DH"></a>“阿难，<a id="a-DI"></a>世尊大悲普覆一切，<a id="a-DJ"></a>虽称赞我持戒、<a id="a-DK"></a>精进、<a id="a-DL"></a>具足神通，<a id="a-DM"></a>然而今者所现神变事，<a id="a-DN"></a>特非常不可测度。<a id="a-DO"></a>我从生来未尝见睹，<a id="a-DP"></a>亦未思惟又无分别，<a id="a-DQ"></a>况复能为如斯神变？<a id="a-DR"></a>阿难，<a id="a-DS"></a>是大庄严实非我作。<a id="a-DT"></a>所以者何？<a id="a-DU"></a>我念往昔唯此三千大千世界广大若是，<a id="a-DV"></a>所谓百亿四天下、<a id="a-DW"></a>百亿日月、<a id="a-DX"></a>百亿大海、<a id="a-DY"></a>百亿须弥山、<a id="a-DZ"></a>百亿大铁围山，<a id="a-Da"></a>如是及余黑山之类，<a id="a-Db"></a>一切皆纳一毛孔中。<a id="a-Dc"></a>当尔之时，<a id="a-Dd"></a>我身如本，<a id="a-De"></a>众生不异。<a id="a-Df"></a>诸四天下所有大地，<a id="a-Dg"></a>须弥诸山乃至大海及以众流，<a id="a-Dh"></a>咸皆安隐无相枨触，<a id="a-Di"></a>一切无有逼迫损伤。<a id="a-Dj"></a>阿难，<a id="a-Dk"></a>我但有是自在神力。</p>
  <p id="aDl">“阿难，<a id="a-Dm"></a>我昔一时取此三千大千世界所有大海，<a id="a-Dn"></a>及余小海、<a id="a-Do"></a>大河、<a id="a-Dp"></a>小河，<a id="a-Dq"></a>乃至陂池微细水聚，<a id="a-Dr"></a>如是一切悉入毛孔。<a id="a-Ds"></a>当尔之时，<a id="a-Dt"></a>我身无损，<a id="a-Du"></a>众生无害。<a id="a-Dv"></a>诸大海水及与河流，<a id="a-Dw"></a>乃至陂池细微水聚，<a id="a-Dx"></a>各皆如本无相漂迫，<a id="a-Dy"></a>所居皆知身在水中。</p>
  <p id="aDz">“阿难，<a id="a-E0"></a>我昔一时此处入禅，<a id="a-E1"></a>既入定已，<a id="a-E2"></a>即于东北至一世界，<a id="a-E3"></a>彼佛世尊号难胜威如来、<a id="a-E4"></a>应供、<a id="a-E5"></a>等正觉、<a id="a-E6"></a>明行足、<a id="a-E7"></a>善逝、<a id="a-E8"></a>世间解、<a id="a-E9"></a>无上士、<a id="a-EA"></a>调御丈夫、<a id="a-EB"></a>天人师、<a id="a-EC"></a>佛世尊所，<a id="a-ED"></a>现身礼敬。<a id="a-EE"></a>敬已即复还此世界迦维罗城净饭王前，<a id="a-EF"></a>求索一掬栴檀末香，<a id="a-EG"></a>得已还持，<a id="a-EH"></a>于彼佛刹供养世尊，<a id="a-EI"></a>香气遍满。<a id="a-EJ"></a>时即为彼难胜威佛，<a id="a-EK"></a>化作楼观像辇，<a id="a-EL"></a>分明高万由旬，<a id="a-EM"></a>一切妙宝庄严间错，<a id="a-EN"></a>复以天香为七宝盖覆佛顶上，<a id="a-EO"></a>高一万亿八千由旬广八千由旬。<a id="a-EP"></a>又于彼界为一切众生，<a id="a-EQ"></a>各各化作栴檀楼观像辇，<a id="a-ER"></a>高百由旬，<a id="a-ES"></a>广五十由旬，<a id="a-ET"></a>四柱方整随意所乐，<a id="a-EU"></a>令彼众生备具庄严，<a id="a-EV"></a>各皆自有无相障碍。<a id="a-EW"></a>阿难，<a id="a-EX"></a>我但如是究竟声闻神通彼岸。<a id="a-EY"></a>今此众中若有于我生疑惑者，<a id="a-EZ"></a>任咨世尊，<a id="a-Ea"></a>世尊虽处寂定尚当证知。<a id="a-Eb"></a>”</p>
  <p id="aEc">尔时，<a id="a-Ed"></a>罗睺罗欲重宣此义，<a id="a-Ee"></a>而说偈曰：</p>
  <p id="aEf">“我曾取此三千界，<a id="a-Eg"></a>　百亿四天与铁围，</p>
  <p id="aEh">一切悉入毛孔中，<a id="a-Ei"></a>　阿难我有如斯力。</p>
  <p id="aEj">此阎浮提如是大，<a id="a-Ek"></a>　彼彼各住不相知，</p>
  <p id="aEl">一切皆入毛孔中，<a id="a-Em"></a>　阿难是我神通力。</p>
  <p id="aEn">此须弥山甚高广，<a id="a-Eo"></a>　铁围众山不随宜，</p>
  <p id="aEp">皆悉置一毛孔中，<a id="a-Eq"></a>　阿难知我神通力。</p>
  <p id="aEr">彼等皆各无迫触，<a id="a-Es"></a>　而见入我一毛中，</p>
  <p id="aEt">时我身体不觉疲，<a id="a-Eu"></a>　彼亦不知处毛道。</p>
  <p id="aEv">三千大千诸水聚，<a id="a-Ew"></a>　众流陂河及大海，</p>
  <p id="aEx">一时吸之置毛孔，<a id="a-Ey"></a>　我但有是大神通。</p>
  <p id="aEz">此界如是众水聚，<a id="a-F0"></a>　大海诸河及细流，</p>
  <p id="aF1">彼等皆各不相知，<a id="a-F2"></a>　而我能令入毛孔。</p>
  <p id="aF3">阿难我此神通事，<a id="a-F4"></a>　昔曾数现世尊前，</p>
  <p id="aF5">此众如有疑惑人，<a id="a-F6"></a>　当问如来无碍眼。</p>
  <p id="aF7">阿难我处大莲华，<a id="a-F8"></a>　见彼十方诸菩萨，</p>
  <p id="aF9">舍施头目及妻子，<a id="a-FA"></a>　悉祈无上菩提尊。</p>
  <p id="aFB">我见神变生希有，<a id="a-FC"></a>　决为世尊之所为，</p>
  <p id="aFD">或不空见弥勒辈，<a id="a-FE"></a>　亦或声闻大弟子。<a id="a-FF"></a>”</p>
  <p id="aFG">尔时，<a id="a-FH"></a>尊者罗睺罗，<a id="a-FI"></a>作如是等师子吼。<a id="a-FJ"></a>时，<a id="a-FK"></a>彼大众中有八十七亿百千那由他诸天人等，<a id="a-FL"></a>远尘离垢得法眼净。<a id="a-FM"></a>是诸天人得法证已，<a id="a-FN"></a>以天栴檀末香，<a id="a-FO"></a>殷勤再三散于尊者罗睺罗上。<a id="a-FP"></a>如是供养已，<a id="a-FQ"></a>复发是言：<a id="a-FR"></a>“希有！<a id="a-FS"></a>希有！<a id="a-FT"></a>清净佛子真行大乘，<a id="a-FU"></a>已于诸法种众善根，<a id="a-FV"></a>今能如是大师子吼。<a id="a-FW"></a>”</p>
 </body>
</html>