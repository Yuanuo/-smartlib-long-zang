<!doctype html>
<html id="z3IBTNSFR" data-ver="883">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">佛说大方等大集经菩萨念佛三昧经卷第九</h1>
  <h2 id="a2">神通品之余</h2>
  <p id="a3">“‘云何惭愧？<a id="a-4"></a>所谓常惭于人，<a id="a-5"></a>亦愧自身住于一切不善法中，<a id="a-6"></a>常行惭愧，<a id="a-7"></a>成就惭愧，<a id="a-8"></a>远离不善，<a id="a-9"></a>念求善事身荷重担，<a id="a-A"></a>种性清净无所亏犯。<a id="a-B"></a>’时彼善观作王比丘，<a id="a-C"></a>既从彼佛闻教诲已住于惭愧，<a id="a-D"></a>为灭一切不善法故，<a id="a-E"></a>勤求精进及以意欲，<a id="a-F"></a>一心回向住诸善法，<a id="a-G"></a>又令满足更广思惟不令忘失，<a id="a-H"></a>专精摄心住于正观深入法界。<a id="a-I"></a>如是比丘观法界时，<a id="a-J"></a>不见一法增，<a id="a-K"></a>不见一法减。<a id="a-L"></a>彼既观法无增减已，<a id="a-M"></a>彼当如是见一切法无有去来，<a id="a-N"></a>彼当如是见一切法无得无丧，<a id="a-O"></a>彼当如是见一切法无有生灭，<a id="a-P"></a>彼当如是见一切法无有差别，<a id="a-Q"></a>彼当如是见一切法无有异，<a id="a-R"></a>彼当如是见一切法因缘生，<a id="a-S"></a>彼当如是见一切法犹如梦想，<a id="a-T"></a>彼当如是见一切法犹如阳焰，<a id="a-U"></a>彼当如是见一切法犹如镜像，<a id="a-V"></a>彼当如是见一切法犹如形影，<a id="a-W"></a>彼当如是见一切法犹如声响，<a id="a-X"></a>彼当如是见一切法犹如幻化，<a id="a-Y"></a>彼当如是见一切法无有胜负，<a id="a-Z"></a>彼当如是见一切法本无优劣，<a id="a-a"></a>彼当如是见一切法不可成就，<a id="a-b"></a>彼当如是见一切法本来不生，<a id="a-c"></a>彼当如是见一切法无有生处，<a id="a-d"></a>彼当如是观一切法皆悉平等。<a id="a-e"></a>不空见，<a id="a-f"></a>彼既能作如是观已，<a id="a-g"></a>亦即能作如是修行，<a id="a-h"></a>不久便能得是三昧。<a id="a-i"></a>不空见，<a id="a-j"></a>而彼善观作王比丘得此三昧已，<a id="a-k"></a>即能成就无碍辩才，<a id="a-l"></a>说诸法义无有穷尽。<a id="a-m"></a>又彼善观作王比丘，<a id="a-n"></a>即于尔时过六十亿百千那由他劫已，<a id="a-o"></a>然后得成阿耨多罗三藐三菩提。<a id="a-p"></a>不空见，<a id="a-q"></a>汝今于此犹有疑心，<a id="a-r"></a>我为汝释令得除断。<a id="a-s"></a>不空见，<a id="a-t"></a>当知彼时善观作王，<a id="a-u"></a>舍四天下五欲众具，<a id="a-v"></a>与彼八万四千亿那由他臣民大众，<a id="a-w"></a>于彼鸯耆佛世尊所，<a id="a-x"></a>同时出家剃除须发，<a id="a-y"></a>精勤修道者，<a id="a-z"></a>非谓异人，<a id="a-10"></a>汝亦不应更作他观。<a id="a-11"></a>何以故？<a id="a-12"></a>不空见，<a id="a-13"></a>当知彼时善观作王比丘，<a id="a-14"></a>今彼莲华上如来是也。<a id="a-15"></a>又于尔时善观作王，<a id="a-16"></a>舍四天下一切乐具，<a id="a-17"></a>与八万四千亿那由他臣民大众，<a id="a-18"></a>鸯耆佛所出家修道住惭愧行，<a id="a-19"></a>正观诸法一心思惟，<a id="a-1A"></a>未几即便证此三昧也。</p>
  <p id="a1B">“复次，<a id="a-1C"></a>不空见，<a id="a-1D"></a>以是因缘，<a id="a-1E"></a>我于今者殷勤郑重，<a id="a-1F"></a>为汝宣说此三昧门所作功德甚深广大不可思议！<a id="a-1G"></a>当知非彼不能广种胜妙善根诸众生辈而得听闻，<a id="a-1H"></a>而能读诵受持修行，<a id="a-1I"></a>乃至为他解说义理。<a id="a-1J"></a>复次，<a id="a-1K"></a>不空见，<a id="a-1L"></a>若有诸善男子、<a id="a-1M"></a>善女人，<a id="a-1N"></a>但能耳闻此三昧者，<a id="a-1O"></a>当知彼诸善男子、<a id="a-1P"></a>善女人辈，<a id="a-1Q"></a>终非薄福种少善根也，<a id="a-1R"></a>亦非一如来所种诸善根也，<a id="a-1S"></a>亦非二三四五诸如来所种诸善根也，<a id="a-1T"></a>亦非一十、<a id="a-1U"></a>二十、<a id="a-1V"></a>三十、<a id="a-1W"></a>四十、<a id="a-1X"></a>五十，<a id="a-1Y"></a>乃至非一百诸如来所种诸善根也，<a id="a-1Z"></a>亦非二百、<a id="a-1a"></a>三百乃至千万亿诸如来所种诸善根也，<a id="a-1b"></a>如是乃至亦非于无量亿百千那由他，<a id="a-1c"></a>乃至亦非于无量阿僧祇，<a id="a-1d"></a>及过无量阿僧祇尔许诸如来所，<a id="a-1e"></a>种诸善根厚集功德，<a id="a-1f"></a>而获闻此宝三昧王名字少分！<a id="a-1g"></a>何况当能书写披读，<a id="a-1h"></a>赞诵受持，<a id="a-1i"></a>思量义趣，<a id="a-1j"></a>如法修行，<a id="a-1k"></a>为多人众分别解释也！<a id="a-1l"></a>复次，<a id="a-1m"></a>不空见，<a id="a-1n"></a>若彼一切善男子、<a id="a-1o"></a>善女人辈，<a id="a-1p"></a>但得耳闻此菩萨念佛三昧门者，<a id="a-1q"></a>应知彼善男子、<a id="a-1r"></a>善女人，<a id="a-1s"></a>非是薄福种少善根者。<a id="a-1t"></a>当知彼诸善男子、<a id="a-1u"></a>善女人等，<a id="a-1v"></a>即是具足菩萨乘者。<a id="a-1w"></a>何以故？<a id="a-1x"></a>不空见，<a id="a-1y"></a>若人得闻此三昧王，<a id="a-1z"></a>当知彼辈依其次第，<a id="a-20"></a>自然证成阿耨多罗三藐三菩提，<a id="a-21"></a>唯除一切诸漏尽者。<a id="a-22"></a>”</p>
  <p id="a23">尔时，<a id="a-24"></a>不空见菩萨白佛言：<a id="a-25"></a>“大德世尊，<a id="a-26"></a>所住行阿耨多罗三藐三菩提。<a id="a-27"></a>大德世尊，<a id="a-28"></a>彼等常证此三昧王耶？<a id="a-29"></a>”</p>
  <p id="a2A">彼佛报言：<a id="a-2B"></a>“不空见，<a id="a-2C"></a>汝见如是，<a id="a-2D"></a>彼等亦证此三昧王也。<a id="a-2E"></a>复次，<a id="a-2F"></a>不空见，<a id="a-2G"></a>譬如有药名曰真正，<a id="a-2H"></a>若以其药用涂军鼓，<a id="a-2I"></a>于斗阵时以椎击打，<a id="a-2J"></a>假彼阵中有为毒箭刀槊所伤，<a id="a-2K"></a>彼药力故皆即平复安隐无患。<a id="a-2L"></a>如是，<a id="a-2M"></a>不空见，<a id="a-2N"></a>若有善男子、<a id="a-2O"></a>善女人，<a id="a-2P"></a>但能耳闻此三昧王名字少分者，<a id="a-2Q"></a>彼等以此三昧名声威力，<a id="a-2R"></a>皆当得成阿耨多罗三藐三菩提，<a id="a-2S"></a>唯除漏尽身证之人。<a id="a-2T"></a>复次，<a id="a-2U"></a>不空见，<a id="a-2V"></a>譬如须弥山王四宝所成，<a id="a-2W"></a>若诸众生至其所者即同其色。<a id="a-2X"></a>何以故？<a id="a-2Y"></a>以彼山威光皆同一色。<a id="a-2Z"></a>如是，<a id="a-2a"></a>不空见，<a id="a-2b"></a>若彼善男子、<a id="a-2c"></a>善女人，<a id="a-2d"></a>耳暂闻此宝三昧名，<a id="a-2e"></a>彼等皆以三昧名声威德力故，<a id="a-2f"></a>自然速成阿耨多罗三藐三菩提，<a id="a-2g"></a>唯除漏尽正位诸富伽罗。<a id="a-2h"></a>何以故？<a id="a-2i"></a>不空见，<a id="a-2j"></a>以此三昧有不思议胜功能故。<a id="a-2k"></a>复次，<a id="a-2l"></a>不空见，<a id="a-2m"></a>譬如一切大河陂池及以诸流，<a id="a-2n"></a>皆入大海同一碱味，<a id="a-2o"></a>悉由大海德力弘故。<a id="a-2p"></a>如是，<a id="a-2q"></a>不空见，<a id="a-2r"></a>彼诸善男子、<a id="a-2s"></a>善女人，<a id="a-2t"></a>但能耳闻此三昧名，<a id="a-2u"></a>假令不读不诵，<a id="a-2v"></a>不受不持，<a id="a-2w"></a>不修不习，<a id="a-2x"></a>不为他转，<a id="a-2y"></a>不为他说，<a id="a-2z"></a>亦复不能广分别释，<a id="a-30"></a>然彼诸善男子、<a id="a-31"></a>善女人，<a id="a-32"></a>皆当次第成就阿耨多罗三藐三菩提。<a id="a-33"></a>何以故？<a id="a-34"></a>以此三昧名声胜故，<a id="a-35"></a>威德力故。</p>
  <p id="a36">“复次，<a id="a-37"></a>不空见，<a id="a-38"></a>若有诸善男子、<a id="a-39"></a>善女人，<a id="a-3A"></a>诚言时、<a id="a-3B"></a>善说时，<a id="a-3C"></a>但能诚言及与善说，<a id="a-3D"></a>诸佛法门必定当得，<a id="a-3E"></a>开示兴显能广利益诸世间者，<a id="a-3F"></a>是名诚言，<a id="a-3G"></a>是名善说。<a id="a-3H"></a>不空见，<a id="a-3I"></a>若彼善男子、<a id="a-3J"></a>善女人能得正言及善说者，<a id="a-3K"></a>必定当得无量无边过阿僧祇不可思议大功德聚，<a id="a-3L"></a>何况彼能善说于此菩萨念佛三昧法门所获功德聚也！<a id="a-3M"></a>不空见，<a id="a-3N"></a>假使无量无边恒河沙菩萨摩诃萨，<a id="a-3O"></a>复经无量无边过恒河沙劫数，<a id="a-3P"></a>修行布施无暂休废，<a id="a-3Q"></a>我若说是所得功德不可思议。<a id="a-3R"></a>今更为汝广分别说，<a id="a-3S"></a>若复有一菩萨摩诃萨能听受斯念佛三昧，<a id="a-3T"></a>若读诵、<a id="a-3U"></a>若受持、<a id="a-3V"></a>若少分修行、<a id="a-3W"></a>若少分论说，<a id="a-3X"></a>所得功德望前布施，<a id="a-3Y"></a>不可喻比，<a id="a-3Z"></a>不可称量，<a id="a-3a"></a>不可计校，<a id="a-3b"></a>不可算数，<a id="a-3c"></a>不可宣说，<a id="a-3d"></a>何况有能具足听受修行，<a id="a-3e"></a>演说是功德聚而可校量耶！<a id="a-3f"></a>”</p>
  <p id="a3g">尔时，<a id="a-3h"></a>世尊为重明此义，<a id="a-3i"></a>以偈颂曰：</p>
  <p id="a3j">“我念往昔无量劫，<a id="a-3k"></a>　有佛世尊鸯耆罗，</p>
  <p id="a3l">一切世间所归依，<a id="a-3m"></a>　具大慈悲演妙法。</p>
  <p id="a3n">于彼所见无不知，<a id="a-3o"></a>　过去未来悉明了，</p>
  <p id="a3p">亦能通达现在事，<a id="a-3q"></a>　等见幽微斯觉察。</p>
  <p id="a3r">诸佛智慧难思议，<a id="a-3s"></a>　怜愍众生故为说，</p>
  <p id="a3t">愚痴众生苦煎迫，<a id="a-3u"></a>　观彼一切兴悲心。</p>
  <p id="a3v">时彼如来有如是，<a id="a-3w"></a>　九十九亿声闻众，</p>
  <p id="a3x">咸具自在有生尽，<a id="a-3y"></a>　悉共围绕正法王。</p>
  <p id="a3z">彼城东北有园林，<a id="a-40"></a>　具足庄严名无畏，</p>
  <p id="a41">如来大仙住于此，<a id="a-42"></a>　兼彼亿众阿罗汉。</p>
  <p id="a43">彼善观作转轮王，<a id="a-44"></a>　严备宝驾自出城，</p>
  <p id="a45">无量臣民众围绕，<a id="a-46"></a>　一切众生皆爱乐。</p>
  <p id="a47">王睹世尊心寂静，<a id="a-48"></a>　身口清净诸根调，</p>
  <p id="a49">具足胜妙诸威仪，<a id="a-4A"></a>　彼善观王转增敬。</p>
  <p id="a4B">王便往诣彼佛所，<a id="a-4C"></a>　头面顶礼世尊足，</p>
  <p id="a4D">启口请佛受其供，<a id="a-4E"></a>　世尊许纳故默然。</p>
  <p id="a4F">王以如来许受故，<a id="a-4G"></a>　即敕城内诸臣民：</p>
  <p id="a4H">‘今宜具办微妙供，<a id="a-4I"></a>　吾欲奉献鸯耆佛。<a id="a-4J"></a>’</p>
  <p id="a4K">众事既严王亲告：<a id="a-4L"></a>‘唯愿哀愍照此时，</p>
  <p id="a4M">大师世尊及圣僧，<a id="a-4N"></a>　受我今日微末饭。<a id="a-4O"></a>’</p>
  <p id="a4P">鸯耆如来赴王请，<a id="a-4Q"></a>　大功德聚广现神，</p>
  <p id="a4R">遂作无量千亿光，<a id="a-4S"></a>　普照十方诸佛土。</p>
  <p id="a4T">彼一一光出无量，<a id="a-4U"></a>　百千亿数大莲华，</p>
  <p id="a4V">微妙鲜明人喜乐，<a id="a-4W"></a>　为发众生诸善本。</p>
  <p id="a4X">汝不空见知诸华，<a id="a-4Y"></a>　各出化诸如来形，</p>
  <p id="a4Z">意念现前人瞻仰，<a id="a-4a"></a>　十方同说如斯法：</p>
  <p id="a4b">诸行无常亦实苦，<a id="a-4c"></a>　复说无我极羸劣，</p>
  <p id="a4d">终是破坏不坚牢，<a id="a-4e"></a>　孰云智者生贪乐？</p>
  <p id="a4f">诸行焚烧如猛火，<a id="a-4g"></a>　炎赫烗炽甚难当！</p>
  <p id="a4h">鸯耆世尊如如宣，<a id="a-4i"></a>　佛为众生发深厌。</p>
  <p id="a4j">诸天睹斯大神通，<a id="a-4k"></a>　百千乐音俱时作，</p>
  <p id="a4l">香华自然而雨下，<a id="a-4m"></a>　异哉希有难思议。</p>
  <p id="a4n">彼王见佛神变故，<a id="a-4o"></a>　设诸供事不可量，</p>
  <p id="a4p">此四天下可重尊，<a id="a-4q"></a>　投弃五欲如脱履，</p>
  <p id="a4r">佛前释发服袈裟，<a id="a-4s"></a>　便尔请问微妙定：</p>
  <p id="a4t">‘当住何等胜法已，<a id="a-4u"></a>　丈夫能入三昧门？<a id="a-4v"></a>’</p>
  <p id="a4w">鸯耆世尊如是说：<a id="a-4x"></a>‘住于二法善思惟，</p>
  <p id="a4y">当自证此微妙禅，<a id="a-4z"></a>　得不思议最上乐。<a id="a-50"></a>’</p>
  <p id="a51">王蒙彼佛诚实言，<a id="a-52"></a>　深心欢喜触斯定，</p>
  <p id="a53">常念菩提奉诸佛，<a id="a-54"></a>　即受尊号上莲华。</p>
  <p id="a55">若能信受如来语，<a id="a-56"></a>　于是经典无复疑，</p>
  <p id="a57">入佛境界深法门，<a id="a-58"></a>　自然得入此三昧。</p>
  <p id="a59">若闻实际不惊疑，<a id="a-5A"></a>　于法亦无我人想，</p>
  <p id="a5B">勤念奢摩毗婆舍，<a id="a-5C"></a>　如是深思触胜禅。</p>
  <p id="a5D">住于惭愧及恭敬，<a id="a-5E"></a>　常应修习诸正勤，</p>
  <p id="a5F">知已恶现生耻心，<a id="a-5G"></a>　证三昧王岂能久？</p>
  <p id="a5H">恒观诸法不见增，<a id="a-5I"></a>　亦自弗知诸法减，</p>
  <p id="a5J">见一切法如虚空，<a id="a-5K"></a>　菩萨智人通达此。</p>
  <p id="a5L">诸法非兴复非丧，<a id="a-5M"></a>　本性清净常湛然，</p>
  <p id="a5N">知一切法同睡梦，<a id="a-5O"></a>　如是见者逮三昧。</p>
  <p id="a5P">于彼不作差别相，<a id="a-5Q"></a>　本不见灭亦无生，</p>
  <p id="a5R">犹如阳焰及镜像，<a id="a-5S"></a>　能如是见得三昧。</p>
  <p id="a5T">法相平等无高卑，<a id="a-5U"></a>　亦无存亡及优劣，</p>
  <p id="a5V">如彼声影与幻化，<a id="a-5W"></a>　如是见人证三昧。</p>
  <p id="a5X">诸法寂然无胜负，<a id="a-5Y"></a>　不见外相及内心，</p>
  <p id="a5Z">无有成就复无名，<a id="a-5a"></a>　如是见者证三昧。</p>
  <p id="a5b">比丘如是专精观，<a id="a-5c"></a>　初中后夜常思惟，</p>
  <p id="a5d">顶受尊教于佛所，<a id="a-5e"></a>　不久当证此三昧。</p>
  <p id="a5f">彼当证此三昧时，<a id="a-5g"></a>　已于菩提无缺减，</p>
  <p id="a5h">亦见十方一切佛，<a id="a-5i"></a>　供养功德大众生。</p>
  <p id="a5j">过是六十亿百千，<a id="a-5k"></a>　那由他劫修诸行，</p>
  <p id="a5l">承事无量诸佛已，<a id="a-5m"></a>　然后证彼大菩提。</p>
  <p id="a5n">汝不空见今应知，<a id="a-5o"></a>　尔时彼王其谁是？</p>
  <p id="a5p">智人不当生异见，<a id="a-5q"></a>　莲华上佛即善观。</p>
  <p id="a5r">我今教诫于汝辈，<a id="a-5s"></a>　一切世间诸天人，</p>
  <p id="a5t">若欲究竟诸法源，<a id="a-5u"></a>　当念速净此三昧。</p>
  <p id="a5v">彼必大集功德聚，<a id="a-5w"></a>　不可算数难称量，</p>
  <p id="a5x">欲得妙乐不思议，<a id="a-5y"></a>　要先净修此三昧。</p>
  <p id="a5z">若欲尽见一切佛，<a id="a-60"></a>　现在未来及十方，</p>
  <p id="a61">或复求转妙法轮，<a id="a-62"></a>　亦先修习此三昧。</p>
  <p id="a63">若欲圆满诸妙相，<a id="a-64"></a>　具足众好上庄严，</p>
  <p id="a65">及求转生清净家，<a id="a-66"></a>　必先受持此三昧。</p>
  <p id="a67">汝不空见诸众生，<a id="a-68"></a>　即欲远离诸恶道，</p>
  <p id="a69">悉欲知于下生者，<a id="a-6A"></a>　应常赞诵此三昧。</p>
  <p id="a6B">彼非供养于一佛，<a id="a-6C"></a>　亦非二三及四五，</p>
  <p id="a6D">乃至亿数那由他，<a id="a-6E"></a>　方得闻斯胜三昧。</p>
  <p id="a6F">彼供诸佛过僧祇，<a id="a-6G"></a>　为证无上大菩提，</p>
  <p id="a6H">及众所欲皆悉得，<a id="a-6I"></a>　乃得闻此胜三昧。</p>
  <p id="a6J">彼供无量百数佛，<a id="a-6K"></a>　过去久种诸善根，</p>
  <p id="a6L">常生欢喜尊敬心，<a id="a-6M"></a>　方得说此胜三昧。</p>
  <p id="a6N">彼事无量千数佛，<a id="a-6O"></a>　天中胜天能放光，</p>
  <p id="a6P">精勤修习无懈倦，<a id="a-6Q"></a>　尔乃赞诵三昧经。</p>
  <p id="a6R">彼见无量亿数佛，<a id="a-6S"></a>　无边净光若日轮，</p>
  <p id="a6T">厚习一切诸善根，<a id="a-6U"></a>　然始得闻妙三昧。</p>
  <p id="a6V">又如世间攻战场，<a id="a-6W"></a>　其中多有被毒害，</p>
  <p id="a6X">彼或遇闻药鼓音，<a id="a-6Y"></a>　众毒消除得安乐。</p>
  <p id="a6Z">若人说此三昧时，<a id="a-6a"></a>　其或得闻胜定者，</p>
  <p id="a6b">三昧威力证菩提，<a id="a-6c"></a>　非彼漏尽正位人。</p>
  <p id="a6d">彼定功德等须弥，<a id="a-6e"></a>　若人证时无异相，</p>
  <p id="a6f">其或能往到山所，<a id="a-6g"></a>　即同其色难别知。</p>
  <p id="a6h">若人得闻三昧声，<a id="a-6i"></a>　诸定中胜犹如海，</p>
  <p id="a6j">由斯三昧威德力，<a id="a-6k"></a>　彼证菩提不复疑。</p>
  <p id="a6l">亦如众流归大海，<a id="a-6m"></a>　大河小河及陂池，</p>
  <p id="a6n">等同一味难别知，<a id="a-6o"></a>　彼亦如是无异相。</p>
  <p id="a6p">若人闻此三昧时，<a id="a-6q"></a>　即念十方一切佛，</p>
  <p id="a6r">三昧威力登正觉，<a id="a-6s"></a>　非彼身证富伽罗。</p>
  <p id="a6t">若诸菩萨唯修檀，<a id="a-6u"></a>　过于无边恒沙劫，</p>
  <p id="a6v">供养十方一切佛，<a id="a-6w"></a>　下及法界诸众生。</p>
  <p id="a6x">如是旷劫行布施，<a id="a-6y"></a>　所获功德虽言多，</p>
  <p id="a6z">犹不及说妙定门，<a id="a-70"></a>　起一念慈被一切。</p>
  <p id="a71">三昧善思如慈母，<a id="a-72"></a>　光显圣德难度量，</p>
  <p id="a73">智人若能一心求，<a id="a-74"></a>　当速成佛具自在。<a id="a-75"></a>”</p>
  <p data-pb></p>
  <h2 id="a76">说修习三昧品第十四之一</h2>
  <p id="a77">尔时，<a id="a-78"></a>不空见菩萨摩诃萨白佛言：<a id="a-79"></a>“世尊，<a id="a-7A"></a>菩萨摩诃萨具足几法当能入斯念佛三昧耶？<a id="a-7B"></a>”</p>
  <p id="a7C">佛告不空见菩萨言：<a id="a-7D"></a>“不空见，<a id="a-7E"></a>若诸菩萨摩诃萨具足三法，<a id="a-7F"></a>即能入此念佛三昧。<a id="a-7G"></a>何等为三？<a id="a-7H"></a>一者、<a id="a-7I"></a>具足不贪善根，<a id="a-7J"></a>二者、<a id="a-7K"></a>具足不嗔善根，<a id="a-7L"></a>三者、<a id="a-7M"></a>具足不痴善根。<a id="a-7N"></a>若能具足三善根已，<a id="a-7O"></a>即得成就六波罗蜜。<a id="a-7P"></a>而彼菩萨摩诃萨，<a id="a-7Q"></a>以能住彼不贪善根故，<a id="a-7R"></a>而常行施具足成就檀波罗蜜，<a id="a-7S"></a>所生常得家产丰饶财宝具足，<a id="a-7T"></a>所须便至永离贫穷，<a id="a-7U"></a>有大威德，<a id="a-7V"></a>有大势力，<a id="a-7W"></a>其心弘广无复狭劣，<a id="a-7X"></a>自然摄彼贪不善根，<a id="a-7Y"></a>以能具足诸福德故，<a id="a-7Z"></a>众生见者莫不尊敬，<a id="a-7a"></a>凡所言说人皆信行，<a id="a-7b"></a>不用多功获此三昧，<a id="a-7c"></a>速疾成就阿耨多罗三藐三菩提。<a id="a-7d"></a>又彼菩萨以于一切世间天人诸众生所，<a id="a-7e"></a>无有嗔恚忿恨之心故，<a id="a-7f"></a>故能具足不嗔善根，<a id="a-7g"></a>而常住彼尸波罗蜜、<a id="a-7h"></a>羼提波罗蜜；<a id="a-7i"></a>能具足满忍波罗蜜已，<a id="a-7j"></a>或逢骂詈谤毁、<a id="a-7k"></a>楚挞挝捶、<a id="a-7l"></a>割截手足、<a id="a-7m"></a>挑髓破脑一切诸苦竞来迫切，<a id="a-7n"></a>不怒不恨，<a id="a-7o"></a>不恚不嗔，<a id="a-7p"></a>于是除灭嗔不善根，<a id="a-7q"></a>起大慈心遍覆一切众生界已，<a id="a-7r"></a>所生不离诸佛世尊，<a id="a-7s"></a>梦寤常安，<a id="a-7t"></a>天神卫护，<a id="a-7u"></a>刀仗不害，<a id="a-7v"></a>毒不能中，<a id="a-7w"></a>火不能烧，<a id="a-7x"></a>水不能溺，<a id="a-7y"></a>常足饮食、<a id="a-7z"></a>汤药、<a id="a-80"></a>衣服、<a id="a-81"></a>卧具种种众物，<a id="a-82"></a>一切世间天人众生见者赞美，<a id="a-83"></a>不久即能证此三昧，<a id="a-84"></a>当能速成阿耨多罗三藐三菩提。<a id="a-85"></a>又彼菩萨以能具足无痴善根故，<a id="a-86"></a>长夜修习奢摩他、<a id="a-87"></a>毗婆舍那，<a id="a-88"></a>具足方便善能断除痴不善根，<a id="a-89"></a>成就微妙甚深智慧，<a id="a-8A"></a>于一切法了了分明，<a id="a-8B"></a>诸异论门无有挂碍，<a id="a-8C"></a>若他问难辩释无疑。<a id="a-8D"></a>不空见，<a id="a-8E"></a>是为菩萨摩诃萨具足三法证此三昧，<a id="a-8F"></a>当能速成阿耨多罗三藐三菩提。</p>
  <p id="a8G">“复次，<a id="a-8H"></a>不空见，<a id="a-8I"></a>菩萨摩诃萨复有三法能入三昧，<a id="a-8J"></a>复能速成阿耨多罗三藐三菩提。<a id="a-8K"></a>何等为三？<a id="a-8L"></a>一者、<a id="a-8M"></a>观一切行无常如实知，<a id="a-8N"></a>二者、<a id="a-8O"></a>观一切行苦如实知，<a id="a-8P"></a>三者、<a id="a-8Q"></a>观一切法无我如实知。<a id="a-8R"></a>菩萨若能如是观已，<a id="a-8S"></a>不久即能入此三昧。<a id="a-8T"></a>不空见，<a id="a-8U"></a>是为菩萨摩诃萨具足三法能证三昧，<a id="a-8V"></a>亦速成就阿耨多罗三藐三菩提。</p>
  <p id="a8W">“复次，<a id="a-8X"></a>不空见，<a id="a-8Y"></a>菩萨摩诃萨复有三法能入三昧，<a id="a-8Z"></a>亦能速证阿耨多罗三藐三菩提。<a id="a-8a"></a>何等为三？<a id="a-8b"></a>一者、<a id="a-8c"></a>如来现在修诸供养，<a id="a-8d"></a>若灭度后或时供养诸佛舍利，<a id="a-8e"></a>或以种种上妙香华及以华鬘、<a id="a-8f"></a>涂香、<a id="a-8g"></a>末香、<a id="a-8h"></a>烧众名香、<a id="a-8i"></a>燃灯、<a id="a-8j"></a>幡盖、<a id="a-8k"></a>宝幢、<a id="a-8l"></a>音乐等，<a id="a-8m"></a>若自供养或复教他，<a id="a-8n"></a>常发誓愿：<a id="a-8o"></a>‘愿我所生以此供养行愿善根，<a id="a-8p"></a>令我速得念佛三昧，<a id="a-8q"></a>亦当证成阿耨多罗三藐三菩提。<a id="a-8r"></a>’二者、<a id="a-8s"></a>若佛现在及入涅槃，<a id="a-8t"></a>赞说如来真实功德，<a id="a-8u"></a>若戒、<a id="a-8v"></a>若定、<a id="a-8w"></a>若智慧、<a id="a-8x"></a>若解脱、<a id="a-8y"></a>若解脱知见、<a id="a-8z"></a>若威仪、<a id="a-90"></a>若神通、<a id="a-91"></a>若辩才、<a id="a-92"></a>若无诤、<a id="a-93"></a>若慈悲若喜舍，<a id="a-94"></a>及余世尊诸功德法皆常赞说，<a id="a-95"></a>亦发誓愿：<a id="a-96"></a>‘愿我从今赞叹诸佛所获福聚所得功德，<a id="a-97"></a>藉此善根当令我得念佛三昧，<a id="a-98"></a>复能速成无上道果。<a id="a-99"></a>’不空见，<a id="a-9A"></a>是为菩萨摩诃萨成就三法能入三昧，<a id="a-9B"></a>亦能速成阿耨多罗三藐三菩提。</p>
  <p id="a9C">“复次，<a id="a-9D"></a>不空见，<a id="a-9E"></a>菩萨摩诃萨复有三法，<a id="a-9F"></a>不久则能成就三昧，<a id="a-9G"></a>亦当速证阿耨多罗三藐三菩提。<a id="a-9H"></a>何等为三？<a id="a-9I"></a>一者、<a id="a-9J"></a>若诸菩萨摩诃萨，<a id="a-9K"></a>或从一切佛世尊所，<a id="a-9L"></a>闻此三昧真实功德，<a id="a-9M"></a>或时但闻三昧名字即自思念：<a id="a-9N"></a>‘如彼过去诸如来应等正觉，<a id="a-9O"></a>本行菩萨求菩提时，<a id="a-9P"></a>彼辈皆求如此三昧，<a id="a-9Q"></a>是以闻此三昧即生随喜。<a id="a-9R"></a>我于今日为大菩提，<a id="a-9S"></a>亦应勤求如是三昧，<a id="a-9T"></a>成就具足大利益故，<a id="a-9U"></a>是故我今闻此三昧功德名字深生随喜。<a id="a-9V"></a>’是名具足第一随喜法也。<a id="a-9W"></a>二者、<a id="a-9X"></a>‘如彼未来一切诸如来应等正觉，<a id="a-9Y"></a>为求菩提行菩萨时，<a id="a-9Z"></a>修此三昧为大利益。<a id="a-9a"></a>是故我今闻此三昧亦生随喜。<a id="a-9b"></a>’是名第二具足随喜法也。<a id="a-9c"></a>三者、<a id="a-9d"></a>‘如今现在所有十方无量无边诸如来应等正觉现住世者，<a id="a-9e"></a>已度诸有已拔习根，<a id="a-9f"></a>断灭语言远离觉观，<a id="a-9g"></a>证甚深定具大慈悲，<a id="a-9h"></a>亦于往昔行菩萨时，<a id="a-9i"></a>闻此三昧皆生随喜。<a id="a-9j"></a>我今既获闻此三昧，<a id="a-9k"></a>何独不可起随喜乎？<a id="a-9l"></a>’如是念时深生随喜，<a id="a-9m"></a>是名具足第三随喜法也。<a id="a-9n"></a>不空见，<a id="a-9o"></a>是为菩萨摩诃萨具足成就三种随喜，<a id="a-9p"></a>所获功德及诸善根，<a id="a-9q"></a>愿与众生同证三昧，<a id="a-9r"></a>亦速成就阿耨多罗三藐三菩提。</p>
  <p id="a9s">“复次，<a id="a-9t"></a>不空见，<a id="a-9u"></a>若复诸善男子、<a id="a-9v"></a>善女人辈，<a id="a-9w"></a>于此三昧生随喜时，<a id="a-9x"></a>所得功德真实广大，<a id="a-9y"></a>无量无边难可称说。<a id="a-9z"></a>我今为汝引诸譬喻，<a id="a-A0"></a>开示少分令汝知耳！<a id="a-A1"></a>不空见，<a id="a-A2"></a>如此三千大千世界，<a id="a-A3"></a>其间所有诸恒河沙，<a id="a-A4"></a>若人取彼诸恒河沙聚置一处，<a id="a-A5"></a>然后于彼大沙聚中，<a id="a-A6"></a>取一一沙末为微尘；<a id="a-A7"></a>然后将此沙之一尘，<a id="a-A8"></a>过恒河沙世界，<a id="a-A9"></a>更复过彼无量无边阿僧祇不可思议不可称不可量恒河沙等世界已，<a id="a-AA"></a>然后方乃置一微尘，<a id="a-AB"></a>如是次第一切沙尘计诸世界悉皆布尽。<a id="a-AC"></a>不空见，<a id="a-AD"></a>汝意云何？<a id="a-AE"></a>假使彼世间人颇能少知世界数不？<a id="a-AF"></a>”</p>
  <p id="aAG">不空见言：<a id="a-AH"></a>“无也，<a id="a-AI"></a>世尊。<a id="a-AJ"></a>”</p>
  <p id="aAK">“不空见，<a id="a-AL"></a>且置是事。<a id="a-AM"></a>假使世间聪明智慧第一算师尽其智力及以算术，<a id="a-AN"></a>颇能称量，<a id="a-AO"></a>颇能思察，<a id="a-AP"></a>复能数知世界数不？<a id="a-AQ"></a>”</p>
  <p id="aAR">不空见言：<a id="a-AS"></a>“无也，<a id="a-AT"></a>世尊。<a id="a-AU"></a>无也，<a id="a-AV"></a>世尊。<a id="a-AW"></a>今我所见唯有上座舍利弗，<a id="a-AX"></a>及彼不退转地诸菩萨摩诃萨辈，<a id="a-AY"></a>应少仿佛耳！<a id="a-AZ"></a>”</p>
  <p id="aAa">佛言：<a id="a-Ab"></a>“不空见，<a id="a-Ac"></a>若有善男子、<a id="a-Ad"></a>善女人，<a id="a-Ae"></a>以上尔所诸世界盛满七宝及余众具，<a id="a-Af"></a>持用供养一切众生。<a id="a-Ag"></a>不空见，<a id="a-Ah"></a>汝意云何？<a id="a-Ai"></a>彼人如是供养行檀，<a id="a-Aj"></a>所获功德宁为多不？<a id="a-Ak"></a>”</p>
  <p id="aAl">不空见言：<a id="a-Am"></a>“甚多，<a id="a-An"></a>世尊。<a id="a-Ao"></a>无量，<a id="a-Ap"></a>世尊。<a id="a-Aq"></a>”</p>
  <p id="aAr">佛言：<a id="a-As"></a>“不空见，<a id="a-At"></a>我更语汝。<a id="a-Au"></a>彼善男子、<a id="a-Av"></a>善女人，<a id="a-Aw"></a>虽能以上一切世界盛满七宝众具，<a id="a-Ax"></a>供施一切众生功德虽广，<a id="a-Ay"></a>然故不及前善男子、<a id="a-Az"></a>善女人等，<a id="a-B0"></a>闻此三昧宝王名字，<a id="a-B1"></a>发起三种随喜之心，<a id="a-B2"></a>誓愿回向阿耨多罗三藐三菩提所得功德。<a id="a-B3"></a>何以故？<a id="a-B4"></a>不空见，<a id="a-B5"></a>以彼三种由多闻生也，<a id="a-B6"></a>彼多闻从正说起故。<a id="a-B7"></a>不空见，<a id="a-B8"></a>由彼正说故，<a id="a-B9"></a>能生一切善根，<a id="a-BA"></a>即此三昧也。<a id="a-BB"></a>何等三昧能生一切善根？<a id="a-BC"></a>所谓即此菩萨念佛三昧也。<a id="a-BD"></a>又复能生一切善根，<a id="a-BE"></a>亦即正说。<a id="a-BF"></a>何等正说？<a id="a-BG"></a>谓正说时善说是也。<a id="a-BH"></a>以是义故，<a id="a-BI"></a>彼三种随喜所获功德，<a id="a-BJ"></a>望布施福，<a id="a-BK"></a>不可称量，<a id="a-BL"></a>不可校比。</p>
  <p id="aBM">“复次，<a id="a-BN"></a>不空见，<a id="a-BO"></a>我念往昔过于无量阿僧祇，<a id="a-BP"></a>复无量阿僧祇劫，<a id="a-BQ"></a>尔时世界名动不动，<a id="a-BR"></a>彼界有佛，<a id="a-BS"></a>号曰宝山庄严如来、<a id="a-BT"></a>应供、<a id="a-BU"></a>等正遍知、<a id="a-BV"></a>明行足、<a id="a-BW"></a>善逝、<a id="a-BX"></a>世间解、<a id="a-BY"></a>无上士、<a id="a-BZ"></a>调御丈夫、<a id="a-Ba"></a>天人师、<a id="a-Bb"></a>佛世尊，<a id="a-Bc"></a>出兴于世，<a id="a-Bd"></a>得大自在调伏一切，<a id="a-Be"></a>具足解脱永度彼岸，<a id="a-Bf"></a>最上最妙最胜无比，<a id="a-Bg"></a>能为众生作大归依，<a id="a-Bh"></a>能与众生为大覆护，<a id="a-Bi"></a>能治众生诸烦恼病，<a id="a-Bj"></a>通达三世无不明了，<a id="a-Bk"></a>以自证法为众生说，<a id="a-Bl"></a>其所说法初中后善其义深远，<a id="a-Bm"></a>其言巧妙纯一无杂，<a id="a-Bn"></a>具足清白梵行之相，<a id="a-Bo"></a>为诸众生常如是说。<a id="a-Bp"></a>时彼宝山如来应等正觉，<a id="a-Bq"></a>住一王城，<a id="a-Br"></a>城名伏怨，<a id="a-Bs"></a>与三十亿那由他百千声闻大众皆是学人，<a id="a-Bt"></a>当有所作，<a id="a-Bu"></a>当有所断，<a id="a-Bv"></a>当有所得，<a id="a-Bw"></a>应受世间天人供养。<a id="a-Bx"></a>不空见，<a id="a-By"></a>时彼宝山如来从三昧起作如斯念：<a id="a-Bz"></a>‘今我此三十亿那由他百千声闻皆是学人，<a id="a-C0"></a>所作未办，<a id="a-C1"></a>未到彼岸。<a id="a-C2"></a>我于今者应为此等如法而说，<a id="a-C3"></a>当令一切速得漏尽。<a id="a-C4"></a>’不空见，<a id="a-C5"></a>尔时彼宝山庄严佛，<a id="a-C6"></a>广现如是大神通事，<a id="a-C7"></a>令彼三千大千世界尽皆烟出猛焰炽然。<a id="a-C8"></a>不空见，<a id="a-C9"></a>尔时彼声闻众，<a id="a-CA"></a>睹彼如来广作如是大神通事，<a id="a-CB"></a>见已欢喜踊悦遍身。<a id="a-CC"></a>犹如比丘入第四禅，<a id="a-CD"></a>彼声闻众身心快乐亦复如是。</p>
  <p id="aCE">“复次，<a id="a-CF"></a>不空见，<a id="a-CG"></a>尔时彼佛于静夜中显示如是神通事已，<a id="a-CH"></a>因即告彼声闻众言：<a id="a-CI"></a>‘汝诸比丘，<a id="a-CJ"></a>应当观此三千大千世界满中烟出，<a id="a-CK"></a>又复猛火焰炽烔燃。<a id="a-CL"></a>诸比丘，<a id="a-CM"></a>一切诸行无常亦尔。<a id="a-CN"></a>诸比丘，<a id="a-CO"></a>一切诸行苦事亦尔。<a id="a-CP"></a>诸比丘，<a id="a-CQ"></a>一切诸法无我我所，<a id="a-CR"></a>无有坚牢虚妄不真，<a id="a-CS"></a>可破可坏皆灭尽相。<a id="a-CT"></a>诸比丘，<a id="a-CU"></a>我今略说一切诸行，<a id="a-CV"></a>乃至一切放舍莫著，<a id="a-CW"></a>深生厌离自然解脱。<a id="a-CX"></a>’不空见，<a id="a-CY"></a>尔时彼三十亿那由他百千声闻众等，<a id="a-CZ"></a>蒙彼如来说如是法、<a id="a-Ca"></a>如是教诫，<a id="a-Cb"></a>皆得漏尽通达诸法，<a id="a-Cc"></a>于诸法中无有挂碍，<a id="a-Cd"></a>善住诸法度诸疑网，<a id="a-Ce"></a>于教师所听受法已，<a id="a-Cf"></a>于诸法中了无所畏，<a id="a-Cg"></a>发大声言：<a id="a-Ch"></a>‘如是，<a id="a-Ci"></a>婆伽婆。<a id="a-Cj"></a>如是，<a id="a-Ck"></a>世尊，<a id="a-Cl"></a>诸行无常。<a id="a-Cm"></a>如是，<a id="a-Cn"></a>世尊，<a id="a-Co"></a>诸行是苦。<a id="a-Cp"></a>如是，<a id="a-Cq"></a>世尊，<a id="a-Cr"></a>诸法暂住。<a id="a-Cs"></a>如是，<a id="a-Ct"></a>世尊，<a id="a-Cu"></a>诸法破裂不可依止。<a id="a-Cv"></a>如是，<a id="a-Cw"></a>世尊，<a id="a-Cx"></a>诸法炽然，<a id="a-Cy"></a>犹如草木及以石壁。<a id="a-Cz"></a>如是，<a id="a-D0"></a>世尊，<a id="a-D1"></a>一切诸行，<a id="a-D2"></a>乃至可放可舍可厌可脱。<a id="a-D3"></a>’不空见，<a id="a-D4"></a>时彼宝山庄严如来以如是神通、<a id="a-D5"></a>以如是说法、<a id="a-D6"></a>以如是教诏三种示现，<a id="a-D7"></a>化诸声闻众令入三解脱门谓空无相愿已。<a id="a-D8"></a>复有三十亿那由他百千诸菩萨众，<a id="a-D9"></a>皆当得成阿耨多罗三藐三菩提。<a id="a-DA"></a>不空见，<a id="a-DB"></a>尔时彼佛，<a id="a-DC"></a>为彼三十亿那由他百千诸菩萨众，<a id="a-DD"></a>说此三昧宝王，<a id="a-DE"></a>如是显示已，<a id="a-DF"></a>复为彼天人世间作利益故，<a id="a-DG"></a>经八万四千亿那由他百千岁，<a id="a-DH"></a>转正法轮已，<a id="a-DI"></a>然后于彼无余涅槃而般涅槃。<a id="a-DJ"></a>”</p>
  <p id="aDK">尔时，<a id="a-DL"></a>不空见菩萨摩诃萨白佛言：<a id="a-DM"></a>“世尊，<a id="a-DN"></a>彼宝山庄严如来现前教化几菩萨众？<a id="a-DO"></a>复佛灭度后法住几时耶？<a id="a-DP"></a>”</p>
  <p id="aDQ">佛告不空见菩萨摩诃萨言：<a id="a-DR"></a>“不空见，<a id="a-DS"></a>于此三千大千世界所有星宿其数可知，<a id="a-DT"></a>然彼宝山庄严如来应等正觉边际数量难可得知。<a id="a-DU"></a>而彼如来般涅槃后，<a id="a-DV"></a>正法住世满八十亿那由他百千年，<a id="a-DW"></a>像法住世二十亿岁。<a id="a-DX"></a>其后未几复有佛出，<a id="a-DY"></a>名曰慈行如来应等正觉，<a id="a-DZ"></a>出现于世，<a id="a-Da"></a>寿命无量。<a id="a-Db"></a>其佛身量满一由旬，<a id="a-Dc"></a>尔时众生身以量足长六拘卢舍。<a id="a-Dd"></a>其莲华床大者高十三由旬，<a id="a-De"></a>小者犹高六由旬遍满大地，<a id="a-Df"></a>所有众生往返周旋行住坐卧，<a id="a-Dg"></a>皆各在于莲华之上。<a id="a-Dh"></a>尔时世界名盛莲华，<a id="a-Di"></a>其地柔软犹如羊毳毛，<a id="a-Dj"></a>众生触著如天妙衣，<a id="a-Dk"></a>其色光泽状忉利天黄白之石。<a id="a-Dl"></a>彼诸众生等受快乐，<a id="a-Dm"></a>亦如他化自在天宫。<a id="a-Dn"></a>彼诸众生欲度东海，<a id="a-Do"></a>瞬息之间便到彼岸，<a id="a-Dp"></a>南西北海骏速亦然，<a id="a-Dq"></a>彼诸众生凡所之从发心即至。<a id="a-Dr"></a>而彼慈行如来初成佛时，<a id="a-Ds"></a>其地广博尽四海边。<a id="a-Dt"></a>时彼大地纵广正等，<a id="a-Du"></a>满八十亿那由他百千由旬。<a id="a-Dv"></a>诸声闻众皆悉充满，<a id="a-Dw"></a>诸阿罗汉多一坐食，<a id="a-Dx"></a>唯除侍者阿难，<a id="a-Dy"></a>及金刚密迹、<a id="a-Dz"></a>阿斯多等。<a id="a-E0"></a>复有八十那由他诸大菩萨摩诃萨众，<a id="a-E1"></a>一切皆住不退转地。<a id="a-E2"></a>彼诸菩萨请问甚深妙定法门，<a id="a-E3"></a>而彼慈行如来为诸菩萨开发显示深法门时，<a id="a-E4"></a>慈行世尊唯出一音，<a id="a-E5"></a>即说斯偈：</p>
  <p id="aE6">“‘若人方便求出家，<a id="a-E7"></a>　应当一心思妙法，</p>
  <p id="aE8">彼必摧坏恶魔军，<a id="a-E9"></a>　犹如香象破草屋。</p>
  <p id="aEA">谁求疾成大菩提，<a id="a-EB"></a>　应为世间常说法，</p>
  <p id="aEC">而欲净斯最胜地，<a id="a-ED"></a>　此三昧乐则能为。<a id="a-EE"></a>’</p>
 </body>
</html>