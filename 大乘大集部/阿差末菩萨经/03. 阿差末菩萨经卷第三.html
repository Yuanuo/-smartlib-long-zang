<!doctype html>
<html id="z3IBTNhFY" data-ver="893">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">阿差末菩萨经卷第三</h1>
  <p id="a2">佛告阿差末：<a id="a-3"></a>“仁者于今为能苞裹一切众生乎？<a id="a-4"></a>”</p>
  <p id="a5">阿差末言：<a id="a-6"></a>“承佛圣旨，<a id="a-7"></a>具悉任受。<a id="a-8"></a>”</p>
  <p id="a9">阿差末菩萨适入三昧，<a id="a-A"></a>应时一切诸有色身，<a id="a-B"></a>供养华香缯盖幢幡皆入脐中，<a id="a-C"></a>其身如故不增不减。</p>
  <p id="aD">有一菩萨号曰大净，<a id="a-E"></a>问阿差末：<a id="a-F"></a>“所入三昧名曰何耶？<a id="a-G"></a>显现变化乃能悉受一切色身华香幡盖，<a id="a-H"></a>其身如故而不增减？<a id="a-I"></a>”</p>
  <p id="aJ">阿差末曰：<a id="a-K"></a>“其定号名普受色身。<a id="a-L"></a>”</p>
  <p id="aM">大净复问：<a id="a-N"></a>“是三昧者，<a id="a-O"></a>但能受此，<a id="a-P"></a>复受余乎？<a id="a-Q"></a>”</p>
  <p id="aR">阿差末曰：<a id="a-S"></a>“三千大千国土悉入于身不见所在。<a id="a-T"></a>所以者何？<a id="a-U"></a>以威神故无所增损。<a id="a-V"></a>”</p>
  <p id="aW">时诸众会诸天人民，<a id="a-X"></a>菩萨声闻皆各有念，<a id="a-Y"></a>犹如久渴望想饮矣，<a id="a-Z"></a>欲见大士所化神变。<a id="a-a"></a>佛知众心，<a id="a-b"></a>语阿差末：<a id="a-c"></a>“为一切人现是三昧。<a id="a-d"></a>”</p>
  <p id="ae">阿差末曰：<a id="a-f"></a>“辄奉圣教。<a id="a-g"></a>”应时十方诸会菩萨、<a id="a-h"></a>佛及众僧，<a id="a-i"></a>悉自见身坐阿差末脐。<a id="a-j"></a>阿差末脐现有国土名普庄严，<a id="a-k"></a>诸菩萨服如庄严国众菩萨也，<a id="a-l"></a>亦复皆现在其脐中，<a id="a-m"></a>所显普严巍巍如是。<a id="a-n"></a>现威变已，<a id="a-o"></a>众会各坐续复如故。</p>
  <p id="ap">大净菩萨报阿差末：<a id="a-q"></a>“三昧圣恩威德超殊光光乃尔！<a id="a-r"></a>”</p>
  <p id="as">阿差末曰：<a id="a-t"></a>“是不足言。<a id="a-u"></a>所以者何？<a id="a-v"></a>三千大千天地山陵，<a id="a-w"></a>悉受色身为微末耳，<a id="a-x"></a>受江沙土不以为迮，<a id="a-y"></a>况其余耶！<a id="a-z"></a>”</p>
  <p id="a10">说忍辱品演神足时，<a id="a-11"></a>七十垓仁和善人发大道心，<a id="a-12"></a>万二千菩萨皆得无所从生法忍。</p>
  <p id="a13">舍利弗问阿差末：<a id="a-14"></a>“愿乐复闻菩萨精进而不可尽。<a id="a-15"></a>”</p>
  <p id="a16">阿差末曰：<a id="a-17"></a>“菩萨有八精进无尽。<a id="a-18"></a>何谓为八？<a id="a-19"></a>一曰、<a id="a-1A"></a>被于弘誓大德之铠，<a id="a-1B"></a>是为精进而不可尽；<a id="a-1C"></a>二曰、<a id="a-1D"></a>合集精进而无所退；<a id="a-1E"></a>三曰、<a id="a-1F"></a>勤学长养一切功德；<a id="a-1G"></a>四曰、<a id="a-1H"></a>常欲养育普及众生；<a id="a-1I"></a>五曰、<a id="a-1J"></a>造立无数福庆之原；<a id="a-1K"></a>六曰、<a id="a-1L"></a>心元无求诸度无极；<a id="a-1M"></a>七曰、<a id="a-1N"></a>晓了智慧而无穷极；<a id="a-1O"></a>八曰、<a id="a-1P"></a>欲得备悉一切佛法以故无尽。<a id="a-1Q"></a>是八精进而不可尽。<a id="a-1R"></a>”</p>
  <p id="a1S">阿差末曰：<a id="a-1T"></a>“所以名曰被弘誓铠，<a id="a-1U"></a>不以生死用为劳苦故。<a id="a-1V"></a>所以者何？<a id="a-1W"></a>不计劫数当成佛道，<a id="a-1X"></a>亦不思念于若干劫行菩萨业，<a id="a-1Y"></a>所以名曰为弘誓者，<a id="a-1Z"></a>不限长远无量劫故。<a id="a-1a"></a>菩萨犹为一切之本，<a id="a-1b"></a>方俗所更始数，<a id="a-1c"></a>一日至十五日、<a id="a-1d"></a>若三十日合为一月，<a id="a-1e"></a>十二月为一岁，<a id="a-1f"></a>如是转进至十万岁、<a id="a-1g"></a>若百千万岁发意求道，<a id="a-1h"></a>悉却是数犹若干载，<a id="a-1i"></a>乃见一佛。<a id="a-1j"></a>如是比数诸江河沙，<a id="a-1k"></a>初发意等一切众人，<a id="a-1l"></a>各皆发心，<a id="a-1m"></a>各悉包容。<a id="a-1n"></a>江河沙等诸菩萨亦如是，<a id="a-1o"></a>无央数不可计一切人悉发意，<a id="a-1p"></a>意所知才及一事，<a id="a-1q"></a>其未所知不可称计。<a id="a-1r"></a>犹如供养江沙等佛，<a id="a-1s"></a>然后乃具施度无极，<a id="a-1t"></a>戒、<a id="a-1u"></a>忍、<a id="a-1v"></a>精进、<a id="a-1w"></a>一心、<a id="a-1x"></a>智慧，<a id="a-1y"></a>三十七品亦复若斯。<a id="a-1z"></a>菩萨闻是其心不懈，<a id="a-20"></a>不舍弘誓大德之铠。<a id="a-21"></a>江沙等人皆发道意，<a id="a-22"></a>合集此德乃能具足一大人相；<a id="a-23"></a>一切如是各如前功，<a id="a-24"></a>乃悉周备诸大人相。<a id="a-25"></a>其大人者，<a id="a-26"></a>谓菩萨也。<a id="a-27"></a>菩萨闻是不以为劳。<a id="a-28"></a>所以者何？<a id="a-29"></a>未曾违舍弘誓铠故。<a id="a-2A"></a>是为菩萨被弘誓铠而不可尽。</p>
  <p id="a2B">“何谓增长精进而不可尽？<a id="a-2C"></a>若有菩萨勤欲闻法，<a id="a-2D"></a>不计远近，<a id="a-2E"></a>不恶水火。<a id="a-2F"></a>所以者何？<a id="a-2G"></a>无懈惓故。<a id="a-2H"></a>菩萨增长合集功德不用退却，<a id="a-2I"></a>合会劝助众功德故。<a id="a-2J"></a>何故合会？<a id="a-2K"></a>欲以开化众生之故，<a id="a-2L"></a>令其度脱使入泥洹故，<a id="a-2M"></a>而般泥洹不以懈慢，<a id="a-2N"></a>有坚固心无能回者，<a id="a-2O"></a>常求功祚不用厌惓，<a id="a-2P"></a>恒住大哀故曰合集。<a id="a-2Q"></a>菩萨所至行步座起不忘道心，<a id="a-2R"></a>如一念顷念佛法教，<a id="a-2S"></a>护于一切不以为烦，<a id="a-2T"></a>故曰合集而不可尽。<a id="a-2U"></a>何谓长养一切精进而不可尽？<a id="a-2V"></a>所立功德志愿常存于诸通慧，<a id="a-2W"></a>以故名曰为不可尽。<a id="a-2X"></a>犹如众龙还雨大海，<a id="a-2Y"></a>不可别知渧数多少计之无尽。<a id="a-2Z"></a>诸通慧者功德如是至不可尽。<a id="a-2a"></a>何谓造立无数功德？<a id="a-2b"></a>所作用心为一切故常怀等意，<a id="a-2c"></a>所立功祚不离通慧，<a id="a-2d"></a>所修福愿欲使众生皆共蒙恩，<a id="a-2e"></a>以故名曰立无数德。<a id="a-2f"></a>何谓心求诸度无极？<a id="a-2g"></a>众生四大悉不可尽，<a id="a-2h"></a>不可数者入此诸数，<a id="a-2i"></a>一曰悉教三千大千世界众生之类，<a id="a-2j"></a>如是比像不可称载，<a id="a-2k"></a>阿僧祇人皆开化之无限如斯，<a id="a-2l"></a>百倍、<a id="a-2m"></a>千倍、<a id="a-2n"></a>万倍、<a id="a-2o"></a>亿倍、<a id="a-2p"></a>百亿万倍不可计喻，<a id="a-2q"></a>所教度者为少少耳！<a id="a-2r"></a>闻是不恐亦不畏懅为应精进，<a id="a-2s"></a>是谓造立无数功德而不可尽。</p>
  <p id="a2t">“何谓晓了智慧而无穷极？<a id="a-2u"></a>菩萨功德不可尽故。<a id="a-2v"></a>如是悉计一切普智诸众生本所作功德，<a id="a-2w"></a>乃及道迹、<a id="a-2x"></a>往来、<a id="a-2y"></a>不还、<a id="a-2z"></a>无著、<a id="a-30"></a>缘觉皆合此德，<a id="a-31"></a>乃成于佛一毛功德合集计是。<a id="a-32"></a>各各悉成体诸毛孔巍巍众德，<a id="a-33"></a>乃能成佛两眉间相。<a id="a-34"></a>若斯眉间千倍之福乃成顶相。<a id="a-35"></a>所以者何？<a id="a-36"></a>天上天下无能堪任见佛顶故，<a id="a-37"></a>以是故曰德不可尽慧无穷极。<a id="a-38"></a>又复何谓慧无穷极？<a id="a-39"></a>正使三千大千世界众生悉笃信佛，<a id="a-3A"></a>如是信佛其信百倍，<a id="a-3B"></a>乃与奉信者同等功耳！<a id="a-3C"></a>设奉信等周满三千大千世界，<a id="a-3D"></a>其智百倍不及八等人。<a id="a-3E"></a>若八等人满三千大千世界，<a id="a-3F"></a>其智百倍不如道迹。<a id="a-3G"></a>若三千大千世界充满中人，<a id="a-3H"></a>求道迹业、<a id="a-3I"></a>往来、<a id="a-3J"></a>不还及与无著，<a id="a-3K"></a>其智百倍不如一缘觉智。<a id="a-3L"></a>若三千大千世界满中缘觉，<a id="a-3M"></a>犹不如一发意菩萨之智。<a id="a-3N"></a>正使三千大千世界，<a id="a-3O"></a>充满其中初发意菩萨，<a id="a-3P"></a>其智百倍不如阿惟越致。<a id="a-3Q"></a>正使三千大千世界众生悉成不退转，<a id="a-3R"></a>其智百倍犹不如一一生补处菩萨之智。<a id="a-3S"></a>正使三千大千世界众生为一生补处，<a id="a-3T"></a>其智百倍不如一如来处处慧力合诸力无所畏入佛法游要慧。<a id="a-3U"></a>所以者何？<a id="a-3V"></a>其一切智悉入佛意。<a id="a-3W"></a>菩萨闻是不恐不惧不畏不难，<a id="a-3X"></a>是则名曰习无穷慧而不可尽。<a id="a-3Y"></a>何故习无穷慧而不可尽？<a id="a-3Z"></a>用入一切众生心故。<a id="a-3a"></a>正使过去众生心念无限，<a id="a-3b"></a>其发道意，<a id="a-3c"></a>一人明解悉晓了知此诸过去众生心念，<a id="a-3d"></a>等于众生犹如一人，<a id="a-3e"></a>如斯比像不可称计，<a id="a-3f"></a>众生之党皆淫怒痴之所覆盖。<a id="a-3g"></a>复有一人入淫怒痴惑乱之中，<a id="a-3h"></a>而为众尘见愦迷荒，<a id="a-3i"></a>菩萨发意恒以道慧皆知众生淫怒痴乱，<a id="a-3j"></a>是曰慧明之圣弘智。<a id="a-3k"></a>若诸众生悉各发意，<a id="a-3l"></a>善恶因缘、<a id="a-3m"></a>因缘所为、<a id="a-3n"></a>起者灭者，<a id="a-3o"></a>如是慧者虽处其中心不以烦，<a id="a-3p"></a>皆能畅达犹如虚空。<a id="a-3q"></a>其虚空者无不空处，<a id="a-3r"></a>圣慧者然，<a id="a-3s"></a>心所明解三世众生靡所不达，<a id="a-3t"></a>故名曰慧而无穷极亦不可尽。</p>
  <p id="a3u">“何谓一切佛法亦不可尽？<a id="a-3v"></a>悉具一切六度无极求诸佛法。<a id="a-3w"></a>若有菩萨从初发意所修方便，<a id="a-3x"></a>然后乃致坐佛树下，<a id="a-3y"></a>发心功德不可称计，<a id="a-3z"></a>普悉具足皆成佛法，<a id="a-40"></a>故曰菩萨合诸佛法而不可尽。<a id="a-41"></a>复有菩萨合集精进亦不可尽，<a id="a-42"></a>身所立德不以为难，<a id="a-43"></a>口演功祚亦不以惓，<a id="a-44"></a>意惟勤修，<a id="a-45"></a>其身口心三事精进则是元首。<a id="a-46"></a>何谓意精进？<a id="a-47"></a>其意泰然。<a id="a-48"></a>何谓泰然？<a id="a-49"></a>用求佛道。<a id="a-4A"></a>用求佛道为何谓也？<a id="a-4B"></a>恢弘其心，<a id="a-4C"></a>寂无所为。<a id="a-4D"></a>何谓发是？<a id="a-4E"></a>发是意者，<a id="a-4F"></a>谓发道心是，<a id="a-4G"></a>此则菩萨之大哀也。<a id="a-4H"></a>何谓菩萨地？<a id="a-4I"></a>信乐无我是曰为忍。<a id="a-4J"></a>何谓发是？<a id="a-4K"></a>其发是者，<a id="a-4L"></a>悉能总摄一切众生故。<a id="a-4M"></a>何谓为处？<a id="a-4N"></a>用得备悉具诸法故，<a id="a-4O"></a>不以生死为勤劳也。<a id="a-4P"></a>其发是者，<a id="a-4Q"></a>不著三界。<a id="a-4R"></a>其发是者，<a id="a-4S"></a>身诸所有无所爱吝。<a id="a-4T"></a>又其处者所可施与，<a id="a-4U"></a>不叹宣已有斯德行。<a id="a-4V"></a>所谓处者，<a id="a-4W"></a>不以禁戒而自称叹意存自大。<a id="a-4X"></a>又其处者，<a id="a-4Y"></a>忍众苦恼不以是业而怀憍慢。<a id="a-4Z"></a>所谓其处所获功德，<a id="a-4a"></a>转曰增益巍巍无量。<a id="a-4b"></a>所谓处者是志度脱，<a id="a-4c"></a>不离布施伏心制意。<a id="a-4d"></a>所谓处者，<a id="a-4e"></a>学问无厌如法习教。<a id="a-4f"></a>所谓处者，<a id="a-4g"></a>如所闻义，<a id="a-4h"></a>奉行不改无有异意。<a id="a-4i"></a>所谓处者，<a id="a-4j"></a>习学思惟不可讲法，<a id="a-4k"></a>权谋方便不以为难，<a id="a-4l"></a>习无希望所颁宣法，<a id="a-4m"></a>玩习讽诵念察晓了其义之所归趣，<a id="a-4n"></a>不用劳厌而懈废也。<a id="a-4o"></a>学修元元无所想报，<a id="a-4p"></a>是有四事是为菩萨之所修行。<a id="a-4q"></a>所以者何？<a id="a-4r"></a>其能发此慈悲喜护。<a id="a-4s"></a>又其处者，<a id="a-4t"></a>所瞻察意普怀大哀。<a id="a-4u"></a>又其处者，<a id="a-4v"></a>缘是之故，<a id="a-4w"></a>具足五通习无生死。<a id="a-4x"></a>又其处者，<a id="a-4y"></a>得四意止逮于顺理，<a id="a-4z"></a>不当所思而不惟之。<a id="a-50"></a>又其处者，<a id="a-51"></a>知四意断不废功德，<a id="a-52"></a>亦不抑制无福庆人。<a id="a-53"></a>所以者何？<a id="a-54"></a>修中间行。<a id="a-55"></a>又其处者，<a id="a-56"></a>神足所习，<a id="a-57"></a>如佛法教无所希望。<a id="a-58"></a>又其处者，<a id="a-59"></a>习学善德诸根不乱，<a id="a-5A"></a>无限非法悉能分别。<a id="a-5B"></a>又其处者谓十种力，<a id="a-5C"></a>无有能胜心怀圣智。<a id="a-5D"></a>又其处者欲求佛觉，<a id="a-5E"></a>诸兴造行入众法义，<a id="a-5F"></a>而不自大成七觉意。<a id="a-5G"></a>又其处者，<a id="a-5H"></a>求斯道德不念诸来，<a id="a-5I"></a>及住去者亦无所想。<a id="a-5J"></a>又其处者慕求肃敬，<a id="a-5K"></a>寂静其志而无愦乱。<a id="a-5L"></a>又其处者欲得正观，<a id="a-5M"></a>明察诸法求其所存。<a id="a-5N"></a>又其处者，<a id="a-5O"></a>曾所博闻便能修习，<a id="a-5P"></a>常如法住务身德行。<a id="a-5Q"></a>又其处者，<a id="a-5R"></a>求于法身，<a id="a-5S"></a>而损众俗妄想之著，<a id="a-5T"></a>信达无形。<a id="a-5U"></a>又其处者，<a id="a-5V"></a>谓彼音声常欲庄严，<a id="a-5W"></a>随时畅出通于十方。<a id="a-5X"></a>又其处者乐如道行，<a id="a-5Y"></a>脱不脱者使至永安。<a id="a-5Z"></a>又其处者，<a id="a-5a"></a>谓不合非劝化四魔。<a id="a-5b"></a>何谓四魔？<a id="a-5c"></a>一曰、<a id="a-5d"></a>身魔，<a id="a-5e"></a>二曰、<a id="a-5f"></a>罪尘魔，<a id="a-5g"></a>三曰、<a id="a-5h"></a>死魔，<a id="a-5i"></a>四曰、<a id="a-5j"></a>天魔。<a id="a-5k"></a>又其处者，<a id="a-5l"></a>离诸恶习修众德本，<a id="a-5m"></a>诸秽寂然而不兴乱。<a id="a-5n"></a>又其处者，<a id="a-5o"></a>普见道慧察众缘起。<a id="a-5p"></a>又其处者，<a id="a-5q"></a>见诸所入世俗所作，<a id="a-5r"></a>消息方便因济度之。<a id="a-5s"></a>又其处者，<a id="a-5t"></a>咸睹道法而随时化，<a id="a-5u"></a>是意精进而不可尽。<a id="a-5v"></a>若有能具一切处者，<a id="a-5w"></a>终无诸难所作悉解，<a id="a-5x"></a>不以妄想住所行慧，<a id="a-5y"></a>亦不动转一切所行皆不离慧。<a id="a-5z"></a>何谓菩萨行不离慧？<a id="a-60"></a>所行功德悉因是法，<a id="a-61"></a>常为一切兴无极慈，<a id="a-62"></a>无极慈者不尽世俗，<a id="a-63"></a>因佛道慧不随无为，<a id="a-64"></a>是名菩萨无尽精进。<a id="a-65"></a>”</p>
  <p id="a66">宣说精进不可尽时，<a id="a-67"></a>九十六垓诸天世人皆发无上正真道意，<a id="a-68"></a>三万二千天子悉得无所从生法忍。</p>
  <p id="a69">舍利弗复问阿差末菩萨言：<a id="a-6A"></a>“岂复有义施度无极不可尽乎？<a id="a-6B"></a>”</p>
  <p id="a6C">阿差末曰：<a id="a-6D"></a>“用十六事而不可尽，<a id="a-6E"></a>声闻、<a id="a-6F"></a>缘觉所不能及。<a id="a-6G"></a>何谓十六？<a id="a-6H"></a>一曰、<a id="a-6I"></a>所施不怀异心，<a id="a-6J"></a>而悉具足如来法施。<a id="a-6K"></a>二曰、<a id="a-6L"></a>所施不兴斯念：<a id="a-6M"></a>‘吾缘是故当获福报。<a id="a-6N"></a>’三曰、<a id="a-6O"></a>所施普愍一切不怀异心。<a id="a-6P"></a>四曰、<a id="a-6Q"></a>所施不念望得三昧正受。<a id="a-6R"></a>所以者何？<a id="a-6S"></a>不乐生于净居天上，<a id="a-6T"></a>常好人间。<a id="a-6U"></a>五曰、<a id="a-6V"></a>所施皆能达知众生心行。<a id="a-6W"></a>六曰、<a id="a-6X"></a>所施其意清和。<a id="a-6Y"></a>所以者何？<a id="a-6Z"></a>欲使其心随己计故，<a id="a-6a"></a>亦令其身从心所念。<a id="a-6b"></a>七曰、<a id="a-6c"></a>所施如受者意。<a id="a-6d"></a>所以者何？<a id="a-6e"></a>其德以过色无色天。<a id="a-6f"></a>八曰、<a id="a-6g"></a>所施与寂寞俱亦复恬怕。<a id="a-6h"></a>所以然者？<a id="a-6i"></a>过诸声闻、<a id="a-6j"></a>缘觉上故。<a id="a-6k"></a>九曰、<a id="a-6l"></a>所施不协恨心。<a id="a-6m"></a>所以者何？<a id="a-6n"></a>欲使究畅至成就故。<a id="a-6o"></a>十曰、<a id="a-6p"></a>所施威神巍巍无能制断。<a id="a-6q"></a>十一曰、<a id="a-6r"></a>以智慧施普等众生立度一切。<a id="a-6s"></a>十二曰、<a id="a-6t"></a>其所施者，<a id="a-6u"></a>所施与人随意喜乐，<a id="a-6v"></a>而惠救之心常正安。<a id="a-6w"></a>所以者何？<a id="a-6x"></a>能御意故。<a id="a-6y"></a>十三曰、<a id="a-6z"></a>其所施与不断三宝。<a id="a-70"></a>所以者何？<a id="a-71"></a>不舍如来至真之种。<a id="a-72"></a>十四曰、<a id="a-73"></a>所施常明，<a id="a-74"></a>不怀犹豫而不迷惑。<a id="a-75"></a>十五曰、<a id="a-76"></a>所施与者顺如法教。<a id="a-77"></a>所以者何？<a id="a-78"></a>所行随义。<a id="a-79"></a>十六曰、<a id="a-7A"></a>所施与无所不知，<a id="a-7B"></a>有所兴造乐智慧本。<a id="a-7C"></a>所以者何？<a id="a-7D"></a>欲令其智，<a id="a-7E"></a>无有穷极甚广大故。<a id="a-7F"></a>是为菩萨十六事业施度无极而不可尽。</p>
  <p id="a7G">“何谓为禅？<a id="a-7H"></a>心寂静故。<a id="a-7I"></a>何谓神通？<a id="a-7J"></a>慧具足故。<a id="a-7K"></a>何谓为慧？<a id="a-7L"></a>所见诸色是则不通，<a id="a-7M"></a>睹诸色尽其意不随此名曰通。<a id="a-7N"></a>所以者何？<a id="a-7O"></a>而不中道行取证故。<a id="a-7P"></a>其所听闻皆在不通，<a id="a-7Q"></a>诸可有音悉无逮得此名曰通。<a id="a-7R"></a>悉能晓知众生心行是则不通，<a id="a-7S"></a>心除此智不以尽心而造证矣！<a id="a-7T"></a>所以者何？<a id="a-7U"></a>不取罗汉此名曰通。<a id="a-7V"></a>能自知本因所从来是则不通，<a id="a-7W"></a>不于三世而有挂碍此名曰通。<a id="a-7X"></a>遍诸国土是则不通，<a id="a-7Y"></a>虽遍诸国解无所有无刹土想此名曰通。<a id="a-7Z"></a>信向诸法是则不通，<a id="a-7a"></a>达见一切诸法本末此名曰通。<a id="a-7b"></a>一切所作有妄想意是则不通，<a id="a-7c"></a>晓了众生无所希望此名曰通。<a id="a-7d"></a>乐欲往生若过诸天、<a id="a-7e"></a>释、<a id="a-7f"></a>梵、<a id="a-7g"></a>四王是则不通，<a id="a-7h"></a>菩萨皆知一切声闻、<a id="a-7i"></a>缘觉所修圣慧，<a id="a-7j"></a>悉能总揽此名曰通。<a id="a-7k"></a>为众元首，<a id="a-7l"></a>所曰元首在于诸法最上之故，<a id="a-7m"></a>因是名曰通慧功德而不可尽。<a id="a-7n"></a>”</p>
  <p id="a7o">阿差末菩萨复谓舍利弗言：<a id="a-7p"></a>“因诸乱意，<a id="a-7q"></a>菩萨以故习自伏心，<a id="a-7r"></a>是曰为禅。<a id="a-7s"></a>其智慧者，<a id="a-7t"></a>悉舍众恶是曰禅定。<a id="a-7u"></a>又菩萨行习住定意则无变心。<a id="a-7v"></a>所以者何？<a id="a-7w"></a>云修正住？<a id="a-7x"></a>修正住故习六度无极，<a id="a-7y"></a>正诸法故。<a id="a-7z"></a>习诸法者，<a id="a-80"></a>用正故学。<a id="a-81"></a>习菩萨行等心众生，<a id="a-82"></a>已等众生便等诸法，<a id="a-83"></a>已等诸法知菩萨心，<a id="a-84"></a>已知菩萨则能畅解众生志操，<a id="a-85"></a>知众生已则知诸法，<a id="a-86"></a>是名曰习弘等一切众生之类，<a id="a-87"></a>悉等诸法而无适莫。<a id="a-88"></a>等住诸法，<a id="a-89"></a>是名曰定意，<a id="a-8A"></a>为正受矣！<a id="a-8B"></a>空无想愿谓等生死，<a id="a-8C"></a>等生死者便等诸法，<a id="a-8D"></a>其已平等坦无偏党，<a id="a-8E"></a>心普等者等众生心，<a id="a-8F"></a>等众生心已乃谓平等，<a id="a-8G"></a>故曰普等。<a id="a-8H"></a>其心所行平若虚空，<a id="a-8I"></a>如地水火风无有爱憎。<a id="a-8J"></a>其心等者无忧无喜，<a id="a-8K"></a>其身已住不眴佛土，<a id="a-8L"></a>定若三昧，<a id="a-8M"></a>不以谀谄如本际住，<a id="a-8N"></a>而不自大亦不贱己，<a id="a-8O"></a>不痴不恶亦不多辞，<a id="a-8P"></a>唯欲晓了法之本源，<a id="a-8Q"></a>是时非时常随时宜，<a id="a-8R"></a>不从一切世俗之秽越世八事——利、<a id="a-8S"></a>衰、<a id="a-8T"></a>毁、<a id="a-8U"></a>誉、<a id="a-8V"></a>苦、<a id="a-8W"></a>乐、<a id="a-8X"></a>有名、<a id="a-8Y"></a>失称，<a id="a-8Z"></a>舍诸有为不好愦闹，<a id="a-8a"></a>随是法者不离三昧。<a id="a-8b"></a>所以者何？<a id="a-8c"></a>皆见天下所造立行，<a id="a-8d"></a>随其所行续在三昧莫能知者。<a id="a-8e"></a>是曰菩萨善权方便，<a id="a-8f"></a>深入智慧寂度无极。<a id="a-8g"></a>若欲三昧执御其心，<a id="a-8h"></a>由无极哀而随因缘。<a id="a-8i"></a>所以者何？<a id="a-8j"></a>用众生故。<a id="a-8k"></a>斯义名曰善权方便，<a id="a-8l"></a>寂然恬怕三昧之业，<a id="a-8m"></a>此为圣慧。<a id="a-8n"></a>已如三昧所建立者，<a id="a-8o"></a>依仰佛慧，<a id="a-8p"></a>是曰善权；<a id="a-8q"></a>而于诸法永无所求，<a id="a-8r"></a>是曰智慧。<a id="a-8s"></a>奉执定意，<a id="a-8t"></a>又以功德化护诸法是曰善权；<a id="a-8u"></a>其心坦然不坏法身，<a id="a-8v"></a>是曰智慧。<a id="a-8w"></a>以三昧定，<a id="a-8x"></a>住念佛身诸相种好，<a id="a-8y"></a>是曰善权；<a id="a-8z"></a>弘恩元元念佛法身，<a id="a-90"></a>是曰智慧。<a id="a-91"></a>于三昧中，<a id="a-92"></a>念佛诸音犹如梵声，<a id="a-93"></a>是曰善权；<a id="a-94"></a>思知诸法无有言辞，<a id="a-95"></a>是曰智慧。<a id="a-96"></a>住于三昧心如金刚，<a id="a-97"></a>是曰善权；<a id="a-98"></a>虽获禅定，<a id="a-99"></a>不忘世俗众生群党，<a id="a-9A"></a>是曰智慧。<a id="a-9B"></a>而于三昧念备本愿长育一切，<a id="a-9C"></a>是为处处随时善权；<a id="a-9D"></a>又于禅思解于众生悉无吾我，<a id="a-9E"></a>是曰智慧。<a id="a-9F"></a>游于三昧不舍诸法，<a id="a-9G"></a>是曰善权；<a id="a-9H"></a>晓无本末亦无根源，<a id="a-9I"></a>是曰智慧。<a id="a-9J"></a>修于三昧，<a id="a-9K"></a>思诸佛土悉为清净，<a id="a-9L"></a>是曰善权；<a id="a-9M"></a>解诸佛土都无所有，<a id="a-9N"></a>是曰智慧。<a id="a-9O"></a>在三昧住，<a id="a-9P"></a>惟有佛树修之庄严，<a id="a-9Q"></a>是曰善权；<a id="a-9R"></a>身离众欲而无秽浊，<a id="a-9S"></a>是曰智慧。<a id="a-9T"></a>又在三昧念转法轮，<a id="a-9U"></a>是为善权；<a id="a-9V"></a>遵行禅定转无所转，<a id="a-9W"></a>是曰智慧。<a id="a-9X"></a>住于三昧欲见菩萨，<a id="a-9Y"></a>以相庄严是曰善权；<a id="a-9Z"></a>以济众苦无有烦恼，<a id="a-9a"></a>是如来禅。<a id="a-9b"></a>如来禅者了一切法，<a id="a-9c"></a>永不贪欲不想尘劳，<a id="a-9d"></a>知诸情乐除众法想名曰禅思。<a id="a-9e"></a>是为菩萨所生地慧，<a id="a-9f"></a>开士大士以诸一心与法不同尘是乃名曰不可尽禅，<a id="a-9g"></a>不为一切众魔得便，<a id="a-9h"></a>则为正觉造诸法器。<a id="a-9i"></a>所以者何？<a id="a-9j"></a>靡不含容。<a id="a-9k"></a>”</p>
  <p id="a9l">正士说此寂度无极不可尽时，<a id="a-9m"></a>四万菩萨得日明三昧。<a id="a-9n"></a>何谓日明三昧定者？<a id="a-9o"></a>犹日出时灯火炬耀，<a id="a-9p"></a>星宿月光闇蔽无明。<a id="a-9q"></a>菩萨已逮是三昧者，<a id="a-9r"></a>一切众圣咸为覆蔽。<a id="a-9s"></a>所以者何？<a id="a-9t"></a>其慧巍巍明弘广故，<a id="a-9u"></a>一切声闻、<a id="a-9v"></a>缘觉智明皆为覆蔽，<a id="a-9w"></a>以故名曰日明三昧。<a id="a-9x"></a>菩萨已住寂度无极，<a id="a-9y"></a>悉能逮成诸三昧定。<a id="a-9z"></a>粗举都较，<a id="a-A0"></a>取要言之，<a id="a-A1"></a>演诸三昧名，<a id="a-A2"></a>有三昧名曰照明，<a id="a-A3"></a>有定名月光，<a id="a-A4"></a>有定名庄严，<a id="a-A5"></a>有定名严耀，<a id="a-A6"></a>有定名修严，<a id="a-A7"></a>有定名无极晖猛伏，<a id="a-A8"></a>有定名其明消冥，<a id="a-A9"></a>有定名如诸法教，<a id="a-AA"></a>有定名成光明，<a id="a-AB"></a>有定名无所忧，<a id="a-AC"></a>有定名立坚固，<a id="a-AD"></a>有定名等如太山，<a id="a-AE"></a>有定名法明，<a id="a-AF"></a>有定名法御，<a id="a-AG"></a>有定名法君，<a id="a-AH"></a>有定名法慧顺教，<a id="a-AI"></a>有定名感法宝，<a id="a-AJ"></a>有定名法城总持御，<a id="a-AK"></a>有定名知人意行，<a id="a-AL"></a>有定名幢英弃众烦苛，<a id="a-AM"></a>有定名力制四魔，<a id="a-AN"></a>有定名已成十力，<a id="a-AO"></a>有定名断诸挂碍，<a id="a-AP"></a>有定名造灯光，<a id="a-AQ"></a>有定名坚住若地，<a id="a-AR"></a>有定名如须弥，<a id="a-AS"></a>有定名犹安明，<a id="a-AT"></a>有定名智行光耀，<a id="a-AU"></a>有定名智不可计随具教，<a id="a-AV"></a>有定名心教柔软，<a id="a-AW"></a>有定名无所求脱，<a id="a-AX"></a>有定名如水日月光，<a id="a-AY"></a>有定名犹如佛身，<a id="a-AZ"></a>有定名等诸无我，<a id="a-Aa"></a>有定名调象随教，<a id="a-Ab"></a>有定名见得诸佛念，<a id="a-Ac"></a>有定名法意无碍，<a id="a-Ad"></a>有定名无退不转，<a id="a-Ae"></a>有定名众毒消净如月，<a id="a-Af"></a>有定名入空寂，<a id="a-Ag"></a>有定名晓众想，<a id="a-Ah"></a>有定名无愿，<a id="a-Ai"></a>有定名住一心，<a id="a-Aj"></a>有定名如金刚，<a id="a-Ak"></a>有定名无极光莫能当，<a id="a-Al"></a>有定名自在净，<a id="a-Am"></a>有定名内诸劳烦尽，<a id="a-An"></a>有定名广大如空，<a id="a-Ao"></a>有定名入一切业，<a id="a-Ap"></a>有定名心思得慧，<a id="a-Aq"></a>有定名慧悦人无尽，<a id="a-Ar"></a>有定名成圣慧，<a id="a-As"></a>有定名总无所忘，<a id="a-At"></a>有定名冥普见明皆多乐，<a id="a-Au"></a>有定名慈行，<a id="a-Av"></a>有定名心本净大哀，<a id="a-Aw"></a>有定名入诸护，<a id="a-Ax"></a>有定名心等入无所碍脱，<a id="a-Ay"></a>有定名法法住，<a id="a-Az"></a>有定名智明达，<a id="a-B0"></a>有定名解畅，<a id="a-B1"></a>有定名不可数，<a id="a-B2"></a>有定名充饱众，<a id="a-B3"></a>有定名无不了，<a id="a-B4"></a>有定名脱慧随化众，<a id="a-B5"></a>有定名金刚莲华，<a id="a-B6"></a>有定名了无常，<a id="a-B7"></a>有定名尊智慧，<a id="a-B8"></a>有定名勇伏，<a id="a-B9"></a>有定名诸佛念，<a id="a-BA"></a>有定名随教明脱，<a id="a-BB"></a>有定名严佛土，<a id="a-BC"></a>有定名开辟静诸国，<a id="a-BD"></a>有定名入众生心喜，<a id="a-BE"></a>有定名正真直，<a id="a-BF"></a>有定名以菩萨道六度无极严，<a id="a-BG"></a>有定名觉解结，<a id="a-BH"></a>有定名觉意华，<a id="a-BI"></a>有定名施脱若天药，<a id="a-BJ"></a>有定名光无不周，<a id="a-BK"></a>有定名明无住佛，<a id="a-BL"></a>有定名甚深妙，<a id="a-BM"></a>有定名积宝如海，<a id="a-BN"></a>有定名如山方面，<a id="a-BO"></a>有定名神足甚广无不总，<a id="a-BP"></a>有定名见无数佛，<a id="a-BQ"></a>有定名总诸学，<a id="a-BR"></a>有定名如弹指顷无不知，<a id="a-BS"></a>有定名智不可限计如大海。<a id="a-BT"></a>如是等定亿亿巨垓，<a id="a-BU"></a>菩萨以住寂度无极普备斯定。</p>
  <p id="aBV">阿差末菩萨复谓舍利弗言：<a id="a-BW"></a>“智度无极而不可尽为何谓也？<a id="a-BX"></a>如所闻慧趣建立行故曰不可尽。<a id="a-BY"></a>应如斯行有八十事。<a id="a-BZ"></a>何谓八十？<a id="a-Ba"></a>顺所闻(一)，<a id="a-Bb"></a>寻如意(二)，<a id="a-Bc"></a>如教习(三)，<a id="a-Bd"></a>从善友命(四)，<a id="a-Be"></a>不自大(五)，<a id="a-Bf"></a>所作不忘(六)，<a id="a-Bg"></a>常恭恪(七)，<a id="a-Bh"></a>从经业(八)，<a id="a-Bi"></a>如言从(九)，<a id="a-Bj"></a>数习智(十)，<a id="a-Bk"></a>勤心受(十一)，<a id="a-Bl"></a>不失节(十二)，<a id="a-Bm"></a>不忘念(十三)，<a id="a-Bn"></a>意不乱(十四)，<a id="a-Bo"></a>兴宝意(十五)，<a id="a-Bp"></a>显药志(十六)，<a id="a-Bq"></a>除诸病(十七)，<a id="a-Br"></a>是意器(十八)，<a id="a-Bs"></a>乐忍辱(十九)，<a id="a-Bt"></a>思乐谛(二十)，<a id="a-Bu"></a>入慧意(二十一)，<a id="a-Bv"></a>学无厌(二十二)，<a id="a-Bw"></a>施无所慕(二十三)，<a id="a-Bx"></a>施无适莫(二十四)，<a id="a-By"></a>所闻谛思(二十五)，<a id="a-Bz"></a>欢喜启受(二十六)，<a id="a-C0"></a>心悦身轻(二十七)，<a id="a-C1"></a>其意清和(二十八)，<a id="a-C2"></a>而无烦苛(二十九)，<a id="a-C3"></a>所学如本(三十)，<a id="a-C4"></a>常喜说法(三十一)，<a id="a-C5"></a>闻欲向道(三十二)，<a id="a-C6"></a>法自守者(三十三)，<a id="a-C7"></a>好闻正(三十四)，<a id="a-C8"></a>不在异学(三十五)，<a id="a-C9"></a>唯受雅智度无极(三十六)，<a id="a-CA"></a>逮于菩萨方等经(三十七)，<a id="a-CB"></a>但慕听权方便经(三十八)，<a id="a-CC"></a>又好闻习四等心(三十九)，<a id="a-CD"></a>复察解了无神通(四十)，<a id="a-CE"></a>如初意耳无异念(四十一)，<a id="a-CF"></a>心务于谛善方便(四十二)，<a id="a-CG"></a>唯欲听之无生法(四十三)，<a id="a-CH"></a>不贪世观但悦慈(四十四)，<a id="a-CI"></a>了十二缘达无常(四十五)，<a id="a-CJ"></a>知于苦畅无我(四十六)，<a id="a-CK"></a>欲知寂分别空(四十七)，<a id="a-CL"></a>解无相体无愿(四十八)，<a id="a-CM"></a>晓生死了功德(四十九)，<a id="a-CN"></a>达众生知无忘(五十)，<a id="a-CO"></a>严其音若城郭(五十一)，<a id="a-CP"></a>所闻勤执乐听经宝(五十二)，<a id="a-CQ"></a>在俗知俗启于中意(五十三)，<a id="a-CR"></a>以为伴侣(五十四)，<a id="a-CS"></a>欲闻降伏(五十五)，<a id="a-CT"></a>诸事业(五十六)，<a id="a-CU"></a>常志思侥(五十七)，<a id="a-CV"></a>普入诸法(五十八)，<a id="a-CW"></a>慕断贫乏(五十九)，<a id="a-CX"></a>所云贫乏(六十)，<a id="a-CY"></a>谓智不足(六十一)，<a id="a-CZ"></a>念解遵通(六十二)，<a id="a-Ca"></a>晓解圣慧(六十三)，<a id="a-Cb"></a>悦受正道(六十四)，<a id="a-Cc"></a>晓无智者(六十五)，<a id="a-Cd"></a>悉化使知(六十六)，<a id="a-Ce"></a>了常遭苦(六十七)，<a id="a-Cf"></a>给不足者(六十八)，<a id="a-Cg"></a>别离一切(六十九)，<a id="a-Ch"></a>无功德业(七十)，<a id="a-Ci"></a>明识其本(七十一)，<a id="a-Cj"></a>众恶不为(七十二)，<a id="a-Ck"></a>畅益身义(七十三)，<a id="a-Cl"></a>达利众生(七十四)，<a id="a-Cm"></a>解安隐行(七十五)，<a id="a-Cn"></a>乐不怀恨(七十六)，<a id="a-Co"></a>欲别至尊(七十七)，<a id="a-Cp"></a>无极之事(七十八)，<a id="a-Cq"></a>念诸佛法(七十九)，<a id="a-Cr"></a>所因获致(八十)。<a id="a-Cs"></a>是为名曰如所闻慧辄建立行。<a id="a-Ct"></a>”</p>
  <p id="aCu">阿差末菩萨谓舍利弗言：<a id="a-Cv"></a>“菩萨有三十二事所入随时。<a id="a-Cw"></a>何谓三十二？<a id="a-Cx"></a>随音响入(一)。<a id="a-Cy"></a>欲入于观(二)。<a id="a-Cz"></a>入心所行(三)。<a id="a-D0"></a>入身求脱(四)。<a id="a-D1"></a>而济众生(五)。<a id="a-D2"></a>入不断无常(六)。<a id="a-D3"></a>入无所著(七)。<a id="a-D4"></a>入随因缘所可作为(八)。<a id="a-D5"></a>所入无人(九)。<a id="a-D6"></a>入于无寿(十)。<a id="a-D7"></a>入于无命(十一)。<a id="a-D8"></a>入去来今之所住处(十二)。<a id="a-D9"></a>入功德业(十三)。<a id="a-DA"></a>入空不懈(十四)。<a id="a-DB"></a>入于无想(十五)。<a id="a-DC"></a>而入无愿不废勤修，<a id="a-DD"></a>不以空取证无想不愿护已不堕(十六)。<a id="a-DE"></a>欲入三昧而修正受，<a id="a-DF"></a>悉向成就三昧正受，<a id="a-DG"></a>以故不生无色天。<a id="a-DH"></a>所以者何？<a id="a-DI"></a>拥护所致(十七)。<a id="a-DJ"></a>又入诸通智慧之原，<a id="a-DK"></a>虽尔不入尽灭之径(十八)。<a id="a-DL"></a>又入无生济诸所生(十九)。<a id="a-DM"></a>复入本际思惟其义(二十)。<a id="a-DN"></a>欲入无际而不取证。<a id="a-DO"></a>所以者何？<a id="a-DP"></a>有将护故。<a id="a-DQ"></a>所云无护则为声闻(二十一)。<a id="a-DR"></a>欲入众生解无吾我不舍大哀(二十二)。<a id="a-DS"></a>入一切畏生死之难(二十三)。<a id="a-DT"></a>所可游入虽有生死无为生故(二十四)。<a id="a-DU"></a>又入所厌众诸尘劳(二十五)。<a id="a-DV"></a>入厌欲者亦不堕落。<a id="a-DW"></a>所以者何？<a id="a-DX"></a>不中取证(二十六)。<a id="a-DY"></a>又入不思贪欲之党入不舍法(二十七)。<a id="a-DZ"></a>入诸犯法而不为非(二十八)。<a id="a-Da"></a>入权方便。<a id="a-Db"></a>所以者何？<a id="a-Dc"></a>由因众生意堕贪爱欲开化故(二十九缺三十)。<a id="a-Dd"></a>所入教授应病与药(三十一)。<a id="a-De"></a>菩萨所度各得其所(三十二)。<a id="a-Df"></a>是为三十二事所导如事。<a id="a-Dg"></a>所以者何？<a id="a-Dh"></a>不失节故。<a id="a-Di"></a>犹欲入城会从门入，<a id="a-Dj"></a>欲畅众缘当眼察之，<a id="a-Dk"></a>解缘业者则不诤讼，<a id="a-Dl"></a>欲令无争莫如自守，<a id="a-Dm"></a>欲知无言为佳快者不如莫语。<a id="a-Dn"></a>所以者何？<a id="a-Do"></a>不喜语者自护身口，<a id="a-Dp"></a>不欲所止勿在彼居，<a id="a-Dq"></a>不欲动者慎勿得转，<a id="a-Dr"></a>无希望者亦无所想，<a id="a-Ds"></a>是故曰等。<a id="a-Dt"></a>欲不迷色当正坚住，<a id="a-Du"></a>已坚住者尔乃达至，<a id="a-Dv"></a>不乐令变常自谨慎。<a id="a-Dw"></a>若慕寂静将养己者勿得称己，<a id="a-Dx"></a>不欲下者莫自矜高，<a id="a-Dy"></a>不高不下具足正法。<a id="a-Dz"></a>不喜损者无有能谴，<a id="a-E0"></a>若乐便安所作无失，<a id="a-E1"></a>无所失者则无有疑，<a id="a-E2"></a>无有疑者解无本故便无所失，<a id="a-E3"></a>等于三世而无差特，<a id="a-E4"></a>等三世者无所增损，<a id="a-E5"></a>不住于色痛想行识，<a id="a-E6"></a>亦无殊特。<a id="a-E7"></a>眼见色识则无所住，<a id="a-E8"></a>耳声识、<a id="a-E9"></a>鼻香识、<a id="a-EA"></a>舌味识、<a id="a-EB"></a>身软识、<a id="a-EC"></a>意法识悉无所住，<a id="a-ED"></a>从本净行如法如慧。<a id="a-EE"></a>如审谛行如无吾我，<a id="a-EF"></a>见诸法行无我曰慧。<a id="a-EG"></a>解诸所有皆无所有，<a id="a-EH"></a>亦悉无本是名曰慧。<a id="a-EI"></a>不以身绮而怀自大，<a id="a-EJ"></a>是名曰慧。<a id="a-EK"></a>知于菩萨习正真慧，<a id="a-EL"></a>达为一切众生之故；<a id="a-EM"></a>众生故者心常不舍不离诸法，<a id="a-EN"></a>是乃名曰菩萨习慧。<a id="a-EO"></a>”</p>
 </body>
</html>