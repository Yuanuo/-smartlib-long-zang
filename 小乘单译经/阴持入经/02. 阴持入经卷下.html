<!doctype html>
<html id="z3IBUWZdB" data-ver="1037">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘单译经">
  <meta period="后汉">
 </head>
 <body>
  <h1 id="a1">阴持入经卷下</h1>
  <p id="a2">九绝处。<a id="a-3"></a>令一切净法部堕聚合。<a id="a-4"></a>何等为九。<a id="a-5"></a>一止二观三不贪四不恚五不痴六非常七为苦八非身九不净。<a id="a-6"></a>是为九。</p>
  <p id="a7">彼止名为意止。<a id="a-8"></a>在处能止已。<a id="a-9"></a>止正止摄止不失止不忘心。<a id="a-A"></a>寂然一一向念。<a id="a-B"></a>是名为止。</p>
  <p id="aC">何等为观。<a id="a-D"></a>观名为了阴。<a id="a-E"></a>为了持。<a id="a-F"></a>为了入。<a id="a-G"></a>了名字。<a id="a-H"></a>了从本生。<a id="a-I"></a>了从本法已生。<a id="a-J"></a>了苦了习了尽。<a id="a-K"></a>了道行了从善惡。<a id="a-L"></a>从是法生。<a id="a-M"></a>了增复增。<a id="a-N"></a>了白黑。<a id="a-O"></a>了是可随不可随。<a id="a-P"></a>如有分别。<a id="a-Q"></a>为施不施。<a id="a-R"></a>为下复下。<a id="a-S"></a>为念复念。<a id="a-T"></a>为思观为识。<a id="a-U"></a>为慧为眼。<a id="a-V"></a>为谋为满。<a id="a-W"></a>为解为慧。<a id="a-X"></a>为明为欲。<a id="a-Y"></a>为光为敢不离。<a id="a-Z"></a>为观法为觉意。<a id="a-a"></a>为直见为道种。<a id="a-b"></a>是名为观。<a id="a-c"></a>亦有若干二辈观。<a id="a-d"></a>一为净观。<a id="a-e"></a>二为不净观。<a id="a-f"></a>三为清净观。<a id="a-g"></a>四为不清净观。<a id="a-h"></a>五为黑观。<a id="a-i"></a>六为白观。<a id="a-j"></a>七为可行观。<a id="a-k"></a>八为不可行观。<a id="a-l"></a>九为罪行观。<a id="a-m"></a>十为殃福观。<a id="a-n"></a>十一为缚观。<a id="a-o"></a>十二为解脱观。<a id="a-p"></a>十三为有所益观。<a id="a-q"></a>十四为失无所益观。<a id="a-r"></a>十五为住观。<a id="a-s"></a>十六为还观。<a id="a-t"></a>十七为受罪观。<a id="a-u"></a>十八为除罪观。<a id="a-v"></a>是故名为观。</p>
  <p id="aw">亦为二因缘令有是说止。<a id="a-x"></a>为一切天下人有二病。<a id="a-y"></a>何等为二。<a id="a-z"></a>一为痴。<a id="a-10"></a>二为爱。<a id="a-11"></a>是二病故佛现二药。<a id="a-12"></a>何等为二。<a id="a-13"></a>一为止。<a id="a-14"></a>二为观。<a id="a-15"></a>若用二药为愈二病。<a id="a-16"></a>令自证贪爱欲不复贪念。<a id="a-17"></a>意得解脱。<a id="a-18"></a>痴已解令从慧得解脱。<a id="a-19"></a>彼爱欲药为何等。<a id="a-1A"></a>为止。<a id="a-1B"></a>爱已解意。<a id="a-1C"></a>亦解意已解病便愈。<a id="a-1D"></a>彼痴药为何等。<a id="a-1E"></a>为观。<a id="a-1F"></a>痴已却解。<a id="a-1G"></a>从慧解脱为病愈。<a id="a-1H"></a>如是佛说如是二法。<a id="a-1I"></a>当知一为字。<a id="a-1J"></a>二为色。<a id="a-1K"></a>二法当舍。<a id="a-1L"></a>一为痴。<a id="a-1M"></a>二为爱。<a id="a-1N"></a>二法当自知。<a id="a-1O"></a>一为慧。<a id="a-1P"></a>二为解脱。<a id="a-1Q"></a>二法可行。<a id="a-1R"></a>一为止。<a id="a-1S"></a>二为观。<a id="a-1T"></a>彼止已行。<a id="a-1U"></a>令识色已识。<a id="a-1V"></a>令爱得舍。<a id="a-1W"></a>爱已解意。<a id="a-1X"></a>便得解脱。<a id="a-1Y"></a>自证知止。<a id="a-1Z"></a>已行满足。<a id="a-1a"></a>便得舍痴。<a id="a-1b"></a>已得舍痴。<a id="a-1c"></a>便从慧得解脱。<a id="a-1d"></a>自证知。<a id="a-1e"></a>若比丘已二法自知字。<a id="a-1f"></a>亦色已二法舍痴亦爱。<a id="a-1g"></a>如是齐是便无所著。<a id="a-1h"></a>痴行毕。<a id="a-1i"></a>欲度世。<a id="a-1j"></a>是为尚有余无为未度。<a id="a-1k"></a>已无为竟。<a id="a-1l"></a>命已竟毕。<a id="a-1m"></a>便为苦尽。<a id="a-1n"></a>令后无苦。<a id="a-1o"></a>彼以有是阴。<a id="a-1p"></a>亦持亦入。<a id="a-1q"></a>已尽止寂然。<a id="a-1r"></a>从后无阴亦持亦入。<a id="a-1s"></a>无相连不复起。<a id="a-1t"></a>是为无余。<a id="a-1u"></a>已得度世无为。<a id="a-1v"></a>毕是为二无为种。</p>
  <p id="a1w">彼不贪清净本为何等。<a id="a-1x"></a>为三界中不得不望不求。<a id="a-1y"></a>是名为不贪清净本。<a id="a-1z"></a>是本为谁。<a id="a-20"></a>为不贪身清净言清净。<a id="a-21"></a>亦余相连清净法意所念为本。<a id="a-22"></a>是为不贪清净本。<a id="a-23"></a>亦有清净本。<a id="a-24"></a>佛说为八种行。<a id="a-25"></a>是清净本。<a id="a-26"></a>彼为三清净道种。<a id="a-27"></a>是为不贪本。<a id="a-28"></a>何等为三。<a id="a-29"></a>一为直方便治。<a id="a-2A"></a>二为直念。<a id="a-2B"></a>三为直定。<a id="a-2C"></a>是为三清净道种本。<a id="a-2D"></a>是故名为不贪清净本。</p>
  <p id="a2E">彼无恚不犯法本为何等。<a id="a-2F"></a>若忍所行。<a id="a-2G"></a>未来为不出恚忍因缘。<a id="a-2H"></a>为不恚不恚不受殃。<a id="a-2I"></a>无恚无嗔亦不嗔。<a id="a-2J"></a>无怨亦不想怨。<a id="a-2K"></a>是为无恚不犯法本。<a id="a-2L"></a>是故名为无恚不犯法本。<a id="a-2M"></a>亦有三清净道种。<a id="a-2N"></a>一无恚不犯法本。<a id="a-2O"></a>为正语。<a id="a-2P"></a>二为正业。<a id="a-2Q"></a>三为正致利。<a id="a-2R"></a>是为三清净道种。<a id="a-2S"></a>是故名为无恚不犯法本。</p>
  <p id="a2T">彼不惑清净本为何等。<a id="a-2U"></a>为从慧见四谛如有如有应受清净。<a id="a-2V"></a>不愚不惑不随惑。<a id="a-2W"></a>亦不堕惑慧明明相见。<a id="a-2X"></a>从清净法。<a id="a-2Y"></a>是为不惑清净本。<a id="a-2Z"></a>是本为谁。<a id="a-2a"></a>为不惑清净。<a id="a-2b"></a>所身行。<a id="a-2c"></a>所言行。<a id="a-2d"></a>所心行。<a id="a-2e"></a>亦所相连清净法。<a id="a-2f"></a>为意思惟相念所法本。<a id="a-2g"></a>亦为从二清净道种。<a id="a-2h"></a>为不惑本。<a id="a-2i"></a>一为直见。<a id="a-2j"></a>二为直行。<a id="a-2k"></a>是为从二清净道种本。<a id="a-2l"></a>是故名为不惑清净本。<a id="a-2m"></a>是为三清净。<a id="a-2n"></a>为八种道。<a id="a-2o"></a>已份在所随应。<a id="a-2p"></a>非常为如是。</p>
  <p id="a2q">彼非常想为何等。<a id="a-2r"></a>一切所行是非常想。<a id="a-2s"></a>所想计知是为受。<a id="a-2t"></a>是为非常想。<a id="a-2u"></a>亦从有世间八法。<a id="a-2v"></a>何等为八。<a id="a-2w"></a>有利。<a id="a-2x"></a>无利。<a id="a-2y"></a>名闻。<a id="a-2z"></a>不名闻。<a id="a-30"></a>有论议。<a id="a-31"></a>无论议。<a id="a-32"></a>若苦（植志守道而艰患相绍。<a id="a-33"></a>或有厌灭之祸。<a id="a-34"></a>三塗之罪谓之苦）。<a id="a-35"></a>若乐。<a id="a-36"></a>为意不堕不受。<a id="a-37"></a>从若干思不受。<a id="a-38"></a>止护观思恶得止。<a id="a-39"></a>是名为非常想。</p>
  <p id="a3A">彼苦想为何等。<a id="a-3B"></a>为一切世间行是为苦。<a id="a-3C"></a>所想觉知受是名为苦想。<a id="a-3D"></a>从是要为何等。<a id="a-3E"></a>望苦想为已习已增。<a id="a-3F"></a>所念已多。<a id="a-3G"></a>为贪已足（贪从万物生望。<a id="a-3H"></a>从危生嗔。<a id="a-3I"></a>从嫉生愚。<a id="a-3J"></a>从不问生痴。<a id="a-3K"></a>从冥生贪望。<a id="a-3L"></a>嗔恚愚痴是为足也）。<a id="a-3M"></a>为不堕贪（谓人从贪望得老。<a id="a-3N"></a>从嗔恚从病从愚痴得死。<a id="a-3O"></a>从福得生。<a id="a-3P"></a>故行家已得三十七品妙行即不堕贪）。<a id="a-3Q"></a>为意不受不堕。<a id="a-3R"></a>相牵不堕不念。<a id="a-3S"></a>若干意护观。<a id="a-3T"></a>为已得为得止。<a id="a-3U"></a>从是思望致是要。</p>
  <p id="a3V">彼非身想为何等。<a id="a-3W"></a>为一切法不计身不堕身（言一切四大法不计为身。<a id="a-3X"></a>身者非常之物。<a id="a-3Y"></a>明者不堕身想也）。<a id="a-3Z"></a>为想知想受。<a id="a-3a"></a>是名为非身想。<a id="a-3b"></a>从是为何等。<a id="a-3c"></a>望致非身想。<a id="a-3d"></a>已为念为思为已增。<a id="a-3e"></a>令是是自计我。<a id="a-3f"></a>为是为意不受舍。<a id="a-3g"></a>若干态不受跓。<a id="a-3h"></a>为观秽恶得止（不受跓者。<a id="a-3i"></a>不跓息也。<a id="a-3j"></a>所以能却八十四态者。<a id="a-3k"></a>正从观恶露得止息也）。<a id="a-3l"></a>是为从是要致。</p>
  <p id="a3m">彼恶不净想为何等。<a id="a-3n"></a>为一切世间行。<a id="a-3o"></a>为不净所想。<a id="a-3p"></a>自知受是名为不净想。<a id="a-3q"></a>从是想为何等。<a id="a-3r"></a>望致不净想已为念为思为已增。<a id="a-3s"></a>令世间五乐意却。<a id="a-3t"></a>舍意不牵不受。<a id="a-3u"></a>不复堕若干念以得护为秽恶得跓。<a id="a-3v"></a>是为从是要致。</p>
  <p id="a3w">彼为四思想念行。<a id="a-3x"></a>何以故。<a id="a-3y"></a>令知五阴。<a id="a-3z"></a>故佛说是分别见彼不净想行。<a id="a-40"></a>为令色阴从是解。<a id="a-41"></a>彼苦想行令痛阴从是解。<a id="a-42"></a>彼非身想行。<a id="a-43"></a>令思想阴亦行阴从是解。<a id="a-44"></a>彼非常想行。<a id="a-45"></a>令识阴从是解。<a id="a-46"></a>彼从止行。<a id="a-47"></a>令爱从是解。<a id="a-48"></a>彼从观行。<a id="a-49"></a>令痴从是解。<a id="a-4A"></a>彼从不贪为舍贪。<a id="a-4B"></a>彼从不恚为舍恚。<a id="a-4C"></a>彼从不惑为舍痴。<a id="a-4D"></a>彼从非常想。<a id="a-4E"></a>令解有常。<a id="a-4F"></a>彼从苦想为解乐想。<a id="a-4G"></a>彼从非身想为解身想。<a id="a-4H"></a>彼从不净想。<a id="a-4I"></a>为解净想。<a id="a-4J"></a>彼从止摄意能得还。<a id="a-4K"></a>是为止想。<a id="a-4L"></a>令从是止禅。<a id="a-4M"></a>彼从一切法。<a id="a-4N"></a>寂然能得解受。<a id="a-4O"></a>是为观想。<a id="a-4P"></a>令止跓一切知。<a id="a-4Q"></a>从欲能得还想。<a id="a-4R"></a>是为不贪相。<a id="a-4S"></a>令还不与取止（色声香味细滑邪念名之曰不与取也。<a id="a-4T"></a>行家已得四禅还六情不复受外六欲。<a id="a-4U"></a>故言还不与取止）。<a id="a-4V"></a>已后不复生痴。<a id="a-4W"></a>是为无有恚想。<a id="a-4X"></a>令从杀还得止。<a id="a-4Y"></a>识事亦物是为不惑相。<a id="a-4Z"></a>为令得止。<a id="a-4a"></a>止所世间所行所法能受相。<a id="a-4b"></a>是为非常想。<a id="a-4c"></a>令知从生。<a id="a-4d"></a>亦知从灭。<a id="a-4e"></a>识为是处。<a id="a-4f"></a>为世间行。<a id="a-4g"></a>作世间更。<a id="a-4h"></a>所识想是为苦。<a id="a-4i"></a>为所思想。<a id="a-4j"></a>是为痛种处。<a id="a-4k"></a>一切所法不住想。<a id="a-4l"></a>是为非身想。<a id="a-4m"></a>是为思想。<a id="a-4n"></a>是已见身尸已坏。<a id="a-4o"></a>青膖为受是相。<a id="a-4p"></a>是为不净思想。<a id="a-4q"></a>从是为悔。<a id="a-4r"></a>却令寂然。<a id="a-4s"></a>止是为九品处。<a id="a-4t"></a>已分别说见。<a id="a-4u"></a>为一切无为部。<a id="a-4v"></a>说具足是。<a id="a-4w"></a>为谁知多闻少闻不为慧者。<a id="a-4x"></a>不慧不为常意在经为意相连生。<a id="a-4y"></a>为从不分别观。<a id="a-4z"></a>令不得非常想。<a id="a-50"></a>不受非常想。<a id="a-51"></a>令从是堕五乐。<a id="a-52"></a>令五乐覆盖。<a id="a-53"></a>从所应行。<a id="a-54"></a>失令不解苦想。<a id="a-55"></a>令堕五阴受入。<a id="a-56"></a>令为意计是身。<a id="a-57"></a>若干本非一本。<a id="a-58"></a>不舍不观令不堕非身想。<a id="a-59"></a>为意在颜色。<a id="a-5A"></a>乐计是身为净。<a id="a-5B"></a>不计是皮肌覆。<a id="a-5C"></a>令不堕不净想。<a id="a-5D"></a>不生受止。<a id="a-5E"></a>是想不信令无有想。<a id="a-5F"></a>不受喜。<a id="a-5G"></a>为从是四种已除。<a id="a-5H"></a>堕得无为种处。</p>
  <p id="a5I">佛说信根比丘欲见知。<a id="a-5J"></a>当求在四沟港种为清净法。<a id="a-5K"></a>不舍方便相。<a id="a-5L"></a>令致清净。<a id="a-5M"></a>从清净发起令堕四意止。<a id="a-5N"></a>佛说精进根比丘欲见知。<a id="a-5O"></a>当在四意断过去所更相念不忘。<a id="a-5P"></a>为从不忘发生堕四意止。<a id="a-5Q"></a>佛说念根比丘欲见知。<a id="a-5R"></a>当观在四意止为一意想。<a id="a-5S"></a>是为定从不惑起。<a id="a-5T"></a>令堕四禅处。<a id="a-5U"></a>佛说是比丘欲知定根。<a id="a-5V"></a>当知在四禅（数息为身。<a id="a-5W"></a>意止相随。<a id="a-5X"></a>为痛痒意止。<a id="a-5Y"></a>止为意。<a id="a-5Z"></a>意止观。<a id="a-5a"></a>为法慧止。<a id="a-5b"></a>是四身止。<a id="a-5c"></a>五阴便止。<a id="a-5d"></a>是为还。<a id="a-5e"></a>还净是应四禅也）。<a id="a-5f"></a>从本校计为慧。<a id="a-5g"></a>如有能得持。<a id="a-5h"></a>从是发起令堕四谛。<a id="a-5i"></a>佛说慧根比丘欲见。<a id="a-5j"></a>当在四谛。<a id="a-5k"></a>为有四轮。<a id="a-5l"></a>好郡县居轮。<a id="a-5m"></a>依慧人轮。<a id="a-5n"></a>自本正愿轮。<a id="a-5o"></a>宿命有福轮（轮者喻车轮也。<a id="a-5p"></a>能载致物。<a id="a-5q"></a>言人有是四轮亦载致人于道也。<a id="a-5r"></a>四轮应四谛。<a id="a-5s"></a>四禅为道行也。<a id="a-5t"></a>百法四轮义同也）。<a id="a-5u"></a>彼为道德共居相。<a id="a-5v"></a>是为好郡县居。<a id="a-5w"></a>令贤贤者依止处。<a id="a-5x"></a>以得道德依猗相。<a id="a-5y"></a>是为依慧人。<a id="a-5z"></a>从是为堕有正愿处。<a id="a-60"></a>以得正愿相。<a id="a-61"></a>是为身正愿。<a id="a-62"></a>令堕福处。<a id="a-63"></a>从清净行有所入相。<a id="a-64"></a>是名为福。<a id="a-65"></a>令致堕五乐处。</p>
  <p id="a66">彼为戒法十一本。<a id="a-67"></a>一为色持戒无悔。<a id="a-68"></a>二为已不悔令得喜意。<a id="a-69"></a>三为已有喜令爱生。<a id="a-6A"></a>四为已意得爱为身得猗。<a id="a-6B"></a>五为已身得猗便得乐。<a id="a-6C"></a>六为已意得乐。<a id="a-6D"></a>便得正止。<a id="a-6E"></a>七为已意得正止。<a id="a-6F"></a>便知如有。<a id="a-6G"></a>八为已知如有便寂然。<a id="a-6H"></a>九为已寂然便得离。<a id="a-6I"></a>十为已得离便得解脱。<a id="a-6J"></a>十一为已得解脱便见慧。<a id="a-6K"></a>有慧便知生死已尽。<a id="a-6L"></a>道行已毕。<a id="a-6M"></a>所作行已竟。<a id="a-6N"></a>不复还受苦（得三活谓之毕竟行足意。<a id="a-6O"></a>漏尽谓之直入泥洹。<a id="a-6P"></a>不还三界受众苦也）。</p>
  <p id="a6Q">戒相为何等。<a id="a-6R"></a>至命尽持戒。<a id="a-6S"></a>令从是致无悔。<a id="a-6T"></a>身不增罪相为无悔。<a id="a-6U"></a>从是致喜令得喜处。<a id="a-6V"></a>可意相为喜。<a id="a-6W"></a>令致爱处。<a id="a-6X"></a>喜足相为处。<a id="a-6Y"></a>令致有猗处。<a id="a-6Z"></a>从行为是为得猗相。<a id="a-6a"></a>令致乐处。<a id="a-6b"></a>已无恼为乐相。<a id="a-6c"></a>令从是致定处（致定处者。<a id="a-6d"></a>谓在所得定处也。<a id="a-6e"></a>一说言灭去恶意致善意著之处）。<a id="a-6f"></a>意随使不忘为定相。<a id="a-6g"></a>令致如有慧处。<a id="a-6h"></a>不惑如有相随相。<a id="a-6i"></a>是为寂然处。<a id="a-6j"></a>若知非身是为寂然相。<a id="a-6k"></a>令从是致相别离处。<a id="a-6l"></a>不近会为相别离。<a id="a-6m"></a>为从是致解脱。<a id="a-6n"></a>已为非行法不受殃。<a id="a-6o"></a>是为解脱相。<a id="a-6p"></a>令致解脱慧见。</p>
  <p id="a6q">为有四道德地。<a id="a-6r"></a>何等为四行者。<a id="a-6s"></a>福彼若如有知智。<a id="a-6t"></a>是为见地。<a id="a-6u"></a>为得道迹。<a id="a-6v"></a>是为得道福。<a id="a-6w"></a>彼如如有知是为德。<a id="a-6x"></a>却离是名为薄地。<a id="a-6y"></a>为有往来福。<a id="a-6z"></a>彼以德却为不用。<a id="a-70"></a>是名为相离地。<a id="a-71"></a>彼已相离。<a id="a-72"></a>是为不复还福。<a id="a-73"></a>是名为欲竟地无所著。<a id="a-74"></a>亦行者福是何义。<a id="a-75"></a>为道弟子有八种道行。<a id="a-76"></a>是名为行者。<a id="a-77"></a>为是是福。<a id="a-78"></a>是故名为行者福。<a id="a-79"></a>何以故。<a id="a-7A"></a>为行清净为名。<a id="a-7B"></a>是为清净福。<a id="a-7C"></a>是为道德有八种清净道行。<a id="a-7D"></a>为是是福。<a id="a-7E"></a>是故名为清净福。<a id="a-7F"></a>彼为应得道迹。</p>
  <p id="a7G">云何已谛相应道。<a id="a-7H"></a>弟子便断三缚结。<a id="a-7I"></a>彼为三缚结为何等。<a id="a-7J"></a>一为知身非身。<a id="a-7K"></a>二为无疑。<a id="a-7L"></a>三为不贸易行戒。<a id="a-7M"></a>已断是三缚结。<a id="a-7N"></a>道弟子便堕道迹。<a id="a-7O"></a>不复堕恶道。<a id="a-7P"></a>毕竟道七更天上。<a id="a-7Q"></a>亦人间已更。<a id="a-7R"></a>所在往来便断苦。<a id="a-7S"></a>从苦得解。<a id="a-7T"></a>是名为见地为得道迹福。<a id="a-7U"></a>彼何等为令意堕是身。<a id="a-7V"></a>亦知是身（问何行令心或存身以为有乎。<a id="a-7W"></a>答曰五阴令惑矣）。<a id="a-7X"></a>痴为以不闻。<a id="a-7Y"></a>为世间人。<a id="a-7Z"></a>不见觉者。<a id="a-7a"></a>亦不从闻者。<a id="a-7b"></a>受教戒闻者。<a id="a-7c"></a>亦为未分别。<a id="a-7d"></a>现正法为意念。<a id="a-7e"></a>是色为身。<a id="a-7f"></a>遍睹色为身。<a id="a-7g"></a>是色亦为身。<a id="a-7h"></a>色亦是我身。<a id="a-7i"></a>痛想行识。<a id="a-7j"></a>亦如上说。<a id="a-7k"></a>已如是得观。<a id="a-7l"></a>便受五乐（得观谓愚者。<a id="a-7m"></a>邪见堕五阴为身。<a id="a-7n"></a>即悦五欲以为乐也。<a id="a-7o"></a>了本曰为在疑中。<a id="a-7p"></a>令疑正要。<a id="a-7q"></a>如是佛说为疑。<a id="a-7r"></a>斯其义矣）。<a id="a-7s"></a>令为受是身（愚者以五欲乐为荣乐。<a id="a-7t"></a>受身想如是舍身受身轮转苦也）。<a id="a-7u"></a>为堕身。<a id="a-7v"></a>令意念我为是我。<a id="a-7w"></a>为以是着相连。<a id="a-7x"></a>不得自在。<a id="a-7y"></a>牵相随如是。<a id="a-7z"></a>有所忍（自可以为已志之所尚者是也。<a id="a-80"></a>缚著于俗。<a id="a-81"></a>随之生死。<a id="a-82"></a>忍受罪庶。<a id="a-83"></a>无所颜矣）。<a id="a-84"></a>所可为意。<a id="a-85"></a>为可受。<a id="a-86"></a>已受见随行。<a id="a-87"></a>是为邪见。<a id="a-88"></a>堕受是身。<a id="a-89"></a>彼为见是五邪令堕疑无有。</p>
  <p id="a8A">何等为五。<a id="a-8B"></a>若为所色为见。<a id="a-8C"></a>是身比前。<a id="a-8D"></a>更想行识亦尔。<a id="a-8E"></a>是为五邪见。<a id="a-8F"></a>令堕无有。<a id="a-8G"></a>后有余十五。<a id="a-8H"></a>令堕常。<a id="a-8I"></a>如是见。<a id="a-8J"></a>是身已断。<a id="a-8K"></a>便六十二邪见已舍（谓已得道者。<a id="a-8L"></a>五阴断已。<a id="a-8M"></a>五阴断六十二邪见便灭也）。<a id="a-8N"></a>令不堕常非常。<a id="a-8O"></a>已非常常为舍。<a id="a-8P"></a>便道弟子无倒邪见。<a id="a-8Q"></a>但为度世（夫五阴灭者。<a id="a-8R"></a>诸念寂尽。<a id="a-8S"></a>无常非常之想。<a id="a-8T"></a>大明度经曰。<a id="a-8U"></a>汝无念者。<a id="a-8V"></a>今睹明度。<a id="a-8W"></a>明度所谓度世者也）。<a id="a-8X"></a>直见为何等。<a id="a-8Y"></a>令不堕邪见身。<a id="a-8Z"></a>若道弟子为闻。<a id="a-8a"></a>为直见。<a id="a-8b"></a>见通经家。<a id="a-8c"></a>为已受度世无为。<a id="a-8d"></a>为已解度世法。<a id="a-8e"></a>不复见是色为身。<a id="a-8f"></a>遍睹色为身。<a id="a-8g"></a>是色亦为身色。<a id="a-8h"></a>色亦是我身。<a id="a-8i"></a>痛想行识已不见如是（如上所说五阴之害。<a id="a-8j"></a>得四意止者五阴即灭。<a id="a-8k"></a>下三结便都解矣）。<a id="a-8l"></a>便解三结使。</p>
  <p id="a8m">何等为三。<a id="a-8n"></a>一为不见是身。<a id="a-8o"></a>二为不恚。<a id="a-8p"></a>三为不疑。<a id="a-8q"></a>已如是道弟子为无疑。<a id="a-8r"></a>在佛亦无疑（在佛者。<a id="a-8s"></a>佛巍巍至尊。<a id="a-8t"></a>其为无量净行弟子亦无疑焉。<a id="a-8u"></a>故偈云。<a id="a-8v"></a>已无所复净然始。<a id="a-8w"></a>不疑不转斯义如之也）。<a id="a-8x"></a>为信为喜为佛。<a id="a-8y"></a>如是如来无所著正觉慧行已足为乐。<a id="a-8z"></a>为世间已解。<a id="a-90"></a>无有过。<a id="a-91"></a>是法驭法随为师。<a id="a-92"></a>为教天上天下为佛最上。<a id="a-93"></a>是得信不疑。<a id="a-94"></a>为随是法行为在法。<a id="a-95"></a>无结无疑为信为喜。<a id="a-96"></a>佛说是法。<a id="a-97"></a>现可学可致。<a id="a-98"></a>现自更见。<a id="a-99"></a>已解为慧。<a id="a-9A"></a>为是所贪饥渴。<a id="a-9B"></a>相近已断随已断。<a id="a-9C"></a>空无所应得（空其心。<a id="a-9D"></a>净其内志。<a id="a-9E"></a>与补违故曰不应。<a id="a-9F"></a>不应邪也。<a id="a-9G"></a>得受不受。<a id="a-9H"></a>不受祸也）。<a id="a-9I"></a>爱已坏。<a id="a-9J"></a>已离已尽。<a id="a-9K"></a>为无为(谓欲无欲志寂无三界想矣。<a id="a-9L"></a>法镜经曰。<a id="a-9M"></a>不以意存求于泥洹。<a id="a-9N"></a>何况有劳想哉。<a id="a-9O"></a>斯无为之云矣)。<a id="a-9P"></a>以是第二无结（一谓饥渴二相延比。<a id="a-9Q"></a>第二结为无。<a id="a-9R"></a>有无十二因缘。<a id="a-9S"></a>五阴之结也）。<a id="a-9T"></a>无疑得法随法行。<a id="a-9U"></a>为同学聚。<a id="a-9V"></a>为无结无疑。<a id="a-9W"></a>已有受有喜。<a id="a-9X"></a>如是受得道弟子。<a id="a-9Y"></a>为学聚（聚会也。<a id="a-9Z"></a>谓与同志尚偕三界。<a id="a-9a"></a>欲学还本无之聚会也）。<a id="a-9b"></a>正受行为如应受。<a id="a-9c"></a>戒已立。<a id="a-9d"></a>定已定。<a id="a-9e"></a>慧已得解脱。<a id="a-9f"></a>已成解脱慧。<a id="a-9g"></a>已现已致（正受行谓受止行也。<a id="a-9h"></a>如如下事相应受之。<a id="a-9i"></a>谓戒定慧解脱度知见事行者。<a id="a-9j"></a>正受也）。<a id="a-9k"></a>是为佛弟子行者。<a id="a-9l"></a>聚为四人。<a id="a-9m"></a>从行四双。<a id="a-9n"></a>名为八人道行（四双八人者。<a id="a-9o"></a>谓以得应仪向应仪。<a id="a-9p"></a>道已得不还向不还得者。<a id="a-9q"></a>得频来向。<a id="a-9r"></a>频来者得沟巷向沟巷者。<a id="a-9s"></a>是谓四双八人者也）。<a id="a-9t"></a>为世间所重所尊（谓斯八人为世明者。<a id="a-9u"></a>所重爱敬而尊之）。<a id="a-9v"></a>为无有比。<a id="a-9w"></a>可祠可事可恭。<a id="a-9x"></a>为福地无过。<a id="a-9y"></a>是天亦人所事（祠神以望福。<a id="a-9z"></a>莫若供养斯人圣其福大也）。<a id="a-A0"></a>是为第三。<a id="a-A1"></a>已为无疑法（安般解曰。<a id="a-A2"></a>频来在欲果中已舍四广倒。<a id="a-A3"></a>无余疑结也）。<a id="a-A4"></a>随法行一切行为苦。<a id="a-A5"></a>已无疑结。<a id="a-A6"></a>已受已喜。<a id="a-A7"></a>从爱为习（信佛言。<a id="a-A8"></a>即结解。<a id="a-A9"></a>受法喜。<a id="a-AA"></a>爱之无倦为习。<a id="a-AB"></a>习道习也。<a id="a-AC"></a>道德道也）。<a id="a-AD"></a>苦亦从爱习（苦有爱欲生。<a id="a-AE"></a>不知苦之为苦者。<a id="a-AF"></a>以其习之久矣）。<a id="a-AG"></a>已无疑结。<a id="a-AH"></a>已受已解。<a id="a-AI"></a>已喜已爱尽。<a id="a-AJ"></a>是为苦尽。<a id="a-AK"></a>便无疑无结。<a id="a-AL"></a>已得是受。<a id="a-AM"></a>便得喜已爱尽。<a id="a-AN"></a>是为苦尽。<a id="a-AO"></a>无疑结。<a id="a-AP"></a>已解受便得喜。<a id="a-AQ"></a>为八种道行。<a id="a-AR"></a>从是受行令苦尽。<a id="a-AS"></a>便不疑。<a id="a-AT"></a>不疑不复结。<a id="a-AU"></a>堕解得喜。<a id="a-AV"></a>若本有疑不解。<a id="a-AW"></a>在佛不解。<a id="a-AX"></a>在法不解。<a id="a-AY"></a>在行者聚。<a id="a-AZ"></a>若本有疑。<a id="a-Aa"></a>在苦在习在尽在道。<a id="a-Ab"></a>行所惑所不解。<a id="a-Ac"></a>随志所疑惑。<a id="a-Ad"></a>是如是云何是疮。<a id="a-Ae"></a>为是已解本已断。<a id="a-Af"></a>树不复住（疮疑惑疮也。<a id="a-Ag"></a>谓是五阴六衰三毒。<a id="a-Ah"></a>经曰六衰所向。<a id="a-Ai"></a>夫受之者。<a id="a-Aj"></a>剧被三百豸疮。<a id="a-Ak"></a>人不但不觉之耳。<a id="a-Al"></a>一人身中凡千八百豸疮。<a id="a-Am"></a>谓眼受色。<a id="a-An"></a>命身得苦。<a id="a-Ao"></a>为眼罪也。<a id="a-Ap"></a>六情俱尔如是无数。<a id="a-Aq"></a>五阴本已解断。<a id="a-Ar"></a>比如树已离地不复住立也）。<a id="a-As"></a>已散不复现。<a id="a-At"></a>从来本法不复生。<a id="a-Au"></a>彼持行戒转摸贸为二辈。<a id="a-Av"></a>一为渴爱堕。<a id="a-Aw"></a>二为不解避持行戒转模贸（当以戒行道。<a id="a-Ax"></a>而转意贸易天上。<a id="a-Ay"></a>故言不解避也。<a id="a-Az"></a>又安般解曰。<a id="a-B0"></a>转戒本愿。<a id="a-B1"></a>当以戒求道。<a id="a-B2"></a>反求天上安乐了。<a id="a-B3"></a>是谓转戒矣。<a id="a-B4"></a>本愿求道而违道就邪。<a id="a-B5"></a>不还之行无复有之。<a id="a-B6"></a>故曰尽也）。<a id="a-B7"></a>为意向。<a id="a-B8"></a>从是行戒摄守。<a id="a-B9"></a>从是当为得天。<a id="a-BA"></a>亦天比当为天上。<a id="a-BB"></a>彼字为甲玉女。<a id="a-BC"></a>当为是俱相乐共居。<a id="a-BD"></a>如是望。<a id="a-BE"></a>如是可。<a id="a-BF"></a>如是思结相见意向。<a id="a-BG"></a>是为渴爱。<a id="a-BH"></a>虽持行戒。<a id="a-BI"></a>为堕摸贸。<a id="a-BJ"></a>彼为不解持行戒。</p>
  <p id="aBK">转摸贸为何等。<a id="a-BL"></a>戒行者为转贸戒。<a id="a-BM"></a>转贸为何等。<a id="a-BN"></a>为意生从戒得净。<a id="a-BO"></a>从戒得解脱。<a id="a-BP"></a>从戒得要。<a id="a-BQ"></a>为从苦乐得度。<a id="a-BR"></a>或意生从愿得度。<a id="a-BS"></a>是为不解持行戒转摸贸（已行戒当转上行三十七品。<a id="a-BT"></a>而止戒愿求望度世故言不辞）。<a id="a-BU"></a>何因缘为不解转摸贸。<a id="a-BV"></a>意生从被服。<a id="a-BW"></a>亦从愿得度世。<a id="a-BX"></a>从苦乐得却离。<a id="a-BY"></a>为从是二业被服。<a id="a-BZ"></a>亦愿为摸。<a id="a-Ba"></a>何等为摸。<a id="a-Bb"></a>为是二戒被服。<a id="a-Bc"></a>愿意计。<a id="a-Bd"></a>从是得解脱。<a id="a-Be"></a>从是得要。<a id="a-Bf"></a>从是得过苦乐。<a id="a-Bg"></a>从是苦乐为得无为。<a id="a-Bh"></a>从是不正计法。<a id="a-Bi"></a>不从是解脱。<a id="a-Bj"></a>意计从是解脱。<a id="a-Bk"></a>不正计为是正。<a id="a-Bl"></a>随是行如是有。<a id="a-Bm"></a>忍可意望结见。<a id="a-Bn"></a>是从是为解。<a id="a-Bo"></a>是为不解持戒转摸贸。<a id="a-Bp"></a>是为二结。<a id="a-Bq"></a>得道弟子已舍。<a id="a-Br"></a>为无有本已断。<a id="a-Bs"></a>树已拔不复现。<a id="a-Bt"></a>从后不复生。<a id="a-Bu"></a>是法便为已净。<a id="a-Bv"></a>戒如得道戒。<a id="a-Bw"></a>随行不为破。<a id="a-Bx"></a>不为穿（穿漏者谓已已。<a id="a-By"></a>具足三十七品其行不漏。<a id="a-Bz"></a>又安般解曰。<a id="a-C0"></a>精进在行首尾相属。<a id="a-C1"></a>邪念不得入其中间。<a id="a-C2"></a>谓之不漏是之谓矣）。<a id="a-C3"></a>不为失。<a id="a-C4"></a>不为悔。<a id="a-C5"></a>但有增如。<a id="a-C6"></a>慧者可无有能夺。<a id="a-C7"></a>为得从是致定。<a id="a-C8"></a>是为三缚结。<a id="a-C9"></a>道弟子为已断。<a id="a-CA"></a>已堕道迹。<a id="a-CB"></a>不复堕恶法。<a id="a-CC"></a>必度世在七往来。<a id="a-CD"></a>天上亦人中。<a id="a-CE"></a>往来期毕（谓沟巷七生七死往来天上人中。<a id="a-CF"></a>如是七返乃得应仪也。<a id="a-CG"></a>言往来生死期毕）。<a id="a-CH"></a>便得出苦要。<a id="a-CI"></a>有四相应。<a id="a-CJ"></a>何谓四相应。<a id="a-CK"></a>一为已解相应。<a id="a-CL"></a>二为已断舍相应。<a id="a-CM"></a>三为自证相应。<a id="a-CN"></a>四为增满相应。<a id="a-CO"></a>彼道德弟子。<a id="a-CP"></a>从苦为已解相应。<a id="a-CQ"></a>从习为已断舍相应。<a id="a-CR"></a>从尽为自证相应。<a id="a-CS"></a>从道为增满相应。<a id="a-CT"></a>彼为止观俱随行。<a id="a-CU"></a>一处一时一意。<a id="a-CV"></a>本来有是有意。<a id="a-CW"></a>令为作四事。</p>
  <p id="aCX">何等为四。<a id="a-CY"></a>一为苦。<a id="a-CZ"></a>从苦已解为苦相应。<a id="a-Ca"></a>二为习。<a id="a-Cb"></a>从习已断舍为习相应。<a id="a-Cc"></a>三为尽。<a id="a-Cd"></a>从尽自证为尽相应。<a id="a-Ce"></a>四为道。<a id="a-Cf"></a>从道增满令道相应。<a id="a-Cg"></a>何以故。<a id="a-Ch"></a>从苦已解相应。<a id="a-Ci"></a>何以故。<a id="a-Cj"></a>从习已断舍相应。<a id="a-Ck"></a>何以故。<a id="a-Cl"></a>从尽已自证相应。<a id="a-Cm"></a>何以故。<a id="a-Cn"></a>从道已增满相应。<a id="a-Co"></a>为有譬喻。<a id="a-Cp"></a>如水中沫行。<a id="a-Cq"></a>上至竟为有四行。<a id="a-Cr"></a>从是岸边。<a id="a-Cs"></a>致度岸边。<a id="a-Ct"></a>度就断脉。<a id="a-Cu"></a>是亦如是。<a id="a-Cv"></a>止观双俱行。<a id="a-Cw"></a>一处一时一意。<a id="a-Cx"></a>上要至竟（谓行家以止观二剑断十二因缘脉。<a id="a-Cy"></a>截流取道矣。<a id="a-Cz"></a>一处者泥洹。<a id="a-D0"></a>一时一意亦然）。<a id="a-D1"></a>为成四事。<a id="a-D2"></a>譬如日出。<a id="a-D3"></a>上至竟。<a id="a-D4"></a>为现作四事。<a id="a-D5"></a>致明坏冥现色现竟。<a id="a-D6"></a>譬如船渡。<a id="a-D7"></a>舍是岸边致渡岸边（谓菩萨作行。<a id="a-D8"></a>如度船师致人物于彼岸也。<a id="a-D9"></a>菩萨所度亦如是）。<a id="a-DA"></a>致物断脉。<a id="a-DB"></a>止观亦如是。<a id="a-DC"></a>双发行。<a id="a-DD"></a>为一处一时一意。<a id="a-DE"></a>上要至竟为作四事为解苦。<a id="a-DF"></a>如应相烛为断习。<a id="a-DG"></a>如应相应为尽自证。<a id="a-DH"></a>如应解相应为行道。<a id="a-DI"></a>要如应相应。<a id="a-DJ"></a>何以故。<a id="a-DK"></a>为苦从更解相应。<a id="a-DL"></a>习从断解相应。<a id="a-DM"></a>尽从苦证解相应。<a id="a-DN"></a>道行要解相应。<a id="a-DO"></a>止观亦如是双相连行。<a id="a-DP"></a>一处一时一意。<a id="a-DQ"></a>止要至竟为行竟四事为苦。<a id="a-DR"></a>更为习断。<a id="a-DS"></a>为尽自证为行道满。<a id="a-DT"></a>譬如燃灯烛。<a id="a-DU"></a>上至竟为作四事。<a id="a-DV"></a>为作明。<a id="a-DW"></a>为去冥。<a id="a-DX"></a>为现色。<a id="a-DY"></a>为却疑。<a id="a-DZ"></a>止观亦如是。<a id="a-Da"></a>为作四事。<a id="a-Db"></a>为识苦。<a id="a-Dc"></a>为断集。<a id="a-Dd"></a>为尽自证。<a id="a-De"></a>为行道满。<a id="a-Df"></a>譬如燃灯上至竟。<a id="a-Dg"></a>为有四义。<a id="a-Dh"></a>为现明。<a id="a-Di"></a>为去冥。<a id="a-Dj"></a>为现色。<a id="a-Dk"></a>为尽膏炷。<a id="a-Dl"></a>止观亦如是。<a id="a-Dm"></a>双随行。<a id="a-Dn"></a>一处一时一意止至竟。<a id="a-Do"></a>为作四事。<a id="a-Dp"></a>为识苦苦相应。<a id="a-Dq"></a>为断习习相应。<a id="a-Dr"></a>为尽自证尽相应。<a id="a-Ds"></a>为行道满道相应。<a id="a-Dt"></a>何以故。<a id="a-Du"></a>为识苦苦相应。<a id="a-Dv"></a>何以故。<a id="a-Dw"></a>为断习习相应。<a id="a-Dx"></a>何以故。<a id="a-Dy"></a>为尽自证尽相应。<a id="a-Dz"></a>何以故。<a id="a-E0"></a>为行道满道相应。<a id="a-E1"></a>为从谁应为从止观。<a id="a-E2"></a>何等为应。<a id="a-E3"></a>应云何持。<a id="a-E4"></a>意系观已意系观。<a id="a-E5"></a>便见五阴苦。<a id="a-E6"></a>彼所意系是为止。<a id="a-E7"></a>已见五阴为苦。<a id="a-E8"></a>是为观。<a id="a-E9"></a>彼所为五阴相近。<a id="a-EA"></a>可发生欲着。<a id="a-EB"></a>愿得相住不舍习所。<a id="a-EC"></a>是已断已尽。<a id="a-ED"></a>止观道亦如是。<a id="a-EE"></a>令是道德四谛。<a id="a-EF"></a>一处一时一意上至竟。<a id="a-EG"></a>为令四谛相应。<a id="a-EH"></a>如是道。<a id="a-EI"></a>道德弟子为是法相。<a id="a-EJ"></a>法已应是名为见地。<a id="a-EK"></a>已得道脉。<a id="a-EL"></a>至道迹跓。<a id="a-EM"></a>为复止观。<a id="a-EN"></a>令是欲恚使缚为复除。<a id="a-EO"></a>得道弟子为往来受。<a id="a-EP"></a>以是行足。<a id="a-EQ"></a>已从往来便坏苦。<a id="a-ER"></a>本是为薄地。<a id="a-ES"></a>便已竟往来。<a id="a-ET"></a>福已来复得在得止。<a id="a-EU"></a>复增止观。<a id="a-EV"></a>令余爱欲恚所使为毕舍。<a id="a-EW"></a>欲恚未毕舍。<a id="a-EX"></a>使结令毕已毕。<a id="a-EY"></a>为得道弟子。<a id="a-EZ"></a>便解下五结已毕。</p>
  <p id="aEa">何等为五。<a id="a-Eb"></a>一为见身是非。<a id="a-Ec"></a>二为解疑。<a id="a-Ed"></a>三为不惑不贸戒。<a id="a-Ee"></a>四为不望。<a id="a-Ef"></a>五为不恚。<a id="a-Eg"></a>是为五结已毕。<a id="a-Eh"></a>便得道弟子。<a id="a-Ei"></a>不复还世间。<a id="a-Ej"></a>彼度世不复还。<a id="a-Ek"></a>是世间是名为却地。<a id="a-El"></a>是为不还福。<a id="a-Em"></a>已致得止不还福。<a id="a-En"></a>复增翅止观。<a id="a-Eo"></a>令为解舍上五结。</p>
  <p id="aEp">何等为五。<a id="a-Eq"></a>一为色欲。<a id="a-Er"></a>二为不色欲。<a id="a-Es"></a>三为痴。<a id="a-Et"></a>四为憍慢。<a id="a-Eu"></a>五为不解。<a id="a-Ev"></a>已上五行足。<a id="a-Ew"></a>为已舍五结。<a id="a-Ex"></a>便无所著。<a id="a-Ey"></a>已度世无有漏。<a id="a-Ez"></a>已竟从正得解脱。<a id="a-F0"></a>是为毕地（言应仪处。<a id="a-F1"></a>世如虚空。<a id="a-F2"></a>故曰无所著。<a id="a-F3"></a>上五结行皆已消尽。<a id="a-F4"></a>故曰解脱毕）。<a id="a-F5"></a>无所著尚有妙无为。<a id="a-F6"></a>为毕舍已。<a id="a-F7"></a>世间命根尽。<a id="a-F8"></a>亦世间苦尽。<a id="a-F9"></a>不复生苦。<a id="a-FA"></a>彼以为是阴持入。<a id="a-FB"></a>已尽寂然。<a id="a-FC"></a>不有阴持入。<a id="a-FD"></a>不相连不复发（解之不复相连者。<a id="a-FE"></a>谓与五阴六入绝不复发者。<a id="a-FF"></a>不复发起五阴六入也。<a id="a-FG"></a>是谓寂然矣。<a id="a-FH"></a>故曰不复发矣）。<a id="a-FI"></a>是名为已毕无为。<a id="a-FJ"></a>为已说谛相应。<a id="a-FK"></a>亦说份相应。<a id="a-FL"></a>亦说地。<a id="a-FM"></a>亦说福说断。<a id="a-FN"></a>说罪说离。<a id="a-FO"></a>说二无为。<a id="a-FP"></a>为一切如是说。<a id="a-FQ"></a>佛已更度世毕。<a id="a-FR"></a>若人欲度世。<a id="a-FS"></a>当行是彼。</p>
  <p id="aFT">何等为九次第思惟正定。<a id="a-FU"></a>为四禅亦无色正四定亦已尽毕定。<a id="a-FV"></a>为九次第正定。<a id="a-FW"></a>彼第一禅已舍五种。<a id="a-FX"></a>随正五种。<a id="a-FY"></a>已舍五种为何等。<a id="a-FZ"></a>为五盖。<a id="a-Fa"></a>一爱欲。<a id="a-Fb"></a>二嗔恚。<a id="a-Fc"></a>三睡眠。<a id="a-Fd"></a>四不了悔。<a id="a-Fe"></a>五为疑。<a id="a-Ff"></a>是为五种。<a id="a-Fg"></a>上禅已舍彼爱欲盖。<a id="a-Fh"></a>为何等。<a id="a-Fi"></a>爱欲名为所为。<a id="a-Fj"></a>五乐爱着。<a id="a-Fk"></a>发生可求。<a id="a-Fl"></a>随愿发不舍使发起。<a id="a-Fm"></a>是名为爱欲盖。<a id="a-Fn"></a>彼嗔恚盖为何等。<a id="a-Fo"></a>若人为发行地恼恚相。<a id="a-Fp"></a>恚非法本所使所从起。<a id="a-Fq"></a>是名为嗔恚盖。<a id="a-Fr"></a>彼睡瞑盖为何等。<a id="a-Fs"></a>睡为身跓。<a id="a-Ft"></a>为意跓。<a id="a-Fu"></a>为身止。<a id="a-Fv"></a>为意止。<a id="a-Fw"></a>为身痴。<a id="a-Fx"></a>为意痴。<a id="a-Fy"></a>为身重。<a id="a-Fz"></a>为意重。<a id="a-G0"></a>为身不便。<a id="a-G1"></a>为意不便。<a id="a-G2"></a>为身不使。<a id="a-G3"></a>为意不使。<a id="a-G4"></a>是为睡瞑。<a id="a-G5"></a>为何等为意相。<a id="a-G6"></a>从令瞑动相动。<a id="a-G7"></a>令不作事。<a id="a-G8"></a>是为瞑。<a id="a-G9"></a>上头为睡后为瞑。<a id="a-GA"></a>是共名为睡瞑盖。<a id="a-GB"></a>彼不了悔盖为何等。<a id="a-GC"></a>为身不止。<a id="a-GD"></a>悔为何等。<a id="a-GE"></a>为所念可不可不得。<a id="a-GF"></a>悔是上头。<a id="a-GG"></a>为不了后为悔。<a id="a-GH"></a>是共名为不了悔盖。<a id="a-GI"></a>彼疑盖为何等。<a id="a-GJ"></a>若不信佛。<a id="a-GK"></a>不信法。<a id="a-GL"></a>不信行者聚。<a id="a-GM"></a>不解苦习尽道比结使。<a id="a-GN"></a>亦从发是名为疑盖。<a id="a-GO"></a>亦有五疑。<a id="a-GP"></a>有县聚疑。<a id="a-GQ"></a>有发教疑。<a id="a-GR"></a>有道分别疑。<a id="a-GS"></a>有欲行定疑。<a id="a-GT"></a>有得道福疑。<a id="a-GU"></a>如是是为说定疑。<a id="a-GV"></a>是为五盖。<a id="a-GW"></a>盖说为何等。<a id="a-GX"></a>盖为却对。<a id="a-GY"></a>为却一切清净法。<a id="a-GZ"></a>却云何。<a id="a-Ga"></a>爱欲为却清净。<a id="a-Gb"></a>嗔恚为却等意。<a id="a-Gc"></a>睡为却止。<a id="a-Gd"></a>瞑为却精进。<a id="a-Ge"></a>五乐为却行。<a id="a-Gf"></a>亦止结为却不悔。<a id="a-Gg"></a>疑为却慧。<a id="a-Gh"></a>不知本从起。<a id="a-Gi"></a>为却解明。</p>
 </body>
</html>