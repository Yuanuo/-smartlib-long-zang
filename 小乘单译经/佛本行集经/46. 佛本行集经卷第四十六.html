<!doctype html>
<html id="z3IBUUQcg" data-ver="1159">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第四十六</h1>
  <h2 id="a2">大迦葉因缘品第四十七之二</h2>
  <p id="a3">尔时跋陀罗身。<a id="a-4"></a>正着睡眠。<a id="a-5"></a>其夫起立经行之时。<a id="a-6"></a>彼地方所。<a id="a-7"></a>有一黑蛇。<a id="a-8"></a>欲得行过。<a id="a-9"></a>时跋陀罗。<a id="a-A"></a>既着睡眠。<a id="a-B"></a>而其一手。<a id="a-C"></a>悬垂床梐。<a id="a-D"></a>毕钵罗耶。<a id="a-E"></a>见于黑蛇。<a id="a-F"></a>欲从彼过。<a id="a-G"></a>跋陀罗手。<a id="a-H"></a>既垂下悬。<a id="a-I"></a>心作是念。<a id="a-J"></a>畏彼黑蛇蜇螫其手。<a id="a-K"></a>即衣裹手。<a id="a-L"></a>擎跋陀罗臂安床上。</p>
  <p id="aM">尔时跋陀罗。<a id="a-N"></a>以触臂故。<a id="a-O"></a>睡眠即觉。<a id="a-P"></a>心生恐怖。<a id="a-Q"></a>愁忧不乐。<a id="a-R"></a>意中疑怪。<a id="a-S"></a>即便咨白毕钵罗耶。<a id="a-T"></a>作如是言。<a id="a-U"></a>贤善圣子。<a id="a-V"></a>仁于前时。<a id="a-W"></a>可不与我有是要誓。<a id="a-X"></a>我意不喜行于五欲。<a id="a-Y"></a>愿修梵行。<a id="a-Z"></a>今为何故。<a id="a-a"></a>发如是心。<a id="a-b"></a>毕钵罗耶报言。<a id="a-c"></a>如是我不行欲。<a id="a-d"></a>跋陀罗言。<a id="a-e"></a>圣子。<a id="a-f"></a>今若不行于欲。<a id="a-g"></a>何故向者忽触我臂。</p>
  <p id="ah">尔时毕钵罗耶。<a id="a-i"></a>依实报言。<a id="a-j"></a>向有黑蛇。<a id="a-k"></a>从此而过。<a id="a-l"></a>我见汝臂。<a id="a-m"></a>悬在床前。<a id="a-n"></a>我于彼时。<a id="a-o"></a>作如是念。<a id="a-p"></a>恐畏彼蛇吐毒螫汝。<a id="a-q"></a>我于彼时以衣裹手擎持汝臂。<a id="a-r"></a>安置床上。<a id="a-s"></a>实不故触。<a id="a-t"></a>如是次第。<a id="a-u"></a>彼之二人。<a id="a-v"></a>一处居止。<a id="a-w"></a>经十二年。<a id="a-x"></a>同在室内。<a id="a-y"></a>各不相触。<a id="a-z"></a>过十二年。<a id="a-10"></a>后有一时。<a id="a-11"></a>毕钵罗耶父母命终。<a id="a-12"></a>家业既广。<a id="a-13"></a>即便经营。<a id="a-14"></a>毕钵罗耶。<a id="a-15"></a>身自捡挍家外田作。<a id="a-16"></a>其跋陀罗。<a id="a-17"></a>修缉家内所有一切资生之业。</p>
  <p id="a18">尔时毕钵罗耶。<a id="a-19"></a>曾于一时。<a id="a-1A"></a>语跋陀罗。<a id="a-1B"></a>作如是言。<a id="a-1C"></a>贤善仁者。<a id="a-1D"></a>汝处分教压乌麻油。<a id="a-1E"></a>今欲将与诸牛等饮。<a id="a-1F"></a>其跋陀罗。<a id="a-1G"></a>即报夫主。<a id="a-1H"></a>如圣子教。<a id="a-1I"></a>我不敢违。<a id="a-1J"></a>闻是教已。<a id="a-1K"></a>唤诸使女。<a id="a-1L"></a>而告之言。<a id="a-1M"></a>汝等速疾压乌麻油。<a id="a-1N"></a>圣子欲将饮于诸牛。</p>
  <p id="a1O">尔时使女。<a id="a-1P"></a>闻跋陀罗如是言已。<a id="a-1Q"></a>即将乌麻。<a id="a-1R"></a>置日中晒。<a id="a-1S"></a>而见诸虫。<a id="a-1T"></a>百千蠕动。<a id="a-1U"></a>见已各各共相谓言。<a id="a-1V"></a>我等当得无量诸罪。<a id="a-1W"></a>或复有言。<a id="a-1X"></a>我等今者知有何罪。<a id="a-1Y"></a>此之罪过。<a id="a-1Z"></a>属跋陀罗。<a id="a-1a"></a>其使我等作如是事。<a id="a-1b"></a>跋陀罗闻诸使女等作是言已。<a id="a-1c"></a>即语之言若有如是众罪过者汝等当更莫压于油。<a id="a-1d"></a>尔时跋陀罗。<a id="a-1e"></a>遣人摒挡彼乌麻已。<a id="a-1f"></a>入于室内。<a id="a-1g"></a>闭门思惟。<a id="a-1h"></a>心中不乐。<a id="a-1i"></a>低头默然。<a id="a-1j"></a>寂静而坐。<a id="a-1k"></a>其毕钵罗。<a id="a-1l"></a>捡挍田地。<a id="a-1m"></a>观看回还。<a id="a-1n"></a>见诸众生。<a id="a-1o"></a>受彼种种无量苦恼。<a id="a-1p"></a>复睹诸牛受于困厄。<a id="a-1q"></a>作使驱逐暂不得停。<a id="a-1r"></a>见已忧恼。<a id="a-1s"></a>低头默然。<a id="a-1t"></a>作是思惟。<a id="a-1u"></a>呜呼一切诸众生辈。<a id="a-1v"></a>受是苦恼。<a id="a-1w"></a>还至其家。<a id="a-1x"></a>心大忧愁。<a id="a-1y"></a>颜色不乐。<a id="a-1z"></a>低头念坐。</p>
  <p id="a20">其跋陀罗。<a id="a-21"></a>见毕钵罗如是忧恼低头思惟。<a id="a-22"></a>见已到边。<a id="a-23"></a>到已白言。<a id="a-24"></a>圣子。<a id="a-25"></a>何故如是忧愁。<a id="a-26"></a>心内不乐。<a id="a-27"></a>低头而坐。<a id="a-28"></a>仁今可不作如是念。<a id="a-29"></a>我处分汝跋陀罗令使人压油。<a id="a-2A"></a>不为我压。<a id="a-2B"></a>以此因缘。<a id="a-2C"></a>心不乐也。<a id="a-2D"></a>彼即报言。<a id="a-2E"></a>贤善仁者。<a id="a-2F"></a>我今不以如此因缘。<a id="a-2G"></a>心中不乐。<a id="a-2H"></a>低头而住。<a id="a-2I"></a>我于今朝。<a id="a-2J"></a>从此而去。<a id="a-2K"></a>捡挍田作。<a id="a-2L"></a>见诸众生。<a id="a-2M"></a>受种种苦。<a id="a-2N"></a>来去行住。<a id="a-2O"></a>不得暂安。<a id="a-2P"></a>复见诸牛。<a id="a-2Q"></a>种种作事。<a id="a-2R"></a>不曾停息。<a id="a-2S"></a>我见是已。<a id="a-2T"></a>作如是念。<a id="a-2U"></a>呜呼呜呼。<a id="a-2V"></a>诸众生等。<a id="a-2W"></a>乃受是苦。<a id="a-2X"></a>我以是故。<a id="a-2Y"></a>心中不乐。<a id="a-2Z"></a>低头而住。</p>
  <p id="a2a">时跋陀罗。<a id="a-2b"></a>复报夫言。<a id="a-2c"></a>善仁圣子。<a id="a-2d"></a>我今亦见如是大患。<a id="a-2e"></a>其夫问言。<a id="a-2f"></a>贤善仁者。<a id="a-2g"></a>汝见何患。<a id="a-2h"></a>其跋陀罗。<a id="a-2i"></a>次第即说如是因缘。<a id="a-2j"></a>尔时毕钵罗耶。<a id="a-2k"></a>语跋陀罗女。<a id="a-2l"></a>作如是言。<a id="a-2m"></a>贤善仁者。<a id="a-2n"></a>住在家内。<a id="a-2o"></a>难行清净。<a id="a-2p"></a>无缺无犯。<a id="a-2q"></a>无损无害。<a id="a-2r"></a>终不能尽。<a id="a-2s"></a>一形一命。<a id="a-2t"></a>可得称心。<a id="a-2u"></a>修行梵行。</p>
  <p id="a2v">其跋陀罗报言。<a id="a-2w"></a>圣子。<a id="a-2x"></a>是故我等二人。<a id="a-2y"></a>详共舍家出家。<a id="a-2z"></a>是时毕钵罗耶。<a id="a-30"></a>即便报彼跋陀罗言。<a id="a-31"></a>贤善仁者。<a id="a-32"></a>汝今且住。<a id="a-33"></a>我当求师。<a id="a-34"></a>若寻得已。<a id="a-35"></a>当告汝知。<a id="a-36"></a>汝于后时。<a id="a-37"></a>舍家出家。</p>
  <p id="a38">尔时毕钵罗耶。<a id="a-39"></a>即唤家内所有作使诸男女等。<a id="a-3A"></a>而告之言。<a id="a-3B"></a>汝辈可有当我钱财。<a id="a-3C"></a>或复谷米。<a id="a-3D"></a>皆属汝等。<a id="a-3E"></a>皆放为良。<a id="a-3F"></a>我欲出家修行梵行。<a id="a-3G"></a>为厌离故。</p>
  <p id="a3H">尔时毕钵罗耶。<a id="a-3I"></a>取己白氎无价之衣。<a id="a-3J"></a>即时用作彼僧伽梨。<a id="a-3K"></a>即请一人。<a id="a-3L"></a>剃其须发。<a id="a-3M"></a>而作是言。<a id="a-3N"></a>世间可有大阿罗汉而出家者。<a id="a-3O"></a>我今随其出家修道。<a id="a-3P"></a>当于彼时。<a id="a-3Q"></a>世间未有一阿罗汉。<a id="a-3R"></a>唯除如来多陀阿伽度阿罗呵三藐三佛陀。</p>
  <p id="a3S">尔时世尊。<a id="a-3T"></a>于晨朝时。<a id="a-3U"></a>明相现已。<a id="a-3V"></a>证阿耨多罗三藐三菩提。<a id="a-3W"></a>尔时毕钵罗耶迦葉。<a id="a-3X"></a>当于是日。<a id="a-3Y"></a>夜分已过。<a id="a-3Z"></a>日始初出。<a id="a-3a"></a>寻亦出家。<a id="a-3b"></a>是毕钵罗耶迦葉。<a id="a-3c"></a>生于大迦葉种姓之内故。<a id="a-3d"></a>于世间得迦葉名。<a id="a-3e"></a>彼出家已。<a id="a-3f"></a>于聚落内。<a id="a-3g"></a>次第乞食。<a id="a-3h"></a>渐次而行。<a id="a-3i"></a>复一时间。<a id="a-3j"></a>次第游行。<a id="a-3k"></a>到摩伽陀国。<a id="a-3l"></a>摩伽陀聚落。<a id="a-3m"></a>至那荼陀村王舍大城。<a id="a-3n"></a>其间忽见如来在彼一神祇处。<a id="a-3o"></a>尔时是神。<a id="a-3p"></a>名曰多子。<a id="a-3q"></a>在于彼坐。<a id="a-3r"></a>甚大端正。<a id="a-3s"></a>其身正直。<a id="a-3t"></a>犹如虚空之内众宿庄严。<a id="a-3u"></a>迦葉见已。<a id="a-3v"></a>即得清净。<a id="a-3w"></a>得无二想。<a id="a-3x"></a>我于今者。<a id="a-3y"></a>必见教师。<a id="a-3z"></a>我于今者。<a id="a-40"></a>必见婆伽婆。<a id="a-41"></a>我于今者。<a id="a-42"></a>必见一切智。<a id="a-43"></a>我于今者。<a id="a-44"></a>必见世尊一切见者。<a id="a-45"></a>我见世尊。<a id="a-46"></a>我见无碍知见者。<a id="a-47"></a>我见世尊。<a id="a-48"></a>彼大迦葉。<a id="a-49"></a>如是得净心已。<a id="a-4A"></a>心心相续。<a id="a-4B"></a>正念不散。<a id="a-4C"></a>顶礼世尊足下已毕。<a id="a-4D"></a>右膝着地。<a id="a-4E"></a>在于佛前。<a id="a-4F"></a>白佛言。<a id="a-4G"></a>世尊。<a id="a-4H"></a>我是世尊声闻弟子。<a id="a-4I"></a>唯愿世尊。<a id="a-4J"></a>与我为师。<a id="a-4K"></a>我是世尊声闻弟子也。<a id="a-4L"></a>是故论者而说偈言。</p>
  <p id="a4M">彼见佛在多子树　　犹如金像光显赫</p>
  <p id="a4N">其心内发一切智　　合掌欢喜向世尊</p>
  <p id="a4O">于彼林处礼佛足　　合掌尊前作是言</p>
  <p id="a4P">唯愿世尊为我师　　犹如闇处燃灯照</p>
  <p id="a4Q">尔时世尊。<a id="a-4R"></a>告迦葉言。<a id="a-4S"></a>迦葉。<a id="a-4T"></a>若有声闻弟子。<a id="a-4U"></a>如是一心正念已讫。<a id="a-4V"></a>言是我师。<a id="a-4W"></a>如是之心。<a id="a-4X"></a>尊重供养。<a id="a-4Y"></a>而彼教师。<a id="a-4Z"></a>不知言知。<a id="a-4a"></a>不见言见。<a id="a-4b"></a>彼人以此虚妄语故。<a id="a-4c"></a>受是尊重供养之者。<a id="a-4d"></a>彼人头破作于七分。<a id="a-4e"></a>然大迦葉。<a id="a-4f"></a>我今知实言知。<a id="a-4g"></a>见实言见。<a id="a-4h"></a>我为声闻诸弟子等说法之时。<a id="a-4i"></a>说于因缘。<a id="a-4j"></a>非无因缘。<a id="a-4k"></a>非无开遮。<a id="a-4l"></a>非但开遮亦现神通。<a id="a-4m"></a>非唯现通。<a id="a-4n"></a>亦有开遮。<a id="a-4o"></a>非无开遮。</p>
  <p id="a4p">复次迦葉。<a id="a-4q"></a>我于彼时。<a id="a-4r"></a>说于因缘。<a id="a-4s"></a>乃至亦有开遮。<a id="a-4t"></a>非无开遮。<a id="a-4u"></a>如我所说。<a id="a-4v"></a>应奉行之。<a id="a-4w"></a>勿得违也。<a id="a-4x"></a>随顺我言。<a id="a-4y"></a>若如是者。<a id="a-4z"></a>于当来世。<a id="a-50"></a>长夜获得自利益事。<a id="a-51"></a>得大安乐也。</p>
  <p id="a52">复次迦葉。<a id="a-53"></a>汝应如是学。<a id="a-54"></a>迦葉。<a id="a-55"></a>汝若欲学如是行者。<a id="a-56"></a>于梵行人内下中上所。<a id="a-57"></a>应起敬重惭愧之心。<a id="a-58"></a>迦葉。<a id="a-59"></a>汝应如是学也。</p>
  <p id="a5A">复次迦葉。<a id="a-5B"></a>汝于彼时。<a id="a-5C"></a>常起正念。<a id="a-5D"></a>勿暂。<a id="a-5E"></a>舍离。<a id="a-5F"></a>迦葉。<a id="a-5G"></a>汝于此事。<a id="a-5H"></a>复应当学。</p>
  <p id="a5I">复次迦葉。<a id="a-5J"></a>汝于彼时。<a id="a-5K"></a>于五阴中。<a id="a-5L"></a>应观生灭之相。<a id="a-5M"></a>所谓此是色。<a id="a-5N"></a>此是色生。<a id="a-5O"></a>此是色灭。<a id="a-5P"></a>此是受。<a id="a-5Q"></a>此是想。<a id="a-5R"></a>此是行。<a id="a-5S"></a>此是识。<a id="a-5T"></a>此是识生。<a id="a-5U"></a>此是识灭。<a id="a-5V"></a>迦葉。<a id="a-5W"></a>汝于是处。<a id="a-5X"></a>应如是学。</p>
  <p id="a5Y">于时长老摩诃迦葉。<a id="a-5Z"></a>既蒙世尊作是教已。<a id="a-5a"></a>生是不净。<a id="a-5b"></a>常乞食食。<a id="a-5c"></a>经于七日。<a id="a-5d"></a>至于八日。<a id="a-5e"></a>如教生智。<a id="a-5f"></a>于时世尊。<a id="a-5g"></a>如是教已。<a id="a-5h"></a>从座而起。<a id="a-5i"></a>于是长老摩诃迦葉。<a id="a-5j"></a>侍送世尊。</p>
  <p id="a5k">尔时世尊。<a id="a-5l"></a>行路未久。<a id="a-5m"></a>便在路侧。<a id="a-5n"></a>到一树下。<a id="a-5o"></a>到彼树已。<a id="a-5p"></a>然其长老摩诃迦葉。<a id="a-5q"></a>取己身上僧伽梨衣。<a id="a-5r"></a>四叠敷地。<a id="a-5s"></a>而白佛言。<a id="a-5t"></a>世尊。<a id="a-5u"></a>是座为世尊设。<a id="a-5v"></a>怜愍我故。<a id="a-5w"></a>佛坐是座。<a id="a-5x"></a>作是语已。<a id="a-5y"></a>于时世尊。<a id="a-5z"></a>便坐彼座。<a id="a-60"></a>坐已佛告长老摩诃迦葉言。<a id="a-61"></a>迦葉。<a id="a-62"></a>如此僧伽梨。<a id="a-63"></a>极为微妙。<a id="a-64"></a>最胜最软。<a id="a-65"></a>时长老迦葉。<a id="a-66"></a>白佛言。<a id="a-67"></a>世尊。<a id="a-68"></a>善哉善哉。<a id="a-69"></a>世尊。<a id="a-6A"></a>今者怜愍我故。<a id="a-6B"></a>受我是座。</p>
  <p id="a6C">于时世尊。<a id="a-6D"></a>告彼长老摩诃迦葉。<a id="a-6E"></a>作如是言。<a id="a-6F"></a>迦葉。<a id="a-6G"></a>汝能持我所著粪扫衣不。<a id="a-6H"></a>于时长老摩诃迦葉。<a id="a-6I"></a>白佛言。<a id="a-6J"></a>唯然世尊。<a id="a-6K"></a>我能持彼如来所著粪扫衣耳。</p>
  <p id="a6L">于时世尊。<a id="a-6M"></a>即授长老摩诃迦葉粗粪扫衣。<a id="a-6N"></a>世尊便受摩诃迦葉所著妙服。<a id="a-6O"></a>于世间中。<a id="a-6P"></a>有人作疑。<a id="a-6Q"></a>颇有世尊。<a id="a-6R"></a>怜愍他故。<a id="a-6S"></a>显示大德福利之事。<a id="a-6T"></a>至于富势。<a id="a-6U"></a>在先弃舍。<a id="a-6V"></a>而受粗布粪扫之衣。<a id="a-6W"></a>彼所疑者。<a id="a-6X"></a>唯应说此。<a id="a-6Y"></a>摩诃迦葉声闻弟子是也。<a id="a-6Z"></a>乃至能从如来。<a id="a-6a"></a>受彼粗粪扫衣。<a id="a-6b"></a>其长老迦葉。<a id="a-6c"></a>乃至得阿罗汉果。<a id="a-6d"></a>尽于形寿。<a id="a-6e"></a>彼长老摩诃迦葉。<a id="a-6f"></a>不舍此想。<a id="a-6g"></a>是故世尊。<a id="a-6h"></a>授于彼记。<a id="a-6i"></a>汝等比丘。<a id="a-6j"></a>若欲知我声闻弟子少欲知足行于头陀悉具足者。<a id="a-6k"></a>所谓长老摩诃迦葉比丘是也。</p>
  <p id="a6l">尔时世尊。<a id="a-6m"></a>复一时间。<a id="a-6n"></a>在舍卫城祇树给孤独园。<a id="a-6o"></a>于时世尊。<a id="a-6p"></a>告诸比丘言。<a id="a-6q"></a>诸比丘。<a id="a-6r"></a>我于昔时。<a id="a-6s"></a>离诸欲恶不善之法。<a id="a-6t"></a>有觉有观。<a id="a-6u"></a>离生喜乐。<a id="a-6v"></a>入于初禅。<a id="a-6w"></a>是时摩诃迦葉比丘。<a id="a-6x"></a>亦复如是。<a id="a-6y"></a>离诸欲恶不善之法。<a id="a-6z"></a>有觉有观。<a id="a-70"></a>离生喜乐。<a id="a-71"></a>入初禅行。</p>
  <p id="a72">我于尔时。<a id="a-73"></a>灭于觉观。<a id="a-74"></a>内清净心一处。<a id="a-75"></a>无觉无观定生喜乐。<a id="a-76"></a>入第二禅。<a id="a-77"></a>是时摩诃迦葉比丘。<a id="a-78"></a>亦复如是。<a id="a-79"></a>亦灭觉观。<a id="a-7A"></a>乃至入于第二禅行。</p>
  <p id="a7B">诸比丘。<a id="a-7C"></a>我于尔时。<a id="a-7D"></a>离喜行舍忆念正智。<a id="a-7E"></a>受于身乐。<a id="a-7F"></a>如贤圣所叹。<a id="a-7G"></a>已舍诸事。<a id="a-7H"></a>住于安乐。<a id="a-7I"></a>入三禅行。<a id="a-7J"></a>是摩诃迦葉比丘。<a id="a-7K"></a>亦复如是。<a id="a-7L"></a>离喜行舍忆念正智。<a id="a-7M"></a>受于身乐。<a id="a-7N"></a>如贤圣所叹。<a id="a-7O"></a>已舍诸事。<a id="a-7P"></a>住于安乐入三禅行。</p>
  <p id="a7Q">诸比丘。<a id="a-7R"></a>我于尔时。<a id="a-7S"></a>欲断诸苦断舍诸乐。<a id="a-7T"></a>先灭忧喜。<a id="a-7U"></a>不苦不乐。<a id="a-7V"></a>舍念清净。<a id="a-7W"></a>入四禅行。<a id="a-7X"></a>是迦葉比丘。<a id="a-7Y"></a>亦复如是。<a id="a-7Z"></a>断苦断乐。<a id="a-7a"></a>先灭忧喜。<a id="a-7b"></a>不苦不乐。<a id="a-7c"></a>舍念清净。<a id="a-7d"></a>入四禅行。</p>
  <p id="a7e">汝等比丘。<a id="a-7f"></a>我于尔时。<a id="a-7g"></a>正以慈心。<a id="a-7h"></a>遍于一方。<a id="a-7i"></a>入定安住。<a id="a-7j"></a>如是第一第二第三。<a id="a-7k"></a>至第四方。<a id="a-7l"></a>如是上下。<a id="a-7m"></a>于一切处一切世间。<a id="a-7n"></a>以于慈心。<a id="a-7o"></a>遍满一切。<a id="a-7p"></a>入定安住。<a id="a-7q"></a>广大无量。<a id="a-7r"></a>无有怨恨。<a id="a-7s"></a>不生毒害。<a id="a-7t"></a>是时摩诃迦葉比丘。<a id="a-7u"></a>亦复如是。<a id="a-7v"></a>乃至无有怨恨。<a id="a-7w"></a>不生毒害悲喜之心。<a id="a-7x"></a>亦复如是。</p>
  <p id="a7y">诸比丘。<a id="a-7z"></a>我于尔时。<a id="a-80"></a>以其舍心。<a id="a-81"></a>遍满一方。<a id="a-82"></a>入定安住。<a id="a-83"></a>如是第一第二第三。<a id="a-84"></a>至第四方。<a id="a-85"></a>如是上下。<a id="a-86"></a>于一切处一切世间。<a id="a-87"></a>以于舍心。<a id="a-88"></a>悉皆遍满。<a id="a-89"></a>入定安住。<a id="a-8A"></a>广大无量。<a id="a-8B"></a>无有怨恨。<a id="a-8C"></a>不生毒害。<a id="a-8D"></a>是时迦葉比丘。<a id="a-8E"></a>亦复如是。<a id="a-8F"></a>乃至不害。</p>
  <p id="a8G">汝等比丘。<a id="a-8H"></a>我于尔时。<a id="a-8I"></a>过一切色相。<a id="a-8J"></a>灭一切有对相。<a id="a-8K"></a>不思不念。<a id="a-8L"></a>一切别异相念。<a id="a-8M"></a>无边虚空处。<a id="a-8N"></a>即入无边虚空处行。<a id="a-8O"></a>是时迦葉比丘。<a id="a-8P"></a>亦复如是。<a id="a-8Q"></a>过一切色相。<a id="a-8R"></a>乃至入无边虚空处行。</p>
  <p id="a8S">诸比丘。<a id="a-8T"></a>我于尔时。<a id="a-8U"></a>过一切无边虚空处念无边识处。<a id="a-8V"></a>即入无边识处行。<a id="a-8W"></a>是时摩诃迦葉比丘。<a id="a-8X"></a>亦复如是。<a id="a-8Y"></a>乃至入无边识处行。</p>
  <p id="a8Z">诸比丘。<a id="a-8a"></a>我于尔时。<a id="a-8b"></a>过一切识相念一切无所有相。<a id="a-8c"></a>即入一切无所有处行。<a id="a-8d"></a>汝诸比丘。<a id="a-8e"></a>是时摩迦迦葉比丘。<a id="a-8f"></a>亦复如是。<a id="a-8g"></a>乃至入于一切无所有处行。</p>
  <p id="a8h">诸比丘。<a id="a-8i"></a>我于尔时。<a id="a-8j"></a>过一切无所有相。<a id="a-8k"></a>入非有想非无想处行。<a id="a-8l"></a>是时摩诃迦葉比丘。<a id="a-8m"></a>亦复如是。<a id="a-8n"></a>乃至即入非有想非无想处行。</p>
  <p id="a8o">诸比丘。<a id="a-8p"></a>我于尔时。<a id="a-8q"></a>过一切非有想非无想处行。<a id="a-8r"></a>是摩诃迦葉比丘。<a id="a-8s"></a>亦复如是。<a id="a-8t"></a>诸比丘。<a id="a-8u"></a>我于尔时。<a id="a-8v"></a>入八解脱行。<a id="a-8w"></a>逆顺出入。<a id="a-8x"></a>入已还出。<a id="a-8y"></a>出已还入。<a id="a-8z"></a>是时摩诃迦葉比丘。<a id="a-90"></a>亦复如是。<a id="a-91"></a>乃至入已还出。<a id="a-92"></a>出已还入。</p>
  <p id="a93">诸比丘。<a id="a-94"></a>我于尔时。<a id="a-95"></a>入八胜处行。<a id="a-96"></a>逆顺出入。<a id="a-97"></a>入已还出。<a id="a-98"></a>出已还入。<a id="a-99"></a>是时摩诃迦葉比丘。<a id="a-9A"></a>亦复如是。<a id="a-9B"></a>乃至入已还出。<a id="a-9C"></a>出已还入。</p>
  <p id="a9D">诸比丘。<a id="a-9E"></a>我于尔时。<a id="a-9F"></a>入十一切处行。<a id="a-9G"></a>入已还出。<a id="a-9H"></a>出已还入。<a id="a-9I"></a>是摩诃迦葉比丘。<a id="a-9J"></a>亦复如是。<a id="a-9K"></a>乃至入已还出。<a id="a-9L"></a>出已还入。<a id="a-9M"></a>诸比丘。<a id="a-9N"></a>我于尔时。<a id="a-9O"></a>游戏种种神通境界。<a id="a-9P"></a>所谓一身分作多身。<a id="a-9Q"></a>合于多身共作一身。<a id="a-9R"></a>从外入内。<a id="a-9S"></a>从内出外。<a id="a-9T"></a>从上入下。<a id="a-9U"></a>从下出上。<a id="a-9V"></a>石壁山障。<a id="a-9W"></a>彻过无碍。<a id="a-9X"></a>入出于地。<a id="a-9Y"></a>如水不异。<a id="a-9Z"></a>譬如火炎。<a id="a-9a"></a>现已寻灭。<a id="a-9b"></a>日之与月。<a id="a-9c"></a>有大威德。<a id="a-9d"></a>大威力。<a id="a-9e"></a>而能以手上扪摸之。<a id="a-9f"></a>身得自在。<a id="a-9g"></a>乃至梵天。<a id="a-9h"></a>汝诸比丘。<a id="a-9i"></a>是时摩诃迦葉比丘。<a id="a-9j"></a>亦复如是。<a id="a-9k"></a>亦复游戏种种神通。<a id="a-9l"></a>能以一身。<a id="a-9m"></a>分作多身。<a id="a-9n"></a>复以多身。<a id="a-9o"></a>共作一身。<a id="a-9p"></a>乃至身得自在。<a id="a-9q"></a>至于梵天。</p>
  <p id="a9r">诸比丘。<a id="a-9s"></a>我于尔时。<a id="a-9t"></a>以净天耳过于人耳。<a id="a-9u"></a>所闻众声。<a id="a-9v"></a>或是天声。<a id="a-9w"></a>或是人声。<a id="a-9x"></a>皆悉了闻。<a id="a-9y"></a>是时摩诃迦葉比丘。<a id="a-9z"></a>亦复如是。<a id="a-A0"></a>亦复能用清净天耳过于人耳。<a id="a-A1"></a>乃至一切皆悉了闻。</p>
  <p id="aA2">诸比丘。<a id="a-A3"></a>我于尔时。<a id="a-A4"></a>以他心智。<a id="a-A5"></a>知他富伽罗等心行之事。<a id="a-A6"></a>即如实知如是心念。<a id="a-A7"></a>若愿心。<a id="a-A8"></a>即如实知愿心。<a id="a-A9"></a>若无愿心。<a id="a-AA"></a>即如实知无愿心。<a id="a-AB"></a>如是有嗔心。<a id="a-AC"></a>如实知有嗔心。<a id="a-AD"></a>无嗔心。<a id="a-AE"></a>如实知无嗔心。<a id="a-AF"></a>有痴心。<a id="a-AG"></a>如实知有痴心。<a id="a-AH"></a>无痴心。<a id="a-AI"></a>如实知无痴心。<a id="a-AJ"></a>有爱心。<a id="a-AK"></a>如实知有爱心。<a id="a-AL"></a>无爱心。<a id="a-AM"></a>如实知无爱心。<a id="a-AN"></a>有为心。<a id="a-AO"></a>如实知有为心。<a id="a-AP"></a>无为心。<a id="a-AQ"></a>如实知无为心。<a id="a-AR"></a>小心广心。<a id="a-AS"></a>大心狭心。<a id="a-AT"></a>乱心不乱心。<a id="a-AU"></a>无量心。<a id="a-AV"></a>无边心。<a id="a-AW"></a>有上心。<a id="a-AX"></a>无上心。<a id="a-AY"></a>入定心。<a id="a-AZ"></a>不入定心。<a id="a-Aa"></a>住定心。<a id="a-Ab"></a>不住定心。<a id="a-Ac"></a>解脱心。<a id="a-Ad"></a>不解脱心。<a id="a-Ae"></a>如实即知。<a id="a-Af"></a>是时摩诃迦葉比丘。<a id="a-Ag"></a>亦复如是。<a id="a-Ah"></a>亦以他心智。<a id="a-Ai"></a>知富伽罗等心行之事。<a id="a-Aj"></a>即如实知如是心念。<a id="a-Ak"></a>若有愿心。<a id="a-Al"></a>若无愿心。<a id="a-Am"></a>乃至如实知。<a id="a-An"></a>解脱心。<a id="a-Ao"></a>不解脱心。<a id="a-Ap"></a>如实能知。</p>
  <p id="aAq">诸比丘。<a id="a-Ar"></a>我于尔时。<a id="a-As"></a>忆知种种宿命之事。<a id="a-At"></a>或一生处。<a id="a-Au"></a>或二或三。<a id="a-Av"></a>或四或五。<a id="a-Aw"></a>或十二十三十五十。<a id="a-Ax"></a>或百或千。<a id="a-Ay"></a>或坏一劫。<a id="a-Az"></a>或住一劫。<a id="a-B0"></a>坏已住。<a id="a-B1"></a>住已坏。<a id="a-B2"></a>或知无量坏劫成已坏坏已成。<a id="a-B3"></a>我于彼处。<a id="a-B4"></a>如是名字。<a id="a-B5"></a>如是姓。<a id="a-B6"></a>如是生。<a id="a-B7"></a>如是食。<a id="a-B8"></a>如是乐。<a id="a-B9"></a>如是苦。<a id="a-BA"></a>如是受。<a id="a-BB"></a>若干时寿命。<a id="a-BC"></a>我于彼处死。<a id="a-BD"></a>于此处生。<a id="a-BE"></a>我于此处死。<a id="a-BF"></a>彼处生。<a id="a-BG"></a>如是相。<a id="a-BH"></a>如是形。<a id="a-BI"></a>种种宿命。<a id="a-BJ"></a>皆悉念知。<a id="a-BK"></a>是摩诃迦葉比丘。<a id="a-BL"></a>亦复如是。<a id="a-BM"></a>亦以清净天眼过于天人。<a id="a-BN"></a>见于宿命之事。<a id="a-BO"></a>或一生。<a id="a-BP"></a>乃至如是相貌。<a id="a-BQ"></a>如是形。<a id="a-BR"></a>种种宿命。<a id="a-BS"></a>皆悉念知。</p>
  <p id="aBT">诸比丘。<a id="a-BU"></a>我于尔时。<a id="a-BV"></a>以清净天眼过于天人。<a id="a-BW"></a>见诸众生。<a id="a-BX"></a>死此生彼。<a id="a-BY"></a>或好或丑。<a id="a-BZ"></a>或生善道。<a id="a-Ba"></a>或生恶道。<a id="a-Bb"></a>随其业报。<a id="a-Bc"></a>乃至实知此等众生。<a id="a-Bd"></a>具足身恶行。<a id="a-Be"></a>具足口恶行。<a id="a-Bf"></a>具足意恶行。<a id="a-Bg"></a>及谤贤圣。<a id="a-Bh"></a>邪见颠倒。<a id="a-Bi"></a>此业和合。<a id="a-Bj"></a>因缘成故。<a id="a-Bk"></a>身坏命终。<a id="a-Bl"></a>堕恶道中。<a id="a-Bm"></a>此等众生。<a id="a-Bn"></a>具足身善行。<a id="a-Bo"></a>具足口善行。<a id="a-Bp"></a>具足意善行。<a id="a-Bq"></a>不谤贤圣。<a id="a-Br"></a>正见业法因缘故。<a id="a-Bs"></a>身坏命终。<a id="a-Bt"></a>生于善道。<a id="a-Bu"></a>如是之事。<a id="a-Bv"></a>以净天眼过于天人。<a id="a-Bw"></a>如实见于彼处死生于此处。<a id="a-Bx"></a>或胜或劣。<a id="a-By"></a>或好或丑。<a id="a-Bz"></a>善道恶道。<a id="a-C0"></a>随业受报。<a id="a-C1"></a>皆悉知见。<a id="a-C2"></a>是摩诃迦葉比丘。<a id="a-C3"></a>亦复如是。<a id="a-C4"></a>如实能知。<a id="a-C5"></a>如实能见。<a id="a-C6"></a>诸比丘。<a id="a-C7"></a>我于尔时。<a id="a-C8"></a>诸漏尽已。<a id="a-C9"></a>于无漏中。<a id="a-CA"></a>心得解脱。<a id="a-CB"></a>慧得解脱。<a id="a-CC"></a>于现法中。<a id="a-CD"></a>神通自在。<a id="a-CE"></a>证安乐行。<a id="a-CF"></a>唱如是言。<a id="a-CG"></a>生死已断。<a id="a-CH"></a>梵行成就。<a id="a-CI"></a>所作已办不受后有。<a id="a-CJ"></a>是摩诃迦葉比丘。<a id="a-CK"></a>亦复如是。<a id="a-CL"></a>诸漏尽已。<a id="a-CM"></a>乃至所作已办。<a id="a-CN"></a>不受后有。</p>
  <p id="aCO">尔时诸比丘。<a id="a-CP"></a>白佛言。<a id="a-CQ"></a>世尊。<a id="a-CR"></a>是长老摩诃迦葉。<a id="a-CS"></a>往昔之时。<a id="a-CT"></a>作何善业。<a id="a-CU"></a>生富贵家。<a id="a-CV"></a>资财具足。<a id="a-CW"></a>乃至所作已办。<a id="a-CX"></a>身相端正。<a id="a-CY"></a>众所乐观。<a id="a-CZ"></a>世间无比。<a id="a-Ca"></a>最上最胜。<a id="a-Cb"></a>状如金像。<a id="a-Cc"></a>作何业因。<a id="a-Cd"></a>复得出家。<a id="a-Ce"></a>具足众戒。<a id="a-Cf"></a>证罗汉果。<a id="a-Cg"></a>又佛授记。<a id="a-Ch"></a>诸比丘中。<a id="a-Ci"></a>少欲知足。<a id="a-Cj"></a>头陀第一。<a id="a-Ck"></a>摩诃迦葉比丘是也。<a id="a-Cl"></a>作是语已。<a id="a-Cm"></a>佛告诸比丘言。<a id="a-Cn"></a>诸比丘。<a id="a-Co"></a>我忆往昔过去之时。<a id="a-Cp"></a>有一辟支佛。<a id="a-Cq"></a>名曰多伽罗尸弃。<a id="a-Cr"></a>恒住在彼波罗奈城。<a id="a-Cs"></a>于彼时间。<a id="a-Ct"></a>波罗奈处。<a id="a-Cu"></a>谷贵饥俭。<a id="a-Cv"></a>白骨满地。<a id="a-Cw"></a>人民多死。<a id="a-Cx"></a>乞食难得。<a id="a-Cy"></a>出家之人。<a id="a-Cz"></a>不能举措。</p>
  <p id="aD0">尔时辟支佛。<a id="a-D1"></a>日在东方。<a id="a-D2"></a>于晨朝时。<a id="a-D3"></a>着衣持钵。<a id="a-D4"></a>入波罗奈城。<a id="a-D5"></a>次第乞食不得。<a id="a-D6"></a>如先洗钵。<a id="a-D7"></a>空钵而出。</p>
  <p id="aD8">尔时波罗奈城中。<a id="a-D9"></a>有一人。<a id="a-DA"></a>其家贫苦。<a id="a-DB"></a>而少居积。<a id="a-DC"></a>而彼贫人。<a id="a-DD"></a>见辟支佛多伽罗尸弃。<a id="a-DE"></a>渐进而前。<a id="a-DF"></a>威仪庠序。<a id="a-DG"></a>视地而行。<a id="a-DH"></a>进止得所。<a id="a-DI"></a>舒颜平视。<a id="a-DJ"></a>威仪具足。<a id="a-DK"></a>心得正念。<a id="a-DL"></a>于时贫人。<a id="a-DM"></a>见辟支佛。<a id="a-DN"></a>心得清净。<a id="a-DO"></a>渐到彼已。<a id="a-DP"></a>白辟支佛。<a id="a-DQ"></a>作如是言。<a id="a-DR"></a>善哉大仙。<a id="a-DS"></a>于此城中。<a id="a-DT"></a>求乞饮食。<a id="a-DU"></a>可得以不。<a id="a-DV"></a>尊者报言。<a id="a-DW"></a>善哉仁者。<a id="a-DX"></a>我于此城。<a id="a-DY"></a>乞食不得。</p>
  <p id="aDZ">时彼贫人。<a id="a-Da"></a>白辟支佛言。<a id="a-Db"></a>善哉大仙。<a id="a-Dc"></a>来诣我家。<a id="a-Dd"></a>于时彼人家内。<a id="a-De"></a>唯有稗饭一升成熟已讫。<a id="a-Df"></a>遂将辟支来入家中。<a id="a-Dg"></a>敷设安坐。<a id="a-Dh"></a>以饭奉献。<a id="a-Di"></a>而诸辟支佛。<a id="a-Dj"></a>有如是法。<a id="a-Dk"></a>以神通力。<a id="a-Dl"></a>教化众生。<a id="a-Dm"></a>不以余通。<a id="a-Dn"></a>尔时多伽罗辟支佛。<a id="a-Do"></a>于彼人所。<a id="a-Dp"></a>受得食已。<a id="a-Dq"></a>怜愍彼故。<a id="a-Dr"></a>从彼贫舍。<a id="a-Ds"></a>腾空而去。<a id="a-Dt"></a>时彼贫人。<a id="a-Du"></a>见彼尊者辟支佛腾空而去。<a id="a-Dv"></a>彼既见已。<a id="a-Dw"></a>欢喜踊跃。<a id="a-Dx"></a>身心遍满。<a id="a-Dy"></a>顶戴十指合掌恭敬。<a id="a-Dz"></a>头面作礼。<a id="a-E0"></a>乞如是愿。<a id="a-E1"></a>愿于将来。<a id="a-E2"></a>值遇如是辟支圣人。<a id="a-E3"></a>或复胜者。<a id="a-E4"></a>若彼圣人。<a id="a-E5"></a>所说法要。<a id="a-E6"></a>愿得闻持速疾解悟。<a id="a-E7"></a>又愿生生世世。<a id="a-E8"></a>不堕恶道之中。</p>
  <p id="aE9">汝等比丘。<a id="a-EA"></a>欲知尔时波罗奈城贫苦之人。<a id="a-EB"></a>请多伽罗辟支世尊。<a id="a-EC"></a>到其家内。<a id="a-ED"></a>而施食者。<a id="a-EE"></a>摩诃迦葉比丘是也。<a id="a-EF"></a>时彼贫人。<a id="a-EG"></a>以少贮积。<a id="a-EH"></a>能以好心。<a id="a-EI"></a>施多伽罗辟支世尊一食缘故。<a id="a-EJ"></a>千返生于北郁单越处。<a id="a-EK"></a>于无量世。<a id="a-EL"></a>往返恒生刹利大姓婆罗门种居士大家。<a id="a-EM"></a>藉是业报因缘力故。<a id="a-EN"></a>于迦葉佛出世之时。<a id="a-EO"></a>得为迦尸国王讫利尸子。<a id="a-EP"></a>其迦尸国王讫利尸子。<a id="a-EQ"></a>恭敬尊重迦葉如来阿罗诃三藐三佛陀。<a id="a-ER"></a>尽于一世。<a id="a-ES"></a>然后涅槃。<a id="a-ET"></a>是迦尸国王。<a id="a-EU"></a>为佛舍利。<a id="a-EV"></a>造七宝塔。<a id="a-EW"></a>其七宝者。<a id="a-EX"></a>所谓金银颇梨琉璃虎珀玛瑙及车磲等。<a id="a-EY"></a>其宝塔内。<a id="a-EZ"></a>七宝庄挍外以石砌。<a id="a-Ea"></a>覆其宝塔。<a id="a-Eb"></a>其塔高妙。<a id="a-Ec"></a>极一由旬。<a id="a-Ed"></a>广半由旬。<a id="a-Ee"></a>其王子名奢婆陵伽(隋言攀缘)。<a id="a-Ef"></a>于其塔上。<a id="a-Eg"></a>造七宝盖。<a id="a-Eh"></a>遍覆其塔。</p>
  <p id="aEi">又有师说。<a id="a-Ej"></a>造塔八分。<a id="a-Ek"></a>于比丘僧。<a id="a-El"></a>布施衣服饮食靴履。<a id="a-Em"></a>施已作愿。<a id="a-En"></a>愿我将来值如是圣。<a id="a-Eo"></a>彼圣说法。<a id="a-Ep"></a>寻即领悟。<a id="a-Eq"></a>又愿不生恶道之中。<a id="a-Er"></a>所生之处。<a id="a-Es"></a>得金色身。<a id="a-Et"></a>作是事已。<a id="a-Eu"></a>遂从父王。<a id="a-Ev"></a>求乞出家。<a id="a-Ew"></a>其父不许。<a id="a-Ex"></a>时彼王子。<a id="a-Ey"></a>父命终后。<a id="a-Ez"></a>乃得出家。<a id="a-F0"></a>既出家已。<a id="a-F1"></a>读诵经典。<a id="a-F2"></a>成就禅定。<a id="a-F3"></a>于彼命终。<a id="a-F4"></a>往返恒生天人之内。<a id="a-F5"></a>无量世中。<a id="a-F6"></a>游历是已。<a id="a-F7"></a>于最后身。<a id="a-F8"></a>今得生于尼拘陀羯婆罗门家。<a id="a-F9"></a>其家巨富。<a id="a-FA"></a>具足财宝。<a id="a-FB"></a>乃至所须。<a id="a-FC"></a>皆无少乏。<a id="a-FD"></a>而是摩诃迦葉。<a id="a-FE"></a>于迦葉佛舍利塔上。<a id="a-FF"></a>造七宝盖。<a id="a-FG"></a>供养尊重因缘力故。<a id="a-FH"></a>得金色身。<a id="a-FI"></a>以于彼时。<a id="a-FJ"></a>乞如是愿。<a id="a-FK"></a>愿我不生恶道。<a id="a-FL"></a>以是业报因缘力故。<a id="a-FM"></a>从是已来。<a id="a-FN"></a>不堕恶道。<a id="a-FO"></a>常得生于天人之处。<a id="a-FP"></a>受于无量无边乐报。<a id="a-FQ"></a>而于彼时。<a id="a-FR"></a>复乞愿言。<a id="a-FS"></a>愿我将来值是圣人。<a id="a-FT"></a>既得值已。<a id="a-FU"></a>勿令背我。<a id="a-FV"></a>或胜此圣。<a id="a-FW"></a>彼若说法。<a id="a-FX"></a>闻已即解。<a id="a-FY"></a>以彼业报因缘力故。<a id="a-FZ"></a>得值于我如是教化。<a id="a-Fa"></a>即值我已。<a id="a-Fb"></a>即得出家。<a id="a-Fc"></a>具足众戒。<a id="a-Fd"></a>证罗汉果。<a id="a-Fe"></a>我所授记。<a id="a-Ff"></a>诸比丘中。<a id="a-Fg"></a>少欲知足。<a id="a-Fh"></a>即此上座摩诃迦葉比丘是也。</p>
  <p id="aFi">诸比丘。<a id="a-Fj"></a>此是摩诃迦葉。<a id="a-Fk"></a>往昔所造功德业报因缘力故。<a id="a-Fl"></a>生于大富婆罗门家。<a id="a-Fm"></a>乃至无所乏少。<a id="a-Fn"></a>身相端正。<a id="a-Fo"></a>最妙最胜。<a id="a-Fp"></a>状如金像。<a id="a-Fq"></a>复得出家。<a id="a-Fr"></a>具持众戒。<a id="a-Fs"></a>证阿罗汉果。<a id="a-Ft"></a>故我授记。<a id="a-Fu"></a>少欲知足。<a id="a-Fv"></a>头陀第一者。<a id="a-Fw"></a>即摩诃迦葉比丘是也。</p>
  <p id="aFx">尔时世尊。<a id="a-Fy"></a>经于多时。<a id="a-Fz"></a>复一时间。<a id="a-G0"></a>告大迦葉。<a id="a-G1"></a>作如是言。<a id="a-G2"></a>迦葉汝今。<a id="a-G3"></a>将迈少年已过老年。<a id="a-G4"></a>复至汝身所著粪扫奢那粗弊之服。<a id="a-G5"></a>宜须舍弃。<a id="a-G6"></a>今可取我上妙衣服。<a id="a-G7"></a>迦葉。<a id="a-G8"></a>汝来如是之服。<a id="a-G9"></a>长者所施。<a id="a-GA"></a>微细轻软。<a id="a-GB"></a>刀所割成。<a id="a-GC"></a>缝治着身。<a id="a-GD"></a>受他人请。<a id="a-GE"></a>常在佛边。<a id="a-GF"></a>勿离于我。<a id="a-GG"></a>作是语已。<a id="a-GH"></a>时大迦葉白佛言。<a id="a-GI"></a>世尊。<a id="a-GJ"></a>我于长夜。<a id="a-GK"></a>在阿兰若。<a id="a-GL"></a>亦常赞叹阿兰若法。<a id="a-GM"></a>我于长夜。<a id="a-GN"></a>乞食活命。<a id="a-GO"></a>亦复赞叹乞食功德。<a id="a-GP"></a>我于长夜。<a id="a-GQ"></a>着粪扫衣。<a id="a-GR"></a>亦复常叹粪扫衣德。<a id="a-GS"></a>我于长夜。<a id="a-GT"></a>不非时食。<a id="a-GU"></a>亦复赞叹不非时法。<a id="a-GV"></a>我于长夜。<a id="a-GW"></a>修一坐食。<a id="a-GX"></a>亦复赞叹一坐食法。<a id="a-GY"></a>我于长夜。<a id="a-GZ"></a>受一抟食节量餐啖。<a id="a-Ga"></a>亦复赞叹受一抟食。<a id="a-Gb"></a>及以赞叹节量食法。<a id="a-Gc"></a>我于长夜。<a id="a-Gd"></a>在于塳间。<a id="a-Ge"></a>亦复赞叹在冢间法。<a id="a-Gf"></a>我于长夜。<a id="a-Gg"></a>在于露地。<a id="a-Gh"></a>亦复赞叹在露地法。<a id="a-Gi"></a>我于长夜。<a id="a-Gj"></a>住在树下。<a id="a-Gk"></a>亦复赞叹住树下法。<a id="a-Gl"></a>我于长夜。<a id="a-Gm"></a>在于经行。<a id="a-Gn"></a>亦复赞叹在经行法。<a id="a-Go"></a>我于长夜。<a id="a-Gp"></a>常坐不卧。<a id="a-Gq"></a>亦复赞叹常不卧法。<a id="a-Gr"></a>我于长夜。<a id="a-Gs"></a>唯畜三衣。<a id="a-Gt"></a>亦复赞叹畜三衣法。<a id="a-Gu"></a>我于长夜。<a id="a-Gv"></a>少欲知足。<a id="a-Gw"></a>亦复赞叹少欲知足。<a id="a-Gx"></a>我于长夜。<a id="a-Gy"></a>乐于寂静。<a id="a-Gz"></a>亦复赞叹乐寂静法。<a id="a-H0"></a>我于长夜。<a id="a-H1"></a>不曾乐说无益之语。<a id="a-H2"></a>亦复赞叹不乐无益言语之法。<a id="a-H3"></a>我于长夜。<a id="a-H4"></a>常行精进。<a id="a-H5"></a>亦复赞叹常精进法。<a id="a-H6"></a>我于长夜。<a id="a-H7"></a>成就正念。<a id="a-H8"></a>亦复赞叹成正念法。<a id="a-H9"></a>我于长夜。<a id="a-HA"></a>成就正定。<a id="a-HB"></a>亦复赞叹成正定法。<a id="a-HC"></a>我于长夜。<a id="a-HD"></a>成就智慧。<a id="a-HE"></a>亦复赞叹成智慧法。<a id="a-HF"></a>我于长夜。<a id="a-HG"></a>常入禅定。<a id="a-HH"></a>亦复赞叹入禅定法。</p>
  <p id="aHI">佛告迦葉。<a id="a-HJ"></a>作如是言。<a id="a-HK"></a>迦葉汝见何利益故。<a id="a-HL"></a>长夜自行阿兰若法。<a id="a-HM"></a>亦复赞叹行阿兰若法。<a id="a-HN"></a>乃至长夜自入禅定。<a id="a-HO"></a>亦复赞叹入禅定法。</p>
  <p id="aHP">于是大迦葉白佛言。<a id="a-HQ"></a>世尊。<a id="a-HR"></a>我见二种利故。<a id="a-HS"></a>长夜在阿兰若处。<a id="a-HT"></a>亦复赞叹行阿兰若者。<a id="a-HU"></a>乃至长夜常入禅定。<a id="a-HV"></a>亦复赞叹常入定者。<a id="a-HW"></a>何等为二。<a id="a-HX"></a>一者我今现得安乐行法。<a id="a-HY"></a>二者为后世众生。<a id="a-HZ"></a>生怜愍故。<a id="a-Ha"></a>唯愿将来人众。<a id="a-Hb"></a>见我等故。<a id="a-Hc"></a>学我等行。<a id="a-Hd"></a>应作是言。<a id="a-He"></a>过去之世。<a id="a-Hf"></a>有老宿上座声闻比丘。<a id="a-Hg"></a>彼等长夜乐阿兰若。<a id="a-Hh"></a>赞叹阿兰若行。<a id="a-Hi"></a>乃至常入禅定。<a id="a-Hj"></a>亦复赞叹常入禅定者。<a id="a-Hk"></a>我等云何学于彼行。<a id="a-Hl"></a>乃至自入禅定。<a id="a-Hm"></a>赞叹常入禅定者。<a id="a-Hn"></a>世尊。<a id="a-Ho"></a>我见此二种利故。<a id="a-Hp"></a>长夜在于阿兰若行。<a id="a-Hq"></a>亦复赞叹行阿兰若者。<a id="a-Hr"></a>乃至常入禅定。<a id="a-Hs"></a>亦复赞叹常入禅定者。</p>
  <p id="aHt">佛告大迦葉言。<a id="a-Hu"></a>善哉善哉。<a id="a-Hv"></a>大迦葉。<a id="a-Hw"></a>汝于来世。<a id="a-Hx"></a>为多众生。<a id="a-Hy"></a>作大利益。<a id="a-Hz"></a>作大安乐。<a id="a-I0"></a>安隐无量诸天人民。<a id="a-I1"></a>是故汝今随意所乐。<a id="a-I2"></a>住阿兰若处。<a id="a-I3"></a>汝于随时。<a id="a-I4"></a>欲见如来。<a id="a-I5"></a>时时来见。</p>
  <p id="aI6">于时诸比丘。<a id="a-I7"></a>问佛言曰。<a id="a-I8"></a>希有世尊。<a id="a-I9"></a>是长老摩诃迦葉。<a id="a-IA"></a>何故乃能为多众生。<a id="a-IB"></a>作大利益。<a id="a-IC"></a>作是语已。<a id="a-ID"></a>佛告彼等诸比丘言。<a id="a-IE"></a>诸比丘。<a id="a-IF"></a>是摩诃迦葉。<a id="a-IG"></a>非但现今为众多人作大利益。<a id="a-IH"></a>过去之世。<a id="a-II"></a>亦为多人。<a id="a-IJ"></a>作大利益。</p>
  <p id="aIK">诸比丘白佛言。<a id="a-IL"></a>世尊。<a id="a-IM"></a>唯然世尊。<a id="a-IN"></a>愿说因缘。<a id="a-IO"></a>佛告诸比丘言。<a id="a-IP"></a>诸比丘。<a id="a-IQ"></a>我念往昔。<a id="a-IR"></a>此摩诃迦葉。<a id="a-IS"></a>曾作帝释天王。<a id="a-IT"></a>于彼时间。<a id="a-IU"></a>无佛出世。<a id="a-IV"></a>亦无辟支佛出世于彼时中。<a id="a-IW"></a>一切人辈。<a id="a-IX"></a>从人道中命终已后。<a id="a-IY"></a>舍人身已。<a id="a-IZ"></a>多生恶道。<a id="a-Ia"></a>少生人天。<a id="a-Ib"></a>如是三十三天夜摩天兜率天化乐天他化自在天梵身天堕已。<a id="a-Ic"></a>多生恶道。<a id="a-Id"></a>少生人天。<a id="a-Ie"></a>于彼之时。<a id="a-If"></a>天处人处。<a id="a-Ig"></a>多有空旷。</p>
 </body>
</html>