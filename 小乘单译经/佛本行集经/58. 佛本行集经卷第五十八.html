<!doctype html>
<html id="z3IBUVEcs" data-ver="1057">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第五十八</h1>
  <h2 id="a2">婆提唎迦等因缘品第五十八之二</h2>
  <p id="a3">尔时长老优波离波多作是思惟。<a id="a-4"></a>世尊今者既不听许彼人出家。<a id="a-5"></a>我若辄尔放出家者。<a id="a-6"></a>是我不善。<a id="a-7"></a>如是念已。<a id="a-8"></a>寻即告彼提婆达多。<a id="a-9"></a>作如是言。<a id="a-A"></a>如世尊教。<a id="a-B"></a>汝必应当作如是事。</p>
  <p id="aC">提婆达多。<a id="a-D"></a>如是次第。<a id="a-E"></a>处处至于大德上座诸比丘所。<a id="a-F"></a>而诸大德上座比丘。<a id="a-G"></a>亦皆语彼提婆达多。<a id="a-H"></a>作如是言。<a id="a-I"></a>世尊既有如此之语。<a id="a-J"></a>汝必应当作如是事。<a id="a-K"></a>尔时提婆达多所至之处。<a id="a-L"></a>皆不许已。<a id="a-M"></a>还乘白象。<a id="a-N"></a>向迦毗罗婆苏都城。<a id="a-O"></a>还于家内。</p>
  <p id="aP">于时阿难释种童子。<a id="a-Q"></a>初见五百释童子等悉得出家。<a id="a-R"></a>便作是念。<a id="a-S"></a>我于今日。<a id="a-T"></a>亦须舍家至于佛边而求出家。<a id="a-U"></a>如是念已。<a id="a-V"></a>至父母边。<a id="a-W"></a>而白言曰。<a id="a-X"></a>我今意欲舍家往至佛边出家。<a id="a-Y"></a>唯愿放我。<a id="a-Z"></a>而出家耳。</p>
  <p id="aa">尔时阿难所生之母。<a id="a-b"></a>本于佛边无有净心。<a id="a-c"></a>所以者何。<a id="a-d"></a>世尊在家为菩萨时。<a id="a-e"></a>其阿难母既见菩萨功德巍巍威力显赫。<a id="a-f"></a>遂于菩萨生其染心。<a id="a-g"></a>说于种种邪异之言。</p>
  <p id="ah">尔时菩萨但以彼亲是其姨母。<a id="a-i"></a>于此言说默然无答。<a id="a-j"></a>以是因缘故。<a id="a-k"></a>于菩萨无有净心。<a id="a-l"></a>无净心故。<a id="a-m"></a>恒常不放己子阿难舍家出家。</p>
  <p id="an">尔时提婆达多闻他人说。<a id="a-o"></a>阿难意欲舍家出家。<a id="a-p"></a>然其父母。<a id="a-q"></a>不听出家。<a id="a-r"></a>提婆达多诣阿难所。<a id="a-s"></a>问言阿难。<a id="a-t"></a>汝心实欲舍家出家。<a id="a-u"></a>父母颇曾不听已不。<a id="a-v"></a>阿难报言。<a id="a-w"></a>提婆达多。<a id="a-x"></a>实如所语。<a id="a-y"></a>今者不知作何事业。<a id="a-z"></a>令得父母放我出家得成比丘。<a id="a-10"></a>受具足戒。</p>
  <p id="a11">尔时释子提婆达多谓阿难言。<a id="a-12"></a>汝后若知父母许汝舍家出家。<a id="a-13"></a>必语我知我。<a id="a-14"></a>当共汝俱时出家。<a id="a-15"></a>阿难寻报提婆达多。<a id="a-16"></a>作如是言。<a id="a-17"></a>如汝所论。<a id="a-18"></a>我不违也。<a id="a-19"></a>尔时阿难作如是念。<a id="a-1A"></a>我之父母。<a id="a-1B"></a>决不听我舍家出家。<a id="a-1C"></a>作是念已。<a id="a-1D"></a>即在其家。<a id="a-1E"></a>取五百枚波利沙般。<a id="a-1F"></a>私往至于毗提耶国。<a id="a-1G"></a>而彼聚落有一长者。<a id="a-1H"></a>是其父王旧日知识。<a id="a-1I"></a>将此五百波利沙般。<a id="a-1J"></a>以相付嘱。<a id="a-1K"></a>而语之言。<a id="a-1L"></a>今以此钱付嘱于汝。<a id="a-1M"></a>为我食直。<a id="a-1N"></a>我若须食而来此者。<a id="a-1O"></a>必将此钱。<a id="a-1P"></a>为我买食。<a id="a-1Q"></a>当至之时。<a id="a-1R"></a>汝亦不须问我来所。<a id="a-1S"></a>但我到此。<a id="a-1T"></a>汝必当知须食故来。<a id="a-1U"></a>作是语已。<a id="a-1V"></a>至于空闲阿兰若处。<a id="a-1W"></a>受无语戒。<a id="a-1X"></a>行住坐卧。<a id="a-1Y"></a>默然不言。<a id="a-1Z"></a>须食之时。<a id="a-1a"></a>默然来至寄钱之家。<a id="a-1b"></a>寂静而坐默受饮食。<a id="a-1c"></a>食讫还。<a id="a-1d"></a>复默然而去。</p>
  <p id="a1e">时彼聚落所居诸人。<a id="a-1f"></a>数见阿难释种童子默然行住去来坐卧。<a id="a-1g"></a>见已问言。<a id="a-1h"></a>仁者是谁。<a id="a-1i"></a>尔时阿难亦不言语以报彼人还复如本默然而去时彼人辈各相谓言。<a id="a-1j"></a>此之仙人。<a id="a-1k"></a>应是毗提耶国而出。<a id="a-1l"></a>作是语已。<a id="a-1m"></a>为其立名。<a id="a-1n"></a>称为毗提耶国仙人。</p>
  <p id="a1o">尔时阿难父母闻人说如此语。<a id="a-1p"></a>阿难从此逃遁。<a id="a-1q"></a>往至毗提耶国城邑聚落。<a id="a-1r"></a>受不言戒。<a id="a-1s"></a>行仙人行而得成仙。<a id="a-1t"></a>闻已即遣使人。<a id="a-1u"></a>往至谓言。<a id="a-1v"></a>子子汝若决定不住家者。<a id="a-1w"></a>但来向此。<a id="a-1x"></a>于我释种童子之边。<a id="a-1y"></a>而出家耳。</p>
  <p id="a1z">尔时阿难遂即还来。<a id="a-20"></a>往语释种提婆达多。<a id="a-21"></a>作如是言。<a id="a-22"></a>提婆达多。<a id="a-23"></a>汝今当知。<a id="a-24"></a>我之父母。<a id="a-25"></a>今已放我而出家也。</p>
  <p id="a26">提婆达多复问阿难。<a id="a-27"></a>汝今意欲谁边出家。<a id="a-28"></a>阿难报言。<a id="a-29"></a>我今意欲佛边出家。<a id="a-2A"></a>提婆达多复言。<a id="a-2B"></a>我昔已至佛边而求出家。<a id="a-2C"></a>为佛不许我出家也。</p>
  <p id="a2D">阿难复言。<a id="a-2E"></a>当至圣者舍利弗边求请出家。<a id="a-2F"></a>提婆达多复作是言。<a id="a-2G"></a>彼人亦不与我出家。<a id="a-2H"></a>如是乃至摩诃目揵连。<a id="a-2I"></a>摩诃迦葉大迦旃延。<a id="a-2J"></a>优楼频螺迦葉。<a id="a-2K"></a>那提迦葉。<a id="a-2L"></a>伽耶迦葉。<a id="a-2M"></a>优波斯那。<a id="a-2N"></a>摩诃俱郗罗。<a id="a-2O"></a>摩诃专陀优波离波多。<a id="a-2P"></a>有如是等。<a id="a-2Q"></a>大德上座。<a id="a-2R"></a>诸比丘辈。<a id="a-2S"></a>悉皆不许听我出家。</p>
  <p id="a2T">阿难复问提婆达多。<a id="a-2U"></a>作如是言。<a id="a-2V"></a>提婆达多。<a id="a-2W"></a>如汝意者。<a id="a-2X"></a>欲何处去。<a id="a-2Y"></a>提婆达多报言。<a id="a-2Z"></a>阿难。<a id="a-2a"></a>我所去处。<a id="a-2b"></a>不令人识。<a id="a-2c"></a>阿难复言。<a id="a-2d"></a>我亦随从提婆达多如是意趣。<a id="a-2e"></a>尔时多有大威势力释种童子。<a id="a-2f"></a>家别一人佛边出家。<a id="a-2g"></a>时迦毗罗婆苏都城有二兄弟。<a id="a-2h"></a>小者名曰摩尼楼陀(旧作阿尼娄陀)。<a id="a-2i"></a>大者名曰摩诃那摩摩尼楼陀。<a id="a-2j"></a>久种善根修解脱藏。<a id="a-2k"></a>面向涅槃背于烦恼。<a id="a-2l"></a>不欲生于一切有中。<a id="a-2m"></a>欲于此世在三界内。<a id="a-2n"></a>当取漏尽已曾积集大功德聚故。<a id="a-2o"></a>生于彼释种家内。<a id="a-2p"></a>自生彼家。<a id="a-2q"></a>其家生业。<a id="a-2r"></a>渐渐增长。<a id="a-2s"></a>所谓钱财诸谷麦等。<a id="a-2t"></a>真珠琉璃珊瑚虎魄诸璧玉等。<a id="a-2u"></a>及以金银二足四足。<a id="a-2v"></a>皆悉备有。<a id="a-2w"></a>地下复有五百伏藏。<a id="a-2x"></a>自然显现。<a id="a-2y"></a>其在卧床眠息睡时。<a id="a-2z"></a>乃有诸天将五百种无价珍宝。<a id="a-30"></a>置于床上。<a id="a-31"></a>其人眷属。<a id="a-32"></a>见如是等希有之事。<a id="a-33"></a>共相议言。<a id="a-34"></a>此之童子睡眠之时。<a id="a-35"></a>诸天乃将无价宝物。<a id="a-36"></a>以覆其上。<a id="a-37"></a>是故我等须立名为摩尼楼陀。</p>
  <p id="a38">然彼童子可喜端正。<a id="a-39"></a>观者无厌。<a id="a-3A"></a>身体黄白。<a id="a-3B"></a>犹如金色。<a id="a-3C"></a>其头形状似。<a id="a-3D"></a>如伞盖。<a id="a-3E"></a>鼻隆高满如鹦鹉嘴。<a id="a-3F"></a>两臂佣停下垂过膝。<a id="a-3G"></a>身体纵广。<a id="a-3H"></a>上下齐等。<a id="a-3I"></a>诸根具足。<a id="a-3J"></a>无所缺减。<a id="a-3K"></a>然其父母为置四种阿奶看视。<a id="a-3L"></a>所谓抱者。<a id="a-3M"></a>又洗浴者。<a id="a-3N"></a>饮饲乳者。<a id="a-3O"></a>伴游戏者。<a id="a-3P"></a>其四奶母。<a id="a-3Q"></a>养育瞻视。<a id="a-3R"></a>渐至长大。<a id="a-3S"></a>智慧成就。<a id="a-3T"></a>复见行步。<a id="a-3U"></a>东西驰走。<a id="a-3V"></a>及至堪事。<a id="a-3W"></a>教授家业种种技艺。<a id="a-3X"></a>所谓书算造印。<a id="a-3Y"></a>音乐歌舞。<a id="a-3Z"></a>戏笑嘲谑。<a id="a-3a"></a>滑稽趋蹡。<a id="a-3b"></a>妖冶造摩尼宝。<a id="a-3c"></a>染衣裁衣。<a id="a-3d"></a>和合诸香彩画花叶及诸形像。<a id="a-3e"></a>围棋六博。<a id="a-3f"></a>樗蒱等戏。<a id="a-3g"></a>造作文章。<a id="a-3h"></a>象伎马伎及以车伎。<a id="a-3i"></a>弓射之术。<a id="a-3j"></a>俯仰容仪。<a id="a-3k"></a>捔力出壮。<a id="a-3l"></a>按摩等伎。<a id="a-3m"></a>超梁赌走。<a id="a-3n"></a>调象掷罥修治园圃。<a id="a-3o"></a>行来入出。<a id="a-3p"></a>知解吉凶。<a id="a-3q"></a>细行窃密。<a id="a-3r"></a>破余军阵。<a id="a-3s"></a>自把其拳。<a id="a-3t"></a>他擘不得。<a id="a-3u"></a>蹋地正立。<a id="a-3v"></a>人推不动。<a id="a-3w"></a>理发梳头。<a id="a-3x"></a>操刀斫斲。<a id="a-3y"></a>钻穿等事。<a id="a-3z"></a>劈裂木石。<a id="a-40"></a>射准不差。<a id="a-41"></a>乃至毛发射人支节。<a id="a-42"></a>放箭寻声。<a id="a-43"></a>牵弓挽强。<a id="a-44"></a>如是诸技。<a id="a-45"></a>悉皆明达。<a id="a-46"></a>成就具足无不解者。<a id="a-47"></a>意智深远。<a id="a-48"></a>精神迅疾。<a id="a-49"></a>心虑巧妙。<a id="a-4A"></a>黠慧聪明然彼童子。<a id="a-4B"></a>至于一时。<a id="a-4C"></a>随从其父。<a id="a-4D"></a>捡挍田作。<a id="a-4E"></a>及以生资。<a id="a-4F"></a>既至彼处。<a id="a-4G"></a>腹中渴乏。<a id="a-4H"></a>其以渴故。<a id="a-4I"></a>往至水边。<a id="a-4J"></a>掬水欲饮。<a id="a-4K"></a>其水变成天浆美味。<a id="a-4L"></a>尔时其父。<a id="a-4M"></a>遮不听饮。<a id="a-4N"></a>唱言子子。<a id="a-4O"></a>莫饮此水。<a id="a-4P"></a>或恐令汝身体不安。</p>
  <p id="a4Q">尔时童子摩尼娄陀尝此水已。<a id="a-4R"></a>而白父言。<a id="a-4S"></a>尊者。<a id="a-4T"></a>此水甚大甘美。<a id="a-4U"></a>其父不信。<a id="a-4V"></a>时彼童子以手掬水。<a id="a-4W"></a>即奉其父。<a id="a-4X"></a>口作是言。<a id="a-4Y"></a>爷若不信愿尝此水。<a id="a-4Z"></a>其父于是尝此水已。<a id="a-4a"></a>报言子子。<a id="a-4b"></a>我虽生在王宫之内。<a id="a-4c"></a>未曾得此妙甘美水。<a id="a-4d"></a>作是语已。<a id="a-4e"></a>心生喜悦。<a id="a-4f"></a>为未曾有。<a id="a-4g"></a>而自口言。<a id="a-4h"></a>希有我子。<a id="a-4i"></a>大有福业。<a id="a-4j"></a>从生已来。<a id="a-4k"></a>所作饮食。<a id="a-4l"></a>色香味具。<a id="a-4m"></a>倍胜他许。</p>
  <p id="a4n">尔时彼兄摩诃那摩若见若尝。<a id="a-4o"></a>彼之饮食。<a id="a-4p"></a>即生妒心。<a id="a-4q"></a>而口说言。<a id="a-4r"></a>何故如是。<a id="a-4s"></a>香洁美食唯与小弟而不与我。</p>
  <p id="a4t">尔时其母知有此语。<a id="a-4u"></a>告言子子。<a id="a-4v"></a>汝知不乎。<a id="a-4w"></a>从来为此摩尼娄陀所造饮食。<a id="a-4x"></a>恒常十倍胜他人许。<a id="a-4y"></a>摩诃那摩犹故不信。</p>
  <p id="a4z">又于一时。<a id="a-50"></a>摩尼娄陀游戏园林。<a id="a-51"></a>在彼园内。<a id="a-52"></a>往遣使人。<a id="a-53"></a>从母索食。<a id="a-54"></a>而告使言。<a id="a-55"></a>往我母所。<a id="a-56"></a>令送食来。<a id="a-57"></a>于时彼母以盘置食。<a id="a-58"></a>将帊覆盖。<a id="a-59"></a>先示大子摩诃那摩。<a id="a-5A"></a>然后遣使往送彼食。<a id="a-5B"></a>将至摩尼娄陀之所。<a id="a-5C"></a>摩尼娄陀亦看此食。<a id="a-5D"></a>其食色香。<a id="a-5E"></a>倍即加胜。<a id="a-5F"></a>亦于诸器悉皆盈满。<a id="a-5G"></a>虽复如此。<a id="a-5H"></a>摩诃那摩犹故不信。<a id="a-5I"></a>而口说言。<a id="a-5J"></a>虽知家内所将。<a id="a-5K"></a>好恶谁知不。<a id="a-5L"></a>于诸眷属家。<a id="a-5M"></a>备办送去。</p>
  <p id="a5N">又至一时。<a id="a-5O"></a>摩尼娄陀复在园林。<a id="a-5P"></a>观看游戏。<a id="a-5Q"></a>又遣使人。<a id="a-5R"></a>启白母言。<a id="a-5S"></a>愿遣使人送食来。<a id="a-5T"></a>此其母尔时取诸空器。<a id="a-5U"></a>安着槃上。<a id="a-5V"></a>以巾覆盖。<a id="a-5W"></a>先示大儿摩诃那摩。<a id="a-5X"></a>然后始送。<a id="a-5Y"></a>复告之言。<a id="a-5Z"></a>汝自随看。<a id="a-5a"></a>应知虚实。<a id="a-5b"></a>摩诃那摩闻此语已。<a id="a-5c"></a>即随槃去。<a id="a-5d"></a>往至摩尼娄陀之边。<a id="a-5e"></a>彼既见已。<a id="a-5f"></a>一切诸食。<a id="a-5g"></a>色香美味。<a id="a-5h"></a>皆悉充满。</p>
  <p id="a5i">尔时释子摩诃那摩见是事已。<a id="a-5j"></a>心生喜悦。<a id="a-5k"></a>口言希有未曾见也。<a id="a-5l"></a>我弟如是有大福德。</p>
  <p id="a5m">摩尼娄陀渐至长大年盛壮已。<a id="a-5n"></a>于是父母。<a id="a-5o"></a>为作三堂。<a id="a-5p"></a>一拟冬坐。<a id="a-5q"></a>二拟春秋。<a id="a-5r"></a>三拟夏坐。<a id="a-5s"></a>拟冬坐者。<a id="a-5t"></a>唯备暄暖。<a id="a-5u"></a>拟夏坐者。<a id="a-5v"></a>唯备清凉。<a id="a-5w"></a>拟春秋者。<a id="a-5x"></a>唯备和适。<a id="a-5y"></a>其所居堂。<a id="a-5z"></a>无别男子。<a id="a-60"></a>唯拟一人。<a id="a-61"></a>受五欲乐。<a id="a-62"></a>具足自恣。<a id="a-63"></a>随意居止。</p>
  <p id="a64">尔时童子摩诃那摩作如是念。<a id="a-65"></a>今于释种诸童子中。<a id="a-66"></a>有大势者。<a id="a-67"></a>悉各家别一人出家。<a id="a-68"></a>我今家内无出家者。<a id="a-69"></a>唯我应当舍家出家。<a id="a-6A"></a>若不尔者。<a id="a-6B"></a>须遣我弟摩尼娄陀而出家也。<a id="a-6C"></a>摩诃那摩作是念已。<a id="a-6D"></a>便即诣向摩尼娄陀释童子边。<a id="a-6E"></a>到已告言。<a id="a-6F"></a>摩尼娄陀。<a id="a-6G"></a>我等释种有势力者。<a id="a-6H"></a>悉各家别一人出家。<a id="a-6I"></a>我等家内。<a id="a-6J"></a>无出家者。<a id="a-6K"></a>我今思惟。<a id="a-6L"></a>或汝出家。<a id="a-6M"></a>或我出家。</p>
  <p id="a6N">尔时释种摩尼娄陀启白其兄摩诃那摩释童子言。<a id="a-6O"></a>摩诃那摩。<a id="a-6P"></a>汝自出家。<a id="a-6Q"></a>我不能去。<a id="a-6R"></a>摩诃那摩复告彼言。<a id="a-6S"></a>摩尼娄陀。<a id="a-6T"></a>若如此者。<a id="a-6U"></a>我今嘱汝家业之事。<a id="a-6V"></a>凡生活法。<a id="a-6W"></a>先犁其地。<a id="a-6X"></a>然后磨治。<a id="a-6Y"></a>次复除其瓦石株棘。<a id="a-6Z"></a>方下种子。<a id="a-6a"></a>下种子已。<a id="a-6b"></a>若无天雨。<a id="a-6c"></a>依时溉灌。<a id="a-6d"></a>依法锄治。<a id="a-6e"></a>然从待熟。<a id="a-6f"></a>收刈料理。<a id="a-6g"></a>贮入仓窖。<a id="a-6h"></a>作如是已。<a id="a-6i"></a>至于来年。<a id="a-6j"></a>还复如此。<a id="a-6k"></a>次第造作。<a id="a-6l"></a>乃至年年。<a id="a-6m"></a>不得休息。</p>
  <p id="a6n">尔时童子摩尼娄陀启白其兄摩诃那摩释童子言。<a id="a-6o"></a>若如此者。<a id="a-6p"></a>我家作业。<a id="a-6q"></a>不得穷尽。<a id="a-6r"></a>亦无尽时。<a id="a-6s"></a>如此作业。<a id="a-6t"></a>既无尽日。<a id="a-6u"></a>何时当得于此三堂受五欲乐。<a id="a-6v"></a>尔时童子摩诃那摩复语其弟摩尼娄陀。<a id="a-6w"></a>作如是言。<a id="a-6x"></a>摩尼娄陀。<a id="a-6y"></a>作业之事。<a id="a-6z"></a>理不可尽。<a id="a-70"></a>亦无尽日。<a id="a-71"></a>我等父母。<a id="a-72"></a>吝惜祖宗造作事业。<a id="a-73"></a>亦复如此。<a id="a-74"></a>未见尽时。<a id="a-75"></a>而命终也。</p>
  <p id="a76">尔时童子摩尼娄陀复语其兄摩诃那摩。<a id="a-77"></a>作如是言。<a id="a-78"></a>若知作业不可穷尽。<a id="a-79"></a>不知尽时。<a id="a-7A"></a>我之父母。<a id="a-7B"></a>亦复吝惜祖宗作业。<a id="a-7C"></a>未知尽时。<a id="a-7D"></a>而取命终。<a id="a-7E"></a>如是不虚。<a id="a-7F"></a>我今思惟。<a id="a-7G"></a>摩诃那摩应须在家营理家业。<a id="a-7H"></a>我欲舍家出家修道。</p>
  <p id="a7I">尔时童子摩尼娄陀诣父母边。<a id="a-7J"></a>白言爷娘。<a id="a-7K"></a>我欲舍家于如来边求请出家。<a id="a-7L"></a>愿垂许我于如来边而出家也。</p>
  <p id="a7M">尔时父母告彼小儿摩尼娄陀。<a id="a-7N"></a>当知我等唯有二子。<a id="a-7O"></a>于汝二子大生怜爱。<a id="a-7P"></a>不离心首。<a id="a-7Q"></a>若暂不见。<a id="a-7R"></a>心怀忧恼。<a id="a-7S"></a>假使我死。<a id="a-7T"></a>犹望共汝不相离别。<a id="a-7U"></a>况复我今生平存在。<a id="a-7V"></a>听许于汝而出家也。<a id="a-7W"></a>如是再请。<a id="a-7X"></a>乃至三请云。<a id="a-7Y"></a>我欲于如来法中。<a id="a-7Z"></a>舍家出家。<a id="a-7a"></a>愿垂父母听许我也。</p>
  <p id="a7b">往昔菩萨。<a id="a-7c"></a>从家出家。<a id="a-7d"></a>修梵行时。<a id="a-7e"></a>输头檀王。<a id="a-7f"></a>为菩萨故。<a id="a-7g"></a>忧恼所逼。<a id="a-7h"></a>聚集释种诸眷属等。<a id="a-7i"></a>而告之言。<a id="a-7j"></a>诸眷属辈。<a id="a-7k"></a>汝等须知。<a id="a-7l"></a>我子悉达。<a id="a-7m"></a>既出家已。<a id="a-7n"></a>我亦不欲处其王位。<a id="a-7o"></a>亦复不用戴此天冠。<a id="a-7p"></a>汝等谁能受王位者。<a id="a-7q"></a>我当委付并即灌顶。<a id="a-7r"></a>授与天冠。</p>
  <p id="a7s">尔时众内。<a id="a-7t"></a>有释童子。<a id="a-7u"></a>其人名曰婆提唎迦。<a id="a-7v"></a>其母名曰黑瞿多弥。<a id="a-7w"></a>而白王言。<a id="a-7x"></a>我能受此王位及冠。</p>
  <p id="a7y">尔时输头檀王。<a id="a-7z"></a>及诸释种。<a id="a-80"></a>一切眷属。<a id="a-81"></a>即将王位及以天冠。<a id="a-82"></a>付与释童婆提唎迦。<a id="a-83"></a>而灌顶之。<a id="a-84"></a>从尔已后。<a id="a-85"></a>婆提唎迦释种童子。<a id="a-86"></a>即作释王。<a id="a-87"></a>其诸眷属。<a id="a-88"></a>号为释王婆提唎迦。<a id="a-89"></a>然彼释王婆提唎迦。<a id="a-8A"></a>受王位后。<a id="a-8B"></a>经十二年。<a id="a-8C"></a>如法治化。<a id="a-8D"></a>而彼释种诸眷属等。<a id="a-8E"></a>本有要誓。<a id="a-8F"></a>若有谁得首戴天冠而为王者。<a id="a-8G"></a>彼人当为一切释种诸眷属等。<a id="a-8H"></a>造作百味肴膳饮食。<a id="a-8I"></a>其王旧日与彼释种摩尼娄陀。<a id="a-8J"></a>少小拊尘。<a id="a-8K"></a>共为伴侣。<a id="a-8L"></a>设会之时。<a id="a-8M"></a>口敕唤彼摩尼娄陀。<a id="a-8N"></a>作如是言。<a id="a-8O"></a>摩尼娄陀。<a id="a-8P"></a>汝佐助我。<a id="a-8Q"></a>先当供给诸眷属讫。<a id="a-8R"></a>然后我当与汝共食。<a id="a-8S"></a>摩尼娄陀。<a id="a-8T"></a>启白释王婆提唎迦。<a id="a-8U"></a>作如是言。<a id="a-8V"></a>如王今敕。<a id="a-8W"></a>不敢违也。<a id="a-8X"></a>时彼二人。<a id="a-8Y"></a>共设释种诸眷属已。<a id="a-8Z"></a>然后共食。<a id="a-8a"></a>食已即留摩尼娄陀。<a id="a-8b"></a>在宫止宿。<a id="a-8c"></a>尔时释王婆提唎迦。<a id="a-8d"></a>过彼夜已。<a id="a-8e"></a>天欲晓时。<a id="a-8f"></a>身自问彼摩尼娄陀。<a id="a-8g"></a>作如是言。<a id="a-8h"></a>摩尼娄陀安眠已不。<a id="a-8i"></a>摩尼娄陀。<a id="a-8j"></a>而报王言。<a id="a-8k"></a>我于夜眠。<a id="a-8l"></a>不得安隐。<a id="a-8m"></a>王复问言。<a id="a-8n"></a>何故尔也。</p>
  <p id="a8o">摩尼娄陀。<a id="a-8p"></a>复报王言。<a id="a-8q"></a>我夜腹痛。<a id="a-8r"></a>又患寒热。<a id="a-8s"></a>王复问言。<a id="a-8t"></a>何故然也。</p>
  <p id="a8u">摩尼娄陀。<a id="a-8v"></a>复报王言。<a id="a-8w"></a>于彼饮食。<a id="a-8x"></a>味不调适。<a id="a-8y"></a>是故当时我患腹痛。<a id="a-8z"></a>其所卧褥。<a id="a-90"></a>当织之时。<a id="a-91"></a>其彼织师。<a id="a-92"></a>身患寒热。<a id="a-93"></a>是故我亦着寒热病。<a id="a-94"></a>于时释王婆提唎迦。<a id="a-95"></a>唤造食人。<a id="a-96"></a>而问之言。<a id="a-97"></a>汝当造作百味食。<a id="a-98"></a>时其食诸味。<a id="a-99"></a>为有增减。<a id="a-9A"></a>为调适也。<a id="a-9B"></a>其造食人。<a id="a-9C"></a>而报王言。<a id="a-9D"></a>如是大王。<a id="a-9E"></a>其味稍多。<a id="a-9F"></a>其味如少。<a id="a-9G"></a>我于尔时。<a id="a-9H"></a>作事苍忙。<a id="a-9I"></a>不得如意。<a id="a-9J"></a>事事捡挍。<a id="a-9K"></a>我佐助人。<a id="a-9L"></a>不解用心。<a id="a-9M"></a>悉捉和杂。</p>
  <p id="a9N">尔时释王婆提唎迦。<a id="a-9O"></a>复唤织师。<a id="a-9P"></a>而问之言。<a id="a-9Q"></a>汝当为我织被褥时。<a id="a-9R"></a>何故不精。<a id="a-9S"></a>织师报言。<a id="a-9T"></a>如是大王。<a id="a-9U"></a>我当织时。<a id="a-9V"></a>着寒热病。<a id="a-9W"></a>大王复遣使人催促。<a id="a-9X"></a>我于尔时。<a id="a-9Y"></a>寒热未差。<a id="a-9Z"></a>畏王嗔故。<a id="a-9a"></a>急织而送。<a id="a-9b"></a>是故我织不及精妙。<a id="a-9c"></a>尔时释王婆提唎迦。<a id="a-9d"></a>生希有心未曾有心。<a id="a-9e"></a>如此之事。<a id="a-9f"></a>不可思议。<a id="a-9g"></a>又作是念。<a id="a-9h"></a>希有希有。<a id="a-9i"></a>摩尼娄陀。<a id="a-9j"></a>乃有如此胜妙智慧。</p>
  <p id="a9k">尔时释王婆提唎迦。<a id="a-9l"></a>告释童子摩尼娄陀。<a id="a-9m"></a>作如是言。<a id="a-9n"></a>摩尼娄陀。<a id="a-9o"></a>从今日后。<a id="a-9p"></a>汝于我边。<a id="a-9q"></a>有所须者。<a id="a-9r"></a>汝莫自来。<a id="a-9s"></a>但遣使至。<a id="a-9t"></a>我不相负。</p>
  <p id="a9u">尔时释童摩尼娄陀。<a id="a-9v"></a>其母念言。<a id="a-9w"></a>今此释王。<a id="a-9x"></a>既与我子。<a id="a-9y"></a>少小拊尘。<a id="a-9z"></a>同志善友。<a id="a-A0"></a>其人决定不应出家。<a id="a-A1"></a>作是念已。<a id="a-A2"></a>即唤己子摩尼娄陀。<a id="a-A3"></a>作如是言。<a id="a-A4"></a>摩尼娄陀。<a id="a-A5"></a>若彼释王婆提唎迦。<a id="a-A6"></a>舍家出家。<a id="a-A7"></a>汝于尔时。<a id="a-A8"></a>当出家也。</p>
  <p id="aA9">尔时释童摩尼娄陀。<a id="a-AA"></a>闻是语已。<a id="a-AB"></a>诣向释王婆提唎所。<a id="a-AC"></a>于时释王婆提唎迦。<a id="a-AD"></a>从宫而出。<a id="a-AE"></a>在那吒迦(隋云以歌说吉事)喜乐之会。<a id="a-AF"></a>观看而坐。</p>
  <p id="aAG">尔时释童摩尼娄陀作如是念。<a id="a-AH"></a>我今若入婆提唎迦释王之会。<a id="a-AI"></a>必当妨他观看遨戏。<a id="a-AJ"></a>作是念已。<a id="a-AK"></a>便坐门颊。<a id="a-AL"></a>待那吒迦喜乐会讫。<a id="a-AM"></a>然后欲入尔时释王婆提唎迦。<a id="a-AN"></a>观看此会正喜乐时。<a id="a-AO"></a>会中有一音声妇女。<a id="a-AP"></a>手弹箜篌。<a id="a-AQ"></a>当尔箜篌。<a id="a-AR"></a>有一弦断。<a id="a-AS"></a>其彼妇女。<a id="a-AT"></a>寻即还续。<a id="a-AU"></a>而那吒迦喜乐会中。<a id="a-AV"></a>无人觉者。<a id="a-AW"></a>唯有释王婆提唎迦。<a id="a-AX"></a>一人独知。<a id="a-AY"></a>摩尼娄陀。<a id="a-AZ"></a>在于门颊。<a id="a-Aa"></a>亦知此事。</p>
  <p id="aAb">尔时释童摩尼娄陀。<a id="a-Ac"></a>见那吒迦喜会欲讫。<a id="a-Ad"></a>方始往诣婆提唎迦释王之所。<a id="a-Ae"></a>到已将手抱释王项。<a id="a-Af"></a>然后却坐。<a id="a-Ag"></a>在于一面。</p>
  <p id="aAh">尔时释王婆提唎迦。<a id="a-Ai"></a>告释童子摩尼娄陀。<a id="a-Aj"></a>作如是言。<a id="a-Ak"></a>摩尼娄陀。<a id="a-Al"></a>我于己前。<a id="a-Am"></a>可不告汝。<a id="a-An"></a>若有所须。<a id="a-Ao"></a>身莫自来。<a id="a-Ap"></a>但遣使索。<a id="a-Aq"></a>我不相负。<a id="a-Ar"></a>今日何容身犹自至。<a id="a-As"></a>摩尼娄陀。<a id="a-At"></a>而报王言。<a id="a-Au"></a>婆提唎迦。<a id="a-Av"></a>此事如是。<a id="a-Aw"></a>不可遣人能办斯事。</p>
  <p id="aAx">尔时释王。<a id="a-Ay"></a>复问释童摩尼娄陀。<a id="a-Az"></a>作如是言。<a id="a-B0"></a>摩尼娄陀。<a id="a-B1"></a>所言办者。<a id="a-B2"></a>事云何也。<a id="a-B3"></a>为当由汝。<a id="a-B4"></a>为当由我。<a id="a-B5"></a>摩尼娄陀。<a id="a-B6"></a>复报王言。<a id="a-B7"></a>此事由我。<a id="a-B8"></a>亦关于王。<a id="a-B9"></a>婆提唎迦。<a id="a-BA"></a>复作是言。<a id="a-BB"></a>若关于我。<a id="a-BC"></a>汝应即办。<a id="a-BD"></a>摩尼娄陀。<a id="a-BE"></a>复白王言。<a id="a-BF"></a>大王当知。<a id="a-BG"></a>我意将欲舍家出家。<a id="a-BH"></a>如此之事。<a id="a-BI"></a>必关于汝。<a id="a-BJ"></a>婆提唎迦。<a id="a-BK"></a>报释童子摩尼娄陀。<a id="a-BL"></a>作如是言。<a id="a-BM"></a>摩尼娄陀。<a id="a-BN"></a>汝今若欲舍家出家。<a id="a-BO"></a>必关我者。<a id="a-BP"></a>我当放汝。<a id="a-BQ"></a>汝于我边。<a id="a-BR"></a>勿生疑虑。<a id="a-BS"></a>若欲出家。<a id="a-BT"></a>随汝意乐。</p>
  <p id="aBU">尔时释童摩尼娄陀。<a id="a-BV"></a>启白释王婆提唎迦。<a id="a-BW"></a>作如是言。<a id="a-BX"></a>汝今当须共我出家。<a id="a-BY"></a>何以故。<a id="a-BZ"></a>我之父母。<a id="a-Ba"></a>先语我言。<a id="a-Bb"></a>摩尼娄陀。<a id="a-Bc"></a>若彼释王婆提唎迦。<a id="a-Bd"></a>舍家出家。<a id="a-Be"></a>汝亦随彼而出家去。<a id="a-Bf"></a>时彼释童摩尼娄陀。<a id="a-Bg"></a>复见释王婆提唎迦。<a id="a-Bh"></a>在于大众。<a id="a-Bi"></a>作是实语。<a id="a-Bj"></a>摩尼娄陀。<a id="a-Bk"></a>汝今若欲舍家出家。<a id="a-Bl"></a>既关我者。<a id="a-Bm"></a>我不相违。<a id="a-Bn"></a>任随汝去。<a id="a-Bo"></a>当于彼时。<a id="a-Bp"></a>诸释种等。<a id="a-Bq"></a>复皆实语。<a id="a-Br"></a>是故请王。<a id="a-Bs"></a>同共出家。</p>
  <p id="aBt">尔时释王婆提唎迦。<a id="a-Bu"></a>告彼释童摩尼娄陀。<a id="a-Bv"></a>作如是言。<a id="a-Bw"></a>若必然者。<a id="a-Bx"></a>且住七年。<a id="a-By"></a>我之家业。<a id="a-Bz"></a>事得了办。<a id="a-C0"></a>办已然后。<a id="a-C1"></a>当得共汝舍家出家。</p>
  <p id="aC2">尔时释童摩尼娄陀。<a id="a-C3"></a>复白释王婆提唎迦。<a id="a-C4"></a>作如是言。<a id="a-C5"></a>婆提唎迦。<a id="a-C6"></a>莫作是语。<a id="a-C7"></a>我今不能待至七岁。<a id="a-C8"></a>所以然者。<a id="a-C9"></a>婆提唎迦。<a id="a-CA"></a>七岁久远。<a id="a-CB"></a>谁知我等其间或有出家障阂。<a id="a-CC"></a>婆提唎迦。<a id="a-CD"></a>复语释童摩尼娄陀。<a id="a-CE"></a>作如是言。<a id="a-CF"></a>摩尼娄陀。<a id="a-CG"></a>汝且待我六年之内。<a id="a-CH"></a>备办家事。<a id="a-CI"></a>然后共汝舍家出家。<a id="a-CJ"></a>摩尼娄陀复白王言。<a id="a-CK"></a>婆提唎迦。<a id="a-CL"></a>汝于今者。<a id="a-CM"></a>莫作是语。<a id="a-CN"></a>我亦不能待至六年。<a id="a-CO"></a>所以者何。<a id="a-CP"></a>六年久远。<a id="a-CQ"></a>谁知我等中间傥有出家障阂。<a id="a-CR"></a>婆提唎迦。<a id="a-CS"></a>复语释童摩尼娄陀。<a id="a-CT"></a>作如是言。<a id="a-CU"></a>摩尼娄陀。<a id="a-CV"></a>若必然者。<a id="a-CW"></a>且听待我于五年内备办家业。<a id="a-CX"></a>乃至四年三年二年。<a id="a-CY"></a>摩尼娄陀。<a id="a-CZ"></a>皆悉不肯。<a id="a-Ca"></a>时王复言。<a id="a-Cb"></a>若必然者。<a id="a-Cc"></a>且待我于一年之内办诸家业。<a id="a-Cd"></a>然后乃当共汝出家。<a id="a-Ce"></a>摩尼娄陀。<a id="a-Cf"></a>犹白王言。<a id="a-Cg"></a>婆提唎迦。<a id="a-Ch"></a>我不能待乃至一年。<a id="a-Ci"></a>所以者何。<a id="a-Cj"></a>一年尚久。<a id="a-Ck"></a>谁知我汝傥有障阂。</p>
  <p id="aCl">尔时释王婆提唎迦复告释童摩尼娄陀。<a id="a-Cm"></a>作如是言。<a id="a-Cn"></a>摩尼娄陀。<a id="a-Co"></a>若必然者。<a id="a-Cp"></a>且当待我于六月内办诸家业。<a id="a-Cq"></a>乃至三月二月一月。<a id="a-Cr"></a>摩尼娄陀。<a id="a-Cs"></a>悉皆不肯。<a id="a-Ct"></a>尔时释王婆提唎迦。<a id="a-Cu"></a>复告释童摩尼娄陀。<a id="a-Cv"></a>作如是言。<a id="a-Cw"></a>摩尼娄陀。<a id="a-Cx"></a>若必然者。<a id="a-Cy"></a>且听待我七日七夜办诸家事。<a id="a-Cz"></a>然后共汝舍家出家。<a id="a-D0"></a>摩尼娄陀。<a id="a-D1"></a>即白释王婆提唎迦。<a id="a-D2"></a>作如是言。<a id="a-D3"></a>善哉善哉。<a id="a-D4"></a>婆提唎迦。<a id="a-D5"></a>任汝意作。<a id="a-D6"></a>我待汝至七日七夜。<a id="a-D7"></a>尔时世尊。<a id="a-D8"></a>住在阿奴弥迦耶聚落。<a id="a-D9"></a>其王于彼七日七夜。<a id="a-DA"></a>营办家事。<a id="a-DB"></a>所谓璎珞以自严身。<a id="a-DC"></a>至于园内。<a id="a-DD"></a>受五欲乐。<a id="a-DE"></a>喻如有人欲至他家。<a id="a-DF"></a>赴大宾会。<a id="a-DG"></a>沐发洗梳。<a id="a-DH"></a>璎珞衣服。<a id="a-DI"></a>庄挍其身。<a id="a-DJ"></a>然后始往至他家内。<a id="a-DK"></a>其彼释王婆提唎迦。<a id="a-DL"></a>欲至园中遨游戏乐。<a id="a-DM"></a>亦复如是。</p>
  <p id="aDN">尔时复有一释童子。<a id="a-DO"></a>名跋涪婆(隋言多眉)。<a id="a-DP"></a>又一释童。<a id="a-DQ"></a>名宫毗罗。<a id="a-DR"></a>又一童子。<a id="a-DS"></a>名难提迦。<a id="a-DT"></a>复有释童。<a id="a-DU"></a>名曰阿难。<a id="a-DV"></a>有释童名提婆达多。<a id="a-DW"></a>亦如前者。<a id="a-DX"></a>庄严其身。<a id="a-DY"></a>皆悉如上。<a id="a-DZ"></a>彼诸童子。<a id="a-Da"></a>相共着诸衣服璎珞。<a id="a-Db"></a>复将一好剃除发师。<a id="a-Dc"></a>严四兵已。<a id="a-Dd"></a>出迦毗罗婆苏都城。<a id="a-De"></a>诣向阿奴弥迦耶聚落。<a id="a-Df"></a>于时释王婆提唎迦。<a id="a-Dg"></a>有物价直。<a id="a-Dh"></a>三百两金。<a id="a-Di"></a>一百两金。<a id="a-Dj"></a>以为衣直。<a id="a-Dk"></a>一百两金。<a id="a-Dl"></a>为璎珞直。<a id="a-Dm"></a>一百两金。<a id="a-Dn"></a>严鞍马直。<a id="a-Do"></a>其彼童子摩尼娄陀。<a id="a-Dp"></a>亦复如是。<a id="a-Dq"></a>诸释童子跋涪婆。<a id="a-Dr"></a>宫毗罗。<a id="a-Ds"></a>难提迦。<a id="a-Dt"></a>阿难陀。<a id="a-Du"></a>提婆达多有如此等。<a id="a-Dv"></a>各各亦有宝物价直。<a id="a-Dw"></a>三百两金。<a id="a-Dx"></a>乃至充用严鞍马直。<a id="a-Dy"></a>彼诸童子宝物价直。<a id="a-Dz"></a>合有二千一百两金。<a id="a-E0"></a>尔时彼辈诸释童子。<a id="a-E1"></a>出迦毗罗婆苏都城。<a id="a-E2"></a>各各下马。<a id="a-E3"></a>解身璎珞。<a id="a-E4"></a>皆投与彼剃除发师。<a id="a-E5"></a>而口各言。<a id="a-E6"></a>此诸璎珞。<a id="a-E7"></a>皆以与汝。<a id="a-E8"></a>为资生本。<a id="a-E9"></a>汝当受用以为活命生业之基。<a id="a-EA"></a>更莫余求。<a id="a-EB"></a>付璎珞已。<a id="a-EC"></a>诣向阿奴弥迦聚落。</p>
  <p id="aED">时剃聚师。<a id="a-EE"></a>作如是念。<a id="a-EF"></a>是诸释种。<a id="a-EG"></a>威猛炽盛。<a id="a-EH"></a>谓言是我将诸童子。<a id="a-EI"></a>逃走东西。<a id="a-EJ"></a>以是因缘。<a id="a-EK"></a>当恐彼来逼切于我。<a id="a-EL"></a>彼诸童子。<a id="a-EM"></a>既吐此物。<a id="a-EN"></a>我云何食。<a id="a-EO"></a>我今不得受此诸宝。<a id="a-EP"></a>彼既如是豪富炽盛。<a id="a-EQ"></a>有大威势。<a id="a-ER"></a>犹舍无量资生财宝王位之事。<a id="a-ES"></a>舍家出家。<a id="a-ET"></a>况我今者何故不从。<a id="a-EU"></a>彼剃发师。<a id="a-EV"></a>作是思已。<a id="a-EW"></a>将彼璎珞财宝之物。<a id="a-EX"></a>悬着树枝。<a id="a-EY"></a>作如是念。<a id="a-EZ"></a>若有见者。<a id="a-Ea"></a>任取此物。<a id="a-Eb"></a>终不为盗。<a id="a-Ec"></a>私自念已。<a id="a-Ed"></a>诣向诸释童子之所。<a id="a-Ee"></a>而彼诸释童子。<a id="a-Ef"></a>遥见剃发师来。<a id="a-Eg"></a>而告之言。<a id="a-Eh"></a>汝今何故不归家也。<a id="a-Ei"></a>时剃发师。<a id="a-Ej"></a>报诸释童。<a id="a-Ek"></a>作如是言。<a id="a-El"></a>诸圣子辈。<a id="a-Em"></a>我今私自作如此念。<a id="a-En"></a>诸释强盛。<a id="a-Eo"></a>有大威德。<a id="a-Ep"></a>有大力势。<a id="a-Eq"></a>谓言我将诸释童子。<a id="a-Er"></a>东西逃走。<a id="a-Es"></a>以是因缘。<a id="a-Et"></a>当恐逼切我之身命。<a id="a-Eu"></a>汝之童子。<a id="a-Ev"></a>既吐此物。<a id="a-Ew"></a>我今云何方欲食之。<a id="a-Ex"></a>如我今者。<a id="a-Ey"></a>不受此物。<a id="a-Ez"></a>何以故。<a id="a-F0"></a>诸释强盛。<a id="a-F1"></a>有大力势。<a id="a-F2"></a>犹故出家。<a id="a-F3"></a>况我今者。<a id="a-F4"></a>而不出家。<a id="a-F5"></a>以此因缘。<a id="a-F6"></a>我不归去。</p>
  <p id="aF7">尔时释种诸童子等。<a id="a-F8"></a>闻彼语已。<a id="a-F9"></a>而语之言。<a id="a-FA"></a>汝今快作如是思惟。<a id="a-FB"></a>作是念已而不还家。<a id="a-FC"></a>所以者何。<a id="a-FD"></a>如汝所言。<a id="a-FE"></a>我诸释种。<a id="a-FF"></a>威严炽盛。<a id="a-FG"></a>必有此语。<a id="a-FH"></a>将我童子逃走不疑。<a id="a-FI"></a>既有此语。<a id="a-FJ"></a>彼定应来逼汝身命。</p>
  <p id="aFK">尔时诸释童子等辈。<a id="a-FL"></a>共剃发师。<a id="a-FM"></a>诣向佛所。<a id="a-FN"></a>到佛所已。<a id="a-FO"></a>顶礼佛足。<a id="a-FP"></a>却坐一面。<a id="a-FQ"></a>而作是言。<a id="a-FR"></a>世尊。<a id="a-FS"></a>今者愿放我等舍家出家。<a id="a-FT"></a>及受具戒。<a id="a-FU"></a>复白佛言。<a id="a-FV"></a>世尊。<a id="a-FW"></a>欲与我等出家。<a id="a-FX"></a>先当度此剃除发师。<a id="a-FY"></a>于前出家。<a id="a-FZ"></a>何以故。<a id="a-Fa"></a>此剃发师。<a id="a-Fb"></a>长夜勤苦。<a id="a-Fc"></a>供承我等。<a id="a-Fd"></a>不曾有失。<a id="a-Fe"></a>是故于先与彼出家。<a id="a-Ff"></a>及受具戒。<a id="a-Fg"></a>彼出家已。<a id="a-Fh"></a>于后方与我等出家。<a id="a-Fi"></a>及受具戒。<a id="a-Fj"></a>故令我等先当礼此剃除发师。<a id="a-Fk"></a>起动迎逆。<a id="a-Fl"></a>合掌恭敬。<a id="a-Fm"></a>示现尊重。<a id="a-Fn"></a>所以者何。<a id="a-Fo"></a>我等诸释。<a id="a-Fp"></a>憍慢贡高。<a id="a-Fq"></a>今因此人。<a id="a-Fr"></a>令我诸释回意舍除憍慢之心。</p>
  <p id="aFs">尔时世尊。<a id="a-Ft"></a>既先度彼剃除发师。<a id="a-Fu"></a>及受具戒。<a id="a-Fv"></a>然后次与婆提唎迦释王出家。<a id="a-Fw"></a>受具足戒。<a id="a-Fx"></a>自余各各次第出家。<a id="a-Fy"></a>及受具戒。<a id="a-Fz"></a>于时阿难提婆达多。<a id="a-G0"></a>二人犹故不得出家。<a id="a-G1"></a>从世尊所。<a id="a-G2"></a>回还至于雪山之下。<a id="a-G3"></a>时彼山下。<a id="a-G4"></a>有一长老姓跋[口*耶]瑟吒。<a id="a-G5"></a>名曰僧伽。<a id="a-G6"></a>其人修行。<a id="a-G7"></a>已住三果。<a id="a-G8"></a>成就四禅。<a id="a-G9"></a>恒常依彼雪山而住。</p>
  <p id="aGA">尔时跋[口*耶]瑟吒僧伽。<a id="a-GB"></a>见阿难等二人来至。<a id="a-GC"></a>逆慰之言。<a id="a-GD"></a>诸释童子。<a id="a-GE"></a>何因来此。<a id="a-GF"></a>时彼二人。<a id="a-GG"></a>而报之言。<a id="a-GH"></a>我等今者乐欲出家故来于此。<a id="a-GI"></a>善哉圣者愿度我等。<a id="a-GJ"></a>令得出家。</p>
  <p id="aGK">尔时跋[口*耶]瑟吒僧伽。<a id="a-GL"></a>不曾观察提婆达多童子之行。<a id="a-GM"></a>不练其智。<a id="a-GN"></a>即令二人舍家出家。<a id="a-GO"></a>及受具戒。<a id="a-GP"></a>长老阿难。<a id="a-GQ"></a>出家未久。<a id="a-GR"></a>在于空闲。<a id="a-GS"></a>坐禅思惟。<a id="a-GT"></a>遂作是念。<a id="a-GU"></a>若优波陀。<a id="a-GV"></a>今必许我至佛所者。<a id="a-GW"></a>我今亦须自见世尊。<a id="a-GX"></a>时彼阿难作是念已。<a id="a-GY"></a>于晨朝时。<a id="a-GZ"></a>从房而出。<a id="a-Ga"></a>往诣向彼跋[口*耶]瑟吒僧伽之所。<a id="a-Gb"></a>顶礼其足。<a id="a-Gc"></a>却住一面。<a id="a-Gd"></a>住一面已。<a id="a-Ge"></a>而白长老跋[口*耶]瑟吒。<a id="a-Gf"></a>作如是言。<a id="a-Gg"></a>婆檀多优波陀。<a id="a-Gh"></a>我今意欲往见于佛听许以不。</p>
  <p id="aGi">尔时跋[口*耶]瑟吒僧伽。<a id="a-Gj"></a>报彼阿难作是言曰。<a id="a-Gk"></a>阿难。<a id="a-Gl"></a>汝今若知时者。<a id="a-Gm"></a>往向佛边到佛边已。<a id="a-Gn"></a>汝当为我顶礼佛足。<a id="a-Go"></a>为我通传问讯世尊。<a id="a-Gp"></a>少病少恼。<a id="a-Gq"></a>身安以不。<a id="a-Gr"></a>起居轻利。<a id="a-Gs"></a>行来化导。<a id="a-Gt"></a>不损德也。<a id="a-Gu"></a>身体气力。<a id="a-Gv"></a>胜常以不。</p>
  <p id="aGw">尔时阿难。<a id="a-Gx"></a>闻优波陀作是语已。<a id="a-Gy"></a>而白之言。<a id="a-Gz"></a>如优波陀。<a id="a-H0"></a>不敢违教。<a id="a-H1"></a>遂即顶礼跋[口*耶]瑟吒僧伽脚足。<a id="a-H2"></a>围绕三匝辞别而去。</p>
 </body>
</html>