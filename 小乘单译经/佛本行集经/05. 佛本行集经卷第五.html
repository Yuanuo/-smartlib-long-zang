<!doctype html>
<html id="z3IBUSLc1" data-ver="1333">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第五</h1>
  <h2 id="a2">贤劫王种品第三之二</h2>
  <p id="a3">诸比丘。<a id="a-4"></a>彼大照耀王有子。<a id="a-5"></a>还名意喜。<a id="a-6"></a>次绍王位。<a id="a-7"></a>如上所说。</p>
  <p id="a8">诸比丘。<a id="a-9"></a>彼意喜王有子。<a id="a-A"></a>名曰善喜。<a id="a-B"></a>次绍王位。<a id="a-C"></a>如上所说。</p>
  <p id="aD">诸比丘。<a id="a-E"></a>彼善喜王有子。<a id="a-F"></a>名曰满足。<a id="a-G"></a>次绍王位。<a id="a-H"></a>如上所说。</p>
  <p id="aI">诸比丘。<a id="a-J"></a>彼满足王有子。<a id="a-K"></a>名大满足。<a id="a-L"></a>次绍王位。<a id="a-M"></a>如上所说。</p>
  <p id="aN">诸比丘。<a id="a-O"></a>彼大满足王有子。<a id="a-P"></a>还名养育。<a id="a-Q"></a>次绍王位。<a id="a-R"></a>如上所说。</p>
  <p id="aS">诸比丘。<a id="a-T"></a>彼养育王有子。<a id="a-U"></a>还名福车。<a id="a-V"></a>次绍王位。<a id="a-W"></a>如上所说。</p>
  <p id="aX">诸比丘。<a id="a-Y"></a>彼福车王有子。<a id="a-Z"></a>名人首领。<a id="a-a"></a>次绍王位。<a id="a-b"></a>如上所说。</p>
  <p id="ac">诸比丘。<a id="a-d"></a>彼人首领王有子。<a id="a-e"></a>名曰火质。<a id="a-f"></a>次绍王位。<a id="a-g"></a>如上所说。</p>
  <p id="ah">诸比丘。<a id="a-i"></a>彼火质王有子。<a id="a-j"></a>名曰光炎。<a id="a-k"></a>次绍王位。<a id="a-l"></a>如上所说。</p>
  <p id="am">诸比丘。<a id="a-n"></a>彼光焰王有子。<a id="a-o"></a>名善譬冠。<a id="a-p"></a>次绍王位。<a id="a-q"></a>如上所说。</p>
  <p id="ar">诸比丘。<a id="a-s"></a>彼善譬冠王有子。<a id="a-t"></a>名曰空冠。<a id="a-u"></a>次绍王位。<a id="a-v"></a>如上所说。</p>
  <p id="aw">诸比丘。<a id="a-x"></a>彼空冠王有子。<a id="a-y"></a>名曰善见。<a id="a-z"></a>次绍王位。<a id="a-10"></a>如上所说。</p>
  <p id="a11">诸比丘。<a id="a-12"></a>彼善见王有子。<a id="a-13"></a>名大善见。<a id="a-14"></a>次绍王位。<a id="a-15"></a>如上所说。</p>
  <p id="a16">诸比丘。<a id="a-17"></a>彼大善见王有子。<a id="a-18"></a>名曰须弥。<a id="a-19"></a>次绍王位。<a id="a-1A"></a>如上所说。</p>
  <p id="a1B">诸比丘。<a id="a-1C"></a>彼须弥王有子。<a id="a-1D"></a>名大须弥。<a id="a-1E"></a>次绍王位。<a id="a-1F"></a>如上所说。</p>
  <p id="a1G">转轮圣王。<a id="a-1H"></a>统四天下海等大地。<a id="a-1I"></a>具足七宝。<a id="a-1J"></a>乃至如法治化人民。<a id="a-1K"></a>诸比丘。<a id="a-1L"></a>如是等王。<a id="a-1M"></a>皆是过去转轮圣王。<a id="a-1N"></a>具足修习无量福业。<a id="a-1O"></a>深种善根。<a id="a-1P"></a>以是果报。<a id="a-1Q"></a>并得食于此四天下一切大地。<a id="a-1R"></a>受诸福乐。<a id="a-1S"></a>寿命难量。<a id="a-1T"></a>不可算计。<a id="a-1U"></a>诸比丘。<a id="a-1V"></a>汝等当知。<a id="a-1W"></a>我今更说彼转轮王。<a id="a-1X"></a>种姓苗裔。<a id="a-1Y"></a>世世相承。<a id="a-1Z"></a>并余小王。<a id="a-1a"></a>子孙继袭。<a id="a-1b"></a>住处名字。<a id="a-1c"></a>次第少多。<a id="a-1d"></a>为汝略说彼等氏族。<a id="a-1e"></a>汝等善听。</p>
  <p id="a1f">诸比丘。<a id="a-1g"></a>大须弥王。<a id="a-1h"></a>治化已来。<a id="a-1i"></a>世世相承。<a id="a-1j"></a>子子孙孙。<a id="a-1k"></a>有一百一小转轮王。<a id="a-1l"></a>悉皆住在褒多那城。<a id="a-1m"></a>治化人民。<a id="a-1n"></a>受于福乐。<a id="a-1o"></a>彼诸王内。<a id="a-1p"></a>最后一王。<a id="a-1q"></a>名师子乘。<a id="a-1r"></a>师子乘王。<a id="a-1s"></a>世世相承。<a id="a-1t"></a>子子孙孙。<a id="a-1u"></a>有六十一小转轮王。<a id="a-1v"></a>悉皆住在波罗奈城。<a id="a-1w"></a>治化人民。<a id="a-1x"></a>受于福乐。</p>
  <p id="a1y">彼诸王内。<a id="a-1z"></a>最后一王。<a id="a-20"></a>名曰女乘。<a id="a-21"></a>彼女乘王。<a id="a-22"></a>世世相承。<a id="a-23"></a>子子孙孙。<a id="a-24"></a>有五十六小转轮王。<a id="a-25"></a>悉皆住在阿踰阇城。<a id="a-26"></a>治化人民。<a id="a-27"></a>受于福乐。</p>
  <p id="a28">彼诸王内。<a id="a-29"></a>最后一王。<a id="a-2A"></a>名严炽生。<a id="a-2B"></a>严炽生王。<a id="a-2C"></a>世世相承。<a id="a-2D"></a>子子孙孙。<a id="a-2E"></a>合有一千小转轮王。<a id="a-2F"></a>皆悉住在迦毗梨耶城。<a id="a-2G"></a>治化人民。<a id="a-2H"></a>受于福乐。</p>
  <p id="a2I">彼诸王内。<a id="a-2J"></a>最后一王。<a id="a-2K"></a>名曰梵德。<a id="a-2L"></a>彼梵德王。<a id="a-2M"></a>世世相承。<a id="a-2N"></a>子子孙孙。<a id="a-2O"></a>有二十五小转轮王。<a id="a-2P"></a>皆悉住在阿私帝那富罗城。<a id="a-2Q"></a>治化人民。<a id="a-2R"></a>受于福乐。</p>
  <p id="a2S">彼诸王内。<a id="a-2T"></a>最后一王。<a id="a-2U"></a>名为象将。<a id="a-2V"></a>彼象将王。<a id="a-2W"></a>世世相承。<a id="a-2X"></a>子子孙孙。<a id="a-2Y"></a>有二十五小转轮王。<a id="a-2Z"></a>皆悉住在德叉尸罗城。<a id="a-2a"></a>治化人民。<a id="a-2b"></a>受于福乐。</p>
  <p id="a2c">彼诸王内。<a id="a-2d"></a>最后一王。<a id="a-2e"></a>号名为护。<a id="a-2f"></a>而彼护王。<a id="a-2g"></a>世世相承。<a id="a-2h"></a>子子孙孙。<a id="a-2i"></a>一千二百小转轮王。<a id="a-2j"></a>皆悉住在奢耶那城。<a id="a-2k"></a>治化人民。<a id="a-2l"></a>受于福乐。</p>
  <p id="a2m">彼诸王内。<a id="a-2n"></a>最后一王。<a id="a-2o"></a>名能降伏。<a id="a-2p"></a>能降伏王。<a id="a-2q"></a>世世相承。<a id="a-2r"></a>子子孙孙。<a id="a-2s"></a>合有九十小转轮王。<a id="a-2t"></a>皆悉住在迦那鸠阇城。<a id="a-2u"></a>治化人民。<a id="a-2v"></a>受于福乐。</p>
  <p id="a2w">彼诸王内。<a id="a-2x"></a>最后一王。<a id="a-2y"></a>名为胜将。<a id="a-2z"></a>彼胜将王。<a id="a-30"></a>世世相承。<a id="a-31"></a>子子孙孙。<a id="a-32"></a>二千五百小转轮王。<a id="a-33"></a>皆悉住在于瞻波城。<a id="a-34"></a>治化人民。<a id="a-35"></a>受于福乐。</p>
  <p id="a36">彼诸王内。<a id="a-37"></a>最后一王。<a id="a-38"></a>名曰龙天。<a id="a-39"></a>彼龙天王。<a id="a-3A"></a>世世相承。<a id="a-3B"></a>子子孙孙。<a id="a-3C"></a>有二十五小转轮王。<a id="a-3D"></a>皆悉住在于王舍城。<a id="a-3E"></a>治化人民。<a id="a-3F"></a>受于福乐。</p>
  <p id="a3G">彼诸王内。<a id="a-3H"></a>最后一王。<a id="a-3I"></a>名为作阇。<a id="a-3J"></a>彼作阇王。<a id="a-3K"></a>世世相承。<a id="a-3L"></a>子子孙孙。<a id="a-3M"></a>有二十五小转轮王。<a id="a-3N"></a>皆悉住在拘尸那竭城。<a id="a-3O"></a>治化人民。<a id="a-3P"></a>受于福乐。</p>
  <p id="a3Q">彼诸王内。<a id="a-3R"></a>最后一王。<a id="a-3S"></a>名大自在天。<a id="a-3T"></a>彼大自在天王。<a id="a-3U"></a>世世相承。<a id="a-3V"></a>子子孙孙。<a id="a-3W"></a>有二十五小转轮王。<a id="a-3X"></a>悉皆住在庵婆罗劫波城。<a id="a-3Y"></a>治化人民。<a id="a-3Z"></a>受于福乐。</p>
  <p id="a3a">彼诸王内。<a id="a-3b"></a>最后一王。<a id="a-3c"></a>还名大自在天。<a id="a-3d"></a>彼大自在天王世世相承。<a id="a-3e"></a>子子孙孙。<a id="a-3f"></a>有二十五小转轮王。<a id="a-3g"></a>悉皆住在檀多富罗城。<a id="a-3h"></a>治化人民。<a id="a-3i"></a>受于福乐。</p>
  <p id="a3j">彼诸王内。<a id="a-3k"></a>最后一王。<a id="a-3l"></a>名曰善意。<a id="a-3m"></a>彼善意王。<a id="a-3n"></a>世世相承。<a id="a-3o"></a>子子孙孙。<a id="a-3p"></a>有二十五小转轮王。<a id="a-3q"></a>悉皆住在多摩婆颇梨多城。<a id="a-3r"></a>治化人民。<a id="a-3s"></a>受于福乐。</p>
  <p id="a3t">彼诸王内。<a id="a-3u"></a>最后一王。<a id="a-3v"></a>名无忧鬘。<a id="a-3w"></a>彼无忧鬘王世世相承。<a id="a-3x"></a>子子孙孙。<a id="a-3y"></a>八万四千小转轮王。<a id="a-3z"></a>皆悉住在寐(亡私反)洟(他梨反)罗城。<a id="a-40"></a>治化人民。<a id="a-41"></a>受于福乐。</p>
  <p id="a42">彼诸王内。<a id="a-43"></a>最后一王。<a id="a-44"></a>名毗纽天。<a id="a-45"></a>彼毗纽天王。<a id="a-46"></a>世世相承。<a id="a-47"></a>子子孙孙。<a id="a-48"></a>一百一王。<a id="a-49"></a>皆悉住在毗褒多那城。<a id="a-4A"></a>治化人民。<a id="a-4B"></a>受于福乐。</p>
  <p id="a4C">彼诸王内。<a id="a-4D"></a>最后一王。<a id="a-4E"></a>还名大自在天。<a id="a-4F"></a>彼大自在天王。<a id="a-4G"></a>世世相承。<a id="a-4H"></a>子子孙孙。<a id="a-4I"></a>合有八万四千诸王。<a id="a-4J"></a>还在于彼寐(亡私反)洟(他梨反)罗城治化人民。<a id="a-4K"></a>受于福乐。</p>
  <p id="a4L">彼诸王内。<a id="a-4M"></a>最后一王。<a id="a-4N"></a>名曰鱼王。<a id="a-4O"></a>比丘。<a id="a-4P"></a>当知诸如是等小转轮王。<a id="a-4Q"></a>悉有福德。<a id="a-4R"></a>皆种善根。<a id="a-4S"></a>具足受于世间福报。<a id="a-4T"></a>无与等者。<a id="a-4U"></a>其化所被。<a id="a-4V"></a>大地及海一切诸山。<a id="a-4W"></a>悉皆统摄。<a id="a-4X"></a>诸比丘。<a id="a-4Y"></a>彼转轮王。<a id="a-4Z"></a>各各皆有粟散诸王。<a id="a-4a"></a>我今说之。</p>
  <p id="a4b">诸比丘。<a id="a-4c"></a>鱼王有子。<a id="a-4d"></a>名曰真生。<a id="a-4e"></a>彼真生王父祖已来。<a id="a-4f"></a>修习善根。<a id="a-4g"></a>得绍继王。<a id="a-4h"></a>福报尽故。<a id="a-4i"></a>便失王位。<a id="a-4j"></a>时人见彼王化失道无有福德。<a id="a-4k"></a>共相谓言。<a id="a-4l"></a>此王人中最好贫劣。<a id="a-4m"></a>人中单薄。<a id="a-4n"></a>人中可愍。<a id="a-4o"></a>人中可掘。<a id="a-4p"></a>是故世人。<a id="a-4q"></a>皆号之为可掘之王。<a id="a-4r"></a>掘王有子。<a id="a-4s"></a>名为平等行王。<a id="a-4t"></a>平等行王子名闇火。<a id="a-4u"></a>闇火王子。<a id="a-4v"></a>名为焰炽。<a id="a-4w"></a>焰炽王子。<a id="a-4x"></a>名为善譬。<a id="a-4y"></a>善譬王子。<a id="a-4z"></a>名为虚空。<a id="a-50"></a>虚空王子。<a id="a-51"></a>名为戒行。<a id="a-52"></a>戒行王子。<a id="a-53"></a>名为无忧。<a id="a-54"></a>无忧王子。<a id="a-55"></a>名为离忧。<a id="a-56"></a>离忧王子。<a id="a-57"></a>名为除忧。<a id="a-58"></a>除忧王子。<a id="a-59"></a>名为胜将。<a id="a-5A"></a>胜将王子。<a id="a-5B"></a>名为大将。<a id="a-5C"></a>大将王子。<a id="a-5D"></a>名为胎生。<a id="a-5E"></a>胎生王子。<a id="a-5F"></a>名为明星。<a id="a-5G"></a>明星王子。<a id="a-5H"></a>名为方主。<a id="a-5I"></a>方主王子。<a id="a-5J"></a>号名为尘。<a id="a-5K"></a>彼尘王子。<a id="a-5L"></a>名为善意。<a id="a-5M"></a>善意王子。<a id="a-5N"></a>名为善住。<a id="a-5O"></a>善住王子。<a id="a-5P"></a>名为欢喜。<a id="a-5Q"></a>欢喜王子。<a id="a-5R"></a>名为大力。<a id="a-5S"></a>大力王子。<a id="a-5T"></a>名为大光。<a id="a-5U"></a>大光王子。<a id="a-5V"></a>名大名称。<a id="a-5W"></a>大名称王子。<a id="a-5X"></a>名为十车。<a id="a-5Y"></a>十车王子。<a id="a-5Z"></a>名二十车。<a id="a-5a"></a>二十车王子。<a id="a-5b"></a>名为妙车。<a id="a-5c"></a>妙车王子。<a id="a-5d"></a>名为步车。<a id="a-5e"></a>步车王子。<a id="a-5f"></a>名为十弓。<a id="a-5g"></a>十弓王子。<a id="a-5h"></a>名为百弓。<a id="a-5i"></a>百弓王子。<a id="a-5j"></a>名二十弓。<a id="a-5k"></a>二十弓王子。<a id="a-5l"></a>名妙色弓。<a id="a-5m"></a>妙色弓王子。<a id="a-5n"></a>名为罪弓。<a id="a-5o"></a>罪弓王子。<a id="a-5p"></a>名为海将。<a id="a-5q"></a>海将王子。<a id="a-5r"></a>名为难胜。<a id="a-5s"></a>难胜王子。<a id="a-5t"></a>名为茅草。<a id="a-5u"></a>茅草王子。<a id="a-5v"></a>名大茅草。<a id="a-5w"></a>大茅草王。<a id="a-5x"></a>世世相承。<a id="a-5y"></a>子子孙孙。<a id="a-5z"></a>苗裔合有一百八王。<a id="a-60"></a>还住在彼褒多那城。<a id="a-61"></a>治化人民。<a id="a-62"></a>受于福乐。</p>
  <p id="a63">彼一百八。<a id="a-64"></a>最在后王大茅草者。<a id="a-65"></a>其王无子。<a id="a-66"></a>作如是念。<a id="a-67"></a>上世已来。<a id="a-68"></a>我之种姓。<a id="a-69"></a>粟散诸王。<a id="a-6A"></a>见自头须。<a id="a-6B"></a>生白发时。<a id="a-6C"></a>各以诸子。<a id="a-6D"></a>灌顶为王。<a id="a-6E"></a>别取胜上最好一州。<a id="a-6F"></a>以用布施。<a id="a-6G"></a>剃除须发。<a id="a-6H"></a>舍于王位。<a id="a-6I"></a>出家修道。<a id="a-6J"></a>我今无儿当以谁继嗣我王后。<a id="a-6K"></a>谁堪增长我之种姓。<a id="a-6L"></a>或复我今断诸王种。<a id="a-6M"></a>复生此念。<a id="a-6N"></a>我今若不出家修道。<a id="a-6O"></a>则断一切诸贤圣种。<a id="a-6P"></a>思惟是已。<a id="a-6Q"></a>时大茅草。<a id="a-6R"></a>即以王位。<a id="a-6S"></a>付诸大臣。<a id="a-6T"></a>大众围绕。<a id="a-6U"></a>送王出城。<a id="a-6V"></a>剃除须发。<a id="a-6W"></a>服出家衣。<a id="a-6X"></a>王出家已。<a id="a-6Y"></a>持戒清净。<a id="a-6Z"></a>专心勇猛。<a id="a-6a"></a>成就四禅。<a id="a-6b"></a>具足五通。<a id="a-6c"></a>得成王仙。<a id="a-6d"></a>寿命极长。<a id="a-6e"></a>至年衰老。<a id="a-6f"></a>肉消背曲。<a id="a-6g"></a>虽复柱杖。<a id="a-6h"></a>不能远行。<a id="a-6i"></a>时彼王仙。<a id="a-6j"></a>诸弟子等。<a id="a-6k"></a>欲往东西。<a id="a-6l"></a>求觅饮食。<a id="a-6m"></a>取好软草。<a id="a-6n"></a>安置笼里。<a id="a-6o"></a>用盛王仙。<a id="a-6p"></a>悬树枝上。<a id="a-6q"></a>何以故。<a id="a-6r"></a>畏诸虫兽来触王仙。<a id="a-6s"></a>时诸弟子。<a id="a-6t"></a>乞食去后。<a id="a-6u"></a>有一猎师。<a id="a-6v"></a>游行山野。<a id="a-6w"></a>遥见王仙。<a id="a-6x"></a>谓是白鸟。<a id="a-6y"></a>遂即射之。<a id="a-6z"></a>时彼王仙。<a id="a-70"></a>既被射已。<a id="a-71"></a>有两渧血出堕于地。<a id="a-72"></a>即便命终。<a id="a-73"></a>彼诸弟子。<a id="a-74"></a>乞食来还。<a id="a-75"></a>见彼王仙被射命终。<a id="a-76"></a>复见有血两渧在地。<a id="a-77"></a>即下彼笼。<a id="a-78"></a>将王置地。<a id="a-79"></a>集聚柴木。<a id="a-7A"></a>焚烧王尸。<a id="a-7B"></a>收骨为塔。<a id="a-7C"></a>复将种种杂妙香华。<a id="a-7D"></a>供养彼塔。<a id="a-7E"></a>尊重赞叹。<a id="a-7F"></a>承事毕了。<a id="a-7G"></a>尔时彼地有两渧血。<a id="a-7H"></a>即便生出二甘蔗。<a id="a-7I"></a>芽渐渐高大。<a id="a-7J"></a>至时蔗熟。<a id="a-7K"></a>日炙开剖。<a id="a-7L"></a>其一茎蔗。<a id="a-7M"></a>出一童子。<a id="a-7N"></a>更一茎蔗。<a id="a-7O"></a>出一童女。<a id="a-7P"></a>端政可喜。<a id="a-7Q"></a>世无有双。<a id="a-7R"></a>时诸弟子。<a id="a-7S"></a>心念王仙在世之时。<a id="a-7T"></a>不生儿子。<a id="a-7U"></a>今此两童。<a id="a-7V"></a>是王仙种。<a id="a-7W"></a>养护看视。<a id="a-7X"></a>报诸臣知。<a id="a-7Y"></a>时诸大臣。<a id="a-7Z"></a>闻已欢喜。<a id="a-7a"></a>往至彼林。<a id="a-7b"></a>迎二童子。<a id="a-7c"></a>将还入宫。<a id="a-7d"></a>召唤解相大婆罗门。<a id="a-7e"></a>教令占相并遣作名。<a id="a-7f"></a>彼相师言。<a id="a-7g"></a>此童子者。<a id="a-7h"></a>既是日炙熟甘蔗。<a id="a-7i"></a>开而出生故。<a id="a-7j"></a>一名善生。<a id="a-7k"></a>又以其从甘蔗出故。<a id="a-7l"></a>第二复名甘蔗生。<a id="a-7m"></a>又以日炙甘蔗出故。<a id="a-7n"></a>亦名日种。<a id="a-7o"></a>彼女因缘一种无异故。<a id="a-7p"></a>名善贤。<a id="a-7q"></a>复名水波。<a id="a-7r"></a>时彼诸臣取甘蔗种所生童子。<a id="a-7s"></a>幼少年时。<a id="a-7t"></a>即灌其顶。<a id="a-7u"></a>立以为王。<a id="a-7v"></a>其善贤女。<a id="a-7w"></a>至年长大。<a id="a-7x"></a>堪能伏事。<a id="a-7y"></a>即拜为王第一之妃。</p>
  <p id="a7z">时甘蔗王。<a id="a-80"></a>有第二妃。<a id="a-81"></a>绝妙端政。<a id="a-82"></a>生于四子。<a id="a-83"></a>一名炬面。<a id="a-84"></a>二名金色。<a id="a-85"></a>三名象众。<a id="a-86"></a>四名别成。<a id="a-87"></a>其善贤妃。<a id="a-88"></a>唯生一子。<a id="a-89"></a>名为长寿。<a id="a-8A"></a>端政可喜。<a id="a-8B"></a>世间少双。<a id="a-8C"></a>然其骨相。<a id="a-8D"></a>不堪作王。<a id="a-8E"></a>时善贤妃。<a id="a-8F"></a>如是思惟。<a id="a-8G"></a>甘蔗种王。<a id="a-8H"></a>有此四子。<a id="a-8I"></a>炬面等辈。<a id="a-8J"></a>兄弟群强。<a id="a-8K"></a>我今唯有此之一子。<a id="a-8L"></a>虽极端正世无有双。<a id="a-8M"></a>然其相分。<a id="a-8N"></a>不堪为主。<a id="a-8O"></a>作何方便。<a id="a-8P"></a>令我此子得绍王位。<a id="a-8Q"></a>复作此念。<a id="a-8R"></a>是甘蔗王。<a id="a-8S"></a>今于我边。<a id="a-8T"></a>无量敬爱。<a id="a-8U"></a>深心染着。<a id="a-8V"></a>纵情荡意。<a id="a-8W"></a>我今可更穷极妇人庄饰之法。<a id="a-8X"></a>所谓净洁摩拭身体。<a id="a-8Y"></a>香汤沐浴。<a id="a-8Z"></a>使气芬芳。<a id="a-8a"></a>发涂泽兰。<a id="a-8b"></a>面着脂粉。<a id="a-8c"></a>花鬘璎珞。<a id="a-8d"></a>种种庄严。<a id="a-8e"></a>令甘蔗王心于我边重生耽湎爱恋娱乐。<a id="a-8f"></a>若得如心。<a id="a-8g"></a>我于屏处。<a id="a-8h"></a>当乞求愿。<a id="a-8i"></a>思惟是已。<a id="a-8j"></a>如上所说。<a id="a-8k"></a>庄严自身。<a id="a-8l"></a>令极殊绝。<a id="a-8m"></a>至于王边。<a id="a-8n"></a>王见妃来。<a id="a-8o"></a>生重爱敬。<a id="a-8p"></a>纵逸其心。<a id="a-8q"></a>妃见王生如是心已。<a id="a-8r"></a>二人眠卧。<a id="a-8s"></a>妃白王言。<a id="a-8t"></a>大王当知我今从王。<a id="a-8u"></a>乞求一愿。<a id="a-8v"></a>愿王与我。<a id="a-8w"></a>王言。<a id="a-8x"></a>大妃。<a id="a-8y"></a>随意不逆。<a id="a-8z"></a>从心所欲。<a id="a-90"></a>我当与妃。<a id="a-91"></a>时妃复更重咨王言。<a id="a-92"></a>大王自在若与我愿。<a id="a-93"></a>不得变悔。<a id="a-94"></a>若变悔者。<a id="a-95"></a>我不须此。<a id="a-96"></a>王语妃言。<a id="a-97"></a>我一与妃心之所愿。<a id="a-98"></a>后若悔者。<a id="a-99"></a>当令我头破作七分。<a id="a-9A"></a>妃言。<a id="a-9B"></a>大王。<a id="a-9C"></a>王之四子。<a id="a-9D"></a>炬面等辈。<a id="a-9E"></a>愿摈出国。<a id="a-9F"></a>遣我生子长寿为王。<a id="a-9G"></a>时甘蔗王。<a id="a-9H"></a>即语妃言。<a id="a-9I"></a>我此四子。<a id="a-9J"></a>无有过失。<a id="a-9K"></a>不横求财。<a id="a-9L"></a>无有罪患。<a id="a-9M"></a>岂可无辜抂得驱遣远摈他土。<a id="a-9N"></a>于我治化国境之内。<a id="a-9O"></a>有何非祥不听其住。<a id="a-9P"></a>妃又白言。<a id="a-9Q"></a>王已先誓语。<a id="a-9R"></a>若悔者头破七分。<a id="a-9S"></a>王告妃言。<a id="a-9T"></a>我如前言与妃所愿。<a id="a-9U"></a>妃若知时。<a id="a-9V"></a>任随妃意。<a id="a-9W"></a>时甘蔗王。<a id="a-9X"></a>过此夜后。<a id="a-9Y"></a>至明清旦。<a id="a-9Z"></a>集聚四子。<a id="a-9a"></a>而告敕言。<a id="a-9b"></a>汝四童子。<a id="a-9c"></a>今可出去我治化内。<a id="a-9d"></a>不得居住。<a id="a-9e"></a>远向他国。</p>
  <p id="a9f">时四童子。<a id="a-9g"></a>胡跪合掌。<a id="a-9h"></a>白父王言。<a id="a-9i"></a>大王。<a id="a-9j"></a>当知我等四人。<a id="a-9k"></a>无有罪恶。<a id="a-9l"></a>无诸过咎。<a id="a-9m"></a>不作非法取他钱财。<a id="a-9n"></a>又复不造其余恶业。<a id="a-9o"></a>云何父王。<a id="a-9p"></a>忽然摈我。<a id="a-9q"></a>出于国界。<a id="a-9r"></a>王敕子言。<a id="a-9s"></a>我知汝等实无过失。<a id="a-9t"></a>不横取财。<a id="a-9u"></a>如上所说。<a id="a-9v"></a>此非我意。<a id="a-9w"></a>驱摈于汝。<a id="a-9x"></a>此是善贤大妃之意。<a id="a-9y"></a>彼妃乞愿。<a id="a-9z"></a>我不违彼。<a id="a-A0"></a>令汝出国。<a id="a-A1"></a>时四王子所生之母。<a id="a-A2"></a>闻甘蔗王。<a id="a-A3"></a>欲摈其子。<a id="a-A4"></a>令出国界。<a id="a-A5"></a>闻已速疾往至王所。<a id="a-A6"></a>至王所已。<a id="a-A7"></a>白言大王。<a id="a-A8"></a>闻王欲逐我之四子。<a id="a-A9"></a>令出国界。<a id="a-AA"></a>为实尔不。<a id="a-AB"></a>王言实。<a id="a-AC"></a>遣诸妃各复白于王言。<a id="a-AD"></a>善哉。<a id="a-AE"></a>大王。<a id="a-AF"></a>我等各求乞随儿去。</p>
  <p id="aAG">王报诸妃。<a id="a-AH"></a>随汝意去。<a id="a-AI"></a>时诸妃妹。<a id="a-AJ"></a>复白王言。<a id="a-AK"></a>我姊[外*男]甥。<a id="a-AL"></a>今既出国。<a id="a-AM"></a>我亦乞去。<a id="a-AN"></a>王各报言。<a id="a-AO"></a>任随汝意。<a id="a-AP"></a>时诸大臣公卿辅相。<a id="a-AQ"></a>亦白王言。<a id="a-AR"></a>王今斥遣此四王子。<a id="a-AS"></a>令出国者。<a id="a-AT"></a>我等诸臣。<a id="a-AU"></a>亦求随去。<a id="a-AV"></a>王言任意。<a id="a-AW"></a>时王典当诸象马臣。<a id="a-AX"></a>亦求随从。<a id="a-AY"></a>王言随意。<a id="a-AZ"></a>复有弓将弩将狱将诸典当羊畜牧等。<a id="a-Aa"></a>将诸臣之子。<a id="a-Ab"></a>又复诸余主藏兵将游军壮士善射之将。<a id="a-Ac"></a>奴婢仆使。<a id="a-Ad"></a>及其子等。<a id="a-Ae"></a>闻甘蔗王欲逐四子。<a id="a-Af"></a>令出国界。<a id="a-Ag"></a>俱白王言。<a id="a-Ah"></a>我等并求随从王子东西而去。<a id="a-Ai"></a>王言。<a id="a-Aj"></a>随意。<a id="a-Ak"></a>又复国内竹匠。<a id="a-Al"></a>皮匠。<a id="a-Am"></a>瓦师。<a id="a-An"></a>塼师。<a id="a-Ao"></a>造屋木师。<a id="a-Ap"></a>造酒食师。<a id="a-Aq"></a>剃须发师。<a id="a-Ar"></a>染洗衣师。<a id="a-As"></a>屠儿。<a id="a-At"></a>按摩。<a id="a-Au"></a>治病。<a id="a-Av"></a>合药。<a id="a-Aw"></a>钓鱼等师。<a id="a-Ax"></a>闻王欲驱四子出国。<a id="a-Ay"></a>审如是不。<a id="a-Az"></a>王言。<a id="a-B0"></a>实尔。<a id="a-B1"></a>我等求去。<a id="a-B2"></a>王言。<a id="a-B3"></a>随意。<a id="a-B4"></a>时甘蔗王。<a id="a-B5"></a>敕诸王子。<a id="a-B6"></a>作如是言。<a id="a-B7"></a>汝等王子。<a id="a-B8"></a>从今已去。<a id="a-B9"></a>若欲婚姻。<a id="a-BA"></a>不得余处取他外族。<a id="a-BB"></a>还于自家姓内而取。<a id="a-BC"></a>莫令甘蔗种姓断绝。<a id="a-BD"></a>时诸王子。<a id="a-BE"></a>白父王言。<a id="a-BF"></a>如大王敕。<a id="a-BG"></a>彼诸王子。<a id="a-BH"></a>受父教已。<a id="a-BI"></a>各各自将所生之母。<a id="a-BJ"></a>并姨姊妹奴婢资财诸[馬*犬]乘等。<a id="a-BK"></a>即向北方到雪山下。<a id="a-BL"></a>经少时住。<a id="a-BM"></a>有一大河。<a id="a-BN"></a>名婆耆罗洟。<a id="a-BO"></a>渡于彼河。<a id="a-BP"></a>上雪山顶。<a id="a-BQ"></a>游涉久停。<a id="a-BR"></a>时四王子。<a id="a-BS"></a>在彼山顶。<a id="a-BT"></a>射猎捕诸禽兽而食。<a id="a-BU"></a>渐渐前行。<a id="a-BV"></a>至山南面。<a id="a-BW"></a>见川宽平无诸坑坎堆阜陵谷丘壑沟渠荆棘尘埃及沙砾等。<a id="a-BX"></a>其地唯生软细青草。<a id="a-BY"></a>清净可爱。<a id="a-BZ"></a>树林花果。<a id="a-Ba"></a>蔚茂敷荣。<a id="a-Bb"></a>犹如黑云。<a id="a-Bc"></a>光泽儵铄。<a id="a-Bd"></a>林木遍满。<a id="a-Be"></a>其间少空。<a id="a-Bf"></a>所谓娑罗树。<a id="a-Bg"></a>多罗树。<a id="a-Bh"></a>那多摩罗树。<a id="a-Bi"></a>阿说他树。<a id="a-Bj"></a>尼拘陀树。<a id="a-Bk"></a>优昙婆罗树。<a id="a-Bl"></a>千年枣树。<a id="a-Bm"></a>迦梨罗树等。<a id="a-Bn"></a>垂诸枝柯。<a id="a-Bo"></a>各相荫映。<a id="a-Bp"></a>又有种种诸杂妙花。<a id="a-Bq"></a>所谓阿提目多华。<a id="a-Br"></a>瞻波华。<a id="a-Bs"></a>阿输迦华。<a id="a-Bt"></a>波多罗花。<a id="a-Bu"></a>婆利师迦华。<a id="a-Bv"></a>拘兰那华。<a id="a-Bw"></a>拘毗陀罗花。<a id="a-Bx"></a>檀奴沙迦梨迦花。<a id="a-By"></a>目真邻陀华。<a id="a-Bz"></a>苏摩那等。<a id="a-C0"></a>一切诸华。<a id="a-C1"></a>或有已开。<a id="a-C2"></a>或有未开。<a id="a-C3"></a>或初欲开。<a id="a-C4"></a>或开已落。<a id="a-C5"></a>复有无量众杂果树。<a id="a-C6"></a>所谓庵婆罗果。<a id="a-C7"></a>阎浮果。<a id="a-C8"></a>陵拘阇果。<a id="a-C9"></a>波那婆果。<a id="a-CA"></a>镇头迦果。<a id="a-CB"></a>呵梨勒果。<a id="a-CC"></a>毗醯勒果。<a id="a-CD"></a>阿摩勒等。<a id="a-CE"></a>种种诸果。<a id="a-CF"></a>或始结子。<a id="a-CG"></a>或子欲熟。<a id="a-CH"></a>或子已熟。<a id="a-CI"></a>堪可食啖。</p>
  <p id="aCJ">复有无量诸杂野兽。<a id="a-CK"></a>所谓伊泥耶兽。<a id="a-CL"></a>獐鹿水牛那罗迦兽。<a id="a-CM"></a>野牛白象。<a id="a-CN"></a>及师子等。<a id="a-CO"></a>复有无量种种飞鸟。<a id="a-CP"></a>所谓鹦鹉。<a id="a-CQ"></a>及拘翅罗。<a id="a-CR"></a>鸲鹆孔雀。<a id="a-CS"></a>迦陵频伽。<a id="a-CT"></a>命命鵁鶄。<a id="a-CU"></a>山鸡白鹤。<a id="a-CV"></a>遮摩迦鸟。<a id="a-CW"></a>及兰摩等。<a id="a-CX"></a>一切杂鸟。<a id="a-CY"></a>复有无量诸水。<a id="a-CZ"></a>陂池其池。<a id="a-Ca"></a>各有种种杂花。<a id="a-Cb"></a>所谓优钵罗华。<a id="a-Cc"></a>波头摩花。<a id="a-Cd"></a>拘勿头华。<a id="a-Ce"></a>分陀利华。<a id="a-Cf"></a>悉满诸池池岸四边。<a id="a-Cg"></a>复有诸华。<a id="a-Ch"></a>垂覆池上。<a id="a-Ci"></a>其水清净。<a id="a-Cj"></a>无有浊秽。<a id="a-Ck"></a>堪然弥满。<a id="a-Cl"></a>不深不浅。<a id="a-Cm"></a>易度易行。<a id="a-Cn"></a>周匝四边。<a id="a-Co"></a>种种诸树。<a id="a-Cp"></a>池内复有种种诸虫。<a id="a-Cq"></a>所谓鱼鳖鼋鼍龟鳌螺蜂。<a id="a-Cr"></a>一切水性。<a id="a-Cs"></a>复有小鸟。<a id="a-Ct"></a>所谓凫雁鹅鸭白鹭鸬鹚及鸳鸯等。<a id="a-Cu"></a>一切诸鸟。<a id="a-Cv"></a>然其彼处。<a id="a-Cw"></a>旧有一仙。<a id="a-Cx"></a>在中居止。<a id="a-Cy"></a>名迦毗罗。<a id="a-Cz"></a>彼诸王子。<a id="a-D0"></a>见是处已。<a id="a-D1"></a>共相谓言。<a id="a-D2"></a>可于此间造城治化。</p>
  <p id="aD3">尔时王子。<a id="a-D4"></a>既安住已。<a id="a-D5"></a>忆父王语。<a id="a-D6"></a>于自姓中。<a id="a-D7"></a>求觅婚姻。<a id="a-D8"></a>不能得妇。<a id="a-D9"></a>各纳姨母及其姊妹。<a id="a-DA"></a>共为夫妻。<a id="a-DB"></a>依于妇礼。<a id="a-DC"></a>一欲随从父王教令。<a id="a-DD"></a>二恐释种杂乱相生。<a id="a-DE"></a>尔时日种甘蔗之王。<a id="a-DF"></a>召一国师大婆罗门。<a id="a-DG"></a>来谓之言。<a id="a-DH"></a>大婆罗门。<a id="a-DI"></a>我四王子。<a id="a-DJ"></a>今在何处。<a id="a-DK"></a>国师答言。<a id="a-DL"></a>大王。<a id="a-DM"></a>当知王之四子。<a id="a-DN"></a>已各自将姨母姊妹[馬*犬]乘人物。<a id="a-DO"></a>远出国外。<a id="a-DP"></a>向于北方。<a id="a-DQ"></a>乃至已生端政男女。<a id="a-DR"></a>时甘蔗王。<a id="a-DS"></a>为自所爱诸王子故。<a id="a-DT"></a>心思欲见。<a id="a-DU"></a>意情欢喜。<a id="a-DV"></a>而发是言。<a id="a-DW"></a>彼诸王子。<a id="a-DX"></a>能立国计。<a id="a-DY"></a>大好治化。<a id="a-DZ"></a>彼等王子。<a id="a-Da"></a>是故立姓。<a id="a-Db"></a>称为释迦。<a id="a-Dc"></a>以释迦住大树蓊蔚枝条之下。<a id="a-Dd"></a>是故名为奢夷耆耶。<a id="a-De"></a>以其本于迦毗罗仙处所住故。<a id="a-Df"></a>因城立名。<a id="a-Dg"></a>故名迦毗罗婆苏都。<a id="a-Dh"></a>时甘蔗。<a id="a-Di"></a>王三子没后。<a id="a-Dj"></a>唯一子在名尼拘罗(隋言别成)。<a id="a-Dk"></a>为王住在迦毗罗城。<a id="a-Dl"></a>治化人民。<a id="a-Dm"></a>受于福乐。<a id="a-Dn"></a>其尼拘罗王。<a id="a-Do"></a>生于一子。<a id="a-Dp"></a>名曰拘卢。<a id="a-Dq"></a>还在父王迦毗罗城。<a id="a-Dr"></a>治化而住。<a id="a-Ds"></a>其拘卢王。<a id="a-Dt"></a>复生一子。<a id="a-Du"></a>名瞿拘卢。<a id="a-Dv"></a>亦在父城。<a id="a-Dw"></a>为王治化。<a id="a-Dx"></a>其瞿拘卢王。<a id="a-Dy"></a>复生一子。<a id="a-Dz"></a>名师子颊。<a id="a-E0"></a>还在父城。<a id="a-E1"></a>治化人民。<a id="a-E2"></a>师子颊王。<a id="a-E3"></a>生于四子。<a id="a-E4"></a>第一名曰阅头檀王(隋言净饭)。<a id="a-E5"></a>第二名为输拘卢檀那(隋言白饭)。<a id="a-E6"></a>第三名为途卢檀那(隋言斛饭)。<a id="a-E7"></a>第四名为阿弥都檀那(隋言甘露饭)。<a id="a-E8"></a>复有一女。<a id="a-E9"></a>名甘露味。<a id="a-EA"></a>师子颊王。<a id="a-EB"></a>最初长子阅头檀者。<a id="a-EC"></a>次绍王位。<a id="a-ED"></a>还在父城。<a id="a-EE"></a>治化人民。<a id="a-EF"></a>受于福乐。</p>
  <p id="aEG">时迦毗罗。<a id="a-EH"></a>相去不远。<a id="a-EI"></a>复有一城。<a id="a-EJ"></a>名曰天臂。<a id="a-EK"></a>彼天臂城。<a id="a-EL"></a>有一释种。<a id="a-EM"></a>豪贵长者。<a id="a-EN"></a>名为善觉。<a id="a-EO"></a>大富多财。<a id="a-EP"></a>积诸珍宝。<a id="a-EQ"></a>资产丰饶。<a id="a-ER"></a>具足威德。<a id="a-ES"></a>称意自然。<a id="a-ET"></a>无所乏少。<a id="a-EU"></a>舍宅犹如毗沙门王宫殿无异。<a id="a-EV"></a>彼释长者。<a id="a-EW"></a>生于八女。<a id="a-EX"></a>一名为意。<a id="a-EY"></a>二名无比意。<a id="a-EZ"></a>三名大意。<a id="a-Ea"></a>四名无边意。<a id="a-Eb"></a>五名髻意。<a id="a-Ec"></a>六名黑牛。<a id="a-Ed"></a>七名瘦牛。<a id="a-Ee"></a>八名摩诃波阇波提(隋言大慧亦云梵天)。<a id="a-Ef"></a>而此梵天。<a id="a-Eg"></a>于诸女中。<a id="a-Eh"></a>年最幼小。<a id="a-Ei"></a>初生之日。<a id="a-Ej"></a>为诸能相婆罗门师。<a id="a-Ek"></a>观占其体云此女嫁若生儿者。<a id="a-El"></a>必当得作转轮圣王。<a id="a-Em"></a>王四天下。<a id="a-En"></a>七宝自然。<a id="a-Eo"></a>千子具足。<a id="a-Ep"></a>乃至不用鞭杖治民。<a id="a-Eq"></a>时善觉女。<a id="a-Er"></a>年渐长成。<a id="a-Es"></a>堪欲行嫁。<a id="a-Et"></a>白净王。<a id="a-Eu"></a>闻自国境内有一释氏。<a id="a-Ev"></a>甚大豪富。<a id="a-Ew"></a>生于八女。<a id="a-Ex"></a>端政少双。<a id="a-Ey"></a>乃至相师占观其女。<a id="a-Ez"></a>当生贵子。<a id="a-F0"></a>时净饭王。<a id="a-F1"></a>闻是语已。<a id="a-F2"></a>作如是言。<a id="a-F3"></a>我今当索是女作妃。<a id="a-F4"></a>令我甘蔗转轮圣王苗裔不绝(此是律家作如是说。<a id="a-F5"></a>又言大慧是菩萨母者。<a id="a-F6"></a>此依阿波陀那经文。<a id="a-F7"></a>又言输头檀王是我之父。<a id="a-F8"></a>摩耶夫人是我之母。<a id="a-F9"></a>如阿波陀那经说。<a id="a-FA"></a>捡诸经文此义是实)</p>
  <p id="aFB">时净饭王。<a id="a-FC"></a>即遣使人。<a id="a-FD"></a>往诣善觉大长者家。<a id="a-FE"></a>求素大慧。<a id="a-FF"></a>为我作于波阇波提(波阇波提者隋言生活本)。<a id="a-FG"></a>尔时善觉。<a id="a-FH"></a>语彼使言。<a id="a-FI"></a>善使仁者。<a id="a-FJ"></a>为我咨启大王是言。<a id="a-FK"></a>我有八女。<a id="a-FL"></a>一名为意。<a id="a-FM"></a>乃至第八名为大慧。<a id="a-FN"></a>何故大王求最小者。<a id="a-FO"></a>大王且可待我处分七女竟已。<a id="a-FP"></a>当与大王大慧作妃。<a id="a-FQ"></a>时净饭王。<a id="a-FR"></a>复更遣使语长者言。<a id="a-FS"></a>我今不得待汝一一嫁七女讫。<a id="a-FT"></a>然后取于大慧作妃。<a id="a-FU"></a>汝八头女。<a id="a-FV"></a>我尽皆取。<a id="a-FW"></a>时善觉释。<a id="a-FX"></a>报大王言。<a id="a-FY"></a>若如是者。<a id="a-FZ"></a>依大王命。<a id="a-Fa"></a>随意将去。<a id="a-Fb"></a>时净饭王。<a id="a-Fc"></a>即遣使人。<a id="a-Fd"></a>一时迎取八女向宫。<a id="a-Fe"></a>至于宫已。<a id="a-Ff"></a>即纳二女。<a id="a-Fg"></a>自用为妃。<a id="a-Fh"></a>其二女者。<a id="a-Fi"></a>第一名为意。<a id="a-Fj"></a>及以第八名大慧者。<a id="a-Fk"></a>自余六女。<a id="a-Fl"></a>分与三弟。<a id="a-Fm"></a>一人与二并妻为妃。<a id="a-Fn"></a>时净饭王。<a id="a-Fo"></a>纳意姊妹。<a id="a-Fp"></a>内于宫中。<a id="a-Fq"></a>纵情嬉戏。<a id="a-Fr"></a>欢娱受乐。<a id="a-Fs"></a>依诸王法。<a id="a-Ft"></a>治化四方。</p>
  <p data-pb></p>
  <h2 id="aFu">上托兜率品第四之一</h2>
  <p id="aFv">尔时护明菩萨大士。<a id="a-Fw"></a>从于迦葉佛世尊所护持禁戒。<a id="a-Fx"></a>梵行清净。<a id="a-Fy"></a>命终之后。<a id="a-Fz"></a>正念往生兜率陀天。<a id="a-G0"></a>何以故。<a id="a-G1"></a>或有众生。<a id="a-G2"></a>命终之日。<a id="a-G3"></a>为于风刀。<a id="a-G4"></a>节节支解。<a id="a-G5"></a>受于楚痛。<a id="a-G6"></a>或气欲尽。<a id="a-G7"></a>喘息不安。<a id="a-G8"></a>以是因缘。<a id="a-G9"></a>受大苦恼。<a id="a-GA"></a>失于本心。<a id="a-GB"></a>忘其宿行。<a id="a-GC"></a>不能专正寂定其心。<a id="a-GD"></a>菩萨不然。<a id="a-GE"></a>命欲终日。<a id="a-GF"></a>正心思惟。<a id="a-GG"></a>缘其前世托生处所。<a id="a-GH"></a>有如是等希奇之法。<a id="a-GI"></a>又诸菩萨。<a id="a-GJ"></a>复有一法。<a id="a-GK"></a>命终之后。<a id="a-GL"></a>必生天上。<a id="a-GM"></a>或高或下。<a id="a-GN"></a>不定一天。<a id="a-GO"></a>而其一生补处菩萨。<a id="a-GP"></a>多必往生兜率陀天。<a id="a-GQ"></a>心生欢喜。<a id="a-GR"></a>智慧满足。<a id="a-GS"></a>何以故。<a id="a-GT"></a>在下诸天。<a id="a-GU"></a>多有放逸。<a id="a-GV"></a>上界诸天。<a id="a-GW"></a>禅定力多。<a id="a-GX"></a>寂定软弱。<a id="a-GY"></a>不求于生。<a id="a-GZ"></a>以受乐故。<a id="a-Ga"></a>又复不为一切众生生慈悲故。<a id="a-Gb"></a>菩萨不然。<a id="a-Gc"></a>但为教化诸众生故。<a id="a-Gd"></a>生兜率天。<a id="a-Ge"></a>下界诸天。<a id="a-Gf"></a>为听法故。<a id="a-Gg"></a>上兜率天。<a id="a-Gh"></a>听受于法。<a id="a-Gi"></a>上界诸天。<a id="a-Gj"></a>复为法故。<a id="a-Gk"></a>亦有下来兜率陀天。<a id="a-Gl"></a>听受于法。</p>
  <p id="aGm">然此菩萨。<a id="a-Gn"></a>亦生兜率。<a id="a-Go"></a>其兜率陀所居诸天。<a id="a-Gp"></a>即唤菩萨。<a id="a-Gq"></a>名为护明。<a id="a-Gr"></a>以是因缘。<a id="a-Gs"></a>号为护明。<a id="a-Gt"></a>诸天展转。<a id="a-Gu"></a>称唤护明。<a id="a-Gv"></a>其声上彻至净居天。<a id="a-Gw"></a>及到阿迦腻吒天顶。<a id="a-Gx"></a>时诸天等。<a id="a-Gy"></a>皆同唱言。<a id="a-Gz"></a>护明菩萨。<a id="a-H0"></a>已来生于兜率天中。<a id="a-H1"></a>此声下至三十三天。<a id="a-H2"></a>乃至达到四天王天。<a id="a-H3"></a>并复彻诸阿修罗宫。<a id="a-H4"></a>各共相谓。<a id="a-H5"></a>护明菩萨。<a id="a-H6"></a>已得上生兜率陀天。<a id="a-H7"></a>极下至于阿修罗宫。<a id="a-H8"></a>最上到彼阿迦尼吒。<a id="a-H9"></a>皆悉来集兜率陀天。<a id="a-HA"></a>聚于护明菩萨宫所。<a id="a-HB"></a>听受于法。<a id="a-HC"></a>护明菩萨。<a id="a-HD"></a>既生兜率。<a id="a-HE"></a>其兜率陀诸天宫殿。<a id="a-HF"></a>光明照耀。<a id="a-HG"></a>自然庄严。<a id="a-HH"></a>更复出于无量无边庄严之事。<a id="a-HI"></a>皆由护明菩萨功德威神力故。<a id="a-HJ"></a>大梵天王。<a id="a-HK"></a>及大威德阿修罗等。<a id="a-HL"></a>皆悉集来兜率天中前后围绕。<a id="a-HM"></a>护明菩萨。<a id="a-HN"></a>复有无量无边众生。<a id="a-HO"></a>托生兜率。<a id="a-HP"></a>得见最胜最妙五欲心迷忘失。<a id="a-HQ"></a>不忆本行及以先业。<a id="a-HR"></a>护明菩萨。<a id="a-HS"></a>生兜率天。<a id="a-HT"></a>设见最胜最妙五欲。<a id="a-HU"></a>心不迷惑。<a id="a-HV"></a>不曾忘失。<a id="a-HW"></a>正念本缘。<a id="a-HX"></a>乃至为化诸众生故。<a id="a-HY"></a>住兜率天。<a id="a-HZ"></a>天数寿命。<a id="a-Ha"></a>满四千岁。<a id="a-Hb"></a>为彼诸天。<a id="a-Hc"></a>说法教化。<a id="a-Hd"></a>显示法相。<a id="a-He"></a>令心欢喜。<a id="a-Hf"></a>自余众生。<a id="a-Hg"></a>生彼天者。<a id="a-Hh"></a>或以往昔不清净业故生其中。<a id="a-Hi"></a>或复横死不满天寿。<a id="a-Hj"></a>护明菩萨。<a id="a-Hk"></a>过去修行清净业因。<a id="a-Hl"></a>复为教化诸众生故。<a id="a-Hm"></a>尽兜率天所有寿命。<a id="a-Hn"></a>是故称言希有希有不可思议。<a id="a-Ho"></a>又复得于不思议法。<a id="a-Hp"></a>护明菩萨。<a id="a-Hq"></a>尽彼天年。<a id="a-Hr"></a>尔时护明菩萨大士。<a id="a-Hs"></a>天寿满已。<a id="a-Ht"></a>自然而有五衰相现。<a id="a-Hu"></a>何等为五。<a id="a-Hv"></a>一者头上花萎。<a id="a-Hw"></a>二者腋下汗出。<a id="a-Hx"></a>三者衣裳垢腻。<a id="a-Hy"></a>四者身失威光。<a id="a-Hz"></a>五者不乐本座。<a id="a-I0"></a>时兜率天。<a id="a-I1"></a>见彼护明衰相现已。<a id="a-I2"></a>出大音声。<a id="a-I3"></a>呜呼呜呼。<a id="a-I4"></a>共相谓言。<a id="a-I5"></a>苦哉苦哉。<a id="a-I6"></a>护明菩萨。<a id="a-I7"></a>不久应当舍离于此兜率天宫。<a id="a-I8"></a>退失威神。<a id="a-I9"></a>我等今者何可得住。<a id="a-IA"></a>是时彼处兜率天众。<a id="a-IB"></a>唯闻哭声。<a id="a-IC"></a>诸天宫殿。<a id="a-ID"></a>声响相接。<a id="a-IE"></a>此声乃至上色界顶首陀会天阿迦腻吒诸天众等。<a id="a-IF"></a>各相谓言。<a id="a-IG"></a>呜呼哀哉。<a id="a-IH"></a>护明菩萨。<a id="a-II"></a>今已现于五种衰相不久坠落。<a id="a-IJ"></a>从兜率下及修罗宫。<a id="a-IK"></a>呜呼之声。<a id="a-IL"></a>其音遍满。<a id="a-IM"></a>处处唯闻。<a id="a-IN"></a>不久堕落。<a id="a-IO"></a>是时诸天。<a id="a-IP"></a>闻此声已。<a id="a-IQ"></a>阿迦腻吒他化自在色欲天等。<a id="a-IR"></a>并各下来。<a id="a-IS"></a>至兜率天。<a id="a-IT"></a>夜摩诸天。<a id="a-IU"></a>四天王天。<a id="a-IV"></a>闻此声已。<a id="a-IW"></a>皆悉集聚。<a id="a-IX"></a>上兜率天如是。<a id="a-IY"></a>乃至龙王。<a id="a-IZ"></a>夜叉乾闼婆。<a id="a-Ia"></a>阿修罗迦楼罗紧陀罗摩睺罗伽鸠槃荼罗刹等。<a id="a-Ib"></a>地居诸天。<a id="a-Ic"></a>属色欲界诸天摄者。<a id="a-Id"></a>皆悉飞腾。<a id="a-Ie"></a>上兜率天。<a id="a-If"></a>集聚一处。<a id="a-Ig"></a>共相谓言。<a id="a-Ih"></a>我等今见护明天子。<a id="a-Ii"></a>欲从兜率下生人间。<a id="a-Ij"></a>其兜率天。<a id="a-Ik"></a>衰相现时。<a id="a-Il"></a>即人间数有十二年。<a id="a-Im"></a>时首陀会。<a id="a-In"></a>一切诸天。<a id="a-Io"></a>作如是念。<a id="a-Ip"></a>我昔曾见补处菩萨兜率天下生人间时。<a id="a-Iq"></a>与此无异。<a id="a-Ir"></a>彼等诸天。<a id="a-Is"></a>今见护明菩萨大士五衰相现。<a id="a-It"></a>必定知下于阎浮提。<a id="a-Iu"></a>即发大声。<a id="a-Iv"></a>唱如是言。<a id="a-Iw"></a>人等庄严于此刹土。<a id="a-Ix"></a>菩萨大士。<a id="a-Iy"></a>不久从彼兜率天来下生此处。<a id="a-Iz"></a>扫治扫治。<a id="a-J0"></a>佛欲下生。<a id="a-J1"></a>是时此间阎浮提地。<a id="a-J2"></a>有五百辟支佛。<a id="a-J3"></a>在一林中。<a id="a-J4"></a>修道居住。<a id="a-J5"></a>时彼五百辟支佛。<a id="a-J6"></a>闻此声已。<a id="a-J7"></a>飞腾虚空。<a id="a-J8"></a>相共往诣波罗奈城。<a id="a-J9"></a>至彼处已。<a id="a-JA"></a>各各示现五种神通。<a id="a-JB"></a>踊身虚空。<a id="a-JC"></a>出于烟焰。<a id="a-JD"></a>次第说偈。<a id="a-JE"></a>舍于寿命。<a id="a-JF"></a>入般涅槃。<a id="a-JG"></a>尔时护明菩萨大士。<a id="a-JH"></a>见彼天众及梵释天护世诸龙毗舍阇等。<a id="a-JI"></a>观察彼众。<a id="a-JJ"></a>心意泰然。<a id="a-JK"></a>不恐不惊。<a id="a-JL"></a>不疑不畏。<a id="a-JM"></a>出柔软语。<a id="a-JN"></a>而告之言。<a id="a-JO"></a>汝诸仁者。<a id="a-JP"></a>各各当知。<a id="a-JQ"></a>如我今见有此五种衰相出时不久。<a id="a-JR"></a>从于兜率天下生于人间。<a id="a-JS"></a>时梵释等诸天报言。<a id="a-JT"></a>尊者护明。<a id="a-JU"></a>如尊所见。<a id="a-JV"></a>五种衰相出现之者。<a id="a-JW"></a>尊必不久。<a id="a-JX"></a>当下兜率生于人间。<a id="a-JY"></a>尊可忆念昔本行愿。<a id="a-JZ"></a>时彼无量百千天众。<a id="a-Ja"></a>发是语已。<a id="a-Jb"></a>遍体战栗。<a id="a-Jc"></a>身毛皆竖。<a id="a-Jd"></a>心大惊怖。<a id="a-Je"></a>合十指掌。<a id="a-Jf"></a>顶礼护明。</p>
  <p id="aJg">尔时护明。<a id="a-Jh"></a>告彼众言。<a id="a-Ji"></a>我今必下决定无疑。<a id="a-Jj"></a>时今已至。<a id="a-Jk"></a>是故汝等应念无常当想未来恐怖之事。<a id="a-Jl"></a>汝等善观身体秽污。<a id="a-Jm"></a>心强爱着。<a id="a-Jn"></a>以是诸欲共相缠绕。<a id="a-Jo"></a>于生死中。<a id="a-Jp"></a>不得出离。<a id="a-Jq"></a>如是臭形。<a id="a-Jr"></a>甚可厌恶。<a id="a-Js"></a>汝等一切。<a id="a-Jt"></a>合十指掌。<a id="a-Ju"></a>观我身体。<a id="a-Jv"></a>及诸众生。<a id="a-Jw"></a>相与未能免脱此法。<a id="a-Jx"></a>是故汝等为我莫愁。<a id="a-Jy"></a>为我莫苦。<a id="a-Jz"></a>彼诸天言。<a id="a-K0"></a>尊者护明。<a id="a-K1"></a>唯愿尊者。<a id="a-K2"></a>慈悲普覆。<a id="a-K3"></a>亦莫更生其余诸心。<a id="a-K4"></a>但念往昔本誓因缘。<a id="a-K5"></a>亿劫生身。<a id="a-K6"></a>尊亦曾受天人业果。<a id="a-K7"></a>往昔所造善业因缘。<a id="a-K8"></a>忆念彼施善根法行。<a id="a-K9"></a>于诸众生。<a id="a-KA"></a>生慈悲心。<a id="a-KB"></a>护明菩萨。<a id="a-KC"></a>报诸天言。<a id="a-KD"></a>汝等当知。<a id="a-KE"></a>一切众生。<a id="a-KF"></a>于世间中及以生处。<a id="a-KG"></a>但令是有。<a id="a-KH"></a>但令是生。<a id="a-KI"></a>不免分离。<a id="a-KJ"></a>况复于我。<a id="a-KK"></a>又诸众生。<a id="a-KL"></a>皆悉无常。<a id="a-KM"></a>恩爱别离。<a id="a-KN"></a>云何得脱。</p>
  <p id="aKO">是时诸天。<a id="a-KP"></a>复更白言。<a id="a-KQ"></a>希有希有。<a id="a-KR"></a>尊者护明。<a id="a-KS"></a>难可思议。<a id="a-KT"></a>能于无常境界之中。<a id="a-KU"></a>临舍寿时。<a id="a-KV"></a>心得辩才。<a id="a-KW"></a>一种达解。<a id="a-KX"></a>无有别异。<a id="a-KY"></a>尊者护明。<a id="a-KZ"></a>又复一切自余诸天。<a id="a-Ka"></a>见此五种衰相现时。<a id="a-Kb"></a>心即忧愁。<a id="a-Kc"></a>失于正念。<a id="a-Kd"></a>护明菩萨。<a id="a-Ke"></a>复更重告诸天众言。<a id="a-Kf"></a>一生补处诸菩萨等。<a id="a-Kg"></a>善根增长。<a id="a-Kh"></a>知诸有处于功德中。<a id="a-Ki"></a>寂定其心。<a id="a-Kj"></a>苦来逼切。<a id="a-Kk"></a>不生诸恼。<a id="a-Kl"></a>乃至不随诸苦而行。<a id="a-Km"></a>能于一切诸众生边。<a id="a-Kn"></a>起大慈悲。<a id="a-Ko"></a>时诸天言。<a id="a-Kp"></a>如是如是。<a id="a-Kq"></a>尊者护明。<a id="a-Kr"></a>一切众生。<a id="a-Ks"></a>于彼人间。<a id="a-Kt"></a>种诸善根。<a id="a-Ku"></a>生此天宫。<a id="a-Kv"></a>此处福尽。<a id="a-Kw"></a>还即退下。</p>
  <p id="aKx">护明菩萨。<a id="a-Ky"></a>复告天言。<a id="a-Kz"></a>我以是故。<a id="a-L0"></a>见人天中有是过失。<a id="a-L1"></a>我今从此下生人间。<a id="a-L2"></a>为诸世间一切众生。<a id="a-L3"></a>灭尽诸苦。<a id="a-L4"></a>是时彼中。<a id="a-L5"></a>有一天女。<a id="a-L6"></a>爱乐恋着。<a id="a-L7"></a>护明菩萨。<a id="a-L8"></a>复更别告一天女言。<a id="a-L9"></a>我等可至阎浮提中观我大家。<a id="a-LA"></a>护明菩萨。<a id="a-LB"></a>于何处生。<a id="a-LC"></a>彼天女言。<a id="a-LD"></a>我今亦乐于阎浮提。<a id="a-LE"></a>何以故。<a id="a-LF"></a>我之大家。<a id="a-LG"></a>欲生彼处。<a id="a-LH"></a>是故我亦愿在彼间。<a id="a-LI"></a>时二天女。<a id="a-LJ"></a>复相谓言。<a id="a-LK"></a>我亦不为此大家故。<a id="a-LL"></a>愿往生彼。<a id="a-LM"></a>何以故。<a id="a-LN"></a>我此大家。<a id="a-LO"></a>往阎浮提。<a id="a-LP"></a>则有无量无边众生种诸善根。<a id="a-LQ"></a>于中信受。<a id="a-LR"></a>而行教化。<a id="a-LS"></a>复有无量无边众生。<a id="a-LT"></a>修诸福业。<a id="a-LU"></a>来生此处。</p>
 </body>
</html>