<!doctype html>
<html id="z3IBUSIbz" data-ver="1027">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第三</h1>
  <h2 id="a2">发心供养品第一之三</h2>
  <p id="a3">尔时世尊在舍卫城。<a id="a-4"></a>告阿难言。<a id="a-5"></a>阿难。<a id="a-6"></a>诸佛菩萨昼夜常说一切诸法。<a id="a-7"></a>有四种摄而摄众生。<a id="a-8"></a>何等为四。<a id="a-9"></a>一者布施。<a id="a-A"></a>二者爱语。<a id="a-B"></a>三者利益。<a id="a-C"></a>四者同事。</p>
  <p id="aD">尔时阿难从座而起。<a id="a-E"></a>整理衣服。<a id="a-F"></a>偏袒右肩。<a id="a-G"></a>合十指掌。<a id="a-H"></a>右膝着地。<a id="a-I"></a>而白佛言。<a id="a-J"></a>世尊。<a id="a-K"></a>如来往昔供养几佛。<a id="a-L"></a>求阿耨多罗三藐三菩提。<a id="a-M"></a>于何佛边种诸善根。<a id="a-N"></a>为未来世求于菩提。<a id="a-O"></a>佛告阿难。<a id="a-P"></a>谛听谛受。<a id="a-Q"></a>善思念之。<a id="a-R"></a>今当为汝说。<a id="a-S"></a>彼如来诸佛名字。<a id="a-T"></a>并及所种善根之处。</p>
  <p id="aU">阿难。<a id="a-V"></a>我念往昔。<a id="a-W"></a>有佛出世。<a id="a-X"></a>号曰然灯多陀阿伽度阿罗诃三藐三佛陀。<a id="a-Y"></a>于彼佛边种诸善根。<a id="a-Z"></a>求未来世阿耨多罗三藐三菩提。</p>
  <p id="aa">次复一佛出现于世。<a id="a-b"></a>号世无比。<a id="a-c"></a>我时供养彼佛世尊。<a id="a-d"></a>种诸善根。<a id="a-e"></a>求未来世阿耨多罗三藐三菩提。<a id="a-f"></a>次复一佛出现于世。<a id="a-g"></a>号莲华上。<a id="a-h"></a>我时供养彼佛世尊。<a id="a-i"></a>种诸善根。<a id="a-j"></a>求未来世阿耨多罗三藐三菩提。</p>
  <p id="ak">次复一佛出现于世。<a id="a-l"></a>号最上行。<a id="a-m"></a>我时供养彼佛世尊。<a id="a-n"></a>种诸善根。<a id="a-o"></a>求未来世阿耨多罗三藐三菩提。<a id="a-p"></a>次复一佛出现于世。<a id="a-q"></a>号德上名称。<a id="a-r"></a>我时供养彼佛世尊。<a id="a-s"></a>种诸善根。<a id="a-t"></a>求未来世阿耨多罗三藐三菩提。</p>
  <p id="au">次复一佛出现于世。<a id="a-v"></a>号释迦牟尼。<a id="a-w"></a>我时供养彼佛世尊。<a id="a-x"></a>种诸善根。<a id="a-y"></a>求未来世阿耨多罗三藐三菩提。<a id="a-z"></a>次复一佛出现于世。<a id="a-10"></a>号曰帝沙。<a id="a-11"></a>我时供养彼佛世尊。<a id="a-12"></a>种诸善根。<a id="a-13"></a>求未来世阿耨多罗三藐三菩提。</p>
  <p id="a14">次复一佛出现于世。<a id="a-15"></a>号曰弗沙。<a id="a-16"></a>我时供养彼佛世尊。<a id="a-17"></a>种诸善根。<a id="a-18"></a>求未来世阿耨多罗三藐三菩提。<a id="a-19"></a>次复一佛出现于世。<a id="a-1A"></a>号见一切利。<a id="a-1B"></a>我时供养彼佛世尊。<a id="a-1C"></a>种诸善根。<a id="a-1D"></a>求未来世阿耨多罗三藐三菩提。</p>
  <p id="a1E">次复一佛出现于世。<a id="a-1F"></a>号毗婆尸。<a id="a-1G"></a>我时供养彼佛世尊。<a id="a-1H"></a>种诸善根。<a id="a-1I"></a>求未来世阿耨多罗三藐三菩提。<a id="a-1J"></a>次复一佛出现于世。<a id="a-1K"></a>号曰尸弃。<a id="a-1L"></a>我时供养彼佛世尊。<a id="a-1M"></a>种诸善根。<a id="a-1N"></a>求未来世阿耨多罗三藐三菩提。</p>
  <p id="a1O">次复一佛出现于世。<a id="a-1P"></a>号毗沙门。<a id="a-1Q"></a>我时供养彼佛世尊。<a id="a-1R"></a>种诸善根。<a id="a-1S"></a>求未来世阿耨多罗三藐三菩提。<a id="a-1T"></a>次复一佛出现于世。<a id="a-1U"></a>号拘留孙。<a id="a-1V"></a>我时供养彼佛世尊。<a id="a-1W"></a>种诸善根。<a id="a-1X"></a>乃至梵行。<a id="a-1Y"></a>求未来世阿耨多罗三藐三菩提。</p>
  <p id="a1Z">次复一佛出现于世。<a id="a-1a"></a>号拘那含牟尼。<a id="a-1b"></a>我时供养彼佛世尊。<a id="a-1c"></a>种诸善根。<a id="a-1d"></a>乃至梵行。<a id="a-1e"></a>求未来世阿耨多罗三藐三菩提。</p>
  <p id="a1f">次复一佛出现于世。<a id="a-1g"></a>号曰迦葉。<a id="a-1h"></a>我时供养彼佛世尊。<a id="a-1i"></a>种诸善根。<a id="a-1j"></a>乃至梵行。<a id="a-1k"></a>求未来世阿耨多罗三藐三菩提。</p>
  <p id="a1l">阿难。<a id="a-1m"></a>我于弥勒菩萨之边。<a id="a-1n"></a>种诸善根。<a id="a-1o"></a>求未来世阿耨多罗三藐三菩提。<a id="a-1p"></a>而有偈说。</p>
  <p id="a1q">此佛大威德　　离欲得寂静</p>
  <p id="a1r">释迦牟尼佛　　皆悉供养来</p>
  <p id="a1s">尔时阿难白佛言。<a id="a-1t"></a>世尊。<a id="a-1u"></a>如来供养彼等诸佛多陀阿伽度阿罗呵三藐三佛陀。<a id="a-1v"></a>将于何等供养之具。<a id="a-1w"></a>供养彼佛。<a id="a-1x"></a>种诸善根。<a id="a-1y"></a>求未来世阿耨多罗三藐三菩提。</p>
  <p id="a1z">佛告阿难。<a id="a-20"></a>我念往昔。<a id="a-21"></a>过无量世。<a id="a-22"></a>有一国王。<a id="a-23"></a>名曰降怨。<a id="a-24"></a>是刹利种。<a id="a-25"></a>绍灌顶位。<a id="a-26"></a>其王福德。<a id="a-27"></a>寿命极长。<a id="a-28"></a>端政可喜。<a id="a-29"></a>名称远闻。<a id="a-2A"></a>阿难。<a id="a-2B"></a>彼降怨王居住之处。<a id="a-2C"></a>有一大城。<a id="a-2D"></a>名曰莲华。<a id="a-2E"></a>彼王于此城中治化。<a id="a-2F"></a>安置宫殿。<a id="a-2G"></a>彼城东西十二由旬。<a id="a-2H"></a>其南北面经七由旬。<a id="a-2I"></a>土地调适。<a id="a-2J"></a>雨泽以时。<a id="a-2K"></a>五谷丰熟。<a id="a-2L"></a>无所乏少。<a id="a-2M"></a>多有人民。<a id="a-2N"></a>填满充塞。<a id="a-2O"></a>间无空处。<a id="a-2P"></a>园苑树林。<a id="a-2Q"></a>华果具足。<a id="a-2R"></a>泉流池沼。<a id="a-2S"></a>水常湛然。<a id="a-2T"></a>街巷两边。<a id="a-2U"></a>皆安店肆。<a id="a-2V"></a>去来市买。<a id="a-2W"></a>无暂时停。<a id="a-2X"></a>犹如北方毗沙门城。<a id="a-2Y"></a>名阿罗迦。<a id="a-2Z"></a>东西南北。<a id="a-2a"></a>等无有异。<a id="a-2b"></a>彼莲华城如是庄严种种具足。<a id="a-2c"></a>阿难。<a id="a-2d"></a>彼降怨王有一豪富大婆罗门。<a id="a-2e"></a>名为日主。<a id="a-2f"></a>勇健强力。<a id="a-2g"></a>多饶财宝。<a id="a-2h"></a>象马奴仆。<a id="a-2i"></a>六畜牛羊。<a id="a-2j"></a>种种皆丰。<a id="a-2k"></a>无所乏少。<a id="a-2l"></a>其库藏内。<a id="a-2m"></a>纯是异类。<a id="a-2n"></a>黄金白银。<a id="a-2o"></a>真珠珍宝。<a id="a-2p"></a>车磲马瑙。<a id="a-2q"></a>珊瑚虎珀。<a id="a-2r"></a>悉皆备具。<a id="a-2s"></a>一如北方毗沙门王。<a id="a-2t"></a>阿难。<a id="a-2u"></a>时彼日主大婆罗门。<a id="a-2v"></a>特为彼王。<a id="a-2w"></a>心所爱重。<a id="a-2x"></a>恒相伴偶。<a id="a-2y"></a>不曾暂离。<a id="a-2z"></a>日日相见。<a id="a-30"></a>无厌惓心。<a id="a-31"></a>阿难。<a id="a-32"></a>彼降怨王时有一事。<a id="a-33"></a>将付日主婆罗门。<a id="a-34"></a>判令好断决。<a id="a-35"></a>日主如法分判已。<a id="a-36"></a>后入彼王意。<a id="a-37"></a>王于日主婆罗门所。<a id="a-38"></a>倍生欢喜。<a id="a-39"></a>分割半国。<a id="a-3A"></a>与婆罗门。<a id="a-3B"></a>封授为王。<a id="a-3C"></a>令其治化。<a id="a-3D"></a>时降怨王为彼日主婆罗门王。<a id="a-3E"></a>别更立城。<a id="a-3F"></a>名为埏主。<a id="a-3G"></a>东西南北。<a id="a-3H"></a>街衢巷术。<a id="a-3I"></a>城郭庄严。<a id="a-3J"></a>如莲华城。<a id="a-3K"></a>一无有异。<a id="a-3L"></a>阿难。<a id="a-3M"></a>彼日主王有一夫人。<a id="a-3N"></a>名为月上。<a id="a-3O"></a>阿难。<a id="a-3P"></a>然灯菩萨从兜率下。<a id="a-3Q"></a>降神之时。<a id="a-3R"></a>于日主宫月上夫人右胁。<a id="a-3S"></a>入胎端坐。<a id="a-3T"></a>出生成道。<a id="a-3U"></a>说法化人。<a id="a-3V"></a>皆得阿罗汉果。<a id="a-3W"></a>如上因缘然灯菩萨本行经说。<a id="a-3X"></a>时燃灯佛在彼二城。<a id="a-3Y"></a>次第居住。<a id="a-3Z"></a>说法度人。</p>
  <p id="a3a">时父日主常以四事。<a id="a-3b"></a>供养彼佛。<a id="a-3c"></a>尊重恭敬。<a id="a-3d"></a>如佛所叹。</p>
  <p id="a3e">阿难。<a id="a-3f"></a>其降怨王渐渐传闻。<a id="a-3g"></a>彼埏主城日主王宫。<a id="a-3h"></a>第一大妃月上夫人。<a id="a-3i"></a>生一童子。<a id="a-3j"></a>名曰然灯。<a id="a-3k"></a>端政可喜。<a id="a-3l"></a>世间无双。<a id="a-3m"></a>众相具足。<a id="a-3n"></a>譬如金像。<a id="a-3o"></a>童子生已。<a id="a-3p"></a>将诣相师国内大智婆罗门所。<a id="a-3q"></a>教令占相童子如是相貌云何。<a id="a-3r"></a>彼相师言。<a id="a-3s"></a>此童子者。<a id="a-3t"></a>福德庄严。<a id="a-3u"></a>若在家内为转轮王。<a id="a-3v"></a>化四天下。<a id="a-3w"></a>作大地主。<a id="a-3x"></a>具足七宝。<a id="a-3y"></a>一金轮宝。<a id="a-3z"></a>二神珠宝。<a id="a-40"></a>三玉女宝。<a id="a-41"></a>四者象宝。<a id="a-42"></a>五者马宝。<a id="a-43"></a>六主兵臣宝。<a id="a-44"></a>七主藏臣宝。<a id="a-45"></a>复有千子。<a id="a-46"></a>悉皆端政。<a id="a-47"></a>具丈夫相。<a id="a-48"></a>能摧怨敌。<a id="a-49"></a>威被大地。<a id="a-4A"></a>四海山林。<a id="a-4B"></a>无不降伏。<a id="a-4C"></a>国土安宁雨泽以时。<a id="a-4D"></a>五谷丰熟。<a id="a-4E"></a>人民安乐。<a id="a-4F"></a>无有苦恼。<a id="a-4G"></a>无有疾病。<a id="a-4H"></a>不用兵戈。<a id="a-4I"></a>如法治化。<a id="a-4J"></a>若舍出家。<a id="a-4K"></a>当得作佛多陀阿伽度阿罗呵三藐三佛陀。<a id="a-4L"></a>十号具足。<a id="a-4M"></a>名称远闻。<a id="a-4N"></a>阿难。<a id="a-4O"></a>彼童子舍家出家。<a id="a-4P"></a>乃至得成阿耨多罗三藐三菩提。<a id="a-4Q"></a>及转法轮。<a id="a-4R"></a>名称远闻。<a id="a-4S"></a>如上所说。</p>
  <p id="a4T">时降怨王作如是念。<a id="a-4U"></a>希有世尊。<a id="a-4V"></a>出世甚难。<a id="a-4W"></a>时时一闻。<a id="a-4X"></a>复难睹见。<a id="a-4Y"></a>是时降怨王即遣使人向日主所。<a id="a-4Z"></a>作如是言。<a id="a-4a"></a>我今传闻王大夫人生好童子。<a id="a-4b"></a>众相具足。<a id="a-4c"></a>如上所说。<a id="a-4d"></a>我今欲请彼燃灯佛多陀阿伽度阿罗呵三藐三佛陀。<a id="a-4e"></a>至我所住莲华之城。<a id="a-4f"></a>受我微供。<a id="a-4g"></a>王若遣来。<a id="a-4h"></a>彼此蒙益。<a id="a-4i"></a>如其不放我。<a id="a-4j"></a>当严备四种兵往。<a id="a-4k"></a>时彼使人。<a id="a-4l"></a>受是语已。<a id="a-4m"></a>往埏主城日主王所。<a id="a-4n"></a>具以此语白日主王。</p>
  <p id="a4o">时日主王闻此语已。<a id="a-4p"></a>怅怏忧愁。<a id="a-4q"></a>心怀不乐。<a id="a-4r"></a>时日主王集聚群臣。<a id="a-4s"></a>具以上事向而说之。<a id="a-4t"></a>汝等思惟。<a id="a-4u"></a>彼有是言。<a id="a-4v"></a>欲何报答。<a id="a-4w"></a>时诸群臣共白王言。<a id="a-4x"></a>大王当知。<a id="a-4y"></a>如此之事。<a id="a-4z"></a>还可咨问于燃灯佛何以故。<a id="a-50"></a>然灯世尊多陀阿伽度阿罗呵三藐三佛陀有大慈悲。<a id="a-51"></a>时日主王报诸臣言。<a id="a-52"></a>我心亦有如是忆念。<a id="a-53"></a>时日主王共诸群臣。<a id="a-54"></a>躬自往诣然灯佛所。<a id="a-55"></a>乃至彼佛慰喻王言。<a id="a-56"></a>大王安心。<a id="a-57"></a>莫惊莫怖。<a id="a-58"></a>莫生忧愁。<a id="a-59"></a>何以故。<a id="a-5A"></a>我今亦欲游行他国。<a id="a-5B"></a>教化民人。<a id="a-5C"></a>慈愍一切诸众生故。</p>
  <p id="a5D">时燃灯佛多陀阿伽度阿罗呵三藐三佛陀。<a id="a-5E"></a>游向彼国。<a id="a-5F"></a>化众生故。<a id="a-5G"></a>即共无量无数百千诸比丘众。<a id="a-5H"></a>相随而行。<a id="a-5I"></a>时日主王供养供给然灯如来。<a id="a-5J"></a>四事具足。<a id="a-5K"></a>无所乏少。<a id="a-5L"></a>在后随从。<a id="a-5M"></a>送佛到于自境界已。<a id="a-5N"></a>顶礼佛足。<a id="a-5O"></a>三匝围绕。<a id="a-5P"></a>泣泪而还。<a id="a-5Q"></a>归于本宫。</p>
  <p id="a5R">时降怨王闻燃灯佛来莲华城。<a id="a-5S"></a>及于无量声闻比丘百千之众。<a id="a-5T"></a>皆是漏尽大阿罗汉。<a id="a-5U"></a>闻已喜欢。<a id="a-5V"></a>严治道路。<a id="a-5W"></a>所有杂秽。<a id="a-5X"></a>悉使耘除。<a id="a-5Y"></a>挍饰庄严。<a id="a-5Z"></a>如上所说。<a id="a-5a"></a>乃至等彼乾闼婆城。<a id="a-5b"></a>一种无异。<a id="a-5c"></a>时降怨王出敕告示其城内外十二由旬。<a id="a-5d"></a>禁断一切所有人民。<a id="a-5e"></a>不听私卖。<a id="a-5f"></a>诸香花鬘。<a id="a-5g"></a>其有之处。<a id="a-5h"></a>我自采买。<a id="a-5i"></a>欲持供养彼然灯佛。<a id="a-5j"></a>时降怨王将四种兵。<a id="a-5k"></a>具大威德。<a id="a-5l"></a>从城而出。<a id="a-5m"></a>迎然灯佛。</p>
  <p data-pb></p>
  <h2 id="a5n">受决定记品第二之一</h2>
  <p id="a5o">尔时彼国雪山南面有一梵志。<a id="a-5p"></a>名曰珍宝。<a id="a-5q"></a>父母清净婆罗门种。<a id="a-5r"></a>乃至先祖七世已来。<a id="a-5s"></a>不曾杂秽。<a id="a-5t"></a>无有人能辄敢讥毁。<a id="a-5u"></a>然其种姓皆为智者之所赞誉。<a id="a-5v"></a>又为其余诸导师等之所恭敬。<a id="a-5w"></a>三种行具。<a id="a-5x"></a>能教一切毗陀之论。<a id="a-5y"></a>四种毗陀皆悉收尽。<a id="a-5z"></a>又阐陀论。<a id="a-60"></a>字论。<a id="a-61"></a>声论。<a id="a-62"></a>及可笑论。<a id="a-63"></a>咒术之论。<a id="a-64"></a>受记之论。<a id="a-65"></a>世间相论。<a id="a-66"></a>世间祭祀咒愿之论。<a id="a-67"></a>具足备有大丈夫相。<a id="a-68"></a>自生善家。<a id="a-69"></a>复有五百善姓家儿。<a id="a-6A"></a>为其弟子。<a id="a-6B"></a>围绕供承。<a id="a-6C"></a>阿难当知。<a id="a-6D"></a>尔时珍宝婆罗门者。<a id="a-6E"></a>现今弥勒菩萨是也。<a id="a-6F"></a>时彼五百诸弟子等常从是师。<a id="a-6G"></a>读诵祭祀咒术之法。<a id="a-6H"></a>时彼五百弟子之中。<a id="a-6I"></a>有一大姓婆罗门子。<a id="a-6J"></a>号名为云。<a id="a-6K"></a>于彼众中。<a id="a-6L"></a>而作上首。<a id="a-6M"></a>众行具足。<a id="a-6N"></a>少小从师。<a id="a-6O"></a>时年十六。<a id="a-6P"></a>端政可喜。<a id="a-6Q"></a>得善种生。<a id="a-6R"></a>父母清净。<a id="a-6S"></a>乃至七世。<a id="a-6T"></a>无有秽浊。<a id="a-6U"></a>无能讥呵。<a id="a-6V"></a>其家种族。<a id="a-6W"></a>乃至具足大丈夫相。<a id="a-6X"></a>世间无比。<a id="a-6Y"></a>身黄金色。<a id="a-6Z"></a>头发亦然。<a id="a-6a"></a>其声清净。<a id="a-6b"></a>如梵天音。<a id="a-6c"></a>从彼珍宝仙人之边。<a id="a-6d"></a>受诵咒术。<a id="a-6e"></a>捷利速疾。<a id="a-6f"></a>所得真正。<a id="a-6g"></a>一闻便领。<a id="a-6h"></a>语言辩了。<a id="a-6i"></a>字句分明。<a id="a-6j"></a>所有一切婆罗门家。<a id="a-6k"></a>种种咒术。<a id="a-6l"></a>工巧技能。<a id="a-6m"></a>皆悉洞解。<a id="a-6n"></a>解已语彼梵志师言。<a id="a-6o"></a>大师和上。<a id="a-6p"></a>我今习学。<a id="a-6q"></a>已尽和上所有德术。<a id="a-6r"></a>意欲还家。<a id="a-6s"></a>其和上。<a id="a-6t"></a>心恋云童子。<a id="a-6u"></a>不欲别离。<a id="a-6v"></a>即语之言。<a id="a-6w"></a>汝摩那婆。<a id="a-6x"></a>我有一论。<a id="a-6y"></a>名为毗陀。<a id="a-6z"></a>乃是往昔诸仙所说。<a id="a-70"></a>一切外道婆罗门等。<a id="a-71"></a>未曾知闻。<a id="a-72"></a>况复得见及以教他。<a id="a-73"></a>摩那婆言。<a id="a-74"></a>唯愿和上。<a id="a-75"></a>为我解说。</p>
  <p id="a76">时彼梵志即复更教彼摩那婆秘要咒术。<a id="a-77"></a>时摩那婆亦悉受得。<a id="a-78"></a>复更重白彼梵志言。<a id="a-79"></a>我今已得和上咒术方法尽解。<a id="a-7A"></a>复更何作。<a id="a-7B"></a>梵志复告摩那婆言。<a id="a-7C"></a>我婆罗门种姓相承。<a id="a-7D"></a>复有家法。<a id="a-7E"></a>若有弟子。<a id="a-7F"></a>从师学问。<a id="a-7G"></a>必须报恩。<a id="a-7H"></a>将诸财物以用布施。<a id="a-7I"></a>摩那婆言。<a id="a-7J"></a>和上为我解说家法。<a id="a-7K"></a>将何报恩。<a id="a-7L"></a>和上今心欲须何等。<a id="a-7M"></a>梵志语言。<a id="a-7N"></a>汝摩那婆。<a id="a-7O"></a>欲报我者。<a id="a-7P"></a>可将一好。<a id="a-7Q"></a>清净伞盖革屣金杖。<a id="a-7R"></a>金三叉木。<a id="a-7S"></a>金瓶金钵。<a id="a-7T"></a>上下舍勒。<a id="a-7U"></a>五百金钱。<a id="a-7V"></a>如是与我。</p>
  <p id="a7W">尔时童子白梵志言。<a id="a-7X"></a>和上大师。<a id="a-7Y"></a>我无如上所说之物可奉和上。<a id="a-7Z"></a>请乞放我。<a id="a-7a"></a>四方求索。<a id="a-7b"></a>得即将来供养和上。<a id="a-7c"></a>梵志报言。<a id="a-7d"></a>汝若知时。<a id="a-7e"></a>当随所去。<a id="a-7f"></a>时云童子。<a id="a-7g"></a>顶礼师足。<a id="a-7h"></a>围绕三匝辞别而行。<a id="a-7i"></a>时云童子。<a id="a-7j"></a>闻有一处。<a id="a-7k"></a>去此雪山。<a id="a-7l"></a>五百由旬。<a id="a-7m"></a>其城名为输罗波奢。<a id="a-7n"></a>时彼城内有一种姓大婆罗门。<a id="a-7o"></a>名祭祀德。<a id="a-7p"></a>居住彼城。<a id="a-7q"></a>彼婆罗门大富饶财。<a id="a-7r"></a>甚足资产。<a id="a-7s"></a>彼祭祀德大婆罗门。<a id="a-7t"></a>欲为六万诸婆罗门。<a id="a-7u"></a>奉设一年无遮之会。<a id="a-7v"></a>备办六万布施之具。<a id="a-7w"></a>为一一人。<a id="a-7x"></a>人一伞盖一三叉木。<a id="a-7y"></a>革屣瓶钵。<a id="a-7z"></a>上下舍勒。<a id="a-80"></a>及钱物等。<a id="a-81"></a>供身之具。<a id="a-82"></a>皆悉备足。<a id="a-83"></a>别为上座一婆罗门。<a id="a-84"></a>造于金柄。<a id="a-85"></a>上妙伞盖。<a id="a-86"></a>最胜革屣。<a id="a-87"></a>纯金为杖。<a id="a-88"></a>金三叉拒。<a id="a-89"></a>金瓶金钵。<a id="a-8A"></a>上下舍勒。<a id="a-8B"></a>价数各直百千两金。<a id="a-8C"></a>五百金钱。<a id="a-8D"></a>一千牸牛。<a id="a-8E"></a>各并犊子。<a id="a-8F"></a>一牛一[(殼-一)/牛]得一斗乳。<a id="a-8G"></a>其牛角上。<a id="a-8H"></a>皆以金装。<a id="a-8I"></a>五百童女。<a id="a-8J"></a>皆珠璎珞。<a id="a-8K"></a>庄严其身。<a id="a-8L"></a>其诸女中有一童女。<a id="a-8M"></a>名曰善技。<a id="a-8N"></a>最为上首其般遮会年岁已满。<a id="a-8O"></a>唯一日在。</p>
  <p id="a8P">时云童子从雪山下。<a id="a-8Q"></a>安庠而至输罗波城无遮会所。<a id="a-8R"></a>时彼六万诸婆罗门。<a id="a-8S"></a>遥见童子。<a id="a-8T"></a>即发大声。<a id="a-8U"></a>唱言善哉。<a id="a-8V"></a>是处善造此般遮会。<a id="a-8W"></a>今梵天至自来。<a id="a-8X"></a>受此般遮布施。<a id="a-8Y"></a>时云童子语彼六万婆罗门言。<a id="a-8Z"></a>汝等莫唤我作梵天。<a id="a-8a"></a>我是于人。<a id="a-8b"></a>实非梵天。<a id="a-8c"></a>婆罗门言。<a id="a-8d"></a>汝是阿谁。<a id="a-8e"></a>云童子言。<a id="a-8f"></a>汝可不闻。<a id="a-8g"></a>雪山南面。<a id="a-8h"></a>有一梵志。<a id="a-8i"></a>名曰珍宝。<a id="a-8j"></a>种种通达。<a id="a-8k"></a>教授门徒五百弟子。<a id="a-8l"></a>乃至如上次第所说。<a id="a-8m"></a>彼众之中有一上足弟子。<a id="a-8n"></a>名云。<a id="a-8o"></a>年始十六。<a id="a-8p"></a>智慧聪明。<a id="a-8q"></a>德术具足。<a id="a-8r"></a>与师无异。<a id="a-8s"></a>乃至其声如梵天音。<a id="a-8t"></a>汝等闻不。<a id="a-8u"></a>婆罗门等皆各答言闻。<a id="a-8v"></a>云童子言。<a id="a-8w"></a>即此身是。<a id="a-8x"></a>婆罗门众。<a id="a-8y"></a>既识知已。<a id="a-8z"></a>更复欢喜。<a id="a-90"></a>发大声言。<a id="a-91"></a>善哉善哉。<a id="a-92"></a>善建立此无遮之会。<a id="a-93"></a>得云童子来受此供。</p>
  <p id="a94">时祭祀德婆罗门女。<a id="a-95"></a>善技之身。<a id="a-96"></a>及诸童女。<a id="a-97"></a>楼上遥望见云童子端政少双。<a id="a-98"></a>见已喜欢。<a id="a-99"></a>向四方礼诸天诸神。<a id="a-9A"></a>心自密念。<a id="a-9B"></a>愿此童子。<a id="a-9C"></a>论议第一。<a id="a-9D"></a>胜旧上座诸婆罗门。<a id="a-9E"></a>令我远离此不善人。<a id="a-9F"></a>莫与如此不善之人共为夫妇。<a id="a-9G"></a>时云童子至于会所。<a id="a-9H"></a>围绕三匝。<a id="a-9I"></a>绕三匝已。<a id="a-9J"></a>至于上座婆罗门前。<a id="a-9K"></a>美言慰喻问言。<a id="a-9L"></a>仁者诵持何论。<a id="a-9M"></a>时此六万诸婆罗门同声共答云童子言。<a id="a-9N"></a>仁者莫问我此上座诵于何论何以故。<a id="a-9O"></a>今此上座可是我家婆罗门法咒术诸论悉皆诵持。<a id="a-9P"></a>云童子言。<a id="a-9Q"></a>婆罗门辈。<a id="a-9R"></a>汝此上座。<a id="a-9S"></a>虽复诵念婆罗门家医方技艺。<a id="a-9T"></a>但我师资婆罗门学。<a id="a-9U"></a>别自有法。<a id="a-9V"></a>要须相问。<a id="a-9W"></a>汝等有论名先有不。<a id="a-9X"></a>时彼六万婆罗门众各共答言。<a id="a-9Y"></a>我等此名尚未曾闻。<a id="a-9Z"></a>何况得有。<a id="a-9a"></a>何况得诵。<a id="a-9b"></a>云童子言。<a id="a-9c"></a>我师法中。<a id="a-9d"></a>教我有此一毗陀论。<a id="a-9e"></a>名为先有。<a id="a-9f"></a>我亦诵得。<a id="a-9g"></a>时彼大会婆罗门言。<a id="a-9h"></a>请为解说。<a id="a-9i"></a>我等乐闻。<a id="a-9j"></a>时云童子。<a id="a-9k"></a>在于上座。<a id="a-9l"></a>敷设处立。<a id="a-9m"></a>以梵音声。<a id="a-9n"></a>诵彼先有毗陀之论。<a id="a-9o"></a>时会六万婆罗门众。<a id="a-9p"></a>欢喜踊跃。<a id="a-9q"></a>同声唱言。<a id="a-9r"></a>称适我心。<a id="a-9s"></a>称适我意。<a id="a-9t"></a>甚大欢喜。<a id="a-9u"></a>告云童子言。<a id="a-9v"></a>汝摩那婆。<a id="a-9w"></a>今可为我作于上座坐我座首。<a id="a-9x"></a>受我上座最胜之水。<a id="a-9y"></a>受我上座最初之食。<a id="a-9z"></a>时云童子推彼上座。<a id="a-A0"></a>令向下坐。<a id="a-A1"></a>即于胜座。<a id="a-A2"></a>承最初水。<a id="a-A3"></a>受于先食。<a id="a-A4"></a>食称意。<a id="a-A5"></a>食食讫已后。<a id="a-A6"></a>随其所须布施之具。<a id="a-A7"></a>依上座法。<a id="a-A8"></a>而为受之。<a id="a-A9"></a>其不须者。<a id="a-AA"></a>辞而不受。<a id="a-AB"></a>时祭祀德大婆罗门。<a id="a-AC"></a>心自念言。<a id="a-AD"></a>我今建此无遮之会。<a id="a-AE"></a>不依圣法。<a id="a-AF"></a>所有一切布施之物。<a id="a-AG"></a>不依圣教。<a id="a-AH"></a>何以故。<a id="a-AI"></a>此会达嚫所有一切布施之物。<a id="a-AJ"></a>为云童子不领我意。<a id="a-AK"></a>具足而受。</p>
  <p id="aAL">时祭祀德大婆罗门。<a id="a-AM"></a>长跪咨白云童子言。<a id="a-AN"></a>大德童子。<a id="a-AO"></a>汝可受此我之布施一切之物。<a id="a-AP"></a>莫令我会施不具足。<a id="a-AQ"></a>时云童子。<a id="a-AR"></a>语祭祀德婆罗门言。<a id="a-AS"></a>大婆罗门。<a id="a-AT"></a>汝善布施。<a id="a-AU"></a>众事具足。<a id="a-AV"></a>非是不善。<a id="a-AW"></a>此无遮会无有阙少。<a id="a-AX"></a>唯我须者。<a id="a-AY"></a>我今受之。<a id="a-AZ"></a>所不须者。<a id="a-Aa"></a>徒取无益。<a id="a-Ab"></a>时彼上座旧婆罗门心生此念。<a id="a-Ac"></a>我久时乞愿得如是布施之具。<a id="a-Ad"></a>决望先取。<a id="a-Ae"></a>云何今者为此幼岁摩那婆来。<a id="a-Af"></a>推我向下。<a id="a-Ag"></a>夺我利养。<a id="a-Ah"></a>若我生来所有一切持戒精进。<a id="a-Ai"></a>苦行果报。<a id="a-Aj"></a>是果报缘。<a id="a-Ak"></a>生生世世。<a id="a-Al"></a>共此童子。<a id="a-Am"></a>相会集处。<a id="a-An"></a>为其夺我利养之事。<a id="a-Ao"></a>报此怨仇。<a id="a-Ap"></a>终不相舍。<a id="a-Aq"></a>阿难当知。<a id="a-Ar"></a>尔时云童子者。<a id="a-As"></a>我身是也。<a id="a-At"></a>祭祀德者。<a id="a-Au"></a>现今檀陀波尼是也。<a id="a-Av"></a>时彼上座婆罗门者。<a id="a-Aw"></a>即今提婆达多是也。<a id="a-Ax"></a>阿难。<a id="a-Ay"></a>以是因缘。<a id="a-Az"></a>提婆达多愚痴之人。<a id="a-B0"></a>往昔共我。<a id="a-B1"></a>世世生生。<a id="a-B2"></a>恒作怨仇。<a id="a-B3"></a>不相舍离。</p>
  <p id="aB4">时云童子。<a id="a-B5"></a>将其所得种种施物。<a id="a-B6"></a>欲向雪山以奉梵志。<a id="a-B7"></a>经诸聚落村邑国城。<a id="a-B8"></a>或住或行。<a id="a-B9"></a>如是观看。<a id="a-BA"></a>于后渐渐至莲花城。<a id="a-BB"></a>入彼城内。<a id="a-BC"></a>见城庄严。<a id="a-BD"></a>殊特妙好。<a id="a-BE"></a>不可思议。<a id="a-BF"></a>如上所说。<a id="a-BG"></a>即生是念。<a id="a-BH"></a>何故今者此莲花城。<a id="a-BI"></a>如是庄严不可思议。<a id="a-BJ"></a>或当有人欲于此城作无遮会。<a id="a-BK"></a>或复祭祀诸星宿天。<a id="a-BL"></a>或作吉祥。<a id="a-BM"></a>或作福业。<a id="a-BN"></a>或是时节婆罗门会。<a id="a-BO"></a>或当是此城内人民。<a id="a-BP"></a>闻我名声。<a id="a-BQ"></a>多解多知。<a id="a-BR"></a>谓言我来于此。<a id="a-BS"></a>欲共诸婆罗门。<a id="a-BT"></a>问难论义。<a id="a-BU"></a>而复无有一人念我。<a id="a-BV"></a>或复恭敬礼拜于我。<a id="a-BW"></a>时我即问彼一人言。<a id="a-BX"></a>仁者。<a id="a-BY"></a>此城何故庄严如是微妙。</p>
  <p id="aBZ">尔时彼人即报我言。<a id="a-Ba"></a>大智童子。<a id="a-Bb"></a>汝可不闻。<a id="a-Bc"></a>然灯世尊多陀阿伽度阿罗呵三藐三佛陀。<a id="a-Bd"></a>不久欲来此莲华城。<a id="a-Be"></a>说法教化。<a id="a-Bf"></a>为是事故。<a id="a-Bg"></a>我王降怨。<a id="a-Bh"></a>约令人民。<a id="a-Bi"></a>各使庄严。<a id="a-Bj"></a>时诸人等。<a id="a-Bk"></a>欲造福业。<a id="a-Bl"></a>布设如是种种杂饰。<a id="a-Bm"></a>拟欲供养然灯如来。<a id="a-Bn"></a>阿难。<a id="a-Bo"></a>我时生念。<a id="a-Bp"></a>如我法中。<a id="a-Bq"></a>有此言说。<a id="a-Br"></a>若人具足三十二相。<a id="a-Bs"></a>彼人即有二种果报。<a id="a-Bt"></a>若在家者。<a id="a-Bu"></a>必定得作转轮圣王。<a id="a-Bv"></a>若舍出家。<a id="a-Bw"></a>修学圣道。<a id="a-Bx"></a>必定当得阿耨多罗三藐三菩提。<a id="a-By"></a>名称远闻。<a id="a-Bz"></a>威德自在。<a id="a-C0"></a>此是无疑。<a id="a-C1"></a>阿难。<a id="a-C2"></a>我于尔时更生是念。<a id="a-C3"></a>我今先应向此停住。<a id="a-C4"></a>供养礼拜然灯世尊。<a id="a-C5"></a>求于未来阿耨多罗三藐三菩提。<a id="a-C6"></a>然后别报梵志师恩。<a id="a-C7"></a>我又生念。<a id="a-C8"></a>将何等物。<a id="a-C9"></a>供养于佛。<a id="a-CA"></a>以何事业。<a id="a-CB"></a>种诸善根。<a id="a-CC"></a>尔时我心作是思惟。<a id="a-CD"></a>诸佛世尊。<a id="a-CE"></a>不尚钱财以为供养。<a id="a-CF"></a>唯法供养。<a id="a-CG"></a>圣所称誉。<a id="a-CH"></a>我未有法义无空见。<a id="a-CI"></a>今可买觅上妙好华。<a id="a-CJ"></a>持以奉献。<a id="a-CK"></a>愿未来世得作于佛。<a id="a-CL"></a>我时即至一鬘师家。<a id="a-CM"></a>语彼人言。<a id="a-CN"></a>仁者可卖此花与我。<a id="a-CO"></a>尔时彼人报于我言。<a id="a-CP"></a>仁者童子。<a id="a-CQ"></a>汝可不闻。<a id="a-CR"></a>降怨大王出敕告下。<a id="a-CS"></a>所有华鬘悉不听卖与于他人。<a id="a-CT"></a>何以故。<a id="a-CU"></a>王欲自取持供养佛。<a id="a-CV"></a>我闻彼人如是语已。<a id="a-CW"></a>复更至于余鬘师店。<a id="a-CX"></a>求索华买。<a id="a-CY"></a>彼还答我如前不异。<a id="a-CZ"></a>如是处处买华不得。<a id="a-Ca"></a>于街巷里。<a id="a-Cb"></a>私窃访求。<a id="a-Cc"></a>见一青衣取水婢子。<a id="a-Cd"></a>名曰贤者。<a id="a-Ce"></a>密将七茎优钵罗华。<a id="a-Cf"></a>内于瓶中。<a id="a-Cg"></a>从前而来。<a id="a-Ch"></a>我见彼已。<a id="a-Ci"></a>心生欢喜。<a id="a-Cj"></a>即语之言。<a id="a-Ck"></a>汝将此华。<a id="a-Cl"></a>欲作何事。<a id="a-Cm"></a>我今与汝五百金钱。<a id="a-Cn"></a>汝可与我瓶内七茎优钵罗华。<a id="a-Co"></a>彼女复言。<a id="a-Cp"></a>仁者童子。<a id="a-Cq"></a>汝可不闻。<a id="a-Cr"></a>然灯世尊多陀阿伽度阿罗诃三藐三佛陀。<a id="a-Cs"></a>今欲入城受此地主降怨王请。<a id="a-Ct"></a>王于佛所。<a id="a-Cu"></a>生尊重心。<a id="a-Cv"></a>复欲建立诸功德故。<a id="a-Cw"></a>宣令国内十二由旬。<a id="a-Cx"></a>所有香油华鬘之属。<a id="a-Cy"></a>不听一人私窃盗卖。<a id="a-Cz"></a>若有卖者。<a id="a-D0"></a>唯王得买自将供养。<a id="a-D1"></a>以我比舍有一鬘师。<a id="a-D2"></a>名曰怨仇。<a id="a-D3"></a>彼有一女。<a id="a-D4"></a>私从我边取五百钱。<a id="a-D5"></a>即盗与我此七茎华。<a id="a-D6"></a>我既违禁。<a id="a-D7"></a>得于此华。<a id="a-D8"></a>自欲供养然灯世尊多陀阿伽度阿罗呵三藐三佛陀。<a id="a-D9"></a>实不可得。<a id="a-DA"></a>时我复更语彼女言。<a id="a-DB"></a>善女所说因缘。<a id="a-DC"></a>我今已知。<a id="a-DD"></a>汝可取我五百金钱与我五茎优钵罗华。<a id="a-DE"></a>两茎还汝。<a id="a-DF"></a>尔时彼女即答我言仁者童子。<a id="a-DG"></a>汝取此华。<a id="a-DH"></a>欲作何用。<a id="a-DI"></a>我时报言。<a id="a-DJ"></a>如来出世。<a id="a-DK"></a>难见观逢。<a id="a-DL"></a>今既遭遇。<a id="a-DM"></a>欲买此华上然灯如来多陀阿伽度阿罗呵三藐三佛陀。<a id="a-DN"></a>种诸善根。<a id="a-DO"></a>为未来世求于阿耨多罗三藐三菩提。<a id="a-DP"></a>尔时彼女复语我言。<a id="a-DQ"></a>我观童子。<a id="a-DR"></a>内外形容。<a id="a-DS"></a>身心勇猛爱法精进。<a id="a-DT"></a>汝必当得阿耨多罗三藐三菩提。<a id="a-DU"></a>摩那婆。<a id="a-DV"></a>汝若许我未得圣道。<a id="a-DW"></a>于其中间。<a id="a-DX"></a>生生世世。<a id="a-DY"></a>为汝作妻。<a id="a-DZ"></a>若汝得道。<a id="a-Da"></a>我当剃除出家学道。<a id="a-Db"></a>求阿罗汉。<a id="a-Dc"></a>为汝弟子。<a id="a-Dd"></a>修沙门行。<a id="a-De"></a>若如是者。<a id="a-Df"></a>我今与汝此五茎华。<a id="a-Dg"></a>不者不与。<a id="a-Dh"></a>我时复更语彼女言。<a id="a-Di"></a>善女我今此身是婆罗门。<a id="a-Dj"></a>种姓清净。<a id="a-Dk"></a>通达四种毗陀之论。<a id="a-Dl"></a>我毗陀中作如是说。<a id="a-Dm"></a>若人欲求阿耨多罗三藐三菩提。<a id="a-Dn"></a>行菩萨行。<a id="a-Do"></a>彼人应于一切众生。<a id="a-Dp"></a>生怜愍心安乐之心。<a id="a-Dq"></a>所来求者。<a id="a-Dr"></a>不应吝惜。<a id="a-Ds"></a>乃至身命。<a id="a-Dt"></a>亦须施人。<a id="a-Du"></a>况复所爱妇儿妻子。<a id="a-Dv"></a>及余财物。<a id="a-Dw"></a>不得悭贪。<a id="a-Dx"></a>善女我今发愿求于菩提。<a id="a-Dy"></a>为欲安乐诸众生故。<a id="a-Dz"></a>怜愍救济一切众生。<a id="a-E0"></a>或有人来索我妻子。<a id="a-E1"></a>我以布施。<a id="a-E2"></a>汝爱恋心。<a id="a-E3"></a>若作障碍。<a id="a-E4"></a>则我割舍心愿不成。<a id="a-E5"></a>复于汝边。<a id="a-E6"></a>得无量罪。<a id="a-E7"></a>汝若作愿。<a id="a-E8"></a>能于彼时。<a id="a-E9"></a>一切所有资财宝物。<a id="a-EA"></a>我布施时。<a id="a-EB"></a>不作难者。<a id="a-EC"></a>我当许汝为我作妻。<a id="a-ED"></a>尔时彼女即语我言。<a id="a-EE"></a>摩那婆。<a id="a-EF"></a>假使有人。<a id="a-EG"></a>来向汝边。<a id="a-EH"></a>乞我身者。<a id="a-EI"></a>我亦不生悭贪之心。<a id="a-EJ"></a>况复男女及余财物。<a id="a-EK"></a>我语彼女。<a id="a-EL"></a>必能如是。<a id="a-EM"></a>如汝所愿。<a id="a-EN"></a>许当来世与我作妻。<a id="a-EO"></a>是时彼女从我边受五百金钱。<a id="a-EP"></a>即授五茎优钵罗华。<a id="a-EQ"></a>持以与我。<a id="a-ER"></a>其余两茎。<a id="a-ES"></a>为我布施与汝。<a id="a-ET"></a>同作未来因缘。<a id="a-EU"></a>复语我言。<a id="a-EV"></a>汝欲种植善根之处。<a id="a-EW"></a>将此二华散于其上。<a id="a-EX"></a>当愿共汝生生同处莫相舍离。<a id="a-EY"></a>时燃灯佛多陀阿伽度阿罗诃三藐三佛陀。<a id="a-EZ"></a>从外来入莲华城中。<a id="a-Ea"></a>我时赍此七茎莲花。<a id="a-Eb"></a>遥见佛来。<a id="a-Ec"></a>渐渐至近。<a id="a-Ed"></a>睹彼佛身。<a id="a-Ee"></a>端政可喜。<a id="a-Ef"></a>清净光朋。<a id="a-Eg"></a>照耀于世。<a id="a-Eh"></a>调伏诸根。<a id="a-Ei"></a>其心寂定。<a id="a-Ej"></a>安住不动。<a id="a-Ek"></a>六根澄静若琉璃池。<a id="a-El"></a>进止威仪。<a id="a-Em"></a>犹如象王。<a id="a-En"></a>复有无量百千万亿诸天大众。<a id="a-Eo"></a>前后围绕。<a id="a-Ep"></a>各散无量天诸杂华。<a id="a-Eq"></a>及天无量栴檀末香。<a id="a-Er"></a>优钵罗华。<a id="a-Es"></a>波头摩花。<a id="a-Et"></a>拘勿头花。<a id="a-Eu"></a>分陀利花。<a id="a-Ev"></a>于然灯佛多陀阿伽度阿罗诃三藐三佛陀。<a id="a-Ew"></a>上尊重供养。<a id="a-Ex"></a>时降怨王备从羽仪四种兵众。<a id="a-Ey"></a>出彼城门。<a id="a-Ez"></a>迎然灯佛。<a id="a-F0"></a>尔时彼处聚集无量无边异类人及非人天龙八部诸鬼神等。<a id="a-F1"></a>所将香末种种杂花。<a id="a-F2"></a>以散佛上。<a id="a-F3"></a>无有一华堕落于地。<a id="a-F4"></a>并在然灯如来顶上虚空之中。<a id="a-F5"></a>成大宝盖。<a id="a-F6"></a>佛行随行。<a id="a-F7"></a>佛住随住。<a id="a-F8"></a>我时见彼然灯如来。<a id="a-F9"></a>生信敬心。<a id="a-FA"></a>生殷重心。<a id="a-FB"></a>生敬心已。<a id="a-FC"></a>将此七茎优钵罗花。<a id="a-FD"></a>散于佛上。<a id="a-FE"></a>发此愿言。<a id="a-FF"></a>若我来世得作佛时。<a id="a-FG"></a>如今然灯如来得法。<a id="a-FH"></a>及于大众无有异者。<a id="a-FI"></a>所散之华。<a id="a-FJ"></a>住虚空中。<a id="a-FK"></a>花叶向下。<a id="a-FL"></a>花茎向上。<a id="a-FM"></a>当佛顶上。<a id="a-FN"></a>成于华盖。<a id="a-FO"></a>随佛行住。<a id="a-FP"></a>我见如是神通德力。<a id="a-FQ"></a>倍复生于信敬之心。</p>
  <p id="aFR">阿难。<a id="a-FS"></a>时彼无量无边人众。<a id="a-FT"></a>各将无价妙好衣裳。<a id="a-FU"></a>布于道上。<a id="a-FV"></a>所谓微细迦尸迦衣。<a id="a-FW"></a>细白氎衣。<a id="a-FX"></a>细刍摩衣。<a id="a-FY"></a>微妙细软拘周摩衣。<a id="a-FZ"></a>及妙缯彩憍奢耶被。<a id="a-Fa"></a>为欲供养燃灯佛故。<a id="a-Fb"></a>覆地令满。<a id="a-Fc"></a>阿难。<a id="a-Fd"></a>我于是时。<a id="a-Fe"></a>见彼无量无边人众。<a id="a-Ff"></a>将无价衣悉皆覆地。<a id="a-Fg"></a>时我身上唯一鹿皮。<a id="a-Fh"></a>我将鹿皮布于地上。<a id="a-Fi"></a>而我鹿皮覆地之处。<a id="a-Fj"></a>为彼人众恶骂嗔嫌。<a id="a-Fk"></a>抴我鹿皮远掷他处。<a id="a-Fl"></a>我生此念。<a id="a-Fm"></a>呜呼世尊然灯如来。<a id="a-Fn"></a>可不怜愍慈念我耶。<a id="a-Fo"></a>生此念已。<a id="a-Fp"></a>佛知我心。<a id="a-Fq"></a>怜愍我故。</p>
  <p id="aFr">时燃灯佛以神通力。<a id="a-Fs"></a>变一方地。<a id="a-Ft"></a>如稀土泥。<a id="a-Fu"></a>时彼人众见此路泥。<a id="a-Fv"></a>各各避行。<a id="a-Fw"></a>无有一人入于泥者。<a id="a-Fx"></a>我时行见速往泥所。<a id="a-Fy"></a>见彼泥已。<a id="a-Fz"></a>即生此念。<a id="a-G0"></a>如是世尊。<a id="a-G1"></a>云何令践此泥中行。<a id="a-G2"></a>若泥中行泥污佛脚。<a id="a-G3"></a>我今乃可将臭肉身于此泥上作大桥梁。<a id="a-G4"></a>令佛世尊履我身过。<a id="a-G5"></a>我时即铺所有鹿皮。<a id="a-G6"></a>解发布散。<a id="a-G7"></a>覆面而伏。<a id="a-G8"></a>为佛作桥。<a id="a-G9"></a>一切人民未得践过。<a id="a-GA"></a>唯佛最初蹈我发上。<a id="a-GB"></a>如是供养然灯佛多陀阿伽度阿罗呵三藐三佛陀故。<a id="a-GC"></a>复生是念。<a id="a-GD"></a>愿此然灯如来世尊。<a id="a-GE"></a>及声闻众。<a id="a-GF"></a>足蹈我身及头发上。<a id="a-GG"></a>渡于此泥。<a id="a-GH"></a>复发此愿。<a id="a-GI"></a>愿未来世得作佛时。<a id="a-GJ"></a>如今然灯如来无异。<a id="a-GK"></a>如是威德。<a id="a-GL"></a>如是势力。<a id="a-GM"></a>作天人师。<a id="a-GN"></a>又愿我今尽此身命。<a id="a-GO"></a>若然灯佛。<a id="a-GP"></a>不授我记。<a id="a-GQ"></a>我终不起于此泥中。<a id="a-GR"></a>当是童子布身发时。<a id="a-GS"></a>是时大地六种震动。<a id="a-GT"></a>所谓东涌西没。<a id="a-GU"></a>西涌东没。<a id="a-GV"></a>南涌北没。<a id="a-GW"></a>北涌南没。<a id="a-GX"></a>中涌边没。<a id="a-GY"></a>边涌中没。</p>
 </body>
</html>