<!doctype html>
<html id="z3IBUSHby" data-ver="1098">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第二</h1>
  <h2 id="a2">发心供养品第一之二</h2>
  <p id="a3">阿难。<a id="a-4"></a>彼普贤如来。<a id="a-5"></a>复授一菩萨记。<a id="a-6"></a>次当作佛号月如来。<a id="a-7"></a>阿难。<a id="a-8"></a>彼月如来。<a id="a-9"></a>复授一菩萨记。<a id="a-A"></a>次当作佛号分陀利如来。<a id="a-B"></a>阿难。<a id="a-C"></a>彼分陀利如来。<a id="a-D"></a>复授一菩萨记。<a id="a-E"></a>次当作佛号无垢如来。<a id="a-F"></a>阿难。<a id="a-G"></a>彼无垢如来。<a id="a-H"></a>复授一菩萨记。<a id="a-I"></a>次当作佛号证我如来。</p>
  <p id="aJ">阿难。<a id="a-K"></a>彼证我如来。<a id="a-L"></a>复授一菩萨记。<a id="a-M"></a>次当作佛号大雨如来。<a id="a-N"></a>阿难。<a id="a-O"></a>彼大雨如来。<a id="a-P"></a>复授一菩萨记。<a id="a-Q"></a>次当作佛号无畏如来。<a id="a-R"></a>阿难。<a id="a-S"></a>彼无畏如来。<a id="a-T"></a>复授一菩萨记。<a id="a-U"></a>次当作佛号自光明如来。<a id="a-V"></a>阿难。<a id="a-W"></a>彼自光明如来。<a id="a-X"></a>复授一菩萨记。<a id="a-Y"></a>次当作佛号大力如来。</p>
  <p id="aZ">阿难。<a id="a-a"></a>彼大力如来。<a id="a-b"></a>复授一菩萨记。<a id="a-c"></a>次当作佛号日如来。<a id="a-d"></a>阿难。<a id="a-e"></a>彼日如来。<a id="a-f"></a>复授一菩萨记。<a id="a-g"></a>次当作佛号秋光如来。<a id="a-h"></a>阿难。<a id="a-i"></a>彼秋光如来。<a id="a-j"></a>复授一菩萨记。<a id="a-k"></a>次当作佛号热光如来。<a id="a-l"></a>阿难。<a id="a-m"></a>彼热光如来。<a id="a-n"></a>复授一菩萨记。<a id="a-o"></a>次当作佛号相如来。<a id="a-p"></a>阿难。<a id="a-q"></a>彼相如来。<a id="a-r"></a>复授一菩萨记。<a id="a-s"></a>次当作佛号无比如来。</p>
  <p id="at">阿难。<a id="a-u"></a>彼无比如来。<a id="a-v"></a>复授一菩萨记。<a id="a-w"></a>次当作佛号胜上如来。<a id="a-x"></a>阿难。<a id="a-y"></a>彼胜上如来。<a id="a-z"></a>复授一菩萨记。<a id="a-10"></a>次当作佛号相上如来。<a id="a-11"></a>阿难。<a id="a-12"></a>彼相上如来。<a id="a-13"></a>复授一菩萨记。<a id="a-14"></a>次当作佛号娑罗王如来。<a id="a-15"></a>阿难。<a id="a-16"></a>彼娑罗王如来。<a id="a-17"></a>复授一菩萨记。<a id="a-18"></a>次当作佛号身上如来。</p>
  <p id="a19">阿难。<a id="a-1A"></a>彼身上如来。<a id="a-1B"></a>复授一菩萨记。<a id="a-1C"></a>次当作佛号无处畏如来。<a id="a-1D"></a>阿难。<a id="a-1E"></a>彼无处畏如来。<a id="a-1F"></a>复授一菩萨记。<a id="a-1G"></a>次当作佛号化如来。<a id="a-1H"></a>阿难。<a id="a-1I"></a>彼化如来。<a id="a-1J"></a>复授一菩萨记。<a id="a-1K"></a>次当作佛号寂定如来。<a id="a-1L"></a>阿难。<a id="a-1M"></a>彼寂定如来。<a id="a-1N"></a>复授一菩萨记。<a id="a-1O"></a>次当作佛号胜王如来。</p>
  <p id="a1P">阿难。<a id="a-1Q"></a>彼胜王如来成佛之处。<a id="a-1R"></a>其劫名贤。<a id="a-1S"></a>有三百佛皆同一号。<a id="a-1T"></a>号胜王如来。<a id="a-1U"></a>阿难。<a id="a-1V"></a>彼胜王如来。<a id="a-1W"></a>最在后佛。<a id="a-1X"></a>复授一菩萨记。<a id="a-1Y"></a>次当作佛号一切事见如来。<a id="a-1Z"></a>阿难。<a id="a-1a"></a>彼一切事见如来有三亿众声闻弟子。<a id="a-1b"></a>皆阿罗汉。</p>
  <p id="a1c">阿难。<a id="a-1d"></a>彼一切事见如来。<a id="a-1e"></a>复授一菩萨记。<a id="a-1f"></a>次当作佛号无忧如来。<a id="a-1g"></a>阿难。<a id="a-1h"></a>彼无忧如来。<a id="a-1i"></a>复授一菩萨记。<a id="a-1j"></a>次当作佛号龙上如来。<a id="a-1k"></a>阿难。<a id="a-1l"></a>彼龙上如来。<a id="a-1m"></a>复授一菩萨记。<a id="a-1n"></a>次当作佛号阎浮上如来。<a id="a-1o"></a>阿难。<a id="a-1p"></a>彼阎浮上如来。<a id="a-1q"></a>复授一菩萨记。<a id="a-1r"></a>次当作佛号尼拘陀如来。<a id="a-1s"></a>阿难。<a id="a-1t"></a>彼尼拘陀如来。<a id="a-1u"></a>复授一菩萨记。<a id="a-1v"></a>次当作佛号广信如来。<a id="a-1w"></a>阿难。<a id="a-1x"></a>彼广信如来。<a id="a-1y"></a>复授一菩萨记。<a id="a-1z"></a>次当作佛号救脱如来。<a id="a-20"></a>阿难。<a id="a-21"></a>彼救脱如来。<a id="a-22"></a>复授一菩萨记。<a id="a-23"></a>次当作佛号胜上如来。</p>
  <p id="a24">阿难彼诸世尊多陀阿伽度阿罗诃三藐三佛陀。<a id="a-25"></a>各各次第。<a id="a-26"></a>转相授记至于最后。<a id="a-27"></a>胜上如来。<a id="a-28"></a>我身悉皆供养承事。<a id="a-29"></a>尔时世尊而说偈言。</p>
  <p id="a2A">彼等诸如来　　释迦大师子</p>
  <p id="a2B">以佛清净眼　　一切皆睹见</p>
  <p id="a2C">如是如来智　　不思议佛行</p>
  <p id="a2D">诸天诸人等　　悉不能得知</p>
  <p id="a2E">因果及佛智　　诸法显现相</p>
  <p id="a2F">唯诸佛境界　　凡夫不能知</p>
  <p id="a2G">所说诸佛名　　显现诸佛行</p>
  <p id="a2H">有大威德相　　以佛眼普见</p>
  <p id="a2I">若有智慧人　　当欲求菩提</p>
  <p id="a2J">应读此佛名　　不久得作佛</p>
  <p id="a2K">尔时阿难白佛言。<a id="a-2L"></a>世尊。<a id="a-2M"></a>我曾闻佛金口所说。<a id="a-2N"></a>闻已系心忆持不忘。<a id="a-2O"></a>所谓诸佛智。<a id="a-2P"></a>无有碍。<a id="a-2Q"></a>无等等。<a id="a-2R"></a>无障碍。<a id="a-2S"></a>世尊。<a id="a-2T"></a>如来实知如是智不。</p>
  <p id="a2U">尔时世尊告阿难言。<a id="a-2V"></a>如来智慧。<a id="a-2W"></a>具足了知。<a id="a-2X"></a>是故知见无障无碍。<a id="a-2Y"></a>如来欲作境界宽狭。<a id="a-2Z"></a>念诸佛智。<a id="a-2a"></a>分齐少多。<a id="a-2b"></a>随意皆得。</p>
  <p id="a2c">尔时阿难复白佛言。<a id="a-2d"></a>世尊。<a id="a-2e"></a>犹如尊者阿尼卢豆。<a id="a-2f"></a>得净天眼。<a id="a-2g"></a>过于人眼。<a id="a-2h"></a>如是尊者阿尼卢豆。<a id="a-2i"></a>以净天眼能得见于一千世界。<a id="a-2j"></a>如来说言。<a id="a-2k"></a>我见无边。<a id="a-2l"></a>此义云何。<a id="a-2m"></a>佛时默然。<a id="a-2n"></a>如是再问。<a id="a-2o"></a>乃至过三。<a id="a-2p"></a>然后方答。</p>
  <p id="a2q">佛告阿难。<a id="a-2r"></a>汝莫以于声闻智慧欲比如来。<a id="a-2s"></a>何以故。<a id="a-2t"></a>我今以于清净天眼过于人眼。<a id="a-2u"></a>见此东方恒河沙数佛刹之中。<a id="a-2v"></a>诸菩萨等。<a id="a-2w"></a>初发道心。<a id="a-2x"></a>种诸善根。<a id="a-2y"></a>或见东方恒河沙数诸佛刹中。<a id="a-2z"></a>无量菩萨得受记别。<a id="a-30"></a>或见东方恒河沙数佛刹之中。<a id="a-31"></a>诸菩萨等。<a id="a-32"></a>行菩萨行。<a id="a-33"></a>或见无量诸菩萨等。<a id="a-34"></a>于诸佛边修行梵行。<a id="a-35"></a>后得生于兜率天宫。<a id="a-36"></a>从兜率下入于母胎。<a id="a-37"></a>或见菩萨从母右胁诞育而生。<a id="a-38"></a>或见菩萨行童子法。<a id="a-39"></a>或见菩萨在于宫内示行欲法。<a id="a-3A"></a>或见菩萨舍于转轮圣王之位出家修道。<a id="a-3B"></a>或见菩萨降四种魔。<a id="a-3C"></a>或见菩萨菩提树下证得阿耨多罗三藐三菩提。<a id="a-3D"></a>或见菩萨得菩提已受解脱乐。<a id="a-3E"></a>或见菩萨端坐思惟二种分别。<a id="a-3F"></a>或见菩萨转法轮时。<a id="a-3G"></a>或见菩萨为诸众生舍于寿命。<a id="a-3H"></a>欲入无余涅槃之时。<a id="a-3I"></a>或见菩萨般涅槃后。<a id="a-3J"></a>正法住世像法住世。<a id="a-3K"></a>久近多少延促之时。<a id="a-3L"></a>阿难。<a id="a-3M"></a>我如是见东方佛刹恒河沙等诸佛成道。<a id="a-3N"></a>及灭度后。<a id="a-3O"></a>正法像法。<a id="a-3P"></a>悉皆没尽。<a id="a-3Q"></a>如东方刹。<a id="a-3R"></a>南西北方。<a id="a-3S"></a>四维上下。<a id="a-3T"></a>亦复如是也。</p>
  <p id="a3U">尔时世尊告阿难言。<a id="a-3V"></a>阿难。<a id="a-3W"></a>我念往昔过于无量无边阿僧祇不可数不可说劫。<a id="a-3X"></a>是时有一转轮圣王名曰善见。<a id="a-3Y"></a>降伏四方。<a id="a-3Z"></a>如法治世。<a id="a-3a"></a>彼王所统。<a id="a-3b"></a>悉皆丰乐。<a id="a-3c"></a>不行鞭杖。<a id="a-3d"></a>亦无杀害。<a id="a-3e"></a>兵戈偃息。<a id="a-3f"></a>如法化人。<a id="a-3g"></a>阿难。<a id="a-3h"></a>彼善见王所居住城。<a id="a-3i"></a>名阎浮檀。<a id="a-3j"></a>其城东西十二由旬。<a id="a-3k"></a>南北面各有七由旬。</p>
  <p id="a3l">阿难。<a id="a-3m"></a>彼阎浮城。<a id="a-3n"></a>清净庄严。<a id="a-3o"></a>殊特妙好。<a id="a-3p"></a>悉用四宝之所庄饰。<a id="a-3q"></a>黄金白银。<a id="a-3r"></a>颇梨琉璃。<a id="a-3s"></a>其外别更有七重城。<a id="a-3t"></a>彼城皆悉高于七寻。<a id="a-3u"></a>各厚三寻。<a id="a-3v"></a>而彼城头周匝皆有七重栏楯。<a id="a-3w"></a>彼诸栏楯雕刻精丽殊妙少双。<a id="a-3x"></a>亦用四宝之所成就。<a id="a-3y"></a>黄金白银。<a id="a-3z"></a>琉璃颇梨。<a id="a-40"></a>若黄金栏。<a id="a-41"></a>黄金钩柱。<a id="a-42"></a>白银窗台。<a id="a-43"></a>若白银栏。<a id="a-44"></a>白银钩柱。<a id="a-45"></a>黄金窗台。<a id="a-46"></a>若颇梨栏。<a id="a-47"></a>颇梨钩柱琉璃窗台。<a id="a-48"></a>若琉璃栏。<a id="a-49"></a>琉璃钩柱。<a id="a-4A"></a>颇梨窗台。<a id="a-4B"></a>而彼七重。<a id="a-4C"></a>一一城内。<a id="a-4D"></a>皆有七重宝多罗树。<a id="a-4E"></a>行列围绕。<a id="a-4F"></a>彼树枝叶花果。<a id="a-4G"></a>扶疏蓊郁敷荣。<a id="a-4H"></a>人所乐见。<a id="a-4I"></a>其树根茎。<a id="a-4J"></a>皆是四宝。<a id="a-4K"></a>黄金白银。<a id="a-4L"></a>颇梨琉璃金多罗树。<a id="a-4M"></a>金根金茎。<a id="a-4N"></a>银枝银叶。<a id="a-4O"></a>花果悉银。<a id="a-4P"></a>银多罗树。<a id="a-4Q"></a>银根银茎。<a id="a-4R"></a>金枝金叶。<a id="a-4S"></a>花果悉金。<a id="a-4T"></a>若是颇梨为多罗树。<a id="a-4U"></a>颇梨根茎。<a id="a-4V"></a>琉璃枝叶。<a id="a-4W"></a>琉璃花果。<a id="a-4X"></a>若是琉璃为多罗树。<a id="a-4Y"></a>琉璃根茎。<a id="a-4Z"></a>颇梨枝叶。<a id="a-4a"></a>颇梨花果。<a id="a-4b"></a>彼多罗树。<a id="a-4c"></a>皆有罗网。<a id="a-4d"></a>其罗网间。<a id="a-4e"></a>悉悬宝铃。<a id="a-4f"></a>其诸铃网。<a id="a-4g"></a>皆七宝成。<a id="a-4h"></a>所谓金银琉璃车磲马瑙珊瑚颇梨。<a id="a-4i"></a>彼诸城外。<a id="a-4j"></a>有七重堑。<a id="a-4k"></a>周匝围绕。<a id="a-4l"></a>彼堑甚深。<a id="a-4m"></a>八功德水。<a id="a-4n"></a>湛然盈满。<a id="a-4o"></a>种种名花。<a id="a-4p"></a>所谓优钵罗花。<a id="a-4q"></a>波头摩花。<a id="a-4r"></a>拘勿头花。<a id="a-4s"></a>分陀利花。<a id="a-4t"></a>弥覆水上。<a id="a-4u"></a>彼诸堑底。<a id="a-4v"></a>皆是金沙。<a id="a-4w"></a>彼堑岸边周匝皆有七宝罗网。<a id="a-4x"></a>弥覆其上。<a id="a-4y"></a>阿难。<a id="a-4z"></a>彼阎浮城四面各有一十六门。<a id="a-50"></a>彼诸城门。<a id="a-51"></a>四宝所成。<a id="a-52"></a>黄金白银。<a id="a-53"></a>颇梨琉璃。<a id="a-54"></a>金门银扇。<a id="a-55"></a>银门金扇。<a id="a-56"></a>若颇梨门。<a id="a-57"></a>琉璃为扇。<a id="a-58"></a>若琉璃门。<a id="a-59"></a>颇为梨扇。<a id="a-5A"></a>彼诸城门。<a id="a-5B"></a>各各皆有却敌楼橹。<a id="a-5C"></a>层阁飞櫩垂珠罗网。<a id="a-5D"></a>亦以七宝之所庄严。<a id="a-5E"></a>微妙精奇。<a id="a-5F"></a>人所喜见。<a id="a-5G"></a>其诸城门。<a id="a-5H"></a>皆有七重四宝门障。<a id="a-5I"></a>安住不动。<a id="a-5J"></a>发起开闭。<a id="a-5K"></a>显曜光明。<a id="a-5L"></a>可爱可乐。<a id="a-5M"></a>所谓金银颇梨琉璃。<a id="a-5N"></a>彼诸城门。<a id="a-5O"></a>远观洞彻。<a id="a-5P"></a>门若开时。<a id="a-5Q"></a>风自吹开。<a id="a-5R"></a>门欲闭时。<a id="a-5S"></a>风自吹闭。<a id="a-5T"></a>彼七重障。<a id="a-5U"></a>风若开时。<a id="a-5V"></a>门门相当。<a id="a-5W"></a>悉皆通见。<a id="a-5X"></a>门欲闭时。<a id="a-5Y"></a>风自吹闭。<a id="a-5Z"></a>七重门障。<a id="a-5a"></a>溘然还遮。<a id="a-5b"></a>阿难。<a id="a-5c"></a>彼阎浮檀城之处中。<a id="a-5d"></a>有一大池。<a id="a-5e"></a>名曰欢喜。<a id="a-5f"></a>彼池东西广一由旬。<a id="a-5g"></a>南北广半由旬。<a id="a-5h"></a>其池四岸。<a id="a-5i"></a>四重塼垒。<a id="a-5j"></a>彼塼端正。<a id="a-5k"></a>微妙可喜。<a id="a-5l"></a>四宝所成。<a id="a-5m"></a>黄金白银。<a id="a-5n"></a>琉璃颇梨。<a id="a-5o"></a>彼池四面。<a id="a-5p"></a>皆有阁道。<a id="a-5q"></a>而彼阁道端正可喜。<a id="a-5r"></a>亦为四宝之所合成。<a id="a-5s"></a>黄金白银。<a id="a-5t"></a>琉璃颇梨。<a id="a-5u"></a>黄金阁道。<a id="a-5v"></a>白银阶级。<a id="a-5w"></a>白银阁道。<a id="a-5x"></a>黄金阶级。<a id="a-5y"></a>琉璃阁道。<a id="a-5z"></a>颇梨阶级。<a id="a-60"></a>颇梨阁道。<a id="a-61"></a>琉璃阶级。<a id="a-62"></a>彼阁道上。<a id="a-63"></a>悉有却敌。<a id="a-64"></a>而彼却敌严饰可喜。<a id="a-65"></a>七宝所成。<a id="a-66"></a>黄金白银。<a id="a-67"></a>车磲玛瑙。<a id="a-68"></a>珊瑚琥珀。<a id="a-69"></a>及以琉璃。<a id="a-6A"></a>彼池四边。<a id="a-6B"></a>皆有构栏。<a id="a-6C"></a>端正可喜。<a id="a-6D"></a>亦皆四宝。<a id="a-6E"></a>所共合成。<a id="a-6F"></a>黄金白银。<a id="a-6G"></a>琉璃颇梨。<a id="a-6H"></a>其池东面。<a id="a-6I"></a>黄金构栏。<a id="a-6J"></a>其次南面。<a id="a-6K"></a>白银构栏。<a id="a-6L"></a>其次西面。<a id="a-6M"></a>琉璃构栏。<a id="a-6N"></a>其次北面。<a id="a-6O"></a>颇梨构栏。<a id="a-6P"></a>黄金构栏。<a id="a-6Q"></a>黄金为柱。<a id="a-6R"></a>白银窗台。<a id="a-6S"></a>白银钩栏。<a id="a-6T"></a>白银为柱。<a id="a-6U"></a>黄金窗台。<a id="a-6V"></a>颇梨构栏。<a id="a-6W"></a>颇梨为柱。<a id="a-6X"></a>琉璃窗台。<a id="a-6Y"></a>琉璃构栏。<a id="a-6Z"></a>琉璃为柱。<a id="a-6a"></a>颇梨窗台。</p>
  <p id="a6b">阿难。<a id="a-6c"></a>彼欢喜池周匝围绕。<a id="a-6d"></a>有多罗树。<a id="a-6e"></a>七重行列。<a id="a-6f"></a>彼树间中。<a id="a-6g"></a>悉有罗网。<a id="a-6h"></a>七宝庄严。<a id="a-6i"></a>其罗网间。<a id="a-6j"></a>皆悬宝铃。<a id="a-6k"></a>多罗树外。<a id="a-6l"></a>有七重堑。<a id="a-6m"></a>端正可喜。<a id="a-6n"></a>然彼池中。<a id="a-6o"></a>有种种花。<a id="a-6p"></a>所谓优钵罗花。<a id="a-6q"></a>波头摩花。<a id="a-6r"></a>拘勿头花。<a id="a-6s"></a>分陀利花。<a id="a-6t"></a>其池岸上。<a id="a-6u"></a>有陆生花。<a id="a-6v"></a>所谓瞻婆华。<a id="a-6w"></a>阿陀目多华。<a id="a-6x"></a>婆利师花。<a id="a-6y"></a>揵陀婆利师华。<a id="a-6z"></a>彼欢喜池。<a id="a-70"></a>八功德水之所充满。<a id="a-71"></a>诸鸟渴时。<a id="a-72"></a>皆得平饮。<a id="a-73"></a>彼池水底。<a id="a-74"></a>皆布金沙。<a id="a-75"></a>七宝罗网。<a id="a-76"></a>以覆池上。<a id="a-77"></a>彼妙罗网。<a id="a-78"></a>节节皆悬七宝之铃。<a id="a-79"></a>阿难。<a id="a-7A"></a>彼阎浮城。<a id="a-7B"></a>街巷平整。<a id="a-7C"></a>其街两边。<a id="a-7D"></a>有多罗树。<a id="a-7E"></a>多罗树间。<a id="a-7F"></a>悉有罗网。<a id="a-7G"></a>其罗网间。<a id="a-7H"></a>节节皆悬七宝之铃。<a id="a-7I"></a>其七宝铃。<a id="a-7J"></a>微风吹动。<a id="a-7K"></a>出妙音声。<a id="a-7L"></a>令人乐闻。<a id="a-7M"></a>心生欢喜。<a id="a-7N"></a>譬如人作五种音乐。<a id="a-7O"></a>阿难。<a id="a-7P"></a>彼阎浮城。<a id="a-7Q"></a>所有人民。<a id="a-7R"></a>皆悉纯直。<a id="a-7S"></a>彼诸人民。<a id="a-7T"></a>欲相娱乐。<a id="a-7U"></a>更无别音。<a id="a-7V"></a>闻彼铃声。<a id="a-7W"></a>即便欢喜。<a id="a-7X"></a>自然歌舞。<a id="a-7Y"></a>更不忆念其余音乐。</p>
  <p id="a7Z">阿难。<a id="a-7a"></a>彼阎浮城。<a id="a-7b"></a>常有种种微妙音乐。<a id="a-7c"></a>所谓钟铃蠡鼓琴瑟箜篌筚篥笳箫琵琶筝笛。<a id="a-7d"></a>诸如是等种种音声。<a id="a-7e"></a>复有无量微妙鸟音。<a id="a-7f"></a>所谓鸲鹆鹦鹉孔雀拘翅罗鸟命命鸟等。<a id="a-7g"></a>无量无边。<a id="a-7h"></a>种种诸鸟。<a id="a-7i"></a>皆出微妙殊异音声。<a id="a-7j"></a>无时暂息。<a id="a-7k"></a>地上皆散种种妙华。<a id="a-7l"></a>所谓优钵罗花。<a id="a-7m"></a>拘勿头华。<a id="a-7n"></a>波头摩华。<a id="a-7o"></a>分陀利花。<a id="a-7p"></a>及诸陆地。<a id="a-7q"></a>种种杂花。<a id="a-7r"></a>阿难。<a id="a-7s"></a>彼城无有苦恼逼切不如意事。<a id="a-7t"></a>一切备悉。<a id="a-7u"></a>无所减少。<a id="a-7v"></a>是物丰饶。<a id="a-7w"></a>饮食无乏。<a id="a-7x"></a>众味具足。<a id="a-7y"></a>悉满家居。<a id="a-7z"></a>无有空地。<a id="a-80"></a>人民炽盛。<a id="a-81"></a>威德巍巍。<a id="a-82"></a>所住之城。<a id="a-83"></a>譬如北方毗沙门王阿罗迦城。<a id="a-84"></a>等无有异。<a id="a-85"></a>阿难。<a id="a-86"></a>时彼世中。<a id="a-87"></a>有一佛出。<a id="a-88"></a>名曰宝体多陀阿伽度阿罗诃三藐三佛陀。<a id="a-89"></a>十号具足。<a id="a-8A"></a>阿难。<a id="a-8B"></a>彼宝体佛未得道前。<a id="a-8C"></a>作菩萨时。<a id="a-8D"></a>常乐清净。<a id="a-8E"></a>彼城人民。<a id="a-8F"></a>亦乐清净。<a id="a-8G"></a>时宝体佛居止侧近阎浮檀城。<a id="a-8H"></a>若于晨朝。<a id="a-8I"></a>欲行乞食。<a id="a-8J"></a>入于城邑聚落之中则有无量千万诸天。<a id="a-8K"></a>下来供养围绕侍卫宝体如来。<a id="a-8L"></a>欲入城时。<a id="a-8M"></a>足按城门时彼城内所有人民。<a id="a-8N"></a>皆悉为于诸天护持神通力故。<a id="a-8O"></a>供养于彼宝体佛故。<a id="a-8P"></a>扫除粪秽。<a id="a-8Q"></a>香汤洒地。<a id="a-8R"></a>香泥涂地。<a id="a-8S"></a>散杂香花。<a id="a-8T"></a>满于地上。<a id="a-8U"></a>处处皆安妙好香炉。<a id="a-8V"></a>烧无价香。<a id="a-8W"></a>张悬种种幡幢盖等。<a id="a-8X"></a>如是无量供养之具。<a id="a-8Y"></a>以用供养宝体如来。</p>
  <p id="a8Z">尔时有一城外村人。<a id="a-8a"></a>共城内人。<a id="a-8b"></a>欲结婚娶。<a id="a-8c"></a>来入城邑。<a id="a-8d"></a>彼人见城。<a id="a-8e"></a>端严殊妙。<a id="a-8f"></a>世所希有。<a id="a-8g"></a>从小已来。<a id="a-8h"></a>眼所未睹。<a id="a-8i"></a>心大惊怪问于城内居住人言。<a id="a-8j"></a>此城今者欲作何事。<a id="a-8k"></a>彼城内人报村人言。<a id="a-8l"></a>此处有一如来出世。<a id="a-8m"></a>名曰宝体多陀阿伽度阿罗诃三藐三佛陀。<a id="a-8n"></a>不久欲入此城乞食。<a id="a-8o"></a>以如是故洒扫庄严。<a id="a-8p"></a>更复向于村人。<a id="a-8q"></a>广说如来功德无量无边。<a id="a-8r"></a>亦赞佛德。<a id="a-8s"></a>多陀阿伽度阿罗诃三藐三佛陀。<a id="a-8t"></a>十号具足。<a id="a-8u"></a>如是复叹法宝有德。<a id="a-8v"></a>如是复称僧宝有德。<a id="a-8w"></a>彼人闻于三宝功德。<a id="a-8x"></a>心生欢喜。<a id="a-8y"></a>踊跃无量。<a id="a-8z"></a>作如是念。<a id="a-90"></a>宝体世尊多陀阿伽度阿罗诃三藐三佛陀。<a id="a-91"></a>希现于世。<a id="a-92"></a>我今可诣宝体佛所。<a id="a-93"></a>彼人内心作是念已。<a id="a-94"></a>即共城邑诸聚落人。<a id="a-95"></a>相将往诣宝体佛所。<a id="a-96"></a>至佛所已。<a id="a-97"></a>作如是念。<a id="a-98"></a>若是如来得一切智。<a id="a-99"></a>见我心者。<a id="a-9A"></a>应先共我语言慰喻。</p>
  <p id="a9B">时宝体佛知彼人心。<a id="a-9C"></a>于先即共彼村人语。<a id="a-9D"></a>时彼村人得彼如来于先语已。<a id="a-9E"></a>心生欢喜。<a id="a-9F"></a>踊跃无量。<a id="a-9G"></a>既满其愿。<a id="a-9H"></a>即请如来后日施食。<a id="a-9I"></a>时佛默然受彼人请。<a id="a-9J"></a>时彼村人得于如来受己请已。<a id="a-9K"></a>复生欢喜。<a id="a-9L"></a>速向自家。<a id="a-9M"></a>具办饮食。<a id="a-9N"></a>时四天王。<a id="a-9O"></a>及梵释等。<a id="a-9P"></a>诸天大众。<a id="a-9Q"></a>赍持种种天诸供具。<a id="a-9R"></a>来献如来。<a id="a-9S"></a>时彼村人至于自家。<a id="a-9T"></a>其夜办具种种美食餐啖舐[口*束]可食之味。<a id="a-9U"></a>办具已讫。<a id="a-9V"></a>起明清旦于家地上。<a id="a-9W"></a>扫除清净。<a id="a-9X"></a>香泥涂地。<a id="a-9Y"></a>以妙香水。<a id="a-9Z"></a>重洒其上。<a id="a-9a"></a>复散种种杂妙好花。<a id="a-9b"></a>敷置床座。<a id="a-9c"></a>即遣使人往。<a id="a-9d"></a>白佛言。<a id="a-9e"></a>如来。<a id="a-9f"></a>若知时节至者。<a id="a-9g"></a>愿赴我家。<a id="a-9h"></a>时宝体佛于晨朝时。<a id="a-9i"></a>着衣持钵。<a id="a-9j"></a>与千亿众声闻比丘。<a id="a-9k"></a>前后围绕。<a id="a-9l"></a>至受请家。<a id="a-9m"></a>到彼家已。<a id="a-9n"></a>诸比丘等。<a id="a-9o"></a>各随大小。<a id="a-9p"></a>依次而坐。<a id="a-9q"></a>时彼村人见宝体佛安坐已讫。<a id="a-9r"></a>即将种种妙好饮食。<a id="a-9s"></a>自手擎持。<a id="a-9t"></a>以奉如来白言。<a id="a-9u"></a>世尊。<a id="a-9v"></a>唯愿诸佛及比丘僧。<a id="a-9w"></a>随意饱食。<a id="a-9x"></a>及诸大众。<a id="a-9y"></a>受食讫已。<a id="a-9z"></a>食不可尽。<a id="a-A0"></a>彼人生念。<a id="a-A1"></a>此百味食。<a id="a-A2"></a>既不可尽。<a id="a-A3"></a>必是如来威神德力。<a id="a-A4"></a>令使充溢。<a id="a-A5"></a>余食既多。<a id="a-A6"></a>我今可唤所看如来白衣人众。<a id="a-A7"></a>布施此食皆食饱满。<a id="a-A8"></a>然后我心得大欢喜。<a id="a-A9"></a>复生此念。<a id="a-AA"></a>希有希有不思议法。<a id="a-AB"></a>此宝体佛威德力大。<a id="a-AC"></a>令我眷属不唤自来佐助于我。<a id="a-AD"></a>我亦不曾借倩一人。<a id="a-AE"></a>又我亦复不用多功。<a id="a-AF"></a>众事一时皆得办具。<a id="a-AG"></a>时宝体佛饭食讫已。<a id="a-AH"></a>为彼村人如应说法。<a id="a-AI"></a>使其欢喜生希有心。<a id="a-AJ"></a>安置彼人于正法中。<a id="a-AK"></a>及彼大众。<a id="a-AL"></a>皆闻说法。<a id="a-AM"></a>悉各欢喜。<a id="a-AN"></a>或得道者。<a id="a-AO"></a>乃至起还归向本处。</p>
  <p id="aAP">时彼村人闻宝体佛说法教化。<a id="a-AQ"></a>听受法已。<a id="a-AR"></a>欢喜踊跃。<a id="a-AS"></a>心发弘誓。<a id="a-AT"></a>作如是言。<a id="a-AU"></a>愿我未来如似宝体如来所。<a id="a-AV"></a>得一切诸法。<a id="a-AW"></a>我皆具足。<a id="a-AX"></a>又愿我于大众之中。<a id="a-AY"></a>如是说法。<a id="a-AZ"></a>令一切人欢喜信受。<a id="a-Aa"></a>如今世尊宝体如来将比丘众。<a id="a-Ab"></a>安庠而行。<a id="a-Ac"></a>一种无异。<a id="a-Ad"></a>时彼村人供养如来。<a id="a-Ae"></a>具足尊重。<a id="a-Af"></a>恭敬心已。<a id="a-Ag"></a>随佛向寺。<a id="a-Ah"></a>剃除须发。<a id="a-Ai"></a>舍俗出家。<a id="a-Aj"></a>得成比丘。<a id="a-Ak"></a>时彼宝体如来住世为诸众生。<a id="a-Al"></a>说法已讫。<a id="a-Am"></a>入般涅槃。<a id="a-An"></a>涅槃之后。<a id="a-Ao"></a>无量无边。<a id="a-Ap"></a>天人众等。<a id="a-Aq"></a>阇维佛身。<a id="a-Ar"></a>复将无量供养之具。<a id="a-As"></a>于阇维所而设供养。<a id="a-At"></a>时彼比丘既闻如来入般涅槃。<a id="a-Au"></a>生大忧恼。<a id="a-Av"></a>作如是念。<a id="a-Aw"></a>我今可往至阇维所。<a id="a-Ax"></a>若至彼处。<a id="a-Ay"></a>应得异法。<a id="a-Az"></a>是时比丘速疾往诣彼阇维所。<a id="a-B0"></a>到彼处已。<a id="a-B1"></a>即得异宝初得之时。<a id="a-B2"></a>谓彼珍宝不甚清净。<a id="a-B3"></a>少有尘垢。</p>
  <p id="aB4">尔时比丘细刮拭看。<a id="a-B5"></a>即知清净真琉璃宝价数直于百千两金。<a id="a-B6"></a>彼摩尼宝。<a id="a-B7"></a>安置之处。<a id="a-B8"></a>昼夜无异。<a id="a-B9"></a>夜如日现。<a id="a-BA"></a>一切房舍。<a id="a-BB"></a>一切院落。<a id="a-BC"></a>皆悉光明。<a id="a-BD"></a>是时天人。<a id="a-BE"></a>收彼宝体佛舍利已。<a id="a-BF"></a>起造于塔。<a id="a-BG"></a>时彼比丘亦生心念。<a id="a-BH"></a>我今可以此摩尼宝安置浮图承露盘上。<a id="a-BI"></a>作于宝瓶。<a id="a-BJ"></a>生此念已。<a id="a-BK"></a>至于塔所。<a id="a-BL"></a>至彼所已。<a id="a-BM"></a>作如是念。<a id="a-BN"></a>我此摩尼宝珠。<a id="a-BO"></a>价直百千两金。<a id="a-BP"></a>我今以是摩尼宝珠。<a id="a-BQ"></a>安于塔上。<a id="a-BR"></a>为彼如来是我之师。<a id="a-BS"></a>是故我今持此摩尼。<a id="a-BT"></a>置于塔上。<a id="a-BU"></a>彼摩尼宝光明。<a id="a-BV"></a>照于彼塔之上。<a id="a-BW"></a>无量千岁。<a id="a-BX"></a>而彼比丘复然无量种种灯明。<a id="a-BY"></a>足满千年。<a id="a-BZ"></a>供养彼塔。<a id="a-Ba"></a>恭敬尊重。<a id="a-Bb"></a>满千年已。<a id="a-Bc"></a>心常不舍念佛三昧。<a id="a-Bd"></a>彼比丘持清净戒故。<a id="a-Be"></a>加复供养如来塔故。<a id="a-Bf"></a>以是因缘。<a id="a-Bg"></a>命终之后。<a id="a-Bh"></a>在生死中。<a id="a-Bi"></a>无量无边。<a id="a-Bj"></a>百千万世。<a id="a-Bk"></a>受于人天福乐果报。<a id="a-Bl"></a>不曾坠堕于恶道中。</p>
  <p id="aBm">阿难。<a id="a-Bn"></a>时彼比丘过于百千无量无数阿僧祇劫。<a id="a-Bo"></a>复值一佛出现于世。<a id="a-Bp"></a>号曰能作光明如来。<a id="a-Bq"></a>时彼比丘供养于佛。<a id="a-Br"></a>修持禁戒。<a id="a-Bs"></a>梵行清净。<a id="a-Bt"></a>出家如前。<a id="a-Bu"></a>复发此心。<a id="a-Bv"></a>愿我未来。<a id="a-Bw"></a>藉此功德。<a id="a-Bx"></a>生生世世。<a id="a-By"></a>莫生恶道。<a id="a-Bz"></a>时作光佛知彼比丘心所愿已。<a id="a-C0"></a>即与授记。<a id="a-C1"></a>语言。<a id="a-C2"></a>仁者。<a id="a-C3"></a>汝于来世。<a id="a-C4"></a>过于百千无量无数阿僧祇劫。<a id="a-C5"></a>当得作佛多陀阿伽度阿罗诃三藐三佛陀。<a id="a-C6"></a>号曰然灯。<a id="a-C7"></a>彼燃灯佛作菩萨时。<a id="a-C8"></a>于末后身。<a id="a-C9"></a>生兜率天。<a id="a-CA"></a>从兜率天。<a id="a-CB"></a>降神来下。<a id="a-CC"></a>从右胁入。<a id="a-CD"></a>托于母胎。<a id="a-CE"></a>住居十月。<a id="a-CF"></a>满十月已。<a id="a-CG"></a>一心正念。<a id="a-CH"></a>欲生之时。<a id="a-CI"></a>放于光明。<a id="a-CJ"></a>照彼佛刹。<a id="a-CK"></a>皆悉遍满。</p>
  <p id="aCL">尔时菩萨。<a id="a-CM"></a>既将欲生。<a id="a-CN"></a>其母咨王。<a id="a-CO"></a>智者主言。<a id="a-CP"></a>大王当知。<a id="a-CQ"></a>我意欲往园林之内游戏观看。<a id="a-CR"></a>王闻夫人如是语已。<a id="a-CS"></a>即出敕告城内大臣及诸豪富长者居士商贾人言。<a id="a-CT"></a>我今夫人。<a id="a-CU"></a>欲出园林观看游戏。<a id="a-CV"></a>汝等当家可各庄严城内街衢。<a id="a-CW"></a>悉令清净。<a id="a-CX"></a>所有秽恶瓦砾粪堆。<a id="a-CY"></a>并宜除却。<a id="a-CZ"></a>办具香汤洒散于道。<a id="a-Ca"></a>香泥涂地。<a id="a-Cb"></a>以妙香华。<a id="a-Cc"></a>布散其上。<a id="a-Cd"></a>处处安置妙宝香炉。<a id="a-Ce"></a>烧众名香。<a id="a-Cf"></a>又复安置种种宝瓶。<a id="a-Cg"></a>盛诸香水。<a id="a-Ch"></a>着好净花。<a id="a-Ci"></a>优钵罗华。<a id="a-Cj"></a>波头摩华。<a id="a-Ck"></a>拘勿头花。<a id="a-Cl"></a>分陀利华。<a id="a-Cm"></a>置于瓶内。<a id="a-Cn"></a>处处安置芭蕉之树。<a id="a-Co"></a>随芭蕉树大小高下。<a id="a-Cp"></a>各悬杂色种种幡幢。<a id="a-Cq"></a>其诸幡幢。<a id="a-Cr"></a>众色间杂。<a id="a-Cs"></a>其幢树内。<a id="a-Ct"></a>复各垂于七宝网罗。<a id="a-Cu"></a>真珠璎珞。<a id="a-Cv"></a>网罗节目。<a id="a-Cw"></a>悉有宝铃。<a id="a-Cx"></a>若夜净天。<a id="a-Cy"></a>星辰出现。<a id="a-Cz"></a>又于处处。<a id="a-D0"></a>悉各施悬众宝明镜。<a id="a-D1"></a>犹如日月。<a id="a-D2"></a>或悬种种杂色流苏。<a id="a-D3"></a>或处处垂金银宝带。<a id="a-D4"></a>彼城街巷。<a id="a-D5"></a>如是种种精丽庄严等。<a id="a-D6"></a>彼天神揵闼婆城。<a id="a-D7"></a>一种无异。<a id="a-D8"></a>时王夫人。<a id="a-D9"></a>共千左右。<a id="a-DA"></a>乘宝辇舆伎乐引导。<a id="a-DB"></a>种种音声。<a id="a-DC"></a>前后围绕。<a id="a-DD"></a>填满街巷。<a id="a-DE"></a>从宫殿出。<a id="a-DF"></a>四面观看。<a id="a-DG"></a>安庠而行。<a id="a-DH"></a>威德特尊。<a id="a-DI"></a>势力广大。<a id="a-DJ"></a>处在众中。<a id="a-DK"></a>无与比者。<a id="a-DL"></a>向彼园林。<a id="a-DM"></a>既到园林。<a id="a-DN"></a>渐趣河岸。<a id="a-DO"></a>至河岸已。<a id="a-DP"></a>即上于船。<a id="a-DQ"></a>游入河中。<a id="a-DR"></a>至中流已。<a id="a-DS"></a>忽然自有一大灯明。<a id="a-DT"></a>上下纵广。<a id="a-DU"></a>十二由旬。<a id="a-DV"></a>其灯明内。<a id="a-DW"></a>有莎草丛。<a id="a-DX"></a>高下四指。<a id="a-DY"></a>其色艾白柔软。<a id="a-DZ"></a>犹如迦耶邻提。<a id="a-Da"></a>出妙香气。<a id="a-Db"></a>又如瞻婆波利师华。<a id="a-Dc"></a>其园林内。<a id="a-Dd"></a>出种种华及种种果。<a id="a-De"></a>种种树木。<a id="a-Df"></a>天上人间。<a id="a-Dg"></a>所有树木。<a id="a-Dh"></a>名华美果。<a id="a-Di"></a>悉满此园。<a id="a-Dj"></a>时菩萨母仰观虚空。<a id="a-Dk"></a>安庠右手攀引树枝。<a id="a-Dl"></a>枝即垂下。<a id="a-Dm"></a>时王夫人。<a id="a-Dn"></a>即以右手。<a id="a-Do"></a>捉于树枝。<a id="a-Dp"></a>从右胁间。<a id="a-Dq"></a>出一童子。<a id="a-Dr"></a>端正可喜。<a id="a-Ds"></a>名曰然灯。<a id="a-Dt"></a>自然而合手十指掌。<a id="a-Du"></a>童子生时。<a id="a-Dv"></a>放大光明。<a id="a-Dw"></a>照彼佛刹。<a id="a-Dx"></a>皆悉充满。<a id="a-Dy"></a>天上即雨无量诸花。<a id="a-Dz"></a>所谓曼陀罗花。<a id="a-E0"></a>摩诃曼陀罗华。<a id="a-E1"></a>曼殊沙华。<a id="a-E2"></a>摩诃曼殊沙华。<a id="a-E3"></a>优钵罗华。<a id="a-E4"></a>波头摩华。<a id="a-E5"></a>拘勿头华。<a id="a-E6"></a>分陀利花。<a id="a-E7"></a>又雨无量旃檀散香。<a id="a-E8"></a>充满遍布十二由旬。<a id="a-E9"></a>复雨种种无量无边天诸伎乐。<a id="a-EA"></a>不鼓自鸣。<a id="a-EB"></a>又出无量歌赞音声。<a id="a-EC"></a>音声之内。<a id="a-ED"></a>言辞唱云。<a id="a-EE"></a>无量作灯明。<a id="a-EF"></a>无量作灯明。<a id="a-EG"></a>是彼菩萨瑞应之号。<a id="a-EH"></a>故称然灯。<a id="a-EI"></a>尔时然灯菩萨大士。<a id="a-EJ"></a>诸根具足。<a id="a-EK"></a>相好圆满。<a id="a-EL"></a>无所乏少。<a id="a-EM"></a>日日长大。<a id="a-EN"></a>在于楼上。<a id="a-EO"></a>受五欲乐。<a id="a-EP"></a>然彼童子受五欲时。<a id="a-EQ"></a>虽复欢乐。<a id="a-ER"></a>忽自生念。<a id="a-ES"></a>世间爱欲。<a id="a-ET"></a>虚幻暂时。<a id="a-EU"></a>须臾破坏。<a id="a-EV"></a>不久磨灭。<a id="a-EW"></a>思惟此已。<a id="a-EX"></a>从家内出。<a id="a-EY"></a>剃除须发。<a id="a-EZ"></a>身服袈裟。<a id="a-Ea"></a>得于出家。<a id="a-Eb"></a>出家之后。<a id="a-Ec"></a>欲求菩提。<a id="a-Ed"></a>渐向树下。<a id="a-Ee"></a>修习正觉。<a id="a-Ef"></a>证正觉后。<a id="a-Eg"></a>以佛眼观一切世间。<a id="a-Eh"></a>即生此念。<a id="a-Ei"></a>有谁最得初闻正法。<a id="a-Ej"></a>即见世间空无化者。<a id="a-Ek"></a>再观三观。<a id="a-El"></a>亦见世间。<a id="a-Em"></a>无有闻法及可度人。<a id="a-En"></a>彼佛在世。<a id="a-Eo"></a>经三千年。<a id="a-Ep"></a>独一无侣。<a id="a-Eq"></a>端坐过于三千年后。<a id="a-Er"></a>彼燃灯佛多陀阿伽度阿罗诃三藐三佛陀。<a id="a-Es"></a>作如是念。<a id="a-Et"></a>此众生辈。<a id="a-Eu"></a>耽着五欲。<a id="a-Ev"></a>放逸多时。<a id="a-Ew"></a>迷荒无厌。<a id="a-Ex"></a>我今当化令彼觉知。<a id="a-Ey"></a>作是念已。<a id="a-Ez"></a>从灯炷城出。<a id="a-F0"></a>住空中化作一城。<a id="a-F1"></a>名阎浮檀。<a id="a-F2"></a>于彼城内。<a id="a-F3"></a>化作种种琉璃诸屋。<a id="a-F4"></a>于其城外。<a id="a-F5"></a>又复化作种种七宝多罗之树。<a id="a-F6"></a>七重行列。<a id="a-F7"></a>七宝庄严。<a id="a-F8"></a>如上所说城庄严事。<a id="a-F9"></a>其城纵广东西南北。<a id="a-FA"></a>五千由旬。<a id="a-FB"></a>又其城内庄严之具。<a id="a-FC"></a>如忉利天。<a id="a-FD"></a>一种无异。<a id="a-FE"></a>彼城内人寿三千岁。<a id="a-FF"></a>此阎浮提诸众生等。<a id="a-FG"></a>悉遥观彼一切人民。<a id="a-FH"></a>受于欢乐。<a id="a-FI"></a>自恣五欲。<a id="a-FJ"></a>悉见悉知。<a id="a-FK"></a>悉闻悉羡。</p>
  <p id="aFL">时燃灯佛如是过于三千岁后。<a id="a-FM"></a>生是念言。<a id="a-FN"></a>我今可作神通变化令阎浮人生厌离想。</p>
  <p id="aFO">时阎浮人。<a id="a-FP"></a>见燃灯佛所居之城四壁皆出猛火焰炽。<a id="a-FQ"></a>生大恐怖。<a id="a-FR"></a>共相谓言。<a id="a-FS"></a>呜呼彼城。<a id="a-FT"></a>自然烧尽。<a id="a-FU"></a>不久渐灭。<a id="a-FV"></a>时阎浮提一切人民。<a id="a-FW"></a>诸根成熟。<a id="a-FX"></a>应得佛化。<a id="a-FY"></a>彼等人民。<a id="a-FZ"></a>见彼化城。<a id="a-Fa"></a>四面火起。<a id="a-Fb"></a>炽盛烧然。<a id="a-Fc"></a>怖畏惊恐求归依处。<a id="a-Fd"></a>无救护者。<a id="a-Fe"></a>欲求解脱。<a id="a-Ff"></a>无能度者。<a id="a-Fg"></a>发此言已。<a id="a-Fh"></a>愿于彼城下来至此。<a id="a-Fi"></a>或复此城上至于彼。<a id="a-Fj"></a>我等一切当灭彼火。<a id="a-Fk"></a>是时天龙夜叉乾闼婆人非人等。<a id="a-Fl"></a>出于彼城。<a id="a-Fm"></a>告我等言。<a id="a-Fn"></a>何故此城自出火然。<a id="a-Fo"></a>时彼城前。<a id="a-Fp"></a>忽尔自然出三阁道。<a id="a-Fq"></a>一金所成。<a id="a-Fr"></a>二银所成。<a id="a-Fs"></a>三颇梨成。<a id="a-Ft"></a>其阁道间。<a id="a-Fu"></a>各有杂宝多罗树行。<a id="a-Fv"></a>彼多罗树。<a id="a-Fw"></a>出大声云。<a id="a-Fx"></a>汝等人辈。<a id="a-Fy"></a>宜速聚集会于一处。<a id="a-Fz"></a>若汝心欲见然灯佛多陀阿伽度阿罗诃三藐三佛陀者。<a id="a-G0"></a>彼佛不久。<a id="a-G1"></a>欲下阎浮提。<a id="a-G2"></a>时阎浮提一切人民。<a id="a-G3"></a>皆悉往诣彼阁道所。<a id="a-G4"></a>见然灯佛。<a id="a-G5"></a>从城内出。<a id="a-G6"></a>于阁道下。<a id="a-G7"></a>时诸梵释四天王等。<a id="a-G8"></a>前后围绕。<a id="a-G9"></a>阎浮提人见彼佛已。<a id="a-GA"></a>皆大欢喜。<a id="a-GB"></a>各生是心。<a id="a-GC"></a>我等前者。<a id="a-GD"></a>欲睹如来。<a id="a-GE"></a>今已得见。<a id="a-GF"></a>复更生念。<a id="a-GG"></a>我各于先问佛是事。<a id="a-GH"></a>此城何故。<a id="a-GI"></a>如是火然。<a id="a-GJ"></a>如来应为我等解释。<a id="a-GK"></a>时然灯佛。<a id="a-GL"></a>足蹈地已。<a id="a-GM"></a>其诸人民。<a id="a-GN"></a>悉各皆念。<a id="a-GO"></a>我独头面顶礼于佛而发是言。<a id="a-GP"></a>我得于先顶礼佛足。</p>
  <p id="aGQ">时燃灯佛坐师子座。<a id="a-GR"></a>坐已为彼众生说法。<a id="a-GS"></a>所谓赞叹布施之事。<a id="a-GT"></a>持戒之事。<a id="a-GU"></a>离欲之事。<a id="a-GV"></a>得漏尽法。<a id="a-GW"></a>说于出家功德之利。<a id="a-GX"></a>助清净法。<a id="a-GY"></a>如来见此阎浮提人。<a id="a-GZ"></a>闻佛说法。<a id="a-Ga"></a>信乐听受。<a id="a-Gb"></a>生欢喜心。<a id="a-Gc"></a>心意柔软。<a id="a-Gd"></a>心得无碍。<a id="a-Ge"></a>如来更复为说诸法。<a id="a-Gf"></a>如往昔佛。<a id="a-Gg"></a>知于众生机根说法。<a id="a-Gh"></a>令其欢喜。<a id="a-Gi"></a>所谓苦集灭道。<a id="a-Gj"></a>世尊今复为阎浮人。<a id="a-Gk"></a>具足说此四谛之法。<a id="a-Gl"></a>时然灯佛初日说法。<a id="a-Gm"></a>教化度脱。<a id="a-Gn"></a>六百亿人。<a id="a-Go"></a>悉皆漏尽。<a id="a-Gp"></a>证阿罗汉。<a id="a-Gq"></a>心得自在。<a id="a-Gr"></a>第二日化五百亿人。<a id="a-Gs"></a>第三日化四百亿人。<a id="a-Gt"></a>第四日化三百亿人。<a id="a-Gu"></a>第五日化二百亿人。<a id="a-Gv"></a>第六日化一百亿人。<a id="a-Gw"></a>第七日化五十亿人。<a id="a-Gx"></a>悉皆如上得阿罗汉。<a id="a-Gy"></a>至于第二一七日内。<a id="a-Gz"></a>教化度脱百一亿人。<a id="a-H0"></a>最后第三一七日内。<a id="a-H1"></a>复度七十五亿众生。<a id="a-H2"></a>悉得上利漏尽意解。<a id="a-H3"></a>成阿罗汉。<a id="a-H4"></a>彼然灯佛住世一劫。<a id="a-H5"></a>共诸比丘声闻弟子。<a id="a-H6"></a>为世间人作利益故(迦葉遗师作如是说)</p>
  <p id="aH7">阿难。<a id="a-H8"></a>诸佛次第相传授记。<a id="a-H9"></a>其燃灯佛初种善根。<a id="a-HA"></a>求阿耨多罗三藐三菩提。<a id="a-HB"></a>乃至转法轮。<a id="a-HC"></a>住世一劫。<a id="a-HD"></a>化众生故(摩诃僧祇师作如是说)</p>
  <p id="aHE">阿难。<a id="a-HF"></a>其燃灯佛为菩萨时。<a id="a-HG"></a>在于船上。<a id="a-HH"></a>虽受五欲。<a id="a-HI"></a>于世间中深生厌离。<a id="a-HJ"></a>作如是念。<a id="a-HK"></a>我可坐船渡河彼岸。<a id="a-HL"></a>亦发此心。<a id="a-HM"></a>即生一大清净莲花。<a id="a-HN"></a>然灯童子于其华上。<a id="a-HO"></a>结加趺坐。<a id="a-HP"></a>坐已莲华即自还合。<a id="a-HQ"></a>犹如象莲。<a id="a-HR"></a>时诸婇女求觅童子。<a id="a-HS"></a>莫知所在。<a id="a-HT"></a>即奏大王。</p>
  <p id="aHU">尔时大王遣使四方推求寻觅。<a id="a-HV"></a>东西南北不知其所。<a id="a-HW"></a>乃至四维亦不知处。<a id="a-HX"></a>然灯菩萨以天威德神通力故。<a id="a-HY"></a>在彼船上莲华台中。<a id="a-HZ"></a>结加趺坐。<a id="a-Ha"></a>而身不现。<a id="a-Hb"></a>即得五通飞腾虚空。<a id="a-Hc"></a>乃至向于菩提树下。<a id="a-Hd"></a>得一切智。<a id="a-He"></a>及转法轮说法。<a id="a-Hf"></a>度脱六十八亿百千人。<a id="a-Hg"></a>俱皆悉共住在于世间。<a id="a-Hh"></a>教化众生(尼沙塞师作如是说)</p>
 </body>
</html>