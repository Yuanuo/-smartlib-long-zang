<!doctype html>
<html id="z3IBUTDcE" data-ver="972">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第十八</h1>
  <h2 id="a2">剃发染衣品第二十二之二</h2>
  <p id="a3">尔时太子以手从其天冠头髻解天无价摩尼之宝。<a id="a-4"></a>付与车匿。<a id="a-5"></a>作如是言。<a id="a-6"></a>车匿。<a id="a-7"></a>我今与汝此摩尼宝。<a id="a-8"></a>汝将此宝还于我父净饭大王。<a id="a-9"></a>至王边已。<a id="a-A"></a>无量顶礼。<a id="a-B"></a>汝知我意。<a id="a-C"></a>我付嘱汝。<a id="a-D"></a>汝当信我。<a id="a-E"></a>我今令汝将此宝还。<a id="a-F"></a>至父王边。<a id="a-G"></a>启白令除一切愁苦。<a id="a-H"></a>复好为我咨启父王。<a id="a-I"></a>作如是言。<a id="a-J"></a>我今不以被人所欺。<a id="a-K"></a>而忽舍离父王足下。<a id="a-L"></a>又亦不以嗔恨心故。<a id="a-M"></a>亦复不为求觅资财。<a id="a-N"></a>又亦不以少封禄故。<a id="a-O"></a>亦不欲求生于天上。<a id="a-P"></a>唯见一切诸众生等。<a id="a-Q"></a>在不正路。<a id="a-R"></a>迷惑黑暗。<a id="a-S"></a>邪迳而行。<a id="a-T"></a>欲作光明。<a id="a-U"></a>欲除如是生死之法。<a id="a-V"></a>欲求利益世间之句无愁忧处。<a id="a-W"></a>欲断无常有漏之行求出家耳。<a id="a-X"></a>大慈父王。<a id="a-Y"></a>见我如是乐出家故。<a id="a-Z"></a>不应忧愁。<a id="a-a"></a>而说偈言。</p>
  <p id="ab">假使恩爱久共处　　时至会必有别离</p>
  <p id="ac">见此无常须臾间　　是故我今求解脱</p>
  <p id="ad">尔时太子说此偈已。<a id="a-e"></a>作如是言。<a id="a-f"></a>我今欲离此忧苦故。<a id="a-g"></a>弃舍出家。<a id="a-h"></a>是故咨启我父大王。<a id="a-i"></a>不须愁忧。<a id="a-j"></a>若世有人。<a id="a-k"></a>缘忧愁故。<a id="a-l"></a>为于五欲而缚著者。<a id="a-m"></a>彼等诸人。<a id="a-n"></a>应须忧愁。<a id="a-o"></a>所以者何。<a id="a-p"></a>世多有人。<a id="a-q"></a>父生于子。<a id="a-r"></a>为求财故。<a id="a-s"></a>所以养育。<a id="a-t"></a>报于父母。<a id="a-u"></a>施法财者。<a id="a-v"></a>世子难有。<a id="a-w"></a>若父王意。<a id="a-x"></a>作如是心。<a id="a-y"></a>我子今者。<a id="a-z"></a>非出家时。<a id="a-10"></a>唯愿父王。<a id="a-11"></a>莫如是念。<a id="a-12"></a>凡求法者。<a id="a-13"></a>无有时节。<a id="a-14"></a>所以者何。<a id="a-15"></a>人居世间。<a id="a-16"></a>命无限齐。<a id="a-17"></a>知如是者。<a id="a-18"></a>是故智人决须舍求胜上行处。<a id="a-19"></a>此是我心决定之语。<a id="a-1A"></a>譬如有人共死命怨同居一室。<a id="a-1B"></a>言我寿长。<a id="a-1C"></a>无有是处。<a id="a-1D"></a>车匿。<a id="a-1E"></a>汝至我父净饭王边。<a id="a-1F"></a>作如是等多种语言。<a id="a-1G"></a>令王意定。<a id="a-1H"></a>汝至彼处。<a id="a-1I"></a>善作如是方便慰喻。<a id="a-1J"></a>莫令忆我。<a id="a-1K"></a>车匿。<a id="a-1L"></a>虽然我复语汝。<a id="a-1M"></a>若至我父净饭王边。<a id="a-1N"></a>但说于我恶逆之事。<a id="a-1O"></a>无德行处。<a id="a-1P"></a>大子如是。<a id="a-1Q"></a>无有恩义。<a id="a-1R"></a>无爱着心。<a id="a-1S"></a>莫说于我孝顺之处。<a id="a-1T"></a>所以者何。<a id="a-1U"></a>已舍爱故。<a id="a-1V"></a>即舍一切忆念忧愁。</p>
  <p id="a1W">尔时车匿闻于太子作如是等诸语言已。<a id="a-1X"></a>遍体热恼。<a id="a-1Y"></a>满面泪流。<a id="a-1Z"></a>合十指掌。<a id="a-1a"></a>向于太子。<a id="a-1b"></a>而作是言。<a id="a-1c"></a>大圣太子。<a id="a-1d"></a>如太子教。<a id="a-1e"></a>但前所言。<a id="a-1f"></a>于诸亲族及父王边。<a id="a-1g"></a>大生忧愁。<a id="a-1h"></a>我意不喜。<a id="a-1i"></a>心情断绝。<a id="a-1j"></a>如大象王没在深泥。<a id="a-1k"></a>不能自出。<a id="a-1l"></a>闻是语已。<a id="a-1m"></a>谁不泪流。<a id="a-1n"></a>复作是言。<a id="a-1o"></a>精进之心。<a id="a-1p"></a>余人闻说。<a id="a-1q"></a>犹尚大惊。<a id="a-1r"></a>况我车匿小来。<a id="a-1s"></a>共于圣子。<a id="a-1t"></a>同日一时。<a id="a-1u"></a>俱长爱敬之心。<a id="a-1v"></a>相乐不已。<a id="a-1w"></a>而说偈言。</p>
  <p id="a1x">假使用铁持作心　　以闻如是言誓语</p>
  <p id="a1y">人谁不心酸楚毒　　况我爱恋同日生</p>
  <p id="a1z">尔时车匿说是偈已。<a id="a-20"></a>白圣子言。<a id="a-21"></a>我将马王与圣子乘。<a id="a-22"></a>以彼诸天神通力故。<a id="a-23"></a>强令我心遣被与来。<a id="a-24"></a>非我自意。<a id="a-25"></a>我今云何能断圣子是出家事。<a id="a-26"></a>我今既是同日生奴。<a id="a-27"></a>及此马王。<a id="a-28"></a>一种无异。<a id="a-29"></a>岂能违离圣子须臾独还宫也。<a id="a-2A"></a>终无是处。<a id="a-2B"></a>圣子。<a id="a-2C"></a>亦不合放于我干陟向家而复。<a id="a-2D"></a>令我传此忧悲爱别之语。<a id="a-2E"></a>向大父王。<a id="a-2F"></a>说如是事。<a id="a-2G"></a>而圣子今亦不合背舍老父王。<a id="a-2H"></a>而自出家。<a id="a-2I"></a>彼法非是。<a id="a-2J"></a>更无有法。<a id="a-2K"></a>绝妙越殊过是尊者。<a id="a-2L"></a>能胜孝养所生父母。<a id="a-2M"></a>亦不应舍乳哺姨母摩诃波阇波提。<a id="a-2N"></a>以是而论。<a id="a-2O"></a>圣子。<a id="a-2P"></a>亦成无恩义人。<a id="a-2Q"></a>而不忆旧育养之时。<a id="a-2R"></a>圣子。<a id="a-2S"></a>正妃耶输陀罗。<a id="a-2T"></a>贞洁之女。<a id="a-2U"></a>诸德具足。<a id="a-2V"></a>亦复不合弃舍相离。<a id="a-2W"></a>虽然若圣子。<a id="a-2X"></a>今舍离一切释种亲族。<a id="a-2Y"></a>我今既是同日生奴。<a id="a-2Z"></a>亦不合放。<a id="a-2a"></a>但是圣子足蹋之地。<a id="a-2b"></a>我常随顺。<a id="a-2c"></a>不得背舍。<a id="a-2d"></a>大圣太子。<a id="a-2e"></a>是故我今意中。<a id="a-2f"></a>不忍将此炽然忧悲之火所烧心情。<a id="a-2g"></a>回向于城。<a id="a-2h"></a>而放圣子。<a id="a-2i"></a>独在此处。<a id="a-2j"></a>空闲林野。<a id="a-2k"></a>令我自返脱至城邑。<a id="a-2l"></a>净饭大王责我何言。<a id="a-2m"></a>又复圣子。<a id="a-2n"></a>既不还家。<a id="a-2o"></a>我独去时。<a id="a-2p"></a>圣子所有朋友识知。<a id="a-2q"></a>并及宫内婇女妃后。<a id="a-2r"></a>问我何言。<a id="a-2s"></a>圣子复语我作是言。<a id="a-2t"></a>汝今将我恶辞毁辱非法之事。<a id="a-2u"></a>向眷属说。<a id="a-2v"></a>令我眷属遗忘于我。<a id="a-2w"></a>憎恶于我。<a id="a-2x"></a>而我何敢妄说于此毁辱之言。<a id="a-2y"></a>我心可不自惭自羞自愧自耻。<a id="a-2z"></a>我之心意。<a id="a-30"></a>及以口舌。<a id="a-31"></a>若为欲说圣子恶言。<a id="a-32"></a>虽我妄言欲说圣子。<a id="a-33"></a>谁当信我妄言之事。<a id="a-34"></a>圣子。<a id="a-35"></a>譬如有人。<a id="a-36"></a>说彼月天种种恶事毁辱之言。<a id="a-37"></a>叵有人闻。<a id="a-38"></a>如此事者。<a id="a-39"></a>能信以不。<a id="a-3A"></a>但圣子。<a id="a-3B"></a>今恒常习行慈悲之心。<a id="a-3C"></a>圣子嘱托此言不善。<a id="a-3D"></a>圣子既行大慈悲行。<a id="a-3E"></a>恒常美言慰喻众生。<a id="a-3F"></a>今舍诸亲。<a id="a-3G"></a>此是非善。<a id="a-3H"></a>是故善哉圣子。<a id="a-3I"></a>回心向家受乐。</p>
  <p id="a3J">尔时太子。<a id="a-3K"></a>见其车匿如是忧悲苦恼之语。<a id="a-3L"></a>闻已复报彼车匿言。<a id="a-3M"></a>车匿。<a id="a-3N"></a>汝今应须舍别离苦。<a id="a-3O"></a>莫作忧恼。<a id="a-3P"></a>何以故。<a id="a-3Q"></a>一切众生。<a id="a-3R"></a>有生有老。<a id="a-3S"></a>悉有别离。<a id="a-3T"></a>车匿。<a id="a-3U"></a>一切众生所有爱着染惑之心。<a id="a-3V"></a>其在胎内。<a id="a-3W"></a>养育之者。<a id="a-3X"></a>皆悉是虚。<a id="a-3Y"></a>会有别离。<a id="a-3Z"></a>彼非是我。<a id="a-3a"></a>我非是彼。<a id="a-3b"></a>而说偈言。</p>
  <p id="a3c">譬如大树众鸟群　　各从诸方来共宿</p>
  <p id="a3d">后日别飞各自去　　众生离别亦复然</p>
  <p id="a3e">犹如盛夏起大云　　暂聚以复还离散</p>
  <p id="a3f">众生离别法皆尔　　须臾聚合复分离</p>
  <p id="a3g">既相随来生此间　　今者各各还归本</p>
  <p id="a3h">勿言我与汝有异　　剩作彼此去住情</p>
  <p id="a3i">一切去来无所依　　但随众生有爱着</p>
  <p id="a3j">强作分别自他意　　犹如树木枝叶茎</p>
  <p id="a3k">各各别有色形容　　此缘本来无染污</p>
  <p id="a3l">况复无常众生类　　譬如树蔓生果蓏</p>
  <p id="a3m">随其熟时则堕落　　人命修短亦如是</p>
  <p id="a3n">长年促寿死终无　　往昔一切诸仙人</p>
  <p id="a3o">恒说如是无常事　　设使寿命八大劫</p>
  <p id="a3p">至于无常败坏时　　必死更无有疑虑</p>
  <p id="a3q">犹如诸方各自来　　至河同共欲饮水</p>
  <p id="a3r">或复上船渡彼岸　　既至岸上还复分</p>
  <p id="a3s">父母生子亦复然　　并及眷属诸朋党</p>
  <p id="a3t">少小虽同在一处　　长大须臾各别离</p>
  <p id="a3u">虽复业果同共家　　其受苦乐报不等</p>
  <p id="a3v">及至无常事催促　　各各相舍无亲疏</p>
  <p id="a3w">尔时太子说此偈已。<a id="a-3x"></a>告车匿言。<a id="a-3y"></a>善生车匿。<a id="a-3z"></a>是故汝今莫恼自心。<a id="a-40"></a>决定还去。<a id="a-41"></a>所以者何。<a id="a-42"></a>汝今止为爱着大家。<a id="a-43"></a>不能舍者。<a id="a-44"></a>汝若到家。<a id="a-45"></a>还来觅我。<a id="a-46"></a>若汝回至迦毗罗城。<a id="a-47"></a>见我亲族为我愁者。<a id="a-48"></a>汝告彼等作如是言。<a id="a-49"></a>汝等眷属。<a id="a-4A"></a>于太子边。<a id="a-4B"></a>宜应割舍爱着之心。<a id="a-4C"></a>何以故。<a id="a-4D"></a>我今知彼有要誓言。<a id="a-4E"></a>尔时太子即说此偈。<a id="a-4F"></a>嘱车匿言。</p>
  <p id="a4G">假使我今身血肉　　并及支节筋脉皮</p>
  <p id="a4H">一切磨灭尽消亡　　或复性命不全保</p>
  <p id="a4I">我若不舍此重担　　越渡诸苦达本源</p>
  <p id="a4J">未证解脱坐道场　　终不虚尔还相见</p>
  <p id="a4K">尔时车匿既闻太子说此偈已。<a id="a-4L"></a>即以自身。<a id="a-4M"></a>四布于地。<a id="a-4N"></a>持其两手。<a id="a-4O"></a>前着抱于太子两足。<a id="a-4P"></a>而作是言。<a id="a-4Q"></a>善哉圣子。<a id="a-4R"></a>今乞欢喜。<a id="a-4S"></a>莫作如是苦切誓言。<a id="a-4T"></a>大圣大子。<a id="a-4U"></a>我有何力。<a id="a-4V"></a>有何神德。<a id="a-4W"></a>能令圣子回还本宫。<a id="a-4X"></a>但我从此独自向家。<a id="a-4Y"></a>圣子眷属必当打我。<a id="a-4Z"></a>或复圣子父王净饭。<a id="a-4a"></a>并及姨母摩诃波阇波提。<a id="a-4b"></a>必应问我。<a id="a-4c"></a>我妙梵声。<a id="a-4d"></a>聪慧之子。<a id="a-4e"></a>汝今将向何处掷来。<a id="a-4f"></a>尔时太子报车匿言。<a id="a-4g"></a>车匿。<a id="a-4h"></a>莫作是言。<a id="a-4i"></a>莫作是言。<a id="a-4j"></a>我之父母。<a id="a-4k"></a>及诸眷属。<a id="a-4l"></a>见汝从此独自回还。<a id="a-4m"></a>终不打汝。<a id="a-4n"></a>所以者何。<a id="a-4o"></a>我眷属等。<a id="a-4p"></a>一切悉皆爱念于汝。<a id="a-4q"></a>车匿。<a id="a-4r"></a>速起速起。<a id="a-4s"></a>上来所论。<a id="a-4t"></a>有如此法。<a id="a-4u"></a>世若有人。<a id="a-4v"></a>将所爱人言语意气。<a id="a-4w"></a>向彼道时。<a id="a-4x"></a>必得赏赐。<a id="a-4y"></a>汝决定须速还至家。<a id="a-4z"></a>我之父王。<a id="a-50"></a>见汝还已。<a id="a-51"></a>心得稣醒。<a id="a-52"></a>然我父王。<a id="a-53"></a>见我舍家闻道出家。<a id="a-54"></a>大生苦逼。<a id="a-55"></a>父王之身。<a id="a-56"></a>及诸眷属。<a id="a-57"></a>一切号啕。<a id="a-58"></a>悲咽哭泣。<a id="a-59"></a>城内大小。<a id="a-5A"></a>一切人民。<a id="a-5B"></a>为于我故。<a id="a-5C"></a>生重苦恼。<a id="a-5D"></a>彼等若得见汝还者。<a id="a-5E"></a>心少喜欢。</p>
  <p id="a5F">尔时车匿从地而起。<a id="a-5G"></a>合十指掌。<a id="a-5H"></a>泪下如流。<a id="a-5I"></a>举声大哭。<a id="a-5J"></a>白太子言。<a id="a-5K"></a>以如是故。<a id="a-5L"></a>我今欲将圣子还家。<a id="a-5M"></a>勿令大王种姓断绝。<a id="a-5N"></a>是时车匿。<a id="a-5O"></a>从地起已。<a id="a-5P"></a>马王干陟。<a id="a-5Q"></a>前膝胡跪。<a id="a-5R"></a>出舌舐于太子二足。<a id="a-5S"></a>两眼流泪。<a id="a-5T"></a>是时车匿白太子言。<a id="a-5U"></a>大圣太子。<a id="a-5V"></a>此马虽复是畜生身。<a id="a-5W"></a>犹尚慈悲垂泪而泣。<a id="a-5X"></a>况复圣子。<a id="a-5Y"></a>诸眷属心。<a id="a-5Z"></a>当见何殃。<a id="a-5a"></a>唯愿圣子。<a id="a-5b"></a>正观于此干陟马王。<a id="a-5c"></a>今见圣子。<a id="a-5d"></a>不欲还家。<a id="a-5e"></a>是以胡跪屈前两膝。<a id="a-5f"></a>开口出舌。<a id="a-5g"></a>舐圣子足。<a id="a-5h"></a>以慈哀心。<a id="a-5i"></a>二目泪下。</p>
  <p id="a5j">尔时太子以诸功德万字庄严千辐相轮。<a id="a-5k"></a>犹如芭蕉。<a id="a-5l"></a>内心柔软。<a id="a-5m"></a>金色右掌。<a id="a-5n"></a>网缦手指。<a id="a-5o"></a>摩其马王干陟顶上。<a id="a-5p"></a>而语之言。<a id="a-5q"></a>干陟。<a id="a-5r"></a>汝今具作马事。<a id="a-5s"></a>以得度于大负重任。<a id="a-5t"></a>从今已后。<a id="a-5u"></a>汝干陟马。<a id="a-5v"></a>还家自养。<a id="a-5w"></a>此今是我最后从家骑乘之务。<a id="a-5x"></a>行大远路。<a id="a-5y"></a>赖汝今日得济于我。<a id="a-5z"></a>干陟汝今莫生忧恼。<a id="a-60"></a>莫泣莫悲。<a id="a-61"></a>汝所载我当得大报。<a id="a-62"></a>我今欲求阿耨多罗三藐三菩提。<a id="a-63"></a>于后证时。<a id="a-64"></a>当将甘露分布与汝。<a id="a-65"></a>而有偈说。</p>
  <p id="a66">太子以右罗网指　　万字千辐轮相现</p>
  <p id="a67">金色柔软清净手　　用摩马王干陟头</p>
  <p id="a68">犹如两人对语言　　汝同日生马干陟</p>
  <p id="a69">莫过悲啼生懊恼　　汝作马功已讫了</p>
  <p id="a6A">我若当证甘露味　　所可负载于我者</p>
  <p id="a6B">分别密教甚深法　　报答于彼终不虚</p>
  <p id="a6C">尔时车匿白太子言。<a id="a-6D"></a>大圣太子。<a id="a-6E"></a>今日已得广大王位。<a id="a-6F"></a>圣子具足一切诸相玉女之宝。<a id="a-6G"></a>所庄严宫。<a id="a-6H"></a>普皆显现自余多种五欲之事。<a id="a-6I"></a>最胜最妙。<a id="a-6J"></a>人间难办。<a id="a-6K"></a>今已得之。<a id="a-6L"></a>何故圣子。<a id="a-6M"></a>舍此妙乐。<a id="a-6N"></a>爱于诸兽百鸟充满旷野之内。<a id="a-6O"></a>又复是处多有恶贼恐怖之事。<a id="a-6P"></a>独行独坐。<a id="a-6Q"></a>远离诸乐。<a id="a-6R"></a>云何悦心。<a id="a-6S"></a>太子报言。<a id="a-6T"></a>汝善车匿。<a id="a-6U"></a>所语不虚。<a id="a-6V"></a>其理虽然。<a id="a-6W"></a>汝今谛听。<a id="a-6X"></a>我为汝说。<a id="a-6Y"></a>世间五欲。<a id="a-6Z"></a>会归无常。<a id="a-6a"></a>非究竟法。<a id="a-6b"></a>不合心安。<a id="a-6c"></a>若得还失。<a id="a-6d"></a>速疾如流。<a id="a-6e"></a>不暂停住。<a id="a-6f"></a>如草上露。<a id="a-6g"></a>不久消散。<a id="a-6h"></a>犹如空拳诳于小儿。<a id="a-6i"></a>如芭蕉心。<a id="a-6j"></a>无有真实。<a id="a-6k"></a>如秋云起。<a id="a-6l"></a>乍布还收。<a id="a-6m"></a>如闪电光。<a id="a-6n"></a>忽出还灭。<a id="a-6o"></a>如水上沫。<a id="a-6p"></a>无有常定。<a id="a-6q"></a>如热阳炎。<a id="a-6r"></a>诳惑于人。<a id="a-6s"></a>而说偈言。</p>
  <p id="a6t">诸五欲之事　　犹如魁脍机</p>
  <p id="a6u">如刀刃涂蜜　　如借他器用</p>
  <p id="a6v">如新死哭泣　　如梦见快乐</p>
  <p id="a6w">寤后觅还无　　犹如刬贯人</p>
  <p id="a6x">如树果子熟　　不久当堕地</p>
  <p id="a6y">如恶人刀仗　　杀怨无慈心</p>
  <p id="a6z">犹如割肉脔　　当受大苦恼</p>
  <p id="a70">如执大火炬　　不慎而烧身</p>
  <p id="a71">妙色人天果　　久长受乐已</p>
  <p id="a72">心无有厌离　　已得复能求</p>
  <p id="a73">犹如人热渴　　更复饮碱水</p>
  <p id="a74">求诸五欲等　　不厌离亦然</p>
  <p id="a75">是故若智人　　欲离诸五欲</p>
  <p id="a76">犹如毒蛇头　　若求长寿命</p>
  <p id="a77">远离如毒药　　亦如大火聚</p>
  <p id="a78">若有智慧人　　应当远舍离</p>
  <p id="a79">诸有生死者　　一切不坚实</p>
  <p id="a7A">念念不暂停　　世法应如是</p>
  <p id="a7B">寿命无自由　　决至向死鬼</p>
  <p id="a7C">如是思量已　　莫住于世间</p>
  <p id="a7D">尔时太子。<a id="a-7E"></a>说此偈已。<a id="a-7F"></a>告车匿言。<a id="a-7G"></a>车匿。<a id="a-7H"></a>五欲之事。<a id="a-7I"></a>有如是等多种过患。<a id="a-7J"></a>车匿。<a id="a-7K"></a>王位亦然。<a id="a-7L"></a>以种种苦众患杂乱。<a id="a-7M"></a>我见如是可畏相故。<a id="a-7N"></a>宁住于此旷野之中。<a id="a-7O"></a>共诸飞禽走兽盗贼恐怖之处。<a id="a-7P"></a>独起独行。<a id="a-7Q"></a>远离欲乐。<a id="a-7R"></a>我意乐此。<a id="a-7S"></a>彼非所愿。<a id="a-7T"></a>车匿。<a id="a-7U"></a>汝闻我作如是语已。<a id="a-7V"></a>莫复违我此之大事。<a id="a-7W"></a>车匿。<a id="a-7X"></a>我于如是法行之内。<a id="a-7Y"></a>当开法眼。<a id="a-7Z"></a>汝须随喜。<a id="a-7a"></a>不应障我。<a id="a-7b"></a>是时车匿白太子言。<a id="a-7c"></a>大圣太子。<a id="a-7d"></a>太子。<a id="a-7e"></a>若定作是心者。<a id="a-7f"></a>我今不敢违圣子敕。<a id="a-7g"></a>如圣子教。<a id="a-7h"></a>我还向家。</p>
  <p id="a7i">尔时太子赞车匿言。<a id="a-7j"></a>善哉善哉。<a id="a-7k"></a>大善车匿。<a id="a-7l"></a>汝今如是。<a id="a-7m"></a>顺从我意。<a id="a-7n"></a>获大善利。<a id="a-7o"></a>汝作事善。<a id="a-7p"></a>是时太子。<a id="a-7q"></a>身上所有诸宝璎珞。<a id="a-7r"></a>皆悉自解。<a id="a-7s"></a>口作如是大弘愿言。<a id="a-7t"></a>此是我今最后在家庄严身饰。<a id="a-7u"></a>此是我今最后在家庄严身饰。<a id="a-7v"></a>解已手持将付车匿。<a id="a-7w"></a>付车匿已。<a id="a-7x"></a>复作是言。<a id="a-7y"></a>车匿。<a id="a-7z"></a>汝将此等诸宝璎珞。<a id="a-80"></a>归付与我诸眷属等。<a id="a-81"></a>是时车匿。<a id="a-82"></a>即取彼等诸宝璎珞。<a id="a-83"></a>受已更问于太子言。<a id="a-84"></a>圣子。<a id="a-85"></a>若我至家。<a id="a-86"></a>将此璎珞。<a id="a-87"></a>付于圣子诸眷属时。<a id="a-88"></a>脱彼眷属。<a id="a-89"></a>问于我言。<a id="a-8A"></a>车匿。<a id="a-8B"></a>汝今何故。<a id="a-8C"></a>将我太子。<a id="a-8D"></a>送至他国。<a id="a-8E"></a>而舍独来。<a id="a-8F"></a>车匿悉达太子。<a id="a-8G"></a>复更嘱托我等何事。<a id="a-8H"></a>彼等若问我如是事。<a id="a-8I"></a>当作何报。<a id="a-8J"></a>太子又言。<a id="a-8K"></a>车匿。<a id="a-8L"></a>汝若至家。<a id="a-8M"></a>为我顶礼父王净饭并及姨母摩诃波阇波提。<a id="a-8N"></a>自余尊者一切眷属。<a id="a-8O"></a>悉皆问讯。<a id="a-8P"></a>车匿。<a id="a-8Q"></a>为我咨启净饭大王。<a id="a-8R"></a>作如是言。<a id="a-8S"></a>我今实知父王恩深。<a id="a-8T"></a>但我为证阿耨多罗三藐三菩提故。<a id="a-8U"></a>所以违离。<a id="a-8V"></a>若得证已。<a id="a-8W"></a>即当还家奉见大王。<a id="a-8X"></a>又别为我。<a id="a-8Y"></a>咨白姨母摩诃波阇波提国大夫人。<a id="a-8Z"></a>勿为我故生大忧愁。<a id="a-8a"></a>圣子必得成大善利。<a id="a-8b"></a>回还共母。<a id="a-8c"></a>欢喜相见。<a id="a-8d"></a>又我宫内。<a id="a-8e"></a>一切婇女及诸亲族。<a id="a-8f"></a>时年童子并余释种。<a id="a-8g"></a>作如是言。<a id="a-8h"></a>我今欲破无明暗网。<a id="a-8i"></a>当得智明。<a id="a-8j"></a>得智明已。<a id="a-8k"></a>我当回还入迦毗罗。</p>
  <p id="a8l">尔时太子。<a id="a-8m"></a>从车匿边。<a id="a-8n"></a>索取摩尼杂饰庄严七宝把刀。<a id="a-8o"></a>自以右手。<a id="a-8p"></a>执于彼刀。<a id="a-8q"></a>从鞘拔出。<a id="a-8r"></a>即以左手。<a id="a-8s"></a>揽捉绀青优钵罗色螺髻之发。<a id="a-8t"></a>右手自持利刀割取。<a id="a-8u"></a>以左手擎。<a id="a-8v"></a>掷置空中。<a id="a-8w"></a>时天帝释。<a id="a-8x"></a>以希有心。<a id="a-8y"></a>生大欢喜。<a id="a-8z"></a>捧太子髻。<a id="a-90"></a>不令堕地。<a id="a-91"></a>以天妙衣承受接取。<a id="a-92"></a>尔时诸天。<a id="a-93"></a>以彼胜上天诸供具而供养之。</p>
  <p id="a94">尔时净居诸天大众。<a id="a-95"></a>去于太子。<a id="a-96"></a>不近不远。<a id="a-97"></a>有一华鬘。<a id="a-98"></a>名须曼那。<a id="a-99"></a>其须曼那华。<a id="a-9A"></a>下化作一净发师。<a id="a-9B"></a>执利剃刀。<a id="a-9C"></a>去于太子不远而立。<a id="a-9D"></a>太子见已。<a id="a-9E"></a>作如是言。<a id="a-9F"></a>谓净发师。<a id="a-9G"></a>汝能为我净发以不。<a id="a-9H"></a>其净发师报太子言。<a id="a-9I"></a>我甚能为。<a id="a-9J"></a>太子报言。<a id="a-9K"></a>汝若能者。<a id="a-9L"></a>今可知时。</p>
  <p id="a9M">尔时彼化净发之师。<a id="a-9N"></a>即以利刀。<a id="a-9O"></a>剃于太子无见顶相绀螺髻发。<a id="a-9P"></a>当剃头时。<a id="a-9Q"></a>帝释天王。<a id="a-9R"></a>生希有心所落之发。<a id="a-9S"></a>不令一毛坠堕于地。<a id="a-9T"></a>一一悉以天衣承之。<a id="a-9U"></a>受已将向三十三天。<a id="a-9V"></a>而供养之。<a id="a-9W"></a>从此已来。<a id="a-9X"></a>令诸天上。<a id="a-9Y"></a>因立节名。<a id="a-9Z"></a>供养菩萨发髻冠节。<a id="a-9a"></a>至今不断。</p>
  <p id="a9b">尔时太子。<a id="a-9c"></a>自解其身一切璎珞及以天冠。<a id="a-9d"></a>剃去发须。<a id="a-9e"></a>剪落既讫。<a id="a-9f"></a>观于体上。<a id="a-9g"></a>犹有天衣。<a id="a-9h"></a>见已念言。<a id="a-9i"></a>此衣非是出家之服。<a id="a-9j"></a>出家之人。<a id="a-9k"></a>在于山间。<a id="a-9l"></a>谁能与我袈裟色衣。<a id="a-9m"></a>如出家法。<a id="a-9n"></a>居在山林。<a id="a-9o"></a>须如法衣。<a id="a-9p"></a>时净居天。<a id="a-9q"></a>知太子心。<a id="a-9r"></a>如是念已。<a id="a-9s"></a>应时化作猎师之形。<a id="a-9t"></a>身着袈裟染色之衣。<a id="a-9u"></a>手执弓箭。<a id="a-9v"></a>渐渐来至太子之前。<a id="a-9w"></a>相去不远。<a id="a-9x"></a>默然而住。</p>
  <p id="a9y">是时太子。<a id="a-9z"></a>见彼猎师身着袈裟手执弓箭。<a id="a-A0"></a>见已即语。<a id="a-A1"></a>作如是言。<a id="a-A2"></a>山野仁者。<a id="a-A3"></a>汝能与我。<a id="a-A4"></a>此之袈裟色衣已不。<a id="a-A5"></a>汝若与我。<a id="a-A6"></a>我当与汝迦尸迦衣。<a id="a-A7"></a>此衣价直百千亿金。<a id="a-A8"></a>复为种种栴檀香等之所熏修。<a id="a-A9"></a>汝何用是粗弊衣服袈裟色为。<a id="a-AA"></a>可取如是迦尸迦衣。<a id="a-AB"></a>而说偈言。</p>
  <p id="aAC">此是解脱圣人衣　　若执弓箭不合著</p>
  <p id="aAD">汝发欢喜心施我　　莫惜共我博天衣</p>
  <p id="aAE">尔时猎师报菩萨言。<a id="a-AF"></a>善哉仁者。<a id="a-AG"></a>我今与汝。<a id="a-AH"></a>实不吝惜。<a id="a-AI"></a>是时化人。<a id="a-AJ"></a>即与菩萨袈裟之衣。<a id="a-AK"></a>从菩萨取迦尸迦衣。<a id="a-AL"></a>价数直于百千金者。<a id="a-AM"></a>复以种种栴檀所熏。<a id="a-AN"></a>菩萨尔时。<a id="a-AO"></a>心大欢喜。<a id="a-AP"></a>受袈裟衣。<a id="a-AQ"></a>深自庆幸。<a id="a-AR"></a>即脱身上迦尸迦衣。<a id="a-AS"></a>与彼猎师。<a id="a-AT"></a>时净居天所化之人。<a id="a-AU"></a>从菩萨边。<a id="a-AV"></a>取迦尸迦微妙衣已。<a id="a-AW"></a>即于其地。<a id="a-AX"></a>以神通飞上虚空中。<a id="a-AY"></a>如一念顷。<a id="a-AZ"></a>还至梵天。<a id="a-Aa"></a>为欲供养彼妙衣故。<a id="a-Ab"></a>于菩萨前。<a id="a-Ac"></a>以天神通。<a id="a-Ad"></a>乘空而行。<a id="a-Ae"></a>菩萨见已。<a id="a-Af"></a>生大欢喜。<a id="a-Ag"></a>希有胜上奇特之心。<a id="a-Ah"></a>于此袈裟染色衣边。<a id="a-Ai"></a>复更倍生殷重至到欢喜之心。</p>
  <p id="aAj">尔时菩萨。<a id="a-Ak"></a>以剃头讫。<a id="a-Al"></a>身得袈裟染色衣着。<a id="a-Am"></a>形容改变。<a id="a-An"></a>既严整讫。<a id="a-Ao"></a>口发如是大弘誓言。<a id="a-Ap"></a>我今始名真出家也。<a id="a-Aq"></a>是时菩萨。<a id="a-Ar"></a>遣车匿还。<a id="a-As"></a>泪流满面。<a id="a-At"></a>以送车匿。<a id="a-Au"></a>分别讫了。<a id="a-Av"></a>独一无双。<a id="a-Aw"></a>体上既披袈裟色服安庠徐步。<a id="a-Ax"></a>向跋伽婆仙人居处。<a id="a-Ay"></a>是时车匿。<a id="a-Az"></a>曲躬顶礼菩萨两足。<a id="a-B0"></a>围绕菩萨三匝而回。<a id="a-B1"></a>车匿既见菩萨割意。<a id="a-B2"></a>不肯还家。<a id="a-B3"></a>兼其身体着袈裟衣。<a id="a-B4"></a>头无天冠须发悉剪。<a id="a-B5"></a>身体复无诸宝璎珞并及微妙迦尸迦衣。<a id="a-B6"></a>如是一切种种悉无。<a id="a-B7"></a>既遥见已。<a id="a-B8"></a>上举两手。<a id="a-B9"></a>大叫尽声。<a id="a-BA"></a>号天而哭。<a id="a-BB"></a>投身扑地。<a id="a-BC"></a>心意闷绝。<a id="a-BD"></a>良久乃稣。<a id="a-BE"></a>稣已还起。<a id="a-BF"></a>谛观立地。<a id="a-BG"></a>视菩萨行。<a id="a-BH"></a>更复举声。<a id="a-BI"></a>称冤而哭。<a id="a-BJ"></a>以其两手。<a id="a-BK"></a>抱干陟项。<a id="a-BL"></a>悲咽哽塞。<a id="a-BM"></a>大声呼嗟。<a id="a-BN"></a>良久哭已。<a id="a-BO"></a>观见菩萨。<a id="a-BP"></a>心意不回。<a id="a-BQ"></a>无可冀望。<a id="a-BR"></a>将诸璎珞及以衣裳。<a id="a-BS"></a>并牵马王干陟。<a id="a-BT"></a>回返欲向家归。<a id="a-BU"></a>此是身边。<a id="a-BV"></a>实非心舍。<a id="a-BW"></a>其行道路。<a id="a-BX"></a>或时思惟。<a id="a-BY"></a>或举声哭。<a id="a-BZ"></a>或复闷绝。<a id="a-Ba"></a>躃倒于地。<a id="a-Bb"></a>或处直立。<a id="a-Bc"></a>不能前行。<a id="a-Bd"></a>或处思慕。<a id="a-Be"></a>不乐而坐。<a id="a-Bf"></a>车匿如是。<a id="a-Bg"></a>心怀愁恼。<a id="a-Bh"></a>多种自现诸苦相已。<a id="a-Bi"></a>渐渐次到迦毗罗城。<a id="a-Bj"></a>其干陟马。<a id="a-Bk"></a>数数回头。<a id="a-Bl"></a>观看菩萨。<a id="a-Bm"></a>作声鸣唤。<a id="a-Bn"></a>逐车匿后。<a id="a-Bo"></a>泪下而行。<a id="a-Bp"></a>其马已前。<a id="a-Bq"></a>多足气力。<a id="a-Br"></a>欢喜纵逸。<a id="a-Bs"></a>以见菩萨舍家出家剃须发故。<a id="a-Bt"></a>苦逼忧愁。<a id="a-Bu"></a>恒常懊恼。<a id="a-Bv"></a>身形羸瘦。<a id="a-Bw"></a>气力消尽。<a id="a-Bx"></a>假使是马璎珞庄严。<a id="a-By"></a>以心离别于菩萨故。<a id="a-Bz"></a>无有威神。<a id="a-C0"></a>无有威德。<a id="a-C1"></a>回顾数观。<a id="a-C2"></a>占看菩萨。<a id="a-C3"></a>而作大声。<a id="a-C4"></a>泪下满面。<a id="a-C5"></a>悲鸣而行。<a id="a-C6"></a>在于路上。<a id="a-C7"></a>不食水草。<a id="a-C8"></a>以饥渴逼。<a id="a-C9"></a>行步羸弱。<a id="a-CA"></a>威力威神。<a id="a-CB"></a>悉皆减损。<a id="a-CC"></a>不复能行。<a id="a-CD"></a>其眼中泪。<a id="a-CE"></a>恒常不干。<a id="a-CF"></a>菩萨初骑。<a id="a-CG"></a>所发到处止半夜行。<a id="a-CH"></a>今以苦逼身羸弱故。<a id="a-CI"></a>回还八日。<a id="a-CJ"></a>始得至家。<a id="a-CK"></a>而有偈言。</p>
  <p id="aCL">菩萨初出半夜行　　车匿辞别牵干陟</p>
  <p id="aCM">以苦逼切失威势　　回还八日乃到家</p>
  <p data-pb></p>
  <h2 id="aCN">车匿等还品第二十三之一</h2>
  <p id="aCO">尔时车匿。<a id="a-CP"></a>将马干陟。<a id="a-CQ"></a>辞别太子。<a id="a-CR"></a>回还归至加毗罗城。<a id="a-CS"></a>当初入时。<a id="a-CT"></a>譬如有人入于空宅。<a id="a-CU"></a>其迦毗罗城之内外。<a id="a-CV"></a>四面周匝。<a id="a-CW"></a>或复园林。<a id="a-CX"></a>或复泉地。<a id="a-CY"></a>或复渠河或复苑囿。<a id="a-CZ"></a>以太子舍行出家故。<a id="a-Ca"></a>无有威神。<a id="a-Cb"></a>凋悴枯竭。<a id="a-Cc"></a>其迦毗罗城内。<a id="a-Cd"></a>所居人民。<a id="a-Ce"></a>大小遥见车匿将领马王干陟还归。<a id="a-Cf"></a>不见太子。<a id="a-Cg"></a>以不见故。<a id="a-Ch"></a>悉随车匿。<a id="a-Ci"></a>及干陟后。<a id="a-Cj"></a>次第而行。<a id="a-Ck"></a>咨车匿言。<a id="a-Cl"></a>悉达太子。<a id="a-Cm"></a>今在何处。<a id="a-Cn"></a>是时车匿。<a id="a-Co"></a>流泪满面。<a id="a-Cp"></a>哭泣哽咽。<a id="a-Cq"></a>不能得言。<a id="a-Cr"></a>时彼城内。<a id="a-Cs"></a>一切人民。<a id="a-Ct"></a>悲泣啼哭。<a id="a-Cu"></a>随逐车匿及以干陟。<a id="a-Cv"></a>行则随行。<a id="a-Cw"></a>心生疑惑。<a id="a-Cx"></a>而问车匿。<a id="a-Cy"></a>作如是言。<a id="a-Cz"></a>其王子者。<a id="a-D0"></a>今在何处。<a id="a-D1"></a>于我国内生大欢喜。<a id="a-D2"></a>今汝何处舍离而来。<a id="a-D3"></a>是时车匿。<a id="a-D4"></a>随行随报彼诸人言。<a id="a-D5"></a>我实不敢舍背圣子。<a id="a-D6"></a>而彼圣子。<a id="a-D7"></a>捐弃自宫。<a id="a-D8"></a>舍俗衣形。<a id="a-D9"></a>并发遣我及马干陟。<a id="a-DA"></a>令使来还。<a id="a-DB"></a>太子独自在山出家。<a id="a-DC"></a>是时城内。<a id="a-DD"></a>一切人民。<a id="a-DE"></a>闻此语已。<a id="a-DF"></a>心生奇特希有之事。<a id="a-DG"></a>而赞助言。<a id="a-DH"></a>未曾有法。<a id="a-DI"></a>各各对面。<a id="a-DJ"></a>共相谓言。<a id="a-DK"></a>悉达太子。<a id="a-DL"></a>难行能行。<a id="a-DM"></a>时彼城内。<a id="a-DN"></a>一切人民。<a id="a-DO"></a>口虽如是称说彼言。<a id="a-DP"></a>而其泪下。<a id="a-DQ"></a>犹如流水。<a id="a-DR"></a>复各呵身。<a id="a-DS"></a>作如是言。<a id="a-DT"></a>咄我今者。<a id="a-DU"></a>可共随其相逐出家。<a id="a-DV"></a>至于彼处。<a id="a-DW"></a>看人师子徒步行者。<a id="a-DX"></a>我今宁应至彼随行。<a id="a-DY"></a>勿令一日离别圣子而存活命。<a id="a-DZ"></a>所以者何。<a id="a-Da"></a>此城今无彼圣子故。<a id="a-Db"></a>无有威神。<a id="a-Dc"></a>无有势力。<a id="a-Dd"></a>此城以无于太子故寂寞。<a id="a-De"></a>今与旷野无异。<a id="a-Df"></a>彼所居处。<a id="a-Dg"></a>以有太子威神力故。<a id="a-Dh"></a>山泽丛林。<a id="a-Di"></a>还成聚落。<a id="a-Dj"></a>而有偈说。</p>
  <p id="aDk">城内人民闻此言　　口称希有如是事</p>
  <p id="aDl">此无悉达成旷野　　彼有太子如国城</p>
  <p id="aDm">尔时马王干陟鸣唤。<a id="a-Dn"></a>城内所有一切人民。<a id="a-Do"></a>悉在自家。<a id="a-Dp"></a>各闻其声闻已一切所有人民。<a id="a-Dq"></a>及两宫内。<a id="a-Dr"></a>诸婇女等。<a id="a-Ds"></a>作如是心谓言。<a id="a-Dt"></a>大子回还入城。<a id="a-Du"></a>是时人民及以宫内。<a id="a-Dv"></a>所有婇女。<a id="a-Dw"></a>或开窗牖。<a id="a-Dx"></a>或拨门帘。<a id="a-Dy"></a>以欢喜心。<a id="a-Dz"></a>遥望太子。<a id="a-E0"></a>时彼人民。<a id="a-E1"></a>及宫婇女。<a id="a-E2"></a>唯见马王及以车匿离别太子独自而来。<a id="a-E3"></a>见已各还闭窗门户。<a id="a-E4"></a>退入家内。<a id="a-E5"></a>称冤大哭。<a id="a-E6"></a>时净饭王。<a id="a-E7"></a>以爱苦恼逼切身故。<a id="a-E8"></a>思惟欲见悉达太子。<a id="a-E9"></a>即入斋堂。<a id="a-EA"></a>洁戒净心。<a id="a-EB"></a>修持苦行。<a id="a-EC"></a>忧愁怅怏。<a id="a-ED"></a>内心日夜求守一切诸天诸神。<a id="a-EE"></a>复作种种方便因缘。<a id="a-EF"></a>欲求见子以慰心故。<a id="a-EG"></a>尔时车匿。<a id="a-EH"></a>苦恼忧悲。<a id="a-EI"></a>泪下如雨。<a id="a-EJ"></a>手执干陟。<a id="a-EK"></a>并及太子缘身璎珞无价宝冠。<a id="a-EL"></a>擎持将入净饭王宫。<a id="a-EM"></a>譬如王子于战斗场被怨敌杀。<a id="a-EN"></a>其从左右将璎珞。<a id="a-EO"></a>入于王宫。<a id="a-EP"></a>如是如是。<a id="a-EQ"></a>其奴车匿。<a id="a-ER"></a>离别太子。<a id="a-ES"></a>将马服玩。<a id="a-ET"></a>雨泪而入大王宫中。<a id="a-EU"></a>亦复如是。<a id="a-EV"></a>车匿入时。<a id="a-EW"></a>其马干陟。<a id="a-EX"></a>在净饭王宫门之外。<a id="a-EY"></a>欲入门内观瞻太子。<a id="a-EZ"></a>左右行动坐卧之处。<a id="a-Ea"></a>不见太子。<a id="a-Eb"></a>泪下如流。<a id="a-Ec"></a>爮地大鸣。<a id="a-Ed"></a>譬如有人于大众中说苦恼事。<a id="a-Ee"></a>时净饭王。<a id="a-Ef"></a>宫内所有种种诸鸟。<a id="a-Eg"></a>孔雀鹦鹉鹦鹆命命俱翅罗等。<a id="a-Eh"></a>种种诸鸟。<a id="a-Ei"></a>闻干陟声。<a id="a-Ej"></a>亦谓言是太子归家。<a id="a-Ek"></a>彼等欢喜。<a id="a-El"></a>各自出声和雅而鸣。<a id="a-Em"></a>如是干陟。<a id="a-En"></a>作于声已。<a id="a-Eo"></a>所有大王厩内余马。<a id="a-Ep"></a>闻干陟声。<a id="a-Eq"></a>亦谓太子归来向家。<a id="a-Er"></a>一切欢喜。<a id="a-Es"></a>皆悉鸣唤。<a id="a-Et"></a>其净饭王。<a id="a-Eu"></a>宫内婇女。<a id="a-Ev"></a>众多百千。<a id="a-Ew"></a>摩诃波阇波提等。<a id="a-Ex"></a>复有太子宫内婇女六万余人。<a id="a-Ey"></a>及其大妃耶输陀罗等。<a id="a-Ez"></a>念太子故。<a id="a-F0"></a>大生忧恼。<a id="a-F1"></a>尘泪满面。<a id="a-F2"></a>各任本容。<a id="a-F3"></a>不复洗梳。<a id="a-F4"></a>身体衣裳。<a id="a-F5"></a>皆悉垢腻。<a id="a-F6"></a>舍诸一切妙好璎珞。<a id="a-F7"></a>忧愁怅怏。<a id="a-F8"></a>心意不安。<a id="a-F9"></a>或哭或啼。<a id="a-FA"></a>或思惟坐。<a id="a-FB"></a>闻干陟鸣。<a id="a-FC"></a>各相谓言。<a id="a-FD"></a>如是干陟。<a id="a-FE"></a>作是鸣声。<a id="a-FF"></a>决定是我太子归家。<a id="a-FG"></a>无有疑也。<a id="a-FH"></a>彼等既闻干陟声已。<a id="a-FI"></a>心大欢喜。<a id="a-FJ"></a>渴仰欲见于太子故。<a id="a-FK"></a>摩诃波阇波提耶输陀罗等。<a id="a-FL"></a>多千婇女。<a id="a-FM"></a>各于自房。<a id="a-FN"></a>或在楼上。<a id="a-FO"></a>或在殿中。<a id="a-FP"></a>或在室内。<a id="a-FQ"></a>欲见太子。<a id="a-FR"></a>渴仰忽起。<a id="a-FS"></a>急走集聚。<a id="a-FT"></a>向于车匿及干陟边。<a id="a-FU"></a>彼诸婇女。<a id="a-FV"></a>唯见车匿及马干陟离别太子而来向宫。<a id="a-FW"></a>彼既见已。<a id="a-FX"></a>各举两手。<a id="a-FY"></a>叫唤大哭。<a id="a-FZ"></a>流泪满面。<a id="a-Fa"></a>口唱太子种种诸德。<a id="a-Fb"></a>而有偈说。</p>
  <p id="aFc">彼等婇女心苦切　　渴仰欲见太子还</p>
  <p id="aFd">忽睹车匿马空回　　泪丁满面叫唤哭</p>
  <p id="aFe">解绝璎珞妙衣服　　散被头发身瘦羸</p>
  <p id="aFf">各举两手无承望　　啼号不眠彻天晓</p>
 </body>
</html>