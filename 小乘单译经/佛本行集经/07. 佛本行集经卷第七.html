<!doctype html>
<html id="z3IBUSsc3" data-ver="1228">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第七</h1>
  <h2 id="a2">俯降王宫品第五</h2>
  <p id="a3">尔时护明菩萨。<a id="a-4"></a>冬分过已。<a id="a-5"></a>至于最胜春初之时。<a id="a-6"></a>一切树木诸华开敷。<a id="a-7"></a>天气澄清。<a id="a-8"></a>温凉调适。<a id="a-9"></a>百草新出。<a id="a-A"></a>滑泽和柔。<a id="a-B"></a>滋茂光鲜。<a id="a-C"></a>遍满于地正取鬼宿星合之时。<a id="a-D"></a>为彼诸天。<a id="a-E"></a>说于法要。<a id="a-F"></a>悉令其心。<a id="a-G"></a>爱乐欢喜。<a id="a-H"></a>踊跃充遍不能自胜。<a id="a-I"></a>诫劝诸天。<a id="a-J"></a>使行此法。<a id="a-K"></a>教令厌离一切有为生老病死求无上法。</p>
  <p id="aL">是时护明菩萨大士。<a id="a-M"></a>观彼天众。<a id="a-N"></a>如师子王。<a id="a-O"></a>欲下生时。<a id="a-P"></a>其心安隐。<a id="a-Q"></a>不惊不怖。<a id="a-R"></a>不畏不乱。<a id="a-S"></a>复更重告诸天众言。<a id="a-T"></a>汝等诸天一切当知。<a id="a-U"></a>此我最后受后边身。<a id="a-V"></a>是时菩萨。<a id="a-W"></a>正念一心。<a id="a-X"></a>从兜率下。<a id="a-Y"></a>如余诸天。<a id="a-Z"></a>舍天寿时。<a id="a-a"></a>离五欲故。<a id="a-b"></a>生大忧苦。<a id="a-c"></a>忘失正念。<a id="a-d"></a>菩萨下时。<a id="a-e"></a>则不如是。<a id="a-f"></a>菩萨下时。<a id="a-g"></a>具足一切不可思议希有之法。<a id="a-h"></a>护明菩萨。<a id="a-i"></a>从天下时。<a id="a-j"></a>时彼诸天。<a id="a-k"></a>忆菩萨故。<a id="a-l"></a>一时号哭。<a id="a-m"></a>呜呼苦哉。<a id="a-n"></a>呜呼苦哉。<a id="a-o"></a>我等既失护明菩萨。<a id="a-p"></a>我从今去。<a id="a-q"></a>永更不复得闻正法。<a id="a-r"></a>减损我等功德之利。<a id="a-s"></a>生死根本今益增长。<a id="a-t"></a>时净居天。<a id="a-u"></a>告彼一切诸天众言。<a id="a-v"></a>汝等今见护明菩萨欲下生时。<a id="a-w"></a>莫生忧恼。<a id="a-x"></a>何以故。<a id="a-y"></a>彼下生时。<a id="a-z"></a>必定当得成阿耨多罗三藐三菩提。<a id="a-10"></a>成已还来至此天宫。<a id="a-11"></a>为汝说法。<a id="a-12"></a>犹如往昔毗婆尸佛尸弃如来。<a id="a-13"></a>毗舍浮佛迦罗迦孙驮佛。<a id="a-14"></a>迦那迦牟尼佛。<a id="a-15"></a>迦葉如来。<a id="a-16"></a>彼等诸佛。<a id="a-17"></a>皆从此去。<a id="a-18"></a>怜愍汝故。<a id="a-19"></a>悉各还来。<a id="a-1A"></a>到此天宫。<a id="a-1B"></a>为汝说法。<a id="a-1C"></a>摄受汝等。<a id="a-1D"></a>今此护明菩萨大士。<a id="a-1E"></a>还如是来摄化于汝。<a id="a-1F"></a>如前不异。</p>
  <p id="a1G">尔时护明菩萨大士。<a id="a-1H"></a>于夜下生。<a id="a-1I"></a>当欲降神入于摩耶夫人胎时。<a id="a-1J"></a>时彼摩耶当其夜。<a id="a-1K"></a>白净饭王言。<a id="a-1L"></a>大王当知。<a id="a-1M"></a>我从今夜。<a id="a-1N"></a>欲受八禁清净斋戒。<a id="a-1O"></a>所谓不杀生。<a id="a-1P"></a>不偷盗。<a id="a-1Q"></a>不淫逸。<a id="a-1R"></a>不妄语。<a id="a-1S"></a>不两舌。<a id="a-1T"></a>不恶口。<a id="a-1U"></a>不无义语。<a id="a-1V"></a>又愿。<a id="a-1W"></a>不贪。<a id="a-1X"></a>不嗔恚。<a id="a-1Y"></a>不愚痴。<a id="a-1Z"></a>不生邪见。<a id="a-1a"></a>我当正见。<a id="a-1b"></a>诸如是等禁戒斋法。<a id="a-1c"></a>我当受持。<a id="a-1d"></a>我今系念。<a id="a-1e"></a>恒常勤行。<a id="a-1f"></a>于诸众生。<a id="a-1g"></a>当起慈心。</p>
  <p id="a1h">时净饭王。<a id="a-1i"></a>即报摩耶大夫人言。<a id="a-1j"></a>如夫人心。<a id="a-1k"></a>所爱乐者。<a id="a-1l"></a>随意而行。<a id="a-1m"></a>我今亦舍国王之位。<a id="a-1n"></a>随汝所行。<a id="a-1o"></a>而有偈说。</p>
  <p id="a1p">王见菩萨母　　从座恭敬起</p>
  <p id="a1q">如母如姊妹　　心不行欲想</p>
  <p id="a1r">时护明菩萨。<a id="a-1s"></a>一心正念。<a id="a-1t"></a>从兜率下。<a id="a-1u"></a>托净饭王最大夫人摩耶右胁。<a id="a-1v"></a>安庠而入。<a id="a-1w"></a>护明菩萨。<a id="a-1x"></a>正念正知。<a id="a-1y"></a>从兜率下。<a id="a-1z"></a>入母胎时。<a id="a-20"></a>是时天人魔梵沙门婆罗门等。<a id="a-21"></a>一切世间光明普照。<a id="a-22"></a>复世界外黑闇之处。<a id="a-23"></a>日月如是。<a id="a-24"></a>有大势力。<a id="a-25"></a>有大威神。<a id="a-26"></a>如是幽隐光明不照德。<a id="a-27"></a>不能及此菩萨光。<a id="a-28"></a>悉能达照彼处。<a id="a-29"></a>所有一切众生。<a id="a-2A"></a>各相谓言。<a id="a-2B"></a>云何此间。<a id="a-2C"></a>忽有众生。<a id="a-2D"></a>是时此地。<a id="a-2E"></a>六种震动。<a id="a-2F"></a>所谓东涌西没。<a id="a-2G"></a>西涌东没。<a id="a-2H"></a>南涌北没。<a id="a-2I"></a>北涌南没。<a id="a-2J"></a>边涌中没。<a id="a-2K"></a>中涌边没。<a id="a-2L"></a>如是乃至起觉吼等。<a id="a-2M"></a>十八种相。<a id="a-2N"></a>悉皆普现。<a id="a-2O"></a>次复有千须弥山王。<a id="a-2P"></a>皆悉震动。<a id="a-2Q"></a>千尼民陀罗山王。<a id="a-2R"></a>千持威德山王。<a id="a-2S"></a>千佉罗伽陀山王。<a id="a-2T"></a>千毗那耶迦山王。<a id="a-2U"></a>千马头山王。<a id="a-2V"></a>千弥尼陀罗山王。<a id="a-2W"></a>千善见山王。<a id="a-2X"></a>千铁围山王。<a id="a-2Y"></a>千大铁围山王。<a id="a-2Z"></a>如是等山。<a id="a-2a"></a>悉皆震动。<a id="a-2b"></a>并及一切诸余小山。<a id="a-2c"></a>涌没低昂。<a id="a-2d"></a>嵬崔峨嵯。<a id="a-2e"></a>出大烟气。<a id="a-2f"></a>四千大海。<a id="a-2g"></a>及余诸池。<a id="a-2h"></a>浩汗奔涛。<a id="a-2i"></a>洪波沸涌。<a id="a-2j"></a>其四大河恒河辛头斯多博叉。<a id="a-2k"></a>及余诸水。<a id="a-2l"></a>皆悉逆流。<a id="a-2m"></a>一切丛林。<a id="a-2n"></a>一切树木。<a id="a-2o"></a>一切药草。<a id="a-2p"></a>一切时苗。<a id="a-2q"></a>皆悉肥浓。<a id="a-2r"></a>长养滋茂。<a id="a-2s"></a>其下乃至阿鼻泥梨苦恼众生。<a id="a-2t"></a>皆蒙快乐。</p>
  <p id="a2u">以是因缘。<a id="a-2v"></a>菩萨从于兜率初下。<a id="a-2w"></a>放大光照一切世间。<a id="a-2x"></a>幽昏黑闇悉令明着。<a id="a-2y"></a>欲为后时成佛道已。<a id="a-2z"></a>以四真谛智慧光明。<a id="a-30"></a>普照一切愚暝众生。<a id="a-31"></a>作先瑞相。<a id="a-32"></a>菩萨初从兜率下时。<a id="a-33"></a>大地六种十八相动。<a id="a-34"></a>及诸山王。<a id="a-35"></a>出大烟气。<a id="a-36"></a>四千大海。<a id="a-37"></a>涌沸涛波。<a id="a-38"></a>是故如来为未来世诸恶众生。<a id="a-39"></a>没在烦恼垢浊淤泥。<a id="a-3A"></a>佛成道已。<a id="a-3B"></a>欲拔出置于涅槃岸。</p>
  <p id="a3C">菩萨初从兜率下时。<a id="a-3D"></a>一切诸水。<a id="a-3E"></a>皆悉逆流。<a id="a-3F"></a>是故如来。<a id="a-3G"></a>为未来世诸恶众生。<a id="a-3H"></a>随顺没溺烦恼流者。<a id="a-3I"></a>佛成道已。<a id="a-3J"></a>说法度脱一切众生。<a id="a-3K"></a>令其反本逆生死流。<a id="a-3L"></a>菩萨初从兜率下时。<a id="a-3M"></a>悉能增长一切树木药草丛林。<a id="a-3N"></a>皆令肥腻滋茂之者。<a id="a-3O"></a>为未来世诸恶众生。<a id="a-3P"></a>未种善根。<a id="a-3Q"></a>令种善根。<a id="a-3R"></a>已种善根。<a id="a-3S"></a>令得解脱。</p>
  <p id="a3T">菩萨初从兜率下时。<a id="a-3U"></a>乃至阿鼻地狱众生。<a id="a-3V"></a>皆受快乐。<a id="a-3W"></a>佛成道已。<a id="a-3X"></a>令诸众生。<a id="a-3Y"></a>解脱苦恼。<a id="a-3Z"></a>受于快乐。<a id="a-3a"></a>以是因缘。<a id="a-3b"></a>于先示现是等瑞相。</p>
  <p id="a3c">又复菩萨兜率下时。<a id="a-3d"></a>右胁入胎。<a id="a-3e"></a>自余众生。<a id="a-3f"></a>从产门入。<a id="a-3g"></a>佛得成道。<a id="a-3h"></a>为诸众生。<a id="a-3i"></a>说清净法。<a id="a-3j"></a>回邪入正。<a id="a-3k"></a>此是于先示现瑞相。</p>
  <p id="a3l">菩萨正念。<a id="a-3m"></a>从兜率下。<a id="a-3n"></a>托净饭王第一大妃摩耶夫人右胁住已。<a id="a-3o"></a>是时大妃。<a id="a-3p"></a>于睡眠中。<a id="a-3q"></a>梦见有一六牙白象。<a id="a-3r"></a>其头朱色。<a id="a-3s"></a>七支拄地。<a id="a-3t"></a>以金装牙。<a id="a-3u"></a>乘空而下。<a id="a-3v"></a>入于右胁。<a id="a-3w"></a>夫人梦已。<a id="a-3x"></a>明旦即白净饭王言。<a id="a-3y"></a>大王当知。<a id="a-3z"></a>我于昨夜。<a id="a-40"></a>作如是梦。<a id="a-41"></a>当入于我右胁之时。<a id="a-42"></a>我受快乐。<a id="a-43"></a>昔所未有。<a id="a-44"></a>从今日后。<a id="a-45"></a>我实不用世间快乐。<a id="a-46"></a>此梦瑞相。<a id="a-47"></a>谁占梦师。<a id="a-48"></a>能为我解。</p>
  <p id="a49">时净饭王。<a id="a-4A"></a>召一宫监内侍女人。<a id="a-4B"></a>而告之言。<a id="a-4C"></a>汝速疾来至外宣敕语我国师大那摩子。<a id="a-4D"></a>令急追唤八婆罗门大占梦师。<a id="a-4E"></a>所谓祭德。<a id="a-4F"></a>鬼宿德。<a id="a-4G"></a>自在德。<a id="a-4H"></a>毗纽德。<a id="a-4I"></a>梵德等。<a id="a-4J"></a>并老迦葉三子速来。<a id="a-4K"></a>时彼使人。<a id="a-4L"></a>白于王言。<a id="a-4M"></a>如大王敕。<a id="a-4N"></a>不敢违逆。<a id="a-4O"></a>是时使人奉大王命至宫门前。<a id="a-4P"></a>大声唱言。<a id="a-4Q"></a>谁在门前。<a id="a-4R"></a>颇有入宫婆罗门不。<a id="a-4S"></a>时彼门前。<a id="a-4T"></a>有一当直婆罗门子。<a id="a-4U"></a>姓婆陀氏。<a id="a-4V"></a>名罗耶那(隋言屋室)。<a id="a-4W"></a>报于宫监内使人言。<a id="a-4X"></a>我在于此。<a id="a-4Y"></a>其使人言。<a id="a-4Z"></a>大王有敕。<a id="a-4a"></a>遣唤八大诸婆罗门能占梦者。<a id="a-4b"></a>所谓祭德迦葉子等。<a id="a-4c"></a>其使传告。<a id="a-4d"></a>乃至国师大那摩子承彼屋室使人之言。<a id="a-4e"></a>即便召唤八大占梦婆罗门师。<a id="a-4f"></a>及大那摩国师之子。<a id="a-4g"></a>同入宫中。<a id="a-4h"></a>时净饭王。<a id="a-4i"></a>告诸占梦婆罗门等。<a id="a-4j"></a>作如是言。<a id="a-4k"></a>昨夜夫人。<a id="a-4l"></a>有此异梦。<a id="a-4m"></a>是何瑞相。<a id="a-4n"></a>有何征感。<a id="a-4o"></a>时彼占梦婆罗门等。<a id="a-4p"></a>闻王语已善知诸相。<a id="a-4q"></a>善占梦祥。<a id="a-4r"></a>即具咨白净饭王言。<a id="a-4s"></a>大王善听所梦瑞相。<a id="a-4t"></a>我当具说。<a id="a-4u"></a>如我所见。<a id="a-4v"></a>往昔神仙诸天经书典籍所载。<a id="a-4w"></a>而说偈言。</p>
  <p id="a4x">若母人梦见　　日天入右胁</p>
  <p id="a4y">彼母所生子　　必作转轮王</p>
  <p id="a4z">若母人梦见　　月天入右胁</p>
  <p id="a50">彼母所生子　　诸王中最胜</p>
  <p id="a51">若母人梦见　　白象入右胁</p>
  <p id="a52">彼母所生子　　三界无极尊</p>
  <p id="a53">能利诸众生　　怨亲悉平等</p>
  <p id="a54">度脱千万众　　于深烦恼海</p>
  <p id="a55">尔时占梦婆罗门师。<a id="a-56"></a>白大王言。<a id="a-57"></a>夫人所梦。<a id="a-58"></a>其相甚善。<a id="a-59"></a>大王今者当自庆幸夫人所产。<a id="a-5A"></a>必生圣子。<a id="a-5B"></a>彼于后时。<a id="a-5C"></a>必成佛道。<a id="a-5D"></a>名闻远至。<a id="a-5E"></a>时净饭王。<a id="a-5F"></a>闻诸占梦婆罗门师说此颂已。<a id="a-5G"></a>心大欢喜。<a id="a-5H"></a>踊跃无量。<a id="a-5I"></a>不能自胜。<a id="a-5J"></a>时王备办无量肴膳。<a id="a-5K"></a>百味饮食。<a id="a-5L"></a>唼[口*束]舐啜。<a id="a-5M"></a>诸[麩-夫+并]果等。<a id="a-5N"></a>种种施设。<a id="a-5O"></a>彼婆罗门。<a id="a-5P"></a>自恣而啖。<a id="a-5Q"></a>饭食讫已。<a id="a-5R"></a>时净饭王。<a id="a-5S"></a>复将无量钱财宝物。<a id="a-5T"></a>以用布施。</p>
  <p id="a5U">时净饭王。<a id="a-5V"></a>闻此相师占观妃梦云。<a id="a-5W"></a>是吉祥瑞相之后。<a id="a-5X"></a>即于其国迦毗罗城四门之外。<a id="a-5Y"></a>并衢道头街巷阡陌。<a id="a-5Z"></a>有人行处安大无遮义会之所。<a id="a-5a"></a>人来须者尽皆布施。<a id="a-5b"></a>须食与食。<a id="a-5c"></a>须饮与饮。<a id="a-5d"></a>须衣与衣。<a id="a-5e"></a>须香与香。<a id="a-5f"></a>须鬘与鬘。<a id="a-5g"></a>涂香末香。<a id="a-5h"></a>衣服床敷毡褥。<a id="a-5i"></a>房舍屋宅。<a id="a-5j"></a>牛羊象马。<a id="a-5k"></a>及车乘等。<a id="a-5l"></a>是人须者。<a id="a-5m"></a>皆悉与之。<a id="a-5n"></a>作如是等种种布施。<a id="a-5o"></a>悉为资益于菩萨故。<a id="a-5p"></a>设是供养。</p>
  <p id="a5q">尔时彼处。<a id="a-5r"></a>有一仙人。<a id="a-5s"></a>名阿私陀。<a id="a-5t"></a>能立外道种种诸义。<a id="a-5u"></a>以舍五欲。<a id="a-5v"></a>有大威神。<a id="a-5w"></a>有大德力。<a id="a-5x"></a>具足五通。<a id="a-5y"></a>常能到于三十三天集会之所。<a id="a-5z"></a>自在能入彼仙多住南天竺国遮槃低城聚落。<a id="a-60"></a>名恒河怛。<a id="a-61"></a>去彼不远。<a id="a-62"></a>有一丛林。<a id="a-63"></a>名曰增长。<a id="a-64"></a>是时仙人。<a id="a-65"></a>在彼林中。<a id="a-66"></a>修学仙道。<a id="a-67"></a>摩伽陀国。<a id="a-68"></a>一切人民。<a id="a-69"></a>咸皆谓。<a id="a-6A"></a>此阿私陀仙。<a id="a-6B"></a>是阿罗汉。<a id="a-6C"></a>摩伽陀国一切人民。<a id="a-6D"></a>贵敬彼仙。<a id="a-6E"></a>尊重承事。<a id="a-6F"></a>时彼仙人。<a id="a-6G"></a>有所知解。<a id="a-6H"></a>悉以教人。<a id="a-6I"></a>自知见已。<a id="a-6J"></a>教他令见。<a id="a-6K"></a>时彼聚落。<a id="a-6L"></a>有一童子。<a id="a-6M"></a>名那罗陀。<a id="a-6N"></a>彼那罗陀。<a id="a-6O"></a>年渐长大。<a id="a-6P"></a>至于八岁。<a id="a-6Q"></a>其母将付阿私陀仙。<a id="a-6R"></a>令作弟子。<a id="a-6S"></a>时彼童子。<a id="a-6T"></a>供养恭敬。<a id="a-6U"></a>尊重师事阿私陀仙尽弟子礼。<a id="a-6V"></a>无暂休息。<a id="a-6W"></a>时彼仙人。<a id="a-6X"></a>在增长林。<a id="a-6Y"></a>昼夜精进。<a id="a-6Z"></a>摄心坐禅。<a id="a-6a"></a>及那罗陀童子一处。<a id="a-6b"></a>其那罗陀侍者童子。<a id="a-6c"></a>在仙人后侍立。<a id="a-6d"></a>执拂驱逐蚊虻。<a id="a-6e"></a>菩萨从于兜率陀天。<a id="a-6f"></a>正念下至净饭王宫。<a id="a-6g"></a>夫人右胁入于胎。<a id="a-6h"></a>时放大光明。<a id="a-6i"></a>遍照人天一切世界。<a id="a-6j"></a>复此大地。<a id="a-6k"></a>具足六种十八相动。<a id="a-6l"></a>时阿私陀。<a id="a-6m"></a>见未曾有希奇之事。<a id="a-6n"></a>异种光明。<a id="a-6o"></a>复见此地。<a id="a-6p"></a>六种震动。<a id="a-6q"></a>心大惊怖。<a id="a-6r"></a>毛孔悉竖。<a id="a-6s"></a>自心念言。<a id="a-6t"></a>今有何缘。<a id="a-6u"></a>此大地动。<a id="a-6v"></a>有何果报。<a id="a-6w"></a>时彼仙人。<a id="a-6x"></a>少时思惟。<a id="a-6y"></a>默然而住。<a id="a-6z"></a>正念正定思惟。<a id="a-70"></a>知已心生欢喜。<a id="a-71"></a>踊跃无量。<a id="a-72"></a>不能自胜。<a id="a-73"></a>作是唱言。<a id="a-74"></a>希有大圣不可思议。<a id="a-75"></a>世间当出大富伽罗。</p>
  <p id="a76">菩萨初从兜率下时。<a id="a-77"></a>入母右胁。<a id="a-78"></a>受胎讫已。<a id="a-79"></a>时有一天。<a id="a-7A"></a>名曰速往。<a id="a-7B"></a>至诸地狱。<a id="a-7C"></a>大声唱言。<a id="a-7D"></a>汝诸人辈。<a id="a-7E"></a>一切当知。<a id="a-7F"></a>菩萨今从兜率天下入于母胎。<a id="a-7G"></a>是故汝等。<a id="a-7H"></a>速发誓愿。<a id="a-7I"></a>愿生人间。<a id="a-7J"></a>地狱众生。<a id="a-7K"></a>闻此语已。<a id="a-7L"></a>所有众生。<a id="a-7M"></a>往昔已来。<a id="a-7N"></a>曾种善根。<a id="a-7O"></a>复造杂业。<a id="a-7P"></a>以恶强故。<a id="a-7Q"></a>堕于地狱。<a id="a-7R"></a>彼等各各面相睹见。<a id="a-7S"></a>厌离地狱。<a id="a-7T"></a>复得光明。<a id="a-7U"></a>身心安乐。<a id="a-7V"></a>复得闻于速往世间诸天之声。<a id="a-7W"></a>舍地狱身。<a id="a-7X"></a>即生人中。<a id="a-7Y"></a>所有三千大千世界。<a id="a-7Z"></a>诸众生等。<a id="a-7a"></a>往昔已来。<a id="a-7b"></a>种善根者。<a id="a-7c"></a>皆来于此迦毗罗城。<a id="a-7d"></a>四面托生。</p>
  <p id="a7e">菩萨入于母胎讫已。<a id="a-7f"></a>时天帝释。<a id="a-7g"></a>及四天王。<a id="a-7h"></a>提头赖吒。<a id="a-7i"></a>及毗留勒叉毗留博叉毗沙门等。<a id="a-7j"></a>各相谓言。<a id="a-7k"></a>仁者当知。<a id="a-7l"></a>菩萨已从兜率天下入在母胎。<a id="a-7m"></a>我等今须拥护守视。<a id="a-7n"></a>莫令其余或人非人。<a id="a-7o"></a>恼乱菩萨。<a id="a-7p"></a>或觅其便。<a id="a-7q"></a>今此菩萨。<a id="a-7r"></a>唯是极大威德。<a id="a-7s"></a>诸天乃能守护。<a id="a-7t"></a>非是世间人所能守。<a id="a-7u"></a>此是菩萨未曾有法。<a id="a-7v"></a>如来有此四种护持。<a id="a-7w"></a>具足无缺。<a id="a-7x"></a>此是于先守护瑞相。</p>
  <p id="a7y">世有众生。<a id="a-7z"></a>入母胎时。<a id="a-80"></a>不能正念。<a id="a-81"></a>或住母胎。<a id="a-82"></a>亦复不能专心正念。<a id="a-83"></a>或复生时。<a id="a-84"></a>亦不正念。<a id="a-85"></a>或有众生。<a id="a-86"></a>入母胎时。<a id="a-87"></a>能专正念。<a id="a-88"></a>住于胎中。<a id="a-89"></a>亦能正念。<a id="a-8A"></a>出胎之时。<a id="a-8B"></a>亦能正念。<a id="a-8C"></a>或有众生。<a id="a-8D"></a>入胎正念。<a id="a-8E"></a>住胎正念。<a id="a-8F"></a>出胎之时。<a id="a-8G"></a>不能正念。<a id="a-8H"></a>菩萨入胎。<a id="a-8I"></a>心亦正念。<a id="a-8J"></a>住胎正念。<a id="a-8K"></a>出胎正念。<a id="a-8L"></a>此是菩萨。<a id="a-8M"></a>未曾有法。<a id="a-8N"></a>如来得成于佛道已。<a id="a-8O"></a>说法教化。<a id="a-8P"></a>无忘无失。<a id="a-8Q"></a>知于众生机根而说。<a id="a-8R"></a>此是往昔希有瑞相。<a id="a-8S"></a>菩萨在于母胎之时。<a id="a-8T"></a>常住右胁。<a id="a-8U"></a>不曾移动。<a id="a-8V"></a>自余众生。<a id="a-8W"></a>以不定故。<a id="a-8X"></a>或至右胁。<a id="a-8Y"></a>或至左胁。<a id="a-8Z"></a>以是因缘。<a id="a-8a"></a>其母患痛。<a id="a-8b"></a>受无量苦。<a id="a-8c"></a>菩萨在胎。<a id="a-8d"></a>处于右胁。<a id="a-8e"></a>不转不动。<a id="a-8f"></a>起立坐卧。<a id="a-8g"></a>不损母胎。<a id="a-8h"></a>此是菩萨未曾有法。<a id="a-8i"></a>如来得成于佛道已。<a id="a-8j"></a>行菩提法。<a id="a-8k"></a>悉得成就。<a id="a-8l"></a>此是往昔于先瑞相。</p>
  <p id="a8m">菩萨在胎。<a id="a-8n"></a>不惊不怖。<a id="a-8o"></a>得大无畏。<a id="a-8p"></a>恶物不染。<a id="a-8q"></a>所有不净。<a id="a-8r"></a>涕唾脓血。<a id="a-8s"></a>黄白痰癊。<a id="a-8t"></a>不能秽污。<a id="a-8u"></a>自余众生。<a id="a-8v"></a>在母胎时。<a id="a-8w"></a>种种不净。<a id="a-8x"></a>如琉璃宝。<a id="a-8y"></a>以天衣裹。<a id="a-8z"></a>置不净处。<a id="a-90"></a>亦不染污。<a id="a-91"></a>如是如是。<a id="a-92"></a>菩萨在胎。<a id="a-93"></a>一切不净不污不染。<a id="a-94"></a>此是菩萨未曾有法。<a id="a-95"></a>如来得成于佛道已。<a id="a-96"></a>于一切法。<a id="a-97"></a>不染不着。<a id="a-98"></a>此是往昔于先瑞相。</p>
  <p id="a99">菩萨在于母胎之时。<a id="a-9A"></a>其菩萨母。<a id="a-9B"></a>受大快乐。<a id="a-9C"></a>身不疲乏。<a id="a-9D"></a>自余众生。<a id="a-9E"></a>入于母胎。<a id="a-9F"></a>或复九月。<a id="a-9G"></a>或复十月。<a id="a-9H"></a>母受负重。<a id="a-9I"></a>身体不安。<a id="a-9J"></a>菩萨在胎。<a id="a-9K"></a>母若行坐若眠若起。<a id="a-9L"></a>皆得安乐。<a id="a-9M"></a>身不受苦。<a id="a-9N"></a>此是菩萨未曾有法。<a id="a-9O"></a>如来得成于佛道已。<a id="a-9P"></a>速得阿耨多罗三藐三菩提。<a id="a-9Q"></a>正得诸通。<a id="a-9R"></a>及一切智。<a id="a-9S"></a>此是往昔于先瑞相。</p>
  <p id="a9T">菩萨在胎。<a id="a-9U"></a>母受禁戒。<a id="a-9V"></a>心常奉持。<a id="a-9W"></a>戒行而行。<a id="a-9X"></a>自余众生。<a id="a-9Y"></a>在母胎时。<a id="a-9Z"></a>母行杂行。<a id="a-9a"></a>菩萨在胎。<a id="a-9b"></a>母持禁戒。<a id="a-9c"></a>不行杂行。<a id="a-9d"></a>此是菩萨未曾有法。<a id="a-9e"></a>如来得成于佛道已。<a id="a-9f"></a>及声闻众。<a id="a-9g"></a>最胜持戒。<a id="a-9h"></a>于世间中。<a id="a-9i"></a>出大名闻。<a id="a-9j"></a>沙门瞿昙。<a id="a-9k"></a>持戒无比。<a id="a-9l"></a>持戒分胜。<a id="a-9m"></a>此是往昔于先瑞相。</p>
  <p id="a9n">菩萨在胎。<a id="a-9o"></a>其母不生欲染之想。<a id="a-9p"></a>不为欲火之所恼乱。<a id="a-9q"></a>时菩萨母。<a id="a-9r"></a>恒行梵行。<a id="a-9s"></a>自余众生。<a id="a-9t"></a>入母胎时。<a id="a-9u"></a>不久其母。<a id="a-9v"></a>欲心炽盛。<a id="a-9w"></a>倍多于前。<a id="a-9x"></a>菩萨在胎。<a id="a-9y"></a>其菩萨母。<a id="a-9z"></a>于自夫边。<a id="a-A0"></a>犹尚厌离。<a id="a-A1"></a>不行淫欲。<a id="a-A2"></a>何况余人。<a id="a-A3"></a>此是菩萨未曾有法。<a id="a-A4"></a>如来得成于佛道已。<a id="a-A5"></a>眼根善伏。<a id="a-A6"></a>善藏善护。<a id="a-A7"></a>善覆善熏。<a id="a-A8"></a>复能因此如上所知。<a id="a-A9"></a>为他说法。<a id="a-AA"></a>如是耳根鼻根舌根身根意根。<a id="a-AB"></a>乃至善熏。<a id="a-AC"></a>复能如是。<a id="a-AD"></a>令他断故。<a id="a-AE"></a>修习说法。<a id="a-AF"></a>此是往昔于先瑞相。</p>
  <p id="aAG">菩萨在胎。<a id="a-AH"></a>其菩萨母。<a id="a-AI"></a>不贪异味。<a id="a-AJ"></a>自余众生。<a id="a-AK"></a>在母胎时。<a id="a-AL"></a>其母贪嗜。<a id="a-AM"></a>不知厌足。<a id="a-AN"></a>菩萨在胎。<a id="a-AO"></a>其菩萨母。<a id="a-AP"></a>不患寒热。<a id="a-AQ"></a>及以饥渴。<a id="a-AR"></a>不恼其身。<a id="a-AS"></a>此是菩萨未曾有法。<a id="a-AT"></a>如来得成于佛道。<a id="a-AU"></a>已知四种食。<a id="a-AV"></a>此是往昔于先瑞相。</p>
  <p id="aAW">菩萨在胎。<a id="a-AX"></a>其菩萨母。<a id="a-AY"></a>志习庶几。<a id="a-AZ"></a>乐喜行檀。<a id="a-Aa"></a>自余众生。<a id="a-Ab"></a>在母胎时。<a id="a-Ac"></a>其母悭贪。<a id="a-Ad"></a>不喜布施。<a id="a-Ae"></a>吝惜财物。</p>
  <p id="aAf">菩萨在胎。<a id="a-Ag"></a>其母意乐。<a id="a-Ah"></a>行于布施。<a id="a-Ai"></a>心意开解。<a id="a-Aj"></a>居自家内。<a id="a-Ak"></a>此是菩萨未曾有法。<a id="a-Al"></a>如来得成于佛道已。<a id="a-Am"></a>设不悭法。<a id="a-An"></a>此是往昔于先瑞相。<a id="a-Ao"></a>菩萨在胎。<a id="a-Ap"></a>其菩萨母。<a id="a-Aq"></a>常行慈悲。<a id="a-Ar"></a>能于一切诸众生边。<a id="a-As"></a>但是有识有命之类。<a id="a-At"></a>悉皆愍念。<a id="a-Au"></a>自余众生。<a id="a-Av"></a>在于母胎。<a id="a-Aw"></a>其母不仁。<a id="a-Ax"></a>威德少故。<a id="a-Ay"></a>行诸不善。<a id="a-Az"></a>恶口骂詈。</p>
  <p id="aB0">菩萨在胎。<a id="a-B1"></a>其菩萨母。<a id="a-B2"></a>恒于一切诸众生边。<a id="a-B3"></a>作大利益安乐之心。<a id="a-B4"></a>此是菩萨未曾有法。<a id="a-B5"></a>如来得成于佛道已。<a id="a-B6"></a>能于一切诸众生边。<a id="a-B7"></a>行平等心。<a id="a-B8"></a>此是往昔于先瑞相。</p>
  <p id="aB9">菩萨在胎。<a id="a-BA"></a>其菩萨母。<a id="a-BB"></a>如前端政。<a id="a-BC"></a>种种相貌。<a id="a-BD"></a>悉皆可喜。<a id="a-BE"></a>自余众生。<a id="a-BF"></a>在于母胎。<a id="a-BG"></a>其母损瘦。<a id="a-BH"></a>体不洪满。<a id="a-BI"></a>气力羸弱。<a id="a-BJ"></a>倍于常人。<a id="a-BK"></a>菩萨在胎。<a id="a-BL"></a>其母常生欢喜之心。<a id="a-BM"></a>戒行威德。<a id="a-BN"></a>身色最胜。<a id="a-BO"></a>最妙最尊。<a id="a-BP"></a>此是菩萨未曾有法。<a id="a-BQ"></a>如来得成于佛道已。<a id="a-BR"></a>见身巍巍。<a id="a-BS"></a>不可瞻仰。<a id="a-BT"></a>体黄金色。<a id="a-BU"></a>众相庄严。<a id="a-BV"></a>此是往昔于先瑞相。</p>
  <p id="aBW">菩萨在胎。<a id="a-BX"></a>其母欲观于菩萨时。<a id="a-BY"></a>即见菩萨。<a id="a-BZ"></a>在于胎中。<a id="a-Ba"></a>身体洪满。<a id="a-Bb"></a>诸根具足。<a id="a-Bc"></a>譬如明镜鉴于面像。<a id="a-Bd"></a>其母见已。<a id="a-Be"></a>欢喜踊跃。<a id="a-Bf"></a>充遍于体。<a id="a-Bg"></a>不能自胜。<a id="a-Bh"></a>自余众生。<a id="a-Bi"></a>在于母胎。<a id="a-Bj"></a>被歌罗逻及阿浮陀之所覆蔽。<a id="a-Bk"></a>而不能现。<a id="a-Bl"></a>菩萨初入母胎之时。<a id="a-Bm"></a>身体充满。<a id="a-Bn"></a>五支五根。<a id="a-Bo"></a>皆悉具足。<a id="a-Bp"></a>此是菩萨未曾有法。</p>
  <p id="aBq">菩萨在胎。<a id="a-Br"></a>其菩萨母。<a id="a-Bs"></a>所见众生。<a id="a-Bt"></a>若男若女。<a id="a-Bu"></a>被鬼所持。<a id="a-Bv"></a>若得见于菩萨母者。<a id="a-Bw"></a>一切魍魉。<a id="a-Bx"></a>一切鬼神。<a id="a-By"></a>皆悉远离。<a id="a-Bz"></a>还得本心。<a id="a-C0"></a>若体旧有诸余杂病。<a id="a-C1"></a>或痿黄病。<a id="a-C2"></a>或风癫病。<a id="a-C3"></a>或痰癊病。<a id="a-C4"></a>或等分病。<a id="a-C5"></a>或余诸病。<a id="a-C6"></a>所谓白癞。<a id="a-C7"></a>丁疮。<a id="a-C8"></a>恶肿疥[癈-(弓*殳)+虫]。<a id="a-C9"></a>消瘦痈疽。<a id="a-CA"></a>癣瘘瘿肿。<a id="a-CB"></a>寒热。<a id="a-CC"></a>眼耳鼻舌。<a id="a-CD"></a>咽喉及头。<a id="a-CE"></a>一切诸病。<a id="a-CF"></a>所侵恼者。<a id="a-CG"></a>彼等众生。<a id="a-CH"></a>来至摩耶大夫人边。<a id="a-CI"></a>其大夫人。<a id="a-CJ"></a>右手摩顶。<a id="a-CK"></a>摩其顶已皆得安乐。<a id="a-CL"></a>诸病悉除。<a id="a-CM"></a>若有重病。<a id="a-CN"></a>不能来见摩耶夫人。<a id="a-CO"></a>摩耶夫人。<a id="a-CP"></a>或取草叶。<a id="a-CQ"></a>或取树叶。<a id="a-CR"></a>或取草茎。<a id="a-CS"></a>右手摩捋。<a id="a-CT"></a>送彼病人。<a id="a-CU"></a>其病人得此等诸物。<a id="a-CV"></a>或食或触。<a id="a-CW"></a>或置身上。<a id="a-CX"></a>即得断除一切诸病。<a id="a-CY"></a>便受安乐。<a id="a-CZ"></a>身体轻便。<a id="a-Ca"></a>菩萨在胎。<a id="a-Cb"></a>有如是等。<a id="a-Cc"></a>无量无边威神德力。<a id="a-Cd"></a>未曾有法。</p>
  <p data-pb></p>
  <h2 id="aCe">树下诞生品第六之一</h2>
  <p id="aCf">尔时菩萨圣母摩耶。<a id="a-Cg"></a>怀孕菩萨。<a id="a-Ch"></a>将满十月。<a id="a-Ci"></a>垂欲生时。<a id="a-Cj"></a>时彼摩耶大夫人父。<a id="a-Ck"></a>善觉长者。<a id="a-Cl"></a>即遣使人。<a id="a-Cm"></a>诣迦毗罗净饭王所(摩诃僧祇师云摩耶夫人父名善觉)。<a id="a-Cn"></a>奏大王言。<a id="a-Co"></a>如我所知。<a id="a-Cp"></a>我女摩耶。<a id="a-Cq"></a>王大夫人。<a id="a-Cr"></a>怀藏圣胎。<a id="a-Cs"></a>威德既大。<a id="a-Ct"></a>若彼产出。<a id="a-Cu"></a>我女命短。<a id="a-Cv"></a>不久必终。<a id="a-Cw"></a>我意欲迎我女摩耶。<a id="a-Cx"></a>还来我家。<a id="a-Cy"></a>安止住于岚毗尼中。<a id="a-Cz"></a>共相娱乐。<a id="a-D0"></a>尽父子情。<a id="a-D1"></a>唯愿大王。<a id="a-D2"></a>莫生留难。<a id="a-D3"></a>乞垂哀遣。<a id="a-D4"></a>放来我家。<a id="a-D5"></a>于此生产。<a id="a-D6"></a>平安讫已。<a id="a-D7"></a>即奉送还。</p>
  <p id="aD8">时净饭王。<a id="a-D9"></a>闻善觉使作是言已。<a id="a-DA"></a>即敕有司。<a id="a-DB"></a>其迦毗罗城。<a id="a-DC"></a>及提婆陀诃。<a id="a-DD"></a>两间之中。<a id="a-DE"></a>平治道路。<a id="a-DF"></a>除却一切荆棘沙砾粪秽土堆。<a id="a-DG"></a>香汤洒地。<a id="a-DH"></a>持于种种杂妙花香。<a id="a-DI"></a>散于其地。<a id="a-DJ"></a>又复光饰摩耶夫人。<a id="a-DK"></a>以诸种香。<a id="a-DL"></a>诸种花鬘。<a id="a-DM"></a>诸种璎珞。<a id="a-DN"></a>庄严其身。<a id="a-DO"></a>备诸音声。<a id="a-DP"></a>作唱伎乐。<a id="a-DQ"></a>持大王力。<a id="a-DR"></a>大王威风。<a id="a-DS"></a>从诸宫内一切婇女。<a id="a-DT"></a>欲向其父善觉之家。<a id="a-DU"></a>于先遣使。<a id="a-DV"></a>往彼报知。<a id="a-DW"></a>令来迎接。<a id="a-DX"></a>是时摩耶大夫人。<a id="a-DY"></a>身安然端坐大白象上。<a id="a-DZ"></a>时象背上诸天。<a id="a-Da"></a>化作微妙宝帐。<a id="a-Db"></a>摩耶夫人。<a id="a-Dc"></a>坐宝帐里。<a id="a-Dd"></a>诣其父家。<a id="a-De"></a>到于提婆陀诃城内。<a id="a-Df"></a>是时摩耶夫人。<a id="a-Dg"></a>初始欲向提婆陀诃城时。<a id="a-Dh"></a>时净饭王。<a id="a-Di"></a>办具一万大力香象。<a id="a-Dj"></a>皆被金鞍。<a id="a-Dk"></a>七宝校饰。<a id="a-Dl"></a>庄严其身。<a id="a-Dm"></a>并悉精丽。<a id="a-Dn"></a>备拟以送摩耶夫人。<a id="a-Do"></a>复有一万善好良马。<a id="a-Dp"></a>皆绀青色。<a id="a-Dq"></a>头黑如乌。<a id="a-Dr"></a>皆悉被鬃。<a id="a-Ds"></a>尾垂着地。<a id="a-Dt"></a>真金鞦辔。<a id="a-Du"></a>鞍镫留羁。<a id="a-Dv"></a>悉亦金饰。<a id="a-Dw"></a>一切杂宝。<a id="a-Dx"></a>庄严其身。<a id="a-Dy"></a>复有一万妙好宝车。<a id="a-Dz"></a>并驾四马。<a id="a-E0"></a>其车周匝张悬幡盖。<a id="a-E1"></a>及众宝铃。<a id="a-E2"></a>铿锵相和。<a id="a-E3"></a>如是办具。<a id="a-E4"></a>皆随摩耶夫人之后。<a id="a-E5"></a>复有二万劲勇力士。<a id="a-E6"></a>一人当千。<a id="a-E7"></a>威猛捷健。<a id="a-E8"></a>端政绝殊。<a id="a-E9"></a>能破强怨。<a id="a-EA"></a>身着铠甲。<a id="a-EB"></a>手执弓箭。<a id="a-EC"></a>刀杖斗轮。<a id="a-ED"></a>及诸戟槊。<a id="a-EE"></a>种种战具。<a id="a-EF"></a>随夫人后。<a id="a-EG"></a>复更别有一万宝车。<a id="a-EH"></a>十千妃嫔。<a id="a-EI"></a>皆坐其上。<a id="a-EJ"></a>持诸璎珞种种衣服。<a id="a-EK"></a>庄严其身。<a id="a-EL"></a>左右围绕摩耶夫人。<a id="a-EM"></a>时净饭王。<a id="a-EN"></a>重更切敕宫监大臣。<a id="a-EO"></a>好加防卫。<a id="a-EP"></a>不听非司其余浪人逼近摩耶夫人之车。<a id="a-EQ"></a>及诸妃嫔勿令杂合。<a id="a-ER"></a>唯遣童女。<a id="a-ES"></a>牵车进奉。<a id="a-ET"></a>如是次第。<a id="a-EU"></a>摩耶夫人。<a id="a-EV"></a>象乘处中。<a id="a-EW"></a>一万宝车。<a id="a-EX"></a>各各一妃。<a id="a-EY"></a>坐于其上。<a id="a-EZ"></a>左右围绕。<a id="a-Ea"></a>前后导从。<a id="a-Eb"></a>摩耶夫人。<a id="a-Ec"></a>最为上首。<a id="a-Ed"></a>其外复有一万香象。<a id="a-Ee"></a>一万力士。<a id="a-Ef"></a>皆服铠甲。<a id="a-Eg"></a>随后夫人左右前后。<a id="a-Eh"></a>卤薄而行。<a id="a-Ei"></a>皆各坐于香象之上。<a id="a-Ej"></a>又复一万步行力士。<a id="a-Ek"></a>亦着铠甲。<a id="a-El"></a>手执种种戟槊诸仗。<a id="a-Em"></a>翼卫夫人。<a id="a-En"></a>如是庄严。<a id="a-Eo"></a>摩耶夫人。<a id="a-Ep"></a>诣向父所。<a id="a-Eq"></a>无量象马。<a id="a-Er"></a>皆悉嘶鸣。<a id="a-Es"></a>又有无量龙头大鼓。<a id="a-Et"></a>无量小鼓。<a id="a-Eu"></a>种种乐器。<a id="a-Ev"></a>出微妙音。<a id="a-Ew"></a>无量庄严。<a id="a-Ex"></a>无量威德。<a id="a-Ey"></a>向于提婆陀诃之城。<a id="a-Ez"></a>时彼善觉大臣长者。<a id="a-F0"></a>共自眷属。<a id="a-F1"></a>从城而出。<a id="a-F2"></a>逆前迎女。<a id="a-F3"></a>摩耶夫人。<a id="a-F4"></a>又持无量庄严之具。<a id="a-F5"></a>引夫人前。<a id="a-F6"></a>是时善觉大臣。<a id="a-F7"></a>有妻名岚毗尼。<a id="a-F8"></a>彼妇咨白夫善觉言。<a id="a-F9"></a>大圣释子。<a id="a-FA"></a>若当知时。<a id="a-FB"></a>诸释种族。<a id="a-FC"></a>各皆自有园果树林。<a id="a-FD"></a>遨游观瞻。<a id="a-FE"></a>至于其中。<a id="a-FF"></a>自相娱乐。<a id="a-FG"></a>我大圣子。<a id="a-FH"></a>今可造作清净园林。<a id="a-FI"></a>我等当共圣子娱乐。<a id="a-FJ"></a>受于欢乐。<a id="a-FK"></a>时善觉释摩耶大妃夫人之父。<a id="a-FL"></a>于迦毗罗。<a id="a-FM"></a>及提婆陀诃。<a id="a-FN"></a>两城之间。<a id="a-FO"></a>近自境内。<a id="a-FP"></a>为妇造作一大园林。<a id="a-FQ"></a>以善觉妇名岚毗尼。<a id="a-FR"></a>为彼造立此园林故。<a id="a-FS"></a>以是因缘。<a id="a-FT"></a>即名之为岚毗尼园。<a id="a-FU"></a>彼园树木。<a id="a-FV"></a>蓊郁扶疏。<a id="a-FW"></a>世间无比。<a id="a-FX"></a>其中多有种种花树种种果树。<a id="a-FY"></a>以为庄严。<a id="a-FZ"></a>复有种种渠流池沼。<a id="a-Fa"></a>种种杂树。<a id="a-Fb"></a>无量无边。<a id="a-Fc"></a>摩尼诸宝。<a id="a-Fd"></a>遍满园苑。</p>
  <p id="aFe">尔时善觉释种大臣。<a id="a-Ff"></a>于彼春初二月八日鬼宿合时。<a id="a-Fg"></a>共女摩耶相随。<a id="a-Fh"></a>向彼岚毗尼园。<a id="a-Fi"></a>欲往观看大吉祥地。<a id="a-Fj"></a>到彼园已。<a id="a-Fk"></a>摩耶夫人。<a id="a-Fl"></a>从宝车下。<a id="a-Fm"></a>先以种种微妙璎珞。<a id="a-Fn"></a>庄严其身。<a id="a-Fo"></a>复以种种杂好熏香。<a id="a-Fp"></a>用以涂拭。<a id="a-Fq"></a>众多婇女。<a id="a-Fr"></a>伎乐音声。<a id="a-Fs"></a>前后围绕。<a id="a-Ft"></a>安庠徐步。<a id="a-Fu"></a>处处观看。<a id="a-Fv"></a>从于此林。<a id="a-Fw"></a>复向彼树。<a id="a-Fx"></a>如是次第。<a id="a-Fy"></a>周匝而行。<a id="a-Fz"></a>然其园中。<a id="a-G0"></a>别有一树。<a id="a-G1"></a>名波罗叉。<a id="a-G2"></a>其树安住。<a id="a-G3"></a>上下正等。<a id="a-G4"></a>枝叶垂布。<a id="a-G5"></a>半绿半青。<a id="a-G6"></a>翠紫相晖。<a id="a-G7"></a>如孔雀项。<a id="a-G8"></a>又甚柔软如迦邻提衣。<a id="a-G9"></a>其花香妙。<a id="a-GA"></a>闻者欢喜。<a id="a-GB"></a>摩耶夫人。<a id="a-GC"></a>安庠渐次。<a id="a-GD"></a>至彼树下。</p>
  <p id="aGE">是时彼树。<a id="a-GF"></a>以于菩萨威德力故。<a id="a-GG"></a>枝自然曲。<a id="a-GH"></a>柔软低垂。<a id="a-GI"></a>摩耶夫人。<a id="a-GJ"></a>即举右手。<a id="a-GK"></a>犹如空中出妙色虹。<a id="a-GL"></a>安庠频申。<a id="a-GM"></a>执波罗叉垂曲树枝。<a id="a-GN"></a>仰观虚空。<a id="a-GO"></a>时菩萨母摩耶夫人。<a id="a-GP"></a>立地以手攀波罗叉树枝之时。<a id="a-GQ"></a>时有二万诸天玉女。<a id="a-GR"></a>往诣摩耶大夫人所。<a id="a-GS"></a>周匝围绕。<a id="a-GT"></a>合十指掌。<a id="a-GU"></a>共白摩耶大夫人言。</p>
  <p id="aGV">夫人今生子　　能断生死轮</p>
  <p id="aGW">上下天人师　　决定无有二</p>
  <p id="aGX">彼是诸天胎　　能拔众生苦</p>
  <p id="aGY">夫人莫辞惓　　我等共扶持</p>
  <p id="aGZ">尔时菩萨。<a id="a-Ga"></a>见于其母摩耶夫人。<a id="a-Gb"></a>立地以手攀树枝时。<a id="a-Gc"></a>在胎正念。<a id="a-Gd"></a>从座而起。<a id="a-Ge"></a>自余一切诸众生母。<a id="a-Gf"></a>欲生子时。<a id="a-Gg"></a>身体遍痛。<a id="a-Gh"></a>以痛因缘。<a id="a-Gi"></a>受大苦恼。<a id="a-Gj"></a>数坐数起。<a id="a-Gk"></a>不能自安。<a id="a-Gl"></a>其菩萨母。<a id="a-Gm"></a>熙怡坦然。<a id="a-Gn"></a>安静欢喜。<a id="a-Go"></a>身受大乐。<a id="a-Gp"></a>是时摩耶立地以手执波罗叉树枝讫已。<a id="a-Gq"></a>即生菩萨。<a id="a-Gr"></a>此是菩萨希奇之事。<a id="a-Gs"></a>未曾有法。<a id="a-Gt"></a>如来得成于佛道已。<a id="a-Gu"></a>无乏无疲。<a id="a-Gv"></a>不劳不惓能拔一切烦恼诸根。<a id="a-Gw"></a>割断一切诸烦恼结。<a id="a-Gx"></a>犹如截于多罗树头。<a id="a-Gy"></a>毕竟不生。<a id="a-Gz"></a>无相无形。<a id="a-H0"></a>无后生法。<a id="a-H1"></a>此是如来往先瑞相。</p>
  <p id="aH2">又复一切诸众生等。<a id="a-H3"></a>生苦逼故。<a id="a-H4"></a>在于胎内。<a id="a-H5"></a>处处移动。<a id="a-H6"></a>菩萨不然。<a id="a-H7"></a>从右胁入。<a id="a-H8"></a>还住右胁。<a id="a-H9"></a>在于胎内。<a id="a-HA"></a>不曾移动。<a id="a-HB"></a>及欲出时。<a id="a-HC"></a>从右胁生。<a id="a-HD"></a>不为众苦之所逼切。<a id="a-HE"></a>是故菩萨此事希奇。<a id="a-HF"></a>未曾有法。<a id="a-HG"></a>如来得成于佛道已。<a id="a-HH"></a>尽其后际。<a id="a-HI"></a>修行梵行。<a id="a-HJ"></a>永无有畏。<a id="a-HK"></a>常得快乐。<a id="a-HL"></a>无复诸苦。<a id="a-HM"></a>此是如来往先瑞相。</p>
  <p id="aHN">菩萨初从母胎右胁正念。<a id="a-HO"></a>生时放大光明。<a id="a-HP"></a>即时一切诸天及人魔梵沙门婆罗门等。<a id="a-HQ"></a>一切世间。<a id="a-HR"></a>悉皆遍照。<a id="a-HS"></a>乃至各各共相谓言。<a id="a-HT"></a>云何此处。<a id="a-HU"></a>忽有众生。<a id="a-HV"></a>此是菩萨希奇之事。<a id="a-HW"></a>未曾有法。<a id="a-HX"></a>如来得成于佛道已。<a id="a-HY"></a>裂破无明黑闇之网。<a id="a-HZ"></a>能出明净大智慧光。<a id="a-Ha"></a>此是如来往先瑞相。</p>
  <p id="aHb">菩萨初从右胁出已。<a id="a-Hc"></a>正心忆念。<a id="a-Hd"></a>时菩萨母。<a id="a-He"></a>身体安常。<a id="a-Hf"></a>不伤不损。<a id="a-Hg"></a>无疮无痛。<a id="a-Hh"></a>菩萨母身。<a id="a-Hi"></a>如本不异。<a id="a-Hj"></a>菩萨生时。<a id="a-Hk"></a>种种资益。<a id="a-Hl"></a>以是因缘。<a id="a-Hm"></a>母无患苦。<a id="a-Hn"></a>身口及心。<a id="a-Ho"></a>无有一恼。<a id="a-Hp"></a>譬如有一大身众生。<a id="a-Hq"></a>有大威德。<a id="a-Hr"></a>有大气力。<a id="a-Hs"></a>卧于地上。<a id="a-Ht"></a>宛转自扑。<a id="a-Hu"></a>其地不损。<a id="a-Hv"></a>若减若破。<a id="a-Hw"></a>如是菩萨。<a id="a-Hx"></a>在母右胁正念。<a id="a-Hy"></a>生时其菩萨母。<a id="a-Hz"></a>如是因缘。<a id="a-I0"></a>无疮无损。<a id="a-I1"></a>是时彼处。<a id="a-I2"></a>有一妇人。<a id="a-I3"></a>合掌咨白菩萨母言。<a id="a-I4"></a>大德夫人。<a id="a-I5"></a>生儿之时。<a id="a-I6"></a>身体得无痛苦已不。<a id="a-I7"></a>菩萨母言。<a id="a-I8"></a>以是大人威神力故。<a id="a-I9"></a>令我身体不觉痛痒。<a id="a-IA"></a>我今身体无缺无减。<a id="a-IB"></a>以是因缘。<a id="a-IC"></a>此是菩萨希奇之事未曾有法。<a id="a-ID"></a>如来得成于佛道已。<a id="a-IE"></a>行于梵行。<a id="a-IF"></a>不缺不减。<a id="a-IG"></a>具足不少。<a id="a-IH"></a>此是如来往先瑞相。</p>
  <p id="aII">菩萨初从母胎出时。<a id="a-IJ"></a>无苦无恼。<a id="a-IK"></a>安庠而起。<a id="a-IL"></a>一切诸秽。<a id="a-IM"></a>不能污染。<a id="a-IN"></a>或屎或尿。<a id="a-IO"></a>黄白痰癊。<a id="a-IP"></a>或脓或血。<a id="a-IQ"></a>皆不秽着。<a id="a-IR"></a>自余众生。<a id="a-IS"></a>出母胎时。<a id="a-IT"></a>诸恶杂秽。</p>
  <p id="aIU">菩萨不尔。<a id="a-IV"></a>不同于彼。<a id="a-IW"></a>诸众生类。<a id="a-IX"></a>一切诸秽。<a id="a-IY"></a>皆不染着。<a id="a-IZ"></a>正心正念。<a id="a-Ia"></a>安庠而起。<a id="a-Ib"></a>从胎出生。<a id="a-Ic"></a>譬如如意琉璃之宝。<a id="a-Id"></a>用于迦尸迦衣裹时。<a id="a-Ie"></a>各不相染。<a id="a-If"></a>如是如是。<a id="a-Ig"></a>菩萨在于母胎之时。<a id="a-Ih"></a>一心正念。<a id="a-Ii"></a>安庠而起。<a id="a-Ij"></a>清净出生。<a id="a-Ik"></a>无一切秽。<a id="a-Il"></a>乃至脓血。<a id="a-Im"></a>屎尿臭处。<a id="a-In"></a>不秽不染。<a id="a-Io"></a>此是菩萨希奇之事。<a id="a-Ip"></a>未曾有法。<a id="a-Iq"></a>如来得成于佛道已。<a id="a-Ir"></a>在于世间。<a id="a-Is"></a>住于世间。<a id="a-It"></a>世所有法。<a id="a-Iu"></a>世间秽浊。<a id="a-Iv"></a>不污不染此是如来往先瑞相。</p>
  <p id="aIw">菩萨初从母胎出时。<a id="a-Ix"></a>时天帝释。<a id="a-Iy"></a>将天细妙憍尸迦衣。<a id="a-Iz"></a>裹于自手。<a id="a-J0"></a>于先承接。<a id="a-J1"></a>擎菩萨身。<a id="a-J2"></a>此是菩萨希奇之事。<a id="a-J3"></a>未曾有法。<a id="a-J4"></a>如来得成于佛道已。<a id="a-J5"></a>创为娑婆世界之主。<a id="a-J6"></a>大梵天王。<a id="a-J7"></a>于先劝请如来说法。<a id="a-J8"></a>此是如来往先瑞相。</p>
  <p id="aJ9">菩萨初从右胁生时。<a id="a-JA"></a>四大天王。<a id="a-JB"></a>抱持菩萨。<a id="a-JC"></a>将向母前示其母言。<a id="a-JD"></a>世大夫人。<a id="a-JE"></a>今可欢喜。<a id="a-JF"></a>夫人生子。<a id="a-JG"></a>既得人身。<a id="a-JH"></a>诸天犹尚欢喜赞叹。<a id="a-JI"></a>况复于人。<a id="a-JJ"></a>是故菩萨希奇之事。<a id="a-JK"></a>未曾有法。<a id="a-JL"></a>如来得成于佛道已。<a id="a-JM"></a>无量众多。<a id="a-JN"></a>一切比丘。<a id="a-JO"></a>及比丘尼。<a id="a-JP"></a>诸优婆塞。<a id="a-JQ"></a>及优婆夷。<a id="a-JR"></a>皆向如来。<a id="a-JS"></a>听受于法。<a id="a-JT"></a>依如来教。<a id="a-JU"></a>不违不背。<a id="a-JV"></a>此是如来往先瑞相。</p>
  <p id="aJW">菩萨生已。<a id="a-JX"></a>立在于地。<a id="a-JY"></a>仰观于母右胁之时。<a id="a-JZ"></a>口作是言。<a id="a-Ja"></a>我此身形。<a id="a-Jb"></a>从今日后。<a id="a-Jc"></a>不复更受。<a id="a-Jd"></a>于母胁中。<a id="a-Je"></a>不入胎卧。<a id="a-Jf"></a>此是于我最末后身。<a id="a-Jg"></a>我当作佛。<a id="a-Jh"></a>此是菩萨希奇之事。<a id="a-Ji"></a>未曾有法。<a id="a-Jj"></a>如来得成于佛道已口作是言。<a id="a-Jk"></a>我今生分一切已尽。<a id="a-Jl"></a>梵行已立所作已办。<a id="a-Jm"></a>不受后有。<a id="a-Jn"></a>此是如来往先瑞相。</p>
 </body>
</html>