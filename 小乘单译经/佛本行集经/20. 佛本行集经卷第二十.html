<!doctype html>
<html id="z3IBUTGcG" data-ver="1164">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第二十</h1>
  <h2 id="a2">车匿等还品第二十三之三</h2>
  <p id="a3">时净饭王。<a id="a-4"></a>复作是言。<a id="a-5"></a>我今心愿所有四方护世神王。<a id="a-6"></a>护诸众生。<a id="a-7"></a>今为我子。<a id="a-8"></a>成利益故。<a id="a-9"></a>恒相佐助。<a id="a-A"></a>天上帝释。<a id="a-B"></a>千眼天主。<a id="a-C"></a>舍脂之夫。<a id="a-D"></a>大力天王。<a id="a-E"></a>及诸天众。<a id="a-F"></a>左右围绕。<a id="a-G"></a>愿为我子。<a id="a-H"></a>所有心求。<a id="a-I"></a>愿作佐助。<a id="a-J"></a>又世诸神。<a id="a-K"></a>风神水神。<a id="a-L"></a>火神地神。<a id="a-M"></a>四方四维。<a id="a-N"></a>彼等诸神。<a id="a-O"></a>皆作佐助。<a id="a-P"></a>汝最胜者。<a id="a-Q"></a>无上丈夫。<a id="a-R"></a>何故弃舍四大天下。<a id="a-S"></a>彼之我子。<a id="a-T"></a>今捐家出。<a id="a-U"></a>志慕无上极妙圣果。<a id="a-V"></a>其所欲求。<a id="a-W"></a>愿速成就阿耨多罗三藐三菩提道。<a id="a-X"></a>使早证明。<a id="a-Y"></a>其净饭王。<a id="a-Z"></a>卧于地上。<a id="a-a"></a>以种种语。<a id="a-b"></a>呵责干陟。<a id="a-c"></a>作如是言。<a id="a-d"></a>汝不善马。<a id="a-e"></a>从来多种。<a id="a-f"></a>为我所作。<a id="a-g"></a>爱乐之事。<a id="a-h"></a>今日何缘。<a id="a-i"></a>忽不饶益。<a id="a-j"></a>如是损害于释种家。<a id="a-k"></a>我之太子。<a id="a-l"></a>恒常爱汝。<a id="a-m"></a>与我心合。<a id="a-n"></a>常作欢喜。<a id="a-o"></a>汝今如是。<a id="a-p"></a>汝须覆灭汝。<a id="a-q"></a>可将我向太子处。<a id="a-r"></a>我共爱子。<a id="a-s"></a>共行苦行。<a id="a-t"></a>我今离别所爱子故。<a id="a-u"></a>命在须臾。<a id="a-v"></a>不久存活。<a id="a-w"></a>而说偈言。</p>
  <p id="ax">干陟汝马速疾行　　将我诣彼还回返</p>
  <p id="ay">我无子故命难活　　如重病人不得医</p>
  <p id="az">时净饭王。<a id="a-10"></a>说是语已。<a id="a-11"></a>因爱子故。<a id="a-12"></a>苦切所逼。<a id="a-13"></a>卧在于地。<a id="a-14"></a>作如是等。<a id="a-15"></a>受苦恼事。<a id="a-16"></a>举声大哭。<a id="a-17"></a>乍扑乍起。<a id="a-18"></a>言音哽咽。</p>
  <p id="a19">尔时有一智慧大臣并及国师婆罗门等。<a id="a-1A"></a>见净饭王。<a id="a-1B"></a>宛转于地。<a id="a-1C"></a>左倒右扶。<a id="a-1D"></a>心大愁毒。<a id="a-1E"></a>悲苦缠迫。<a id="a-1F"></a>意不暂欢。<a id="a-1G"></a>身心一时。<a id="a-1H"></a>生大热恼。<a id="a-1I"></a>其等欲开解王意故。<a id="a-1J"></a>故现颜色。<a id="a-1K"></a>自无忧愁。<a id="a-1L"></a>共白王言。<a id="a-1M"></a>大王。<a id="a-1N"></a>今者宜可舍诸忧愁苦恼。<a id="a-1O"></a>定于自心。<a id="a-1P"></a>须作健想。<a id="a-1Q"></a>不应如是闷绝自扑。<a id="a-1R"></a>犹如凡人涕泣流泪。<a id="a-1S"></a>所以者何。<a id="a-1T"></a>大王。<a id="a-1U"></a>当知。<a id="a-1V"></a>如昔过去。<a id="a-1W"></a>多有诸王。<a id="a-1X"></a>弃舍王位。<a id="a-1Y"></a>如萎华鬘。<a id="a-1Z"></a>背而入山。<a id="a-1a"></a>又复大王。<a id="a-1b"></a>太子悉达宿缘。<a id="a-1c"></a>当受如是业报。<a id="a-1d"></a>大王。<a id="a-1e"></a>今者应忆往昔阿私陀仙预授其记。<a id="a-1f"></a>白大王言。<a id="a-1g"></a>彼童子者。<a id="a-1h"></a>不可拘以人天果报。<a id="a-1i"></a>并及转轮圣王之位。<a id="a-1j"></a>而期待之。<a id="a-1k"></a>使令贪爱暂往于世。<a id="a-1l"></a>大王。<a id="a-1m"></a>今者若决定欲唤大子还。<a id="a-1n"></a>但敕我等二人令去。<a id="a-1o"></a>当随王命终不敢违。</p>
  <p id="a1p">时净饭王。<a id="a-1q"></a>即报之言。<a id="a-1r"></a>汝等二人。<a id="a-1s"></a>若知时者。<a id="a-1t"></a>可速疾往至太子边。<a id="a-1u"></a>若不尔者。<a id="a-1v"></a>我今身命。<a id="a-1w"></a>无有吉祥。<a id="a-1x"></a>为诸苦恼之所缠逼。<a id="a-1y"></a>是时大臣并及国师婆罗门等。<a id="a-1z"></a>闻净饭王如是敕已。<a id="a-20"></a>即共发行。<a id="a-21"></a>诣太子所。<a id="a-22"></a>而说偈言。</p>
  <p id="a23">太子应受如是业　　王当念昔私陀言</p>
  <p id="a24">记彼不贪天转轮　　宁乐人间五欲乐</p>
  <p id="a25">时彼大臣及国师等。<a id="a-26"></a>说是语已。<a id="a-27"></a>相与俱行。<a id="a-28"></a>其马干陟。<a id="a-29"></a>处处闻于如上苦切呵责言已。<a id="a-2A"></a>意甚忧愁。<a id="a-2B"></a>生大热恼。<a id="a-2C"></a>以热恼故。<a id="a-2D"></a>无暂时欢。<a id="a-2E"></a>心既不欢。<a id="a-2F"></a>即便命尽。<a id="a-2G"></a>命尽之后。<a id="a-2H"></a>应时上生三十三天。<a id="a-2I"></a>既生彼天。<a id="a-2J"></a>后知如来得成道已。<a id="a-2K"></a>即从彼天。<a id="a-2L"></a>舍来下生中天竺国于那波城。<a id="a-2M"></a>其城有一婆罗门种。<a id="a-2N"></a>具行六法。<a id="a-2O"></a>即为彼家。<a id="a-2P"></a>而作子息。<a id="a-2Q"></a>乃至渐大。<a id="a-2R"></a>至如来边。<a id="a-2S"></a>如来知彼往昔之时作于马身命终生天。<a id="a-2T"></a>时佛即说彼马因缘。<a id="a-2U"></a>既闻法已。<a id="a-2V"></a>漏尽解脱。<a id="a-2W"></a>入般涅槃。</p>
  <p data-pb></p>
  <h2 id="a2X">观诸异道品第二十四</h2>
  <p id="a2Y">尔时太子。<a id="a-2Z"></a>自手执刀。<a id="a-2a"></a>割于头髻。<a id="a-2b"></a>剃除须发。<a id="a-2c"></a>身着袈裟。<a id="a-2d"></a>即时无量百千诸天。<a id="a-2e"></a>生大欢喜。<a id="a-2f"></a>遍满其体。<a id="a-2g"></a>不能自胜。<a id="a-2h"></a>以喜欢心。<a id="a-2i"></a>齐出声叫。<a id="a-2j"></a>大歌大啸。<a id="a-2k"></a>弄诸衣裳。<a id="a-2l"></a>口大唱言。<a id="a-2m"></a>悉达太子。<a id="a-2n"></a>今已出家。<a id="a-2o"></a>悉达太子。<a id="a-2p"></a>今已出家。<a id="a-2q"></a>其定当得阿耨多罗三藐三菩提。<a id="a-2r"></a>得已一切生法众生。<a id="a-2s"></a>当得解脱于彼生法。<a id="a-2t"></a>乃至应受苦恼别离诸众生等。<a id="a-2u"></a>悉得解脱于此系缚。</p>
  <p id="a2v">尔时菩萨。<a id="a-2w"></a>割髻之处。<a id="a-2x"></a>其后起塔名割髻塔。<a id="a-2y"></a>菩萨身着袈裟之处。<a id="a-2z"></a>后起塔称受袈裟塔。<a id="a-30"></a>车匿干陟。<a id="a-31"></a>辞别回还向宫之处。<a id="a-32"></a>后起塔名车匿干陟回还之塔。<a id="a-33"></a>菩萨行路。<a id="a-34"></a>谛视徐行。<a id="a-35"></a>有人借问。<a id="a-36"></a>默然不答。<a id="a-37"></a>彼等人民。<a id="a-38"></a>各相语言。<a id="a-39"></a>此仙人者。<a id="a-3A"></a>必释种子。<a id="a-3B"></a>因此得名释迦牟尼。</p>
  <p id="a3C">尔时菩萨。<a id="a-3D"></a>自心发起如是思惟。<a id="a-3E"></a>我今既已。<a id="a-3F"></a>舍于王位。<a id="a-3G"></a>捐自眷属境界国城。<a id="a-3H"></a>不可生悔。<a id="a-3I"></a>此事成已。<a id="a-3J"></a>是灭相法。<a id="a-3K"></a>如是念已。<a id="a-3L"></a>心转勇猛。</p>
  <p id="a3M">尔时菩萨。<a id="a-3N"></a>从彼阿尼弥迦聚落。<a id="a-3O"></a>渐渐欲向于毗耶离中。<a id="a-3P"></a>路有一仙人居处。<a id="a-3Q"></a>彼旧仙入名跋伽婆(隋言瓦师)。<a id="a-3R"></a>菩萨入彼仙人处。<a id="a-3S"></a>时光明显赫。<a id="a-3T"></a>照彼山林。<a id="a-3U"></a>菩萨既除诸璎珞具。<a id="a-3V"></a>并舍一切迦尸迦衣。<a id="a-3W"></a>直是身威。<a id="a-3X"></a>犹尚出光。<a id="a-3Y"></a>耀彼山林诸仙人眼。<a id="a-3Z"></a>而有偈说。</p>
  <p id="a3a">菩萨象王师子行　　除舍妙衣及璎珞</p>
  <p id="a3b">直着袈裟粗法服　　身犹威耀彼诸仙</p>
  <p id="a3c">时其林内。<a id="a-3d"></a>所有持行婆罗门仙。<a id="a-3e"></a>行住坐卧。<a id="a-3f"></a>或手执持。<a id="a-3g"></a>随威仪住。<a id="a-3h"></a>彼等一切。<a id="a-3i"></a>向菩萨面。<a id="a-3j"></a>起恭敬心。<a id="a-3k"></a>爱乐尊重。<a id="a-3l"></a>或复生疑瞻仰菩萨。<a id="a-3m"></a>然彼林内。<a id="a-3n"></a>有诸耆旧婆罗门仙。<a id="a-3o"></a>或取华果药木草根。<a id="a-3p"></a>其余他行。<a id="a-3q"></a>未集聚者。<a id="a-3r"></a>彼等未见不生疑心。<a id="a-3s"></a>但远遥闻菩萨之声。<a id="a-3t"></a>既闻声已。<a id="a-3u"></a>心惊速疾来还林中本所住处。<a id="a-3v"></a>应所作者更不复作。<a id="a-3w"></a>应所取者更亦不取。<a id="a-3x"></a>其余华果及药草根。<a id="a-3y"></a>设已取者亦悉舍之。<a id="a-3z"></a>但心速欲来菩萨前。</p>
  <p id="a40">时彼林内。<a id="a-41"></a>所有诸鸟。<a id="a-42"></a>所谓鸿鹤鹅鸭鹦鹉鸲鹆鸳鸯命命孔雀及迦陵伽俱翅罗等一切诸鸟。<a id="a-43"></a>彼诸鸟等。<a id="a-44"></a>见于菩萨入林中已。<a id="a-45"></a>各各自出和雅之音。<a id="a-46"></a>作微妙声。<a id="a-47"></a>又彼林中。<a id="a-48"></a>所有虫兽。<a id="a-49"></a>其等一切。<a id="a-4A"></a>悉舍水草。<a id="a-4B"></a>不食不饮。<a id="a-4C"></a>欢喜来向于菩萨前。</p>
  <p id="a4D">是时彼林诸婆罗门。<a id="a-4E"></a>为祭祀故。<a id="a-4F"></a>[(殼-一)/牛]诸牸牛。<a id="a-4G"></a>取于乳汁。<a id="a-4H"></a>彼等牸牛。<a id="a-4I"></a>虽复捋讫。<a id="a-4J"></a>而其乳汁。<a id="a-4K"></a>犹更如初。<a id="a-4L"></a>自然流下。</p>
  <p id="a4M">时彼一切诸婆罗门。<a id="a-4N"></a>各相谓言。<a id="a-4O"></a>曾闻有八婆娑娑天。<a id="a-4P"></a>此人莫非是于其一。<a id="a-4Q"></a>或复有言。<a id="a-4R"></a>诸娄宿天。<a id="a-4S"></a>此是其一。<a id="a-4T"></a>何以故。<a id="a-4U"></a>自从其来。<a id="a-4V"></a>入此林中。<a id="a-4W"></a>此林放光。<a id="a-4X"></a>皆悉明耀。<a id="a-4Y"></a>如日初出照于世间。<a id="a-4Z"></a>而说偈言。</p>
  <p id="a4a">或八婆娑此是一　　或二娄宿中一天</p>
  <p id="a4b">若不此林何故光　　譬如世间日初照</p>
  <p id="a4c">尔时彼等诸婆罗门。<a id="a-4d"></a>修习仙法。<a id="a-4e"></a>居彼林者。<a id="a-4f"></a>随林所出供养之具。<a id="a-4g"></a>将如是等诸供养具。<a id="a-4h"></a>请于菩萨。<a id="a-4i"></a>各各一心。<a id="a-4j"></a>齐顶礼足。<a id="a-4k"></a>同共白言。<a id="a-4l"></a>善来圣者。<a id="a-4m"></a>我等诸仙。<a id="a-4n"></a>欲请圣者住于此处。<a id="a-4o"></a>此处所有华果树林药草根叶流泉冷水。<a id="a-4p"></a>随时堪可纳受充用。<a id="a-4q"></a>此是古仙之所居处。<a id="a-4r"></a>欲求解脱。<a id="a-4s"></a>易得安心。<a id="a-4t"></a>此处空闲。<a id="a-4u"></a>经行寂静。</p>
  <p id="a4v">尔时菩萨。<a id="a-4w"></a>以微妙语。<a id="a-4x"></a>辞釆音句。<a id="a-4y"></a>美丽可观。<a id="a-4z"></a>声隐隐深。<a id="a-50"></a>犹如雷鼓。<a id="a-51"></a>随所堪受。<a id="a-52"></a>问讯相詶。<a id="a-53"></a>是时诸仙众中。<a id="a-54"></a>有一婆罗门仙。<a id="a-55"></a>善巧居林苦行之法。<a id="a-56"></a>彼见菩萨好容仪已。<a id="a-57"></a>别更告一娑罗门言。<a id="a-58"></a>仁者知不。<a id="a-59"></a>此天童子。<a id="a-5A"></a>洞识人心。<a id="a-5B"></a>善解方便。<a id="a-5C"></a>何以故。<a id="a-5D"></a>凡世间人。<a id="a-5E"></a>各相谓言。<a id="a-5F"></a>我生诸子。<a id="a-5G"></a>应当养育。<a id="a-5H"></a>诸子长成。<a id="a-5I"></a>则能为我。<a id="a-5J"></a>兴立家计。<a id="a-5K"></a>贩卖求财。<a id="a-5L"></a>造作生活。<a id="a-5M"></a>我于当时。<a id="a-5N"></a>求智求道。<a id="a-5O"></a>若负他债。<a id="a-5P"></a>悉偿令了。<a id="a-5Q"></a>如是思惟。<a id="a-5R"></a>诸恩爱故。<a id="a-5S"></a>养育诸子。<a id="a-5T"></a>此则不然。<a id="a-5U"></a>为他求道。<a id="a-5V"></a>不计自死。<a id="a-5W"></a>不求自利。</p>
  <p id="a5X">时彼众中。<a id="a-5Y"></a>复更别有一婆罗门。<a id="a-5Z"></a>告彼已前婆罗门言。<a id="a-5a"></a>仁者仁者。<a id="a-5b"></a>如是如是。<a id="a-5c"></a>如汝所言。<a id="a-5d"></a>世间之人不自觉知。<a id="a-5e"></a>不自辨了。<a id="a-5f"></a>常不知足。<a id="a-5g"></a>但言我今须如是辨。<a id="a-5h"></a>明日复须作如是辨。<a id="a-5i"></a>我行法时。<a id="a-5j"></a>犹尚未至。<a id="a-5k"></a>如是一切诸世间人。<a id="a-5l"></a>以迷惑故。<a id="a-5m"></a>既不辨于此世自利。<a id="a-5n"></a>然未来世亦复不得成就诸利。</p>
  <p id="a5o">尔时菩萨。<a id="a-5p"></a>从兜率天下来之时。<a id="a-5q"></a>入释种胎。<a id="a-5r"></a>欲受生日。<a id="a-5s"></a>彼时先于其跋伽婆仙人林中所居之处。<a id="a-5t"></a>自然涌出二金色树。<a id="a-5u"></a>时彼二树。<a id="a-5v"></a>高峻长大。<a id="a-5w"></a>而彼二树。<a id="a-5x"></a>当于菩萨出家之夜。<a id="a-5y"></a>忽然没地。<a id="a-5z"></a>一时不现。<a id="a-60"></a>其跋伽婆仙人。<a id="a-61"></a>见彼二树同夜没不现已。<a id="a-62"></a>心大忧恼。<a id="a-63"></a>怅怏低头。<a id="a-64"></a>思惟念言。<a id="a-65"></a>必我衰时。<a id="a-66"></a>相貌所至。<a id="a-67"></a>或复更有恶相来耶。<a id="a-68"></a>菩萨见彼跋伽仙人如是忧愁低头怅怏。<a id="a-69"></a>心不欢乐。<a id="a-6A"></a>渐至彼边。<a id="a-6B"></a>而白仙言。<a id="a-6C"></a>尊者。<a id="a-6D"></a>何故颜色忧愁。<a id="a-6E"></a>低头而坐。</p>
  <p id="a6F">时彼仙人。<a id="a-6G"></a>报菩萨言。<a id="a-6H"></a>天善童子。<a id="a-6I"></a>此我居处。<a id="a-6J"></a>往昔以来。<a id="a-6K"></a>有二金树。<a id="a-6L"></a>从地涌出。<a id="a-6M"></a>彼树高峻。<a id="a-6N"></a>严丽可观。<a id="a-6O"></a>我见彼树。<a id="a-6P"></a>今忽不现。<a id="a-6Q"></a>以其没故。<a id="a-6R"></a>我今忧愁。<a id="a-6S"></a>心意不乐。<a id="a-6T"></a>如是低头。<a id="a-6U"></a>思惟坐耳。<a id="a-6V"></a>菩萨即问彼仙人言。<a id="a-6W"></a>尊者。<a id="a-6X"></a>彼等二树出来几时。<a id="a-6Y"></a>仙人答言。<a id="a-6Z"></a>到今已来。<a id="a-6a"></a>二十九年。<a id="a-6b"></a>菩萨又问。<a id="a-6c"></a>彼树灭没尔来几时。<a id="a-6d"></a>仙人报言。<a id="a-6e"></a>昨夜半时。<a id="a-6f"></a>始没不现。<a id="a-6g"></a>菩萨即语彼仙人言。<a id="a-6h"></a>彼二树者。<a id="a-6i"></a>是我福力果报故生。<a id="a-6j"></a>若我当作转轮圣王。<a id="a-6k"></a>我于此处。<a id="a-6l"></a>作一善地园林之所。<a id="a-6m"></a>我今既其舍离出家。<a id="a-6n"></a>以是义故。<a id="a-6o"></a>彼树昨夜。<a id="a-6p"></a>没而不现。<a id="a-6q"></a>以是因缘。<a id="a-6r"></a>尊者。<a id="a-6s"></a>勿复自生忧愁。</p>
  <p id="a6t">尔时菩萨。<a id="a-6u"></a>为于彼等一切诸仙。<a id="a-6v"></a>左右围绕。<a id="a-6w"></a>于前行至彼所居处。<a id="a-6x"></a>随意游行。<a id="a-6y"></a>观看种种坐起安禅苦行精进求道之处。<a id="a-6z"></a>时彼林内。<a id="a-70"></a>有一仙人。<a id="a-71"></a>恒修苦行。<a id="a-72"></a>在菩萨后。<a id="a-73"></a>随逐而行。</p>
  <p id="a74">尔时菩萨。<a id="a-75"></a>入彼林中。<a id="a-76"></a>至于仙人居坐处已。<a id="a-77"></a>东西南北。<a id="a-78"></a>观看彼中。<a id="a-79"></a>行住坐卧。<a id="a-7A"></a>苦行居所。<a id="a-7B"></a>欲求彼等最胜处故。<a id="a-7C"></a>问于彼等诸仙人言。<a id="a-7D"></a>我今始入。<a id="a-7E"></a>求道未久。<a id="a-7F"></a>是故我欲借问。<a id="a-7G"></a>诸仙。<a id="a-7H"></a>唯愿如法为我。<a id="a-7I"></a>解说汝此法行。<a id="a-7J"></a>我曾未知。<a id="a-7K"></a>汝等示现。<a id="a-7L"></a>为我宣说。<a id="a-7M"></a>我得闻已。<a id="a-7N"></a>如法奉行。<a id="a-7O"></a>此处求利真实行者。<a id="a-7P"></a>如于汝等所有苦行。<a id="a-7Q"></a>我亦依行。<a id="a-7R"></a>彼等诸仙答菩萨言。<a id="a-7S"></a>仁。<a id="a-7T"></a>问我等一切苦行及求道法我等为仁。<a id="a-7U"></a>次第解释。<a id="a-7V"></a>凡行苦行。<a id="a-7W"></a>此之众内。<a id="a-7X"></a>或有食菜。<a id="a-7Y"></a>或有食荑。<a id="a-7Z"></a>或食尼拘陀树枝者。<a id="a-7a"></a>或食头拘罗树枝者。<a id="a-7b"></a>或食迦尼迦罗枝者。<a id="a-7c"></a>或复止食一树之枝。<a id="a-7d"></a>或食牛粪。<a id="a-7e"></a>或食麻滓杂果藕根。<a id="a-7f"></a>或食杂种诸树软枝。<a id="a-7g"></a>或复饮水而用活命。<a id="a-7h"></a>或如蜣螂。<a id="a-7i"></a>而自活命。<a id="a-7j"></a>或复有如獐鹿食草而以活命。<a id="a-7k"></a>或有立地而用称心。<a id="a-7l"></a>或有坐地而称消适。<a id="a-7m"></a>或食四口食而活命。<a id="a-7n"></a>或复有持麻作衣者。<a id="a-7o"></a>或黑羊毛而作衣者。<a id="a-7p"></a>或草作衣。<a id="a-7q"></a>或以野蚕绵作于衣。<a id="a-7r"></a>或龙须草以用作衣。<a id="a-7s"></a>或以莎草持作于衣。<a id="a-7t"></a>或鹿皮作。<a id="a-7u"></a>或以故破皮作衣者。<a id="a-7v"></a>或乱发作。<a id="a-7w"></a>或毛[毯-炎+旁]作。<a id="a-7x"></a>或以死人幡作于衣。<a id="a-7y"></a>或粪扫衣。<a id="a-7z"></a>或复裸形卧蕀刺上。<a id="a-80"></a>或卧板上。<a id="a-81"></a>或卧株上。<a id="a-82"></a>或卧杵上。<a id="a-83"></a>或复住于尸陀林中。<a id="a-84"></a>或住蚁垤。<a id="a-85"></a>犹如蛇居。<a id="a-86"></a>或住露地。<a id="a-87"></a>或复入水。<a id="a-88"></a>或复事火。<a id="a-89"></a>或逐日转。<a id="a-8A"></a>或举两手。<a id="a-8B"></a>安然立住。<a id="a-8C"></a>或地蹲坐。<a id="a-8D"></a>或不洗梳。<a id="a-8E"></a>身坌尘土。<a id="a-8F"></a>或复[肆-聿+累]髻。<a id="a-8G"></a>或拔头发。<a id="a-8H"></a>或拔髭髯。<a id="a-8I"></a>然我等辈。<a id="a-8J"></a>以如是行。<a id="a-8K"></a>自住持己。<a id="a-8L"></a>次或观时。<a id="a-8M"></a>思惟而行。<a id="a-8N"></a>或复愿欲求生天上。<a id="a-8O"></a>或复有欲求生人间。<a id="a-8P"></a>以苦行故。<a id="a-8Q"></a>然后其身。<a id="a-8R"></a>始得安乐。<a id="a-8S"></a>所以者何。<a id="a-8T"></a>求法甚难。<a id="a-8U"></a>要修苦行。<a id="a-8V"></a>以为根本。<a id="a-8W"></a>而说偈言。</p>
  <p id="a8X">如是修习苦行时　　自有三十三天报</p>
  <p id="a8Y">苦行精进后得乐　　是故苦为诸乐因</p>
  <p id="a8Z">尔时菩萨。<a id="a-8a"></a>虽闻诸仙如是苦行。<a id="a-8b"></a>而眼未见其法极处。<a id="a-8c"></a>心不喜欢。<a id="a-8d"></a>而知此言未是真善。<a id="a-8e"></a>还缓声报彼仙人言。<a id="a-8f"></a>我今观看汝法。<a id="a-8g"></a>虽有然苦须灭。<a id="a-8h"></a>而后果报。<a id="a-8i"></a>更无所去。<a id="a-8j"></a>唯当生天。<a id="a-8k"></a>又其一切诸天宫殿。<a id="a-8l"></a>所有果报。<a id="a-8m"></a>是无常法。<a id="a-8n"></a>以行如上少果报故。<a id="a-8o"></a>如是苦行。<a id="a-8p"></a>既须捐舍所爱亲族。<a id="a-8q"></a>复去世间一切诸乐行。<a id="a-8r"></a>于苦行远离诸乐。<a id="a-8s"></a>以求乐故。<a id="a-8t"></a>乃更入于大牢狱中。<a id="a-8u"></a>而说偈言。</p>
  <p id="a8v">汝舍爱亲及世乐　　行于苦行欲生天</p>
  <p id="a8w">虽复谓言此出升　　不觉未来还入狱</p>
  <p id="a8x">尔时菩萨。<a id="a-8y"></a>说此偈已。<a id="a-8z"></a>复作是言。<a id="a-90"></a>若当有人为苦逼身。<a id="a-91"></a>悕求胜处。<a id="a-92"></a>欲生天上。<a id="a-93"></a>以天中受五欲乐故。<a id="a-94"></a>不知厌离。<a id="a-95"></a>于未来世。<a id="a-96"></a>不免烦恼之所患害。<a id="a-97"></a>彼等仙人。<a id="a-98"></a>以苦行故。<a id="a-99"></a>还求大苦。<a id="a-9A"></a>是诸众生。<a id="a-9B"></a>命终之时。<a id="a-9C"></a>见大怖故。<a id="a-9D"></a>求后好生。<a id="a-9E"></a>以求生故。<a id="a-9F"></a>还复不离于彼无常。<a id="a-9G"></a>所以者何。<a id="a-9H"></a>何处世间。<a id="a-9I"></a>有诸恐怖。<a id="a-9J"></a>还复染着彼之处。<a id="a-9K"></a>所以于此世。<a id="a-9L"></a>苦切逼故。<a id="a-9M"></a>求欲生天。<a id="a-9N"></a>受于乐故。<a id="a-9O"></a>悕望渴仰。<a id="a-9P"></a>愿求生彼。<a id="a-9Q"></a>所作未办。<a id="a-9R"></a>还复堕于无利益处。<a id="a-9S"></a>而亦不求厌离苦行。<a id="a-9T"></a>亦不求离苦身之法。<a id="a-9U"></a>欲觅胜处过天上乐。<a id="a-9V"></a>若有智人。<a id="a-9W"></a>离此五欲。<a id="a-9X"></a>渐渐须觅胜上之处。<a id="a-9Y"></a>如足步前。<a id="a-9Z"></a>以证胜处。<a id="a-9a"></a>更须求过彼最胜处。<a id="a-9b"></a>若其苦身。<a id="a-9c"></a>以得法者。<a id="a-9d"></a>此苦身法。<a id="a-9e"></a>是名非法。<a id="a-9f"></a>若苦身故。<a id="a-9g"></a>天上得乐。<a id="a-9h"></a>是因行法。<a id="a-9i"></a>得于非法。<a id="a-9j"></a>但此身动。<a id="a-9k"></a>由心故行。<a id="a-9l"></a>是故应当先调于心。<a id="a-9m"></a>莫苦其身。<a id="a-9n"></a>而说偈言。</p>
  <p id="a9o">此身动时由心转　　应先调心莫苦身</p>
  <p id="a9p">身如木石无所知　　何故随心而困体</p>
  <p id="a9q">尔时菩萨。<a id="a-9r"></a>复作是言。<a id="a-9s"></a>若前所说。<a id="a-9t"></a>因于断食。<a id="a-9u"></a>当得福者。<a id="a-9v"></a>其野兽等。<a id="a-9w"></a>应得大福。<a id="a-9x"></a>又复贫人。<a id="a-9y"></a>以其先业果报微浅。<a id="a-9z"></a>不深植故。<a id="a-A0"></a>资财乏少。<a id="a-A1"></a>犹如世间无功德人。<a id="a-A2"></a>常求地上一切神祇功德之水。<a id="a-A3"></a>以澡浴身。<a id="a-A4"></a>望应得于如心所愿。<a id="a-A5"></a>其事不然。</p>
  <p id="aA6">尔时彼诸苦行师等。<a id="a-A7"></a>白菩萨言。<a id="a-A8"></a>明智仁者。<a id="a-A9"></a>仁于此处。<a id="a-AA"></a>见何等患。<a id="a-AB"></a>菩萨答彼苦行师言。<a id="a-AC"></a>汝今行此苦行之事。<a id="a-AD"></a>后日还来入此有处。<a id="a-AE"></a>其苦行师。<a id="a-AF"></a>复更详共问菩萨言。<a id="a-AG"></a>我此处有如是法行。<a id="a-AH"></a>菩萨报言。<a id="a-AI"></a>云何得知如此苦行。<a id="a-AJ"></a>还入有处。<a id="a-AK"></a>汝等此行。<a id="a-AL"></a>非究竟入非无畏处。</p>
  <p id="aAM">时苦行师。<a id="a-AN"></a>复更重白于菩萨言。<a id="a-AO"></a>大德仁者。<a id="a-AP"></a>唯愿仁者。<a id="a-AQ"></a>莫作如是说。<a id="a-AR"></a>我今此居。<a id="a-AS"></a>所行道路。<a id="a-AT"></a>是无畏处。<a id="a-AU"></a>有大功德。<a id="a-AV"></a>若人依此道路行者。<a id="a-AW"></a>舍此恶形。<a id="a-AX"></a>得胜妙身。</p>
  <p id="aAY">菩萨报言。<a id="a-AZ"></a>虽舍恶形后得妙身。<a id="a-Aa"></a>而实未是离有之法。<a id="a-Ab"></a>因今苦身。<a id="a-Ac"></a>得于后身。<a id="a-Ad"></a>然彼后身。<a id="a-Ae"></a>亦未离苦。<a id="a-Af"></a>所以者何。<a id="a-Ag"></a>虽复行于多种苦行。<a id="a-Ah"></a>望欲求乐。<a id="a-Ai"></a>而不离苦。<a id="a-Aj"></a>其苦行师。<a id="a-Ak"></a>复更执理。<a id="a-Al"></a>白菩萨言。<a id="a-Am"></a>仁者不然。<a id="a-An"></a>不以苦行后还得苦。<a id="a-Ao"></a>但以我等苦此身故。<a id="a-Ap"></a>后世决定。<a id="a-Aq"></a>得于快乐。<a id="a-Ar"></a>菩萨复答如此之言。<a id="a-As"></a>亦是无智。<a id="a-At"></a>何以故。<a id="a-Au"></a>譬如有人。<a id="a-Av"></a>欲求于利。<a id="a-Aw"></a>不知其内而有大失。<a id="a-Ax"></a>以知失故。<a id="a-Ay"></a>欲求利者。<a id="a-Az"></a>此非智人。</p>
  <p id="aB0">尔时彼有一婆罗门。<a id="a-B1"></a>在于众中。<a id="a-B2"></a>高声唱言。<a id="a-B3"></a>希有希有。<a id="a-B4"></a>此之王子。<a id="a-B5"></a>是真实智。<a id="a-B6"></a>譬如有人。<a id="a-B7"></a>得美饮食。<a id="a-B8"></a>而和杂毒。<a id="a-B9"></a>谁乐欲啖。<a id="a-BA"></a>如是此事。<a id="a-BB"></a>后虽得乐。<a id="a-BC"></a>而未离于有为生老病死之法。<a id="a-BD"></a>此岂非是还求后生。</p>
  <p id="aBE">尔时菩萨。<a id="a-BF"></a>复作是言。<a id="a-BG"></a>苦苦世间。<a id="a-BH"></a>憎死命鬼。<a id="a-BI"></a>复求后生此大痴騃。<a id="a-BJ"></a>苦行师言。<a id="a-BK"></a>善哉王子。<a id="a-BL"></a>仁慎莫深谛观此行。<a id="a-BM"></a>此行过去无量大德。<a id="a-BN"></a>共行此行。<a id="a-BO"></a>此之居处。<a id="a-BP"></a>往昔无量诸王仙等。<a id="a-BQ"></a>百千万亿。<a id="a-BR"></a>行此苦行。<a id="a-BS"></a>而共求于后世之乐。<a id="a-BT"></a>菩萨又言。<a id="a-BU"></a>如汝今言千万岁者。<a id="a-BV"></a>希有大痴。<a id="a-BW"></a>呜呼妄语。<a id="a-BX"></a>此处大德。<a id="a-BY"></a>以苦行故。<a id="a-BZ"></a>分别境界。<a id="a-Ba"></a>求后世乐。<a id="a-Bb"></a>于未来世。<a id="a-Bc"></a>受生死有。<a id="a-Bd"></a>不曾知足。<a id="a-Be"></a>于烦恼中。<a id="a-Bf"></a>不作所作。<a id="a-Bg"></a>展转其中。<a id="a-Bh"></a>以其世间求于乐故。<a id="a-Bi"></a>反多得苦。</p>
  <p id="aBj">时苦行师。<a id="a-Bk"></a>复作是言。<a id="a-Bl"></a>仁者王子。<a id="a-Bm"></a>此境界主。<a id="a-Bn"></a>[穴/(爿*未)](亡私反)洟(陀利反)罗城。<a id="a-Bo"></a>其王欲作无遮之会。<a id="a-Bp"></a>祭祀诸天。<a id="a-Bq"></a>杀害众生。<a id="a-Br"></a>其数不少。<a id="a-Bs"></a>求后受乐。<a id="a-Bt"></a>菩萨复言。<a id="a-Bu"></a>凡以杀害。<a id="a-Bv"></a>而得法者。<a id="a-Bw"></a>可名行乎。<a id="a-Bx"></a>其苦行师。<a id="a-By"></a>又复白言。<a id="a-Bz"></a>我相承来。<a id="a-C0"></a>祭祀诸天法用如是。<a id="a-C1"></a>菩萨报言。<a id="a-C2"></a>何有苦他名为法也。<a id="a-C3"></a>有尘坌身。<a id="a-C4"></a>还将尘拭。<a id="a-C5"></a>能得净乎。<a id="a-C6"></a>有血涂身。<a id="a-C7"></a>还以血洗。<a id="a-C8"></a>岂能得净。<a id="a-C9"></a>有行非法。<a id="a-CA"></a>当得于法。<a id="a-CB"></a>无有是处。<a id="a-CC"></a>苦行师言实有是处。<a id="a-CD"></a>菩萨又言。<a id="a-CE"></a>有何因缘。<a id="a-CF"></a>苦行师言。<a id="a-CG"></a>依韦陀论。<a id="a-CH"></a>往仙所说。<a id="a-CI"></a>菩萨又言。<a id="a-CJ"></a>此是何义。<a id="a-CK"></a>苦行师言。<a id="a-CL"></a>若有诸人。<a id="a-CM"></a>祭祀诸天。<a id="a-CN"></a>是名为法。</p>
  <p id="aCO">菩萨又言。<a id="a-CP"></a>我且问汝世间近法。<a id="a-CQ"></a>若人杀羊。<a id="a-CR"></a>祭祀天已。<a id="a-CS"></a>得如法者。<a id="a-CT"></a>何故不杀所爱亲族而祭祀天。<a id="a-CU"></a>是故我知杀羊祭祀。<a id="a-CV"></a>无有功德。<a id="a-CW"></a>汝行杂法。<a id="a-CX"></a>意欲如是。</p>
  <p id="aCY">尔时菩萨遥见。<a id="a-CZ"></a>去此坐处不远。<a id="a-Ca"></a>有一丛树。<a id="a-Cb"></a>如尸陀林。<a id="a-Cc"></a>菩萨见已。<a id="a-Cd"></a>告彼苦行诸师等言。<a id="a-Ce"></a>尊者但看彼地处所。<a id="a-Cf"></a>名何苦行。<a id="a-Cg"></a>而彼林下。<a id="a-Ch"></a>或有死尸。<a id="a-Ci"></a>诸鸟所食。<a id="a-Cj"></a>或有死尸。<a id="a-Ck"></a>白骨而聚。<a id="a-Cl"></a>今者现见。<a id="a-Cm"></a>或有死尸。<a id="a-Cn"></a>以火焚烧。<a id="a-Co"></a>成一聚骨。<a id="a-Cp"></a>或有死尸。<a id="a-Cq"></a>悬着树上。<a id="a-Cr"></a>或有死尸。<a id="a-Cs"></a>被其眷属之所杀害。<a id="a-Ct"></a>庄严其座。<a id="a-Cu"></a>依法而葬。<a id="a-Cv"></a>后生惭愧。<a id="a-Cw"></a>或有死尸。<a id="a-Cx"></a>眷属围绕。<a id="a-Cy"></a>相送来向尸陀林中。<a id="a-Cz"></a>安置于地讫还归舍。<a id="a-D0"></a>其苦行师。<a id="a-D1"></a>又复更言。<a id="a-D2"></a>仁者王子。<a id="a-D3"></a>然其彼处尸陀林者。<a id="a-D4"></a>四辈共同。<a id="a-D5"></a>无有简选。<a id="a-D6"></a>平等施身。<a id="a-D7"></a>福德之地。<a id="a-D8"></a>名为旷野。<a id="a-D9"></a>此处地方。<a id="a-DA"></a>布施身者。<a id="a-DB"></a>不用苦力。<a id="a-DC"></a>速生天上。<a id="a-DD"></a>求世胜处。<a id="a-DE"></a>速得受乐。<a id="a-DF"></a>或有仁者。<a id="a-DG"></a>投身绝崖。<a id="a-DH"></a>或烧或施。<a id="a-DI"></a>而生天上。</p>
  <p id="aDJ">菩萨复言。<a id="a-DK"></a>若当如是。<a id="a-DL"></a>修行行者。<a id="a-DM"></a>后求富贵。<a id="a-DN"></a>呜呼大痴。<a id="a-DO"></a>呜呼无常。<a id="a-DP"></a>而求后世。<a id="a-DQ"></a>多有怨仇。<a id="a-DR"></a>求后富贵。<a id="a-DS"></a>呜呼大苦。<a id="a-DT"></a>还求大苦。<a id="a-DU"></a>彼等痴愚。<a id="a-DV"></a>无智之人。<a id="a-DW"></a>入大火聚。<a id="a-DX"></a>入大蛇口。<a id="a-DY"></a>菩萨如是辩才之舌。<a id="a-DZ"></a>向诸仙人。<a id="a-Da"></a>说解脱言。<a id="a-Db"></a>作微妙语。<a id="a-Dc"></a>如是说时。<a id="a-Dd"></a>日将向没。</p>
  <p id="aDe">是时菩萨。<a id="a-Df"></a>还彼仙人所居之处。<a id="a-Dg"></a>一夜停宿。<a id="a-Dh"></a>后日天晓。<a id="a-Di"></a>更余处行。<a id="a-Dj"></a>彼等诸仙。<a id="a-Dk"></a>随菩萨后。<a id="a-Dl"></a>次第而行。</p>
  <p id="aDm">尔时菩萨。<a id="a-Dn"></a>少时行已。<a id="a-Do"></a>见彼诸仙随后而行。<a id="a-Dp"></a>菩萨见已。<a id="a-Dq"></a>即便依一树下而坐。<a id="a-Dr"></a>彼等诸仙。<a id="a-Ds"></a>围绕菩萨。<a id="a-Dt"></a>或坐或立。</p>
  <p id="aDu">是时彼诸众仙之中。<a id="a-Dv"></a>最老仙人。<a id="a-Dw"></a>向于菩萨。<a id="a-Dx"></a>生希有心。<a id="a-Dy"></a>而白之言。<a id="a-Dz"></a>仁者王子。<a id="a-E0"></a>自汝来至我所住处。<a id="a-E1"></a>时彼地方。<a id="a-E2"></a>而自庄严。<a id="a-E3"></a>仁者出已。<a id="a-E4"></a>彼处如今即成旷野。<a id="a-E5"></a>以是义故。<a id="a-E6"></a>唯愿仁者。<a id="a-E7"></a>莫舍于我所坐之处。<a id="a-E8"></a>何以故。<a id="a-E9"></a>凡人欲得疾生天上。<a id="a-EA"></a>在此福地。<a id="a-EB"></a>而修行者。<a id="a-EC"></a>不久即生。<a id="a-ED"></a>向于天上。<a id="a-EE"></a>是故仁者。<a id="a-EF"></a>不应舍此如是微妙先圣所行清净之所而行余处。<a id="a-EG"></a>而说偈言。</p>
  <p id="aEH">仁来我林威德严　　今去忽然成旷野</p>
  <p id="aEI">是故不应相弃背　　如人爱命莫舍身</p>
  <p id="aEJ">尔时诸仙。<a id="a-EK"></a>说是偈已。<a id="a-EL"></a>即更白言。<a id="a-EM"></a>仁者王子。<a id="a-EN"></a>今在此处。<a id="a-EO"></a>得不见于无有恩义鄙恶人乎。<a id="a-EP"></a>或见堕于杂行之人。<a id="a-EQ"></a>或复见于不净行人。<a id="a-ER"></a>若不如是。<a id="a-ES"></a>仁者何故不乐于我所居停处。<a id="a-ET"></a>我等诸仙。<a id="a-EU"></a>欲随仁者作于善友。<a id="a-EV"></a>随顺不逆。<a id="a-EW"></a>奉教随行。<a id="a-EX"></a>欲共仁者求胜妙处。<a id="a-EY"></a>假使岁星共仁者居。<a id="a-EZ"></a>犹得胜处。<a id="a-Ea"></a>何况我等。<a id="a-Eb"></a>苦行诸仙。</p>
  <p id="aEc">尔时菩萨。<a id="a-Ed"></a>得彼诸仙上首。<a id="a-Ee"></a>请欲同求解脱。<a id="a-Ef"></a>见其意已。<a id="a-Eg"></a>即说自心本所誓愿。<a id="a-Eh"></a>兼复赞叹彼等苦行一切诸仙。<a id="a-Ei"></a>而语之言。<a id="a-Ej"></a>仁者诸仙。<a id="a-Ek"></a>今者已得无碍之辩。<a id="a-El"></a>而身久来习行如法。<a id="a-Em"></a>内心净故。<a id="a-En"></a>能于未曾所识人边。</p>
  <p id="aEo">生大殷重敬念之心。<a id="a-Ep"></a>今若欲舍犹如亲爱。<a id="a-Eq"></a>乃生大愁。<a id="a-Er"></a>其事虽然。<a id="a-Es"></a>但仁者辈。<a id="a-Et"></a>所求之法。<a id="a-Eu"></a>为生天果。<a id="a-Ev"></a>我不然也。<a id="a-Ew"></a>我今乃欲志求解脱。<a id="a-Ex"></a>不欲取有我之意。<a id="a-Ey"></a>愿决定如是。<a id="a-Ez"></a>我心既观如是相已。<a id="a-F0"></a>见于汝等所居之处。<a id="a-F1"></a>心不愿乐。<a id="a-F2"></a>一欲求还。<a id="a-F3"></a>一欲求去。<a id="a-F4"></a>此二甚远。<a id="a-F5"></a>然我亦非不乐此处。<a id="a-F6"></a>又亦不复憎疾他人。<a id="a-F7"></a>亦非见于他人过咎。<a id="a-F8"></a>而不住此舍背行也。<a id="a-F9"></a>然汝等辈。<a id="a-FA"></a>皆住于法。<a id="a-FB"></a>随昔仙圣有所言说。<a id="a-FC"></a>汝等一切。<a id="a-FD"></a>皆悉已得大仙之法。<a id="a-FE"></a>是时彼等诸仙人。<a id="a-FF"></a>见菩萨所求解脱胜上。<a id="a-FG"></a>于菩萨所。<a id="a-FH"></a>更生殷重爱敬心想。</p>
  <p id="aFI">尔时彼众。<a id="a-FJ"></a>其中有一梵志仙人。<a id="a-FK"></a>恒卧灰中。<a id="a-FL"></a>或编椽上。<a id="a-FM"></a>身着死尸。<a id="a-FN"></a>粪扫衣服。<a id="a-FO"></a>耳目青黄。<a id="a-FP"></a>鼻长身白。<a id="a-FQ"></a>手执军持。<a id="a-FR"></a>闻菩萨说如是语已。<a id="a-FS"></a>向菩萨面。<a id="a-FT"></a>欢喜以报叹菩萨言。<a id="a-FU"></a>仁者所语。<a id="a-FV"></a>极大微妙。<a id="a-FW"></a>最上誓愿。<a id="a-FX"></a>汝今乃能年少之时。<a id="a-FY"></a>未受五欲。<a id="a-FZ"></a>见诸过患。<a id="a-Fa"></a>若不渴仰。<a id="a-Fb"></a>欲生天者。<a id="a-Fc"></a>岂能得知天上后患。<a id="a-Fd"></a>如是观已。<a id="a-Fe"></a>而求解脱。<a id="a-Ff"></a>彼人不久。<a id="a-Fg"></a>便得解脱。<a id="a-Fh"></a>若当仁者。<a id="a-Fi"></a>有如是意。<a id="a-Fj"></a>决定欲求彼解脱者。<a id="a-Fk"></a>汝今宜应速疾而行。<a id="a-Fl"></a>去此不远。<a id="a-Fm"></a>有一仙人住止之所。<a id="a-Fn"></a>名日穿藏。<a id="a-Fo"></a>彼有一仙。<a id="a-Fp"></a>名阿罗逻。<a id="a-Fq"></a>彼仙已得决定正智清净之眼。<a id="a-Fr"></a>仁者可至彼边咨问。<a id="a-Fs"></a>应闻至真方便行路。<a id="a-Ft"></a>仁者若闻此之方便。<a id="a-Fu"></a>必至彼真。<a id="a-Fv"></a>如我意观仁者所见。<a id="a-Fw"></a>必过于彼。<a id="a-Fx"></a>如今仁者。<a id="a-Fy"></a>心想及身。<a id="a-Fz"></a>一切相貌。<a id="a-G0"></a>决定当度诸智彼岸。<a id="a-G1"></a>胜于往昔诸仙人等未曾证者。<a id="a-G2"></a>今悉得之。</p>
  <p id="aG3">尔时菩萨。<a id="a-G4"></a>报彼梵志仙人等言。<a id="a-G5"></a>愿如仁者所述可也。</p>
  <p id="aG6">是时菩萨。<a id="a-G7"></a>舍彼仙人殷勤劝请。<a id="a-G8"></a>背之而行。<a id="a-G9"></a>意欲向于阿罗逻所。<a id="a-GA"></a>而有偈说。</p>
  <p id="aGB">摩诃释种圣王子　　善巧美语慰诸仙</p>
  <p id="aGC">决欲前向罗逻边　　所有诸仙还自住</p>
  <p data-pb></p>
  <h2 id="aGD">王使往还品第二十五之一</h2>
  <p id="aGE">尔时国师大婆罗门。<a id="a-GF"></a>及一大臣。<a id="a-GG"></a>二人齐共受净饭王悲哀沥泪啼号敕已。<a id="a-GH"></a>即便整备贤善好车驾驭而立。<a id="a-GI"></a>奉承大王威德势力。<a id="a-GJ"></a>从所住城迦毗罗出。<a id="a-GK"></a>出已寻逐菩萨脚迹。<a id="a-GL"></a>速疾而行。<a id="a-GM"></a>渐渐至于彼跋伽婆仙人住处。<a id="a-GN"></a>其跋伽婆。<a id="a-GO"></a>遥见使来渐将向近。<a id="a-GP"></a>即起前迎。<a id="a-GQ"></a>而口唱言。<a id="a-GR"></a>善来仁者。<a id="a-GS"></a>云何忽屈来到此间。<a id="a-GT"></a>愿且消息。<a id="a-GU"></a>少时停止。<a id="a-GV"></a>此草铺上解歇暂坐。<a id="a-GW"></a>我当具办甘果冷水。<a id="a-GX"></a>随意饮食。<a id="a-GY"></a>时二使人。<a id="a-GZ"></a>即便顶礼彼跋伽婆仙人之足。<a id="a-Ga"></a>礼已却退坐于一面。<a id="a-Gb"></a>坐安隐已。<a id="a-Gc"></a>其跋伽婆。<a id="a-Gd"></a>种种慰劳王二使人。</p>
  <p id="aGe">尔时大臣。<a id="a-Gf"></a>即便逆止跋伽婆。<a id="a-Gg"></a>语而问之言。<a id="a-Gh"></a>大仙尊师。<a id="a-Gi"></a>我等今被彼甘蔗种大净饭王敕命而来。<a id="a-Gj"></a>我身即是彼王大臣。<a id="a-Gk"></a>指国师示。<a id="a-Gl"></a>此是彼王国之尊师大婆罗门。<a id="a-Gm"></a>彼甘蔗王。<a id="a-Gn"></a>有一太子。<a id="a-Go"></a>字悉达多。<a id="a-Gp"></a>以畏生老病死之故。<a id="a-Gq"></a>欲求解脱。<a id="a-Gr"></a>舍宫入山。<a id="a-Gs"></a>传闻道其已至此处。<a id="a-Gt"></a>我等求彼故来至此。<a id="a-Gu"></a>作是语已。<a id="a-Gv"></a>跋伽婆仙。<a id="a-Gw"></a>即便报彼二使人言。<a id="a-Gx"></a>实有此事。<a id="a-Gy"></a>然其修臂功德具足胜上丈夫。<a id="a-Gz"></a>曾至此处。<a id="a-H0"></a>至此处已。<a id="a-H1"></a>而问于我所修行法。<a id="a-H2"></a>我依实说。<a id="a-H3"></a>彼既知已即云。<a id="a-H4"></a>此虽胜于人间。<a id="a-H5"></a>其后还来入生死中。<a id="a-H6"></a>非是究竟解脱之处。<a id="a-H7"></a>嫌故舍去。<a id="a-H8"></a>欲求出离解脱生死。<a id="a-H9"></a>今者进向于阿罗逻仙人居所。<a id="a-HA"></a>而说偈言。</p>
  <p id="aHB">修臂丈夫功德具　　至此闻我法非真</p>
  <p id="aHC">欲求至极大涅槃　　背我今向阿蓝所</p>
  <p id="aHD">尔时二使大臣。<a id="a-HE"></a>国师婆罗门等。<a id="a-HF"></a>闻跋伽婆仙人语已。<a id="a-HG"></a>以至孝心于净饭王殷重敬故。<a id="a-HH"></a>不觉疲乏。<a id="a-HI"></a>无有懈倦。<a id="a-HJ"></a>不食甘果。<a id="a-HK"></a>不饮水浆。<a id="a-HL"></a>依跋伽婆仙人之语。<a id="a-HM"></a>即共相寻向菩萨所。<a id="a-HN"></a>彼等渐至到菩萨边。<a id="a-HO"></a>遥见菩萨在于林中。<a id="a-HP"></a>于一树下。<a id="a-HQ"></a>铺草而坐。<a id="a-HR"></a>除其一切诸宝璎珞。<a id="a-HS"></a>身体放光。<a id="a-HT"></a>巍巍显赫。<a id="a-HU"></a>而自庄严。<a id="a-HV"></a>譬重云中。<a id="a-HW"></a>忽然日出。<a id="a-HX"></a>照耀天下。<a id="a-HY"></a>满林树间。<a id="a-HZ"></a>见已相与从车而下。<a id="a-Ha"></a>安庠徒步。<a id="a-Hb"></a>向菩萨边。<a id="a-Hc"></a>至已顶礼于菩萨足。<a id="a-Hd"></a>口同唱言。<a id="a-He"></a>唯愿圣子。<a id="a-Hf"></a>一切常胜。<a id="a-Hg"></a>更自前立。<a id="a-Hh"></a>近菩萨边。</p>
  <p id="aHi">尔时菩萨。<a id="a-Hj"></a>慰劳彼等。<a id="a-Hk"></a>随于彼等所能堪受。<a id="a-Hl"></a>劳谢语言。<a id="a-Hm"></a>而慰问已。<a id="a-Hn"></a>菩萨命令相近而坐。<a id="a-Ho"></a>二使坐已。<a id="a-Hp"></a>白菩萨言。<a id="a-Hq"></a>大智太子。<a id="a-Hr"></a>圣子之父。<a id="a-Hs"></a>净饭大王。<a id="a-Ht"></a>以心爱敬于圣子故。<a id="a-Hu"></a>大受苦恼。<a id="a-Hv"></a>所以者何。<a id="a-Hw"></a>当于圣子出宫之日。<a id="a-Hx"></a>大王闻已。<a id="a-Hy"></a>立地自扑。<a id="a-Hz"></a>迷闷而绝。<a id="a-I0"></a>全不觉醒。<a id="a-I1"></a>以水洒喷。<a id="a-I2"></a>良久乃稣。<a id="a-I3"></a>既复本心。<a id="a-I4"></a>流泪满面。<a id="a-I5"></a>忆念圣子。<a id="a-I6"></a>其状如是。<a id="a-I7"></a>今遣我等。<a id="a-I8"></a>来圣子边。<a id="a-I9"></a>唯愿圣子。<a id="a-IA"></a>正心专听正如是敕。<a id="a-IB"></a>我以知汝正意乐法。<a id="a-IC"></a>我以知汝不住我宫。<a id="a-ID"></a>必应出家求无上道。<a id="a-IE"></a>其理虽然。<a id="a-IF"></a>但今非是汝入山时。<a id="a-IG"></a>我既见汝非时入山。<a id="a-IH"></a>是故我今忧愁苦毒。<a id="a-II"></a>全身被然。<a id="a-IJ"></a>犹如猛火焚烧大林。<a id="a-IK"></a>汝今且可割意。<a id="a-IL"></a>还来入于我宫。<a id="a-IM"></a>暂舍于汝爱法之心。<a id="a-IN"></a>受我爱重若如此者。<a id="a-IO"></a>是汝法行。<a id="a-IP"></a>若汝不还。<a id="a-IQ"></a>至我目下。<a id="a-IR"></a>今我受苦如是增长。<a id="a-IS"></a>譬如大河。<a id="a-IT"></a>长远流注。<a id="a-IU"></a>于一时顷。<a id="a-IV"></a>两岸崩颓。<a id="a-IW"></a>其水被填。<a id="a-IX"></a>忽然断绝。<a id="a-IY"></a>又如猛风吹大云阵。<a id="a-IZ"></a>譬如热天火烧干草。<a id="a-Ia"></a>譬如旱月煎涸诸泉。<a id="a-Ib"></a>譬如雹摧盛春苗稼。<a id="a-Ic"></a>善子我今心亦如是。<a id="a-Id"></a>以为忆念恩爱汝故。<a id="a-Ie"></a>心大沸恼。<a id="a-If"></a>煎烧破碎。<a id="a-Ig"></a>是故汝且回还向宫。<a id="a-Ih"></a>享受王位。<a id="a-Ii"></a>治化天下。<a id="a-Ij"></a>于后若见有善恶事。<a id="a-Ik"></a>当任汝心。<a id="a-Il"></a>入山求法。</p>
 </body>
</html>