<!doctype html>
<html id="z3IBUSzc6" data-ver="1106">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第十</h1>
  <h2 id="a2">相师占看品第八之二</h2>
  <p id="a3">大王是童子音言语哀美清扬远震。</p>
  <p id="a4">大王是童子口四牙广大。</p>
  <p id="a5">大王是童子牙悉皆锋利。</p>
  <p id="a6">大王是童子牙不缺不破。</p>
  <p id="a7">大王是童子鼻。<a id="a-8"></a>端立圆直如鹦鹉鸟。</p>
  <p id="a9">大王是童子眉齐平而密。</p>
  <p id="aA">大王是童子耳穿环垂埵。</p>
  <p id="aB">大王是童子耳不乖不戾。</p>
  <p id="aC">大王是童子耳不粗不涩。</p>
  <p id="aD">大王是童子眼无有缺减。</p>
  <p id="aE">大王是童子眼无有伤损。</p>
  <p id="aF">大王是童子身诸根寂定。</p>
  <p id="aG">大王是童子面额最胜上。</p>
  <p id="aH">大王是童子发纯绀青色。</p>
  <p id="aI">大王是童子头发色润泽。</p>
  <p id="aJ">大王是童子发不粗不涩。</p>
  <p id="aK">大王是童子发不稠而厚。</p>
  <p id="aL">大王是童子发齐而细密。</p>
  <p id="aM">大王是童子发不缺不破。</p>
  <p id="aN">大王是童子发拳卷而旋。</p>
  <p id="aO">大王是童子发圆而右旋状如万字。</p>
  <p id="aP">大王是童子头其上肉髻犹如山顶。</p>
  <p id="aQ">大王是童子头颅颡坚[革*卬]。</p>
  <p id="aR">大王是童子顶若人非人不可破坏。</p>
  <p id="aS">大王是童子顶巍巍甚高无人能见(本阙三好)</p>
  <p id="aT">大王若有一人。<a id="a-U"></a>身体具足。<a id="a-V"></a>三十二大丈夫之相。<a id="a-W"></a>复有如是八十种好。<a id="a-X"></a>彼人一向决定得成阿耨多罗三藐三菩提。<a id="a-Y"></a>得菩提已。<a id="a-Z"></a>转于无上最妙法轮。</p>
  <p id="aa">尔时尊者阿私陀仙。<a id="a-b"></a>为王说已。<a id="a-c"></a>作是思惟。<a id="a-d"></a>今此童子。<a id="a-e"></a>几时出家。<a id="a-f"></a>得成佛道。<a id="a-g"></a>转于最上胜妙法轮彼作如是思惟之时。<a id="a-h"></a>自心生智。<a id="a-i"></a>即能知见。<a id="a-j"></a>从今已去。<a id="a-k"></a>三十五年。<a id="a-l"></a>此之童子。<a id="a-m"></a>必得成于阿耨多罗三藐三菩提。<a id="a-n"></a>转于无上最胜法轮时彼仙人。<a id="a-o"></a>因此系念思惟之时。<a id="a-p"></a>复自见已。<a id="a-q"></a>诸根纯熟。<a id="a-r"></a>覆自呵责。<a id="a-s"></a>如是叹言。<a id="a-t"></a>呜呼呜呼。<a id="a-u"></a>我今在于如是童子法教之外。<a id="a-v"></a>不值此时。<a id="a-w"></a>如是观已。<a id="a-x"></a>悲号啼哭。<a id="a-y"></a>歔欷哽咽。<a id="a-z"></a>泪流满面。<a id="a-10"></a>时净饭王。<a id="a-11"></a>见阿私陀仙人如是啼哭懊恼。<a id="a-12"></a>不能自胜。<a id="a-13"></a>王亦悲哀。<a id="a-14"></a>失声而哭。<a id="a-15"></a>摩耶夫人。<a id="a-16"></a>既见是已。<a id="a-17"></a>亦复流泪。<a id="a-18"></a>鲠塞呜咽。<a id="a-19"></a>彼诸释种大臣眷属。<a id="a-1A"></a>皆各号啕。<a id="a-1B"></a>失声叫吼。<a id="a-1C"></a>宫内大小。<a id="a-1D"></a>亦悉悲啼。<a id="a-1E"></a>流涕如雨。<a id="a-1F"></a>时净饭王。<a id="a-1G"></a>涕泪交横。<a id="a-1H"></a>潸然满面。<a id="a-1I"></a>白阿私陀大仙人言。<a id="a-1J"></a>大德尊师。<a id="a-1K"></a>此之童子。<a id="a-1L"></a>初欲生时。<a id="a-1M"></a>即有五百释种童子。<a id="a-1N"></a>同日而生。<a id="a-1O"></a>略说乃至五百童女。<a id="a-1P"></a>同日而生。<a id="a-1Q"></a>五百奴仆。<a id="a-1R"></a>五百婢媵。<a id="a-1S"></a>五百马驹。<a id="a-1T"></a>五百白象。<a id="a-1U"></a>皆悉六牙。<a id="a-1V"></a>一时同日。<a id="a-1W"></a>集宫门外。<a id="a-1X"></a>五百伏藏。<a id="a-1Y"></a>自然涌出。<a id="a-1Z"></a>五百园林。<a id="a-1a"></a>在迦毗罗城之四面。<a id="a-1b"></a>自然而现。<a id="a-1c"></a>五百商主。<a id="a-1d"></a>从诸方来迦毗罗城。<a id="a-1e"></a>五百伞盖。<a id="a-1f"></a>五百金瓶。<a id="a-1g"></a>外方诸王。<a id="a-1h"></a>邻境珠珍。<a id="a-1i"></a>悉来送我。<a id="a-1j"></a>复跪拜我。<a id="a-1k"></a>复有一万天诸童女。<a id="a-1l"></a>并在长者及婆罗门刹利家生。<a id="a-1m"></a>大仙尊师。<a id="a-1n"></a>童子生日。<a id="a-1o"></a>我一切利。<a id="a-1p"></a>皆悉得成。<a id="a-1q"></a>我心愿者。<a id="a-1r"></a>皆满具足。<a id="a-1s"></a>我唤国内诸善解相婆罗门等明吉凶者。<a id="a-1t"></a>悉皆召集。<a id="a-1u"></a>彼等见此童子形容。<a id="a-1v"></a>皆大欢喜。<a id="a-1w"></a>踊跃充遍。<a id="a-1x"></a>不能自胜。<a id="a-1y"></a>唯独尊师。<a id="a-1z"></a>今见童子。<a id="a-20"></a>何故悲啼。<a id="a-21"></a>何故流泪。<a id="a-22"></a>而令我等眷属狐疑。<a id="a-23"></a>大师为我辩说此由。<a id="a-24"></a>为我童子。<a id="a-25"></a>有于灾祸不祥事乎。<a id="a-26"></a>为自身祟。<a id="a-27"></a>为从外来。</p>
  <p id="a28">时阿私陀。<a id="a-29"></a>见净饭王。<a id="a-2A"></a>涕泪交睑。<a id="a-2B"></a>愁忧怅怏。<a id="a-2C"></a>而白王言。<a id="a-2D"></a>大王今者莫愁莫忧。<a id="a-2E"></a>所以者何。<a id="a-2F"></a>我今非是见于童子有灾有变。<a id="a-2G"></a>亦不见有诸余苦恼。<a id="a-2H"></a>不见身内及外不祥。<a id="a-2I"></a>大王当知。<a id="a-2J"></a>今此童子长寿巍巍。<a id="a-2K"></a>有大威德。<a id="a-2L"></a>端正可喜。<a id="a-2M"></a>黄白金容。<a id="a-2N"></a>顶如伞盖。<a id="a-2O"></a>鼻若截筒。<a id="a-2P"></a>身体洪满。<a id="a-2Q"></a>支节自称。<a id="a-2R"></a>犹如金像。<a id="a-2S"></a>身有三十二丈夫相。<a id="a-2T"></a>大王此之童子。<a id="a-2U"></a>兼有八十微妙种好。<a id="a-2V"></a>大王如是诸相。<a id="a-2W"></a>非是转轮圣王之种。<a id="a-2X"></a>大王如是相者。<a id="a-2Y"></a>皆是诸佛菩萨之相。<a id="a-2Z"></a>大王是故我见童子。<a id="a-2a"></a>决定得成阿耨多罗三藐三菩提。<a id="a-2b"></a>转于无上清净法轮。<a id="a-2c"></a>为彼诸天世间人等说法。<a id="a-2d"></a>安乐一切众生。<a id="a-2e"></a>而彼法宝。<a id="a-2f"></a>初中后善。<a id="a-2g"></a>乃至说于清净梵行。<a id="a-2h"></a>若于是边听受法已。<a id="a-2i"></a>应生众生。<a id="a-2j"></a>即断生法。<a id="a-2k"></a>应老众生。<a id="a-2l"></a>即断老法。<a id="a-2m"></a>应病断病。<a id="a-2n"></a>应死断死。<a id="a-2o"></a>忧悲苦恼。<a id="a-2p"></a>一切众生。<a id="a-2q"></a>皆蒙解脱。<a id="a-2r"></a>大王我今自恨。<a id="a-2s"></a>年耆根熟。<a id="a-2t"></a>衰朽老迈。<a id="a-2u"></a>当于尔时。<a id="a-2v"></a>不得睹见。<a id="a-2w"></a>失此大利。<a id="a-2x"></a>是故我今悲惋自伤。<a id="a-2y"></a>非彼不吉。<a id="a-2z"></a>即为大王。<a id="a-30"></a>而说偈言。</p>
  <p id="a31">自恨我有大颠倒　　不值此当得道时</p>
  <p id="a32">空过一生无所闻　　岂非是我失大利</p>
  <p id="a33">我今年老根纯熟　　死时将至不复奢</p>
  <p id="a34">念此生分得遭逢　　所以一喜一忧惧</p>
  <p id="a35">大王释种方兴盛　　诞此童子福德人</p>
  <p id="a36">一切诸苦逼世间　　此悉能令得安乐</p>
  <p id="a37">大王。<a id="a-38"></a>无量无边诸众生等。<a id="a-39"></a>为贪恚痴诸火恼时。<a id="a-3A"></a>此当能灭。<a id="a-3B"></a>能与微妙甘露法水。<a id="a-3C"></a>无量无边诸恶众生。<a id="a-3D"></a>已入邪见旷野泽中。<a id="a-3E"></a>不见正道迷惑之时。<a id="a-3F"></a>此当能与淳直涅槃平坦好道。<a id="a-3G"></a>无量无边诸苦众生。<a id="a-3H"></a>闭在烦恼牢狱之中。<a id="a-3I"></a>此当能解一切业缚。<a id="a-3J"></a>无量无边愚暝众生。<a id="a-3K"></a>长夜昏闇。<a id="a-3L"></a>覆翳重盲。<a id="a-3M"></a>此当为生大智慧眼。<a id="a-3N"></a>无量无边染着众生。<a id="a-3O"></a>以被烦恼毒箭所射。<a id="a-3P"></a>此当拔济令免其苦。<a id="a-3Q"></a>我今年垂。<a id="a-3R"></a>身心退败。<a id="a-3S"></a>慨恨彼时不见此法。<a id="a-3T"></a>是以啼泣。<a id="a-3U"></a>大王。<a id="a-3V"></a>如优昙花。<a id="a-3W"></a>无量无边亿千万年。<a id="a-3X"></a>时一出现。<a id="a-3Y"></a>诸佛如是。<a id="a-3Z"></a>无量无边千万亿劫。<a id="a-3a"></a>出世甚难。<a id="a-3b"></a>大王。<a id="a-3c"></a>今此童子。<a id="a-3d"></a>决定得成阿耨多罗三藐三菩提。<a id="a-3e"></a>决定转于无上法轮。<a id="a-3f"></a>我自伤过不值此时。<a id="a-3g"></a>今当背彼。<a id="a-3h"></a>是故悲泣。<a id="a-3i"></a>大王。<a id="a-3j"></a>彼等众生。<a id="a-3k"></a>大得财利。<a id="a-3l"></a>大得福业。<a id="a-3m"></a>若能见此大圣童子在彼地方菩提树下。<a id="a-3n"></a>坐降四魔。<a id="a-3o"></a>能得睹者。<a id="a-3p"></a>彼等众生。<a id="a-3q"></a>大得善利。<a id="a-3r"></a>大得度脱。<a id="a-3s"></a>大王。<a id="a-3t"></a>若能见此大圣童子得菩提已。<a id="a-3u"></a>渐渐至于波罗奈国。<a id="a-3v"></a>当转无上最妙法轮。<a id="a-3w"></a>一切众生。<a id="a-3x"></a>大获胜果。<a id="a-3y"></a>大王。<a id="a-3z"></a>此之童子。<a id="a-40"></a>庄严清净是阎浮提。<a id="a-41"></a>诸圣沙门。<a id="a-42"></a>皆悉教令。<a id="a-43"></a>得阿罗汉。<a id="a-44"></a>作其弟子。<a id="a-45"></a>是故我啼。<a id="a-46"></a>大王。<a id="a-47"></a>彼等众生。<a id="a-48"></a>善得人身。<a id="a-49"></a>善来此世。<a id="a-4A"></a>大得财利。<a id="a-4B"></a>大种福业。<a id="a-4C"></a>又复得见童子。<a id="a-4D"></a>至于三十三天诸天围绕。<a id="a-4E"></a>乘七宝梯。<a id="a-4F"></a>而下彼处。<a id="a-4G"></a>无量无边众生。<a id="a-4H"></a>礼拜大王。<a id="a-4I"></a>王今亦善得此人身。<a id="a-4J"></a>大得财利及以法利。<a id="a-4K"></a>若王当见自子得道。<a id="a-4L"></a>于天人中说是妙法。<a id="a-4M"></a>获证无疑。</p>
  <p data-pb></p>
  <h2 id="a4N">私陀问瑞品第九</h2>
  <p id="a4O">时净饭王。<a id="a-4P"></a>从彼仙人阿私陀边。<a id="a-4Q"></a>闻此语已。<a id="a-4R"></a>生大欢喜。<a id="a-4S"></a>即从座起。<a id="a-4T"></a>整理衣服。<a id="a-4U"></a>右膝着地。<a id="a-4V"></a>合十指掌。<a id="a-4W"></a>向于仙人。<a id="a-4X"></a>欢喜倍常。<a id="a-4Y"></a>得未曾有。<a id="a-4Z"></a>遍身毛竖。<a id="a-4a"></a>顶礼其足。<a id="a-4b"></a>却住一面将二十具上妙衣裳。<a id="a-4c"></a>布施仙人。<a id="a-4d"></a>时阿私陀。<a id="a-4e"></a>于所施衣二十具中。<a id="a-4f"></a>唯受一具称己用者。<a id="a-4g"></a>而为受之。<a id="a-4h"></a>受一具已。<a id="a-4i"></a>自余诸衣。<a id="a-4j"></a>还持回施于净饭王。<a id="a-4k"></a>而作是言大王当知。<a id="a-4l"></a>我出家人。<a id="a-4m"></a>婆罗门种。<a id="a-4n"></a>无多威德。<a id="a-4o"></a>少欲无求。<a id="a-4p"></a>应须知足。<a id="a-4q"></a>大王。<a id="a-4r"></a>国主赐赉处宽。<a id="a-4s"></a>财物有限。<a id="a-4t"></a>当任意用。<a id="a-4u"></a>自他已然。<a id="a-4v"></a>大王。<a id="a-4w"></a>童子在于母胎。<a id="a-4x"></a>希有之事。<a id="a-4y"></a>理应无边。<a id="a-4z"></a>生育已前。<a id="a-50"></a>所有瑞相。<a id="a-51"></a>唯愿大王。<a id="a-52"></a>为我尽说。<a id="a-53"></a>我得闻已。<a id="a-54"></a>是大布施。<a id="a-55"></a>令我欢喜。<a id="a-56"></a>踊跃充遍。<a id="a-57"></a>不能自胜。<a id="a-58"></a>此则是我大得财宝。<a id="a-59"></a>时净饭王。<a id="a-5A"></a>白仙人言。<a id="a-5B"></a>圣师谛听。<a id="a-5C"></a>专心谛受。<a id="a-5D"></a>我为圣师次第而说。<a id="a-5E"></a>童子在胎希奇之事。<a id="a-5F"></a>未曾有法。<a id="a-5G"></a>及童子生。<a id="a-5H"></a>所有异相。<a id="a-5I"></a>我悉说之。<a id="a-5J"></a>大仙尊师。<a id="a-5K"></a>我念一时童子之母。<a id="a-5L"></a>在于楼上卧妙床敷。<a id="a-5M"></a>睡眠之中。<a id="a-5N"></a>安庠觉起。<a id="a-5O"></a>而语我言。<a id="a-5P"></a>大王听我梦所见事。<a id="a-5Q"></a>今向王说。<a id="a-5R"></a>我于昨夜。<a id="a-5S"></a>梦见有一白象六牙。<a id="a-5T"></a>身鲜头赤。<a id="a-5U"></a>七支拄地。<a id="a-5V"></a>形体端严然其六牙。<a id="a-5W"></a>皆是金装。<a id="a-5X"></a>飞行虚空。<a id="a-5Y"></a>从北方来。<a id="a-5Z"></a>入我右胁。<a id="a-5a"></a>入已我身即受快乐。<a id="a-5b"></a>快乐希有于世间中。<a id="a-5c"></a>无物可喻。<a id="a-5d"></a>耳不曾闻。<a id="a-5e"></a>又快乐来。<a id="a-5f"></a>于世间事我心不乐。<a id="a-5g"></a>亦不更愿共于大王一处受乐。<a id="a-5h"></a>一切五欲。<a id="a-5i"></a>皆悉愿舍。</p>
  <p id="a5j">大仙尊师。<a id="a-5k"></a>我于彼时。<a id="a-5l"></a>即广召唤诸婆罗门有能占相。<a id="a-5m"></a>善谙先典。<a id="a-5n"></a>依经据书。<a id="a-5o"></a>而教变出。<a id="a-5p"></a>即语之言。<a id="a-5q"></a>我大夫人。<a id="a-5r"></a>夜所梦见。<a id="a-5s"></a>事相如前。<a id="a-5t"></a>果报云何。<a id="a-5u"></a>为我解说是时一切诸婆罗门。<a id="a-5v"></a>即依先书诸圣所说。<a id="a-5w"></a>占此梦相。<a id="a-5x"></a>而白我言。<a id="a-5y"></a>大王。<a id="a-5z"></a>今可特意欢喜。<a id="a-60"></a>是梦大善。<a id="a-61"></a>大有吉祥。<a id="a-62"></a>此大夫人。<a id="a-63"></a>必生童子。<a id="a-64"></a>于世间中。<a id="a-65"></a>大得名闻。<a id="a-66"></a>天下最尊。<a id="a-67"></a>无有双正。<a id="a-68"></a>时我闻是诸婆罗门如是语已。<a id="a-69"></a>设大美食。<a id="a-6A"></a>持好财宝。<a id="a-6B"></a>布施彼等。<a id="a-6C"></a>而发遣之。<a id="a-6D"></a>我于彼时。<a id="a-6E"></a>在此城内。<a id="a-6F"></a>所有街陌。<a id="a-6G"></a>四衢道头。<a id="a-6H"></a>或复坊巷。<a id="a-6I"></a>随有处立大无遮会。<a id="a-6J"></a>所有财宝。<a id="a-6K"></a>皆悉布施。<a id="a-6L"></a>须食与食。<a id="a-6M"></a>乃至资生。<a id="a-6N"></a>五行调度。<a id="a-6O"></a>皆令满足。<a id="a-6P"></a>愿此功德。<a id="a-6Q"></a>回施童子。<a id="a-6R"></a>庄严其身。</p>
  <p id="a6S">复次大师。<a id="a-6T"></a>童子在胎。<a id="a-6U"></a>有四天王。<a id="a-6V"></a>来至我家。<a id="a-6W"></a>在于四方。<a id="a-6X"></a>各严守护童子之母。</p>
  <p id="a6Y">复次大师。<a id="a-6Z"></a>童子在胎。<a id="a-6a"></a>童子之母。<a id="a-6b"></a>受大快乐。<a id="a-6c"></a>身体敷愉。<a id="a-6d"></a>无疲无惓。</p>
  <p id="a6e">复次大师。<a id="a-6f"></a>童子在胎。<a id="a-6g"></a>母常持戒。<a id="a-6h"></a>诸根调伏。<a id="a-6i"></a>无有嗔恨。</p>
  <p id="a6j">复次大师。<a id="a-6k"></a>童子在胎。<a id="a-6l"></a>童子之母。<a id="a-6m"></a>无有欲心。<a id="a-6n"></a>亦不曾为欲心所恼。<a id="a-6o"></a>身口唯行清净梵行。</p>
  <p id="a6p">复次大师。<a id="a-6q"></a>童子在胎。<a id="a-6r"></a>童子之母。<a id="a-6s"></a>不患寒热。<a id="a-6t"></a>不苦饥渴。</p>
  <p id="a6u">复次大师。<a id="a-6v"></a>童子在胎。<a id="a-6w"></a>其母庶几所有钱财珍奇宝物人所须者。<a id="a-6x"></a>恣意与之。<a id="a-6y"></a>心生欢喜。<a id="a-6z"></a>不生悭吝。</p>
  <p id="a70">复次大师。<a id="a-71"></a>童子在胎。<a id="a-72"></a>其母恒行慈悲。<a id="a-73"></a>怜愍于一切命。</p>
  <p id="a74">复次大师。<a id="a-75"></a>童子在胎。<a id="a-76"></a>童子之母。<a id="a-77"></a>端正可喜。<a id="a-78"></a>世无有双。<a id="a-79"></a>先时光泽。<a id="a-7A"></a>倍更增进转胜于前。</p>
  <p id="a7B">复次大师。<a id="a-7C"></a>童子在胎。<a id="a-7D"></a>其母欲观童子之时即见童子。<a id="a-7E"></a>在于胎内。<a id="a-7F"></a>身体洪满。<a id="a-7G"></a>诸根完具。<a id="a-7H"></a>可喜端正。<a id="a-7I"></a>犹如净镜见其面像。<a id="a-7J"></a>母见此已。<a id="a-7K"></a>生大欢喜。<a id="a-7L"></a>踊跃遍身。<a id="a-7M"></a>不能自胜。</p>
  <p id="a7N">复次大师。<a id="a-7O"></a>童子在胎。<a id="a-7P"></a>诸有病人。<a id="a-7Q"></a>来欲到于童子母所。<a id="a-7R"></a>其童子母。<a id="a-7S"></a>以手摩触。<a id="a-7T"></a>或以草叶。<a id="a-7U"></a>或持树叶。<a id="a-7V"></a>送于彼边。<a id="a-7W"></a>彼等众生。<a id="a-7X"></a>皆得安乐。<a id="a-7Y"></a>身体无患。<a id="a-7Z"></a>无诸苦恼。<a id="a-7a"></a>大师。<a id="a-7b"></a>童子在胎。<a id="a-7c"></a>有如是等无量种种希奇之事未曾有法。</p>
  <p id="a7d">复次大师。<a id="a-7e"></a>时童子母摩耶夫人。<a id="a-7f"></a>父善觉释遣使语我。<a id="a-7g"></a>大王知时。<a id="a-7h"></a>我女怀孕。<a id="a-7i"></a>此胜众生。<a id="a-7j"></a>威德甚大。<a id="a-7k"></a>若彼出已。<a id="a-7l"></a>我女不久。<a id="a-7m"></a>必取命终。<a id="a-7n"></a>我意今者欲唤自女来向我园岚毗尼中。<a id="a-7o"></a>共我相娱受于快乐。<a id="a-7p"></a>亦望是处得保吉祥。<a id="a-7q"></a>唯愿大王。<a id="a-7r"></a>善好发遣。<a id="a-7s"></a>我闻彼使如是语已。<a id="a-7t"></a>即时宣告严驾发遣。<a id="a-7u"></a>摩耶夫人。<a id="a-7v"></a>乃至从此迦毗罗城。<a id="a-7w"></a>到彼天臂两城中间。<a id="a-7x"></a>耘除一切荆棘砂砾种种粪秽。<a id="a-7y"></a>皆令清净。<a id="a-7z"></a>香汤洒地。<a id="a-80"></a>持诸妙花。<a id="a-81"></a>而散其上。<a id="a-82"></a>饰童子母。<a id="a-83"></a>以诸妙香诸种花鬘。<a id="a-84"></a>庄严其身。<a id="a-85"></a>作诸音乐。<a id="a-86"></a>持王势力。<a id="a-87"></a>持王威神。<a id="a-88"></a>及其宫内。<a id="a-89"></a>一切婇女。<a id="a-8A"></a>前后围绕。<a id="a-8B"></a>乘大白象。<a id="a-8C"></a>归向善觉天臂城中。<a id="a-8D"></a>其童子母。<a id="a-8E"></a>摩耶夫人。<a id="a-8F"></a>遥见迎来。<a id="a-8G"></a>即持种种无量无边庄严之具。<a id="a-8H"></a>相随共入岚毗尼园。<a id="a-8I"></a>逍遥娱乐。<a id="a-8J"></a>时童子母摩耶夫人。<a id="a-8K"></a>从白象下。<a id="a-8L"></a>宫内婇女。<a id="a-8M"></a>左右围绕。<a id="a-8N"></a>前后侍卫。<a id="a-8O"></a>安庠进入岚毗尼园。<a id="a-8P"></a>观视林树。<a id="a-8Q"></a>从此树下。<a id="a-8R"></a>如是次第。<a id="a-8S"></a>到波罗叉树下之时。<a id="a-8T"></a>伸举右手。<a id="a-8U"></a>攀彼树枝。<a id="a-8V"></a>安庠而息。<a id="a-8W"></a>是时童子。<a id="a-8X"></a>见于其母摩耶夫人手攀枝已。<a id="a-8Y"></a>从彼胎中。<a id="a-8Z"></a>一心正念。<a id="a-8a"></a>安庠徐起。<a id="a-8b"></a>从右胁出。<a id="a-8c"></a>其母右胁。<a id="a-8d"></a>亦无疼痛。<a id="a-8e"></a>亦无患难。<a id="a-8f"></a>不劈不裂。<a id="a-8g"></a>是时童子。<a id="a-8h"></a>右胁生时。<a id="a-8i"></a>身放大光。<a id="a-8j"></a>照曜世间。<a id="a-8k"></a>大师。<a id="a-8l"></a>是名童子在母胎内。<a id="a-8m"></a>初生之时。<a id="a-8n"></a>有如是等希奇之事未曾有法。</p>
  <p id="a8o">复次大师。<a id="a-8p"></a>童子在胎。<a id="a-8q"></a>不忧不愁。<a id="a-8r"></a>从其胎内。<a id="a-8s"></a>安庠徐起。<a id="a-8t"></a>身体鲜净。<a id="a-8u"></a>不为种种涕唾痰癊屎尿淤血之所秽污。</p>
  <p id="a8v">复次大师。<a id="a-8w"></a>童子初从胎内出时。<a id="a-8x"></a>一切诸天。<a id="a-8y"></a>以迦尸迦。<a id="a-8z"></a>缠裹其身。<a id="a-90"></a>怀抱执持。<a id="a-91"></a>将向母前。<a id="a-92"></a>而语母言。<a id="a-93"></a>大德夫人。<a id="a-94"></a>今应欢喜。<a id="a-95"></a>夫人今日。<a id="a-96"></a>生于圣子。<a id="a-97"></a>天人中尊。</p>
  <p id="a98">复次大师。<a id="a-99"></a>童子初生。<a id="a-9A"></a>无人扶持。<a id="a-9B"></a>住立于地。<a id="a-9C"></a>各行七步。<a id="a-9D"></a>凡所履处。<a id="a-9E"></a>皆生莲花。<a id="a-9F"></a>顾视四方。<a id="a-9G"></a>目不曾瞬。<a id="a-9H"></a>不畏不惊。<a id="a-9I"></a>住于东面。<a id="a-9J"></a>不似孩童呱然啼叫。<a id="a-9K"></a>言音周正。<a id="a-9L"></a>巧妙辞章。<a id="a-9M"></a>而说是言。<a id="a-9N"></a>一切世间。<a id="a-9O"></a>唯我独尊。<a id="a-9P"></a>唯我最胜。<a id="a-9Q"></a>我今当断生老死根。</p>
  <p id="a9R">复次大师。<a id="a-9S"></a>童子生时。<a id="a-9T"></a>即于是处。<a id="a-9U"></a>忽有二池。<a id="a-9V"></a>一暖一冷。<a id="a-9W"></a>随童子母。<a id="a-9X"></a>恣意取用。<a id="a-9Y"></a>上界虚空。<a id="a-9Z"></a>复流二水。<a id="a-9a"></a>冷暖如前。<a id="a-9b"></a>洗浴童子。</p>
  <p id="a9c">复次大师。<a id="a-9d"></a>童子生时。<a id="a-9e"></a>有真金榻。<a id="a-9f"></a>坐童子身。<a id="a-9g"></a>令童子浴。</p>
  <p id="a9h">复次大师。<a id="a-9i"></a>童子生时。<a id="a-9j"></a>身放光明。<a id="a-9k"></a>翳障一切诸宝火焰一切光明。</p>
  <p id="a9l">复次大师。<a id="a-9m"></a>童子生时。<a id="a-9n"></a>身放光明。<a id="a-9o"></a>蔽日月光。<a id="a-9p"></a>状如星宿。</p>
  <p id="a9q">复次大师。<a id="a-9r"></a>童子生时。<a id="a-9s"></a>一切树木。<a id="a-9t"></a>随时敷荣。<a id="a-9u"></a>花果茂盛。<a id="a-9v"></a>非时诸树亦复开鲜。</p>
  <p id="a9w">复次大师。<a id="a-9x"></a>童子生时。<a id="a-9y"></a>虚空诸天。<a id="a-9z"></a>持其白盖。<a id="a-A0"></a>真金为柄。<a id="a-A1"></a>覆童子上。</p>
  <p id="aA2">复次大师。<a id="a-A3"></a>童子生时。<a id="a-A4"></a>虚空诸天。<a id="a-A5"></a>复持白拂。<a id="a-A6"></a>摩尼为柄。<a id="a-A7"></a>拂童子上。</p>
  <p id="aA8">复次大师。<a id="a-A9"></a>童子生时。<a id="a-AA"></a>虚空清净。<a id="a-AB"></a>无云无雾及诸烟尘。<a id="a-AC"></a>但闻雷声。</p>
  <p id="aAD">复次大师。<a id="a-AE"></a>童子生时。<a id="a-AF"></a>虚空无云。<a id="a-AG"></a>而下细雨。<a id="a-AH"></a>清净妙水。<a id="a-AI"></a>八味具足。</p>
  <p id="aAJ">复次大师。<a id="a-AK"></a>童子生时。<a id="a-AL"></a>一切诸方。<a id="a-AM"></a>凉风勿起。<a id="a-AN"></a>其风调适。<a id="a-AO"></a>不为恼患。<a id="a-AP"></a>诸方清净。<a id="a-AQ"></a>无有烟云及诸氛翳。</p>
  <p id="aAR">复次大师。<a id="a-AS"></a>童子生时。<a id="a-AT"></a>于上空中。<a id="a-AU"></a>出大梵声。<a id="a-AV"></a>非人所作。<a id="a-AW"></a>自然而响。</p>
  <p id="aAX">复次大师。<a id="a-AY"></a>童子生时。<a id="a-AZ"></a>于童子上。<a id="a-Aa"></a>自然而有无量音声。<a id="a-Ab"></a>非人所作。<a id="a-Ac"></a>复闻无量歌乐之声。<a id="a-Ad"></a>复雨无量种种花香。<a id="a-Ae"></a>日光所照。<a id="a-Af"></a>常鲜不异。</p>
  <p id="aAg">复次大师。<a id="a-Ah"></a>童子生时。<a id="a-Ai"></a>于上虚空。<a id="a-Aj"></a>一切诸天。<a id="a-Ak"></a>雨于种种天诸妙花。<a id="a-Al"></a>优钵罗花。<a id="a-Am"></a>分陀利花。<a id="a-An"></a>拘物头华。<a id="a-Ao"></a>波头摩华。<a id="a-Ap"></a>复持无量种种末香。<a id="a-Aq"></a>复持无量种种殊妙最胜华鬘。<a id="a-Ar"></a>散童子上。<a id="a-As"></a>散已更散。</p>
  <p id="aAt">复次大师。<a id="a-Au"></a>童子生时。<a id="a-Av"></a>自然忽有无量无边诸天玉女。<a id="a-Aw"></a>持种种香及种种油。<a id="a-Ax"></a>涂香末香。<a id="a-Ay"></a>天妙衣服。<a id="a-Az"></a>种种天乐。<a id="a-B0"></a>或歌或舞。<a id="a-B1"></a>出种种声。<a id="a-B2"></a>渐渐而行。<a id="a-B3"></a>诣向摩耶童子母前。<a id="a-B4"></a>而问讯言。<a id="a-B5"></a>善生童子。<a id="a-B6"></a>得无疲惓。</p>
  <p id="aB7">复次大师。<a id="a-B8"></a>童子生时。<a id="a-B9"></a>于此大地。<a id="a-BA"></a>六种震动。<a id="a-BB"></a>十八相具。</p>
  <p id="aBC">复次大师。<a id="a-BD"></a>童子生时。<a id="a-BE"></a>三千大千一切世界。<a id="a-BF"></a>诸众生等。<a id="a-BG"></a>一时受乐。</p>
  <p id="aBH">复次大师。<a id="a-BI"></a>童子生时。<a id="a-BJ"></a>我得成就一切大利种种吉祥。<a id="a-BK"></a>随我心愿。<a id="a-BL"></a>莫不具足。</p>
  <p id="aBM">复次大师。<a id="a-BN"></a>彼时我臣婆私吒子摩诃那摩。<a id="a-BO"></a>来向我边。<a id="a-BP"></a>而语我言。<a id="a-BQ"></a>唯愿大王。<a id="a-BR"></a>常尊常胜。<a id="a-BS"></a>国大夫人。<a id="a-BT"></a>产生清净最胜童子。</p>
  <p id="aBU">次有人来。<a id="a-BV"></a>复语我言。<a id="a-BW"></a>唯愿大王。<a id="a-BX"></a>常胜一切。<a id="a-BY"></a>家室隆盛。<a id="a-BZ"></a>于诸释种眷属之中。<a id="a-Ba"></a>复各生于五百童子。</p>
  <p id="aBb">次有人来。<a id="a-Bc"></a>复语我言。<a id="a-Bd"></a>唯愿大王。<a id="a-Be"></a>常满一切。<a id="a-Bf"></a>今日释种眷属之中。<a id="a-Bg"></a>复各生于五百童女。</p>
  <p id="aBh">次有人来。<a id="a-Bi"></a>复语我言。<a id="a-Bj"></a>乃至宫中。<a id="a-Bk"></a>一时产生五百奴仆。</p>
  <p id="aBl">次有人来。<a id="a-Bm"></a>复语我言。<a id="a-Bn"></a>乃至产生五百婢媵。</p>
  <p id="aBo">次有人来。<a id="a-Bp"></a>复语我言。<a id="a-Bq"></a>乃至产生五百马驹。</p>
  <p id="aBr">次有人来。<a id="a-Bs"></a>乃至自然五百香象。<a id="a-Bt"></a>身白如雪。<a id="a-Bu"></a>齐有六牙。<a id="a-Bv"></a>在宫门外。</p>
  <p id="aBw">次有人来。<a id="a-Bx"></a>乃至五百金藏隐伏。<a id="a-By"></a>自然显现。</p>
  <p id="aBz">次有人来。<a id="a-C0"></a>乃至此处。<a id="a-C1"></a>迦毗罗城。<a id="a-C2"></a>自然而有五百园林。<a id="a-C3"></a>忽尔出现。</p>
  <p id="aC4">次有人来。<a id="a-C5"></a>乃至他方五百商主。<a id="a-C6"></a>多赍财宝。<a id="a-C7"></a>来至于此迦毗罗城。</p>
  <p id="aC8">次有人来。<a id="a-C9"></a>乃至将于五百白盖。<a id="a-CA"></a>五百金瓶。<a id="a-CB"></a>粟散诸王。<a id="a-CC"></a>送来奉献。<a id="a-CD"></a>并复遣人。<a id="a-CE"></a>咨白我言。<a id="a-CF"></a>我等皆待大王教命。<a id="a-CG"></a>依敕而行。</p>
  <p id="aCH">次有人来。<a id="a-CI"></a>而语我言。<a id="a-CJ"></a>愿王常胜。<a id="a-CK"></a>有万童女。<a id="a-CL"></a>在于刹利及婆罗门长者家生。<a id="a-CM"></a>大师。<a id="a-CN"></a>我于尔时。<a id="a-CO"></a>如是思惟。<a id="a-CP"></a>我作何乘。<a id="a-CQ"></a>将我童子。<a id="a-CR"></a>安隐还向迦毗罗城。<a id="a-CS"></a>是时空中。<a id="a-CT"></a>有一天舆。<a id="a-CU"></a>七宝所成。<a id="a-CV"></a>非人工造。<a id="a-CW"></a>忽然而现。<a id="a-CX"></a>端正可喜。<a id="a-CY"></a>种种庄严。</p>
  <p id="aCZ">大师。<a id="a-Ca"></a>我于彼时。<a id="a-Cb"></a>作是思惟。<a id="a-Cc"></a>谁负此舆。<a id="a-Cd"></a>是时四方自然而有四天子来。<a id="a-Ce"></a>来已各各担负宝舆。<a id="a-Cf"></a>离地不远。<a id="a-Cg"></a>乘空而行。<a id="a-Ch"></a>我于尔时。<a id="a-Ci"></a>将是童子。<a id="a-Cj"></a>入于宫殿。<a id="a-Ck"></a>覆复思惟。<a id="a-Cl"></a>今我童子。<a id="a-Cm"></a>作何名也。<a id="a-Cn"></a>我更思惟。<a id="a-Co"></a>其生之日。<a id="a-Cp"></a>我一切利。<a id="a-Cq"></a>自然而成。<a id="a-Cr"></a>我时知已。<a id="a-Cs"></a>便作名字。<a id="a-Ct"></a>号悉达多。</p>
  <p id="aCu">大师。<a id="a-Cv"></a>尔时我复于此城内。<a id="a-Cw"></a>诸有相师。<a id="a-Cx"></a>能占吉凶。<a id="a-Cy"></a>一切召唤。<a id="a-Cz"></a>示此童子。<a id="a-D0"></a>令其观看。<a id="a-D1"></a>汝等一切诸婆罗门。<a id="a-D2"></a>为我好观此之童子。<a id="a-D3"></a>有何相貌。<a id="a-D4"></a>复有何怪。<a id="a-D5"></a>而相师等。<a id="a-D6"></a>闻我语已。<a id="a-D7"></a>共瞻童子。<a id="a-D8"></a>各各相议。<a id="a-D9"></a>而报我言。<a id="a-DA"></a>大王汝得大利。<a id="a-DB"></a>如是童子。<a id="a-DC"></a>有大威德。<a id="a-DD"></a>生大王家。<a id="a-DE"></a>具足三十二大人相。<a id="a-DF"></a>若当有人具足如是丈夫相者。<a id="a-DG"></a>此人则有二种之行。<a id="a-DH"></a>若其在家。<a id="a-DI"></a>必定当作转轮圣王。<a id="a-DJ"></a>王四天下。<a id="a-DK"></a>七宝具足。<a id="a-DL"></a>乃至不用一切兵戈。<a id="a-DM"></a>如法治化。<a id="a-DN"></a>若其舍家。<a id="a-DO"></a>修学圣道。<a id="a-DP"></a>必得作佛多陀阿伽度阿罗呵三藐三佛陀。<a id="a-DQ"></a>名闻遍满一切世间。</p>
  <p id="aDR">大师我于尔时。<a id="a-DS"></a>将百味食。<a id="a-DT"></a>设彼一切诸婆罗门。<a id="a-DU"></a>皆悉充足。<a id="a-DV"></a>自恣布施种种衣服。</p>
  <p id="aDW">大师。<a id="a-DX"></a>我于彼时。<a id="a-DY"></a>在此城内。<a id="a-DZ"></a>所有街巷。<a id="a-Da"></a>四衢道头。<a id="a-Db"></a>皆行布施。<a id="a-Dc"></a>须食与食。<a id="a-Dd"></a>资财五行。<a id="a-De"></a>皆持施与。<a id="a-Df"></a>乃至所得诸功德者。<a id="a-Dg"></a>回施童子。<a id="a-Dh"></a>为供养故。<a id="a-Di"></a>大师。<a id="a-Dj"></a>童子在胎。<a id="a-Dk"></a>初生之时。<a id="a-Dl"></a>有如是等种种瑞相希奇之事未曾有法。<a id="a-Dm"></a>诸如是等。<a id="a-Dn"></a>在胎生法。<a id="a-Do"></a>我今具白。<a id="a-Dp"></a>大师令知。<a id="a-Dq"></a>今奉大师。<a id="a-Dr"></a>如是布施。<a id="a-Ds"></a>唯愿大师。<a id="a-Dt"></a>领受欢喜。</p>
  <p id="aDu">尔时尊者阿私陀仙。<a id="a-Dv"></a>从童子父净饭王边。<a id="a-Dw"></a>闻此微妙诸瑞相等。<a id="a-Dx"></a>生大欢喜。<a id="a-Dy"></a>不能自胜。<a id="a-Dz"></a>从座而起辞王出宫。<a id="a-E0"></a>步至门外。<a id="a-E1"></a>即以右手。<a id="a-E2"></a>执那罗陀童子左臂。<a id="a-E3"></a>从门隐身。<a id="a-E4"></a>腾虚而行。<a id="a-E5"></a>向南天竺。<a id="a-E6"></a>下阿槃提聚落之时。<a id="a-E7"></a>阿私陀仙。<a id="a-E8"></a>语那罗陀童子。<a id="a-E9"></a>作是言。<a id="a-EA"></a>汝那罗陀童子当知。<a id="a-EB"></a>有佛出现于今世间。<a id="a-EC"></a>汝当彼边。<a id="a-ED"></a>出家学道。<a id="a-EE"></a>修习梵行。<a id="a-EF"></a>久远之时。<a id="a-EG"></a>大得利益。<a id="a-EH"></a>大得安乐。<a id="a-EI"></a>时阿私陀。<a id="a-EJ"></a>覆复思惟。<a id="a-EK"></a>我灭度后。<a id="a-EL"></a>所有利养。<a id="a-EM"></a>世间名闻。<a id="a-EN"></a>一切皆是那罗童子。<a id="a-EO"></a>悉收敛得。<a id="a-EP"></a>是故此之那罗童子。<a id="a-EQ"></a>因利养故。<a id="a-ER"></a>世名闻故。<a id="a-ES"></a>尽其道行。<a id="a-ET"></a>不得精进。<a id="a-EU"></a>不得正念。<a id="a-EV"></a>不得信行。<a id="a-EW"></a>于三宝边。<a id="a-EX"></a>不能分别。<a id="a-EY"></a>此是佛陀。<a id="a-EZ"></a>此是达摩。<a id="a-Ea"></a>此是僧伽。<a id="a-Eb"></a>是故名闻损彼自身。</p>
  <p id="aEc">尔时尊者阿私陀仙。<a id="a-Ed"></a>更复思惟。<a id="a-Ee"></a>是净饭王。<a id="a-Ef"></a>悉达童子。<a id="a-Eg"></a>在何国地。<a id="a-Eh"></a>当得成于阿耨多罗三藐三菩提。<a id="a-Ei"></a>复在何处。<a id="a-Ej"></a>转于清净无上法轮。<a id="a-Ek"></a>如是少时思惟讫已。<a id="a-El"></a>内心明见知。<a id="a-Em"></a>是童子其后。<a id="a-En"></a>于彼摩伽陀国。<a id="a-Eo"></a>当得阿耨多罗三藐三菩提。<a id="a-Ep"></a>波罗奈国。<a id="a-Eq"></a>转于法轮。<a id="a-Er"></a>我于今者。<a id="a-Es"></a>当应将此那罗童子。<a id="a-Et"></a>诣波罗奈。<a id="a-Eu"></a>造一精舍。<a id="a-Ev"></a>安置立已。<a id="a-Ew"></a>昼日三时。<a id="a-Ex"></a>暗夜三时。<a id="a-Ey"></a>向彼为其说佛名号。<a id="a-Ez"></a>汝那罗陀佛出于世。<a id="a-F0"></a>汝那罗陀佛出于世。<a id="a-F1"></a>如是三称。<a id="a-F2"></a>汝应彼边。<a id="a-F3"></a>出家修道。<a id="a-F4"></a>勤行梵行。<a id="a-F5"></a>汝当后时。<a id="a-F6"></a>有大利益。<a id="a-F7"></a>得大安乐。<a id="a-F8"></a>时阿私陀。<a id="a-F9"></a>作是念已。<a id="a-FA"></a>将那罗陀。<a id="a-FB"></a>向波罗奈。<a id="a-FC"></a>为造精舍。<a id="a-FD"></a>安置立已。<a id="a-FE"></a>昼夜六时。<a id="a-FF"></a>作是唱言。<a id="a-FG"></a>汝那罗陀佛兴于世。<a id="a-FH"></a>昼夜六时。<a id="a-FI"></a>如是三唱。<a id="a-FJ"></a>汝当出家。<a id="a-FK"></a>乃至后时。<a id="a-FL"></a>得大安乐。<a id="a-FM"></a>时阿私陀。<a id="a-FN"></a>如是方便。<a id="a-FO"></a>住世无量。<a id="a-FP"></a>而取寿终。</p>
  <p id="aFQ">时阿私陀命终之后。<a id="a-FR"></a>其那罗陀侍者童子。<a id="a-FS"></a>于世间中。<a id="a-FT"></a>得大利养。<a id="a-FU"></a>得大名闻。<a id="a-FV"></a>时那罗陀。<a id="a-FW"></a>着世利养。<a id="a-FX"></a>贪名闻故。<a id="a-FY"></a>心不自定。<a id="a-FZ"></a>不能增进。<a id="a-Fa"></a>以求利养。<a id="a-Fb"></a>不知足故。<a id="a-Fc"></a>不能自念。<a id="a-Fd"></a>不能自信。<a id="a-Fe"></a>不能分别。<a id="a-Ff"></a>此是佛耶。<a id="a-Fg"></a>此是法耶。<a id="a-Fh"></a>此是僧耶。<a id="a-Fi"></a>彼阿私陀命终之后。<a id="a-Fj"></a>时净饭王。<a id="a-Fk"></a>语诸国师婆罗门言。<a id="a-Fl"></a>大师当知。<a id="a-Fm"></a>今此太子。<a id="a-Fn"></a>既生王宫。<a id="a-Fo"></a>不久必当行于圣行。<a id="a-Fp"></a>证得圣道。<a id="a-Fq"></a>犹如尊者大阿私陀仙人授记。<a id="a-Fr"></a>此言真实。<a id="a-Fs"></a>恐当不虚。<a id="a-Ft"></a>必应如是。<a id="a-Fu"></a>大师。<a id="a-Fv"></a>我王种族。<a id="a-Fw"></a>若为嗣立。<a id="a-Fx"></a>当大损减。<a id="a-Fy"></a>其婆罗门诸国师。<a id="a-Fz"></a>报净饭王言。<a id="a-G0"></a>大王。<a id="a-G1"></a>今者莫作是念。<a id="a-G2"></a>如我授记。<a id="a-G3"></a>此之太子。<a id="a-G4"></a>必当定作转轮圣王。<a id="a-G5"></a>如我等语。<a id="a-G6"></a>终无有异。</p>
  <p id="aG7">时净饭王。<a id="a-G8"></a>语国师言。<a id="a-G9"></a>仁等大师。<a id="a-GA"></a>汝于今者非阿私陀圣师之言。<a id="a-GB"></a>此语虚谬。<a id="a-GC"></a>时彼国师婆罗门等。<a id="a-GD"></a>更报王言。<a id="a-GE"></a>彼仙人语。<a id="a-GF"></a>若其不虚。<a id="a-GG"></a>言是实者。<a id="a-GH"></a>大王。<a id="a-GI"></a>今应须作方便。<a id="a-GJ"></a>及年少时。<a id="a-GK"></a>增益世事。<a id="a-GL"></a>当观太子。<a id="a-GM"></a>着于何者。<a id="a-GN"></a>渐渐更加。<a id="a-GO"></a>如是则彼自爱家居。<a id="a-GP"></a>不向山林。<a id="a-GQ"></a>修于苦行。</p>
  <p id="aGR">时净饭王。<a id="a-GS"></a>复问国师婆罗门言。<a id="a-GT"></a>此事云何。<a id="a-GU"></a>时国师等。<a id="a-GV"></a>复白王言。<a id="a-GW"></a>大王当知。<a id="a-GX"></a>往古诸仙。<a id="a-GY"></a>或饮风露。<a id="a-GZ"></a>或食花果。<a id="a-Ga"></a>或食根药。<a id="a-Gb"></a>着树皮衣。<a id="a-Gc"></a>少欲知足。<a id="a-Gd"></a>彼等诸仙。<a id="a-Ge"></a>犹爱俗事。<a id="a-Gf"></a>一着于世。<a id="a-Gg"></a>尚生放逸。<a id="a-Gh"></a>况复太子。<a id="a-Gi"></a>日日习近。<a id="a-Gj"></a>一切诸根。<a id="a-Gk"></a>自然染着。<a id="a-Gl"></a>以王势力。<a id="a-Gm"></a>具足功德。<a id="a-Gn"></a>住在家内。<a id="a-Go"></a>能舍出家。<a id="a-Gp"></a>无有是处。<a id="a-Gq"></a>时净饭王。<a id="a-Gr"></a>复作是言。<a id="a-Gs"></a>此事如是。<a id="a-Gt"></a>如大师语。<a id="a-Gu"></a>世间亦有方便之事。<a id="a-Gv"></a>如大师说。<a id="a-Gw"></a>但彼大仙阿私陀说。<a id="a-Gx"></a>必不虚言。<a id="a-Gy"></a>是故我心常生疑惑。<a id="a-Gz"></a>时净饭王。<a id="a-H0"></a>思惟如是未来之事。<a id="a-H1"></a>心疑犹预。<a id="a-H2"></a>即集群臣诸释种族。<a id="a-H3"></a>而告之言。<a id="a-H4"></a>我敕汝等。<a id="a-H5"></a>若见太子增长之时。<a id="a-H6"></a>莫向彼前说阿私陀授记之事。<a id="a-H7"></a>所以者何。<a id="a-H8"></a>太子若闻如此语者。<a id="a-H9"></a>其喜不舍菩提之心。</p>
  <p id="aHA">时净饭王。<a id="a-HB"></a>复更重告诸臣等言。<a id="a-HC"></a>卿诸臣等。<a id="a-HD"></a>为我太子。<a id="a-HE"></a>国内所有。<a id="a-HF"></a>禁系囚徒。<a id="a-HG"></a>皆悉放赦。<a id="a-HH"></a>令得解脱。<a id="a-HI"></a>乃至一切诸禽兽等。<a id="a-HJ"></a>亦并放舍。<a id="a-HK"></a>复告国师婆罗门言。<a id="a-HL"></a>大师。<a id="a-HM"></a>若知所有精进婆罗门等。<a id="a-HN"></a>或百或千。<a id="a-HO"></a>聚集之处。<a id="a-HP"></a>随意所须。<a id="a-HQ"></a>悉皆布施。<a id="a-HR"></a>所有天祠。<a id="a-HS"></a>及神庙堂。<a id="a-HT"></a>皆令修治。<a id="a-HU"></a>依法祭祀。<a id="a-HV"></a>为我太子。<a id="a-HW"></a>令得大福。<a id="a-HX"></a>尔时国师婆罗门等。<a id="a-HY"></a>即依王命。<a id="a-HZ"></a>四方召得三万二千诸婆罗门。<a id="a-Ha"></a>日别令入净饭王宫。<a id="a-Hb"></a>所有资财。<a id="a-Hc"></a>悉持布施。<a id="a-Hd"></a>满七日夜。<a id="a-He"></a>所有功德。<a id="a-Hf"></a>回施太子。<a id="a-Hg"></a>愿令增进。<a id="a-Hh"></a>而有偈说。</p>
  <p id="aHi">净饭王心大欢喜　　以生福德太子故</p>
  <p id="aHj">一切群臣皆聚集　　天下囚系普放恩</p>
  <p id="aHk">诞育既称适本心　　殷重欲为作生法</p>
  <p id="aHl">持彼百千乳牛犊　　皆金装角银饰蹄</p>
  <p id="aHm">年齿悉壮毛色鲜　　各各从犊随其后</p>
  <p id="aHn">肤体充肥多乳汁　　一头一捋得十斗</p>
  <p id="aHo">更有无量种珍奇　　钱财谷帛诸杂物</p>
  <p id="aHp">为令太子增益故　　布施于彼婆罗门</p>
 </body>
</html>