<!doctype html>
<html id="z3IBUU7cW" data-ver="1038">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第三十六</h1>
  <h2 id="a2">耶输陀宿缘品第三十九</h2>
  <p id="a3">尔时天竺波罗奈城。<a id="a-4"></a>有四居士大富长者。<a id="a-5"></a>最为殊胜。<a id="a-6"></a>善男子辈。<a id="a-7"></a>何等为四。<a id="a-8"></a>所谓第一名毗摩罗(隋言无垢)。<a id="a-9"></a>其第二者名修婆睺(隋言善臂)。<a id="a-A"></a>第三名为富兰那迦(隋言满足)。<a id="a-B"></a>第四名为伽婆跋帝(隋言牛主)。<a id="a-C"></a>彼等从他闻耶输陀大善男子往沙门边修行梵行。<a id="a-D"></a>闻已即作如是思惟。<a id="a-E"></a>希有斯事彼大沙门法行之中梵行。<a id="a-F"></a>应当牢固不动。<a id="a-G"></a>应当胜他。<a id="a-H"></a>其法会集。<a id="a-I"></a>应必第一。<a id="a-J"></a>所以者何。<a id="a-K"></a>而耶输陀大善男子。<a id="a-L"></a>至沙门边。<a id="a-M"></a>受行梵行。<a id="a-N"></a>即得出家。<a id="a-O"></a>我等今者亦应至彼大沙门边求修梵行。<a id="a-P"></a>彼等如是共平量已。<a id="a-Q"></a>相将往诣耶输陀边。<a id="a-R"></a>到已即共其耶输陀。<a id="a-S"></a>对面美辞。<a id="a-T"></a>善巧谈说。<a id="a-U"></a>各话心内。<a id="a-V"></a>意喜语言。<a id="a-W"></a>敬心问讯。<a id="a-X"></a>相慰喻已。<a id="a-Y"></a>各坐一面。<a id="a-Z"></a>坐一面已。<a id="a-a"></a>彼四长者。<a id="a-b"></a>即便共白耶输陀言。<a id="a-c"></a>尊者耶输陀。<a id="a-d"></a>此之梵行必应牢固。<a id="a-e"></a>决定胜他如此法集。<a id="a-f"></a>可敬可爱。<a id="a-g"></a>如尊今于大沙门边受行梵行。<a id="a-h"></a>我等今者。<a id="a-i"></a>亦欲求于大沙门边修行梵行。</p>
  <p id="aj">尔时长老耶输陀许。<a id="a-k"></a>即便共彼波罗奈城四大长者。<a id="a-l"></a>往诣佛所。<a id="a-m"></a>到佛所已。<a id="a-n"></a>顶礼佛足。<a id="a-o"></a>礼佛足已。<a id="a-p"></a>却坐一面。<a id="a-q"></a>时耶输陀即白佛言。<a id="a-r"></a>大觉世尊。<a id="a-s"></a>此四长者。<a id="a-t"></a>在本居家。<a id="a-u"></a>各为朋友。<a id="a-v"></a>最为殊胜。<a id="a-w"></a>善男子辈。<a id="a-x"></a>所谓无垢善臂满足。<a id="a-y"></a>并牛主等。<a id="a-z"></a>今日故来。<a id="a-10"></a>归依世尊。<a id="a-11"></a>善哉世尊。<a id="a-12"></a>唯愿为此四大长者。<a id="a-13"></a>如应说法教诲示导。<a id="a-14"></a>尔时世尊发大慈悲。<a id="a-15"></a>起怜愍故。<a id="a-16"></a>即为彼等四大长者。<a id="a-17"></a>次第方便说微妙法。<a id="a-18"></a>所谓布施持戒忍辱。<a id="a-19"></a>乃至为说种种法要。<a id="a-1A"></a>彼等长者。<a id="a-1B"></a>闻世尊说如是法相。<a id="a-1C"></a>即于坐中。<a id="a-1D"></a>远离尘垢。<a id="a-1E"></a>乃至所有一切集法。<a id="a-1F"></a>皆悉得知。<a id="a-1G"></a>及灭相法。<a id="a-1H"></a>亦如实知。<a id="a-1I"></a>譬如净衣无有垢腻。<a id="a-1J"></a>入于汁中。<a id="a-1K"></a>正受其色。<a id="a-1L"></a>如是如是。<a id="a-1M"></a>彼四长者即于坐处。<a id="a-1N"></a>乃至得知一切结惑集灭相法。<a id="a-1O"></a>如实证知。<a id="a-1P"></a>彼四长者。<a id="a-1Q"></a>悉各如是见诸法相。<a id="a-1R"></a>得诸法相。<a id="a-1S"></a>证于法相。<a id="a-1T"></a>入于法相。<a id="a-1U"></a>度烦恼碛。<a id="a-1V"></a>心无障碍。<a id="a-1W"></a>越诸疑网。<a id="a-1X"></a>除灭结使。<a id="a-1Y"></a>得无畏处。<a id="a-1Z"></a>不随他知。<a id="a-1a"></a>依佛法行。<a id="a-1b"></a>从坐而起。<a id="a-1c"></a>顶礼佛足。<a id="a-1d"></a>在于佛前。<a id="a-1e"></a>胡跪合掌。<a id="a-1f"></a>而白佛言。<a id="a-1g"></a>大觉世尊。<a id="a-1h"></a>我等今从佛世尊边。<a id="a-1i"></a>乞求出家。<a id="a-1j"></a>依佛教法。<a id="a-1k"></a>受具足戒。<a id="a-1l"></a>尔时世尊。<a id="a-1m"></a>即告彼等四长者言。<a id="a-1n"></a>汝辈比丘。<a id="a-1o"></a>清净善来。<a id="a-1p"></a>入我法中。<a id="a-1q"></a>行于梵行。<a id="a-1r"></a>灭诸苦故。<a id="a-1s"></a>是时世尊作此语已。<a id="a-1t"></a>彼波罗奈四大长者。<a id="a-1u"></a>头发自落。<a id="a-1v"></a>髭须犹若七日剃来。<a id="a-1w"></a>身体自然披服三衣。<a id="a-1x"></a>手擎钵器。<a id="a-1y"></a>彼四长者即成出家。<a id="a-1z"></a>受具足戒。<a id="a-20"></a>时四长者。<a id="a-21"></a>出家未久。<a id="a-22"></a>受具始尔。<a id="a-23"></a>在于一处。<a id="a-24"></a>舍诸缘务谨慎身口。<a id="a-25"></a>不敢放逸。<a id="a-26"></a>勤劬精进。<a id="a-27"></a>在空闲处。<a id="a-28"></a>行于善行。<a id="a-29"></a>独坐独起。<a id="a-2A"></a>不曾停息。<a id="a-2B"></a>如救头然。<a id="a-2C"></a>住兰若内。<a id="a-2D"></a>尔时彼等诸善男子。<a id="a-2E"></a>为求道故。<a id="a-2F"></a>正信出家。<a id="a-2G"></a>不久即得无上梵行。<a id="a-2H"></a>自见法相。<a id="a-2I"></a>自证诸通无畏而行。<a id="a-2J"></a>口即唱言。<a id="a-2K"></a>已断生死。<a id="a-2L"></a>得梵行报。<a id="a-2M"></a>所作已办。<a id="a-2N"></a>来生更不受后世有。<a id="a-2O"></a>自知自证。<a id="a-2P"></a>彼四长者皆悉一时成阿罗汉。<a id="a-2Q"></a>心善解脱。<a id="a-2R"></a>彼时世间成就一十一阿罗汉。<a id="a-2S"></a>第一世尊。<a id="a-2T"></a>二五比丘。<a id="a-2U"></a>三耶输陀。<a id="a-2V"></a>及其在家最胜朋友四大长者善男子是。</p>
  <p id="a2W">尔时长老耶输陀。<a id="a-2X"></a>身昔在家有五十朋友。<a id="a-2Y"></a>诸国来集。<a id="a-2Z"></a>或有小来共相长养善男子辈。<a id="a-2a"></a>闻耶输陀善男子往大沙门边行于梵行。<a id="a-2b"></a>闻已如是共相谓言。<a id="a-2c"></a>彼之梵行。<a id="a-2d"></a>必当精胜法集牢强。<a id="a-2e"></a>而耶输陀善男子。<a id="a-2f"></a>事彼大沙门。<a id="a-2g"></a>行于梵行。<a id="a-2h"></a>我等今者亦可至彼大沙门边求行梵行。<a id="a-2i"></a>彼等如是共平量已。<a id="a-2j"></a>相将即到耶输陀所。<a id="a-2k"></a>到已即对耶输陀面。<a id="a-2l"></a>相共言说。<a id="a-2m"></a>文辞巧丽。<a id="a-2n"></a>种种谈论。<a id="a-2o"></a>各相问讯。<a id="a-2p"></a>各相虔恭。<a id="a-2q"></a>如是讫已。<a id="a-2r"></a>却住一面。<a id="a-2s"></a>住一面已。</p>
  <p id="a2t">尔时彼等五十友人。<a id="a-2u"></a>各是别国最大长者。<a id="a-2v"></a>往昔在家。<a id="a-2w"></a>亲善朋旧。<a id="a-2x"></a>即便共白。<a id="a-2y"></a>耶输陀言。<a id="a-2z"></a>仁耶输陀。<a id="a-30"></a>今此梵行。<a id="a-31"></a>必应是好胜于余人。<a id="a-32"></a>而长老在大沙门边。<a id="a-33"></a>行于梵行。<a id="a-34"></a>我等意乐亦与仁同。<a id="a-35"></a>欲往诣彼大沙门边行于梵行。</p>
  <p id="a36">时耶输陀。<a id="a-37"></a>即便共彼五十在家往昔善友。<a id="a-38"></a>诣于佛所。<a id="a-39"></a>到佛所已。<a id="a-3A"></a>顶礼佛足。<a id="a-3B"></a>礼佛足已。<a id="a-3C"></a>却坐一面。<a id="a-3D"></a>其耶输陀即白佛言。<a id="a-3E"></a>大善世尊。<a id="a-3F"></a>我昔在家。<a id="a-3G"></a>有此五十友朋知识。<a id="a-3H"></a>或在前后。<a id="a-3I"></a>一切皆悉是善男子其意并乐归依如来。<a id="a-3J"></a>唯愿世尊。<a id="a-3K"></a>大慈怜愍。<a id="a-3L"></a>为说法要。<a id="a-3M"></a>教诏示导。</p>
  <p id="a3N">尔时世尊即为彼等。<a id="a-3O"></a>随顺说法。<a id="a-3P"></a>而其彼等诸长者辈。<a id="a-3Q"></a>闻佛所说。<a id="a-3R"></a>乃至如实一切悉知。<a id="a-3S"></a>彼等长老悉成漏尽诸阿罗汉。<a id="a-3T"></a>心善解脱。<a id="a-3U"></a>于时世间合成六十一阿罗汉。<a id="a-3V"></a>谓佛世尊。<a id="a-3W"></a>及五比丘。<a id="a-3X"></a>并耶输陀。<a id="a-3Y"></a>其耶输陀波罗奈城。<a id="a-3Z"></a>有四善友。<a id="a-3a"></a>无垢善臂。<a id="a-3b"></a>满足牛主。<a id="a-3c"></a>其耶输陀。<a id="a-3d"></a>在家朋友。<a id="a-3e"></a>诸大长者。<a id="a-3f"></a>有五十人。<a id="a-3g"></a>并是别国相召集来。<a id="a-3h"></a>或前或后。<a id="a-3i"></a>善男子等。</p>
  <p id="a3j">尔时世尊于波罗奈鹿野苑中。<a id="a-3k"></a>度是人已。<a id="a-3l"></a>更欲别向他方而行。<a id="a-3m"></a>即告长老耶输陀言。<a id="a-3n"></a>汝耶输陀。<a id="a-3o"></a>还住于此。<a id="a-3p"></a>莫随逐我。<a id="a-3q"></a>所以者何。<a id="a-3r"></a>汝耶输陀。<a id="a-3s"></a>小来未曾苦于身体。<a id="a-3t"></a>又复汝身皮肤柔软。<a id="a-3u"></a>不串粗衣及以恶食。<a id="a-3v"></a>汝在此住。<a id="a-3w"></a>受汝父母所须供养。<a id="a-3x"></a>随胜衣食自恣而受。<a id="a-3y"></a>汝之父母。<a id="a-3z"></a>能供养汝。</p>
  <p id="a40">时耶输陀禀承教诲。<a id="a-41"></a>恭敬而立。<a id="a-42"></a>即白佛言。<a id="a-43"></a>如世尊敕。<a id="a-44"></a>我不敢违。<a id="a-45"></a>而耶输陀闻佛敕已。<a id="a-46"></a>住波罗奈。<a id="a-47"></a>一定不移。</p>
  <p id="a48">尔时天竺波罗奈城。<a id="a-49"></a>复有五百商人长者。<a id="a-4A"></a>与耶输陀昔在家时。<a id="a-4B"></a>亦为朋友。<a id="a-4C"></a>入海采宝。<a id="a-4D"></a>一时回还至家。<a id="a-4E"></a>各各相共借问耶输陀处。<a id="a-4F"></a>彼等问已。<a id="a-4G"></a>闻耶输陀今日在彼大沙门边行于梵行。<a id="a-4H"></a>彼等闻已。<a id="a-4I"></a>各相谓言。<a id="a-4J"></a>彼之梵行。<a id="a-4K"></a>定应上妙教法胜他。<a id="a-4L"></a>若不如是。<a id="a-4M"></a>其耶输陀善男子。<a id="a-4N"></a>今云何乃能回心向彼大沙门。<a id="a-4O"></a>边行于梵行。<a id="a-4P"></a>我等今亦可共往诣大沙门边求行梵行。</p>
  <p id="a4Q">尔时彼等五百商人诸大长者。<a id="a-4R"></a>结集相共诣向长老耶输陀边。<a id="a-4S"></a>到已共白耶输陀言。<a id="a-4T"></a>仁耶输陀。<a id="a-4U"></a>久不相见。<a id="a-4V"></a>我等入海。<a id="a-4W"></a>今始回还。<a id="a-4X"></a>闻仁出家故来咨白。<a id="a-4Y"></a>安隐无恼快乐以不。<a id="a-4Z"></a>如是种种善言美语。<a id="a-4a"></a>慰劳相问。<a id="a-4b"></a>彼此讫了。<a id="a-4c"></a>各起恭敬。<a id="a-4d"></a>却住一面。</p>
  <p id="a4e">尔时五百商人长者。<a id="a-4f"></a>白于长老耶输陀言。<a id="a-4g"></a>仁耶输陀。<a id="a-4h"></a>今此胜也。<a id="a-4i"></a>时耶输陀。<a id="a-4j"></a>即报彼言。<a id="a-4k"></a>如是如是。<a id="a-4l"></a>今此最胜。<a id="a-4m"></a>尔时彼商五百长者。<a id="a-4n"></a>即于长老耶输陀边偝舍出家。<a id="a-4o"></a>求受具戒。<a id="a-4p"></a>经多年月。<a id="a-4q"></a>不能得道。</p>
  <p id="a4r">尔时世尊。<a id="a-4s"></a>游历他国。<a id="a-4t"></a>回还至彼舍婆提城。<a id="a-4u"></a>住只陀林精舍之内。<a id="a-4v"></a>时其长老耶输陀。<a id="a-4w"></a>身经于多时。<a id="a-4x"></a>夏罢讫已。<a id="a-4y"></a>即共五百诸比丘众相随而去。<a id="a-4z"></a>闻佛在于只陀精舍。<a id="a-50"></a>欲往诣彼见如来故。<a id="a-51"></a>彼客比丘。<a id="a-52"></a>至只陀园。<a id="a-53"></a>是时彼处主人比丘。<a id="a-54"></a>或取钵者。<a id="a-55"></a>或衣襆者。<a id="a-56"></a>内房中时。<a id="a-57"></a>起大高声。<a id="a-58"></a>喧闹杂乱。</p>
  <p id="a59">尔时世尊。<a id="a-5A"></a>知而故问长老阿难。<a id="a-5B"></a>作如是言。<a id="a-5C"></a>长老阿难。<a id="a-5D"></a>此中是何高大音声。<a id="a-5E"></a>喧乱乃尔。<a id="a-5F"></a>是时阿难。<a id="a-5G"></a>即白佛言。<a id="a-5H"></a>如来世尊。<a id="a-5I"></a>今者外许别有五百客比丘来。<a id="a-5J"></a>长老耶输陀。<a id="a-5K"></a>最为其首。<a id="a-5L"></a>至于此处。<a id="a-5M"></a>我等既见客比丘来。<a id="a-5N"></a>而此旧居诸比丘辈。<a id="a-5O"></a>共相慰喻。<a id="a-5P"></a>问讯安和。<a id="a-5Q"></a>及受衣钵。<a id="a-5R"></a>内于房时。<a id="a-5S"></a>起是高声。</p>
  <p id="a5T">尔时世尊。<a id="a-5U"></a>告阿难言。<a id="a-5V"></a>长老阿难。<a id="a-5W"></a>汝若知时为我唤彼如是等客诸比丘来。<a id="a-5X"></a>尔时阿难。<a id="a-5Y"></a>闻世尊敕。<a id="a-5Z"></a>即便至彼客比丘边。<a id="a-5a"></a>语诸一切客比丘言。<a id="a-5b"></a>汝长老辈。<a id="a-5c"></a>世尊今唤汝等一切诸客比丘。<a id="a-5d"></a>时诸比丘。<a id="a-5e"></a>既闻阿难。<a id="a-5f"></a>如是言已。<a id="a-5g"></a>语阿难言。<a id="a-5h"></a>如长老意。<a id="a-5i"></a>我不敢违。</p>
  <p id="a5j">尔时五百诸客比丘闻受阿难如是教已。<a id="a-5k"></a>往诣佛边。<a id="a-5l"></a>到佛所已。<a id="a-5m"></a>顶礼佛足。<a id="a-5n"></a>既礼拜已。<a id="a-5o"></a>却住一面。<a id="a-5p"></a>诸客比丘。<a id="a-5q"></a>住一面已。<a id="a-5r"></a>嘿然而立。</p>
  <p id="a5s">尔时世尊。<a id="a-5t"></a>即告彼诸客比丘言。<a id="a-5u"></a>汝等比丘。<a id="a-5v"></a>何故如是作大高声。<a id="a-5w"></a>犹如世人诸诤斗起呼呼呵呵。<a id="a-5x"></a>其声犹如钓鱼之师。<a id="a-5y"></a>各各相竞趁逐诸鱼。<a id="a-5z"></a>各相唱唤。<a id="a-60"></a>汝等比丘。<a id="a-61"></a>各还本处。<a id="a-62"></a>不得共我居住此中。<a id="a-63"></a>我趁汝等。<a id="a-64"></a>是时彼等五百新入客比丘。<a id="a-65"></a>闻佛如是言。<a id="a-66"></a>各白佛言。<a id="a-67"></a>如世尊敕。<a id="a-68"></a>彼等五百诸客比丘。<a id="a-69"></a>闻佛是言。<a id="a-6A"></a>顶礼佛足。<a id="a-6B"></a>绕佛三匝辞佛而去。<a id="a-6C"></a>执持衣钵。<a id="a-6D"></a>从精舍出。<a id="a-6E"></a>至一河边。<a id="a-6F"></a>其河名曰婆罗瞿摩帝(隋言秀媚主)。<a id="a-6G"></a>在彼秀媚河岸边住。<a id="a-6H"></a>昼夜精勤。<a id="a-6I"></a>无有休息。<a id="a-6J"></a>初夜后夜。<a id="a-6K"></a>不卧不眠。<a id="a-6L"></a>猛励修道志愿规求。<a id="a-6M"></a>助道法证。<a id="a-6N"></a>是故用心。<a id="a-6O"></a>彼等用心。<a id="a-6P"></a>不休不息。<a id="a-6Q"></a>不久之间。<a id="a-6R"></a>所为事成。<a id="a-6S"></a>彼善男子。<a id="a-6T"></a>既各正信。<a id="a-6U"></a>舍家出家。<a id="a-6V"></a>而能办彼无上梵行。<a id="a-6W"></a>而能得办。<a id="a-6X"></a>自现见法。<a id="a-6Y"></a>证于诸通。<a id="a-6Z"></a>即得断除一切诸结。<a id="a-6a"></a>自口唱言。<a id="a-6b"></a>生死已尽。<a id="a-6c"></a>得梵行报。<a id="a-6d"></a>所作者办。<a id="a-6e"></a>更不复受于后世有。<a id="a-6f"></a>自证自知。<a id="a-6g"></a>彼诸长老。<a id="a-6h"></a>一切悉皆成阿罗汉。<a id="a-6i"></a>心善解脱。<a id="a-6j"></a>无复怖畏。</p>
  <p id="a6k">尔时世尊。<a id="a-6l"></a>在舍婆提只陀精舍。<a id="a-6m"></a>少时住已。<a id="a-6n"></a>欲更行历其余聚落。<a id="a-6o"></a>从此聚落。<a id="a-6p"></a>到彼聚落。<a id="a-6q"></a>渐渐而行。<a id="a-6r"></a>到毗耶离。<a id="a-6s"></a>至彼城已。<a id="a-6t"></a>往猕猴池。<a id="a-6u"></a>其池岸边。<a id="a-6v"></a>有草精舍。<a id="a-6w"></a>即便停住。</p>
  <p id="a6x">尔时世尊。<a id="a-6y"></a>日下西时。<a id="a-6z"></a>从三昧起。<a id="a-70"></a>出草精舍。<a id="a-71"></a>向于露地。<a id="a-72"></a>铺座而坐。<a id="a-73"></a>比丘僧众。<a id="a-74"></a>左右周匝。<a id="a-75"></a>前后围绕。<a id="a-76"></a>尔时世尊。<a id="a-77"></a>告阿难言。<a id="a-78"></a>长老阿难。<a id="a-79"></a>我见婆罗瞿摩帝河。<a id="a-7A"></a>诸比丘等所居住处。<a id="a-7B"></a>大有光明。<a id="a-7C"></a>而彼婆罗瞿摩帝岸所有五百诸比丘。<a id="a-7D"></a>住如是三称。</p>
  <p id="a7E">佛告阿难。<a id="a-7F"></a>汝今可唤彼诸比丘使来见我。<a id="a-7G"></a>是时阿难。<a id="a-7H"></a>闻佛世尊如是敕已。<a id="a-7I"></a>向一年少比丘之边。<a id="a-7J"></a>到已即告彼比丘言。<a id="a-7K"></a>善哉长老。<a id="a-7L"></a>汝速至彼婆罗瞿摩帝河岸边。<a id="a-7M"></a>彼处今有诸比丘等。<a id="a-7N"></a>汝语彼等诸长老言。<a id="a-7O"></a>世尊今欲见长老等。<a id="a-7P"></a>若知时者。<a id="a-7Q"></a>宜应速疾往见世尊。<a id="a-7R"></a>时彼年少长老比丘。<a id="a-7S"></a>闻于阿难如是言已。<a id="a-7T"></a>白阿难言。<a id="a-7U"></a>如尊者教。<a id="a-7V"></a>我不敢违。</p>
  <p id="a7W">时彼年少长老比丘。<a id="a-7X"></a>速疾而行。<a id="a-7Y"></a>譬如壮士屈舒臂顷。<a id="a-7Z"></a>如是如是。<a id="a-7a"></a>时彼长老年少比丘。<a id="a-7b"></a>从毗耶离。<a id="a-7c"></a>速疾隐身。<a id="a-7d"></a>至于婆罗瞿摩帝岸。<a id="a-7e"></a>出身现往彼所居处诸比丘边。<a id="a-7f"></a>到已即告彼等一切诸比丘言。<a id="a-7g"></a>善哉长老。<a id="a-7h"></a>汝等今者若当知时。<a id="a-7i"></a>世尊欲见汝等长老。<a id="a-7j"></a>汝等今者若当善知。<a id="a-7k"></a>可速往诣至世尊所。</p>
  <p id="a7l">尔时彼处诸比丘等。<a id="a-7m"></a>白彼年少使比丘言。<a id="a-7n"></a>如长老教。<a id="a-7o"></a>我不敢违。<a id="a-7p"></a>是时彼等诸比丘众。<a id="a-7q"></a>闻此语已。<a id="a-7r"></a>譬如壮士屈伸臂顷。<a id="a-7s"></a>从于婆罗瞿摩帝河所居之处。<a id="a-7t"></a>各隐其身。<a id="a-7u"></a>至毗耶离猕猴池岸草精舍下而即现身。</p>
  <p id="a7v">尔时世尊。<a id="a-7w"></a>当此正入不动三昧。<a id="a-7x"></a>其耶输陀长老。<a id="a-7y"></a>亦入不动三昧。<a id="a-7z"></a>彼来五百比丘亦。<a id="a-80"></a>入不动三昧经。<a id="a-81"></a>夜初更。<a id="a-82"></a>尔时阿难从座而起。<a id="a-83"></a>偏袒右肩。<a id="a-84"></a>正理衣服。<a id="a-85"></a>合掌向佛。<a id="a-86"></a>而作是言。<a id="a-87"></a>愿世尊知夜以一更。<a id="a-88"></a>世尊今可慰喻于彼客比丘僧。<a id="a-89"></a>是时世尊。<a id="a-8A"></a>默然不言。<a id="a-8B"></a>如是复已。<a id="a-8C"></a>经夜中分。<a id="a-8D"></a>阿难更请。<a id="a-8E"></a>乃至世尊默然不言。<a id="a-8F"></a>尔时其夜至第三分。<a id="a-8G"></a>阿难复请。<a id="a-8H"></a>世尊默然。<a id="a-8I"></a>经夜后分。<a id="a-8J"></a>欲打鼓时。<a id="a-8K"></a>明星将现。<a id="a-8L"></a>长老阿难更从坐起。<a id="a-8M"></a>偏袒右肩。<a id="a-8N"></a>正理衣服。<a id="a-8O"></a>合掌向佛。<a id="a-8P"></a>而作是言。<a id="a-8Q"></a>世尊当知。<a id="a-8R"></a>夜已后分。<a id="a-8S"></a>不久打鼓。<a id="a-8T"></a>明星欲出。<a id="a-8U"></a>世尊今可教诸比丘慰劳于彼诸客比丘。<a id="a-8V"></a>又复比丘坐已经久。<a id="a-8W"></a>身体疲懈。</p>
  <p id="a8X">尔时世尊。<a id="a-8Y"></a>告阿难言。<a id="a-8Z"></a>长老阿难。<a id="a-8a"></a>汝今不知如此义理。<a id="a-8b"></a>所以者何。<a id="a-8c"></a>长老阿难。<a id="a-8d"></a>汝若知理应不发问。<a id="a-8e"></a>今此三昧。<a id="a-8f"></a>非汝境界。<a id="a-8g"></a>何以故。<a id="a-8h"></a>阿难。<a id="a-8i"></a>我向入此不动三昧。<a id="a-8j"></a>此之五百比丘。<a id="a-8k"></a>亦入不动三昧。<a id="a-8l"></a>长老耶输陀。<a id="a-8m"></a>最为初首。<a id="a-8n"></a>皆悉入于不动三昧。<a id="a-8o"></a>我今自知如此理已。<a id="a-8p"></a>尔时世尊。<a id="a-8q"></a>欲说偈故。<a id="a-8r"></a>即作如是师子吼言。</p>
  <p id="a8s">已渡烦恼诸欲泥　　复已灭除诸聚刺</p>
  <p id="a8t">到彼贪痴灭尽处　　于彼苦乐更不停</p>
  <p id="a8u">既已越度彼岸边　　是则名为真勇健</p>
  <p id="a8v">亦称比丘善破恶　　又复名善解脱人</p>
  <p id="a8w">尔时世尊。<a id="a-8x"></a>说是偈已。<a id="a-8y"></a>而彼五百诸比丘等。<a id="a-8z"></a>心生希有未曾有事。<a id="a-90"></a>已生希有未曾有故。<a id="a-91"></a>各相谓言。<a id="a-92"></a>诸长老等。<a id="a-93"></a>希有此事。<a id="a-94"></a>此之长老耶输陀者。<a id="a-95"></a>大有神通。<a id="a-96"></a>乃能使此五百比丘。<a id="a-97"></a>一切皆亦有大神通。<a id="a-98"></a>共耶输陀。<a id="a-99"></a>昔作朋友。<a id="a-9A"></a>各能相似。<a id="a-9B"></a>彼等父母。<a id="a-9C"></a>亦皆有德。<a id="a-9D"></a>是时彼等五百比丘。<a id="a-9E"></a>心各生疑。<a id="a-9F"></a>欲问世尊决断所疑。<a id="a-9G"></a>即便相与白世尊言。<a id="a-9H"></a>今此长老耶输陀者。<a id="a-9I"></a>彼于往昔。<a id="a-9J"></a>种何善根。<a id="a-9K"></a>而今身中。<a id="a-9L"></a>乃能如是居家殷富。<a id="a-9M"></a>如是多财。<a id="a-9N"></a>如是多宝。<a id="a-9O"></a>如是二足四足具足。<a id="a-9P"></a>如是家生。<a id="a-9Q"></a>然其初生上覆宝盖。<a id="a-9R"></a>又其父母。<a id="a-9S"></a>为耶输陀。<a id="a-9T"></a>造三种堂。<a id="a-9U"></a>昔缘何业。<a id="a-9V"></a>得此果报。<a id="a-9W"></a>又复于诸婇女等边。<a id="a-9X"></a>生塳墓想。<a id="a-9Y"></a>何因能尔值佛出家。<a id="a-9Z"></a>受具足戒。<a id="a-9a"></a>成阿罗汉。<a id="a-9b"></a>父母及妻。<a id="a-9c"></a>皆得圣法。<a id="a-9d"></a>在家朋友。<a id="a-9e"></a>及诸国土。<a id="a-9f"></a>商主朝廷。<a id="a-9g"></a>并婆罗瞿摩帝河边五百比丘。<a id="a-9h"></a>得罗汉果。<a id="a-9i"></a>作是语已。<a id="a-9j"></a>皆各默然。</p>
  <p id="a9k">尔时世尊。<a id="a-9l"></a>即告彼等诸比丘言。<a id="a-9m"></a>汝诸比丘。<a id="a-9n"></a>至心谛听。<a id="a-9o"></a>我念往昔。<a id="a-9p"></a>波罗奈城。<a id="a-9q"></a>时有一人。<a id="a-9r"></a>欲营其事。<a id="a-9s"></a>彼如是念。<a id="a-9t"></a>我若此事得成就已。<a id="a-9u"></a>复作是事。<a id="a-9v"></a>此事办已。<a id="a-9w"></a>当作此事。<a id="a-9x"></a>我此事办一切讫了。<a id="a-9y"></a>后别当造美食美饮种种办具餐啖嚼啮唼[口*束]吮等。<a id="a-9z"></a>各办具已。<a id="a-A0"></a>当施沙门及婆罗门。<a id="a-A1"></a>悉令具足充实饱满。</p>
  <p id="aA2">尔时彼人。<a id="a-A3"></a>以心勇猛善业因缘。<a id="a-A4"></a>复以众多福德所润。<a id="a-A5"></a>所营事者。<a id="a-A6"></a>悉皆成办。<a id="a-A7"></a>彼人既见其事已办。<a id="a-A8"></a>于晨朝起。<a id="a-A9"></a>整顿多种丰饶饮食可餐啖者。<a id="a-AA"></a>具足执持。<a id="a-AB"></a>将诣城门。<a id="a-AC"></a>到已安置。<a id="a-AD"></a>作如是念。<a id="a-AE"></a>今此城门。<a id="a-AF"></a>最初见者。<a id="a-AG"></a>若有沙门。<a id="a-AH"></a>若婆罗门。<a id="a-AI"></a>我当持此多种饮食。<a id="a-AJ"></a>乃至唼[口*束]而用布施。</p>
  <p id="aAK">尔时彼城门外。<a id="a-AL"></a>有一辟支佛。<a id="a-AM"></a>名那伽罗尸弃(隋言成髻)。<a id="a-AN"></a>恒常住在波罗奈城。<a id="a-AO"></a>而彼尊者大辟支佛。<a id="a-AP"></a>于晨朝时。<a id="a-AQ"></a>日在东方。<a id="a-AR"></a>着衣持钵。<a id="a-AS"></a>徐行欲入波罗奈城乞求饭食。<a id="a-AT"></a>是人遥见彼辟支佛。<a id="a-AU"></a>威仪庠序。<a id="a-AV"></a>进止端平。<a id="a-AW"></a>足步安稳。<a id="a-AX"></a>无有差移。<a id="a-AY"></a>左右观看。<a id="a-AZ"></a>徐行直视。<a id="a-Aa"></a>举动审谛。<a id="a-Ab"></a>不急不宽。<a id="a-Ac"></a>住立仰瞻。<a id="a-Ad"></a>人所乐睹。<a id="a-Ae"></a>形服相称。<a id="a-Af"></a>内外严仪。<a id="a-Ag"></a>彼人见已。<a id="a-Ah"></a>得清净心。<a id="a-Ai"></a>生大欢喜。<a id="a-Aj"></a>即将其食。<a id="a-Ak"></a>奉辟支佛。<a id="a-Al"></a>尔时彼辟支佛。<a id="a-Am"></a>作如是念。<a id="a-An"></a>我今已得种种美食布施。<a id="a-Ao"></a>而食时既未至。<a id="a-Ap"></a>我今且可少时摄心坐禅系念。<a id="a-Aq"></a>思惟是已。<a id="a-Ar"></a>却行一面。<a id="a-As"></a>到河岸边。<a id="a-At"></a>时有一树。<a id="a-Au"></a>即在其下。<a id="a-Av"></a>加趺而坐。<a id="a-Aw"></a>正意定想。<a id="a-Ax"></a>身体端然。<a id="a-Ay"></a>寂静一心。<a id="a-Az"></a>不摇不动。<a id="a-B0"></a>如是而住。</p>
  <p id="aB1">尔时波罗奈城。<a id="a-B2"></a>有一王。<a id="a-B3"></a>名婆岚摩达多(隋言梵德)。<a id="a-B4"></a>严驾四兵。<a id="a-B5"></a>从城门出。<a id="a-B6"></a>是时城外。<a id="a-B7"></a>忽有一人。<a id="a-B8"></a>从聚落来。<a id="a-B9"></a>手执伞盖。<a id="a-BA"></a>逆头值王。<a id="a-BB"></a>彼人遥见梵德国王在前而来。<a id="a-BC"></a>见已内心作如是念。<a id="a-BD"></a>我今可避于梵德王勿令见我。<a id="a-BE"></a>彼人如是心生念已。<a id="a-BF"></a>即下道行。<a id="a-BG"></a>向一别路。<a id="a-BH"></a>其路乃到波罗那河。<a id="a-BI"></a>从彼河岸。<a id="a-BJ"></a>顺流下行。<a id="a-BK"></a>未经多地。<a id="a-BL"></a>忽然而见彼辟支佛。<a id="a-BM"></a>在于河岸一树之下。<a id="a-BN"></a>加趺而坐。<a id="a-BO"></a>正念正思。<a id="a-BP"></a>身不摇动。<a id="a-BQ"></a>彼辟支佛。<a id="a-BR"></a>为于日光。<a id="a-BS"></a>照触身体。<a id="a-BT"></a>遂便汗流。<a id="a-BU"></a>彼人见已而作是念。<a id="a-BV"></a>此仙应是持戒清净。<a id="a-BW"></a>必定应得证诸正法。<a id="a-BX"></a>今此日光。<a id="a-BY"></a>既照其体。<a id="a-BZ"></a>或患热恼。<a id="a-Ba"></a>作是念已。<a id="a-Bb"></a>我今可持此之伞盖覆其身上。<a id="a-Bc"></a>为作荫凉。</p>
  <p id="aBd">尔时彼辟支佛。<a id="a-Be"></a>知食时至。<a id="a-Bf"></a>作如是念。<a id="a-Bg"></a>我食时至。<a id="a-Bh"></a>宜应从此三昧而起。<a id="a-Bi"></a>时辟支佛。<a id="a-Bj"></a>既出三昧。<a id="a-Bk"></a>即见彼人持于伞盖覆己身上。<a id="a-Bl"></a>见已为欲愍彼人故。<a id="a-Bm"></a>飞腾虚空。<a id="a-Bn"></a>作十八变。<a id="a-Bo"></a>于虚空中。<a id="a-Bp"></a>行动来去。<a id="a-Bq"></a>或跪或立。<a id="a-Br"></a>或卧或坐。<a id="a-Bs"></a>复出烟炎或放火光或时作水。<a id="a-Bt"></a>涌没隐显作如是等无量诸种神通示现。</p>
  <p id="aBu">尔时彼人。<a id="a-Bv"></a>即便于此那伽尸弃辟支佛边生净信心。<a id="a-Bw"></a>合十指掌。<a id="a-Bx"></a>至诚顶礼。<a id="a-By"></a>作如是愿。<a id="a-Bz"></a>愿我来世。<a id="a-C0"></a>值如是圣。<a id="a-C1"></a>或胜于此。<a id="a-C2"></a>既值遇已。<a id="a-C3"></a>彼所说法。<a id="a-C4"></a>愿我即能于彼法中。<a id="a-C5"></a>速疾证知。<a id="a-C6"></a>愿我当来不堕恶道。<a id="a-C7"></a>复更启请彼辟支佛乞手奉食。<a id="a-C8"></a>而咨问言。<a id="a-C9"></a>尊者现今住居何处。<a id="a-CA"></a>彼辟支佛。<a id="a-CB"></a>即报之言。<a id="a-CC"></a>我住某处。<a id="a-CD"></a>我行某处。<a id="a-CE"></a>尔时彼人。<a id="a-CF"></a>即便往诣彼辟支佛所居住处草庵之边。<a id="a-CG"></a>至已内外洒扫泥地。<a id="a-CH"></a>除却秽草讫。<a id="a-CI"></a>而奉请彼辟支佛。<a id="a-CJ"></a>欲以四事供养供给。<a id="a-CK"></a>若有所须。<a id="a-CL"></a>我能办具一切衣食。<a id="a-CM"></a>如是奉彼辟支佛已到自家中。<a id="a-CN"></a>向其父母妻子。<a id="a-CO"></a>眷属及余无量无边人辈。<a id="a-CP"></a>说如前言。<a id="a-CQ"></a>我今得见如是仙人如是戒行。<a id="a-CR"></a>如是清净。<a id="a-CS"></a>证妙法者。<a id="a-CT"></a>仁若知时。<a id="a-CU"></a>至于彼所。<a id="a-CV"></a>供养尊重。<a id="a-CW"></a>是时彼人父母妻子。<a id="a-CX"></a>并及朋友诸知识等。<a id="a-CY"></a>闻已皆诣向那伽罗辟支佛所。<a id="a-CZ"></a>以清净心。<a id="a-Ca"></a>恭敬供养。</p>
  <p id="aCb">尔时彼人。<a id="a-Cc"></a>经于少时。<a id="a-Cd"></a>作是善念在家大患。<a id="a-Ce"></a>烦恼缠绕。<a id="a-Cf"></a>出家大乐。<a id="a-Cg"></a>解脱无为在家难办。<a id="a-Ch"></a>一向无垢。<a id="a-Ci"></a>亦不可得一向无染。<a id="a-Cj"></a>亦不可得。<a id="a-Ck"></a>乃至欲令尽一身命清净无垢行于梵行。<a id="a-Cl"></a>终不可得。<a id="a-Cm"></a>我今可至彼仙人边乞求出家。<a id="a-Cn"></a>如是念已。<a id="a-Co"></a>而彼人即往诣尸弃辟支佛所而咨白言。<a id="a-Cp"></a>善哉大仙。<a id="a-Cq"></a>听我出家。<a id="a-Cr"></a>而辟支佛。<a id="a-Cs"></a>不许出家。<a id="a-Ct"></a>彼人再白。<a id="a-Cu"></a>乃至三白。<a id="a-Cv"></a>善哉大仙。<a id="a-Cw"></a>听我出家。</p>
  <p id="aCx">尔时尸弃辟支佛。<a id="a-Cy"></a>心愍念彼人如是三请。<a id="a-Cz"></a>即告其人。<a id="a-D0"></a>作如是言。<a id="a-D1"></a>汝善男子。<a id="a-D2"></a>汝今若欲求出家者。<a id="a-D3"></a>去此不远有诸外道。<a id="a-D4"></a>名曰波梨婆罗闇(隋言行行复行)。<a id="a-D5"></a>汝于彼处。<a id="a-D6"></a>且可熏修调伏身心。<a id="a-D7"></a>而当来世。<a id="a-D8"></a>于正法中。<a id="a-D9"></a>取出家因。<a id="a-DA"></a>复乞求愿。<a id="a-DB"></a>未来世有一佛出世。<a id="a-DC"></a>名曰释迦牟尼如来。<a id="a-DD"></a>愿见彼佛。<a id="a-DE"></a>我值遇已勿令失脱。<a id="a-DF"></a>于彼如来法教之中。<a id="a-DG"></a>得出家已。<a id="a-DH"></a>誓愿舍离一切诸苦。</p>
  <p id="aDI">尔时彼人。<a id="a-DJ"></a>取彼伽罗辟支佛语。<a id="a-DK"></a>遵奉不违。<a id="a-DL"></a>即请彼佛尽一形寿。<a id="a-DM"></a>将诸供具而以供养彼辟支佛。</p>
  <p id="aDN">尔时尊者那伽罗尸弃辟支佛。<a id="a-DO"></a>乃至随缘。<a id="a-DP"></a>住于世已。<a id="a-DQ"></a>入般涅槃。<a id="a-DR"></a>而彼人等。<a id="a-DS"></a>所有眷属。<a id="a-DT"></a>一切聚集。<a id="a-DU"></a>见辟支佛入般涅槃。<a id="a-DV"></a>即便共取辟支佛身。<a id="a-DW"></a>如法供养。<a id="a-DX"></a>殡葬阇维。<a id="a-DY"></a>所谓造诸舍利之塔。<a id="a-DZ"></a>塔上造作覆盆相轮。<a id="a-Da"></a>悬诸宝铃。<a id="a-Db"></a>幡盖香花末香烧香。<a id="a-Dc"></a>燃灯续明。<a id="a-Dd"></a>而用供养。</p>
  <p id="aDe">尔时彼人。<a id="a-Df"></a>如是供养。<a id="a-Dg"></a>过历时已。<a id="a-Dh"></a>即于波梨婆罗阇所法中出家。<a id="a-Di"></a>既出家已。<a id="a-Dj"></a>还依彼林坐起而住。<a id="a-Dk"></a>于晨朝时。<a id="a-Dl"></a>数数入于波罗奈城。<a id="a-Dm"></a>乞食活命。<a id="a-Dn"></a>曾经一日。<a id="a-Do"></a>入波罗奈乞食之时。<a id="a-Dp"></a>于一方面。<a id="a-Dq"></a>见妇女尸。<a id="a-Dr"></a>为重病死。<a id="a-Ds"></a>身欲青色烂坏。<a id="a-Dt"></a>蛆虫穿穴遍唼。<a id="a-Du"></a>见已近立。<a id="a-Dv"></a>熟视熟观。<a id="a-Dw"></a>于其内心。<a id="a-Dx"></a>生不净想。<a id="a-Dy"></a>舍之而去。<a id="a-Dz"></a>如是系念身体不净。<a id="a-E0"></a>忆念不舍。<a id="a-E1"></a>数数复念。<a id="a-E2"></a>成就勤劬。<a id="a-E3"></a>得四禅心。<a id="a-E4"></a>复更重发如是之愿。<a id="a-E5"></a>愿未来世。<a id="a-E6"></a>值释迦佛出现于世。</p>
  <p id="aE7">尔时我愿令得满足。<a id="a-E8"></a>值遇之日。<a id="a-E9"></a>愿彼佛边。<a id="a-EA"></a>童子出家。<a id="a-EB"></a>修行梵行。<a id="a-EC"></a>彼佛世尊。<a id="a-ED"></a>所说之法。<a id="a-EE"></a>愿我闻已。<a id="a-EF"></a>速能证知。<a id="a-EG"></a>而其彼人。<a id="a-EH"></a>随多少时。<a id="a-EI"></a>住于世已。<a id="a-EJ"></a>遂便命终。<a id="a-EK"></a>命终之后。<a id="a-EL"></a>生梵天宫。<a id="a-EM"></a>然其彼人。<a id="a-EN"></a>从天上下。<a id="a-EO"></a>复生人间。<a id="a-EP"></a>如是次第。<a id="a-EQ"></a>经历劫数。<a id="a-ER"></a>最后有身。<a id="a-ES"></a>还来生此波罗奈城最大巨富长者之家。<a id="a-ET"></a>而其长者。<a id="a-EU"></a>多有钱财资产服玩。<a id="a-EV"></a>乃至所须无有乏少。</p>
  <p id="aEW">尔时世尊。<a id="a-EX"></a>复更重告诸比丘言。<a id="a-EY"></a>更有因缘。<a id="a-EZ"></a>我当具说。<a id="a-Ea"></a>忆念往昔。<a id="a-Eb"></a>还在此处波罗奈城。<a id="a-Ec"></a>有迦尸国。<a id="a-Ed"></a>其王名曰[口*祁](居祁反)[口*梨]尸(隋言损瘦)王。<a id="a-Ee"></a>彼[口*祁][口*梨]尸。<a id="a-Ef"></a>于迦葉佛般涅槃后。<a id="a-Eg"></a>收取舍利。<a id="a-Eh"></a>起七宝塔。<a id="a-Ei"></a>所谓金银颇梨琉璃马瑙珊瑚虎魄等宝。<a id="a-Ej"></a>内于塔里。<a id="a-Ek"></a>其外别更以石垒之宝塔。<a id="a-El"></a>去地高一由旬。<a id="a-Em"></a>广半由旬。</p>
  <p id="aEn">尔时彼国[口*祁][口*梨]尸王所起塔。<a id="a-Eo"></a>名陀奢婆梨伽(隋言十相)。<a id="a-Ep"></a>其塔相轮。<a id="a-Eq"></a>第一覆盆[口*祁]梨王作。<a id="a-Er"></a>第二覆盆王大妃作。<a id="a-Es"></a>第三覆盆王长子作。<a id="a-Et"></a>第四覆盆是王女名摩梨尼(隋言小鬘)作。<a id="a-Eu"></a>第五覆盆[口*祁]梨尸王第二儿作。<a id="a-Ev"></a>第六覆盆。<a id="a-Ew"></a>[口*祁][口*梨]尸王第三儿作。<a id="a-Ex"></a>第七覆盆。<a id="a-Ey"></a>[口*祁]梨尸王第四儿作。<a id="a-Ez"></a>汝等比丘当知。<a id="a-F0"></a>尔时彼[口*祁]梨尸王第三儿。<a id="a-F1"></a>为迦葉佛阿罗呵三藐三佛陀。<a id="a-F2"></a>舍利塔上其第六层造覆盆者。<a id="a-F3"></a>今耶输陀比丘是也。</p>
  <p id="aF4">复告比丘。<a id="a-F5"></a>又彼过去伽罗尸弃辟支佛边。<a id="a-F6"></a>手执伞盖。<a id="a-F7"></a>作荫人者。<a id="a-F8"></a>还是即今此耶输陀比丘身是。<a id="a-F9"></a>其耶输陀。<a id="a-FA"></a>以手执伞。<a id="a-FB"></a>辟支佛上为作荫凉。<a id="a-FC"></a>迦葉如来舍利塔上覆盆庄严相轮光显。<a id="a-FD"></a>彼等业缘果报熟故。<a id="a-FE"></a>初生之时。<a id="a-FF"></a>头上自然有宝伞盖。</p>
  <p id="aFG">又复往昔。<a id="a-FH"></a>为那迦罗辟支佛身。<a id="a-FI"></a>造于草庵。<a id="a-FJ"></a>将杂资财。<a id="a-FK"></a>诣彼尸弃辟支佛所。<a id="a-FL"></a>并及种种衣服饮食。<a id="a-FM"></a>供养因缘。<a id="a-FN"></a>彼果报故。<a id="a-FO"></a>今得具足长者家生。<a id="a-FP"></a>于盛年中。<a id="a-FQ"></a>然其父母。<a id="a-FR"></a>为造三堂。<a id="a-FS"></a>受于种种自在福报。</p>
  <p id="aFT">又复往昔。<a id="a-FU"></a>曾于林见死妇女尸。<a id="a-FV"></a>生不净想。<a id="a-FW"></a>念念相续。<a id="a-FX"></a>藉彼系心善业果报。<a id="a-FY"></a>今世在家。<a id="a-FZ"></a>于诸婇女身体之中。<a id="a-Fa"></a>生塳墓想。</p>
  <p id="aFb">又复往昔。<a id="a-Fc"></a>于彼尸弃辟支佛所。<a id="a-Fd"></a>发于誓愿。<a id="a-Fe"></a>愿我来世生生莫堕诸恶道者。<a id="a-Ff"></a>以是善缘果报力故。<a id="a-Fg"></a>在在处处。<a id="a-Fh"></a>不经恶趣。<a id="a-Fi"></a>从天生人。<a id="a-Fj"></a>从人生天。<a id="a-Fk"></a>受乐果报。<a id="a-Fl"></a>又复往昔。<a id="a-Fm"></a>于彼尸弃辟支佛所。<a id="a-Fn"></a>发是誓愿。<a id="a-Fo"></a>愿我来世。<a id="a-Fp"></a>值遇如是。<a id="a-Fq"></a>大仙尊者。<a id="a-Fr"></a>或胜此遇。<a id="a-Fs"></a>若彼世尊。<a id="a-Ft"></a>有所言说。<a id="a-Fu"></a>微密法要。<a id="a-Fv"></a>愿我一切悉能闻持。<a id="a-Fw"></a>闻已速疾皆得知证。<a id="a-Fx"></a>藉彼福力果报因缘。<a id="a-Fy"></a>值遇于我最胜世尊。<a id="a-Fz"></a>复得于我说教法中。<a id="a-G0"></a>出家得成漏尽罗汉。</p>
  <p id="aG1">又复往昔。<a id="a-G2"></a>于彼尸弃辟支佛所。<a id="a-G3"></a>初始闻时。<a id="a-G4"></a>心生欢喜。<a id="a-G5"></a>生欢喜已。<a id="a-G6"></a>即时传向其家。<a id="a-G7"></a>父母妻子六亲。<a id="a-G8"></a>并余眷属。<a id="a-G9"></a>说那伽罗大仙尸弃辟支佛有种种功德。<a id="a-GA"></a>称扬赞叹。<a id="a-GB"></a>彼诸眷属。<a id="a-GC"></a>从其闻已。<a id="a-GD"></a>倍生信敬殷重之心。<a id="a-GE"></a>欢喜踊跃。<a id="a-GF"></a>即共相率。<a id="a-GG"></a>备办种种供养之具。<a id="a-GH"></a>往彼礼拜。<a id="a-GI"></a>奉设供养。<a id="a-GJ"></a>四事充足。<a id="a-GK"></a>藉彼善业福报因缘。<a id="a-GL"></a>至于今世。<a id="a-GM"></a>其耶输陀长老比丘。<a id="a-GN"></a>父母妻妾。<a id="a-GO"></a>及诸眷属。<a id="a-GP"></a>于我法中。<a id="a-GQ"></a>皆得圣法。<a id="a-GR"></a>又复长老耶输陀。<a id="a-GS"></a>有在家知识。<a id="a-GT"></a>及彼婆罗瞿摩河岸。<a id="a-GU"></a>久时所住五百比丘。<a id="a-GV"></a>皆悉证成阿罗汉果。<a id="a-GW"></a>此等彼时遇辟支佛。<a id="a-GX"></a>并各同愿。<a id="a-GY"></a>齐心共发如是大誓。<a id="a-GZ"></a>仙圣人边。<a id="a-Ga"></a>植诸善业。<a id="a-Gb"></a>得是果报。<a id="a-Gc"></a>尔时世尊。<a id="a-Gd"></a>而说偈言。</p>
  <p id="aGe">如是供养诸圣真　　得于无量大果报</p>
  <p id="aGf">佛及尸弃辟支觉　　并诸罗汉漏尽人</p>
  <p id="aGg">或复供养十力尊　　无畏具足诸相满</p>
  <p id="aGh">大慈大悲诸正智　　能得果报无有穷</p>
  <p id="aGi">供养诸佛缘觉田　　及诸声闻解脱众</p>
  <p id="aGj">现在人天受果报　　后得寂灭大涅槃</p>
 </body>
</html>