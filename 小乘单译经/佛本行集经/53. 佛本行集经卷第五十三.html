<!doctype html>
<html id="z3IBUV2cn" data-ver="848">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第五十三</h1>
  <h2 id="a2">优陀夷因缘品第五十四之二</h2>
  <p id="a3">尔时输头檀王。<a id="a-4"></a>将自宫内诸眷属等。<a id="a-5"></a>前后围绕。<a id="a-6"></a>复将悉达太子宫内一切眷属。<a id="a-7"></a>及将其余外眷属等。<a id="a-8"></a>并释童子及诸左右。<a id="a-9"></a>复将四兵百官大臣将帅僚佐。<a id="a-A"></a>及诸居士城邑聚落长者耆年。<a id="a-B"></a>以显大王威势之力。<a id="a-C"></a>并显大王神德自在。<a id="a-D"></a>将大亲族兵众左右前后围绕。<a id="a-E"></a>尔时释种宗族士众。<a id="a-F"></a>一切合有九万九千。<a id="a-G"></a>及迦毗罗婆苏都城。<a id="a-H"></a>所居人民。<a id="a-I"></a>从城共往。<a id="a-J"></a>欲见如来。<a id="a-K"></a>世尊遥见输头檀王与诸大众严备而来。<a id="a-L"></a>即作是念。<a id="a-M"></a>我若见彼。<a id="a-N"></a>不起迎奉。<a id="a-O"></a>人当说我。<a id="a-P"></a>此岂戒行果报人乎。<a id="a-Q"></a>云何见父不起迎逆。<a id="a-R"></a>我今若见父及大众。<a id="a-S"></a>起往迎者。<a id="a-T"></a>彼等获得无量大罪。<a id="a-U"></a>若我今者。<a id="a-V"></a>持其威仪。<a id="a-W"></a>在此住者。<a id="a-X"></a>彼等于我。<a id="a-Y"></a>不生敬心。<a id="a-Z"></a>如来作此三种念观。<a id="a-a"></a>见有如此三种因缘。<a id="a-b"></a>思量如是三种义已。<a id="a-c"></a>从坐而起。<a id="a-d"></a>以神通力。<a id="a-e"></a>飞腾虚空。<a id="a-f"></a>在虚空中。<a id="a-g"></a>经行来往。<a id="a-h"></a>或立或坐。<a id="a-i"></a>或卧或睡。<a id="a-j"></a>身或放烟。<a id="a-k"></a>或放炎火。<a id="a-l"></a>或隐或现。<a id="a-m"></a>出如是等种种神通变化显示。</p>
  <p id="an">时迦毗婆婆苏都城。<a id="a-o"></a>有护城神守门神等。<a id="a-p"></a>在于输头檀王之前。<a id="a-q"></a>飞腾虚空。<a id="a-r"></a>诣向佛所。<a id="a-s"></a>顶礼佛足。<a id="a-t"></a>却住一面。<a id="a-u"></a>以其偈颂。<a id="a-v"></a>向佛说言。</p>
  <p id="aw">如来初始出家日　　夜叉诸神为开门</p>
  <p id="ax">毗沙门等示道路　　世尊是大功德器</p>
  <p id="ay">如来当尔出门时　　发心作是大誓愿</p>
  <p id="az">若不降伏诸魔众　　我更不入此城中</p>
  <p id="a10">彼愿今者已满足　　世尊已复降诸魔</p>
  <p id="a11">得证菩提无上道　　成于昔日之誓愿</p>
  <p id="a12">夫丈为福出于世　　已证无上菩提道</p>
  <p id="a13">怜愍一切亲族故　　今者还来入此城</p>
  <p id="a14">尔时输头檀王。<a id="a-15"></a>遥见世尊。<a id="a-16"></a>以神通力。<a id="a-17"></a>飞腾虚空。<a id="a-18"></a>示现种种神通变化。<a id="a-19"></a>即作是念。<a id="a-1A"></a>我忆往昔。<a id="a-1B"></a>悉达太子。<a id="a-1C"></a>舍家出家。<a id="a-1D"></a>今成大仙。<a id="a-1E"></a>有大威德。<a id="a-1F"></a>具大神通。<a id="a-1G"></a>输头檀王。<a id="a-1H"></a>作是念已。<a id="a-1I"></a>从其马车下地足步。<a id="a-1J"></a>往向佛所。<a id="a-1K"></a>输头檀王。<a id="a-1L"></a>渐欲近佛。<a id="a-1M"></a>佛复从空渐渐而下。<a id="a-1N"></a>输头檀王。<a id="a-1O"></a>至佛住所佛即从空下至本处。<a id="a-1P"></a>输头檀王。<a id="a-1Q"></a>见佛头上无有天冠。<a id="a-1R"></a>剃除须发。<a id="a-1S"></a>身着袈裟。<a id="a-1T"></a>以爱子故。<a id="a-1U"></a>闷绝躃地。<a id="a-1V"></a>经于少时。<a id="a-1W"></a>方乃还稣。<a id="a-1X"></a>在地宛转。<a id="a-1Y"></a>悲啼涕泣。<a id="a-1Z"></a>流泪被面。<a id="a-1a"></a>时彼释种九万九千。<a id="a-1b"></a>及以内外诸眷属等。<a id="a-1c"></a>悉亦闷绝宛转于地。<a id="a-1d"></a>悲号啼哭涕泪交流。<a id="a-1e"></a>烦冤懊恼而受大苦。<a id="a-1f"></a>时彼大众。<a id="a-1g"></a>而说偈言。</p>
  <p id="a1h">大王将众至佛边　　父见世尊未共语</p>
  <p id="a1i">王欲称子不得言　　欲道比丘复不得</p>
  <p id="a1j">王见如来沙门相　　自于伞下生羞惭</p>
  <p id="a1k">长叫口中出热气　　迷闷躃地种种道</p>
  <p id="a1l">如来默然入禅定　　王见如是自忧煎</p>
  <p id="a1m">犹如渴人从远来　　遥见水已还枯竭</p>
  <p id="a1n">尔时世尊。<a id="a-1o"></a>复作是念。<a id="a-1p"></a>此释种辈。<a id="a-1q"></a>有大我慢。<a id="a-1r"></a>贡高自在。<a id="a-1s"></a>若其以顶着地礼我。<a id="a-1t"></a>即生懈倦。<a id="a-1u"></a>作是念已。<a id="a-1v"></a>即腾虚空。<a id="a-1w"></a>去地一丈。<a id="a-1x"></a>又念我今离地若干。<a id="a-1y"></a>彼辈应当偻身作礼。<a id="a-1z"></a>而有偈说。</p>
  <p id="a20">佛观王辈怀我慢　　飞住虚空高一丈</p>
  <p id="a21">怜愍自余诸人等　　是故佛在空中住</p>
  <p id="a22">尔时输头檀王。<a id="a-23"></a>从地而起。<a id="a-24"></a>顶礼佛足。<a id="a-25"></a>而说偈言。</p>
  <p id="a26">我今三礼真如尊　　初生已复礼佛足</p>
  <p id="a27">昔在宫内相师记　　当坐树下荫覆身</p>
  <p id="a28">今见行于第一行　　面目清净如华开</p>
  <p id="a29">令我身心大欣悦　　是故今还三顶礼</p>
  <p id="a2A">尔时输头檀王。<a id="a-2B"></a>顶礼佛足。<a id="a-2C"></a>然后次第二宫眷属。<a id="a-2D"></a>头面顶礼。<a id="a-2E"></a>次有外亲诸眷属等。<a id="a-2F"></a>亦礼佛足。<a id="a-2G"></a>复有释种诸童子等。<a id="a-2H"></a>亦复顶礼。<a id="a-2I"></a>复有左右将士僚佐百官大臣。<a id="a-2J"></a>次第作礼。<a id="a-2K"></a>复有如是大姓居士。<a id="a-2L"></a>顶礼佛足。<a id="a-2M"></a>次第复有大富长者诸老宿等。<a id="a-2N"></a>亦复作礼。</p>
  <p id="a2O">然佛世尊。<a id="a-2P"></a>深有如是微妙之法。<a id="a-2Q"></a>但恐大众未生欢喜渴仰之心。<a id="a-2R"></a>未生希有奇特之意。<a id="a-2S"></a>是故未说如此法耳。</p>
  <p id="a2T">尔时世尊。<a id="a-2U"></a>欲令时众生欢喜心信敬心故。<a id="a-2V"></a>以神通力。<a id="a-2W"></a>飞腾空里。<a id="a-2X"></a>在于东方。<a id="a-2Y"></a>去地高至一多罗树。<a id="a-2Z"></a>住空中已。<a id="a-2a"></a>又作种种神通变现。<a id="a-2b"></a>所谓一身分作多身。<a id="a-2c"></a>或以多身合作一身。<a id="a-2d"></a>从下横行。<a id="a-2e"></a>足不蹈地。<a id="a-2f"></a>从下上行。<a id="a-2g"></a>从上下行。<a id="a-2h"></a>石壁山障皆过无碍。<a id="a-2i"></a>入地如水。<a id="a-2j"></a>履水如地。<a id="a-2k"></a>在于虚空。<a id="a-2l"></a>结加趺坐安然不动。<a id="a-2m"></a>经行虚空犹如飞鸟。<a id="a-2n"></a>身上放烟。<a id="a-2o"></a>身下出火。<a id="a-2p"></a>如大火聚。<a id="a-2q"></a>亦如日月。<a id="a-2r"></a>有大威德。<a id="a-2s"></a>有大神通。<a id="a-2t"></a>威德炽盛。<a id="a-2u"></a>光明显赫。<a id="a-2v"></a>或时以手扪摸日月。<a id="a-2w"></a>其身长大。<a id="a-2x"></a>乃至梵天。<a id="a-2y"></a>出如是等种种神通变化之事。</p>
  <p id="a2z">尔时世尊。<a id="a-30"></a>作是事已。<a id="a-31"></a>复现如是双对神通。<a id="a-32"></a>所谓如来。<a id="a-33"></a>于其半身。<a id="a-34"></a>身下出烟。<a id="a-35"></a>又于半身。<a id="a-36"></a>身上出火。</p>
  <p id="a37">如来或复于其半身。<a id="a-38"></a>身上出烟。<a id="a-39"></a>或于半身。<a id="a-3A"></a>身下出火。</p>
  <p id="a3B">如来或复左厢出火。<a id="a-3C"></a>右厢放烟。<a id="a-3D"></a>右厢出火。<a id="a-3E"></a>左厢出烟。</p>
  <p id="a3F">如来又时。<a id="a-3G"></a>于其半身。<a id="a-3H"></a>身下出烟。<a id="a-3I"></a>或复半身。<a id="a-3J"></a>身上出于清凉冷水。</p>
  <p id="a3K">如来又时。<a id="a-3L"></a>于其半身。<a id="a-3M"></a>身下出于清凉冷水。<a id="a-3N"></a>或于半身。<a id="a-3O"></a>身上出烟。</p>
  <p id="a3P">如来或时。<a id="a-3Q"></a>左厢出烟。<a id="a-3R"></a>于其右厢。<a id="a-3S"></a>出凉冷水。<a id="a-3T"></a>须臾或复右厢出烟。<a id="a-3U"></a>于其左厢。<a id="a-3V"></a>出凉冷水。</p>
  <p id="a3W">如来又时。<a id="a-3X"></a>于半身下。<a id="a-3Y"></a>出其炎火。<a id="a-3Z"></a>于半身上。<a id="a-3a"></a>出凉冷水。<a id="a-3b"></a>又半身上。<a id="a-3c"></a>出其炎火。<a id="a-3d"></a>于半身下。<a id="a-3e"></a>出清冷水。<a id="a-3f"></a>又时如来。<a id="a-3g"></a>左厢出火。<a id="a-3h"></a>复于右厢。<a id="a-3i"></a>出清冷水。</p>
  <p id="a3j">如来又时。<a id="a-3k"></a>左厢出火。<a id="a-3l"></a>于其右厢。<a id="a-3m"></a>出清冷水。<a id="a-3n"></a>或复右厢出清冷水。<a id="a-3o"></a>于其左厢。<a id="a-3p"></a>放其焰火。</p>
  <p id="a3q">如来又时。<a id="a-3r"></a>遍身出火。<a id="a-3s"></a>于两目间。<a id="a-3t"></a>出清冷水。<a id="a-3u"></a>或于目间。<a id="a-3v"></a>出其焰火。<a id="a-3w"></a>或复遍身。<a id="a-3x"></a>放清冷水。</p>
  <p id="a3y">如来或时。<a id="a-3z"></a>现下分身。<a id="a-40"></a>上分不现。<a id="a-41"></a>而说其法。<a id="a-42"></a>或时唯现上分之身下分不现。<a id="a-43"></a>而说其法。</p>
  <p id="a44">如来又时。<a id="a-45"></a>或复入于火光三昧。<a id="a-46"></a>于诸毛孔出种种光。<a id="a-47"></a>所谓青色光明。<a id="a-48"></a>黄色光明。<a id="a-49"></a>赤色光明。<a id="a-4A"></a>白色光明。<a id="a-4B"></a>茜草色光。<a id="a-4C"></a>颇梨色光。</p>
  <p id="a4D">如来或复乘于空中。<a id="a-4E"></a>去地高于一多罗树。<a id="a-4F"></a>而现神通。<a id="a-4G"></a>或复去地。<a id="a-4H"></a>高二多罗。<a id="a-4I"></a>或三四五。<a id="a-4J"></a>或七多罗。<a id="a-4K"></a>住于空中而现神通。<a id="a-4L"></a>所谓一身分作多身。<a id="a-4M"></a>乃至放于颇梨色光。<a id="a-4N"></a>种种神变悉皆示现。</p>
  <p id="a4O">尔时世尊。<a id="a-4P"></a>或复从于南方出身。<a id="a-4Q"></a>西方去地。<a id="a-4R"></a>高一多罗。<a id="a-4S"></a>而作种种神通变化。<a id="a-4T"></a>世尊或复西方没身。<a id="a-4U"></a>北方去地。<a id="a-4V"></a>高一多罗。<a id="a-4W"></a>住虚空中。<a id="a-4X"></a>作于种种神通变化。<a id="a-4Y"></a>所谓一身分作多身。<a id="a-4Z"></a>乃至放于颇梨色光。<a id="a-4a"></a>乃至一一诸方亦尔。<a id="a-4b"></a>皆乘虚空。<a id="a-4c"></a>去地高至七多罗树。<a id="a-4d"></a>俱现种种神道变化。<a id="a-4e"></a>所谓一身分作多身。<a id="a-4f"></a>乃至放于颇梨色光。</p>
  <p id="a4g">尔时大众。<a id="a-4h"></a>见佛世尊现是神通。<a id="a-4i"></a>即于佛边。<a id="a-4j"></a>生欢喜心信敬希有如是等心。<a id="a-4k"></a>尔时世尊。<a id="a-4l"></a>见彼大众生于信敬希有心故。<a id="a-4m"></a>从空而下。<a id="a-4n"></a>在其众首。<a id="a-4o"></a>敷座而坐。<a id="a-4p"></a>为其大众。<a id="a-4q"></a>次第说法。<a id="a-4r"></a>言说法者。<a id="a-4s"></a>所谓众生长夜。<a id="a-4t"></a>在于烦恼之中。<a id="a-4u"></a>闻是语者。<a id="a-4v"></a>令生厌离。<a id="a-4w"></a>是故劝行布施持戒精进忍辱。<a id="a-4x"></a>得生善处。<a id="a-4y"></a>教行厌离欲有漏等。<a id="a-4z"></a>令出烦恼。<a id="a-50"></a>亦复赞叹出家功德。<a id="a-51"></a>复赞解脱有如是法。<a id="a-52"></a>如来说此诸法之时。<a id="a-53"></a>知其大众生欢喜心踊跃之心。<a id="a-54"></a>柔软等心。<a id="a-55"></a>得无外心。</p>
  <p id="a56">尔时世尊。<a id="a-57"></a>亦有诸佛摄受之法。<a id="a-58"></a>所谓苦集灭道等法。<a id="a-59"></a>于时世尊。<a id="a-5A"></a>为彼大众。<a id="a-5B"></a>方便显说。<a id="a-5C"></a>宣通示现。<a id="a-5D"></a>时彼大众。<a id="a-5E"></a>无量百千万亿众类。<a id="a-5F"></a>即于座上。<a id="a-5G"></a>远尘离垢。<a id="a-5H"></a>无复烦恼。<a id="a-5I"></a>断诸结使。<a id="a-5J"></a>得法眼净。<a id="a-5K"></a>所有集法。<a id="a-5L"></a>悉皆灭相。<a id="a-5M"></a>得如实智。<a id="a-5N"></a>譬如清净无垢衣裳。<a id="a-5O"></a>堪入诸色。<a id="a-5P"></a>入诸色者。<a id="a-5Q"></a>寻受其色。<a id="a-5R"></a>如是说已。<a id="a-5S"></a>彼时大众无量无边百千万亿诸众生类。<a id="a-5T"></a>即于座上。<a id="a-5U"></a>远尘离垢。<a id="a-5V"></a>无复烦恼。<a id="a-5W"></a>断诸结使。<a id="a-5X"></a>得法眼净。<a id="a-5Y"></a>乃至一切灭相。<a id="a-5Z"></a>得如实智。<a id="a-5a"></a>而彼大众。<a id="a-5b"></a>自见诸法。<a id="a-5c"></a>已得诸法。<a id="a-5d"></a>已证诸法。<a id="a-5e"></a>已入诸法。<a id="a-5f"></a>众疑已度。<a id="a-5g"></a>诸惑已灭。<a id="a-5h"></a>无复疑心。<a id="a-5i"></a>已得无畏。<a id="a-5j"></a>我生因缘。<a id="a-5k"></a>悉皆尽灭。<a id="a-5l"></a>如是知已。<a id="a-5m"></a>归依于佛。<a id="a-5n"></a>归依于法。<a id="a-5o"></a>归依于僧。<a id="a-5p"></a>受优婆塞五戒之法。<a id="a-5q"></a>输头檀王。<a id="a-5r"></a>为于爱子烦恼罗网之所覆故。<a id="a-5s"></a>遂不获果。<a id="a-5t"></a>坐世尊前。<a id="a-5u"></a>以哀愍音悲泣哽咽。<a id="a-5v"></a>而说偈言。</p>
  <p id="a5w">汝昔首戴七宝冠　　微妙庄严舍何处</p>
  <p id="a5x">又舍髻中明净珠　　露头毁形无威德</p>
  <p id="a5y">昔日上妙迦尸服　　汝亦当于何处舍</p>
  <p id="a5z">如此粗涩粪扫衣　　我所爱子云何着</p>
  <p id="a60">尔时世尊以偈报彼输头檀王作如是言。</p>
  <p id="a61">大王有国名奴师　　我于彼处舍天冠</p>
  <p id="a62">心欲除其我慢故　　又欲证彼甘露句</p>
  <p id="a63">为诸染色袈裟衣　　故我弃彼迦尸服</p>
  <p id="a64">袈裟既着身体已　　我证无上妙菩提</p>
  <p id="a65">于是输头檀王复向如来而说偈言。</p>
  <p id="a66">我昔在宫求百愿　　愿得生子作轮王</p>
  <p id="a67">今见剃头手执钵　　子为我说得何胜</p>
  <p id="a68">尔时世尊复以偈报输头檀王作是言曰。</p>
  <p id="a69">轮王得万心无厌　　虽得命长不自在</p>
  <p id="a6A">我心自在无边际　　愿子轮王实愚痴</p>
  <p id="a6B">尔时输头檀王复以偈颂向佛说言。</p>
  <p id="a6C">七宝革屣汝先着　　卧具柔软种种铺</p>
  <p id="a6D">宫殿楼阁安隐居　　头上罩笼白伞盖</p>
  <p id="a6E">足相软净如莲华　　沙棘砾碛云何踏</p>
  <p id="a6F">尔时世尊复以偈报输头檀言。</p>
  <p id="a6G">我今一切遍知尊　　诸法不染如莲华</p>
  <p id="a6H">诸有已舍无爱着　　如我今者无诸恼</p>
  <p id="a6I">尔时输头檀王复以偈颂而白佛言。</p>
  <p id="a6J">昔在宫殿栴檀等　　及以诸香凉似月</p>
  <p id="a6K">随时用此摩汝身　　摩已遍体受安隐</p>
  <p id="a6L">今时初夏正以热　　独步林薮若为行</p>
  <p id="a6M">本在宫内微妙音　　今无婇女谁娱乐</p>
  <p id="a6N">尔时世尊以偈复报输头檀言。</p>
  <p id="a6O">我有法池清凉水　　智人所叹无忧处</p>
  <p id="a6P">功德宝池洗浴身　　不为水溺至彼岸</p>
  <p id="a6Q">输头檀王复以偈颂向佛说言。</p>
  <p id="a6R">在宫昔着迦尸衣　　莲华瞻卜香熏体</p>
  <p id="a6S">柔软叠华贮衣内　　坐释宫殿威显赫</p>
  <p id="a6T">今者粗麻粪扫物　　随处树皮之所染</p>
  <p id="a6U">才覆身体可羞惭　　汝大丈夫不厌恶</p>
  <p id="a6V">尔时世尊复以偈颂报输头檀王作如是言。</p>
  <p id="a6W">衣服卧具饮食等　　我于过去悉生贪</p>
  <p id="a6X">微妙端正色爱处　　于今正念皆已舍</p>
  <p id="a6Y">输头檀王复以偈颂向佛说言。</p>
  <p id="a6Z">汝昔宫中七宝器　　及用金银槃案等</p>
  <p id="a6a">种种肴膳甘美味　　诸王随意所堪食</p>
  <p id="a6b">今得冷热粗涩等　　非妙薄淡云何餐</p>
  <p id="a6c">云何不嫌如是食　　不生臭秽嫌恨想</p>
  <p id="a6d">佛复以偈报输头檀王作如是言。</p>
  <p id="a6e">传闻过去今现在　　及以未来诸圣者</p>
  <p id="a6f">随餐粗涩及苦味　　怜愍世间故不嫌</p>
  <p id="a6g">输头檀王复以偈颂而说之言。</p>
  <p id="a6h">汝昔在我宫内时　　坐卧微妙柔软铺</p>
  <p id="a6i">世间最胜无比方　　倚枕称意无嫌者</p>
  <p id="a6j">今于粗涩[革*卬]地上　　唯铺诸草及树叶</p>
  <p id="a6k">云何眠卧而无嫌　　身体柔软不伤损</p>
  <p id="a6l">尔时世尊复以偈颂报输头檀王作如是言。</p>
  <p id="a6m">我今得诸自在智　　一切苦恼悉已脱</p>
  <p id="a6n">为拔诸苦烦恼刺　　怜愍世间故不嫌</p>
  <p id="a6o">输头檀王复以偈颂向佛说言。</p>
  <p id="a6p">汝于昔日爱乐家　　种种妙华散地上</p>
  <p id="a6q">室内无风灯明照　　及以楼阁诸窗牖</p>
  <p id="a6r">华鬘璎珞庄严身　　妇人端正犹玉女</p>
  <p id="a6s">语言婉媚相随顺　　瞻仰不乱听夫敕</p>
  <p id="a6t">佛复以偈报输头檀王作如是言。</p>
  <p id="a6u">释王我有新学行　　微妙天中诸梵行</p>
  <p id="a6v">我以得心自在行　　随我意去皆得行</p>
  <p id="a6w">输头檀王复以偈颂向佛说言。</p>
  <p id="a6x">音声鼓瑟箜篌等　　微妙歌咏觉汝眠</p>
  <p id="a6y">犹如帝释在天中　　汝昔在宫亦复尔</p>
  <p id="a6z">佛复以偈报输头檀王作如是言。</p>
  <p id="a70">修多祇夜出妙音　　如意解脱今觉我</p>
  <p id="a71">我有梵行诸友等　　大王我住如是众</p>
  <p id="a72">输头檀王复以偈颂向佛说言。</p>
  <p id="a73">降伏大地诸山川　　并及欲具诸千子</p>
  <p id="a74">微妙七宝舍弃来　　云何行此沙门行</p>
  <p id="a75">佛复以偈报输头檀王作如是言。</p>
  <p id="a76">智慧三昧我大地　　千数禅定是我子</p>
  <p id="a77">七种觉分是其宝　　大王知我悉已得</p>
  <p id="a78">输头檀王复以偈颂而说言曰。</p>
  <p id="a79">汝昔驾车调善马　　其车杂宝所庄严</p>
  <p id="a7A">洁白伞盖持覆身　　素拂清净琉璃把</p>
  <p id="a7B">佛复以偈而报王言。</p>
  <p id="a7C">我持正勤为驷马　　慧思惭愧以为车</p>
  <p id="a7D">精进骏疾作所乘　　我乘以入无忧处</p>
  <p id="a7E">输头檀王复说偈言。</p>
  <p id="a7F">汝昔在家乘揵陟　　其身洁白清净胜</p>
  <p id="a7G">众宝庄严鞍辔等　　乘此调马随意行</p>
  <p id="a7H">佛复以偈而报王言。</p>
  <p id="a7I">大地所有诸众马　　世间无数多人乘</p>
  <p id="a7J">彼等一切无常定　　观已随意驭神通</p>
  <p id="a7K">输头檀王复以偈颂而说之言。</p>
  <p id="a7L">汝昔在于宫内时　　殿合如天无有异</p>
  <p id="a7M">执刀弓箭众所护　　身着铠甲甚精微</p>
  <p id="a7N">今汝在林无护者　　夜叉罗刹可畏所</p>
  <p id="a7O">闇夜种种诸兽鸣　　云何能生是无畏</p>
  <p id="a7P">佛复以偈而报王言。</p>
  <p id="a7Q">所有夜叉卑舍遮　　种种诸兽可畏者</p>
  <p id="a7R">黑闇夜行在林内　　不能动我一毛端</p>
  <p id="a7S">不畏他声如师子　　如风绳所不能羁</p>
  <p id="a7T">亦如莲华不着水　　吾在世法浊不污</p>
  <p id="a7U">尔时长老目揵连长老摩诃迦葉。<a id="a-7V"></a>长老优楼频螺迦葉。<a id="a-7W"></a>那提迦葉。<a id="a-7X"></a>伽耶伽叶。<a id="a-7Y"></a>优婆斯那摩诃俱郗罗村陀离波多等。<a id="a-7Z"></a>无量大众。<a id="a-7a"></a>坐佛左右。<a id="a-7b"></a>时彼诸德。<a id="a-7c"></a>以苦行故。<a id="a-7d"></a>身无精光。<a id="a-7e"></a>勤体疲劳。<a id="a-7f"></a>形容羸瘦。<a id="a-7g"></a>色不光泽。<a id="a-7h"></a>气力鲜少。<a id="a-7i"></a>唯有筋皮缠裹其形。<a id="a-7j"></a>尔时输头檀王白佛言。<a id="a-7k"></a>世尊。<a id="a-7l"></a>今在世尊右边坐者。<a id="a-7m"></a>此等人辈。<a id="a-7n"></a>从何而来得出家也。</p>
  <p id="a7o">尔时世尊。<a id="a-7p"></a>伸金色臂。<a id="a-7q"></a>向输头檀王。<a id="a-7r"></a>指彼一一诸比丘等。<a id="a-7s"></a>口悉称名而示王言。<a id="a-7t"></a>此是舍利弗。<a id="a-7u"></a>此是摩诃迦葉。<a id="a-7v"></a>此是优楼频螺迦葉。<a id="a-7w"></a>此是那提迦葉。<a id="a-7x"></a>此是伽耶迦葉。<a id="a-7y"></a>此是优婆斯那。<a id="a-7z"></a>此是离波多。<a id="a-80"></a>此别离波多。<a id="a-81"></a>如是等辈。<a id="a-82"></a>皆是摩伽陀国大姓婆罗门种。</p>
  <p id="a83">输头檀王复问佛言。<a id="a-84"></a>今在世尊左边坐者。<a id="a-85"></a>复是何人。<a id="a-86"></a>从何而来在世尊边。<a id="a-87"></a>而出家也。<a id="a-88"></a>佛告王言。<a id="a-89"></a>此是摩诃目揵连。<a id="a-8A"></a>此是摩诃迦旃延。<a id="a-8B"></a>此是摩诃俱郗罗。<a id="a-8C"></a>此是摩诃纯陀。<a id="a-8D"></a>诸如是等。<a id="a-8E"></a>亦摩伽陀村邑聚落大姓诸子。<a id="a-8F"></a>时输头檀王。<a id="a-8G"></a>闻此语已。<a id="a-8H"></a>怅怏不乐。<a id="a-8I"></a>作如是念。<a id="a-8J"></a>此我子者。<a id="a-8K"></a>真是大姓刹利童子。<a id="a-8L"></a>端正可喜。<a id="a-8M"></a>视者不厌。<a id="a-8N"></a>犹如金像。<a id="a-8O"></a>既是大姓刹利童子。<a id="a-8P"></a>以婆罗门左右围绕。<a id="a-8Q"></a>此事非宜。<a id="a-8R"></a>既是刹利大姓童子。<a id="a-8S"></a>还应刹利大姓围绕。<a id="a-8T"></a>此顺其法。<a id="a-8U"></a>作是念已。<a id="a-8V"></a>为欲成就如是事故。<a id="a-8W"></a>即从坐起。<a id="a-8X"></a>还其宫内。</p>
  <p data-pb></p>
  <h2 id="a8Y">优波离品第五十五之一</h2>
  <p id="a8Z">尔时输头檀王。<a id="a-8a"></a>还宫未久。<a id="a-8b"></a>有一童子。<a id="a-8c"></a>名优波离。<a id="a-8d"></a>从其前众来至佛所。<a id="a-8e"></a>时优波离童子之母。<a id="a-8f"></a>牵捉其子优波离手。<a id="a-8g"></a>将以奉佛。<a id="a-8h"></a>唱如是言。<a id="a-8i"></a>此优波离。<a id="a-8j"></a>曾为世尊。<a id="a-8k"></a>剃除须发。<a id="a-8l"></a>时优波离。<a id="a-8m"></a>即为世尊。<a id="a-8n"></a>而剃发须。<a id="a-8o"></a>时优波离童子之母白佛言。<a id="a-8p"></a>世尊。<a id="a-8q"></a>优波离童子。<a id="a-8r"></a>剃佛须发。<a id="a-8s"></a>善能已不。<a id="a-8t"></a>佛告优波离童子母言。<a id="a-8u"></a>虽复善能剃除须发。<a id="a-8v"></a>身太低也。</p>
  <p id="a8w">尔时优波离童子之母。<a id="a-8x"></a>告优波离。<a id="a-8y"></a>作如是言。<a id="a-8z"></a>汝优波离。<a id="a-90"></a>汝为如来。<a id="a-91"></a>剃除须发。<a id="a-92"></a>身莫太低令尊心乱。<a id="a-93"></a>时优波离。<a id="a-94"></a>即入初禅。</p>
  <p id="a95">时优波离童子之母。<a id="a-96"></a>复白佛言。<a id="a-97"></a>世尊。<a id="a-98"></a>优波离童子剃除须发善能已不。<a id="a-99"></a>佛告优波离童子母言。<a id="a-9A"></a>虽复善能剃除须发。<a id="a-9B"></a>其身太仰。</p>
  <p id="a9C">尔时优波离童子之母。<a id="a-9D"></a>复告优波离童子言。<a id="a-9E"></a>汝优波离。<a id="a-9F"></a>身莫太仰令尊心乱。<a id="a-9G"></a>时优波离入第二禅。</p>
  <p id="a9H">时优波离童子之母。<a id="a-9I"></a>复白佛言。<a id="a-9J"></a>世尊。<a id="a-9K"></a>优波离童子。<a id="a-9L"></a>剃除须发善能已不。<a id="a-9M"></a>佛告优波离童子母言。<a id="a-9N"></a>虽复善能剃除须发。<a id="a-9O"></a>但以入息稍复太多。<a id="a-9P"></a>时优波离童子之母。<a id="a-9Q"></a>告优波离。<a id="a-9R"></a>作如是言。<a id="a-9S"></a>汝与如来剃除须发。<a id="a-9T"></a>勿使入息如是太多令尊心乱。<a id="a-9U"></a>时优波离童子。<a id="a-9V"></a>于即入第三禅。<a id="a-9W"></a>时优波离童子之母。<a id="a-9X"></a>复白佛言。<a id="a-9Y"></a>世尊。<a id="a-9Z"></a>优波离童子剃除须发善能已不。<a id="a-9a"></a>佛告优波离童子母言。<a id="a-9b"></a>虽复善能剃除须发。<a id="a-9c"></a>然其出息稍太多也。</p>
  <p id="a9d">尔时童子优波离母。<a id="a-9e"></a>语优波离。<a id="a-9f"></a>作如是言。<a id="a-9g"></a>汝与如来剃除须发。<a id="a-9h"></a>勿令出息如是太多令尊心乱。<a id="a-9i"></a>时优波离童子。<a id="a-9j"></a>于即入第四禅。</p>
  <p id="a9k">尔时世尊告诸比丘言。<a id="a-9l"></a>诸比丘。<a id="a-9m"></a>汝等速疾取优波离手中剃刀。<a id="a-9n"></a>勿使倒地。<a id="a-9o"></a>所以者何。<a id="a-9p"></a>其彼童子。<a id="a-9q"></a>已入四禅。<a id="a-9r"></a>时优波离童子之母。<a id="a-9s"></a>从优波离童子手中即取刀也。</p>
  <p id="a9t">尔时输头檀王。<a id="a-9u"></a>入迦毗罗婆苏都城。<a id="a-9v"></a>唤诸释种。<a id="a-9w"></a>悉皆来集。<a id="a-9x"></a>于大殿庭而敕之言。<a id="a-9y"></a>汝等释种应当知我王子悉达。<a id="a-9z"></a>若不出家。<a id="a-A0"></a>必定当作转轮圣王。<a id="a-A1"></a>汝等释种亦应承事。<a id="a-A2"></a>何以故。<a id="a-A3"></a>而彼出家。<a id="a-A4"></a>已成阿耨多罗三藐三菩提。<a id="a-A5"></a>已能转于无上法轮。<a id="a-A6"></a>人天中胜。<a id="a-A7"></a>彼既刹利种姓王子。<a id="a-A8"></a>可喜端严。<a id="a-A9"></a>犹如金像。<a id="a-AA"></a>人皆乐见。<a id="a-AB"></a>而彼乃用婆罗门种。<a id="a-AC"></a>以为弟子。<a id="a-AD"></a>左右围绕。<a id="a-AE"></a>此实非宜。<a id="a-AF"></a>既是刹利释种王子。<a id="a-AG"></a>还应刹利释种围绕。<a id="a-AH"></a>乃可为善。</p>
  <p id="aAI">尔时诸释。<a id="a-AJ"></a>咸皆共白输头檀言。<a id="a-AK"></a>大王。<a id="a-AL"></a>今者欲于我等先作何事。<a id="a-AM"></a>尔时输头檀王告诸释言。<a id="a-AN"></a>汝等诸释。<a id="a-AO"></a>若知时者。<a id="a-AP"></a>必须家别一人出家。<a id="a-AQ"></a>若其释种。<a id="a-AR"></a>兄弟五人。<a id="a-AS"></a>令三出家。<a id="a-AT"></a>二人在家。<a id="a-AU"></a>若四人者。<a id="a-AV"></a>二人出家。<a id="a-AW"></a>二人在家。<a id="a-AX"></a>若三人者。<a id="a-AY"></a>二人出家。<a id="a-AZ"></a>一人在家。<a id="a-Aa"></a>若二人者。<a id="a-Ab"></a>一人出家。<a id="a-Ac"></a>一人在家。<a id="a-Ad"></a>若一人者。<a id="a-Ae"></a>不令出家。<a id="a-Af"></a>何以故。<a id="a-Ag"></a>不使断我诸释种故。</p>
  <p id="aAh">尔时诸释咸复共白输头檀言。<a id="a-Ai"></a>大王若尔。<a id="a-Aj"></a>必须分明立其言契。<a id="a-Ak"></a>输头檀王即集诸释。<a id="a-Al"></a>而问之言。<a id="a-Am"></a>我子今者既已出家。<a id="a-An"></a>谁能随从而出家也。<a id="a-Ao"></a>若能随从而出家者。<a id="a-Ap"></a>可自抄名署以为记。</p>
  <p id="aAq">尔时五百诸释童子。<a id="a-Ar"></a>各自手抄己之名字。<a id="a-As"></a>咸谓能随太子出家。</p>
  <p id="aAt">尔时五百释种童子。<a id="a-Au"></a>各解己身所服璎珞。<a id="a-Av"></a>自相谓言。<a id="a-Aw"></a>阿谁合取我等璎珞。<a id="a-Ax"></a>作筹量已。<a id="a-Ay"></a>复作念言。<a id="a-Az"></a>此优波离。<a id="a-B0"></a>昔于长夜。<a id="a-B1"></a>勤事我等诸释种来。<a id="a-B2"></a>是优波离。<a id="a-B3"></a>堪受我等所脱璎珞。<a id="a-B4"></a>尔时五百诸释童子。<a id="a-B5"></a>各脱璎珞。<a id="a-B6"></a>付优波离。<a id="a-B7"></a>既付嘱已。<a id="a-B8"></a>俱还本家。<a id="a-B9"></a>咨其父母。<a id="a-BA"></a>时优波离。<a id="a-BB"></a>寻作是念彼等诸释。<a id="a-BC"></a>今既能舍珍宝璎珞。<a id="a-BD"></a>我若受用。<a id="a-BE"></a>是所不应。<a id="a-BF"></a>而诸释子。<a id="a-BG"></a>有大威势。<a id="a-BH"></a>有大神德。<a id="a-BI"></a>既能弃舍所重官位及诸财宝。<a id="a-BJ"></a>尚欲出家。<a id="a-BK"></a>我今何事不出家也。<a id="a-BL"></a>时优波离。<a id="a-BM"></a>剃须发师。<a id="a-BN"></a>见诸释子。<a id="a-BO"></a>各往咨白父母之时。<a id="a-BP"></a>便即舍彼所施璎珞。<a id="a-BQ"></a>即诣佛所。<a id="a-BR"></a>顶礼佛足。<a id="a-BS"></a>却住一面。<a id="a-BT"></a>其优波离。<a id="a-BU"></a>住一面已。<a id="a-BV"></a>而白佛言。<a id="a-BW"></a>善哉世尊。<a id="a-BX"></a>唯愿听我随佛出家。<a id="a-BY"></a>尔时世尊。<a id="a-BZ"></a>即听出家受具足戒。<a id="a-Ba"></a>时彼五百释种童子。<a id="a-Bb"></a>各至己家。<a id="a-Bc"></a>咨父母已。<a id="a-Bd"></a>还复来至输头檀边而白之曰。<a id="a-Be"></a>大王。<a id="a-Bf"></a>今者可将我等至世尊所。<a id="a-Bg"></a>彼既出家。<a id="a-Bh"></a>我亦应当随从出家。<a id="a-Bi"></a>时输头檀。<a id="a-Bj"></a>共彼五百诸释童子。<a id="a-Bk"></a>往诣佛所。<a id="a-Bl"></a>顶礼佛足。<a id="a-Bm"></a>却坐一面。<a id="a-Bn"></a>既安坐已。<a id="a-Bo"></a>输头檀王而白佛言。<a id="a-Bp"></a>世尊。<a id="a-Bq"></a>善哉大德刹利种姓。<a id="a-Br"></a>不合将彼婆罗门种共相围绕。<a id="a-Bs"></a>实谓非宜。<a id="a-Bt"></a>今者世尊。<a id="a-Bu"></a>刹利种姓。<a id="a-Bv"></a>还应以此刹利围绕。<a id="a-Bw"></a>乃可为善。<a id="a-Bx"></a>然今世尊释种之内。<a id="a-By"></a>五百童子。<a id="a-Bz"></a>欲于世尊法中出家受具足戒。<a id="a-C0"></a>唯愿世尊。<a id="a-C1"></a>哀愍听许。<a id="a-C2"></a>兼受具戒。</p>
  <p id="aC3">尔时世尊听彼五百释种出家受具戒已。<a id="a-C4"></a>教学威仪而告之言。<a id="a-C5"></a>汝等比丘。<a id="a-C6"></a>咸可俱来礼优波离上座比丘。<a id="a-C7"></a>时彼五百诸比丘等先礼佛足。<a id="a-C8"></a>然后顶礼彼优波离上座比丘。<a id="a-C9"></a>修礼已毕次第而坐。</p>
  <p id="aCA">尔时世尊复告输头檀王言曰。<a id="a-CB"></a>大王。<a id="a-CC"></a>今可顶礼比丘优波离已。<a id="a-CD"></a>次第应礼五百比丘。<a id="a-CE"></a>尔时大王。<a id="a-CF"></a>闻佛教已。<a id="a-CG"></a>即白佛言唯然世尊。<a id="a-CH"></a>我不敢违。<a id="a-CI"></a>即从坐起。<a id="a-CJ"></a>顶礼佛足。<a id="a-CK"></a>然后礼彼上坐比丘优波离已。<a id="a-CL"></a>次第复礼五百比丘。<a id="a-CM"></a>礼已次第还其本坐。</p>
  <p id="aCN">尔时世尊。<a id="a-CO"></a>威颜悦豫。<a id="a-CP"></a>作如是言。<a id="a-CQ"></a>今者释种。<a id="a-CR"></a>已自降伏释种憍豪。<a id="a-CS"></a>亦复摧扑诸释骜慢时诸比丘即白佛言。<a id="a-CT"></a>希有世尊。<a id="a-CU"></a>其优波离。<a id="a-CV"></a>今因世尊。<a id="a-CW"></a>得此五百释种比丘。<a id="a-CX"></a>及输头檀王尊敬礼拜。<a id="a-CY"></a>作是语已。<a id="a-CZ"></a>佛告诸比丘。<a id="a-Ca"></a>汝诸比丘。<a id="a-Cb"></a>此优波离非但今日因我得此五百比丘输头檀等恭敬礼拜。<a id="a-Cc"></a>汝诸比丘。<a id="a-Cd"></a>过去世时。<a id="a-Ce"></a>其优波离。<a id="a-Cf"></a>亦因我故。<a id="a-Cg"></a>曾得五百大臣跪拜。<a id="a-Ch"></a>亦得彼王名曰梵德之所敬礼。<a id="a-Ci"></a>时诸比丘各白佛言。<a id="a-Cj"></a>此事云何。<a id="a-Ck"></a>唯愿世尊。<a id="a-Cl"></a>为我分别说其本业。</p>
  <p id="aCm">尔时世尊告诸比丘。<a id="a-Cn"></a>我念往昔波罗奈城。<a id="a-Co"></a>时有二人。<a id="a-Cp"></a>共为亲友。<a id="a-Cq"></a>其人贫下。<a id="a-Cr"></a>世无名闻。<a id="a-Cs"></a>彼人有时。<a id="a-Ct"></a>自持家内菉豆一升。<a id="a-Cu"></a>从波罗奈出城客作。<a id="a-Cv"></a>尔时恒有一辟支佛。<a id="a-Cw"></a>往来住彼波罗奈城。<a id="a-Cx"></a>时辟支佛。<a id="a-Cy"></a>于晨朝时。<a id="a-Cz"></a>着衣持钵。<a id="a-D0"></a>入城乞食。<a id="a-D1"></a>彼二贫人。<a id="a-D2"></a>遥见尊者辟支佛来。<a id="a-D3"></a>威仪庠序平视而进。<a id="a-D4"></a>着僧伽梨。<a id="a-D5"></a>齐亭相称。<a id="a-D6"></a>执钵不动。<a id="a-D7"></a>彼人见已。<a id="a-D8"></a>得清净信。<a id="a-D9"></a>于辟支佛。<a id="a-DA"></a>生勇悦心。<a id="a-DB"></a>各相谓言。<a id="a-DC"></a>我等贫穷。<a id="a-DD"></a>皆由过去未曾逢值如是福田。<a id="a-DE"></a>虽复逢遇。<a id="a-DF"></a>或不恭敬供养瞻侍。<a id="a-DG"></a>我等若当值遇如是胜上福田恭敬供养。<a id="a-DH"></a>今应不遭如此厄难。<a id="a-DI"></a>所谓无财恒常客作。<a id="a-DJ"></a>以自存活。<a id="a-DK"></a>我等今者应当持此一升菉豆。<a id="a-DL"></a>奉施仙人。<a id="a-DM"></a>若其怜愍受我所施。<a id="a-DN"></a>我等即应脱此贫苦。<a id="a-DO"></a>作是念已。<a id="a-DP"></a>将此菉豆奉辟支佛。<a id="a-DQ"></a>作如是言。<a id="a-DR"></a>唯愿尊者。<a id="a-DS"></a>起怜愍心。<a id="a-DT"></a>受我此施。<a id="a-DU"></a>时辟支佛。<a id="a-DV"></a>于彼二人生怜愍故。<a id="a-DW"></a>受其所施。<a id="a-DX"></a>虽受施已。<a id="a-DY"></a>但辟支佛。<a id="a-DZ"></a>皆有一法。<a id="a-Da"></a>欲化众生。<a id="a-Db"></a>唯现神通。<a id="a-Dc"></a>更无方便。<a id="a-Dd"></a>时辟支佛。<a id="a-De"></a>愍彼二人受其施已。<a id="a-Df"></a>即从彼方腾空而行。</p>
 </body>
</html>