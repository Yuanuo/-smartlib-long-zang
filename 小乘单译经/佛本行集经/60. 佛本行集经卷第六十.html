<!doctype html>
<html id="z3IBUVJcu" data-ver="1089">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第六十</h1>
  <h2 id="a2">摩尼娄陀等因缘品第五十九之二</h2>
  <p id="a3">尔时佛告诸比丘言。<a id="a-4"></a>汝诸比丘。<a id="a-5"></a>彼时贼人在于辟支佛塔之前。<a id="a-6"></a>益灯明者。<a id="a-7"></a>其人是谁。<a id="a-8"></a>莫作异见。<a id="a-9"></a>摩尼娄陀比丘是也。<a id="a-A"></a>摩尼娄陀。<a id="a-B"></a>往昔作于大居士子。<a id="a-C"></a>名曰大财。<a id="a-D"></a>于后复作行贼盗人。<a id="a-E"></a>为辟支佛舍利塔中。<a id="a-F"></a>添益灯油。<a id="a-G"></a>以清净心。<a id="a-H"></a>乞如是愿。<a id="a-I"></a>愿我来世。<a id="a-J"></a>莫生恶道。<a id="a-K"></a>由彼业报。<a id="a-L"></a>生世不曾堕恶道中。<a id="a-M"></a>恒于天人。<a id="a-N"></a>往反受乐。<a id="a-O"></a>而于彼时。<a id="a-P"></a>复乞是愿。<a id="a-Q"></a>愿我来世。<a id="a-R"></a>恒常值遇如是世尊。<a id="a-S"></a>或胜此者。<a id="a-T"></a>彼所说法。<a id="a-U"></a>愿我速解。<a id="a-V"></a>由彼业报。<a id="a-W"></a>今得值我。<a id="a-X"></a>如是世尊。<a id="a-Y"></a>复于我边。<a id="a-Z"></a>获得出家。<a id="a-a"></a>受具足戒。<a id="a-b"></a>而于彼时。<a id="a-c"></a>复乞是愿。<a id="a-d"></a>愿我于彼世尊所有弟子之中。<a id="a-e"></a>得天眼者。<a id="a-f"></a>我为第一。<a id="a-g"></a>由彼业报。<a id="a-h"></a>今于我法声闻弟子。<a id="a-i"></a>得天眼中。<a id="a-j"></a>其第一也。</p>
  <p id="ak">汝诸比丘。<a id="a-l"></a>摩尼娄陀。<a id="a-m"></a>昔有如是种殖善根。<a id="a-n"></a>由彼业力。<a id="a-o"></a>今得出家。<a id="a-p"></a>受具足戒得罗汉果。<a id="a-q"></a>汝诸比丘。<a id="a-r"></a>我复授记。<a id="a-s"></a>于我声闻弟子之中。<a id="a-t"></a>摩尼娄陀。<a id="a-u"></a>最为第一。<a id="a-v"></a>复有一时。<a id="a-w"></a>世尊在于波罗奈城旧仙居处鹿野苑中。<a id="a-x"></a>彼时天雨。<a id="a-y"></a>长老阿难。<a id="a-z"></a>诣向佛所。<a id="a-10"></a>顶礼佛足。<a id="a-11"></a>却住一面。<a id="a-12"></a>住一面已。<a id="a-13"></a>白言。<a id="a-14"></a>世尊。<a id="a-15"></a>今日天雨。<a id="a-16"></a>无有饮食。<a id="a-17"></a>当作何计。<a id="a-18"></a>令诸比丘。<a id="a-19"></a>过一日夜。<a id="a-1A"></a>佛告阿难。<a id="a-1B"></a>汝莫愁也。<a id="a-1C"></a>摩尼娄陀比丘。<a id="a-1D"></a>现在福力甚强。<a id="a-1E"></a>今日比丘应当得过一日一夜。</p>
  <p id="a1F">尔时长老摩尼娄陀。<a id="a-1G"></a>诣向佛所。<a id="a-1H"></a>到已顶礼。<a id="a-1I"></a>却住一面而白佛言。<a id="a-1J"></a>世尊。<a id="a-1K"></a>今者受我微供。<a id="a-1L"></a>若食我食。<a id="a-1M"></a>堪令一切诸比丘等过一日夜。<a id="a-1N"></a>于时世尊。<a id="a-1O"></a>默然受许。<a id="a-1P"></a>尔时长老摩尼娄陀。<a id="a-1Q"></a>于晨朝时。<a id="a-1R"></a>着衣持钵。<a id="a-1S"></a>往至入彼彼罗奈城。<a id="a-1T"></a>其入城已。<a id="a-1U"></a>未曾告乞。<a id="a-1V"></a>亦更无有亲旧识知。<a id="a-1W"></a>当于尔时。<a id="a-1X"></a>忽然即有五百釜食。<a id="a-1Y"></a>来至彼前尔时长老摩尼娄陀。<a id="a-1Z"></a>寻时送彼五百釜食。<a id="a-1a"></a>向鹿苑中。<a id="a-1b"></a>即敷诸座。<a id="a-1c"></a>敷设已讫。<a id="a-1d"></a>往白佛言。<a id="a-1e"></a>世尊时至。<a id="a-1f"></a>饭食已办。<a id="a-1g"></a>唯愿就食。</p>
  <p id="a1h">尔时世尊。<a id="a-1i"></a>日在东方。<a id="a-1j"></a>着衣持钵。<a id="a-1k"></a>共诸比丘。<a id="a-1l"></a>来至食堂。<a id="a-1m"></a>于所敷设。<a id="a-1n"></a>次第而坐。<a id="a-1o"></a>尔时长老摩尼娄陀。<a id="a-1p"></a>见佛及僧次第坐已。<a id="a-1q"></a>奉持如上五百釜食。<a id="a-1r"></a>施佛及僧。<a id="a-1s"></a>恣饱满已。<a id="a-1t"></a>然后自食饭食亦讫。<a id="a-1u"></a>共诸比丘。<a id="a-1v"></a>诣向讲堂。<a id="a-1w"></a>敷座而坐。</p>
  <p id="a1x">尔时长老摩尼娄陀。<a id="a-1y"></a>坐已即告诸比丘言。<a id="a-1z"></a>诸长老辈。<a id="a-20"></a>希有希有。<a id="a-21"></a>未曾得见如此之事。<a id="a-22"></a>乃有如此多大果报。<a id="a-23"></a>多大功德。<a id="a-24"></a>多大威势。<a id="a-25"></a>所以者何。<a id="a-26"></a>诸长老辈。<a id="a-27"></a>我念往昔。<a id="a-28"></a>久远之时。<a id="a-29"></a>波罗奈城有一贫人。<a id="a-2A"></a>无有资财。<a id="a-2B"></a>不立仓库。<a id="a-2C"></a>于彼之时。<a id="a-2D"></a>波罗奈城。<a id="a-2E"></a>有辟支佛。<a id="a-2F"></a>依倚而住。<a id="a-2G"></a>名婆斯吒。<a id="a-2H"></a>当尔之时。<a id="a-2I"></a>其城谷贵。<a id="a-2J"></a>人民饥馑。<a id="a-2K"></a>乏少者多。<a id="a-2L"></a>其城内外。<a id="a-2M"></a>多有人死。<a id="a-2N"></a>唯见白骨。<a id="a-2O"></a>处处狼籍。<a id="a-2P"></a>于彼之时。<a id="a-2Q"></a>诸出家人。<a id="a-2R"></a>乞食难得。<a id="a-2S"></a>以饥所逼。<a id="a-2T"></a>不能修道。<a id="a-2U"></a>当尔之时。<a id="a-2V"></a>彼辟支佛。<a id="a-2W"></a>于晨朝时。<a id="a-2X"></a>日在东方着衣持钵。<a id="a-2Y"></a>入波罗奈。<a id="a-2Z"></a>次第乞食。<a id="a-2a"></a>遍历彼城。<a id="a-2b"></a>全无所得。<a id="a-2c"></a>如本洗钵。<a id="a-2d"></a>还出城去。<a id="a-2e"></a>我于尔时。<a id="a-2f"></a>见婆斯吒辟支佛尊。<a id="a-2g"></a>诣向彼边。<a id="a-2h"></a>到已白言。<a id="a-2i"></a>善哉大仙。<a id="a-2j"></a>此处乞食。<a id="a-2k"></a>颇得已不。<a id="a-2l"></a>彼尊报我。<a id="a-2m"></a>作如是言。<a id="a-2n"></a>仁者。<a id="a-2o"></a>我今乞食不得。<a id="a-2p"></a>我于尔时。<a id="a-2q"></a>复白彼尊。<a id="a-2r"></a>作如是言。<a id="a-2s"></a>尊者。<a id="a-2t"></a>若然来至我家。<a id="a-2u"></a>于时家内。<a id="a-2v"></a>唯有一升稗子熟饭。<a id="a-2w"></a>我即唤彼辟支佛尊。<a id="a-2x"></a>命入舍内将彼稗饭。<a id="a-2y"></a>以用奉施。<a id="a-2z"></a>时辟支佛。<a id="a-30"></a>受我施已。<a id="a-31"></a>随意所去。<a id="a-32"></a>我于彼时。<a id="a-33"></a>为采薪柴。<a id="a-34"></a>出至城外。<a id="a-35"></a>与尸陀林。<a id="a-36"></a>相去不远。<a id="a-37"></a>采取柴木。<a id="a-38"></a>彼林有一白骨尸骸。<a id="a-39"></a>忽然起来。<a id="a-3A"></a>抱我项住。<a id="a-3B"></a>我于彼时。<a id="a-3C"></a>欲脱彼尸。<a id="a-3D"></a>殷勤用力。<a id="a-3E"></a>不能得脱。<a id="a-3F"></a>我于彼日。<a id="a-3G"></a>日落西下。<a id="a-3H"></a>将欲没时。<a id="a-3I"></a>抱持死尸。<a id="a-3J"></a>来入城内。<a id="a-3K"></a>我入城时。<a id="a-3L"></a>人见我者。<a id="a-3M"></a>而告我言。<a id="a-3N"></a>咄人何故将此骨尸。<a id="a-3O"></a>而入城内。<a id="a-3P"></a>我报彼言。<a id="a-3Q"></a>是诸人辈。<a id="a-3R"></a>我今尽力。<a id="a-3S"></a>欲脱此尸。<a id="a-3T"></a>了不能得。<a id="a-3U"></a>汝等若有堪能脱者。<a id="a-3V"></a>当为我脱。<a id="a-3W"></a>时彼人辈。<a id="a-3X"></a>详共捉此骨尸。<a id="a-3Y"></a>牵挽尽力望脱。<a id="a-3Z"></a>亦不能得。<a id="a-3a"></a>我时渐渐至于家内。<a id="a-3b"></a>望欲脱彼白骨死尸。<a id="a-3c"></a>而彼白骨。<a id="a-3d"></a>悉变成金。<a id="a-3e"></a>自然堕地。<a id="a-3f"></a>我于尔时。<a id="a-3g"></a>作如是念。<a id="a-3h"></a>我以此金。<a id="a-3i"></a>不可独用。<a id="a-3j"></a>作是念已。<a id="a-3k"></a>即诣向彼梵德王边白言。<a id="a-3l"></a>大王当知。<a id="a-3m"></a>我今地得伏藏。<a id="a-3n"></a>大王受取。<a id="a-3o"></a>用为国宝。<a id="a-3p"></a>时梵德王。<a id="a-3q"></a>唤诸左右。<a id="a-3r"></a>而敕之言。<a id="a-3s"></a>汝等当须随此人去。<a id="a-3t"></a>其人指授。<a id="a-3u"></a>悉皆受取。<a id="a-3v"></a>将来向此。</p>
  <p id="a3w">尔时左右。<a id="a-3x"></a>闻王敕已。<a id="a-3y"></a>即时共我来至家内。<a id="a-3z"></a>我即以金。<a id="a-40"></a>示彼使人。</p>
  <p id="a41">尔时使人。<a id="a-42"></a>还见死尸白骨如故。<a id="a-43"></a>见已谓我。<a id="a-44"></a>咄哉痴人。<a id="a-45"></a>汝不癫狂。<a id="a-46"></a>何故持彼死尸白骨。<a id="a-47"></a>以为金也。<a id="a-48"></a>而彼使者。<a id="a-49"></a>还至王所。<a id="a-4A"></a>具说前事。<a id="a-4B"></a>我于后时。<a id="a-4C"></a>复至王边。<a id="a-4D"></a>而白王言。<a id="a-4E"></a>大王当知。<a id="a-4F"></a>我得伏藏。<a id="a-4G"></a>事实不虚。<a id="a-4H"></a>惟愿大王。<a id="a-4I"></a>早为纳受。<a id="a-4J"></a>时梵德王。<a id="a-4K"></a>遂即自往至其家内。<a id="a-4L"></a>见彼金藏。<a id="a-4M"></a>还是白骨。<a id="a-4N"></a>如本不异。<a id="a-4O"></a>复告我言。<a id="a-4P"></a>咄哉痴人。<a id="a-4Q"></a>汝着癫狂。<a id="a-4R"></a>何为于此白骨死尸。<a id="a-4S"></a>而作金想。<a id="a-4T"></a>我复白彼梵德王言。<a id="a-4U"></a>大王当知。<a id="a-4V"></a>此实金也。<a id="a-4W"></a>非是尸骨。<a id="a-4X"></a>如是再三。<a id="a-4Y"></a>作是语已。<a id="a-4Z"></a>我于尔时。<a id="a-4a"></a>手执彼金。<a id="a-4b"></a>作是誓言。<a id="a-4c"></a>若此金宝。<a id="a-4d"></a>为我来作善业报者。<a id="a-4e"></a>愿梵德王。<a id="a-4f"></a>亦如是见。<a id="a-4g"></a>作此誓已。<a id="a-4h"></a>时梵德王。<a id="a-4i"></a>看此死尸。<a id="a-4j"></a>还如我见金宝不异。<a id="a-4k"></a>即告我言。<a id="a-4l"></a>善哉仁者。<a id="a-4m"></a>汝作何等善业因缘。<a id="a-4n"></a>曾事何神。<a id="a-4o"></a>供养何天。<a id="a-4p"></a>供养何仙。<a id="a-4q"></a>而能与汝如是愿也。<a id="a-4r"></a>我于尔时。<a id="a-4s"></a>白梵德王。<a id="a-4t"></a>作如是言。<a id="a-4u"></a>大王当知。<a id="a-4v"></a>有一仙人。<a id="a-4w"></a>我曾供给此仙人食。<a id="a-4x"></a>必应是彼神力所致。<a id="a-4y"></a>令我今日得是果报。<a id="a-4z"></a>时梵德王。<a id="a-50"></a>而告我言。<a id="a-51"></a>汝以造作如是善业。<a id="a-52"></a>故于今日得此果报。<a id="a-53"></a>汝此果报。<a id="a-54"></a>无人能夺。<a id="a-55"></a>从今日后。<a id="a-56"></a>不须疑虑。<a id="a-57"></a>随意而用。<a id="a-58"></a>诸长老辈。<a id="a-59"></a>我于彼时。<a id="a-5A"></a>正以布施彼辟支佛一食之业。<a id="a-5B"></a>现于尔时。<a id="a-5C"></a>即获果报。<a id="a-5D"></a>所须资财。<a id="a-5E"></a>随意即办。<a id="a-5F"></a>正以施彼一食之故。<a id="a-5G"></a>七反生于三十三天。<a id="a-5H"></a>受其福报。<a id="a-5I"></a>乃于彼处三十三天。<a id="a-5J"></a>作帝释王。<a id="a-5K"></a>复于人中。<a id="a-5L"></a>而为国王。<a id="a-5M"></a>并复得作转轮圣王。<a id="a-5N"></a>治四天下。<a id="a-5O"></a>为世界主。<a id="a-5P"></a>护持世间。<a id="a-5Q"></a>七宝具足。<a id="a-5R"></a>乃至降伏。<a id="a-5S"></a>如法治化。<a id="a-5T"></a>由彼布施一食果报。<a id="a-5U"></a>命终生天。<a id="a-5V"></a>从天下生。<a id="a-5W"></a>在于人间。<a id="a-5X"></a>命尽复得生于天上。<a id="a-5Y"></a>流转如是。<a id="a-5Z"></a>更不杂生。<a id="a-5a"></a>我所生处。<a id="a-5b"></a>恒得最胜上妙宫殿。<a id="a-5c"></a>若生人间。<a id="a-5d"></a>生豪贵家。<a id="a-5e"></a>资财丰足。<a id="a-5f"></a>乃至一切无所乏少。<a id="a-5g"></a>如在天身。<a id="a-5h"></a>多受快乐。<a id="a-5i"></a>下生人间。<a id="a-5j"></a>亦复如是。<a id="a-5k"></a>以施一食。<a id="a-5l"></a>因彼果报。<a id="a-5m"></a>今生释种。<a id="a-5n"></a>我生之日。<a id="a-5o"></a>诸天下来。<a id="a-5p"></a>将五百宝衣。<a id="a-5q"></a>覆我身上。<a id="a-5r"></a>地下复有五百伏藏。<a id="a-5s"></a>自然现出。<a id="a-5t"></a>皆以布施一食果报。<a id="a-5u"></a>我之父母。<a id="a-5v"></a>为我造作三种宫殿。<a id="a-5w"></a>一宜夏坐。<a id="a-5x"></a>二宜冬坐。<a id="a-5y"></a>三宜春秋。<a id="a-5z"></a>二时居坐。<a id="a-60"></a>以彼施食果报因缘。<a id="a-61"></a>我既生于释种之家。<a id="a-62"></a>我家尔时。<a id="a-63"></a>遂即日别渐渐增长。<a id="a-64"></a>所谓谷米盈溢仓廪。<a id="a-65"></a>真珠琉璃珊瑚虎魄金银玉等。<a id="a-66"></a>无量珍宝。<a id="a-67"></a>二足四足。<a id="a-68"></a>无所鲜乏。<a id="a-69"></a>又以彼时施食果报。<a id="a-6A"></a>我在园苑。<a id="a-6B"></a>我母尔时欲试我故。<a id="a-6C"></a>办具空器。<a id="a-6D"></a>以衣覆盖。<a id="a-6E"></a>送来与我。<a id="a-6F"></a>至其半路。<a id="a-6G"></a>即有诸天种种饮食。<a id="a-6H"></a>悉满其器。<a id="a-6I"></a>彼食香美。<a id="a-6J"></a>大有气力。<a id="a-6K"></a>又以施食果报力故。<a id="a-6L"></a>共父相随。<a id="a-6M"></a>捡挍田作。<a id="a-6N"></a>当尔之时。<a id="a-6O"></a>身患饥渴。<a id="a-6P"></a>遂往赴水。<a id="a-6Q"></a>掬取欲饮。<a id="a-6R"></a>其水变成天妙甘露。<a id="a-6S"></a>又以施彼一食之故果报成熟。<a id="a-6T"></a>今来入此波罗奈城。<a id="a-6U"></a>未曾与彼委曲相识。<a id="a-6V"></a>自然即有五百釜食。<a id="a-6W"></a>来于我前。<a id="a-6X"></a>我受彼食。<a id="a-6Y"></a>遣送林中。<a id="a-6Z"></a>请佛及僧。<a id="a-6a"></a>供奉此食。<a id="a-6b"></a>悉令佛僧大众充饱。<a id="a-6c"></a>藉彼业报。<a id="a-6d"></a>我于四事。<a id="a-6e"></a>无所乏短。<a id="a-6f"></a>我施彼食。<a id="a-6g"></a>果业因缘。<a id="a-6h"></a>于世俗乐。<a id="a-6i"></a>亦无所乏。<a id="a-6j"></a>今者出家。<a id="a-6k"></a>于出家乐。<a id="a-6l"></a>亦皆具足。<a id="a-6m"></a>以彼施食果报熟故。<a id="a-6n"></a>今断生死。<a id="a-6o"></a>得梵行力。<a id="a-6p"></a>所有作者。<a id="a-6q"></a>皆悉已办。<a id="a-6r"></a>不受后有。<a id="a-6s"></a>至无畏处。<a id="a-6t"></a>至于前所。<a id="a-6u"></a>当得涅槃。<a id="a-6v"></a>得涅槃已。<a id="a-6w"></a>无乐无苦。<a id="a-6x"></a>自然证知诸长老辈。<a id="a-6y"></a>我于彼时。<a id="a-6z"></a>乃不识是辟支世尊。<a id="a-70"></a>我若决定知辟支佛。<a id="a-71"></a>我应寻时更求胜果。<a id="a-72"></a>求大威德。<a id="a-73"></a>应求无上广大果报。</p>
  <p id="a74">尔时长老摩尼娄陀。<a id="a-75"></a>说前语已。<a id="a-76"></a>重说偈言。</p>
  <p id="a77">我自思惟往昔时　　依住在于波罗奈</p>
  <p id="a78">负卖薪柴以为业　　值遇尊者婆斯吒</p>
  <p id="a79">见已布施一餐食　　故生豪贵释种姓</p>
  <p id="a7A">其名号曰尼娄陀　　善解音声复能舞</p>
  <p id="a7B">拍手歌咏讽颂等　　并及一切诸技艺</p>
  <p id="a7C">我今已自知宿命　　及以昔世所生处</p>
  <p id="a7D">往于三十三天上　　于彼七反往来生</p>
  <p id="a7E">彼处或作释天王　　及以自在天宫内</p>
  <p id="a7F">一切随我所造作　　如是治化于诸天</p>
  <p id="a7G">复经七反作人主　　灌顶成就刹利王</p>
  <p id="a7H">自在大力降伏众　　不行刀兵诸戎仗</p>
  <p id="a7I">如法治化大地中　　多有无量诸珍宝</p>
  <p id="a7J">于我境界悉丰饶　　所生家中大巨富</p>
  <p id="a7K">资财增长无有数　　于诸人中最为首</p>
  <p id="a7L">世间五欲悉圆备　　七宝诸珍无阙少</p>
  <p id="a7M">皆由我作如是业　　不曾生于恶道中</p>
  <p id="a7N">今于释种得出家　　得三解脱甘露处</p>
  <p id="a7O">我为何故得出家　　弃舍家业来于此</p>
  <p id="a7P">正以我获彼利益　　故来报佛世尊恩</p>
  <p id="a7Q">世尊知我机熟时　　为我演说无常法</p>
  <p id="a7R">若有意所幻化身　　神通自来至我所</p>
  <p id="a7S">若我心中有疑惑　　如是皆悉为我解</p>
  <p id="a7T">佛所说法无分别　　还为我说无别法</p>
  <p id="a7U">我今得闻彼实语　　如法爱乐而奉行</p>
  <p id="a7V">如是即得三解脱　　即是仰报诸佛恩</p>
  <p id="a7W">我今不乐此命终　　亦不爱乐此寿命</p>
  <p id="a7X">但我所受业至时　　正念思惟当舍寿</p>
  <p id="a7Y">我知未来生死处　　众生往来处亦知</p>
  <p id="a7Z">既知此处命终已　　亦知往至彼处生</p>
  <p id="a7a">毗舍离境竹林村　　我于彼林当舍寿</p>
  <p id="a7b">于彼林中蔚茂处　　漏尽其下入涅槃</p>
  <p id="a7c">尔时世尊。<a id="a-7d"></a>以净天耳过于人耳。<a id="a-7e"></a>闻彼长老摩尼娄陀。<a id="a-7f"></a>说此过去造业因缘。<a id="a-7g"></a>今昔获得如是果报。<a id="a-7h"></a>复以妙偈。<a id="a-7i"></a>而陈说之。<a id="a-7j"></a>闻是事已。<a id="a-7k"></a>赞叹欣然。</p>
  <p data-pb></p>
  <h2 id="a7l">阿难因缘品第六十</h2>
  <p id="a7m">又于一时。<a id="a-7n"></a>长老阿难。<a id="a-7o"></a>被诸梵行大德人辈劝请。<a id="a-7p"></a>令彼奉侍世尊。<a id="a-7q"></a>从尔已来。<a id="a-7r"></a>尽心尽力。<a id="a-7s"></a>意行调适。<a id="a-7t"></a>如来所说。<a id="a-7u"></a>悉皆受持。<a id="a-7v"></a>从如来口所闻之事。<a id="a-7w"></a>或世间事。<a id="a-7x"></a>或出世事。<a id="a-7y"></a>悉能受持。<a id="a-7z"></a>永不忘失。<a id="a-80"></a>若有人来咨问所疑。<a id="a-81"></a>亦悉能令彼心欢喜。<a id="a-82"></a>以是因缘。<a id="a-83"></a>世尊集众。<a id="a-84"></a>告诸比丘。<a id="a-85"></a>作如是言。<a id="a-86"></a>汝诸比丘。<a id="a-87"></a>于我声闻弟子之中。<a id="a-88"></a>多闻利智。<a id="a-89"></a>侍者之内。<a id="a-8A"></a>阿难比丘。<a id="a-8B"></a>是其人也。<a id="a-8C"></a>时诸比丘。<a id="a-8D"></a>白佛言。<a id="a-8E"></a>世尊。<a id="a-8F"></a>长老阿难。<a id="a-8G"></a>于往昔时。<a id="a-8H"></a>造何善根。<a id="a-8I"></a>藉彼善根。<a id="a-8J"></a>今生释种大豪姓家。<a id="a-8K"></a>巨富饶财。<a id="a-8L"></a>大有势力。<a id="a-8M"></a>乃至一切无所乏少。<a id="a-8N"></a>复以何业。<a id="a-8O"></a>今得出家。<a id="a-8P"></a>受具足戒。<a id="a-8Q"></a>得诸圣法。<a id="a-8R"></a>若闻世间出世间事。<a id="a-8S"></a>永不忘失。<a id="a-8T"></a>若有诸人来问所疑。<a id="a-8U"></a>亦悉能令彼心欢喜。<a id="a-8V"></a>世尊复记谓诸比丘。<a id="a-8W"></a>若知于我声闻弟子多闻智慧强记不忘最第一者。<a id="a-8X"></a>此即阿难比丘是也。<a id="a-8Y"></a>作是语已。<a id="a-8Z"></a>佛告诸比丘。<a id="a-8a"></a>我念往昔。<a id="a-8b"></a>过去世中。<a id="a-8c"></a>久远之时。<a id="a-8d"></a>还于此处波罗奈城。<a id="a-8e"></a>有王治化。<a id="a-8f"></a>名曰梵德。<a id="a-8g"></a>彼王尔时生于二子。<a id="a-8h"></a>一名喜根。<a id="a-8i"></a>二名婆奴(隋言月)。<a id="a-8j"></a>二子之内。<a id="a-8k"></a>喜根为大。<a id="a-8l"></a>其大子者。<a id="a-8m"></a>本性调善。<a id="a-8n"></a>贤直柔和。<a id="a-8o"></a>多有慈心。<a id="a-8p"></a>畏惧诸罪。<a id="a-8q"></a>厌离爱有。<a id="a-8r"></a>其彼王子。<a id="a-8s"></a>见其城内为诸王事之所逼切。<a id="a-8t"></a>悬官苦恼。<a id="a-8u"></a>杀害无穷。<a id="a-8v"></a>多有系闭。<a id="a-8w"></a>所谓枷锁杻械囹圄。<a id="a-8x"></a>地牢固禁。<a id="a-8y"></a>斩截手足。<a id="a-8z"></a>割其耳鼻。<a id="a-90"></a>挑其眼目。<a id="a-91"></a>既见此事。<a id="a-92"></a>遂作是念。<a id="a-93"></a>我之父王。<a id="a-94"></a>百年已往。<a id="a-95"></a>我身云何当治王位。<a id="a-96"></a>我今知用如此王位。<a id="a-97"></a>欲作何事。<a id="a-98"></a>及我身命。<a id="a-99"></a>亦知何用。<a id="a-9A"></a>所以者何。<a id="a-9B"></a>今见一切诸众生辈。<a id="a-9C"></a>以种种苦逼切其身。<a id="a-9D"></a>如我今者。<a id="a-9E"></a>不如舍家出家修道。<a id="a-9F"></a>作是念已。<a id="a-9G"></a>诣父母边。<a id="a-9H"></a>白言。<a id="a-9I"></a>父母。<a id="a-9J"></a>我欲舍家出家修道。</p>
  <p id="a9K">尔时父母。<a id="a-9L"></a>报其子言。<a id="a-9M"></a>汝身是我所爱之子。<a id="a-9N"></a>不离心意。<a id="a-9O"></a>瞻看无厌。<a id="a-9P"></a>我等宁死。<a id="a-9Q"></a>不能别汝。<a id="a-9R"></a>我等但使身命存在。<a id="a-9S"></a>终不相放。<a id="a-9T"></a>如是再过。<a id="a-9U"></a>喜根童子。<a id="a-9V"></a>白父母言。<a id="a-9W"></a>父母当知。<a id="a-9X"></a>我今必定舍家出家。<a id="a-9Y"></a>唯愿父母。<a id="a-9Z"></a>哀愍许我。<a id="a-9a"></a>如是数数咨请父母。<a id="a-9b"></a>而彼父母。<a id="a-9c"></a>遂即听许舍家出家。<a id="a-9d"></a>而告之言。<a id="a-9e"></a>汝是我子如汝所乐。<a id="a-9f"></a>随汝意也。<a id="a-9g"></a>尔时梵德喜根王子。<a id="a-9h"></a>以其父母许得出家。<a id="a-9i"></a>至于他日。<a id="a-9j"></a>舍家剃发。<a id="a-9k"></a>次第修道。<a id="a-9l"></a>而悟缘觉。<a id="a-9m"></a>能作神通变化之事。<a id="a-9n"></a>放光放水。<a id="a-9o"></a>回天动地。<a id="a-9p"></a>兴云致雨。<a id="a-9q"></a>如是等事。<a id="a-9r"></a>皆悉能办。<a id="a-9s"></a>彼辟支佛。<a id="a-9t"></a>作如是念。<a id="a-9u"></a>我为何事。<a id="a-9v"></a>而得出家。<a id="a-9w"></a>如是之事。<a id="a-9x"></a>我今已办。<a id="a-9y"></a>已得己利。<a id="a-9z"></a>所作已办。<a id="a-A0"></a>我今可往本生之地。<a id="a-A1"></a>怜愍父母诸眷属故。<a id="a-A2"></a>及余众生。<a id="a-A3"></a>令作福田。</p>
  <p id="aA4">尔时喜根辟支世尊。<a id="a-A5"></a>次第游行。<a id="a-A6"></a>至波罗奈。<a id="a-A7"></a>至彼国已。<a id="a-A8"></a>依住彼城父王梵德庵罗林内。</p>
  <p id="aA9">尔时梵德。<a id="a-AA"></a>传闻他说。<a id="a-AB"></a>喜根童子。<a id="a-AC"></a>已成大仙。<a id="a-AD"></a>还来于此。<a id="a-AE"></a>住我境界。<a id="a-AF"></a>我今可往至喜根边。<a id="a-AG"></a>显现于彼。<a id="a-AH"></a>问讯慰喻。<a id="a-AI"></a>时梵德王。<a id="a-AJ"></a>以大势力。<a id="a-AK"></a>严盛威风。<a id="a-AL"></a>示现神德。<a id="a-AM"></a>从城而出。<a id="a-AN"></a>有四兵众。<a id="a-AO"></a>前后围绕。</p>
  <p id="aAP">尔时喜根尊者辟支。<a id="a-AQ"></a>遥见父来。<a id="a-AR"></a>而作是念。<a id="a-AS"></a>此诸人辈。<a id="a-AT"></a>梵德王等。<a id="a-AU"></a>大有威力。<a id="a-AV"></a>我慢贡高。<a id="a-AW"></a>我若随宜。<a id="a-AX"></a>在彼前者。<a id="a-AY"></a>梵德王等。<a id="a-AZ"></a>必不敬我。<a id="a-Aa"></a>作是念已。<a id="a-Ab"></a>飞腾虚空。<a id="a-Ac"></a>现诸神变。<a id="a-Ad"></a>坐卧经行。<a id="a-Ae"></a>半身放烟。<a id="a-Af"></a>半身出火。<a id="a-Ag"></a>身上放火。<a id="a-Ah"></a>身下出水。<a id="a-Ai"></a>示现如是种种神通。</p>
  <p id="aAj">时梵德王。<a id="a-Ak"></a>诸臣百官。<a id="a-Al"></a>见彼尊者大圣辟支飞腾虚空现诸神变。<a id="a-Am"></a>彼等见已。<a id="a-An"></a>作如是念。<a id="a-Ao"></a>我之童子。<a id="a-Ap"></a>虽舍王位今得出家。<a id="a-Aq"></a>已成大仙。<a id="a-Ar"></a>有大威德。<a id="a-As"></a>有大神通。<a id="a-At"></a>其心尔时即大欢喜。<a id="a-Au"></a>踊跃无量。<a id="a-Av"></a>遍满其体。<a id="a-Aw"></a>不能自胜。<a id="a-Ax"></a>诣彼喜根辟支佛所。<a id="a-Ay"></a>王既渐进。<a id="a-Az"></a>佛复下空。<a id="a-B0"></a>王到其所。<a id="a-B1"></a>欢喜敬仰。<a id="a-B2"></a>时辟支佛。<a id="a-B3"></a>下住地上。<a id="a-B4"></a>即便坐于所敷之座。</p>
  <p id="aB5">尔时梵德。<a id="a-B6"></a>到辟支边。<a id="a-B7"></a>顶礼佛足。<a id="a-B8"></a>却住一面。<a id="a-B9"></a>坐一面已。<a id="a-BA"></a>时辟支佛。<a id="a-BB"></a>少说诸法。<a id="a-BC"></a>令王欢喜踊跃无量。<a id="a-BD"></a>显示善事。</p>
  <p id="aBE">尔时大王。<a id="a-BF"></a>从辟支佛。<a id="a-BG"></a>听闻法已。<a id="a-BH"></a>欢喜踊跃。<a id="a-BI"></a>白辟支言。<a id="a-BJ"></a>善哉大仙。<a id="a-BK"></a>今受我请。<a id="a-BL"></a>常住我家。<a id="a-BM"></a>我为尊者。<a id="a-BN"></a>当作伽蓝经行房窟四事供养。<a id="a-BO"></a>心所乐者。<a id="a-BP"></a>悉皆办与。<a id="a-BQ"></a>若欲哀愍诸众生故。<a id="a-BR"></a>村落城邑。<a id="a-BS"></a>欲行乞食。<a id="a-BT"></a>任意所行。<a id="a-BU"></a>我不障碍。<a id="a-BV"></a>辟支佛尊。<a id="a-BW"></a>默然而受父王所请。<a id="a-BX"></a>于时彼王。<a id="a-BY"></a>见彼尊者喜根缘觉默然受请。<a id="a-BZ"></a>即办种种诸供养具。<a id="a-Ba"></a>经行房窟。<a id="a-Bb"></a>四事供养。<a id="a-Bc"></a>悉持施与。<a id="a-Bd"></a>自余须者。<a id="a-Be"></a>一切办给。</p>
  <p id="aBf">尔时喜根辟支仙人。<a id="a-Bg"></a>为欲怜愍诸众生故。<a id="a-Bh"></a>入城乞食。<a id="a-Bi"></a>如此之时。<a id="a-Bj"></a>即得入城。<a id="a-Bk"></a>其月王子。<a id="a-Bl"></a>日别至于喜根仙人辟支佛边。<a id="a-Bm"></a>承事供养。<a id="a-Bn"></a>于诸法中。<a id="a-Bo"></a>心有所疑。<a id="a-Bp"></a>时时往问彼辟支佛。<a id="a-Bq"></a>其辟支佛。<a id="a-Br"></a>或被婆奴王子所问。<a id="a-Bs"></a>默然不答。<a id="a-Bt"></a>唯于诸指。<a id="a-Bu"></a>出其光炎。<a id="a-Bv"></a>尔时婆奴。<a id="a-Bw"></a>作如是念。<a id="a-Bx"></a>此辟支佛。<a id="a-By"></a>大有神通。<a id="a-Bz"></a>而无才辩。</p>
  <p id="aC0">尔时喜根尊者辟支。<a id="a-C1"></a>告婆奴言。<a id="a-C2"></a>婆奴王子。<a id="a-C3"></a>汝来出家。<a id="a-C4"></a>汝今若其不肯出家。<a id="a-C5"></a>我定知汝命终之后。<a id="a-C6"></a>必堕恶道。<a id="a-C7"></a>若其出家。<a id="a-C8"></a>汝亦应当成就大仙。<a id="a-C9"></a>有大神通。<a id="a-CA"></a>尔时婆奴。<a id="a-CB"></a>诣向父母。<a id="a-CC"></a>白如是言。<a id="a-CD"></a>善哉父母。<a id="a-CE"></a>喜根仙人。<a id="a-CF"></a>今已出家。<a id="a-CG"></a>我今意欲随出家也。<a id="a-CH"></a>唯愿父母。<a id="a-CI"></a>哀愍许我。<a id="a-CJ"></a>而彼父母。<a id="a-CK"></a>遂不许可。<a id="a-CL"></a>婆奴王子。<a id="a-CM"></a>犹故数数至彼喜根仙人之所。<a id="a-CN"></a>承事供养。<a id="a-CO"></a>其辟支佛。<a id="a-CP"></a>复数语彼婆奴王子。<a id="a-CQ"></a>汝当出家。<a id="a-CR"></a>婆奴王子。<a id="a-CS"></a>复报兄言。<a id="a-CT"></a>父母今日决不听我舍家事云何也。</p>
  <p id="aCU">尔时王子婆奴。<a id="a-CV"></a>面上色相。<a id="a-CW"></a>出现于七日内必当命终。<a id="a-CX"></a>尔时喜根辟支仙人。<a id="a-CY"></a>告婆奴言。<a id="a-CZ"></a>汝来婆奴。<a id="a-Ca"></a>汝必当须舍家出家。<a id="a-Cb"></a>何以故。<a id="a-Cc"></a>汝熟相现。<a id="a-Cd"></a>于七日内。<a id="a-Ce"></a>必当命终。<a id="a-Cf"></a>尔时婆奴。<a id="a-Cg"></a>至父母边。<a id="a-Ch"></a>白言。<a id="a-Ci"></a>父母。<a id="a-Cj"></a>唯愿放我舍家出家。</p>
  <p id="aCk">尔时喜根辟支世尊。<a id="a-Cl"></a>亦即诣向自父母边。<a id="a-Cm"></a>白言。<a id="a-Cn"></a>父母。<a id="a-Co"></a>汝等当放婆奴出家。<a id="a-Cp"></a>所以者何。<a id="a-Cq"></a>其相出现。<a id="a-Cr"></a>七日之内。<a id="a-Cs"></a>定当命终。<a id="a-Ct"></a>以此因缘。<a id="a-Cu"></a>父母必当与彼别离。<a id="a-Cv"></a>以是定故。<a id="a-Cw"></a>宁放出家。<a id="a-Cx"></a>在于法内。<a id="a-Cy"></a>取于命终。<a id="a-Cz"></a>莫令在家取命终也。<a id="a-D0"></a>父母报言。<a id="a-D1"></a>婆奴王子。<a id="a-D2"></a>于七日内。<a id="a-D3"></a>必取命终。<a id="a-D4"></a>与我别者。<a id="a-D5"></a>我今当许舍家出家。</p>
  <p id="aD6">婆奴王子。<a id="a-D7"></a>当于尔时即剃须发。<a id="a-D8"></a>着袈裟衣。<a id="a-D9"></a>其出家已。<a id="a-DA"></a>于七日中。<a id="a-DB"></a>供养恭敬。<a id="a-DC"></a>事彼喜根。<a id="a-DD"></a>时辟支佛。<a id="a-DE"></a>教授威仪。<a id="a-DF"></a>过六日已。<a id="a-DG"></a>至其七日。<a id="a-DH"></a>定知命终。<a id="a-DI"></a>哀愍彼故。<a id="a-DJ"></a>从坐而起。<a id="a-DK"></a>飞腾虚空。<a id="a-DL"></a>经行坐卧。<a id="a-DM"></a>放烟放火。<a id="a-DN"></a>隐身不现。<a id="a-DO"></a>种种神通。<a id="a-DP"></a>婆奴仙人。<a id="a-DQ"></a>见彼喜根辟支佛尊。<a id="a-DR"></a>于虚空中。<a id="a-DS"></a>现于种种神通变化。<a id="a-DT"></a>见已心生欢喜踊跃。<a id="a-DU"></a>遍满其体。<a id="a-DV"></a>不能自胜。<a id="a-DW"></a>合十指掌。<a id="a-DX"></a>顶礼向彼辟支佛尊。<a id="a-DY"></a>既顶礼已。<a id="a-DZ"></a>发如是愿。<a id="a-Da"></a>愿我来世。<a id="a-Db"></a>恒值如是辟支圣人。<a id="a-Dc"></a>或胜此者。<a id="a-Dd"></a>彼所说法。<a id="a-De"></a>愿我闻已。<a id="a-Df"></a>悉令通解。<a id="a-Dg"></a>又愿我身。<a id="a-Dh"></a>于彼圣人。<a id="a-Di"></a>得为侍者。<a id="a-Dj"></a>供养彼圣。<a id="a-Dk"></a>又愿来世。<a id="a-Dl"></a>得诸神通。<a id="a-Dm"></a>所有威力。<a id="a-Dn"></a>皆如此佛。<a id="a-Do"></a>若有来问我之义者。<a id="a-Dp"></a>我悉为解。<a id="a-Dq"></a>令彼欢喜。<a id="a-Dr"></a>又愿生生世世之中。<a id="a-Ds"></a>不在恶道。</p>
  <p id="aDt">尔时佛告诸比丘言。<a id="a-Du"></a>汝等比丘。<a id="a-Dv"></a>若有心疑。<a id="a-Dw"></a>于彼之时。<a id="a-Dx"></a>婆奴王子。<a id="a-Dy"></a>于七日内。<a id="a-Dz"></a>供养于彼辟支佛尊。<a id="a-E0"></a>受教法者。<a id="a-E1"></a>莫作异见。<a id="a-E2"></a>此即阿难比丘是也。<a id="a-E3"></a>于彼之时。<a id="a-E4"></a>婆奴王子。<a id="a-E5"></a>以欢喜心。<a id="a-E6"></a>供养喜根辟支佛故。<a id="a-E7"></a>以彼业报。<a id="a-E8"></a>今得生于释种之家。<a id="a-E9"></a>而于彼边。<a id="a-EA"></a>乞如是愿。<a id="a-EB"></a>愿我生生世世之中。<a id="a-EC"></a>不堕恶道。<a id="a-ED"></a>以彼业报。<a id="a-EE"></a>所生之处。<a id="a-EF"></a>不曾堕于恶道之中。<a id="a-EG"></a>唯生人天。<a id="a-EH"></a>流转往反。<a id="a-EI"></a>受大快乐。<a id="a-EJ"></a>而于彼时。<a id="a-EK"></a>复作是愿。<a id="a-EL"></a>愿我来世。<a id="a-EM"></a>值遇如是教师圣人。<a id="a-EN"></a>或胜此者。<a id="a-EO"></a>彼所说法。<a id="a-EP"></a>愿我一闻。<a id="a-EQ"></a>即得知解。<a id="a-ER"></a>以是业报。<a id="a-ES"></a>今得值我如是教师。<a id="a-ET"></a>又于我边。<a id="a-EU"></a>而得出家。<a id="a-EV"></a>受具足戒。<a id="a-EW"></a>得诸圣法其于彼时。<a id="a-EX"></a>乞如是愿。<a id="a-EY"></a>愿我来世。<a id="a-EZ"></a>若当值遇如是教师。<a id="a-Ea"></a>我于彼边。<a id="a-Eb"></a>得作侍者。<a id="a-Ec"></a>供养彼圣。<a id="a-Ed"></a>藉彼业报。<a id="a-Ee"></a>今于我边。<a id="a-Ef"></a>得作侍者。<a id="a-Eg"></a>供养于我。<a id="a-Eh"></a>其于彼时。<a id="a-Ei"></a>又乞是愿。<a id="a-Ej"></a>我于来世。<a id="a-Ek"></a>得大神通。<a id="a-El"></a>得大威力。<a id="a-Em"></a>藉彼业报。<a id="a-En"></a>今得成于如是大圣。<a id="a-Eo"></a>得大威力。<a id="a-Ep"></a>其于彼时。<a id="a-Eq"></a>又乞是愿。<a id="a-Er"></a>若有人来问所疑者。<a id="a-Es"></a>我悉为彼分别解说。<a id="a-Et"></a>令心欢喜。<a id="a-Eu"></a>藉彼业报。<a id="a-Ev"></a>今日阿难。<a id="a-Ew"></a>有人来问心中所疑皆悉为解。<a id="a-Ex"></a>令心欢喜。</p>
  <p id="aEy">尔时佛复告诸比丘。<a id="a-Ez"></a>作如是言。<a id="a-F0"></a>汝诸比丘。<a id="a-F1"></a>我念往昔。<a id="a-F2"></a>久远之时。<a id="a-F3"></a>波罗奈城。<a id="a-F4"></a>其城有一大富长者。<a id="a-F5"></a>名曰僧萨陀那(隋言王安)。<a id="a-F6"></a>其彼长者。<a id="a-F7"></a>大富饶财。<a id="a-F8"></a>多有生业。<a id="a-F9"></a>犹如毗沙天王无异。<a id="a-FA"></a>家中日别恒有五百辟支佛。<a id="a-FB"></a>来向其家食。<a id="a-FC"></a>其时而有一辟支佛所持之钵。<a id="a-FD"></a>下底尖小。<a id="a-FE"></a>如牛乳形。<a id="a-FF"></a>其钵所安。<a id="a-FG"></a>或在草上。<a id="a-FH"></a>或帘箔上。<a id="a-FI"></a>随即倾倒。<a id="a-FJ"></a>不得安住。<a id="a-FK"></a>彼时长者僧萨陀那。<a id="a-FL"></a>有一女子。<a id="a-FM"></a>可喜端正。<a id="a-FN"></a>女相具足。<a id="a-FO"></a>其女见彼辟支佛钵倾倒不住。<a id="a-FP"></a>即自脱钏。<a id="a-FQ"></a>奉辟支佛。<a id="a-FR"></a>而白之言。<a id="a-FS"></a>唯愿大仙。<a id="a-FT"></a>取此钏用安其钵下。<a id="a-FU"></a>尔时彼仙。<a id="a-FV"></a>为怜愍故。<a id="a-FW"></a>即取此钏。<a id="a-FX"></a>用安其钵。<a id="a-FY"></a>而彼钵盂。<a id="a-FZ"></a>遂不倾动。<a id="a-Fa"></a>于时彼女。<a id="a-Fb"></a>既见此钵更不倾动安住钏上。<a id="a-Fc"></a>欢喜踊跃。<a id="a-Fd"></a>遍满其礼。<a id="a-Fe"></a>不能自胜。<a id="a-Ff"></a>心发是愿。<a id="a-Fg"></a>如此仙人安钏上。<a id="a-Fh"></a>不倾不倒。<a id="a-Fi"></a>我于来世。<a id="a-Fj"></a>所闻如是。<a id="a-Fk"></a>若世间事。<a id="a-Fl"></a>出世间事。<a id="a-Fm"></a>悉令忆持。</p>
  <p id="aFn">尔时佛告诸比丘言。<a id="a-Fo"></a>汝等比丘。<a id="a-Fp"></a>若有心疑。<a id="a-Fq"></a>于彼之时。<a id="a-Fr"></a>长者家女。<a id="a-Fs"></a>今为谁者。<a id="a-Ft"></a>莫作异见。<a id="a-Fu"></a>此即阿难比丘是也。<a id="a-Fv"></a>由于彼时。<a id="a-Fw"></a>以欢喜心。<a id="a-Fx"></a>自脱手钏。<a id="a-Fy"></a>以奉尊者辟支仙人。<a id="a-Fz"></a>安置钵器。<a id="a-G0"></a>因发是愿。<a id="a-G1"></a>如此仙人。<a id="a-G2"></a>以钵安钏不倾倒故。<a id="a-G3"></a>愿我来世。<a id="a-G4"></a>若有所闻。<a id="a-G5"></a>若世间事。<a id="a-G6"></a>出世间事。<a id="a-G7"></a>悉皆忆持。<a id="a-G8"></a>永不忘失。<a id="a-G9"></a>由彼业缘。<a id="a-GA"></a>今所闻事。<a id="a-GB"></a>悉不遗忘。</p>
  <p id="aGC">长老阿难比丘。<a id="a-GD"></a>又时日在东方。<a id="a-GE"></a>着衣持钵。<a id="a-GF"></a>往入舍婆提城乞食。<a id="a-GG"></a>去彼祇树给孤独园。<a id="a-GH"></a>犹未至于舍婆提城。<a id="a-GI"></a>于其中间。<a id="a-GJ"></a>有一大树。<a id="a-GK"></a>名尸奢波。<a id="a-GL"></a>其树阴下。<a id="a-GM"></a>多有一切诸波罗门止息。<a id="a-GN"></a>其下诸婆罗门。<a id="a-GO"></a>遥见阿难来欲到边。<a id="a-GP"></a>各相告言。<a id="a-GQ"></a>汝辈当知。<a id="a-GR"></a>此是沙门瞿昙弟子。<a id="a-GS"></a>于诸聪明。<a id="a-GT"></a>多闻之中。<a id="a-GU"></a>最第一者。<a id="a-GV"></a>作是语已。<a id="a-GW"></a>阿难便至。<a id="a-GX"></a>白言。<a id="a-GY"></a>仁者。<a id="a-GZ"></a>今请观此尸奢波树。<a id="a-Ga"></a>合有几叶尔时阿难。<a id="a-Gb"></a>观其树已。<a id="a-Gc"></a>而报彼言。<a id="a-Gd"></a>东枝合有若干百叶若干千叶。<a id="a-Ge"></a>如是南枝。<a id="a-Gf"></a>西枝北枝。<a id="a-Gg"></a>皆言合有若干百叶若干千叶。<a id="a-Gh"></a>作是语已。<a id="a-Gi"></a>遂即舍去。</p>
  <p id="aGj">尔时彼诸婆罗门辈。<a id="a-Gk"></a>阿难去后。<a id="a-Gl"></a>取百数叶。<a id="a-Gm"></a>隐藏一边。<a id="a-Gn"></a>阿难回已。<a id="a-Go"></a>诸婆罗门。<a id="a-Gp"></a>于是复问。<a id="a-Gq"></a>仁者阿难。<a id="a-Gr"></a>汝复来也。<a id="a-Gs"></a>乞更观此尸奢波树。<a id="a-Gt"></a>有几多叶。</p>
  <p id="aGu">尔时阿难。<a id="a-Gv"></a>仰观树已。<a id="a-Gw"></a>即知如是婆罗门等所擿藏叶若干百数。<a id="a-Gx"></a>便即报彼婆罗门言。<a id="a-Gy"></a>东枝合有若干百叶若干千叶。<a id="a-Gz"></a>如是南枝西枝北枝。<a id="a-H0"></a>亦言合有若干百叶若干千叶。<a id="a-H1"></a>作是语已。<a id="a-H2"></a>便即过去。</p>
  <p id="aH3">尔时彼等婆罗门辈。<a id="a-H4"></a>生希有心未曾有心。<a id="a-H5"></a>各相谓言。<a id="a-H6"></a>此之沙门。<a id="a-H7"></a>甚大聪明。<a id="a-H8"></a>有大智慧。<a id="a-H9"></a>诸婆罗门。<a id="a-HA"></a>以此因缘。<a id="a-HB"></a>心得正信。<a id="a-HC"></a>得正信已。<a id="a-HD"></a>其后不久。<a id="a-HE"></a>悉各出家。<a id="a-HF"></a>成罗汉果。</p>
  <p id="aHG">尔时复有长老分那婆素(隋言井宿)。<a id="a-HH"></a>长老宫毗罗(隋言蛟龙)。<a id="a-HI"></a>长老难提迦等。<a id="a-HJ"></a>如是三人。<a id="a-HK"></a>唯得知其出家由绪不知所生因缘之事。<a id="a-HL"></a>亦不知彼于往昔时。<a id="a-HM"></a>作何业也。<a id="a-HN"></a>或问曰当何名此经。<a id="a-HO"></a>答曰。<a id="a-HP"></a>摩诃僧祇师。<a id="a-HQ"></a>名为大事。</p>
  <p id="aHR">萨婆多师。<a id="a-HS"></a>名此经为大庄严。</p>
  <p id="aHT">迦葉维师。<a id="a-HU"></a>名为佛生因缘。</p>
  <p id="aHV">昙无德师。<a id="a-HW"></a>名为释迦牟尼佛本行。</p>
  <p id="aHX">尼沙塞师。<a id="a-HY"></a>名为毗尼藏根本。</p>
 </body>
</html>