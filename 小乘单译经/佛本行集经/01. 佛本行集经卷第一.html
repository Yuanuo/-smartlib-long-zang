<!doctype html>
<html id="z3IBUSEbx" data-ver="862">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第一</h1>
  <h2 id="a2">发心供养品第一之一</h2>
  <p id="a3">北天竺揵达国婆罗门沙门阇那崛多（此言德志）归命大智海毗卢遮那佛。</p>
  <p id="a4">如是我闻。<a id="a-5"></a>一时婆伽婆住王舍城迦兰陀鸟竹林之内。<a id="a-6"></a>与大比丘僧五百人俱。<a id="a-7"></a>尔时如来。<a id="a-8"></a>住于佛行。<a id="a-9"></a>无复烦恼。<a id="a-A"></a>故名耆那。<a id="a-B"></a>得一切智。<a id="a-C"></a>行一切智。<a id="a-D"></a>知一切智。<a id="a-E"></a>住于天行。<a id="a-F"></a>住于梵行。<a id="a-G"></a>住于圣行。<a id="a-H"></a>心得自在。<a id="a-I"></a>依诸世尊。<a id="a-J"></a>欲行诸行。<a id="a-K"></a>悉皆得行。<a id="a-L"></a>在于比丘及比丘尼。<a id="a-M"></a>诸优婆塞及优婆夷四众之中。<a id="a-N"></a>受大供养恭敬尊重。<a id="a-O"></a>又诸国王大臣宰相。<a id="a-P"></a>种种外道。<a id="a-Q"></a>及诸沙门婆罗门等。<a id="a-R"></a>佛得如是种种利养饮食衣服床铺汤药。<a id="a-S"></a>四事充满。<a id="a-T"></a>皆悉具足。<a id="a-U"></a>最胜最妙。<a id="a-V"></a>无与等者。<a id="a-W"></a>智慧第一。<a id="a-X"></a>名称远闻。<a id="a-Y"></a>虽受利养。<a id="a-Z"></a>而心无染。<a id="a-a"></a>犹如莲华不着于水。<a id="a-b"></a>世尊名号说法音声。<a id="a-c"></a>于世间中最上最胜。<a id="a-d"></a>更无过者。<a id="a-e"></a>如是世尊多陀阿伽度阿罗诃三藐三佛陀。<a id="a-f"></a>十号具足。<a id="a-g"></a>能于现在天魔梵释沙门婆罗门等。<a id="a-h"></a>一切天人世间之中。<a id="a-i"></a>神通遍知。<a id="a-j"></a>知已说法。<a id="a-k"></a>行于世间。<a id="a-l"></a>前后及中。<a id="a-m"></a>言语皆善。<a id="a-n"></a>文义巧妙。<a id="a-o"></a>理趣精微。<a id="a-p"></a>相好庄严。<a id="a-q"></a>具足无缺。<a id="a-r"></a>清净梵行。<a id="a-s"></a>宣扬显说。</p>
  <p id="at">尔时尊者大目揵连。<a id="a-u"></a>于晨朝时。<a id="a-v"></a>整衣持钵。<a id="a-w"></a>入王舍城。<a id="a-x"></a>欲行乞食。<a id="a-y"></a>时目揵连。<a id="a-z"></a>独立思惟。<a id="a-10"></a>今日晨朝。<a id="a-11"></a>乞食尚早。<a id="a-12"></a>我今先当至净居天。<a id="a-13"></a>尊者目连。<a id="a-14"></a>作是念已。<a id="a-15"></a>譬如力士屈伸臂顷。<a id="a-16"></a>从王舍城。<a id="a-17"></a>没身不现。<a id="a-18"></a>至于净居诸天宫所。<a id="a-19"></a>忽然立住。</p>
  <p id="a1A">尔时无量净居诸天。<a id="a-1B"></a>既见目连安庠而至。<a id="a-1C"></a>心生欢喜。<a id="a-1D"></a>各相谓言。<a id="a-1E"></a>我等今者可共往迎尊者目连。<a id="a-1F"></a>发是语已。<a id="a-1G"></a>相随至于目揵连所。<a id="a-1H"></a>头面顶礼目揵连足。<a id="a-1I"></a>却住一面。<a id="a-1J"></a>白目连言。<a id="a-1K"></a>尊者目连。<a id="a-1L"></a>希有希有。<a id="a-1M"></a>尊者目连。<a id="a-1N"></a>于世间中。<a id="a-1O"></a>难见难值。<a id="a-1P"></a>谓佛世尊多陀阿伽度阿罗诃三藐三佛陀。<a id="a-1Q"></a>于无量百千万劫。<a id="a-1R"></a>勤修诸行。<a id="a-1S"></a>而说偈言。</p>
  <p id="a1T">于百千劫中　　勤求菩提道</p>
  <p id="a1U">过于多时来　　众生中大宝</p>
  <p id="a1V">世间难见者　　唯有佛世尊</p>
  <p id="a1W">尔时尊者大目揵连。<a id="a-1X"></a>从净居天。<a id="a-1Y"></a>闻是偈已。<a id="a-1Z"></a>遍体战栗。<a id="a-1a"></a>身毛皆竖。<a id="a-1b"></a>而作是念。<a id="a-1c"></a>希有希有。<a id="a-1d"></a>不可思议。<a id="a-1e"></a>难见难值。<a id="a-1f"></a>谓佛世尊多陀阿伽度阿罗诃三藐三佛陀。<a id="a-1g"></a>世间难逢。<a id="a-1h"></a>无量百千万亿劫中。<a id="a-1i"></a>时一出现。<a id="a-1j"></a>尔时尊者大目揵连。<a id="a-1k"></a>于净居天。<a id="a-1l"></a>为彼天众。<a id="a-1m"></a>说无量种微妙之法。<a id="a-1n"></a>显现无量清净法义。<a id="a-1o"></a>宣通无量深密法要。<a id="a-1p"></a>令诸天心各生欢喜。<a id="a-1q"></a>教化显示。<a id="a-1r"></a>尊重法已。<a id="a-1s"></a>即没身回此阎浮提。<a id="a-1t"></a>譬如力士屈臂还舒一念之顷。<a id="a-1u"></a>到王舍城。<a id="a-1v"></a>次第乞食。<a id="a-1w"></a>还至本处。<a id="a-1x"></a>饭食讫。<a id="a-1y"></a>收衣钵。<a id="a-1z"></a>洗足已。<a id="a-20"></a>诣于佛所。<a id="a-21"></a>到佛所已。<a id="a-22"></a>顶礼佛足。<a id="a-23"></a>却坐一面。<a id="a-24"></a>复自坐已。<a id="a-25"></a>向佛而说所行来处。<a id="a-26"></a>世尊我旦乞食到王舍城。<a id="a-27"></a>便至首陀婆娑天上。<a id="a-28"></a>天语我言。<a id="a-29"></a>如来世尊。<a id="a-2A"></a>于世间中难见难值。<a id="a-2B"></a>如前所说。<a id="a-2C"></a>具白佛言。<a id="a-2D"></a>世尊我闻如是希有语已。<a id="a-2E"></a>实难思议。<a id="a-2F"></a>所谓诸佛多陀阿伽度阿罗诃三藐三佛陀。<a id="a-2G"></a>于无量百千劫中时一出世。</p>
  <p id="a2H">尔时佛告目揵连言。<a id="a-2I"></a>目揵连。<a id="a-2J"></a>净居诸天。<a id="a-2K"></a>少知少见。<a id="a-2L"></a>以狭劣智乃能得知百千劫事。<a id="a-2M"></a>所以者何。<a id="a-2N"></a>目揵连。<a id="a-2O"></a>我念往昔。<a id="a-2P"></a>于无量无边诸世尊所。<a id="a-2Q"></a>种诸善根。<a id="a-2R"></a>乃至求阿耨多罗三藐三菩提。<a id="a-2S"></a>目揵连。<a id="a-2T"></a>我念往昔。<a id="a-2U"></a>作转轮圣王。<a id="a-2V"></a>身值三十亿佛。<a id="a-2W"></a>皆同一号。<a id="a-2X"></a>号释迦如来。<a id="a-2Y"></a>及声闻众。<a id="a-2Z"></a>尊重承事。<a id="a-2a"></a>恭敬供养。<a id="a-2b"></a>四事具足。<a id="a-2c"></a>所谓衣服饮食卧具汤药。<a id="a-2d"></a>时彼诸佛。<a id="a-2e"></a>不与我记。<a id="a-2f"></a>汝当得阿耨多罗三藐三菩提及世间解天人师佛世尊。<a id="a-2g"></a>于未来世。<a id="a-2h"></a>得成正觉。<a id="a-2i"></a>目揵连。<a id="a-2j"></a>我念往昔。<a id="a-2k"></a>作转轮圣王。<a id="a-2l"></a>身值八亿诸佛。<a id="a-2m"></a>皆同一号。<a id="a-2n"></a>号然灯如来。<a id="a-2o"></a>及声闻众。<a id="a-2p"></a>尊重恭敬。<a id="a-2q"></a>四事供养。<a id="a-2r"></a>所谓衣服饮食卧具汤药幡盖华香。<a id="a-2s"></a>时彼诸佛。<a id="a-2t"></a>不与我记。<a id="a-2u"></a>汝当得阿耨多罗三藐三菩提及世间解天人师佛世尊。<a id="a-2v"></a>目揵连。<a id="a-2w"></a>我念往昔。<a id="a-2x"></a>作转轮圣王。<a id="a-2y"></a>身值三亿诸佛。<a id="a-2z"></a>皆同一号。<a id="a-30"></a>号弗沙如来。<a id="a-31"></a>及声闻众。<a id="a-32"></a>四事供养。<a id="a-33"></a>皆悉具足。<a id="a-34"></a>时彼诸佛。<a id="a-35"></a>不与我记。<a id="a-36"></a>汝当作佛。<a id="a-37"></a>如上所说。<a id="a-38"></a>目揵连。<a id="a-39"></a>我念往昔。<a id="a-3A"></a>作转轮圣王。<a id="a-3B"></a>身值九万诸佛。<a id="a-3C"></a>皆同一号。<a id="a-3D"></a>号迦葉如来。<a id="a-3E"></a>及声闻众。<a id="a-3F"></a>四事供养。<a id="a-3G"></a>皆悉具足。<a id="a-3H"></a>乃至不与我授记别。<a id="a-3I"></a>当得作佛。<a id="a-3J"></a>如上所说。</p>
  <p id="a3K">目揵连。<a id="a-3L"></a>我念往昔。<a id="a-3M"></a>作转轮圣王。<a id="a-3N"></a>身值六万诸佛。<a id="a-3O"></a>皆同一号。<a id="a-3P"></a>号灯明如来。<a id="a-3Q"></a>及声闻众。<a id="a-3R"></a>四事供养。<a id="a-3S"></a>皆悉具足。<a id="a-3T"></a>乃至不与我授记别。<a id="a-3U"></a>当得作佛。<a id="a-3V"></a>如上所说。<a id="a-3W"></a>目揵连。<a id="a-3X"></a>我念往昔。<a id="a-3Y"></a>作转轮圣王。<a id="a-3Z"></a>身曾供养一万八千诸佛。<a id="a-3a"></a>皆同一号。<a id="a-3b"></a>号娑罗王如来。<a id="a-3c"></a>及声闻众。<a id="a-3d"></a>四事供养。<a id="a-3e"></a>皆悉具足。<a id="a-3f"></a>然后出家。<a id="a-3g"></a>作如是念。<a id="a-3h"></a>为未来世。<a id="a-3i"></a>当得佛道。<a id="a-3j"></a>护持禁戒。<a id="a-3k"></a>时彼诸佛。<a id="a-3l"></a>不与我记。<a id="a-3m"></a>乃至作佛。<a id="a-3n"></a>如上所说。<a id="a-3o"></a>目揵连。<a id="a-3p"></a>我念往昔。<a id="a-3q"></a>作转轮圣王。<a id="a-3r"></a>身曾供养一万诸佛。<a id="a-3s"></a>皆同一号。<a id="a-3t"></a>号能度彼岸如来。<a id="a-3u"></a>及声闻众。<a id="a-3v"></a>四事供养。<a id="a-3w"></a>皆悉具足。<a id="a-3x"></a>乃至不与我授记别。<a id="a-3y"></a>当得作佛。</p>
  <p id="a3z">目揵连。<a id="a-40"></a>我念往昔。<a id="a-41"></a>作转轮圣王。<a id="a-42"></a>身曾供养一万五千诸佛。<a id="a-43"></a>皆同一号号日如来。<a id="a-44"></a>及声闻众。<a id="a-45"></a>四事供养。<a id="a-46"></a>皆悉具足。<a id="a-47"></a>乃至不与我授记别。<a id="a-48"></a>当得作佛。<a id="a-49"></a>目揵连。<a id="a-4A"></a>我念往昔。<a id="a-4B"></a>作转轮圣王。<a id="a-4C"></a>身曾供养二千诸佛。<a id="a-4D"></a>皆同一号号憍陈如如来。<a id="a-4E"></a>及声闻众。<a id="a-4F"></a>四事供养。<a id="a-4G"></a>皆悉具足。<a id="a-4H"></a>乃至不与我授记别。<a id="a-4I"></a>当得作佛。<a id="a-4J"></a>目揵连。<a id="a-4K"></a>我念往昔。<a id="a-4L"></a>作转轮圣王。<a id="a-4M"></a>身曾供养六千诸佛。<a id="a-4N"></a>皆同一号。<a id="a-4O"></a>号龙如来。<a id="a-4P"></a>及声闻众。<a id="a-4Q"></a>四事供养。<a id="a-4R"></a>皆悉具足。<a id="a-4S"></a>乃至不与我授记别。<a id="a-4T"></a>当得作佛。<a id="a-4U"></a>目揵连。<a id="a-4V"></a>我念往昔。<a id="a-4W"></a>作转轮圣王。<a id="a-4X"></a>身曾供养一千诸佛。<a id="a-4Y"></a>皆同一号。<a id="a-4Z"></a>号紫幢如来。<a id="a-4a"></a>及声闻众。<a id="a-4b"></a>四事供养。<a id="a-4c"></a>皆悉具足。<a id="a-4d"></a>乃至不与我授记别。<a id="a-4e"></a>当得作佛。</p>
  <p id="a4f">目揵连。<a id="a-4g"></a>我念往昔。<a id="a-4h"></a>作转轮圣王。<a id="a-4i"></a>身曾供养五百诸佛。<a id="a-4j"></a>皆同一号。<a id="a-4k"></a>号连花上如来。<a id="a-4l"></a>及声闻众。<a id="a-4m"></a>四事供养。<a id="a-4n"></a>皆悉具足。<a id="a-4o"></a>乃至不与我授记别。<a id="a-4p"></a>当得作佛。<a id="a-4q"></a>目揵连。<a id="a-4r"></a>我念往昔。<a id="a-4s"></a>作转轮圣王。<a id="a-4t"></a>身曾供养六十四诸佛。<a id="a-4u"></a>皆同一号。<a id="a-4v"></a>号螺髻如来。<a id="a-4w"></a>及声闻众。<a id="a-4x"></a>四事供养。<a id="a-4y"></a>皆悉具足。<a id="a-4z"></a>乃至不与我授记别。<a id="a-50"></a>当得作佛。</p>
  <p id="a51">目揵连。<a id="a-52"></a>我念往昔。<a id="a-53"></a>作转轮圣王。<a id="a-54"></a>身曾供养一佛。<a id="a-55"></a>号正行如来。<a id="a-56"></a>及声闻众。<a id="a-57"></a>四事供养。<a id="a-58"></a>皆悉具足。<a id="a-59"></a>彼佛亦不与我授记。<a id="a-5A"></a>当得阿耨多罗三藐三菩提及明行足一切世间解。</p>
  <p id="a5B">目揵连。<a id="a-5C"></a>我念往昔。<a id="a-5D"></a>曾供养八万八千亿辟支佛。<a id="a-5E"></a>幡盖香华。<a id="a-5F"></a>四事具足。<a id="a-5G"></a>乃至彼佛灭度之后。<a id="a-5H"></a>为起塔庙供养如前。<a id="a-5I"></a>而不与我授于记别。<a id="a-5J"></a>汝当得阿耨多罗三藐三菩提。</p>
  <p id="a5K">目揵连。<a id="a-5L"></a>我念往昔。<a id="a-5M"></a>有一如来。<a id="a-5N"></a>号曰善思多陀阿伽度阿罗诃三藐三佛陀。<a id="a-5O"></a>于彼佛所。<a id="a-5P"></a>弥勒菩萨。<a id="a-5Q"></a>最初发心。<a id="a-5R"></a>种诸善根。<a id="a-5S"></a>求阿耨多罗三藐三菩提。<a id="a-5T"></a>时弥勒菩萨。<a id="a-5U"></a>身作转轮圣王。<a id="a-5V"></a>名毗卢遮那。<a id="a-5W"></a>尔时人民寿八万岁。<a id="a-5X"></a>目揵连。<a id="a-5Y"></a>彼善思如来初会说法。<a id="a-5Z"></a>九万六千亿人得阿罗汉道。<a id="a-5a"></a>第二会说法。<a id="a-5b"></a>八万四千亿人得阿罗汉道。<a id="a-5c"></a>第三会说法。<a id="a-5d"></a>七万二千亿人得阿罗汉道。</p>
  <p id="a5e">目揵连。<a id="a-5f"></a>彼毗卢遮那转轮圣王。<a id="a-5g"></a>供养于彼善思如来。<a id="a-5h"></a>及声闻众。<a id="a-5i"></a>恭敬尊重。<a id="a-5j"></a>幡盖花香四事具足。<a id="a-5k"></a>目揵连。<a id="a-5l"></a>时毗卢遮那转轮圣王。<a id="a-5m"></a>见彼如来具足三十二大人相八十种好。<a id="a-5n"></a>及声闻众。<a id="a-5o"></a>佛刹庄严。<a id="a-5p"></a>寿命岁数。<a id="a-5q"></a>即发道心。<a id="a-5r"></a>自口称言。<a id="a-5s"></a>希有世尊。<a id="a-5t"></a>愿我当来得作于佛。<a id="a-5u"></a>十号具足。<a id="a-5v"></a>还如今日善思如来。<a id="a-5w"></a>为于大众声闻人天恭敬围绕。<a id="a-5x"></a>听佛说法信受奉行。<a id="a-5y"></a>一种无异。<a id="a-5z"></a>弥勒又言。<a id="a-60"></a>愿我当来为多众生作诸利益。<a id="a-61"></a>施与安乐。<a id="a-62"></a>怜愍一切天人世间。<a id="a-63"></a>目揵连。<a id="a-64"></a>弥勒菩萨在于我前四十余劫发菩提心。<a id="a-65"></a>而我然后始发道心。<a id="a-66"></a>种诸善根。<a id="a-67"></a>求阿耨多罗三藐三菩提。<a id="a-68"></a>目揵连。<a id="a-69"></a>我念往昔有一佛。<a id="a-6A"></a>名示诲幢如来。<a id="a-6B"></a>目揵连。<a id="a-6C"></a>我于彼佛国土之中作转轮圣王。<a id="a-6D"></a>名曰牢弓。<a id="a-6E"></a>初发道心。<a id="a-6F"></a>种诸善根。<a id="a-6G"></a>求阿耨多罗三藐三菩提。<a id="a-6H"></a>我时供养彼佛世尊。<a id="a-6I"></a>满一千年。<a id="a-6J"></a>及声闻众。<a id="a-6K"></a>恭敬尊重。<a id="a-6L"></a>礼拜赞叹。<a id="a-6M"></a>四事充足。<a id="a-6N"></a>持五百具妙好衣裳一时布施。<a id="a-6O"></a>乃至彼佛般涅槃后起舍利塔。<a id="a-6P"></a>高一由旬广半由旬。<a id="a-6Q"></a>七宝庄严。<a id="a-6R"></a>所谓金银颇梨琉璃赤真珠等车磲马瑙而以挍饰。<a id="a-6S"></a>复持种种幡盖幢铃香花灯烛。<a id="a-6T"></a>以用供养。<a id="a-6U"></a>目揵连。<a id="a-6V"></a>我设如是诸供养已。<a id="a-6W"></a>昼夜精勤发广大誓愿。<a id="a-6X"></a>于当来得作佛时有诸众生。<a id="a-6Y"></a>不孝父母。<a id="a-6Z"></a>不敬沙门及婆罗门。<a id="a-6a"></a>不识家内亲疏尊卑。<a id="a-6b"></a>无信敬心。<a id="a-6c"></a>不信三世因缘业果。<a id="a-6d"></a>不信现在有于圣人。<a id="a-6e"></a>无一法行。<a id="a-6f"></a>唯行贪欲嗔恚愚痴。<a id="a-6g"></a>具足十恶。<a id="a-6h"></a>唯造杂业无一善事。<a id="a-6i"></a>愿我于彼世界之中。<a id="a-6j"></a>当得阿耨多罗三藐三菩提。<a id="a-6k"></a>怜愍彼等诸众生故。<a id="a-6l"></a>说法教化作多利益。<a id="a-6m"></a>救护众生。<a id="a-6n"></a>慈悲拔济令离诸苦。<a id="a-6o"></a>安置乐中。<a id="a-6p"></a>为彼天人广说于法。<a id="a-6q"></a>目揵连。<a id="a-6r"></a>诸佛如来有是苦行希有之事。<a id="a-6s"></a>为诸众生。</p>
  <p id="a6t">目揵连。<a id="a-6u"></a>诸菩萨等。<a id="a-6v"></a>凡有四种微妙性行。<a id="a-6w"></a>何等为四。<a id="a-6x"></a>一自性行。<a id="a-6y"></a>二愿性行。<a id="a-6z"></a>三顺性行。<a id="a-70"></a>四转性行。<a id="a-71"></a>目揵连。<a id="a-72"></a>云何名为自性行。<a id="a-73"></a>若诸菩萨本性已来。<a id="a-74"></a>贤良质直。<a id="a-75"></a>顺父母教。<a id="a-76"></a>信敬沙门及婆罗门。<a id="a-77"></a>善知家内尊卑亲疏。<a id="a-78"></a>知已恭敬。<a id="a-79"></a>承事无失。<a id="a-7A"></a>具足十善。<a id="a-7B"></a>复更广行其余善业。<a id="a-7C"></a>是名菩萨自性行。<a id="a-7D"></a>云何名为愿性行。<a id="a-7E"></a>若诸菩萨发如是愿。<a id="a-7F"></a>我于何时当得作佛阿罗诃三藐三佛陀十号具足。<a id="a-7G"></a>是名菩萨愿性行。<a id="a-7H"></a>云何名为顺性行。<a id="a-7I"></a>若诸菩萨成就具足六波罗蜜。<a id="a-7J"></a>何等为六。<a id="a-7K"></a>所谓檀波罗蜜。<a id="a-7L"></a>乃至般若波罗蜜。<a id="a-7M"></a>是名菩萨顺性行。<a id="a-7N"></a>云何名为转性行。<a id="a-7O"></a>如我供养然灯世尊。<a id="a-7P"></a>依彼因缘。<a id="a-7Q"></a>读诵则知。<a id="a-7R"></a>是名菩萨转性行。<a id="a-7S"></a>目揵连。<a id="a-7T"></a>是名菩萨四种性行。</p>
  <p id="a7U">尔时世尊。<a id="a-7V"></a>在舍卫国祇树给孤独园。<a id="a-7W"></a>以得作佛住于佛行。<a id="a-7X"></a>略说如上。<a id="a-7Y"></a>时佛食讫。<a id="a-7Z"></a>七日入定。<a id="a-7a"></a>念于往昔。<a id="a-7b"></a>诸佛世尊多陀阿伽度阿罗诃三藐三佛陀。<a id="a-7c"></a>尔时阿难。<a id="a-7d"></a>过七日后诣于佛所。<a id="a-7e"></a>顶礼佛足。<a id="a-7f"></a>却坐一面。<a id="a-7g"></a>白佛言。<a id="a-7h"></a>世尊。<a id="a-7i"></a>希有如来。<a id="a-7j"></a>身体清净。<a id="a-7k"></a>面色巍巍。<a id="a-7l"></a>如我前见。<a id="a-7m"></a>今复倍常。<a id="a-7n"></a>光明增盛。<a id="a-7o"></a>世尊诸根。<a id="a-7p"></a>无量寂静。<a id="a-7q"></a>坐何三昧。<a id="a-7r"></a>念何法相。<a id="a-7s"></a>尔时世尊告阿难言。<a id="a-7t"></a>如是阿难。<a id="a-7u"></a>如汝所说。<a id="a-7v"></a>多陀阿伽度阿罗诃三藐三佛陀。<a id="a-7w"></a>若入定住。<a id="a-7x"></a>念于往昔诸佛如来。<a id="a-7y"></a>得大自在神通智已。<a id="a-7z"></a>欲住一劫若减一劫。<a id="a-80"></a>念百千亿诸佛智慧。<a id="a-81"></a>而如来智。<a id="a-82"></a>无有障碍。<a id="a-83"></a>何以故。<a id="a-84"></a>如来以具诸佛智慧度彼岸故。<a id="a-85"></a>阿难如来一食讫已。<a id="a-86"></a>或住一劫或减一劫。<a id="a-87"></a>欲住多少。<a id="a-88"></a>随意自在。<a id="a-89"></a>无有疲惓。<a id="a-8A"></a>何以故。<a id="a-8B"></a>如来具得诸佛三昧度于彼岸。<a id="a-8C"></a>诸三昧中此最为胜。</p>
  <p id="a8D">佛告阿难。<a id="a-8E"></a>我念往昔无量无边阿僧祇劫。<a id="a-8F"></a>时世有佛。<a id="a-8G"></a>号帝释幢多陀阿伽度阿罗诃三藐三佛陀。<a id="a-8H"></a>能为一切无量众生。<a id="a-8I"></a>作归依处。<a id="a-8J"></a>能为众生。<a id="a-8K"></a>作慈悲宅。<a id="a-8L"></a>善能怜愍一切众生。<a id="a-8M"></a>能与一切众生安乐。<a id="a-8N"></a>有大威德。<a id="a-8O"></a>无量圣众前后围绕。<a id="a-8P"></a>阿难。<a id="a-8Q"></a>彼帝释幢如来有五百亿诸声闻众。<a id="a-8R"></a>悉皆得证阿罗汉果。<a id="a-8S"></a>寿五千岁。<a id="a-8T"></a>彼帝释幢如来授一菩萨记。<a id="a-8U"></a>次当作佛号上幢如来。<a id="a-8V"></a>阿难。<a id="a-8W"></a>彼上幢如来。<a id="a-8X"></a>复授一菩萨记。<a id="a-8Y"></a>次当作佛号幢相如来。<a id="a-8Z"></a>阿难。<a id="a-8a"></a>彼幢相如来。<a id="a-8b"></a>复授一菩萨记。<a id="a-8c"></a>次当作佛号喜幢如来。<a id="a-8d"></a>阿难。<a id="a-8e"></a>彼喜幢如来。<a id="a-8f"></a>复授一菩萨记。<a id="a-8g"></a>次当作佛号十幢如来。<a id="a-8h"></a>阿难。<a id="a-8i"></a>彼十幢如来。<a id="a-8j"></a>复授一菩萨记。<a id="a-8k"></a>次当作佛号难伏幢如来。</p>
  <p id="a8l">阿难。<a id="a-8m"></a>彼难伏幢如来。<a id="a-8n"></a>复授一菩萨记。<a id="a-8o"></a>次当作佛号明灯如来。<a id="a-8p"></a>阿难。<a id="a-8q"></a>彼明灯如来。<a id="a-8r"></a>复授一菩萨记。<a id="a-8s"></a>次当作佛号善明灯如来。<a id="a-8t"></a>阿难。<a id="a-8u"></a>彼善明灯如来。<a id="a-8v"></a>复授一菩萨记。<a id="a-8w"></a>次当作佛号建立如来。<a id="a-8x"></a>阿难。<a id="a-8y"></a>彼建立如来。<a id="a-8z"></a>复授一菩萨记。<a id="a-90"></a>次当作佛号善建立如来。<a id="a-91"></a>阿难。<a id="a-92"></a>彼善建立如来。<a id="a-93"></a>复授一菩萨记。<a id="a-94"></a>次当作佛号龙仙如来。<a id="a-95"></a>阿难。<a id="a-96"></a>彼龙仙如来。<a id="a-97"></a>复授一菩萨记。<a id="a-98"></a>次当作佛号无比威德如来。</p>
  <p id="a99">阿难。<a id="a-9A"></a>彼无比威德如来。<a id="a-9B"></a>复授一菩萨记。<a id="a-9C"></a>次当作佛号圣所生如来。<a id="a-9D"></a>阿难。<a id="a-9E"></a>彼圣所生如来。<a id="a-9F"></a>复授一菩萨记。<a id="a-9G"></a>次当作佛号妙胜如来。<a id="a-9H"></a>阿难。<a id="a-9I"></a>彼妙胜如来。<a id="a-9J"></a>复授一菩萨记。<a id="a-9K"></a>次当作佛号仙胜如来。<a id="a-9L"></a>阿难。<a id="a-9M"></a>彼仙胜如来。<a id="a-9N"></a>复授一菩萨记。<a id="a-9O"></a>次当作佛号普阴如来。<a id="a-9P"></a>阿难。<a id="a-9Q"></a>彼普阴如来。<a id="a-9R"></a>复授一菩萨记。<a id="a-9S"></a>次当作佛号预相如来。<a id="a-9T"></a>阿难。<a id="a-9U"></a>彼预相如来。<a id="a-9V"></a>复授一菩萨记。<a id="a-9W"></a>次当作佛号上族如来。<a id="a-9X"></a>阿难。<a id="a-9Y"></a>彼上族如来。<a id="a-9Z"></a>复授一菩萨记。<a id="a-9a"></a>次当作佛号自境界如来。</p>
  <p id="a9b">阿难。<a id="a-9c"></a>彼自境界如来复授一菩萨记。<a id="a-9d"></a>次当作佛号无等如来。<a id="a-9e"></a>阿难。<a id="a-9f"></a>彼无等如来。<a id="a-9g"></a>复授一菩萨记。<a id="a-9h"></a>次当作佛号拘留孙如来。<a id="a-9i"></a>阿难。<a id="a-9j"></a>彼拘留孙如来。<a id="a-9k"></a>复授一菩萨记。<a id="a-9l"></a>次当作佛号大光明如来。<a id="a-9m"></a>阿难。<a id="a-9n"></a>彼大光明如来。<a id="a-9o"></a>复授一菩萨记。<a id="a-9p"></a>次当作佛号离忧如来。<a id="a-9q"></a>阿难。<a id="a-9r"></a>彼离忧如来。<a id="a-9s"></a>复授一菩萨记。<a id="a-9t"></a>次当作佛号舍洪水如来。<a id="a-9u"></a>阿难。<a id="a-9v"></a>彼舍洪水如来。<a id="a-9w"></a>复授一菩萨记。<a id="a-9x"></a>次当作佛号大力如来。<a id="a-9y"></a>阿难。<a id="a-9z"></a>彼大力如来。<a id="a-A0"></a>复授一菩萨记。<a id="a-A1"></a>次当作佛号至彼岸如来。</p>
  <p id="aA2">阿难。<a id="a-A3"></a>彼至彼岸如来。<a id="a-A4"></a>复授一菩萨记。<a id="a-A5"></a>次当作佛号日如来。<a id="a-A6"></a>阿难。<a id="a-A7"></a>彼日如来。<a id="a-A8"></a>复授一菩萨记。<a id="a-A9"></a>次当作佛号寂灭如来。<a id="a-AA"></a>阿难。<a id="a-AB"></a>彼寂灭如来。<a id="a-AC"></a>复授一菩萨记。<a id="a-AD"></a>次当作佛号大震声如来。<a id="a-AE"></a>阿难。<a id="a-AF"></a>彼大震声如来。<a id="a-AG"></a>复授一菩萨记。<a id="a-AH"></a>次当作佛号自王如来。</p>
  <p id="aAI">阿难。<a id="a-AJ"></a>彼自王如来。<a id="a-AK"></a>复授一菩萨记。<a id="a-AL"></a>次当作佛号宝王如来。<a id="a-AM"></a>阿难。<a id="a-AN"></a>彼宝王如来。<a id="a-AO"></a>复授一菩萨记。<a id="a-AP"></a>次当作佛号宿王如来。<a id="a-AQ"></a>阿难。<a id="a-AR"></a>彼宿王如来。<a id="a-AS"></a>复授一菩萨记。<a id="a-AT"></a>次当作佛号微妙如来。<a id="a-AU"></a>阿难。<a id="a-AV"></a>彼微妙如来。<a id="a-AW"></a>复授一菩萨记。<a id="a-AX"></a>次当作佛号梵音如来。</p>
  <p id="aAY">阿难。<a id="a-AZ"></a>彼梵音如来。<a id="a-Aa"></a>复授一菩萨记。<a id="a-Ab"></a>次当作佛号功德生如来。<a id="a-Ac"></a>彼功德生如来。<a id="a-Ad"></a>有七十亿声闻弟子。<a id="a-Ae"></a>皆悉证于阿罗汉果。<a id="a-Af"></a>其佛寿命足七万年。<a id="a-Ag"></a>般涅槃后。<a id="a-Ah"></a>正法住世满三千岁。</p>
  <p id="aAi">阿难。<a id="a-Aj"></a>彼功德生如来。<a id="a-Ak"></a>复授一菩萨记。<a id="a-Al"></a>次当作佛号龙观如来。<a id="a-Am"></a>彼龙观如来。<a id="a-An"></a>得菩提已。<a id="a-Ao"></a>为诸众生住世一劫。</p>
  <p id="aAp">阿难。<a id="a-Aq"></a>彼龙观如来。<a id="a-Ar"></a>复授一菩萨记。<a id="a-As"></a>次当作佛号无畏上如来。<a id="a-At"></a>阿难。<a id="a-Au"></a>彼无畏上如来。<a id="a-Av"></a>复授一菩萨记。<a id="a-Aw"></a>次当作佛号龙上如来。<a id="a-Ax"></a>阿难。<a id="a-Ay"></a>彼龙上如来。<a id="a-Az"></a>复授一菩萨记。<a id="a-B0"></a>次当作佛号天德如来。<a id="a-B1"></a>阿难。<a id="a-B2"></a>彼天德如来。<a id="a-B3"></a>复授一菩萨记。<a id="a-B4"></a>次当作佛号身分上如来。</p>
  <p id="aB5">阿难。<a id="a-B6"></a>彼身分上如来。<a id="a-B7"></a>复授一菩萨记。<a id="a-B8"></a>次当作佛号无比月如来。<a id="a-B9"></a>阿难。<a id="a-BA"></a>彼无比月如来。<a id="a-BB"></a>复授一菩萨记。<a id="a-BC"></a>次当作佛号因上如来。<a id="a-BD"></a>阿难。<a id="a-BE"></a>彼因上如来。<a id="a-BF"></a>有一千六百声闻弟子。<a id="a-BG"></a>皆阿罗汉。<a id="a-BH"></a>阿难。<a id="a-BI"></a>彼因上如来。<a id="a-BJ"></a>复授一菩萨记。<a id="a-BK"></a>次当作佛号紫上如来。</p>
  <p id="aBL">阿难。<a id="a-BM"></a>彼紫上如来。<a id="a-BN"></a>复授一菩萨记。<a id="a-BO"></a>次当作佛号多伽罗尸弃如来。<a id="a-BP"></a>阿难。<a id="a-BQ"></a>彼多伽罗尸弃如来复授一菩萨记。<a id="a-BR"></a>次当作佛号莲花上如来。<a id="a-BS"></a>阿难。<a id="a-BT"></a>彼莲华上如来。<a id="a-BU"></a>复授一菩萨记。<a id="a-BV"></a>次当作佛号憍陈如如来。<a id="a-BW"></a>阿难。<a id="a-BX"></a>彼憍陈如如来。<a id="a-BY"></a>同名号者有一百佛。<a id="a-BZ"></a>所住之劫名小莲花。<a id="a-Ba"></a>彼憍陈如如来。<a id="a-Bb"></a>各各皆有三百亿众声闻弟子皆阿罗汉。<a id="a-Bc"></a>彼诸如来。<a id="a-Bd"></a>一一住寿各三百岁。<a id="a-Be"></a>佛涅槃后。<a id="a-Bf"></a>正法住世亦三百岁。</p>
  <p id="aBg">阿难。<a id="a-Bh"></a>其最后憍陈如如来。<a id="a-Bi"></a>复授一菩萨记。<a id="a-Bj"></a>次当作佛号栴檀如来。<a id="a-Bk"></a>阿难。<a id="a-Bl"></a>彼栴檀如来。<a id="a-Bm"></a>复授一菩萨记。<a id="a-Bn"></a>次当作佛号明灯如来。</p>
  <p id="aBo">阿难。<a id="a-Bp"></a>彼明灯如来。<a id="a-Bq"></a>复授一菩萨记。<a id="a-Br"></a>次当作佛号利益如来。</p>
  <p id="aBs">阿难。<a id="a-Bt"></a>彼利益如来。<a id="a-Bu"></a>复授一菩萨记。<a id="a-Bv"></a>次当作佛号善德如来。<a id="a-Bw"></a>彼善德如来。<a id="a-Bx"></a>以佛眼观一切众生。<a id="a-By"></a>为欲怜愍诸众生故。<a id="a-Bz"></a>不断佛种住世千劫。<a id="a-C0"></a>彼善德如来多陀阿伽度阿罗诃三藐三佛陀。<a id="a-C1"></a>有三十二亿那由他声闻弟子。<a id="a-C2"></a>皆阿罗汉。<a id="a-C3"></a>阿难。<a id="a-C4"></a>彼善德如来。<a id="a-C5"></a>复授一菩萨记。<a id="a-C6"></a>次当作佛号明星如来。</p>
  <p id="aC7">阿难。<a id="a-C8"></a>彼明星如来。<a id="a-C9"></a>复授一菩萨记。<a id="a-CA"></a>次当作佛号护世知足如来。<a id="a-CB"></a>彼护世知足如来。<a id="a-CC"></a>过于无量那由他劫。<a id="a-CD"></a>然后作佛。<a id="a-CE"></a>阿难。<a id="a-CF"></a>彼护世知足如来。<a id="a-CG"></a>有二十亿声闻弟子。<a id="a-CH"></a>皆阿罗汉。</p>
  <p id="aCI">阿难。<a id="a-CJ"></a>彼护世知足如来。<a id="a-CK"></a>复授一菩萨记。<a id="a-CL"></a>次当作佛号尸弃如来。<a id="a-CM"></a>阿难。<a id="a-CN"></a>彼尸弃如来成佛之处。<a id="a-CO"></a>劫名莲华。<a id="a-CP"></a>于彼劫内。<a id="a-CQ"></a>同号尸弃多陀阿伽度阿罗诃三藐三佛陀。<a id="a-CR"></a>有六十二次第得佛。<a id="a-CS"></a>阿难其尸弃如来。<a id="a-CT"></a>最在于后得菩提者。<a id="a-CU"></a>复授一菩萨记。<a id="a-CV"></a>次当作佛号出生如来。<a id="a-CW"></a>阿难。<a id="a-CX"></a>彼出生佛多陀阿伽度阿罗诃三藐三佛陀。<a id="a-CY"></a>怜愍一切诸众生故。<a id="a-CZ"></a>住世教化满二千劫。</p>
  <p id="aCa">阿难。<a id="a-Cb"></a>彼出生如来。<a id="a-Cc"></a>复授一菩萨记。<a id="a-Cd"></a>次当作佛号善目如来。</p>
  <p id="aCe">阿难。<a id="a-Cf"></a>彼善目如来。<a id="a-Cg"></a>复授一菩萨记。<a id="a-Ch"></a>次当作佛号商主如来。</p>
  <p id="aCi">阿难。<a id="a-Cj"></a>彼商主如来。<a id="a-Ck"></a>复授一菩萨记。<a id="a-Cl"></a>次当作佛号善生如来。<a id="a-Cm"></a>阿难。<a id="a-Cn"></a>彼善生佛多陀阿伽度阿罗诃三藐三佛陀。<a id="a-Co"></a>寿命少时。<a id="a-Cp"></a>唯住一日。<a id="a-Cq"></a>于其中间。<a id="a-Cr"></a>教化八万四千声闻。<a id="a-Cs"></a>悉皆令得阿罗汉果。<a id="a-Ct"></a>阿难。<a id="a-Cu"></a>彼善生如来。<a id="a-Cv"></a>复授一菩萨记。<a id="a-Cw"></a>次当作佛号梵德如来。<a id="a-Cx"></a>阿难。<a id="a-Cy"></a>彼梵德如来。<a id="a-Cz"></a>有三十二亿声闻弟子。<a id="a-D0"></a>皆阿罗汉。<a id="a-D1"></a>彼梵德如来。<a id="a-D2"></a>般涅槃后。<a id="a-D3"></a>正法住世满三万岁。</p>
  <p id="aD4">阿难。<a id="a-D5"></a>彼梵德如来。<a id="a-D6"></a>复授一菩萨记。<a id="a-D7"></a>次当作佛号青莲花如来。</p>
  <p id="aD8">阿难。<a id="a-D9"></a>彼青莲华如来。<a id="a-DA"></a>复授一菩萨记。<a id="a-DB"></a>次当作佛号善见如来。<a id="a-DC"></a>阿难。<a id="a-DD"></a>彼善见佛多陀阿伽度阿罗诃三藐三佛陀。<a id="a-DE"></a>有三千亿声闻弟子。<a id="a-DF"></a>皆阿罗汉。</p>
  <p id="aDG">阿难。<a id="a-DH"></a>彼善见如来。<a id="a-DI"></a>复授一菩萨记。<a id="a-DJ"></a>次当作佛号见真谛如来。<a id="a-DK"></a>阿难。<a id="a-DL"></a>彼见真谛如来。<a id="a-DM"></a>复授一菩萨记。<a id="a-DN"></a>次当作佛号根如来。<a id="a-DO"></a>阿难。<a id="a-DP"></a>彼根如来。<a id="a-DQ"></a>复授一菩萨记。<a id="a-DR"></a>次当作佛号紫色如来。<a id="a-DS"></a>阿难。<a id="a-DT"></a>彼紫色如来。<a id="a-DU"></a>复授一菩萨记。<a id="a-DV"></a>次当作佛号为他如来。</p>
  <p id="aDW">阿难。<a id="a-DX"></a>彼为他如来。<a id="a-DY"></a>复授一菩萨记。<a id="a-DZ"></a>次当作佛号南斗宿如来。<a id="a-Da"></a>阿难。<a id="a-Db"></a>彼南斗宿如来。<a id="a-Dc"></a>复授一菩萨记。<a id="a-Dd"></a>次当作佛号娑罗如来。<a id="a-De"></a>阿难。<a id="a-Df"></a>彼娑罗如来。<a id="a-Dg"></a>复授一菩萨记。<a id="a-Dh"></a>次当作佛号主领如来。<a id="a-Di"></a>阿难。<a id="a-Dj"></a>彼主领如来。<a id="a-Dk"></a>复授一菩萨记。<a id="a-Dl"></a>次当作佛号大主领如来。</p>
  <p id="aDm">阿难。<a id="a-Dn"></a>彼大主领如来。<a id="a-Do"></a>复授一菩萨记。<a id="a-Dp"></a>次当作佛号智胜如来。<a id="a-Dq"></a>阿难。<a id="a-Dr"></a>彼智胜如来。<a id="a-Ds"></a>复授一菩萨记。<a id="a-Dt"></a>次当作佛号普贤如来。</p>
 </body>
</html>