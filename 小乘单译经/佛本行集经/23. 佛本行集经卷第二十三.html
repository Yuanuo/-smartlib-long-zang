<!doctype html>
<html id="z3IBUTNcJ" data-ver="1194">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第二十三</h1>
  <h2 id="a2">劝受世利品第二十八之二</h2>
  <p id="a3">尔时菩萨。<a id="a-4"></a>过是夜已。<a id="a-5"></a>于晨朝时。<a id="a-6"></a>正着衣服。<a id="a-7"></a>从般茶山。<a id="a-8"></a>安庠而行。<a id="a-9"></a>至王舍城。<a id="a-A"></a>为乞食故。<a id="a-B"></a>观诸阴等苦空无常。<a id="a-C"></a>欲求无余大涅槃故。<a id="a-D"></a>视地一寻。<a id="a-E"></a>调伏诸根。<a id="a-F"></a>所染着处。<a id="a-G"></a>皆悉除断。<a id="a-H"></a>不令点污。<a id="a-I"></a>复作是念。<a id="a-J"></a>我今乞食。<a id="a-K"></a>无有钵器。<a id="a-L"></a>若我得食。<a id="a-M"></a>于何处盛。<a id="a-N"></a>是时菩萨。<a id="a-O"></a>左右前后。<a id="a-P"></a>求器未得。<a id="a-Q"></a>忽见一处有大花池。<a id="a-R"></a>见已即语傍一人言。<a id="a-S"></a>仁者汝可乞我此中池莲藕叶。<a id="a-T"></a>彼人闻已。<a id="a-U"></a>即便入池。<a id="a-V"></a>取彼藕叶。<a id="a-W"></a>以奉菩萨。<a id="a-X"></a>是时菩萨。<a id="a-Y"></a>受彼藕叶。<a id="a-Z"></a>向城乞食。<a id="a-a"></a>时王舍城。<a id="a-b"></a>内外人民。<a id="a-c"></a>观见菩萨如是详审。<a id="a-d"></a>复见菩萨威神巍巍。<a id="a-e"></a>见已各生大希有心。<a id="a-f"></a>共相谓言。<a id="a-g"></a>此是三目大自在天。<a id="a-h"></a>来至于此。<a id="a-i"></a>其中或有远行诸人。<a id="a-j"></a>欲营事故。<a id="a-k"></a>至于他方。<a id="a-l"></a>彼等既见菩萨。<a id="a-m"></a>还回向菩萨所。<a id="a-n"></a>或复有人。<a id="a-o"></a>欲造作事。<a id="a-p"></a>中道既见菩萨形容。<a id="a-q"></a>便舍其业。<a id="a-r"></a>来向菩萨。<a id="a-s"></a>若有坐人。<a id="a-t"></a>见菩萨已。<a id="a-u"></a>不觉自起。<a id="a-v"></a>速疾来诣向菩萨所。<a id="a-w"></a>或复有人。<a id="a-x"></a>合十指掌。<a id="a-y"></a>恭敬一心。<a id="a-z"></a>向菩萨者。<a id="a-10"></a>或复以头礼菩萨者。<a id="a-11"></a>或复有以微妙音声白菩萨言。<a id="a-12"></a>善来善来。<a id="a-13"></a>时王舍城。<a id="a-14"></a>所有人民见菩萨者。<a id="a-15"></a>无有一人不生欢喜爱乐之心。<a id="a-16"></a>其王舍城。<a id="a-17"></a>或多舌人。<a id="a-18"></a>乱言绮语。<a id="a-19"></a>彼等诸人。<a id="a-1A"></a>在菩萨前。<a id="a-1B"></a>默然而住。<a id="a-1C"></a>随菩萨行。<a id="a-1D"></a>又王舍城。<a id="a-1E"></a>周匝四方。<a id="a-1F"></a>或男或女。<a id="a-1G"></a>丈夫妇人。<a id="a-1H"></a>欲营余者。<a id="a-1I"></a>悉舍来看。<a id="a-1J"></a>生希有心。<a id="a-1K"></a>观看菩萨。<a id="a-1L"></a>眼目不瞬。<a id="a-1M"></a>所观菩萨。<a id="a-1N"></a>支节面额。<a id="a-1O"></a>眉目肩项。<a id="a-1P"></a>手足行步。<a id="a-1Q"></a>于一一处。<a id="a-1R"></a>各皆爱乐。<a id="a-1S"></a>不能更看其余处相。</p>
  <p id="a1T">尔时菩萨。<a id="a-1U"></a>盛壮少年。<a id="a-1V"></a>可喜端正。<a id="a-1W"></a>兴乐花艳。<a id="a-1X"></a>花色之时。<a id="a-1Y"></a>舍宫出家。<a id="a-1Z"></a>眉间毫相。<a id="a-1a"></a>宛转右旋。<a id="a-1b"></a>眉细修扬。<a id="a-1c"></a>目宽长广。<a id="a-1d"></a>威德遍满。<a id="a-1e"></a>其体光明。<a id="a-1f"></a>巍巍堂堂。<a id="a-1g"></a>普照远近。<a id="a-1h"></a>手足罗网。<a id="a-1i"></a>皆悉普缦。<a id="a-1j"></a>其二十指。<a id="a-1k"></a>善能治化一切天人。<a id="a-1l"></a>菩萨威神。<a id="a-1m"></a>世间无比。<a id="a-1n"></a>而有偈说。</p>
  <p id="a1o">菩萨行于道路上　　所有一切诸看人</p>
  <p id="a1p">但睹身之一分光　　见已即便生爱着</p>
  <p id="a1q">双眉细扬若初月　　两目青绀似牛王</p>
  <p id="a1r">身体常放大光明　　诸手足指有罗网</p>
  <p id="a1s">观者以见微妙色　　众人不觉随后行</p>
  <p id="a1t">看此殊妙相庄严　　各各心生大欢喜</p>
  <p id="a1u">尔时王舍守护城神。<a id="a-1v"></a>见于菩萨。<a id="a-1w"></a>有是威仪。<a id="a-1x"></a>心生惊怖。<a id="a-1y"></a>战栗不安。<a id="a-1z"></a>谓言。<a id="a-20"></a>此是何处大神。<a id="a-21"></a>欲来我此间坐处。</p>
  <p id="a22">尔时菩萨。<a id="a-23"></a>以彼无量无边人众左右围绕。<a id="a-24"></a>或后或前。<a id="a-25"></a>诸人观看。<a id="a-26"></a>安庠徐步。<a id="a-27"></a>渐渐而行。<a id="a-28"></a>向王舍城。<a id="a-29"></a>欲乞于食。<a id="a-2A"></a>举动俯仰。<a id="a-2B"></a>进止雍容。<a id="a-2C"></a>蹑足前趍。<a id="a-2D"></a>不迟不疾。<a id="a-2E"></a>专注平视。<a id="a-2F"></a>[僉*殳]摄诸根。<a id="a-2G"></a>臂肘佣齐。<a id="a-2H"></a>衣披整肃。<a id="a-2I"></a>擎莲荷器。<a id="a-2J"></a>其叶不萎。<a id="a-2K"></a>寂定一心。<a id="a-2L"></a>人见欢喜。<a id="a-2M"></a>最上最胜。<a id="a-2N"></a>得奢摩他柔软调和。<a id="a-2O"></a>如制伏象。<a id="a-2P"></a>无有浊秽。<a id="a-2Q"></a>犹清净池。<a id="a-2R"></a>离身一寻。<a id="a-2S"></a>常光明照。<a id="a-2T"></a>如娑罗树众花开敷。<a id="a-2U"></a>若金象形从地涌出。<a id="a-2V"></a>具足圆满。<a id="a-2W"></a>诸相庄严。<a id="a-2X"></a>如夜虚空众星围绕。<a id="a-2Y"></a>菩萨日月朗于世间。</p>
  <p id="a2Z">时王舍城。<a id="a-2a"></a>有诸人辈。<a id="a-2b"></a>彼等皆悉生大欢喜发希有心。<a id="a-2c"></a>见菩萨行于街巷里。<a id="a-2d"></a>城内商贾估贩交关。<a id="a-2e"></a>一切自停。<a id="a-2f"></a>不复市买。<a id="a-2g"></a>若在店舍醉乱心迷。<a id="a-2h"></a>悉得醒酥。<a id="a-2i"></a>不复饮酒。<a id="a-2j"></a>各舍一切宴会音声。<a id="a-2k"></a>奔走皆来向菩萨所。<a id="a-2l"></a>或复随逐左右而观。<a id="a-2m"></a>或复在前。<a id="a-2n"></a>回顾而视。<a id="a-2o"></a>或复在后。<a id="a-2p"></a>顺菩萨行。<a id="a-2q"></a>其王舍城。<a id="a-2r"></a>无量无边。<a id="a-2s"></a>诸妇女等。<a id="a-2t"></a>或倚门侧。<a id="a-2u"></a>或立窗间。<a id="a-2v"></a>或在楼中。<a id="a-2w"></a>或居屋上。<a id="a-2x"></a>旧作生活。<a id="a-2y"></a>今悉不为。<a id="a-2z"></a>并废事缘。<a id="a-30"></a>遥观菩萨。<a id="a-31"></a>家家出户。<a id="a-32"></a>各各喜欢。<a id="a-33"></a>共相谓言。<a id="a-34"></a>今此是谁。<a id="a-35"></a>从何来到。<a id="a-36"></a>是谁种族。<a id="a-37"></a>其名字谁。<a id="a-38"></a>如是端正。<a id="a-39"></a>可喜行动。<a id="a-3A"></a>我等昔来。<a id="a-3B"></a>未曾得见。<a id="a-3C"></a>或复沙门。<a id="a-3D"></a>或婆罗门。<a id="a-3E"></a>相貌如是。<a id="a-3F"></a>容止异常。<a id="a-3G"></a>称叹之声。<a id="a-3H"></a>遍城内外。</p>
  <p id="a3I">尔时摩伽陀国。<a id="a-3J"></a>王舍城主。<a id="a-3K"></a>姓施尼氏。<a id="a-3L"></a>名频头娑罗。<a id="a-3M"></a>未作王时。<a id="a-3N"></a>曾乞五愿。<a id="a-3O"></a>一者愿我年少之时。<a id="a-3P"></a>早得王位。<a id="a-3Q"></a>二者若得王位已后。<a id="a-3R"></a>愿我化内。<a id="a-3S"></a>有佛世尊。<a id="a-3T"></a>出现天下。<a id="a-3U"></a>三者若佛出现世时。<a id="a-3V"></a>愿我自身承事供养。<a id="a-3W"></a>四者若得承事已后。<a id="a-3X"></a>唯愿为我如应说法。<a id="a-3Y"></a>五者佛若为我说法。<a id="a-3Z"></a>我闻法已。<a id="a-3a"></a>愿莫谤毁。<a id="a-3b"></a>得证法已。<a id="a-3c"></a>依而奉行。</p>
  <p id="a3d">尔时频头娑罗王。<a id="a-3e"></a>在高楼上。<a id="a-3f"></a>与诸大臣。<a id="a-3g"></a>围绕而坐。<a id="a-3h"></a>遥见菩萨。<a id="a-3i"></a>为诸大众前后导从。<a id="a-3j"></a>安庠而行。<a id="a-3k"></a>入王舍城。<a id="a-3l"></a>频头娑罗。<a id="a-3m"></a>既睹菩萨。<a id="a-3n"></a>心生大疑。<a id="a-3o"></a>即从楼下。<a id="a-3p"></a>出宫门外。<a id="a-3q"></a>见菩萨身。<a id="a-3r"></a>威仪举动。<a id="a-3s"></a>端正无匹。<a id="a-3t"></a>乃至犹如夜空众星。<a id="a-3u"></a>为诸观者之所爱乐。<a id="a-3v"></a>如摩尼宝。<a id="a-3w"></a>内外光明表里洞彻。<a id="a-3x"></a>菩萨之身。<a id="a-3y"></a>亦复如是。<a id="a-3z"></a>威德炽盛。<a id="a-40"></a>照耀巍巍。<a id="a-41"></a>时频头王。<a id="a-42"></a>见于菩萨如是相已。<a id="a-43"></a>敕诸臣言。<a id="a-44"></a>我生已来。<a id="a-45"></a>未曾见人如是形貌。<a id="a-46"></a>身色面目。<a id="a-47"></a>顶额广平。<a id="a-48"></a>皎洁分明。<a id="a-49"></a>显赫照曜。<a id="a-4A"></a>如莲花叶在于水中。<a id="a-4B"></a>而不为水之所点着。<a id="a-4C"></a>是身威德。<a id="a-4D"></a>毛悉右旋。<a id="a-4E"></a>眉间毫相。<a id="a-4F"></a>如琉璃净。<a id="a-4G"></a>亦如白珂。<a id="a-4H"></a>亦如泡乳色炎光具如满月轮。<a id="a-4I"></a>其二足趺。<a id="a-4J"></a>蹈地千辐。<a id="a-4K"></a>步举文现。<a id="a-4L"></a>迹不差移。<a id="a-4M"></a>不怖不惊。<a id="a-4N"></a>不战不栗。<a id="a-4O"></a>智慧安静。<a id="a-4P"></a>犹如须弥。<a id="a-4Q"></a>从何所来。<a id="a-4R"></a>忽然至此。<a id="a-4S"></a>汝诸臣下。<a id="a-4T"></a>应当观看。<a id="a-4U"></a>此谁种姓。<a id="a-4V"></a>谁之儿子。<a id="a-4W"></a>何国土生。<a id="a-4X"></a>名字何等。<a id="a-4Y"></a>端正可喜。<a id="a-4Z"></a>历此游行。</p>
  <p id="a4a">尔时彼诸大臣众等。<a id="a-4b"></a>或有说言。<a id="a-4c"></a>此是天王。<a id="a-4d"></a>或言帝释。<a id="a-4e"></a>或复有言。<a id="a-4f"></a>是大龙王。<a id="a-4g"></a>或复有言。<a id="a-4h"></a>毗摩质多阿修罗王。<a id="a-4i"></a>或复有言。<a id="a-4j"></a>此是婆梨阿修罗王。<a id="a-4k"></a>或复有言。<a id="a-4l"></a>是毗沙门护世神王。<a id="a-4m"></a>或复有言。<a id="a-4n"></a>此是日天。<a id="a-4o"></a>或言月天。<a id="a-4p"></a>或复有言。<a id="a-4q"></a>大自在天。<a id="a-4r"></a>或复有言。<a id="a-4s"></a>此是梵天。</p>
  <p id="a4t">复更别有余诸占相婆罗门言。<a id="a-4u"></a>大王当知。<a id="a-4v"></a>如我等论先后所说。<a id="a-4w"></a>此人必成转轮圣王。<a id="a-4x"></a>何以故。<a id="a-4y"></a>今此大士身体。<a id="a-4z"></a>遍满一切诸相。</p>
  <p id="a50">尔时诸臣大众之中。<a id="a-51"></a>别有一臣。<a id="a-52"></a>而白王言。<a id="a-53"></a>大王当知。<a id="a-54"></a>实有斯事。<a id="a-55"></a>所以者何。<a id="a-56"></a>去此不远。<a id="a-57"></a>十由旬外。<a id="a-58"></a>正在北方云山之下。<a id="a-59"></a>有一种姓。<a id="a-5A"></a>称为释氏。<a id="a-5B"></a>然彼释氏。<a id="a-5C"></a>有一国界。<a id="a-5D"></a>名曰迦毗罗婆苏都。<a id="a-5E"></a>彼国土中。<a id="a-5F"></a>有一王治。<a id="a-5G"></a>名为净饭。<a id="a-5H"></a>是释种王。<a id="a-5I"></a>彼王生子。<a id="a-5J"></a>字悉达多。<a id="a-5K"></a>既释种生。<a id="a-5L"></a>姓瞿昙氏。<a id="a-5M"></a>其彼太子。<a id="a-5N"></a>初生之日。<a id="a-5O"></a>父王即便召集解相婆罗门等。<a id="a-5P"></a>遣占相之时。<a id="a-5Q"></a>诸相师既占看讫。<a id="a-5R"></a>白大王言。<a id="a-5S"></a>大王当知。<a id="a-5T"></a>今此太子。<a id="a-5U"></a>具二种相。<a id="a-5V"></a>若在家者。<a id="a-5W"></a>必当成就转轮圣王。<a id="a-5X"></a>王四天下。<a id="a-5Y"></a>守护大地。<a id="a-5Z"></a>乃至如法治化世间。<a id="a-5a"></a>若舍王位。<a id="a-5b"></a>必定得成多陀阿伽度阿罗呵三藐三佛陀。<a id="a-5c"></a>名遍十方。<a id="a-5d"></a>大王当知。<a id="a-5e"></a>此必是彼太子不疑。<a id="a-5f"></a>所以者何。<a id="a-5g"></a>其人现今。<a id="a-5h"></a>剃除须发。<a id="a-5i"></a>身黄金色。<a id="a-5j"></a>着袈裟衣。<a id="a-5k"></a>舍国出家。<a id="a-5l"></a>游行到此。<a id="a-5m"></a>而说偈言。</p>
  <p id="a5n">彼国相师说此言　　不居王位定作佛</p>
  <p id="a5o">斯决是彼释种子　　出家苦行求菩提</p>
  <p id="a5p">尔时大臣。<a id="a-5q"></a>说是语已。<a id="a-5r"></a>是时其王频头娑罗。<a id="a-5s"></a>内心思惟。<a id="a-5t"></a>如我往昔曾发誓愿。<a id="a-5u"></a>若如是者。<a id="a-5v"></a>我愿得成。<a id="a-5w"></a>时频头王。<a id="a-5x"></a>敕二臣言。<a id="a-5y"></a>卿若知者。<a id="a-5z"></a>速往彼看此出家人居停何方。<a id="a-60"></a>在于何地。<a id="a-61"></a>汝等验已。<a id="a-62"></a>速报我知。<a id="a-63"></a>然后我当自至于彼观看供养。<a id="a-64"></a>咨受未闻。</p>
  <p id="a65">时彼二臣。<a id="a-66"></a>奉王敕已。<a id="a-67"></a>即便相共随逐菩萨所向而行。<a id="a-68"></a>不暂舍离。</p>
  <p id="a69">尔时菩萨。<a id="a-6A"></a>在王舍城。<a id="a-6B"></a>乞食之时。<a id="a-6C"></a>见彼大众处处充满。<a id="a-6D"></a>内心思惟。<a id="a-6E"></a>如是方便。<a id="a-6F"></a>此诸大众。<a id="a-6G"></a>无有归依。<a id="a-6H"></a>无救无护。<a id="a-6I"></a>常为生老病死所缠。<a id="a-6J"></a>不畏不惊。<a id="a-6K"></a>不怖不恐。<a id="a-6L"></a>亦复不知求究竟道。<a id="a-6M"></a>无有导师。<a id="a-6N"></a>愚迷惛闇。<a id="a-6O"></a>没溺烦恼。<a id="a-6P"></a>痴无有智。<a id="a-6Q"></a>日日灭损。<a id="a-6R"></a>染着诸阴。<a id="a-6S"></a>苦空无常。<a id="a-6T"></a>不知厌离。</p>
  <p id="a6U">尔时菩萨。<a id="a-6V"></a>作是念已。<a id="a-6W"></a>起慈悲心。<a id="a-6X"></a>倍更增加精进勇猛。<a id="a-6Y"></a>折伏其意。<a id="a-6Z"></a>作是念言。<a id="a-6a"></a>我今当作一切世间归依之处。<a id="a-6b"></a>我当救护苦恼世间。<a id="a-6c"></a>当为世间。<a id="a-6d"></a>说于生老病死尽处。</p>
  <p id="a6e">尔时菩萨。<a id="a-6f"></a>举目唯观前一犁轭。<a id="a-6g"></a>默然谛视。<a id="a-6h"></a>徐徐动步。<a id="a-6i"></a>齐整容仪。<a id="a-6j"></a>遍王舍城。<a id="a-6k"></a>次第乞食。<a id="a-6l"></a>既得食已。<a id="a-6m"></a>从王舍城。<a id="a-6n"></a>庠序而出。<a id="a-6o"></a>渐渐至彼般茶婆山。<a id="a-6p"></a>其山麓下。<a id="a-6q"></a>有一泉池。<a id="a-6r"></a>坐彼水边。<a id="a-6s"></a>正念安置。<a id="a-6t"></a>随得粗细。<a id="a-6u"></a>如法啖之。<a id="a-6v"></a>食讫敛衣。<a id="a-6w"></a>洗于手足。<a id="a-6x"></a>即便进上般荼顶头上已。<a id="a-6y"></a>向于山南观看。<a id="a-6z"></a>求觅林树。<a id="a-70"></a>妙好枝条。<a id="a-71"></a>蓊郁扶疏。<a id="a-72"></a>饶诸鸟兽飞走游戏。<a id="a-73"></a>花果泉流。<a id="a-74"></a>择好树间。<a id="a-75"></a>安施草铺。<a id="a-76"></a>向于东面。<a id="a-77"></a>端身正心。<a id="a-78"></a>结累加趺。<a id="a-79"></a>俨然而坐。<a id="a-7A"></a>犹如师子入孔穴中。<a id="a-7B"></a>不畏不惊。<a id="a-7C"></a>着袈裟服。<a id="a-7D"></a>其光显赫。<a id="a-7E"></a>巍巍堂堂。<a id="a-7F"></a>炽盛照曜。<a id="a-7G"></a>如日初出。<a id="a-7H"></a>而有偈说。</p>
  <p id="a7I">彼山蓊郁饶树林　　鸟兽相娱受诸乐</p>
  <p id="a7J">身披袈裟人月者　　光明炽盛如日初</p>
  <p id="a7K">尔时菩萨。<a id="a-7L"></a>坐彼树下。<a id="a-7M"></a>如是思惟。<a id="a-7N"></a>我此处学。<a id="a-7O"></a>更无有人。<a id="a-7P"></a>无富伽罗。<a id="a-7Q"></a>无众生。<a id="a-7R"></a>无寿者。<a id="a-7S"></a>无命者。<a id="a-7T"></a>无禅兜。<a id="a-7U"></a>无摩[少/兔]阇。<a id="a-7V"></a>无摩那婆。<a id="a-7W"></a>无养育者。<a id="a-7X"></a>此之五阴。<a id="a-7Y"></a>一切皆空。<a id="a-7Z"></a>无命无识。<a id="a-7a"></a>一切诸法。<a id="a-7b"></a>唯有假名。<a id="a-7c"></a>名众生耳。</p>
  <p id="a7d">尔时频头娑罗王所使二臣。<a id="a-7e"></a>随逐菩萨。<a id="a-7f"></a>恒不舍离。<a id="a-7g"></a>其一臣。<a id="a-7h"></a>去菩萨不远。<a id="a-7i"></a>于前而坐。<a id="a-7j"></a>一臣速还摩伽陀国频头王边。<a id="a-7k"></a>到已长跪。<a id="a-7l"></a>而白王言。<a id="a-7m"></a>大王当知。<a id="a-7n"></a>彼出家人。<a id="a-7o"></a>从王舍城。<a id="a-7p"></a>乞饭食讫。<a id="a-7q"></a>到般荼山。<a id="a-7r"></a>乃至端身。<a id="a-7s"></a>南面而坐。<a id="a-7t"></a>如前所说。<a id="a-7u"></a>大王。<a id="a-7v"></a>今者若欲观者。<a id="a-7w"></a>宜须疾往。</p>
  <p id="a7x">尔时频头娑罗王。<a id="a-7y"></a>闻其使人如是语已。<a id="a-7z"></a>即便装束贤善好车。<a id="a-80"></a>坐于其上。<a id="a-81"></a>严驾而往。<a id="a-82"></a>向般荼婆。<a id="a-83"></a>时频头王。<a id="a-84"></a>既至彼山。<a id="a-85"></a>遥见菩萨。<a id="a-86"></a>可喜端正。<a id="a-87"></a>心甚爱乐。<a id="a-88"></a>乃至犹如夜空众星。<a id="a-89"></a>如暗山头大猛火聚。<a id="a-8A"></a>如大云里出闪电光。<a id="a-8B"></a>摩伽陀王。<a id="a-8C"></a>见于菩萨在彼树下。<a id="a-8D"></a>亦复如是。<a id="a-8E"></a>见已生大希有之心。<a id="a-8F"></a>欢喜遍体。<a id="a-8G"></a>身毛皆竖。<a id="a-8H"></a>下乘徒步。<a id="a-8I"></a>诣菩萨边。<a id="a-8J"></a>到已问讯。<a id="a-8K"></a>白菩萨言。<a id="a-8L"></a>少病少恼。<a id="a-8M"></a>四大安乎。<a id="a-8N"></a>而有偈说。</p>
  <p id="a8O">王见菩萨如帝释　　身光明曜心喜欢</p>
  <p id="a8P">问讯起居四大和　　少病少恼身无患</p>
  <p id="a8Q">尔时菩萨。<a id="a-8R"></a>以微妙口和软语言。<a id="a-8S"></a>如梵天音。<a id="a-8T"></a>辩才字句。<a id="a-8U"></a>不染不着。<a id="a-8V"></a>告摩伽王。<a id="a-8W"></a>频头娑罗。<a id="a-8X"></a>慰劳问讯。<a id="a-8Y"></a>作如是言。<a id="a-8Z"></a>善治大王。<a id="a-8a"></a>大吉大祥。<a id="a-8b"></a>从何远来。<a id="a-8c"></a>可坐憩息。<a id="a-8d"></a>营求何事。<a id="a-8e"></a>而诣此乎。</p>
  <p id="a8f">尔时频头娑罗王。<a id="a-8g"></a>闻于菩萨如是语已。<a id="a-8h"></a>进菩萨前。<a id="a-8i"></a>在一石上。<a id="a-8j"></a>安隐而坐。<a id="a-8k"></a>王欲度量菩萨意故。<a id="a-8l"></a>白菩萨言。<a id="a-8m"></a>仁者今若不辞疲劳。<a id="a-8n"></a>我欲咨问心内所疑。<a id="a-8o"></a>唯愿仁者。<a id="a-8p"></a>为我决断。<a id="a-8q"></a>即便问言。<a id="a-8r"></a>仁者何也。<a id="a-8s"></a>为天为龙。<a id="a-8t"></a>为梵为释。<a id="a-8u"></a>为人为神。</p>
  <p id="a8v">尔时菩萨。<a id="a-8w"></a>以无憍慢贪欲恚心。<a id="a-8x"></a>除断一切烦恼诸刺。<a id="a-8y"></a>不谄曲语。<a id="a-8z"></a>报摩伽陀频头王言。<a id="a-90"></a>大王当知。<a id="a-91"></a>我非天也。<a id="a-92"></a>非龙非梵。<a id="a-93"></a>我是于人。<a id="a-94"></a>大王我以求寂静故。<a id="a-95"></a>所以出家。<a id="a-96"></a>时摩伽王。<a id="a-97"></a>频头娑罗。<a id="a-98"></a>白菩萨言。<a id="a-99"></a>仁者比丘。<a id="a-9A"></a>我今见仁。<a id="a-9B"></a>甚大欢喜。<a id="a-9C"></a>是故我今欲有发问。<a id="a-9D"></a>我为爱敬于仁者故。<a id="a-9E"></a>欲说一言。<a id="a-9F"></a>唯愿听受。<a id="a-9G"></a>所以者何。<a id="a-9H"></a>仁今壮少。<a id="a-9I"></a>正在盛年。<a id="a-9J"></a>端正无双。<a id="a-9K"></a>身体微妙。<a id="a-9L"></a>堪当嬉戏游纵之时。<a id="a-9M"></a>今者何为发如是意。<a id="a-9N"></a>行作沙门。<a id="a-9O"></a>厌离王宫。<a id="a-9P"></a>空山独坐。<a id="a-9Q"></a>又仁者身。<a id="a-9R"></a>如是相貌。<a id="a-9S"></a>止可合涂赤栴檀香。<a id="a-9T"></a>不应着此袈裟之服。<a id="a-9U"></a>仁之二手。<a id="a-9V"></a>乃可指划治化世间。<a id="a-9W"></a>百味盈前。<a id="a-9X"></a>随时饮啖。<a id="a-9Y"></a>岂可执器从他乞行。<a id="a-9Z"></a>而说偈言。</p>
  <p id="a9a">仁身合涂赤檀末　　不应服此弊袈裟</p>
  <p id="a9b">手指正可撝世间　　岂宜从他乞食活</p>
  <p id="a9c">时频头王。<a id="a-9d"></a>说是语已。<a id="a-9e"></a>白菩萨言。<a id="a-9f"></a>仁今若为爱敬父故。<a id="a-9g"></a>不取王位。<a id="a-9h"></a>舍出家者。<a id="a-9i"></a>我今请仁在我境界。<a id="a-9j"></a>受于五欲种种所须。<a id="a-9k"></a>当随仁意。<a id="a-9l"></a>须财与财。<a id="a-9m"></a>及诸婇女。<a id="a-9n"></a>若佐助我。<a id="a-9o"></a>我当与仁。<a id="a-9p"></a>分国半治。<a id="a-9q"></a>可居我境。<a id="a-9r"></a>受我王位。<a id="a-9s"></a>我承事仁。<a id="a-9t"></a>不令乏少。<a id="a-9u"></a>何以故。<a id="a-9v"></a>仁者沙门。<a id="a-9w"></a>身体柔软。<a id="a-9x"></a>不应住于空闲兰若。<a id="a-9y"></a>若坐草铺。<a id="a-9z"></a>在于地上。<a id="a-A0"></a>损仁者身。<a id="a-A1"></a>恐畏成病。<a id="a-A2"></a>但经少时。<a id="a-A3"></a>仁父衰败。<a id="a-A4"></a>还可自受本国王位。<a id="a-A5"></a>是故仁今若爱念我。<a id="a-A6"></a>怜愍我者。<a id="a-A7"></a>受我王位。<a id="a-A8"></a>住我境中。<a id="a-A9"></a>如其仁者。<a id="a-AA"></a>称大种姓。<a id="a-AB"></a>嫌我境狭。<a id="a-AC"></a>土地秽杂。<a id="a-AD"></a>我及群臣。<a id="a-AE"></a>诸百官等。<a id="a-AF"></a>更别为仁开拓他国。<a id="a-AG"></a>使令宽广。<a id="a-AH"></a>与仁共治。<a id="a-AI"></a>又我愿得仁者贵族。<a id="a-AJ"></a>共作因缘。<a id="a-AK"></a>亲厚眷属。<a id="a-AL"></a>愿不生疑。<a id="a-AM"></a>谓为非实。<a id="a-AN"></a>而说偈言。</p>
  <p id="aAO">仁者若称大种姓　　嫌我境狭不肯停</p>
  <p id="aAP">我共诸臣及百官　　当更吞并令宽广</p>
  <p id="aAQ">时摩伽王。<a id="a-AR"></a>说是语已。<a id="a-AS"></a>更复重白于菩萨言。<a id="a-AT"></a>我于仁边。<a id="a-AU"></a>有爱敬心尊重之心。<a id="a-AV"></a>仁者今既乞食活身。<a id="a-AW"></a>但当努力发宽广意。<a id="a-AX"></a>受法受财。<a id="a-AY"></a>受五欲乐。<a id="a-AZ"></a>所以者何。<a id="a-Aa"></a>受此三种。<a id="a-Ab"></a>在于宫中。<a id="a-Ac"></a>观诸婇女。<a id="a-Ad"></a>欢娱受乐。<a id="a-Ae"></a>亦能令人得现世报。<a id="a-Af"></a>未来亦然。<a id="a-Ag"></a>若人不受此三种法。<a id="a-Ah"></a>但舍一事。<a id="a-Ai"></a>彼人现世。<a id="a-Aj"></a>或复未来。<a id="a-Ak"></a>终不能得具足果报。<a id="a-Al"></a>设其受之。<a id="a-Am"></a>必有缺减。<a id="a-An"></a>是故仁者。<a id="a-Ao"></a>若弘广心。<a id="a-Ap"></a>所以应须具足受此三种之乐。<a id="a-Aq"></a>受三乐故。<a id="a-Ar"></a>用年少时。<a id="a-As"></a>端正果报。<a id="a-At"></a>受法受财。<a id="a-Au"></a>及受诸欲。<a id="a-Av"></a>世间丈夫。<a id="a-Aw"></a>受欲之时。<a id="a-Ax"></a>生子继立。<a id="a-Ay"></a>此是大财。<a id="a-Az"></a>是故仁者。<a id="a-B0"></a>勿令空过。</p>
  <p id="aB1">又复仁者。<a id="a-B2"></a>如是臂髆。<a id="a-B3"></a>堪牵弓弩。<a id="a-B4"></a>莫令徒损。<a id="a-B5"></a>如斯一世。</p>
  <p id="aB6">又复往昔顶生之王。<a id="a-B7"></a>以勇健故。<a id="a-B8"></a>王四天下及忉利宫。<a id="a-B9"></a>如是仁者。<a id="a-BA"></a>堪当此事。<a id="a-BB"></a>所以者何。<a id="a-BC"></a>我今亦为怜愍一切诸众生故。<a id="a-BD"></a>如是劝请。<a id="a-BE"></a>我亦不为自王位故。<a id="a-BF"></a>劝请仁者。<a id="a-BG"></a>我今见仁。<a id="a-BH"></a>身体端正。<a id="a-BI"></a>悲酸流泪。<a id="a-BJ"></a>情怀不忍。<a id="a-BK"></a>为是倍更生希有心。<a id="a-BL"></a>所以殷勤如是苦请。<a id="a-BM"></a>仁今盛年。<a id="a-BN"></a>且行世欲。<a id="a-BO"></a>待后衰老。<a id="a-BP"></a>可行法时。<a id="a-BQ"></a>乃可舍家。</p>
  <p id="aBR">又复仁者。<a id="a-BS"></a>先祖以来。<a id="a-BT"></a>自种姓内。<a id="a-BU"></a>到年老时。<a id="a-BV"></a>乃依国法。<a id="a-BW"></a>以王化事。<a id="a-BX"></a>付其太子。<a id="a-BY"></a>或复大臣。<a id="a-BZ"></a>方始舍位。<a id="a-Ba"></a>出家入山。</p>
  <p id="aBb">又复仁者。<a id="a-Bc"></a>往昔诸仙。<a id="a-Bd"></a>作如是说。<a id="a-Be"></a>凡年少时。<a id="a-Bf"></a>先行欲事。<a id="a-Bg"></a>中年求财。<a id="a-Bh"></a>以自养活。<a id="a-Bi"></a>至老耄时。<a id="a-Bj"></a>乃可弃捐修学于法。<a id="a-Bk"></a>如是乃能建立一切。<a id="a-Bl"></a>又人年少。<a id="a-Bm"></a>不行诸欲。<a id="a-Bn"></a>不求觅财。<a id="a-Bo"></a>此是身怨。<a id="a-Bp"></a>亦名为贼。<a id="a-Bq"></a>毁败诸根。<a id="a-Br"></a>难得摄受。</p>
  <p id="aBs">又复仁者。<a id="a-Bt"></a>假使年少。<a id="a-Bu"></a>欲求法时。<a id="a-Bv"></a>但为诸根。<a id="a-Bw"></a>牵着五欲。<a id="a-Bx"></a>至于老时。<a id="a-By"></a>内心思惟。<a id="a-Bz"></a>断绝众事。<a id="a-C0"></a>能摄诸根。<a id="a-C1"></a>心生惭愧。<a id="a-C2"></a>意得寂静。</p>
  <p id="aC3">又复仁者。<a id="a-C4"></a>世间少年。<a id="a-C5"></a>正放逸时。<a id="a-C6"></a>不见远道。<a id="a-C7"></a>多有过失至中年时。<a id="a-C8"></a>血气渐弱。<a id="a-C9"></a>放逸已过。<a id="a-CA"></a>譬如人行度于旷野。<a id="a-CB"></a>止而叹息。<a id="a-CC"></a>言我已越此之处所。<a id="a-CD"></a>是故仁今正年少时。<a id="a-CE"></a>正放逸时。<a id="a-CF"></a>随意多少。<a id="a-CG"></a>愿且受欲。</p>
  <p id="aCH">又复仁者。<a id="a-CI"></a>年少之时。<a id="a-CJ"></a>诸根难回。<a id="a-CK"></a>仁者若欲行于法事。<a id="a-CL"></a>爱乐法者。<a id="a-CM"></a>依仁家法。<a id="a-CN"></a>祭祀诸天。<a id="a-CO"></a>因祭祀故。<a id="a-CP"></a>亦得生天。<a id="a-CQ"></a>在于家内。<a id="a-CR"></a>庄严自身。<a id="a-CS"></a>金银诸宝挍饰两臂。<a id="a-CT"></a>众宝放光。<a id="a-CU"></a>犹如明灯。</p>
  <p id="aCV">又复仁者。<a id="a-CW"></a>往昔诸王。<a id="a-CX"></a>头戴宝冠。<a id="a-CY"></a>严饰身体。<a id="a-CZ"></a>常在家内。<a id="a-Ca"></a>祭祀诸天。<a id="a-Cb"></a>行于法行。<a id="a-Cc"></a>立无遮会。<a id="a-Cd"></a>或有入山。<a id="a-Ce"></a>行大仙行。<a id="a-Cf"></a>而求解脱。<a id="a-Cg"></a>仁者今既学于彼等。<a id="a-Ch"></a>顺时而行。<a id="a-Ci"></a>其摩伽王。<a id="a-Cj"></a>如是种种譬喻语言。<a id="a-Ck"></a>方便欲将劝请菩萨。</p>
  <p id="aCl">尔时菩萨。<a id="a-Cm"></a>闻摩伽王如此语已。<a id="a-Cn"></a>不怖不惊。<a id="a-Co"></a>不怪不异。<a id="a-Cp"></a>犹如山王。<a id="a-Cq"></a>身心不动。<a id="a-Cr"></a>寂然安住。<a id="a-Cs"></a>守摄诸根。<a id="a-Ct"></a>不生余意。<a id="a-Cu"></a>三业清净。<a id="a-Cv"></a>报彼王言。<a id="a-Cw"></a>而有偈说。</p>
  <p id="aCx">摩伽陀王谏菩萨　　犹诸朋友利相教</p>
  <p id="aCy">菩萨清净三业行　　如花不着水报彼</p>
  <p id="aCz">摩伽大王。<a id="a-D0"></a>吐辞不善。<a id="a-D1"></a>此说犹如无智人语。<a id="a-D2"></a>不称天下王法之言。<a id="a-D3"></a>王若于我。<a id="a-D4"></a>有真正心。<a id="a-D5"></a>此语实诚。<a id="a-D6"></a>非深利益。<a id="a-D7"></a>亦非愍我。<a id="a-D8"></a>于我甚损。<a id="a-D9"></a>世有恶人。<a id="a-DA"></a>无有慈心。<a id="a-DB"></a>犹如富贵怯弱之人。<a id="a-DC"></a>若欲利益于世间者。<a id="a-DD"></a>应当教示如彼往昔相承来事。<a id="a-DE"></a>是名朋友。<a id="a-DF"></a>是名增长。<a id="a-DG"></a>凡人若见至于厄难。<a id="a-DH"></a>不相舍离。<a id="a-DI"></a>三业等同。<a id="a-DJ"></a>是名知识。<a id="a-DK"></a>我意如是。<a id="a-DL"></a>富贵之时。<a id="a-DM"></a>谁不能作朋友知识。<a id="a-DN"></a>若人得财。<a id="a-DO"></a>依法处分。<a id="a-DP"></a>不令散失。<a id="a-DQ"></a>是名知识。<a id="a-DR"></a>是人久后。<a id="a-DS"></a>能用财宝。<a id="a-DT"></a>教授之时。<a id="a-DU"></a>彼不取语。<a id="a-DV"></a>或以先业。<a id="a-DW"></a>自失于财。<a id="a-DX"></a>后不生悔。<a id="a-DY"></a>王若与我为知识。<a id="a-DZ"></a>意爱敬我者。<a id="a-Da"></a>显示是事。<a id="a-Db"></a>我或叹王。<a id="a-Dc"></a>或不叹王。<a id="a-Dd"></a>尔时菩萨。<a id="a-De"></a>作是语已。<a id="a-Df"></a>更复为王。<a id="a-Dg"></a>说如是言。<a id="a-Dh"></a>大王当知。<a id="a-Di"></a>我今求道。<a id="a-Dj"></a>止为怖畏生老病死。<a id="a-Dk"></a>以是义故。<a id="a-Dl"></a>欲求解脱。<a id="a-Dm"></a>故受此形。<a id="a-Dn"></a>亲族眷属。<a id="a-Do"></a>实可爱恋。<a id="a-Dp"></a>可敬难舍。<a id="a-Dq"></a>流泪满面。<a id="a-Dr"></a>啼泣懊恼。<a id="a-Ds"></a>或为我故。<a id="a-Dt"></a>舍于命者。<a id="a-Du"></a>我已弃背。<a id="a-Dv"></a>来至此处。<a id="a-Dw"></a>然其世间五欲之事。<a id="a-Dx"></a>贪惜染着。<a id="a-Dy"></a>多因不善。</p>
  <p id="aDz">又复大王。<a id="a-E0"></a>我今实不畏彼毒蛇。<a id="a-E1"></a>亦复不畏天雷霹雳。<a id="a-E2"></a>亦复不畏于猛火炎被大风吹烧野泽者。<a id="a-E3"></a>但畏五欲境界所逼。<a id="a-E4"></a>何以故。<a id="a-E5"></a>大王当知。<a id="a-E6"></a>诸欲无常。<a id="a-E7"></a>犹如劫贼。<a id="a-E8"></a>盗诸劫德。<a id="a-E9"></a>虚空无真。<a id="a-EA"></a>犹如幻化。<a id="a-EB"></a>现于世间。<a id="a-EC"></a>观看谓实体是诳惑。<a id="a-ED"></a>世人不知。<a id="a-EE"></a>强以心着。<a id="a-EF"></a>况复正行其五欲者。<a id="a-EG"></a>尔时菩萨。<a id="a-EH"></a>即说偈言。</p>
  <p id="aEI">五欲无常害功德　　六尘相幻损众生</p>
  <p id="aEJ">世间果报本诳人　　智者谁能暂停住</p>
  <p id="aEK">愚痴天上不满意　　况复人间得称心</p>
  <p id="aEL">欲秽染着不觉知　　犹如猛火然干草</p>
  <p id="aEM">往昔顶生圣王主　　降伏四域飞金轮</p>
  <p id="aEN">复得帝释半座居　　匆起贪心便堕落</p>
  <p id="aEO">假令尽王此大地　　心犹更欲摄他方</p>
  <p id="aEP">世人嗜欲不知厌　　如巨海纳诸流水</p>
  <p id="aEQ">尔时菩萨。<a id="a-ER"></a>说此语已。<a id="a-ES"></a>复更告言。<a id="a-ET"></a>大王当知。<a id="a-EU"></a>往昔有一转轮圣王。<a id="a-EV"></a>其王名曰那睺沙王。<a id="a-EW"></a>统四天下。<a id="a-EX"></a>及忉利天。<a id="a-EY"></a>化总天人。<a id="a-EZ"></a>犹不知足。<a id="a-Ea"></a>以是义故。<a id="a-Eb"></a>还堕世间。</p>
  <p id="aEc">又复伊罗。<a id="a-Ed"></a>转轮圣王亦复如是。<a id="a-Ee"></a>王四天下及忉利天。<a id="a-Ef"></a>不知足故。<a id="a-Eg"></a>而取命终。</p>
  <p id="aEh">又复婆梨阿修罗王。<a id="a-Ei"></a>既得王位。<a id="a-Ej"></a>因共帝释。<a id="a-Ek"></a>斗战不如。<a id="a-El"></a>遂被侵夺。<a id="a-Em"></a>帝释得已。<a id="a-En"></a>又复转为彼那睺沙转轮王夺。<a id="a-Eo"></a>那睺沙王。<a id="a-Ep"></a>既获得已。<a id="a-Eq"></a>还复更被天帝释夺。<a id="a-Er"></a>如是天人境界。<a id="a-Es"></a>翻覆并皆无常。<a id="a-Et"></a>谁功德胜。<a id="a-Eu"></a>至于彼边。<a id="a-Ev"></a>若有智人。<a id="a-Ew"></a>能作如是思惟观察。<a id="a-Ex"></a>无常境界。<a id="a-Ey"></a>变易须臾。<a id="a-Ez"></a>云何可信。<a id="a-F0"></a>唯有山林居住诸仙。<a id="a-F1"></a>食诸药草根果花叶。<a id="a-F2"></a>身着树皮。<a id="a-F3"></a>或复衣诸死兽毛革。<a id="a-F4"></a>形体尪羸。<a id="a-F5"></a>唯皮骨在。<a id="a-F6"></a>欲得度脱出离世间一切诸苦。<a id="a-F7"></a>希求解脱涅槃无为。<a id="a-F8"></a>若纵五欲之所缠逼。<a id="a-F9"></a>坠堕还来。<a id="a-FA"></a>有智之人。<a id="a-FB"></a>谁乐贪此。<a id="a-FC"></a>若着五欲。<a id="a-FD"></a>如自求怨。<a id="a-FE"></a>尔时菩萨。<a id="a-FF"></a>更说偈言。</p>
  <p id="aFG">居住山谷诸仙辈　　食果饮水衣树皮</p>
  <p id="aFH">虽复[肆-聿+累]髻身体羸　　规求解脱离欲故</p>
  <p id="aFI">彼等不能自制伏　　犹被五欲之所牵</p>
  <p id="aFJ">如是无常诸欲怨　　有智之人不应着</p>
  <p id="aFK">尔时菩萨。<a id="a-FL"></a>说是语已。<a id="a-FM"></a>复更告言。<a id="a-FN"></a>大王当知。<a id="a-FO"></a>欲界之内。<a id="a-FP"></a>欲取味故。<a id="a-FQ"></a>而作和合。<a id="a-FR"></a>得彼已后。<a id="a-FS"></a>而不知足。<a id="a-FT"></a>若无智者。<a id="a-FU"></a>现受诸欲。<a id="a-FV"></a>不知足故。<a id="a-FW"></a>受大苦恼。<a id="a-FX"></a>复于来世。<a id="a-FY"></a>更受其殃。<a id="a-FZ"></a>是故智人。<a id="a-Fa"></a>不取欲想。<a id="a-Fb"></a>是以智者见有人行黑业法者。<a id="a-Fc"></a>受于大苦。<a id="a-Fd"></a>欲自安隐。<a id="a-Fe"></a>莫作莫乐。<a id="a-Ff"></a>一切诸欲。<a id="a-Fg"></a>应须舍离。<a id="a-Fh"></a>若有集会。<a id="a-Fi"></a>即知离别。<a id="a-Fj"></a>纵欲恣情。<a id="a-Fk"></a>则心放逸。<a id="a-Fl"></a>放逸若增。<a id="a-Fm"></a>便造不善。<a id="a-Fn"></a>不善成就。<a id="a-Fo"></a>即堕泥犁。<a id="a-Fp"></a>过去世时作大苦行。<a id="a-Fq"></a>现得诸欲。<a id="a-Fr"></a>得诸欲后。<a id="a-Fs"></a>勤劬保持。<a id="a-Ft"></a>不能守护。<a id="a-Fu"></a>还当失落。</p>
  <p id="aFv">又复大王。<a id="a-Fw"></a>如是诸欲。<a id="a-Fx"></a>若有智者。<a id="a-Fy"></a>作是思惟。<a id="a-Fz"></a>世间人天。<a id="a-G0"></a>犹如假借。<a id="a-G1"></a>既非常物。<a id="a-G2"></a>何故心贪此之天人一切果报。<a id="a-G3"></a>如草上露。<a id="a-G4"></a>如毒蛇头。<a id="a-G5"></a>如彼空林死尸骸骨。<a id="a-G6"></a>又如妇女。<a id="a-G7"></a>初胎肉抟。<a id="a-G8"></a>如梦如幻。<a id="a-G9"></a>犹如火聚。<a id="a-GA"></a>如是种种。<a id="a-GB"></a>多诸患殃。<a id="a-GC"></a>恒为一切苦恼逼迫。<a id="a-GD"></a>智人应不爱乐着心。</p>
  <p id="aGE">又复大王。<a id="a-GF"></a>如诸论说。<a id="a-GG"></a>乃往昔时。<a id="a-GH"></a>寐梯罗城。<a id="a-GI"></a>于彼城内。<a id="a-GJ"></a>有一瞽王。<a id="a-GK"></a>其王名曰提头赖吒王。<a id="a-GL"></a>虽无目。<a id="a-GM"></a>多育诸子。<a id="a-GN"></a>满一百人。<a id="a-GO"></a>并有才智。<a id="a-GP"></a>王弟别复有子五人。<a id="a-GQ"></a>伯叔弟兄。<a id="a-GR"></a>足一百五。<a id="a-GS"></a>其父各没。<a id="a-GT"></a>争作国王。<a id="a-GU"></a>以欲报缘。<a id="a-GV"></a>相杀害尽。</p>
  <p id="aGW">又复大王。<a id="a-GX"></a>如檀荼迦空旷野泽被火烧时。<a id="a-GY"></a>其頞谁那。<a id="a-GZ"></a>杀诸杂类。</p>
  <p id="aGa">又复如彼须弥山下。<a id="a-Gb"></a>有阿修罗。<a id="a-Gc"></a>然其兄弟。<a id="a-Gd"></a>各为贪故。<a id="a-Ge"></a>爱一玉女。<a id="a-Gf"></a>二人相争。<a id="a-Gg"></a>而自斗战。<a id="a-Gh"></a>伤害俱死。</p>
  <p id="aGi">又如世间屠脍之所。<a id="a-Gj"></a>竖立诸木。<a id="a-Gk"></a>悬于杂类诸畜生形。<a id="a-Gl"></a>而行宰戮。<a id="a-Gm"></a>诸欲如是。<a id="a-Gn"></a>智者云何而心贪乐。<a id="a-Go"></a>便说偈言。</p>
  <p id="aGp">往昔修罗两兄弟　　为一玉女自相残</p>
  <p id="aGq">骨肉怜爱染着憎　　智人观知不贪欲</p>
  <p id="aGr">菩萨又言。<a id="a-Gs"></a>大王当知。<a id="a-Gt"></a>或复有人。<a id="a-Gu"></a>为五欲故。<a id="a-Gv"></a>或欲生天。<a id="a-Gw"></a>或生人间。<a id="a-Gx"></a>既得生已。<a id="a-Gy"></a>着五欲故。<a id="a-Gz"></a>投身透水。<a id="a-H0"></a>或复赴火。<a id="a-H1"></a>如是无常。<a id="a-H2"></a>诳或境界。<a id="a-H3"></a>为五欲故。<a id="a-H4"></a>自求怨仇。<a id="a-H5"></a>何意恋乐。<a id="a-H6"></a>又说偈言。</p>
  <p id="aH7">痴人爱欲故贫穷　　系缚伤杀受诸苦</p>
  <p id="aH8">意望此欲成众事　　不觉力尽后世殃</p>
  <p id="aH9">菩萨复言。<a id="a-HA"></a>摩伽陀王。<a id="a-HB"></a>我知五欲如是种种多诸过患。<a id="a-HC"></a>王今不可以是五欲而劝于我。<a id="a-HD"></a>我今欲行无畏道路。<a id="a-HE"></a>王若是我真好善友。<a id="a-HF"></a>应当数数劝谏于我。<a id="a-HG"></a>作如是言。<a id="a-HH"></a>仁之所发弘誓大愿。<a id="a-HI"></a>愿早成就。<a id="a-HJ"></a>速离烦恼。<a id="a-HK"></a>何以故。<a id="a-HL"></a>我既不被他人趁逐。<a id="a-HM"></a>而入山林。<a id="a-HN"></a>亦复不为怨敌所驱。<a id="a-HO"></a>亦非他夺王位而走。<a id="a-HP"></a>又亦不求往昔古仙而欲还退。<a id="a-HQ"></a>是故我今不取王语。</p>
  <p id="aHR">又复大王。<a id="a-HS"></a>若有人执嗔毒蛇头。<a id="a-HT"></a>既放舍已。<a id="a-HU"></a>复还欲捉可有得不。<a id="a-HV"></a>如猛火炬。<a id="a-HW"></a>以烧手放。<a id="a-HX"></a>放已更捉。<a id="a-HY"></a>如是如是。<a id="a-HZ"></a>我已舍彼五欲出家。<a id="a-Ha"></a>今复还取。<a id="a-Hb"></a>亦复如是。</p>
  <p id="aHc">又复大王。<a id="a-Hd"></a>譬如明眼有目之人。<a id="a-He"></a>岂可羡于盲瞎人不。<a id="a-Hf"></a>譬如解脱无事之人。<a id="a-Hg"></a>岂可羡于牢狱系缚有事人不。<a id="a-Hh"></a>譬如饶财巨富之人。<a id="a-Hi"></a>岂可羡于贫穷饥冻乞索人不。<a id="a-Hj"></a>譬如明了黠慧之人。<a id="a-Hk"></a>岂可羡于狂颠人不。<a id="a-Hl"></a>然其彼等。<a id="a-Hm"></a>犹有可羡。<a id="a-Hn"></a>我今已离如是五欲。<a id="a-Ho"></a>无一可贪。</p>
  <p id="aHp">又复大王。<a id="a-Hq"></a>如王前言。<a id="a-Hr"></a>住我境界。<a id="a-Hs"></a>受我五欲。<a id="a-Ht"></a>随意娱乐。<a id="a-Hu"></a>我与多财并及婇女。<a id="a-Hv"></a>大王当知。<a id="a-Hw"></a>我今不取世间五欲。<a id="a-Hx"></a>如上所说。<a id="a-Hy"></a>一切诸事。</p>
  <p id="aHz">又复大王。<a id="a-I0"></a>我在本宫。<a id="a-I1"></a>多饶五欲。<a id="a-I2"></a>已能弃舍六万婇女。<a id="a-I3"></a>出家入山。<a id="a-I4"></a>大王当知。<a id="a-I5"></a>诸欲如是。<a id="a-I6"></a>有于无量无边患害。<a id="a-I7"></a>牵人直向大地狱中。<a id="a-I8"></a>余报复来畜生饿鬼现身。<a id="a-I9"></a>又离一切善根。<a id="a-IA"></a>不为圣人之所赞美。</p>
  <p id="aIB">又复大王。<a id="a-IC"></a>世间诸欲。<a id="a-ID"></a>犹如浮云。<a id="a-IE"></a>无有暂住。<a id="a-IF"></a>如猛风起。<a id="a-IG"></a>须臾不停。<a id="a-IH"></a>如山水流。<a id="a-II"></a>奔涛迅急。</p>
  <p id="aIJ">又复大王。<a id="a-IK"></a>若人愚痴。<a id="a-IL"></a>耽染五欲。<a id="a-IM"></a>不知本际。<a id="a-IN"></a>沉沦生死。<a id="a-IO"></a>被烦恼缚。<a id="a-IP"></a>不能得解。<a id="a-IQ"></a>如远行人。<a id="a-IR"></a>困苦疲极。<a id="a-IS"></a>乃饮碱水。<a id="a-IT"></a>更增其渴。<a id="a-IU"></a>如是如是。<a id="a-IV"></a>受五欲人。<a id="a-IW"></a>不知其患。<a id="a-IX"></a>亦复如是。</p>
  <p id="aIY">又复大王。<a id="a-IZ"></a>我今要说。<a id="a-Ia"></a>若当有人。<a id="a-Ib"></a>得天五欲及以人间上妙五欲。<a id="a-Ic"></a>清净具足。<a id="a-Id"></a>是等诸欲。<a id="a-Ie"></a>一人得已。<a id="a-If"></a>不知厌足。<a id="a-Ig"></a>更复增长。<a id="a-Ih"></a>诸处寻求。</p>
  <p id="aIi">又复大王。<a id="a-Ij"></a>如王前言。<a id="a-Ik"></a>共我治化摩伽陀国。<a id="a-Il"></a>我当减半分治天下。<a id="a-Im"></a>或复说言。<a id="a-In"></a>受我王位。<a id="a-Io"></a>我悉舍与。<a id="a-Ip"></a>我亦承事。<a id="a-Iq"></a>或复兴兵。<a id="a-Ir"></a>开拓境土。<a id="a-Is"></a>使令清净宽广庄严。</p>
  <p id="aIt">又复大王。<a id="a-Iu"></a>我今已舍彼四天下。<a id="a-Iv"></a>一切丰足。<a id="a-Iw"></a>无所乏少。<a id="a-Ix"></a>旧有七宝。<a id="a-Iy"></a>弃舍出家。<a id="a-Iz"></a>我今岂更为此一国细小王位。<a id="a-J0"></a>而贪羡乎。</p>
  <p id="aJ1">又复大王。<a id="a-J2"></a>譬如大海娑伽龙王果报。<a id="a-J3"></a>既得大海水。<a id="a-J4"></a>停以为宫殿。<a id="a-J5"></a>宽博具足。<a id="a-J6"></a>七宝庄严。<a id="a-J7"></a>岂可复贪牛蹄水耶。<a id="a-J8"></a>大王当知。<a id="a-J9"></a>如是如是。<a id="a-JA"></a>我今既已发勇猛心。<a id="a-JB"></a>舍四天下七宝宫观。<a id="a-JC"></a>染衣剃发。<a id="a-JD"></a>出家入山。<a id="a-JE"></a>今若还贪世间王位。<a id="a-JF"></a>亦复如是。</p>
 </body>
</html>