<!doctype html>
<html id="z3IBUTLcI" data-ver="1151">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第二十二</h1>
  <h2 id="a2">问阿罗逻品第二十六之二</h2>
  <p id="a3">尔时尊者阿罗逻仙人善知菩萨心有至德。<a id="a-4"></a>更述已论决定悉檀而说偈言。</p>
  <p id="a5">瞿昙沙门善谛听　　我论中说总悉檀</p>
  <p id="a6">如今虽在烦恼中　　如后自然还解脱</p>
  <p id="a7">尔时阿罗逻。<a id="a-8"></a>说是偈已。<a id="a-9"></a>作如是言。<a id="a-A"></a>凡众生者。<a id="a-B"></a>此有二义。<a id="a-C"></a>一者本性。<a id="a-D"></a>二者变化。<a id="a-E"></a>合此二种。<a id="a-F"></a>总名众生。<a id="a-G"></a>言本性者。<a id="a-H"></a>即是五大。<a id="a-I"></a>其五大者。<a id="a-J"></a>所谓地大水火风空。<a id="a-K"></a>我及无相。<a id="a-L"></a>名本体性。<a id="a-M"></a>言变化者。<a id="a-N"></a>诸根境界。<a id="a-O"></a>手足语言。<a id="a-P"></a>动转来去。<a id="a-Q"></a>及以心识。<a id="a-R"></a>此名变化。<a id="a-S"></a>若知如是诸境界者。<a id="a-T"></a>名知境界。<a id="a-U"></a>言能知彼诸境界者。<a id="a-V"></a>是我能知。<a id="a-W"></a>思惟我者。<a id="a-X"></a>是智人说。<a id="a-Y"></a>而说偈言。</p>
  <p id="aZ">若有能识诸根尘　　是名善知彼境界</p>
  <p id="aa">言知一切境界者　　智慧人说思惟知</p>
  <p id="ab">尔时阿罗逻。<a id="a-c"></a>作如是言。<a id="a-d"></a>思惟我者。<a id="a-e"></a>其人即是迦毗罗仙。<a id="a-f"></a>及其弟子。<a id="a-g"></a>以自度量此意境界。<a id="a-h"></a>波阇波提仙人之子。<a id="a-i"></a>名曰深意所见亦然。<a id="a-j"></a>如人数数生老病死。<a id="a-k"></a>受诸苦毒。<a id="a-l"></a>深谛知已。<a id="a-m"></a>为他解说。<a id="a-n"></a>念其远离。<a id="a-o"></a>思惟此理。<a id="a-p"></a>应当了知一切无相。<a id="a-q"></a>又复说言。<a id="a-r"></a>因烦恼者。<a id="a-s"></a>所谓无智。<a id="a-t"></a>爱着诸业。<a id="a-u"></a>如是等业。<a id="a-v"></a>属烦恼因。<a id="a-w"></a>此烦恼因。<a id="a-x"></a>则有四种。<a id="a-y"></a>此人不能解脱生死。<a id="a-z"></a>以其未离诸烦恼故。<a id="a-10"></a>四种云何。<a id="a-11"></a>一者无信。<a id="a-12"></a>二者着我。<a id="a-13"></a>三者有疑。<a id="a-14"></a>四者无定。<a id="a-15"></a>以有余残。<a id="a-16"></a>则无方便。<a id="a-17"></a>深着世间。<a id="a-18"></a>恒常堕落。<a id="a-19"></a>以如是故。<a id="a-1A"></a>处处受生。</p>
  <p id="a1B">言无信者。<a id="a-1C"></a>常行颠倒。<a id="a-1D"></a>应如是知。<a id="a-1E"></a>而反不知。<a id="a-1F"></a>是名无信。</p>
  <p id="a1G">言着我者。<a id="a-1H"></a>云此是我。<a id="a-1I"></a>称彼非我。<a id="a-1J"></a>我如是说。<a id="a-1K"></a>我如是受。<a id="a-1L"></a>我行我住。<a id="a-1M"></a>我相我身。<a id="a-1N"></a>如是名我。<a id="a-1O"></a>不自觉知。<a id="a-1P"></a>是名著我。</p>
  <p id="a1Q">言有疑者。<a id="a-1R"></a>此是以不惑疑一切。<a id="a-1S"></a>止是一物。<a id="a-1T"></a>犹如泥团。<a id="a-1U"></a>是名为疑。</p>
  <p id="a1V">言无定者。<a id="a-1W"></a>如是如是。<a id="a-1X"></a>是是亦然。<a id="a-1Y"></a>非是亦然。<a id="a-1Z"></a>心意觉想一切诸业。<a id="a-1a"></a>是众是我。<a id="a-1b"></a>是彼是此。<a id="a-1c"></a>是名无定。</p>
  <p id="a1d">又余残者。<a id="a-1e"></a>未知胜处。<a id="a-1f"></a>未觉始觉。<a id="a-1g"></a>未证自性。<a id="a-1h"></a>始证知故。<a id="a-1i"></a>是名余残。</p>
  <p id="a1j">又复说言无方便者。<a id="a-1k"></a>即是无智。<a id="a-1l"></a>以无智故。<a id="a-1m"></a>不解方便。<a id="a-1n"></a>无方便故。<a id="a-1o"></a>不能显示。<a id="a-1p"></a>以是义故。<a id="a-1q"></a>名无方便。</p>
  <p id="a1r">又染著者。<a id="a-1s"></a>谓无智人。<a id="a-1t"></a>见闻触觉。<a id="a-1u"></a>即生染着。<a id="a-1v"></a>或时意着身着语着。<a id="a-1w"></a>或意业着一切境界。<a id="a-1x"></a>应不着处而惑着之。<a id="a-1y"></a>是名为着。</p>
  <p id="a1z">又堕落者我是彼处。<a id="a-20"></a>彼处是我。<a id="a-21"></a>若有如是思惟念者。<a id="a-22"></a>是名堕落。<a id="a-23"></a>以是因缘。<a id="a-24"></a>堕于烦恼。<a id="a-25"></a>是名无德。<a id="a-26"></a>是名无智。<a id="a-27"></a>是名五处。<a id="a-28"></a>苦恼无乐。<a id="a-29"></a>此无乐处。<a id="a-2A"></a>所谓黑暗愚痴大痴。<a id="a-2B"></a>有二杂住。<a id="a-2C"></a>是名五处。<a id="a-2D"></a>言黑暗者。<a id="a-2E"></a>所谓懒惰。<a id="a-2F"></a>言愚痴者。<a id="a-2G"></a>所谓生死。<a id="a-2H"></a>言大痴者。<a id="a-2I"></a>所谓行欲。<a id="a-2J"></a>所以者何。<a id="a-2K"></a>此处假使有大德人。<a id="a-2L"></a>犹尚迷惑。<a id="a-2M"></a>不知醒悟。<a id="a-2N"></a>故名大痴。<a id="a-2O"></a>二杂住者。<a id="a-2P"></a>所谓嗔恚。<a id="a-2Q"></a>复二杂住。<a id="a-2R"></a>所谓懈怠。<a id="a-2S"></a>无明众生。<a id="a-2T"></a>不如是修。<a id="a-2U"></a>迷没染着此五处所。<a id="a-2V"></a>住于烦恼苦海之中。<a id="a-2W"></a>顺生死流。<a id="a-2X"></a>我见我闻。<a id="a-2Y"></a>我证我作。<a id="a-2Z"></a>我教他作。<a id="a-2a"></a>我如是至。<a id="a-2b"></a>以如是心如是意故。<a id="a-2c"></a>轮回没溺于烦恼海。<a id="a-2d"></a>如是四种。<a id="a-2e"></a>缠绕裹结于烦恼中。<a id="a-2f"></a>言无因果。<a id="a-2g"></a>大德瞿昙。<a id="a-2h"></a>仁应当知如是诸事。<a id="a-2i"></a>而说偈言。</p>
  <p id="a2j">若人欲得正见知　　四禅清净解脱处</p>
  <p id="a2k">心若觉了彼智已　　知诸真圣及非真</p>
  <p id="a2l">如上分别应当宣　　是故名为四禅解</p>
  <p id="a2m">能舍诸行及无行　　此即知无字句名</p>
  <p id="a2n">以是彼处大梵天　　说于世间诸梵行</p>
  <p id="a2o">若能行此梵行者　　即当得生于梵宫</p>
  <p id="a2p">尔时菩萨。<a id="a-2q"></a>闻阿罗逻如是语已。<a id="a-2r"></a>复更重问其方便行。<a id="a-2s"></a>若行方便所至之处。<a id="a-2t"></a>及以梵行修行。<a id="a-2u"></a>当行行处行法。<a id="a-2v"></a>尊者为我。<a id="a-2w"></a>一切解说。</p>
  <p id="a2x">尔时阿罗逻。<a id="a-2y"></a>依已总论义例宗体。<a id="a-2z"></a>一切皆向菩萨而说。<a id="a-30"></a>仁者瞿昙。<a id="a-31"></a>凡欲修行。<a id="a-32"></a>应舍宫宅。<a id="a-33"></a>依出家仪。<a id="a-34"></a>乞食活命。<a id="a-35"></a>发弘大誓。<a id="a-36"></a>修持戒行。<a id="a-37"></a>住于知足。<a id="a-38"></a>随所堪办衣食卧具。<a id="a-39"></a>闲静住处。<a id="a-3A"></a>独行独坐。<a id="a-3B"></a>如诸论中。<a id="a-3C"></a>智所知见。<a id="a-3D"></a>贪欲嗔恚。<a id="a-3E"></a>愚痴过咎。<a id="a-3F"></a>见已远离。<a id="a-3G"></a>厌恶诸欲。<a id="a-3H"></a>受最快乐。<a id="a-3I"></a>调伏诸根。<a id="a-3J"></a>入于禅定。<a id="a-3K"></a>当于尔时。<a id="a-3L"></a>远离诸欲。<a id="a-3M"></a>远离诸患。<a id="a-3N"></a>空闲之处。<a id="a-3O"></a>生离分别。<a id="a-3P"></a>即得初禅。<a id="a-3Q"></a>得初禅已。<a id="a-3R"></a>还复思惟。<a id="a-3S"></a>如是分别。<a id="a-3T"></a>渐渐得乐。<a id="a-3U"></a>既得乐已。<a id="a-3V"></a>住是寂定。<a id="a-3W"></a>还依因此寂定之力。<a id="a-3X"></a>意重厌离欲嗔恚等。<a id="a-3Y"></a>既数厌离。<a id="a-3Z"></a>心转喜欢。<a id="a-3a"></a>既加喜欢。<a id="a-3b"></a>增长于智。<a id="a-3c"></a>是时即得生大梵宫。<a id="a-3d"></a>生彼处已。<a id="a-3e"></a>还更如是思惟分别此乱我智。<a id="a-3f"></a>还复弃舍。<a id="a-3g"></a>既弃舍已。<a id="a-3h"></a>得第二禅。<a id="a-3i"></a>生大欢喜。<a id="a-3j"></a>得欢喜已。<a id="a-3k"></a>见心被大欢喜所逼。<a id="a-3l"></a>转求胜上。<a id="a-3m"></a>即至光音。<a id="a-3n"></a>至光音天。<a id="a-3o"></a>见受乐处至彼处已。<a id="a-3p"></a>厌离喜乐既离喜乐。<a id="a-3q"></a>即得三禅。<a id="a-3r"></a>到三禅中。<a id="a-3s"></a>即转胜下遍净诸天。<a id="a-3t"></a>一向受乐。<a id="a-3u"></a>若能如是得乐已舍。<a id="a-3v"></a>不受不着。<a id="a-3w"></a>即远离诸苦乐之处。<a id="a-3x"></a>得第四禅。<a id="a-3y"></a>既离苦乐及攀缘心。<a id="a-3z"></a>一切皆舍。</p>
  <p id="a40">复有人。<a id="a-41"></a>以自慢心故。<a id="a-42"></a>求解脱相。<a id="a-43"></a>欲得出过四禅果报故。<a id="a-44"></a>内思惟此四禅法。<a id="a-45"></a>广果天中所受果报。<a id="a-46"></a>此是粗智思惟观之。<a id="a-47"></a>又如是言。<a id="a-48"></a>彼人思惟如是事已。<a id="a-49"></a>从三昧起。<a id="a-4A"></a>见其身色。<a id="a-4B"></a>有诸过患。<a id="a-4C"></a>欲舍色身求上胜智。<a id="a-4D"></a>故发是心。<a id="a-4E"></a>彼人如是舍诸禅已。<a id="a-4F"></a>进求胜处。<a id="a-4G"></a>而发此心。<a id="a-4H"></a>如前所说。<a id="a-4I"></a>舍诸欲事。<a id="a-4J"></a>如是舍离粗色身故。<a id="a-4K"></a>发厌离心。<a id="a-4L"></a>彼时即得身中所有虚空无边分别。<a id="a-4M"></a>于此一切色相。<a id="a-4N"></a>又色相内。<a id="a-4O"></a>及树木等。<a id="a-4P"></a>所有诸物悉皆分别。<a id="a-4Q"></a>无边虚空。<a id="a-4R"></a>得如是等一切色处。<a id="a-4S"></a>明了分别。<a id="a-4T"></a>无边空已。<a id="a-4U"></a>即证胜处。<a id="a-4V"></a>而有偈说。</p>
  <p id="a4W">如是微妙大梵处　　一切无相常无言</p>
  <p id="a4X">智人说彼解脱因　　即此名为涅槃果</p>
  <p id="a4Y">尔时阿罗逻。<a id="a-4Z"></a>说是语已。<a id="a-4a"></a>白菩萨言。<a id="a-4b"></a>仁者瞿昙。<a id="a-4c"></a>此即是我解脱之处。<a id="a-4d"></a>及其方便。<a id="a-4e"></a>我今为仁显示已讫。<a id="a-4f"></a>仁若心意喜乐此法。<a id="a-4g"></a>如我所说。<a id="a-4h"></a>仁可领受。<a id="a-4i"></a>而说偈言。</p>
  <p id="a4j">如是清净解脱法　　我今知已复广宣</p>
  <p id="a4k">仁者心意若喜欢　　唯愿依此领纳受</p>
  <p id="a4l">时阿罗逻。<a id="a-4m"></a>复更说言。<a id="a-4n"></a>乃往昔时。<a id="a-4o"></a>耆沙仙人(隋言求胜)。<a id="a-4p"></a>毗踰阇那仙人(隋言离别老)。<a id="a-4q"></a>波罗奢罗仙人(隋言他箭)等。<a id="a-4r"></a>及余诸仙。<a id="a-4s"></a>皆共称说是解脱法。<a id="a-4t"></a>亦复同乘此解脱法。<a id="a-4u"></a>而得解脱。<a id="a-4v"></a>仁者既是大智丈夫。<a id="a-4w"></a>堪行此法。<a id="a-4x"></a>行此法已。<a id="a-4y"></a>能得善处解脱报果。</p>
  <p id="a4z">尔时菩萨。<a id="a-50"></a>闻阿罗逻仙人所说梵行之法。<a id="a-51"></a>受持而行。<a id="a-52"></a>欲沙门行。<a id="a-53"></a>求沙门果。<a id="a-54"></a>故行此法。<a id="a-55"></a>即便证知。<a id="a-56"></a>而菩萨从阿罗逻口下。<a id="a-57"></a>闻说法已。<a id="a-58"></a>信行此法。<a id="a-59"></a>不违不背。<a id="a-5A"></a>亦复不言。<a id="a-5B"></a>我先自知。<a id="a-5C"></a>但受持已。<a id="a-5D"></a>思惟此法增进。<a id="a-5E"></a>更发坚固智心。<a id="a-5F"></a>求于胜处。<a id="a-5G"></a>既见胜处。<a id="a-5H"></a>亦不生慢讥毁彼仙。<a id="a-5I"></a>但自思惟。<a id="a-5J"></a>非独阿罗逻有此信行。<a id="a-5K"></a>我今亦有如是信行。<a id="a-5L"></a>非独阿罗逻有精进行。<a id="a-5M"></a>正念三昧。<a id="a-5N"></a>及诸智等。<a id="a-5O"></a>我亦有之。<a id="a-5P"></a>乃至智等。<a id="a-5Q"></a>我今可求如阿罗逻所知证法已。<a id="a-5R"></a>向他说分别显示。<a id="a-5S"></a>及作胜处。</p>
  <p id="a5T">尔时菩萨。<a id="a-5U"></a>于阿罗逻所说法行。<a id="a-5V"></a>皆悉证已。<a id="a-5W"></a>知见而行。<a id="a-5X"></a>然菩萨闻彼等诸法。<a id="a-5Y"></a>无多勤劳。<a id="a-5Z"></a>须臾时顷。<a id="a-5a"></a>而尽得之。<a id="a-5b"></a>如行能说宣通显示。<a id="a-5c"></a>一种无异尔时菩萨。<a id="a-5d"></a>即更前至阿罗逻边。<a id="a-5e"></a>作如是言。<a id="a-5f"></a>尊者阿罗逻。<a id="a-5g"></a>尊能如是自证法智。<a id="a-5h"></a>向他人说。<a id="a-5i"></a>所谓求生无想之处。<a id="a-5j"></a>作是语已。<a id="a-5k"></a>时阿罗逻。<a id="a-5l"></a>报菩萨言。<a id="a-5m"></a>长老瞿昙。<a id="a-5n"></a>如是法智。<a id="a-5o"></a>我自证已。<a id="a-5p"></a>向他显说。<a id="a-5q"></a>宣通开示。</p>
  <p id="a5r">菩萨复言。<a id="a-5s"></a>我从尊者。<a id="a-5t"></a>闻此法已。<a id="a-5u"></a>如尊所说。<a id="a-5v"></a>我信知行已证此法。<a id="a-5w"></a>若有智者。<a id="a-5x"></a>知行境界。<a id="a-5y"></a>亦应不舍如此之法。<a id="a-5z"></a>但我所见。<a id="a-60"></a>此法虽妙。<a id="a-61"></a>未尽究竟。<a id="a-62"></a>所以者何。<a id="a-63"></a>我意如是观察思惟。<a id="a-64"></a>此法犹有变动之时。<a id="a-65"></a>但此境界。<a id="a-66"></a>本性如是。<a id="a-67"></a>知已此智。<a id="a-68"></a>虽是无智。<a id="a-69"></a>更欲生别其余诸法。<a id="a-6A"></a>然尊者说虽言我得清净解脱。<a id="a-6B"></a>若分别观是因缘法。<a id="a-6C"></a>遇缘还生非真解脱。<a id="a-6D"></a>犹如种子非时而种。<a id="a-6E"></a>藏在地中。<a id="a-6F"></a>若未顺时。<a id="a-6G"></a>无有水雨。<a id="a-6H"></a>芽则不生。<a id="a-6I"></a>若依时种。<a id="a-6J"></a>润泽调适。<a id="a-6K"></a>诸缘具足和合则生。<a id="a-6L"></a>今此亦然。<a id="a-6M"></a>但以无智。<a id="a-6N"></a>着于爱业。<a id="a-6O"></a>如是等法。<a id="a-6P"></a>舍已分别。<a id="a-6Q"></a>言我解脱。<a id="a-6R"></a>但有着我。<a id="a-6S"></a>皆悉须舍。<a id="a-6T"></a>即便舍是无智爱等业无合处。<a id="a-6U"></a>此等舍已。<a id="a-6V"></a>虽得胜前。<a id="a-6W"></a>未至真处。<a id="a-6X"></a>但行分别有我之处。<a id="a-6Y"></a>彼等微细三事会有以彼微细诸烦恼故。<a id="a-6Z"></a>复更别有不用之处。<a id="a-6a"></a>寿命长远分别故。<a id="a-6b"></a>言我得解脱。<a id="a-6c"></a>而说偈言。</p>
  <p id="a6d">因诸过患微细故　　所以受不用处身</p>
  <p id="a6e">寿命劫数既久长　　便即说我得解脱</p>
  <p id="a6f">菩萨复言。<a id="a-6g"></a>如尊前说。<a id="a-6h"></a>我已舍我。<a id="a-6i"></a>既自称言我已舍我。<a id="a-6j"></a>是则不名真实舍我。<a id="a-6k"></a>若依分别未解脱者。<a id="a-6l"></a>彼不可言无有患累。<a id="a-6m"></a>以是当知。<a id="a-6n"></a>有患累处。<a id="a-6o"></a>亦不可言得于解脱无我之处。<a id="a-6p"></a>有我之患。<a id="a-6q"></a>不可作异。<a id="a-6r"></a>犹火色热。<a id="a-6s"></a>热不离色。<a id="a-6t"></a>色不离热。<a id="a-6u"></a>此二各体以先无故合。<a id="a-6v"></a>若有者无有是处。<a id="a-6w"></a>如我既然。<a id="a-6x"></a>一切诸患悉皆如是。<a id="a-6y"></a>此解脱已。<a id="a-6z"></a>至于彼处。<a id="a-70"></a>还复被缚。<a id="a-71"></a>为以于智取境界故。<a id="a-72"></a>彼灭色已。<a id="a-73"></a>但有于识。<a id="a-74"></a>彼知我识。<a id="a-75"></a>即名是有。<a id="a-76"></a>以是有故。<a id="a-77"></a>不名解脱。<a id="a-78"></a>是我悉檀。<a id="a-79"></a>境界大小。<a id="a-7A"></a>如是知彼。<a id="a-7B"></a>还得如是。<a id="a-7C"></a>求胜处所。<a id="a-7D"></a>以是义故。<a id="a-7E"></a>何须分别。<a id="a-7F"></a>此我非我。<a id="a-7G"></a>如木如壁。<a id="a-7H"></a>重重相舍。<a id="a-7I"></a>既各重重。<a id="a-7J"></a>有于智故。<a id="a-7K"></a>故我思惟。<a id="a-7L"></a>悉须放舍一切境界。<a id="a-7M"></a>令得自利。<a id="a-7N"></a>而说偈言。</p>
  <p id="a7O">重重次第悉皆捐　　是乃名为舍境界</p>
  <p id="a7P">一切根尘悉放故　　是名自利及利人</p>
  <p id="a7Q">尔时阿罗逻徒众之中。<a id="a-7R"></a>有一弟子。<a id="a-7S"></a>白菩萨言。<a id="a-7T"></a>大德瞿昙。<a id="a-7U"></a>今来至此。<a id="a-7V"></a>我等住处。<a id="a-7W"></a>悉成好器。<a id="a-7X"></a>又复得于八种自在。<a id="a-7Y"></a>菩萨报言。<a id="a-7Z"></a>此处云何得有自在。</p>
  <p id="a7a">时阿罗逻止弟子言。<a id="a-7b"></a>汝今且莫思量此事。<a id="a-7c"></a>所以者何。<a id="a-7d"></a>言自在者。<a id="a-7e"></a>于诸事中。<a id="a-7f"></a>能作决定。<a id="a-7g"></a>不共他人。<a id="a-7h"></a>无有等侣。<a id="a-7i"></a>内身自证寂定得故。<a id="a-7j"></a>乃生欢喜。<a id="a-7k"></a>菩萨报言。<a id="a-7l"></a>此事不然。</p>
  <p id="a7m">阿罗逻言。<a id="a-7n"></a>其义云何。<a id="a-7o"></a>菩萨即言。<a id="a-7p"></a>如是如是。<a id="a-7q"></a>阿罗逻言。<a id="a-7r"></a>仁者但说。<a id="a-7s"></a>莫秘此语。<a id="a-7t"></a>菩萨报言。<a id="a-7u"></a>若依尊者。<a id="a-7v"></a>说言此行。<a id="a-7w"></a>无有回也。<a id="a-7x"></a>阿罗逻言。<a id="a-7y"></a>仁者何故立于此问。<a id="a-7z"></a>何处有疑。<a id="a-80"></a>菩萨报言。<a id="a-81"></a>我今心已厌离生故。<a id="a-82"></a>欲问真正。</p>
  <p id="a83">阿罗逻言。<a id="a-84"></a>仁者瞿昙。<a id="a-85"></a>欲得闻者。<a id="a-86"></a>我当为说。<a id="a-87"></a>凡欲开化于世间者。<a id="a-88"></a>即我是也。<a id="a-89"></a>唯有名字。<a id="a-8A"></a>不生不老。<a id="a-8B"></a>不退不还。<a id="a-8C"></a>无边无中。<a id="a-8D"></a>无前无后。<a id="a-8E"></a>是名为我。<a id="a-8F"></a>自在能入轮转。<a id="a-8G"></a>在于生死之内。<a id="a-8H"></a>亦不暂住。<a id="a-8I"></a>彼法非法。<a id="a-8J"></a>彼天彼人。<a id="a-8K"></a>及诸有趣。<a id="a-8L"></a>彼能远行。<a id="a-8M"></a>彼能作乘。<a id="a-8N"></a>乘彼乘者。<a id="a-8O"></a>能渡深有海。<a id="a-8P"></a>流转去来。<a id="a-8Q"></a>能作生死。<a id="a-8R"></a>亦能变化。<a id="a-8S"></a>自在最胜。<a id="a-8T"></a>最妙最大。<a id="a-8U"></a>能作世主。<a id="a-8V"></a>摄化一切。</p>
  <p id="a8W">菩萨问言。<a id="a-8X"></a>如此化者。<a id="a-8Y"></a>是有以不。<a id="a-8Z"></a>阿罗逻言。<a id="a-8a"></a>我观仁者。<a id="a-8b"></a>所问音声。<a id="a-8c"></a>必欲不受如此之义。<a id="a-8d"></a>或当仁者意不贪乐。<a id="a-8e"></a>菩萨报言。<a id="a-8f"></a>我无有患。<a id="a-8g"></a>阿罗逻言。<a id="a-8h"></a>大德瞿昙。<a id="a-8i"></a>勿作疑心。<a id="a-8j"></a>随意所乐。<a id="a-8k"></a>但自论说所向之义。<a id="a-8l"></a>善思惟入。<a id="a-8m"></a>以自明照。<a id="a-8n"></a>若自见知。<a id="a-8o"></a>不被他诳。<a id="a-8p"></a>不受他教。<a id="a-8q"></a>不随他义。<a id="a-8r"></a>如是证者。<a id="a-8s"></a>名得自利。<a id="a-8t"></a>余人不能。<a id="a-8u"></a>若不定心。<a id="a-8v"></a>随诸论师。<a id="a-8w"></a>而取义意。<a id="a-8x"></a>其智减损。<a id="a-8y"></a>仁者闻已。<a id="a-8z"></a>真正思惟。<a id="a-90"></a>各各读诵。<a id="a-91"></a>观察深义。<a id="a-92"></a>审自证知。<a id="a-93"></a>知已有疑。<a id="a-94"></a>随意问我。<a id="a-95"></a>我当为说。</p>
  <p id="a96">菩萨复问。<a id="a-97"></a>尊者所言。<a id="a-98"></a>能化作世。<a id="a-99"></a>得自在者。<a id="a-9A"></a>于是义中。<a id="a-9B"></a>我心有疑。<a id="a-9C"></a>阿罗逻言。<a id="a-9D"></a>如仁者意。<a id="a-9E"></a>此义不然。<a id="a-9F"></a>菩萨复言。<a id="a-9G"></a>我如是见。<a id="a-9H"></a>阿罗逻言。<a id="a-9I"></a>何因如是。<a id="a-9J"></a>菩萨复言。<a id="a-9K"></a>此缘唯一。<a id="a-9L"></a>所以者何。<a id="a-9M"></a>若自在化作此世者。<a id="a-9N"></a>则不得依次第相生现见来者。<a id="a-9O"></a>其烦恼轮。<a id="a-9P"></a>不应如是次第而转。<a id="a-9Q"></a>亦应众生心不喜利。<a id="a-9R"></a>而自然得。<a id="a-9S"></a>应一众生不得杂患。<a id="a-9T"></a>应诸世人。<a id="a-9U"></a>供养自在。<a id="a-9V"></a>如父如母。<a id="a-9W"></a>自余诸天。<a id="a-9X"></a>不得供养。<a id="a-9Y"></a>其贫穷人。<a id="a-9Z"></a>应不说彼所有毁辱善恶之业。<a id="a-9a"></a>悉应在彼。<a id="a-9b"></a>应诸众生无处依着。<a id="a-9c"></a>应无处求。<a id="a-9d"></a>应无所作。<a id="a-9e"></a>世人应不如是思惟自在有也。<a id="a-9f"></a>自在无也。<a id="a-9g"></a>世人如是分别。<a id="a-9h"></a>有无应作。<a id="a-9i"></a>不作诸业。<a id="a-9j"></a>应得自然果报。<a id="a-9k"></a>彼自在天。<a id="a-9l"></a>若行苦行。<a id="a-9m"></a>得成自在。<a id="a-9n"></a>世间亦应共受此业。<a id="a-9o"></a>一切亦应俱名自在。<a id="a-9p"></a>若彼无因作自在者。<a id="a-9q"></a>无处无人。<a id="a-9r"></a>非不自在。<a id="a-9s"></a>彼若非是自在建立。<a id="a-9t"></a>亦不名有。<a id="a-9u"></a>岂可得言自在建立。<a id="a-9v"></a>其阿罗逻。<a id="a-9w"></a>赞菩萨言。<a id="a-9x"></a>大德瞿昙。<a id="a-9y"></a>智慧深远。<a id="a-9z"></a>善能显示。<a id="a-A0"></a>承受诸论。<a id="a-A1"></a>总言总体。<a id="a-A2"></a>悉以智力。<a id="a-A3"></a>分别能知。<a id="a-A4"></a>是故平等见诸悉檀真实之路。<a id="a-A5"></a>愿为我说。<a id="a-A6"></a>莫辞疲劳。<a id="a-A7"></a>悭惜法宝。</p>
  <p id="aA8">菩萨复言。<a id="a-A9"></a>我今应当供养尊者。<a id="a-AA"></a>阿罗逻言。<a id="a-AB"></a>师有多种。<a id="a-AC"></a>仁者供养。<a id="a-AD"></a>何由可遍。<a id="a-AE"></a>然今仁者。<a id="a-AF"></a>既为上首。<a id="a-AG"></a>亦可堪能供养彼等。<a id="a-AH"></a>菩萨复言。<a id="a-AI"></a>尊者但当为我解说如此等义。<a id="a-AJ"></a>阿罗逻言。<a id="a-AK"></a>彼等实胜于一切世间。<a id="a-AL"></a>未有彼等先生。<a id="a-AM"></a>仁者善意深自思惟。<a id="a-AN"></a>为业在前。<a id="a-AO"></a>为身在前。<a id="a-AP"></a>菩萨报言。<a id="a-AQ"></a>此义云何。<a id="a-AR"></a>阿罗逻言。<a id="a-AS"></a>此是大患。<a id="a-AT"></a>所以者何。<a id="a-AU"></a>若业在前非身先者。<a id="a-AV"></a>应不受身。<a id="a-AW"></a>身应无业。<a id="a-AX"></a>业自不生。<a id="a-AY"></a>谁造此业。<a id="a-AZ"></a>若身在前非业先者。<a id="a-Aa"></a>应无有业。<a id="a-Ab"></a>若无有业。<a id="a-Ac"></a>何故复有众生受身。<a id="a-Ad"></a>谁复有能开化世者。<a id="a-Ae"></a>彼应不损一定常存三界所缚。<a id="a-Af"></a>是诸众生生本。<a id="a-Ag"></a>应生自身。<a id="a-Ah"></a>若不能自在者。<a id="a-Ai"></a>其一切人。<a id="a-Aj"></a>所爱乐身。<a id="a-Ak"></a>应自具办。<a id="a-Al"></a>若自具者。<a id="a-Am"></a>于一切处。<a id="a-An"></a>应当自有。<a id="a-Ao"></a>菩萨报言。<a id="a-Ap"></a>我如患人求医师疗。<a id="a-Aq"></a>我今亦复不难此义。</p>
  <p id="aAr">尔时众中。<a id="a-As"></a>有一苦行。<a id="a-At"></a>是阿罗逻仙人弟子。<a id="a-Au"></a>白菩萨言。<a id="a-Av"></a>善哉瞿昙。<a id="a-Aw"></a>尊师语言。<a id="a-Ax"></a>唯愿仁者。<a id="a-Ay"></a>莫难其义。<a id="a-Az"></a>如此之义。<a id="a-B0"></a>计不须争。<a id="a-B1"></a>若其争者。<a id="a-B2"></a>此非利益。<a id="a-B3"></a>仁但受取如尊师说。<a id="a-B4"></a>菩萨报言。<a id="a-B5"></a>我不难也。<a id="a-B6"></a>但欲问彼相承所来须知其义。<a id="a-B7"></a>彼仙人言。<a id="a-B8"></a>随此因缘。<a id="a-B9"></a>仁者受持。<a id="a-BA"></a>取其真义。<a id="a-BB"></a>若欲生疑心中诤论。<a id="a-BC"></a>是大非法。<a id="a-BD"></a>未来得罪。<a id="a-BE"></a>时彼苦行仙人弟子。<a id="a-BF"></a>即说偈言。</p>
  <p id="aBG">凡人听受咨禀时　　心意不乱义乃定</p>
  <p id="aBH">若当持疑怀谄曲　　是则争竞觅人非</p>
  <p id="aBI">二彼求过即成怨　　两怨相争口言恶</p>
  <p id="aBJ">智者欲断口业过　　说理不作相竞心</p>
  <p id="aBK">论议求胜是名贪　　争名伏他使人耻</p>
  <p id="aBL">多言显过此大患　　谄意听义成自憍</p>
  <p id="aBM">慢心嗔恚其罪增　　各说是非相毁呰</p>
  <p id="aBN">应作不作不作作　　二相竞故是大怨</p>
  <p id="aBO">尔时菩萨。<a id="a-BP"></a>闻是偈已。<a id="a-BQ"></a>语彼仙言。<a id="a-BR"></a>实有如此。<a id="a-BS"></a>相争竞过。<a id="a-BT"></a>非道言无。<a id="a-BU"></a>但我欲寻本来相承成就之事。<a id="a-BV"></a>非故穷尽。<a id="a-BW"></a>说是语已。<a id="a-BX"></a>时彼仙人。<a id="a-BY"></a>心犹不忍。<a id="a-BZ"></a>阿罗逻言。<a id="a-Ba"></a>大德瞿昙。<a id="a-Bb"></a>解脱道路。<a id="a-Bc"></a>仁者憎乎。<a id="a-Bd"></a>如此事缘。<a id="a-Be"></a>非本来也。<a id="a-Bf"></a>菩萨报言。<a id="a-Bg"></a>若欲求彼解脱之时。<a id="a-Bh"></a>须如是求。</p>
  <p id="aBi">尔时阿罗逻仙人弟子。<a id="a-Bj"></a>复作是言。<a id="a-Bk"></a>沙门瞿昙。<a id="a-Bl"></a>仁者离此。<a id="a-Bm"></a>欲求解脱。<a id="a-Bn"></a>徒损身耳。<a id="a-Bo"></a>菩萨报言。<a id="a-Bp"></a>人求世间无常乐故。<a id="a-Bq"></a>犹尚有乏。<a id="a-Br"></a>况复欲求不还解脱。<a id="a-Bs"></a>时阿罗逻仙人弟子。<a id="a-Bt"></a>复更白言。<a id="a-Bu"></a>仁者今既言不还来。<a id="a-Bv"></a>可常行也。<a id="a-Bw"></a>菩萨报言。<a id="a-Bx"></a>今行之处。<a id="a-By"></a>既是意乐。<a id="a-Bz"></a>今至彼处。<a id="a-C0"></a>当复何还。<a id="a-C1"></a>阿罗逻言。<a id="a-C2"></a>莫行至彼。<a id="a-C3"></a>莫还来此。<a id="a-C4"></a>可不得乎。<a id="a-C5"></a>菩萨报言。<a id="a-C6"></a>希有此事。<a id="a-C7"></a>尊者前说。<a id="a-C8"></a>后受于有。<a id="a-C9"></a>何故复言更不还也。<a id="a-CA"></a>阿罗逻言。<a id="a-CB"></a>实然仁者。<a id="a-CC"></a>此大希有。<a id="a-CD"></a>而彼真如寂静之体。<a id="a-CE"></a>无始无终。<a id="a-CF"></a>无有边际。<a id="a-CG"></a>无初无后。<a id="a-CH"></a>不定其行。<a id="a-CI"></a>不可尽形。<a id="a-CJ"></a>然无相师禅定主者之所建立。<a id="a-CK"></a>大梵天是。</p>
  <p id="aCL">菩萨复言。<a id="a-CM"></a>我今更问大仙尊者。<a id="a-CN"></a>若劫尽时。<a id="a-CO"></a>此诸大地。<a id="a-CP"></a>及以丛林。<a id="a-CQ"></a>须弥山等。<a id="a-CR"></a>帝释宫殿。<a id="a-CS"></a>悉被劫火之所焚烧。<a id="a-CT"></a>尔时彼天。<a id="a-CU"></a>复在何处。<a id="a-CV"></a>是谁字谁。<a id="a-CW"></a>云何语言。<a id="a-CX"></a>功德果报。<a id="a-CY"></a>云何而住。<a id="a-CZ"></a>又劫尽时。<a id="a-Ca"></a>诸物皆尽。<a id="a-Cb"></a>彼何不烧。</p>
  <p id="aCc">尔时罗逻。<a id="a-Cd"></a>默然微笑。<a id="a-Ce"></a>时阿罗逻仙人弟子。<a id="a-Cf"></a>白菩萨言。<a id="a-Cg"></a>仁者智慧。<a id="a-Ch"></a>今既最胜。<a id="a-Ci"></a>仁者可不自知过去一切诸仙得正道也。<a id="a-Cj"></a>所谓尊者波罗奢罗仙人。<a id="a-Ck"></a>颇罗堕仙人。<a id="a-Cl"></a>阿须梨耶仙人。<a id="a-Cm"></a>跋陀那仙人。<a id="a-Cn"></a>迦妒婆陀那仙人。<a id="a-Co"></a>陀那达多仙人。<a id="a-Cp"></a>达利多耶那仙人。<a id="a-Cq"></a>般遮罗波帝仙人。<a id="a-Cr"></a>阿沙陀仙人。<a id="a-Cs"></a>跋摩达多仙人。<a id="a-Ct"></a>那侯沙王子耶耶坻仙人。<a id="a-Cu"></a>韶波梨仙人。<a id="a-Cv"></a>波罗婆遮那仙人。<a id="a-Cw"></a>脾提阿仙人。<a id="a-Cx"></a>阇那迦仙人。<a id="a-Cy"></a>阿槃低国罗低提婆仙人。<a id="a-Cz"></a>阇祁沙毗耶仙人。<a id="a-D0"></a>提毗罗仙人。<a id="a-D1"></a>毗陀呵毗耶仙人。<a id="a-D2"></a>婆奴仙人。<a id="a-D3"></a>提婆耶那仙人。<a id="a-D4"></a>泥沙多那耶仙人。<a id="a-D5"></a>耶若多那仙人。<a id="a-D6"></a>尼耶薄都仙人。<a id="a-D7"></a>呵梨低仙人。<a id="a-D8"></a>跋阇罗婆睺仙人。<a id="a-D9"></a>诸如是等。<a id="a-DA"></a>一切仙人。<a id="a-DB"></a>皆入日光。<a id="a-DC"></a>而取正路。</p>
  <p id="aDD">尔时菩萨。<a id="a-DE"></a>报彼仙言。<a id="a-DF"></a>今者既云入于日光求解脱者。<a id="a-DG"></a>此义是何。<a id="a-DH"></a>我今应当礼彼诸有。<a id="a-DI"></a>我实不用如是自在。<a id="a-DJ"></a>是时菩萨。<a id="a-DK"></a>作是语已。<a id="a-DL"></a>内自思惟。<a id="a-DM"></a>阿罗逻法。<a id="a-DN"></a>非是究竟。<a id="a-DO"></a>心不喜欢。<a id="a-DP"></a>时阿罗逻仙人弟子。<a id="a-DQ"></a>量度既知菩萨心已。<a id="a-DR"></a>即从座起。<a id="a-DS"></a>白菩萨言。<a id="a-DT"></a>仁者今于此法已外。<a id="a-DU"></a>意欲更求胜解脱也。<a id="a-DV"></a>菩萨报言。<a id="a-DW"></a>我意愿当证如是法。<a id="a-DX"></a>无地无水。<a id="a-DY"></a>无火无风。<a id="a-DZ"></a>及无虚空。<a id="a-Da"></a>无色无声。<a id="a-Db"></a>无香无味。<a id="a-Dc"></a>无触无相。<a id="a-Dd"></a>无安无畏。<a id="a-De"></a>无死无病。<a id="a-Df"></a>无老无生。<a id="a-Dg"></a>无有非无有。<a id="a-Dh"></a>无常非无常。<a id="a-Di"></a>非语言说。<a id="a-Dj"></a>无有边际。<a id="a-Dk"></a>而说偈言。</p>
  <p id="aDl">本无生老病死过　　并及地水火风空</p>
  <p id="aDm">湛然三世无师教　　常净自然证解脱</p>
  <p id="aDn">尔时罗逻仙人。<a id="a-Do"></a>闻是语已。<a id="a-Dp"></a>白菩萨言。<a id="a-Dq"></a>仁者瞿昙。<a id="a-Dr"></a>我今所有自证之法。<a id="a-Ds"></a>以向他人宣扬显说。<a id="a-Dt"></a>仁者今亦自证此法。<a id="a-Du"></a>向他人说我所解法。<a id="a-Dv"></a>仁者亦解。<a id="a-Dw"></a>如我今日。<a id="a-Dx"></a>作此众师。<a id="a-Dy"></a>仁者亦堪如是之师。<a id="a-Dz"></a>瞿昙今可共我同心。<a id="a-E0"></a>我等二人。<a id="a-E1"></a>领此大众。<a id="a-E2"></a>教化显示。<a id="a-E3"></a>是时罗逻。<a id="a-E4"></a>虽名为师。<a id="a-E5"></a>但取菩萨平等行分。<a id="a-E6"></a>自以半座。<a id="a-E7"></a>分与菩萨。<a id="a-E8"></a>供养菩萨。<a id="a-E9"></a>随于菩萨意所堪须供养之具。<a id="a-EA"></a>生大欢喜。<a id="a-EB"></a>最胜最妙。<a id="a-EC"></a>心意熙怡。<a id="a-ED"></a>遍满其体。<a id="a-EE"></a>不能自胜。</p>
  <p id="aEF">尔时菩萨。<a id="a-EG"></a>如是思惟。<a id="a-EH"></a>此之法者。<a id="a-EI"></a>不能令人得至涅槃。<a id="a-EJ"></a>亦复不能远离诸欲越度烦恼。<a id="a-EK"></a>不能寂定尽于诸漏而得神通。<a id="a-EL"></a>又复不能自觉觉他作沙门行。<a id="a-EM"></a>不能灭除诸恶烦恼。<a id="a-EN"></a>所以者何。<a id="a-EO"></a>行于此法。<a id="a-EP"></a>唯生非想。<a id="a-EQ"></a>而作诸业。<a id="a-ER"></a>故知此法非是究竟至极之果。<a id="a-ES"></a>作是念已。<a id="a-ET"></a>即便背舍罗逻而行。<a id="a-EU"></a>而有偈言。</p>
  <p id="aEV">菩萨思惟此诸法　　其心不甚大欢喜</p>
  <p id="aEW">知非究竟好出升　　即背罗逻而行去</p>
  <p id="aEX">尔时罗逻仙人徒众。<a id="a-EY"></a>即共菩萨。<a id="a-EZ"></a>分别相辞。<a id="a-Ea"></a>作如是言。<a id="a-Eb"></a>唯愿仁者。<a id="a-Ec"></a>行行之处。<a id="a-Ed"></a>常得吉祥。</p>
  <p data-pb></p>
  <h2 id="aEe">答罗摩子品第二十七</h2>
  <p id="aEf">尔时于此阎浮提地。<a id="a-Eg"></a>复更别有一大导师。<a id="a-Eh"></a>名曰罗摩。<a id="a-Ei"></a>其命已终。<a id="a-Ej"></a>彼徒众主。<a id="a-Ek"></a>即摩长子。<a id="a-El"></a>名曰优陀罗罗摩子。<a id="a-Em"></a>主领彼众。<a id="a-En"></a>其优陀罗。<a id="a-Eo"></a>常为彼众。<a id="a-Ep"></a>说生非想非非想法。<a id="a-Eq"></a>近王舍城。<a id="a-Er"></a>一阿兰若林中而住。<a id="a-Es"></a>是时菩萨。<a id="a-Et"></a>遥闻其名胜前罗逻所说之法。<a id="a-Eu"></a>闻已思惟。<a id="a-Ev"></a>我今应当至优陀罗罗摩子边。<a id="a-Ew"></a>行于梵行。</p>
  <p id="aEx">尔时菩萨。<a id="a-Ey"></a>从阿罗逻居处而出。<a id="a-Ez"></a>安庠而行。<a id="a-F0"></a>渡于恒河。<a id="a-F1"></a>借问既知。<a id="a-F2"></a>即到其所。<a id="a-F3"></a>而白之言。<a id="a-F4"></a>仁者优陀。<a id="a-F5"></a>我于仁边。<a id="a-F6"></a>欲受教诲。<a id="a-F7"></a>行于梵行。<a id="a-F8"></a>时优陀罗。<a id="a-F9"></a>告菩萨言。<a id="a-FA"></a>大德瞿昙。<a id="a-FB"></a>如我所观。<a id="a-FC"></a>见于瞿昙。<a id="a-FD"></a>既是智人。<a id="a-FE"></a>堪受我法。<a id="a-FF"></a>而行梵行。<a id="a-FG"></a>若欲受法行梵行。<a id="a-FH"></a>时须顺我法清净业果。<a id="a-FI"></a>而得行报。</p>
  <p id="aFJ">尔时菩萨。<a id="a-FK"></a>于优陀罗罗摩子边受法行行。<a id="a-FL"></a>求沙门法沙门事故。<a id="a-FM"></a>恭敬合掌白言。<a id="a-FN"></a>仁者未审。<a id="a-FO"></a>仁者所行之法。<a id="a-FP"></a>至何境界。<a id="a-FQ"></a>为我解脱。<a id="a-FR"></a>其忧陀罗。<a id="a-FS"></a>告菩萨言。<a id="a-FT"></a>大德瞿昙。<a id="a-FU"></a>凡取于相及非相者。<a id="a-FV"></a>此是大患。<a id="a-FW"></a>大痈大疮。<a id="a-FX"></a>大痴大闇。<a id="a-FY"></a>若细思惟。<a id="a-FZ"></a>即得受彼微妙有体。<a id="a-Fa"></a>能作如是次第解者。<a id="a-Fb"></a>此名寂定微妙最胜最上解脱。<a id="a-Fc"></a>其解脱果。<a id="a-Fd"></a>谓至非想非非想处。<a id="a-Fe"></a>我行于此最胜妙法。<a id="a-Ff"></a>其优陀罗。<a id="a-Fg"></a>又复更言。<a id="a-Fh"></a>于此非想非非想处。<a id="a-Fi"></a>过去之世。<a id="a-Fj"></a>无胜寂定。<a id="a-Fk"></a>现在既无。<a id="a-Fl"></a>当来亦无。<a id="a-Fm"></a>此行最胜最妙最上。<a id="a-Fn"></a>我行此行。</p>
  <p id="aFo">尔时菩萨。<a id="a-Fp"></a>闻此法已。<a id="a-Fq"></a>思惟不久。<a id="a-Fr"></a>即证此法。<a id="a-Fs"></a>是时菩萨。<a id="a-Ft"></a>从于彼边。<a id="a-Fu"></a>随口所出。<a id="a-Fv"></a>闻已心信。<a id="a-Fw"></a>随顺彼语。<a id="a-Fx"></a>而作是念。<a id="a-Fy"></a>如此之法。<a id="a-Fz"></a>我亦可得。<a id="a-G0"></a>我亦可知。<a id="a-G1"></a>实语无虚。<a id="a-G2"></a>我今所可见。<a id="a-G3"></a>即能见知。<a id="a-G4"></a>即得知。<a id="a-G5"></a>复语于彼优陀罗言。<a id="a-G6"></a>非但仁者。<a id="a-G7"></a>昔父罗摩。<a id="a-G8"></a>独有信行。<a id="a-G9"></a>我今亦有如是信行。<a id="a-GA"></a>非彼独有精进正念禅定智慧。<a id="a-GB"></a>我今亦有乃至智慧。<a id="a-GC"></a>我于今者。<a id="a-GD"></a>行彼法行。<a id="a-GE"></a>学于罗摩。<a id="a-GF"></a>自证法已。<a id="a-GG"></a>为他显说。<a id="a-GH"></a>知彼法故。<a id="a-GI"></a>见彼法故。<a id="a-GJ"></a>更欲求胜。</p>
  <p id="aGK">尔时菩萨。<a id="a-GL"></a>证是法已。<a id="a-GM"></a>白优陀罗罗摩子言。<a id="a-GN"></a>仁者父昔于此非想非非想处。<a id="a-GO"></a>自证知见。<a id="a-GP"></a>向他说耶。<a id="a-GQ"></a>优陀罗言。<a id="a-GR"></a>大德瞿昙。<a id="a-GS"></a>我父如是菩萨报言。<a id="a-GT"></a>仁者优陀。<a id="a-GU"></a>我今已通。<a id="a-GV"></a>证知奉行。<a id="a-GW"></a>其优陀罗。<a id="a-GX"></a>白菩萨言。<a id="a-GY"></a>大德瞿昙。<a id="a-GZ"></a>若其然者。<a id="a-Ga"></a>仁与我父罗摩无异。<a id="a-Gb"></a>大德瞿昙。<a id="a-Gc"></a>仁今若知此等诸法已奉行者。<a id="a-Gd"></a>可如我父罗摩仙人。<a id="a-Ge"></a>领此大众。<a id="a-Gf"></a>教示宣通。<a id="a-Gg"></a>时优陀罗。<a id="a-Gh"></a>既自修行。<a id="a-Gi"></a>梵行不阙。<a id="a-Gj"></a>但取菩萨同行建立菩萨。<a id="a-Gk"></a>若同法智增上供养最胜供养菩萨。<a id="a-Gl"></a>心生欢喜。<a id="a-Gm"></a>不能自胜。</p>
  <p id="aGn">尔时菩萨。<a id="a-Go"></a>语优陀罗。<a id="a-Gp"></a>作如是言。<a id="a-Gq"></a>仁者此法不能究竟。<a id="a-Gr"></a>解脱诸欲。<a id="a-Gs"></a>灭于烦恼。<a id="a-Gt"></a>寂定一心。<a id="a-Gu"></a>尽诸结漏。<a id="a-Gv"></a>及诸神通。<a id="a-Gw"></a>成沙门行。<a id="a-Gx"></a>到大涅槃。<a id="a-Gy"></a>此法还回入于生死。<a id="a-Gz"></a>所以者何。<a id="a-H0"></a>既生非想非非想处。<a id="a-H1"></a>报尽还回入于烦恼。<a id="a-H2"></a>作是语已。<a id="a-H3"></a>其优陀罗。<a id="a-H4"></a>白菩萨言。<a id="a-H5"></a>大德瞿昙。<a id="a-H6"></a>可不闻知。<a id="a-H7"></a>我父罗摩。<a id="a-H8"></a>虽证此法。<a id="a-H9"></a>而一切处。<a id="a-HA"></a>不觉不知。<a id="a-HB"></a>已生非想非非想故。<a id="a-HC"></a>而还来入于生死者。<a id="a-HD"></a>无有是处。<a id="a-HE"></a>不取后生。<a id="a-HF"></a>亦复不见生之处所。<a id="a-HG"></a>其优陀罗。<a id="a-HH"></a>虽得如是寂静之法奢摩他行。<a id="a-HI"></a>而不办求最上胜法。<a id="a-HJ"></a>唯口称言。<a id="a-HK"></a>我父罗摩。<a id="a-HL"></a>作如是说。<a id="a-HM"></a>菩萨如是思惟。<a id="a-HN"></a>此法非是究竟。<a id="a-HO"></a>我今不应专著此法。<a id="a-HP"></a>舍优陀罗。<a id="a-HQ"></a>即便背行。<a id="a-HR"></a>而有竟说。</p>
  <p id="aHS">菩萨思惟观此无　　罗摩往昔虽复行</p>
  <p id="aHT">既非解脱究竟乘　　即便背行而舍去</p>
  <p data-pb></p>
  <h2 id="aHU">劝受世利品第二十八之一</h2>
  <p id="aHV">尔时菩萨。<a id="a-HW"></a>从优陀罗罗摩子处。<a id="a-HX"></a>辞别而行。<a id="a-HY"></a>安庠渐至向般茶婆山(隋言黄白色)。<a id="a-HZ"></a>到彼山已。<a id="a-Ha"></a>于山麓间。<a id="a-Hb"></a>求平整处。<a id="a-Hc"></a>于一树下加趺而坐。<a id="a-Hd"></a>端身住心。<a id="a-He"></a>正念不动。<a id="a-Hf"></a>譬如有人。<a id="a-Hg"></a>头上火燃。<a id="a-Hh"></a>急疾速灭。<a id="a-Hi"></a>而掷于地。<a id="a-Hj"></a>是时菩萨。<a id="a-Hk"></a>心求断除烦恼边际。<a id="a-Hl"></a>亦复如是。<a id="a-Hm"></a>尔时菩萨。<a id="a-Hn"></a>内心如是思惟筹量。<a id="a-Ho"></a>我于何时。<a id="a-Hp"></a>当得散此大烦恼聚。<a id="a-Hq"></a>我于何时。<a id="a-Hr"></a>当得破此大愚痴藏。<a id="a-Hs"></a>证于阿耨多罗三藐三菩提。<a id="a-Ht"></a>又诸众生。<a id="a-Hu"></a>没在生死。<a id="a-Hv"></a>复于何时。<a id="a-Hw"></a>悉令解脱。<a id="a-Hx"></a>如是念已。<a id="a-Hy"></a>威德俨然。<a id="a-Hz"></a>时彼山中。<a id="a-I0"></a>多有杂人或取草柴。<a id="a-I1"></a>拾干牛粪。<a id="a-I2"></a>或复捕猎。<a id="a-I3"></a>耕垦作田。<a id="a-I4"></a>或放牧人。<a id="a-I5"></a>及行道路。<a id="a-I6"></a>彼等诸人。<a id="a-I7"></a>遥见菩萨在般茶婆山树下坐。<a id="a-I8"></a>犹如杂宝妙金象光。<a id="a-I9"></a>见已各生希有之想。<a id="a-IA"></a>共相谓言。<a id="a-IB"></a>汝诸仁者。<a id="a-IC"></a>此非常人。<a id="a-ID"></a>从何方来。<a id="a-IE"></a>到于是处。<a id="a-IF"></a>或言此是般茶山神。<a id="a-IG"></a>或言此是般茶婆山所居仙人。<a id="a-IH"></a>或言此是何处神明。<a id="a-II"></a>或言此是毗富罗山所护之神。<a id="a-IJ"></a>或言此是耆阇崛山守护之神。<a id="a-IK"></a>或言此是大地之神。<a id="a-IL"></a>从地涌出。<a id="a-IM"></a>或复有言。<a id="a-IN"></a>此是虚空上界天子来下于此。<a id="a-IO"></a>我等如是心各怀疑。<a id="a-IP"></a>何以故。<a id="a-IQ"></a>此神身体。<a id="a-IR"></a>光明炽盛。<a id="a-IS"></a>威德巍巍。<a id="a-IT"></a>遍照此山。<a id="a-IU"></a>犹如日月光明遍照。<a id="a-IV"></a>诸娑罗树。<a id="a-IW"></a>花悉开敷。<a id="a-IX"></a>此非是人人之光明。<a id="a-IY"></a>不能显现如是之事。</p>
 </body>
</html>