<!doctype html>
<html id="z3IBUTFcF" data-ver="1295">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘单译经">
  <meta period="隋">
 </head>
 <body>
  <h1 id="a1">佛本行集经卷第十九</h1>
  <h2 id="a2">车匿等还品第二十三之二</h2>
  <p id="a3">尔时摩诃波阇波提。<a id="a-4"></a>及瞿多弥。<a id="a-5"></a>既见太子髻里明珠。<a id="a-6"></a>伞盖横刀。<a id="a-7"></a>并摩尼宝庄严蝇拂。<a id="a-8"></a>自余璎珞。<a id="a-9"></a>干陟马王及车匿等。<a id="a-A"></a>如是见已。<a id="a-B"></a>心大惊怖。<a id="a-C"></a>各举两手。<a id="a-D"></a>捶拍身体。<a id="a-E"></a>忧愁而问于车匿言。<a id="a-F"></a>今我所爱子悉达多。<a id="a-G"></a>留在何处。<a id="a-H"></a>汝自回还。<a id="a-I"></a>车匿报言。<a id="a-J"></a>国大皇后。<a id="a-K"></a>悉达太子。<a id="a-L"></a>弃舍五欲。<a id="a-M"></a>为求道故。<a id="a-N"></a>出家入山。<a id="a-O"></a>远离亲族。<a id="a-P"></a>剃发染衣。<a id="a-Q"></a>思惟苦行。<a id="a-R"></a>是时摩诃波阇波提。<a id="a-S"></a>闻于车匿如是语已譬如牸牛失其犊子。<a id="a-T"></a>悲泣号哭。<a id="a-U"></a>不能自胜。<a id="a-V"></a>其摩诃波阇波提。<a id="a-W"></a>从车匿闻太子之语。<a id="a-X"></a>亦复如是。<a id="a-Y"></a>即举两手。<a id="a-Z"></a>心惊怖裂。<a id="a-a"></a>口大唱言。<a id="a-b"></a>呜呼我子。<a id="a-c"></a>呜呼我子。<a id="a-d"></a>流泪满面。<a id="a-e"></a>遍体战栗。<a id="a-f"></a>忽然闷绝。<a id="a-g"></a>身躃倒仆。<a id="a-h"></a>宛转土中。<a id="a-i"></a>如鱼出水在于陆地跳踯苦恼。<a id="a-j"></a>摩诃波阇波提。<a id="a-k"></a>亦复如是。<a id="a-l"></a>躃地宛转。<a id="a-m"></a>呜噎而语。<a id="a-n"></a>问车匿言。<a id="a-o"></a>车匿。<a id="a-p"></a>我今不见自身有过。<a id="a-q"></a>及心口失。<a id="a-r"></a>负持于汝。<a id="a-s"></a>汝今何故。<a id="a-t"></a>忽将我子。<a id="a-u"></a>掷弃旷野。<a id="a-v"></a>犹如摆木。<a id="a-w"></a>汝将我子。<a id="a-x"></a>置彼林内。<a id="a-y"></a>令共种种诸恶虫兽恐怖之中。<a id="a-z"></a>独自而住。<a id="a-10"></a>汝弃舍来。<a id="a-11"></a>不怜我子。<a id="a-12"></a>而身背乎。<a id="a-13"></a>车匿报言。<a id="a-14"></a>国大夫人。<a id="a-15"></a>奴身不敢弃舍太子。<a id="a-16"></a>夫人。<a id="a-17"></a>太子自弃舍奴。<a id="a-18"></a>太子付我干陟马王及诸璎珞。<a id="a-19"></a>教来回还。<a id="a-1A"></a>速疾向家。<a id="a-1B"></a>畏大夫人心生忧愁。<a id="a-1C"></a>令得安隐无恼患故。<a id="a-1D"></a>时彼宫中。<a id="a-1E"></a>诸婇女等。<a id="a-1F"></a>各各啼哭。<a id="a-1G"></a>而口唱言。<a id="a-1H"></a>呜呼阿爷。<a id="a-1I"></a>或复唱言。<a id="a-1J"></a>呜呼兄弟。<a id="a-1K"></a>或复唱言。<a id="a-1L"></a>呜呼大家。<a id="a-1M"></a>或复唱言。<a id="a-1N"></a>呜呼我夫。<a id="a-1O"></a>以此种种爱恋酸言。<a id="a-1P"></a>欲染根本叫唤苦身。<a id="a-1Q"></a>或有婇女。<a id="a-1R"></a>转目而哭。<a id="a-1S"></a>或有婇女。<a id="a-1T"></a>相视而哭。<a id="a-1U"></a>或有婇女。<a id="a-1V"></a>回身而哭。<a id="a-1W"></a>或有婇女。<a id="a-1X"></a>举头而哭。<a id="a-1Y"></a>或有相观面目而哭。<a id="a-1Z"></a>或有两手拍肚而哭。<a id="a-1a"></a>或有两手抚心而哭。<a id="a-1b"></a>或以两臂相交而哭。<a id="a-1c"></a>或举两手拍头而哭。<a id="a-1d"></a>或以灰土坌头而哭。<a id="a-1e"></a>或有散发覆面而哭。<a id="a-1f"></a>或拔鬓发低头而哭。<a id="a-1g"></a>或举两手仰天而哭。<a id="a-1h"></a>或有婇女。<a id="a-1i"></a>以悲苦故。<a id="a-1j"></a>东西南北。<a id="a-1k"></a>交横驰走。<a id="a-1l"></a>犹如野鹿被毒箭射。<a id="a-1m"></a>或有婇女。<a id="a-1n"></a>以衣覆面叫唤而哭。<a id="a-1o"></a>或有婇女。<a id="a-1p"></a>遍体战栗。<a id="a-1q"></a>犹如风吹芭蕉树叶。<a id="a-1r"></a>低昂而哭。<a id="a-1s"></a>或有倒地闷绝不知。<a id="a-1t"></a>少有余命。<a id="a-1u"></a>才出声哭。<a id="a-1v"></a>或有婇女。<a id="a-1w"></a>如鱼出水掷置陆地宛转而卧。<a id="a-1x"></a>微有喘息。<a id="a-1y"></a>劣余残命。<a id="a-1z"></a>绵惙而哭。<a id="a-20"></a>或有婇女。<a id="a-21"></a>犹如掘树倒卧在地宛转而哭。<a id="a-22"></a>诸如是等。<a id="a-23"></a>种种苦恼。<a id="a-24"></a>以逼切身。<a id="a-25"></a>号哭太子。</p>
  <p id="a26">是时车匿。<a id="a-27"></a>及马干陟。<a id="a-28"></a>并彼无量百千婇女。<a id="a-29"></a>哭泣之声。<a id="a-2A"></a>不可得闻。<a id="a-2B"></a>摩诃波阇波提。<a id="a-2C"></a>流泪闷绝。<a id="a-2D"></a>少稣即便大哭太子。<a id="a-2E"></a>口唱是言。<a id="a-2F"></a>呜呼我子。<a id="a-2G"></a>呜呼我子。<a id="a-2H"></a>汝身本时。<a id="a-2I"></a>以种种香。<a id="a-2J"></a>摩涂拂拭。<a id="a-2K"></a>威神大德。<a id="a-2L"></a>而用庄严。<a id="a-2M"></a>今者云何。<a id="a-2N"></a>在于山谷。<a id="a-2O"></a>为诸蚊虻细小毒虫。<a id="a-2P"></a>唼[口*束]汝身。<a id="a-2Q"></a>能忍此苦。<a id="a-2R"></a>住于旷野。<a id="a-2S"></a>呜呼我子。<a id="a-2T"></a>汝身恒以迦尸迦衣薰香所覆。<a id="a-2U"></a>今者云何粗涩臭衣。<a id="a-2V"></a>能忍着身。<a id="a-2W"></a>呜呼我子。<a id="a-2X"></a>汝在家时。<a id="a-2Y"></a>清净妙香。<a id="a-2Z"></a>百味所作。<a id="a-2a"></a>种种羹臛洁白之食。<a id="a-2b"></a>自余恶杂。<a id="a-2c"></a>不曾向口。<a id="a-2d"></a>今者云何忍食粗涩。<a id="a-2e"></a>冷淡食饮。<a id="a-2f"></a>或饭或麨。<a id="a-2g"></a>或[麩-夫+并]或浆。<a id="a-2h"></a>云何空餐此能得下。<a id="a-2i"></a>呜呼我子。<a id="a-2j"></a>在于宫内。<a id="a-2k"></a>细滑床敷。<a id="a-2l"></a>柔软毡褥。<a id="a-2m"></a>或覆天衣。<a id="a-2n"></a>或复两边挟置倚枕。<a id="a-2o"></a>或卧或偃。<a id="a-2p"></a>随意自在。<a id="a-2q"></a>今者云何在赤露地。<a id="a-2r"></a>或蕀针丛粗草之上。<a id="a-2s"></a>忍得卧眠。<a id="a-2t"></a>呜呼我子。<a id="a-2u"></a>在家之时。<a id="a-2v"></a>或有奴婢。<a id="a-2w"></a>或有左右。<a id="a-2x"></a>恒常供承。<a id="a-2y"></a>哀愍之心。<a id="a-2z"></a>或有倚身。<a id="a-30"></a>或有胡跪。<a id="a-31"></a>或有立地。<a id="a-32"></a>向汝面观。<a id="a-33"></a>而得奉事。<a id="a-34"></a>无所乏少。<a id="a-35"></a>今者云何嗔恚之人。<a id="a-36"></a>或有贫穷。<a id="a-37"></a>或有憔煎。<a id="a-38"></a>向汝无慈。<a id="a-39"></a>汝何能观。<a id="a-3A"></a>取其意气。<a id="a-3B"></a>呜呼我子。<a id="a-3C"></a>在于家内。<a id="a-3D"></a>以妙华色。<a id="a-3E"></a>可喜端正。<a id="a-3F"></a>婇女群队。<a id="a-3G"></a>左右围绕。<a id="a-3H"></a>而受快乐。<a id="a-3I"></a>汝今云何在于山旷。<a id="a-3J"></a>犹如野兽。<a id="a-3K"></a>恒常恐怖。<a id="a-3L"></a>独坐独行。<a id="a-3M"></a>心乃娱乐。<a id="a-3N"></a>呜呼我子。<a id="a-3O"></a>善生罗网。<a id="a-3P"></a>所覆长直。<a id="a-3Q"></a>脚指柔软。<a id="a-3R"></a>脚踝踹胫。<a id="a-3S"></a>犹如鹿王。<a id="a-3T"></a>掌底柔软。<a id="a-3U"></a>如莲华叶。<a id="a-3V"></a>二轮庄严。<a id="a-3W"></a>分明显著。<a id="a-3X"></a>今汝云何如是脚迹。<a id="a-3Y"></a>徒跣蹋地。<a id="a-3Z"></a>或有蕀针。<a id="a-3a"></a>或有沙砾。<a id="a-3b"></a>或时冰冻。<a id="a-3c"></a>或时炎埃。<a id="a-3d"></a>何忍东西。<a id="a-3e"></a>将此行涉。</p>
  <p id="a3f">是时摩诃波阇波提。<a id="a-3g"></a>作如是等无量无边诸种语言。<a id="a-3h"></a>哭太子已。<a id="a-3i"></a>心薄稣醒。<a id="a-3j"></a>得复本念。<a id="a-3k"></a>从地而起。<a id="a-3l"></a>问车匿言。<a id="a-3m"></a>车匿。<a id="a-3n"></a>此事已然。<a id="a-3o"></a>我子悉达。<a id="a-3p"></a>行路之时向汝何嘱。<a id="a-3q"></a>车匿。<a id="a-3r"></a>我子所有柔软青色绀黑头发。<a id="a-3s"></a>复谁割也。<a id="a-3t"></a>车匿。<a id="a-3u"></a>我子头发。<a id="a-3v"></a>今在何处。<a id="a-3w"></a>车匿报言。<a id="a-3x"></a>国大夫人妃子悉达嘱语我言。<a id="a-3y"></a>车匿。<a id="a-3z"></a>汝至我家。<a id="a-40"></a>为我殷勤再拜问讯我母摩诃波阇波提。<a id="a-41"></a>若再拜已。<a id="a-42"></a>作如是言。<a id="a-43"></a>咨启大母。<a id="a-44"></a>愿莫大愁。<a id="a-45"></a>莫生苦恼。<a id="a-46"></a>莫忆于我。<a id="a-47"></a>子不久得如心所愿。<a id="a-48"></a>得即回还。<a id="a-49"></a>奉觐大母其圣子手。<a id="a-4A"></a>自拔于刀。<a id="a-4B"></a>左执头髻。<a id="a-4C"></a>右手持刀。<a id="a-4D"></a>而自割截。<a id="a-4E"></a>掷于虚空。<a id="a-4F"></a>诸天接取。<a id="a-4G"></a>将还天宫。<a id="a-4H"></a>为供养故。<a id="a-4I"></a>是时摩诃波阇波提。<a id="a-4J"></a>既闻车匿作是语已。<a id="a-4K"></a>复更重哭大子发髻。<a id="a-4L"></a>呜呼我子。<a id="a-4M"></a>头发甚长。<a id="a-4N"></a>柔软螺髻。<a id="a-4O"></a>极能端正。<a id="a-4P"></a>一一毛孔。<a id="a-4Q"></a>一毛旋生。<a id="a-4R"></a>不乱不断。<a id="a-4S"></a>堪着王冠受于王位。<a id="a-4T"></a>汝今何忍割截掷弃。<a id="a-4U"></a>呜呼我子。<a id="a-4V"></a>两臂甚长。<a id="a-4W"></a>行步庠序。<a id="a-4X"></a>如师子王。<a id="a-4Y"></a>两目圆满。<a id="a-4Z"></a>犹如牛王。<a id="a-4a"></a>身体金色。<a id="a-4b"></a>胸髆宽大。<a id="a-4c"></a>声音隐隐。<a id="a-4d"></a>如鼓如雷。<a id="a-4e"></a>如是人者。<a id="a-4f"></a>何堪出家居在山野。<a id="a-4g"></a>今我此地。<a id="a-4h"></a>无有福相。<a id="a-4i"></a>若是人者。<a id="a-4j"></a>行如法行。<a id="a-4k"></a>此地倒已。<a id="a-4l"></a>复不能起。<a id="a-4m"></a>为世作主。<a id="a-4n"></a>我愿一切有德之人。<a id="a-4o"></a>诸功德具。<a id="a-4p"></a>值于法王出现于世。<a id="a-4q"></a>令诸大众安隐快乐。<a id="a-4r"></a>而有偈说。</p>
  <p id="a4s">必其此地无有福　　不应生是智慧人</p>
  <p id="a4t">既现如是功德身　　应当为世作圣主</p>
  <p id="a4u">尔时耶输陀罗。<a id="a-4v"></a>大声叫哭。<a id="a-4w"></a>一嗔一骂。<a id="a-4x"></a>杂种语音。<a id="a-4y"></a>呵责车匿。<a id="a-4z"></a>作如是言。<a id="a-50"></a>车匿。<a id="a-51"></a>我妇女人。<a id="a-52"></a>年少夜半。<a id="a-53"></a>睡眠沉重。<a id="a-54"></a>无所觉知。<a id="a-55"></a>汝今把我心中所爱如意圣夫。<a id="a-56"></a>将何处置。<a id="a-57"></a>车匿。<a id="a-58"></a>去此近远。<a id="a-59"></a>我之圣主。<a id="a-5A"></a>善大丈夫。<a id="a-5B"></a>并汝及马。<a id="a-5C"></a>三平等行。<a id="a-5D"></a>车匿干陟。<a id="a-5E"></a>唯二独来。<a id="a-5F"></a>在于我前。<a id="a-5G"></a>不见我心所爱圣主。<a id="a-5H"></a>是故我今身心战栗。<a id="a-5I"></a>车匿。<a id="a-5J"></a>汝非善人。<a id="a-5K"></a>不润益我。<a id="a-5L"></a>车匿。<a id="a-5M"></a>我今要言。<a id="a-5N"></a>假使酷暴极嗔怨家。<a id="a-5O"></a>犹尚不能如是损害。<a id="a-5P"></a>似汝今日踬顿于我。<a id="a-5Q"></a>车匿。<a id="a-5R"></a>如汝是我所归依者。<a id="a-5S"></a>应覆护我。<a id="a-5T"></a>应养育我。<a id="a-5U"></a>汝今云何。<a id="a-5V"></a>见我夜半惛乱睡眠。<a id="a-5W"></a>汝私窃偷将我圣主。<a id="a-5X"></a>向何处着。<a id="a-5Y"></a>车匿。<a id="a-5Z"></a>即汝今是最大怨仇。<a id="a-5a"></a>所作之事。<a id="a-5b"></a>今已讫了。<a id="a-5c"></a>汝复何须懊恼啼哭。<a id="a-5d"></a>汝宜拭面。<a id="a-5e"></a>何用强悲。<a id="a-5f"></a>虚沥目泪。<a id="a-5g"></a>车匿。<a id="a-5h"></a>汝不善业。<a id="a-5i"></a>今作已竟。<a id="a-5j"></a>不假须哀。<a id="a-5k"></a>车匿。<a id="a-5l"></a>以汝为我圣夫善友。<a id="a-5m"></a>禁节入出。<a id="a-5n"></a>可行则行。<a id="a-5o"></a>不可则制。<a id="a-5p"></a>今反相从。<a id="a-5q"></a>令我圣主。<a id="a-5r"></a>随意而出。<a id="a-5s"></a>车匿。<a id="a-5t"></a>用汝何为。<a id="a-5u"></a>汝今作是不善事已。<a id="a-5v"></a>应须欢喜。<a id="a-5w"></a>我知汝今大获果报。<a id="a-5x"></a>大得福利。<a id="a-5y"></a>车匿。<a id="a-5z"></a>凡世间人。<a id="a-60"></a>宁取有智。<a id="a-61"></a>以为怨家。<a id="a-62"></a>不将愚痴共作朋友。<a id="a-63"></a>车匿。<a id="a-64"></a>汝虽于我夫处为友。<a id="a-65"></a>而汝作事。<a id="a-66"></a>不曾思惟。<a id="a-67"></a>所以者何。<a id="a-68"></a>车匿汝于我家。<a id="a-69"></a>今已造作不利益事。<a id="a-6A"></a>汝今应当生大庆幸。<a id="a-6B"></a>车匿。<a id="a-6C"></a>此诸宫殿。<a id="a-6D"></a>高峻庄严。<a id="a-6E"></a>犹如云队。<a id="a-6F"></a>复以种种璎珞厕填。<a id="a-6G"></a>财宝充满。<a id="a-6H"></a>今为汝故。<a id="a-6I"></a>悉皆空虚。<a id="a-6J"></a>即向车匿。<a id="a-6K"></a>而说偈言。</p>
  <p id="a6L">凡人宁近智慧怨　　莫取愚痴作朋友</p>
  <p id="a6M">由汝作事不思审　　令我合家苦恼煎</p>
  <p id="a6N">尔时耶输陀罗。<a id="a-6O"></a>说是偈已。<a id="a-6P"></a>重语车匿。<a id="a-6Q"></a>作如是言。<a id="a-6R"></a>车匿。<a id="a-6S"></a>我今何得心不忧愁。<a id="a-6T"></a>向者我夫。<a id="a-6U"></a>若当相对。<a id="a-6V"></a>今日此等诸婇女辈。<a id="a-6W"></a>色白如雪。<a id="a-6X"></a>唇赤如朱。<a id="a-6Y"></a>可喜少双。<a id="a-6Z"></a>端正第一。<a id="a-6a"></a>解身璎珞。<a id="a-6b"></a>脱妙衣裳。<a id="a-6c"></a>应须共同受诸欲乐。<a id="a-6d"></a>谁知一朝忽成孤寡。<a id="a-6e"></a>以无主故。<a id="a-6f"></a>眼泪昼夜。<a id="a-6g"></a>恒如水流。<a id="a-6h"></a>啼哭呼号。<a id="a-6i"></a>常无断绝。<a id="a-6j"></a>车匿。<a id="a-6k"></a>又此干陟。<a id="a-6l"></a>与我长夜。<a id="a-6m"></a>恒作怨憎。<a id="a-6n"></a>不为利益见我夜半睡眠不知。<a id="a-6o"></a>负我心中所爱之主。<a id="a-6p"></a>从城而出。<a id="a-6q"></a>此马作业。<a id="a-6r"></a>极深不善。<a id="a-6s"></a>何故今者在于我前。<a id="a-6t"></a>苦痛而鸣。<a id="a-6u"></a>令声遍满大王宫内。<a id="a-6v"></a>其先将我圣子出时。<a id="a-6w"></a>此不善马。<a id="a-6x"></a>何故默然。<a id="a-6y"></a>饮气而行。<a id="a-6z"></a>若初去时。<a id="a-70"></a>如是鸣唤。<a id="a-71"></a>彼时即应闻其声响诸人睡觉我今亦应。<a id="a-72"></a>不见如此大苦恼事。<a id="a-73"></a>此不善马。<a id="a-74"></a>假使箭射穿穴其身。<a id="a-75"></a>或以杖杀。<a id="a-76"></a>应不合出行向山林。<a id="a-77"></a>是故此马。<a id="a-78"></a>不为我家作于利益。<a id="a-79"></a>正以畏惧。<a id="a-7A"></a>少鞭杖故。<a id="a-7B"></a>将我内心所爱最上圣主丈夫。<a id="a-7C"></a>出向山薮。<a id="a-7D"></a>我今此宫。<a id="a-7E"></a>以无主故。<a id="a-7F"></a>堂殿房室。<a id="a-7G"></a>聚落城隍。<a id="a-7H"></a>国邑街衢。<a id="a-7I"></a>楼阁窗牖。<a id="a-7J"></a>门合栏楯。<a id="a-7K"></a>曲尺琅玕。<a id="a-7L"></a>半月殿形。<a id="a-7M"></a>微妙殊胜。<a id="a-7N"></a>最上华丽。<a id="a-7O"></a>今悉空虚。<a id="a-7P"></a>为此马王恶干陟故。<a id="a-7Q"></a>令我皇闺犹如旷野。<a id="a-7R"></a>举目洒地无处可贪。<a id="a-7S"></a>耶输陀罗。<a id="a-7T"></a>作于如是多种苦切痛楚悲泣酸哽言。<a id="a-7U"></a>时不可闻见。<a id="a-7V"></a>迷闷暂停。<a id="a-7W"></a>其车匿闻耶输陀罗作是言已。<a id="a-7X"></a>低头屏息。<a id="a-7Y"></a>合十指掌。<a id="a-7Z"></a>垂泪大哭。<a id="a-7a"></a>报圣子妃耶输陀罗。<a id="a-7b"></a>作如是言。<a id="a-7c"></a>妃今不应呵责干陟。<a id="a-7d"></a>亦复不合嗔骂于我。<a id="a-7e"></a>我无过失。<a id="a-7f"></a>我及干陟。<a id="a-7g"></a>实无罪咎。<a id="a-7h"></a>妃之圣夫。<a id="a-7i"></a>初始去夜。<a id="a-7j"></a>我作多种众诸障碍。<a id="a-7k"></a>所谓唱叫。<a id="a-7l"></a>我于尔时。<a id="a-7m"></a>大声唤妃。<a id="a-7n"></a>以种种语。<a id="a-7o"></a>作如是言。<a id="a-7p"></a>大妃速起。<a id="a-7q"></a>大妃速寤。<a id="a-7r"></a>今夜此宫。<a id="a-7s"></a>妃所爱夫。<a id="a-7t"></a>欲将于我及干陟去。<a id="a-7u"></a>手执头发。<a id="a-7v"></a>一一出示。<a id="a-7w"></a>耶输陀罗。<a id="a-7x"></a>此之头发。<a id="a-7y"></a>尔时我拔某婇女取。<a id="a-7z"></a>此是某甲婇女头发。<a id="a-80"></a>此是某乙婇女头发。<a id="a-81"></a>各各称名。<a id="a-82"></a>而告语彼。<a id="a-83"></a>尔时不觉自余婇女。<a id="a-84"></a>一切悉然。<a id="a-85"></a>此干陟马。<a id="a-86"></a>圣子去时。<a id="a-87"></a>亦作障碍。<a id="a-88"></a>一千余遍。<a id="a-89"></a>出声鸣唤。<a id="a-8A"></a>以蹄蹋地。<a id="a-8B"></a>前却不行。<a id="a-8C"></a>又以颔车。<a id="a-8D"></a>张鼻震吼。<a id="a-8E"></a>此马鸣时。<a id="a-8F"></a>其声所闻。<a id="a-8G"></a>至半由旬。<a id="a-8H"></a>其蹄声闻一拘卢舍。<a id="a-8I"></a>我于尔时。<a id="a-8J"></a>唱语妃言。<a id="a-8K"></a>妃之所爱。<a id="a-8L"></a>今夜去矣。<a id="a-8M"></a>妃及其余诸婇女等。<a id="a-8N"></a>自不觉知如是等声。<a id="a-8O"></a>又是诸天神力。<a id="a-8P"></a>隐没不令得闻。<a id="a-8Q"></a>大妃须知。<a id="a-8R"></a>我及干陟。<a id="a-8S"></a>实不敢将圣子去也。<a id="a-8T"></a>如是测度知妃圣主取我语不。<a id="a-8U"></a>圣子若依我语而行。<a id="a-8V"></a>终无是事。<a id="a-8W"></a>即向于妃。<a id="a-8X"></a>而说偈言。</p>
  <p id="a8Y">我今不忍眼泪流　　合掌低头更咨白</p>
  <p id="a8Z">妃实不合呵责马　　并及我边不得嗔</p>
  <p id="a8a">大妃。<a id="a-8b"></a>我昔亦知净饭大王旧有严敕。<a id="a-8c"></a>一切左右。<a id="a-8d"></a>善加用心。<a id="a-8e"></a>守护太子。<a id="a-8f"></a>我虽先知有如是教。<a id="a-8g"></a>但不自由。<a id="a-8h"></a>诸天力强。<a id="a-8i"></a>迷我心意。<a id="a-8j"></a>所欲作事。<a id="a-8k"></a>不得从心。<a id="a-8l"></a>圣子所行。<a id="a-8m"></a>并天神力。<a id="a-8n"></a>唱宜出家。</p>
  <p id="a8o">尔时心念。<a id="a-8p"></a>城门自开。<a id="a-8q"></a>彼诸宫门。<a id="a-8r"></a>从来各有多千人众。<a id="a-8s"></a>心不放逸守护诸门。<a id="a-8t"></a>彼等皆着睡眠。<a id="a-8u"></a>不觉圣子初出宫门之时。<a id="a-8v"></a>如日初升。<a id="a-8w"></a>放大净光。<a id="a-8x"></a>破一切暗。<a id="a-8y"></a>我于尔时。<a id="a-8z"></a>自知此是诸天所作。<a id="a-90"></a>大妃。<a id="a-91"></a>我于尔时。<a id="a-92"></a>圣子出城。<a id="a-93"></a>行路之时。<a id="a-94"></a>我最在前。<a id="a-95"></a>徒步而走。<a id="a-96"></a>我于尔时。<a id="a-97"></a>身不知乏。<a id="a-98"></a>大妃。<a id="a-99"></a>此干陟马。<a id="a-9A"></a>行于路时。<a id="a-9B"></a>脚不蹋地。<a id="a-9C"></a>犹如有人舁而将行。<a id="a-9D"></a>其作声时。<a id="a-9E"></a>亦不远闻。<a id="a-9F"></a>大妃。<a id="a-9G"></a>我于尔时。<a id="a-9H"></a>私心思念。<a id="a-9I"></a>亦知此是诸天所作。</p>
  <p id="a9J">大妃。<a id="a-9K"></a>我于尔时。<a id="a-9L"></a>圣子如法。<a id="a-9M"></a>乐沙门衣袈裟色服。<a id="a-9N"></a>从他乞取。<a id="a-9O"></a>其自身衣。<a id="a-9P"></a>解付与他。<a id="a-9Q"></a>髻发割截。<a id="a-9R"></a>掷虚空中。<a id="a-9S"></a>而不落地。<a id="a-9T"></a>诸天接取。<a id="a-9U"></a>我于尔时。<a id="a-9V"></a>心念知是诸天所作。<a id="a-9W"></a>大妃。<a id="a-9X"></a>以如是故。<a id="a-9Y"></a>妃今不应于我辈边生于嗔恨。<a id="a-9Z"></a>所以者何。<a id="a-9a"></a>不由我故。<a id="a-9b"></a>亦不关马。<a id="a-9c"></a>将圣子出。</p>
  <p id="a9d">尔时大妃耶输陀罗。<a id="a-9e"></a>卧于地上。<a id="a-9f"></a>少时思惟。<a id="a-9g"></a>以种种语。<a id="a-9h"></a>悲啼号哭。<a id="a-9i"></a>作如是言。<a id="a-9j"></a>呜呼我主。<a id="a-9k"></a>何故今者我如法行。<a id="a-9l"></a>孝顺向夫。<a id="a-9m"></a>舍我而去。<a id="a-9n"></a>向彼欲求于法行者。<a id="a-9o"></a>彼无正法。<a id="a-9p"></a>以其不能随法行故。<a id="a-9q"></a>呜呼我主。<a id="a-9r"></a>可不闻彼。<a id="a-9s"></a>往昔诸王。<a id="a-9t"></a>欲向山林求法之时。<a id="a-9u"></a>将妇及儿。<a id="a-9v"></a>相随而去。<a id="a-9w"></a>彼等诸王。<a id="a-9x"></a>无妨圣道。<a id="a-9y"></a>亦得成就。<a id="a-9z"></a>呜呼我主。<a id="a-A0"></a>彼岂不知有如是法。<a id="a-A1"></a>诸人犹尚共妇剃头。<a id="a-A2"></a>出家修道。<a id="a-A3"></a>精勤苦行。<a id="a-A4"></a>将于好马。<a id="a-A5"></a>祭祀诸天。<a id="a-A6"></a>作无遮会。<a id="a-A7"></a>于未来世。<a id="a-A8"></a>二人同受上妙果报。<a id="a-A9"></a>若知韦陀论中说法。<a id="a-AA"></a>何故今者独于我边。<a id="a-AB"></a>作法悭惜。<a id="a-AC"></a>不共行法。<a id="a-AD"></a>咄咄空往。<a id="a-AE"></a>徒生人中。<a id="a-AF"></a>若知世间共于妇人有恩爱情。<a id="a-AG"></a>云何弃舍。<a id="a-AH"></a>欲生于彼三十三天。<a id="a-AI"></a>贪于玉女。<a id="a-AJ"></a>我意今见如是之事彼天玉女。<a id="a-AK"></a>有何可贪。<a id="a-AL"></a>有何端正。<a id="a-AM"></a>有何五欲欢乐事情。<a id="a-AN"></a>若其不贪于彼快乐。<a id="a-AO"></a>舍此王位威神功德。<a id="a-AP"></a>及与我等诸婇女辈。<a id="a-AQ"></a>既弃舍已。<a id="a-AR"></a>出家而入空闲山林。<a id="a-AS"></a>欲行苦行。<a id="a-AT"></a>我今不取天上果报。<a id="a-AU"></a>亦不羡天玉女之身我心知足。<a id="a-AV"></a>我有是力。<a id="a-AW"></a>我在于此。<a id="a-AX"></a>不用生天。<a id="a-AY"></a>但于此处。<a id="a-AZ"></a>修行苦行。<a id="a-Aa"></a>乞如是愿。<a id="a-Ab"></a>若在人间。<a id="a-Ac"></a>若在天上。<a id="a-Ad"></a>唯愿伏事如汝之主。<a id="a-Ae"></a>彼心决定。<a id="a-Af"></a>如是刚[革*卬]若舍我等。<a id="a-Ag"></a>入于空山闲静林野。<a id="a-Ah"></a>我心亦然。<a id="a-Ai"></a>坚固不转。<a id="a-Aj"></a>如石无异。<a id="a-Ak"></a>最牢最实。<a id="a-Al"></a>若如我今无夫之妇。<a id="a-Am"></a>以见自主从家而出。<a id="a-An"></a>行至山林。<a id="a-Ao"></a>使我孤单独在空室。<a id="a-Ap"></a>何得令心而不破裂。<a id="a-Aq"></a>即说偈言。</p>
  <p id="aAr">我今身心甚大刚　　如铁共石无有异</p>
  <p id="aAs">主舍入山宫内空　　何故我今心不破</p>
  <p id="aAt">尔时耶输陀罗。<a id="a-Au"></a>如是因缘。<a id="a-Av"></a>为于太子。<a id="a-Aw"></a>苦恼逼切。<a id="a-Ax"></a>而心迷闷。<a id="a-Ay"></a>忽然躃地。<a id="a-Az"></a>须臾还起。<a id="a-B0"></a>或时举声。<a id="a-B1"></a>悲哀号哭。<a id="a-B2"></a>或时默住。<a id="a-B3"></a>低头思惟。<a id="a-B4"></a>或时忽惊。<a id="a-B5"></a>狂言漫语。<a id="a-B6"></a>彼之我夫。<a id="a-B7"></a>今何方去。<a id="a-B8"></a>彼我圣主。<a id="a-B9"></a>今何处停。<a id="a-BA"></a>使我孤茕独居宫内。<a id="a-BB"></a>弃我捐我。<a id="a-BC"></a>舍背我行。<a id="a-BD"></a>我从今日不得圣子。<a id="a-BE"></a>不卧本床。<a id="a-BF"></a>亦复不以香汤澡浴。<a id="a-BG"></a>亦复更不庄严自身。<a id="a-BH"></a>不揩摩拭。<a id="a-BI"></a>不脂粉涂。<a id="a-BJ"></a>又更不着杂色衣服。<a id="a-BK"></a>从今已后。<a id="a-BL"></a>不着杂种诸璎珞具。<a id="a-BM"></a>不以香华薰佩于身。<a id="a-BN"></a>不食美食。<a id="a-BO"></a>不饮美浆。<a id="a-BP"></a>一切酒等。<a id="a-BQ"></a>悉皆不饮。<a id="a-BR"></a>常食胜食。<a id="a-BS"></a>今更不食。<a id="a-BT"></a>头上素发。<a id="a-BU"></a>更不严治。<a id="a-BV"></a>虽在于家。<a id="a-BW"></a>恒常作于山林之想。<a id="a-BX"></a>而行苦行。<a id="a-BY"></a>乃至不见彼之最上胜大丈夫。<a id="a-BZ"></a>我见一切诸园林池泉水殿堂。<a id="a-Ba"></a>悉满尘土。<a id="a-Bb"></a>犹如旷野。<a id="a-Bc"></a>一种无异。<a id="a-Bd"></a>以迦毗罗圣子无故。<a id="a-Be"></a>一切宫合。<a id="a-Bf"></a>一切楼观。<a id="a-Bg"></a>悉无精光。<a id="a-Bh"></a>犹如沙碛。<a id="a-Bi"></a>以此忧愁苦恼心故不能自持失于正念。<a id="a-Bj"></a>无复愧耻。<a id="a-Bk"></a>无复羞惭。<a id="a-Bl"></a>其耶输陀罗。<a id="a-Bm"></a>卧在地上。<a id="a-Bn"></a>作于如是苦恼。<a id="a-Bo"></a>宛转狂语之时。<a id="a-Bp"></a>宫内所有诸婇女等。<a id="a-Bq"></a>悉皆同声。<a id="a-Br"></a>叫唤大哭。<a id="a-Bs"></a>流泪满面。<a id="a-Bt"></a>而有偈说。</p>
  <p id="aBu">如是苦恼逼切彼　　婇女及妃耶输陀</p>
  <p id="aBv">各各相观眼泪流　　犹如盛夏降大雨</p>
  <p id="aBw">尔时车匿。<a id="a-Bx"></a>见耶输陀罗作于如是诸苦恼已。<a id="a-By"></a>谏言。<a id="a-Bz"></a>大妃。<a id="a-C0"></a>莫生如是酸切懊恼。<a id="a-C1"></a>莫大悲苦。<a id="a-C2"></a>应须暂停。<a id="a-C3"></a>莫忆圣子。<a id="a-C4"></a>圣子出时。<a id="a-C5"></a>虽在人间。<a id="a-C6"></a>与天无异。<a id="a-C7"></a>威神气力。<a id="a-C8"></a>与天不殊。<a id="a-C9"></a>圣子出时。<a id="a-CA"></a>诸天围绕。<a id="a-CB"></a>右边则是诸梵天王及梵眷属。<a id="a-CC"></a>左边帝释及诸三十三天眷属。<a id="a-CD"></a>其东方有提头赖吒乾闼婆王。<a id="a-CE"></a>其南方有毗娄勒叉鸠槃茶王。<a id="a-CF"></a>其西方有毗娄博叉及诸龙王。<a id="a-CG"></a>其北方有毗沙门天领诸夜叉。<a id="a-CH"></a>左右围绕。<a id="a-CI"></a>其身悉着金刚铠甲。<a id="a-CJ"></a>或执弓箭。<a id="a-CK"></a>或执戟槊。<a id="a-CL"></a>或复在于圣子之前。<a id="a-CM"></a>示现道路。<a id="a-CN"></a>或复在后防卫圣子。<a id="a-CO"></a>或在于左。<a id="a-CP"></a>或复左右随从而行。<a id="a-CQ"></a>其虚空中。<a id="a-CR"></a>常有无量诸天玉女百千万众。<a id="a-CS"></a>悉大欢喜。<a id="a-CT"></a>遍满其体。<a id="a-CU"></a>不能自胜。<a id="a-CV"></a>将天杂华。<a id="a-CW"></a>散圣子上。<a id="a-CX"></a>散已复散。<a id="a-CY"></a>是时圣子。<a id="a-CZ"></a>见于彼等诸天玉女。<a id="a-Ca"></a>内心亦复不喜不乐。<a id="a-Cb"></a>不爱不嗔。<a id="a-Cc"></a>不取不触。<a id="a-Cd"></a>其圣子情。<a id="a-Ce"></a>如是不着彼等所用。<a id="a-Cf"></a>国母大妃。<a id="a-Cg"></a>圣子出时。<a id="a-Ch"></a>诸天如是。<a id="a-Ci"></a>示现神通。<a id="a-Cj"></a>所有诸事。<a id="a-Ck"></a>供养圣子。<a id="a-Cl"></a>我今难可一一具说。<a id="a-Cm"></a>说是语已。<a id="a-Cn"></a>时第二妃瞿姨圣女。<a id="a-Co"></a>譬如大树枝折下垂。<a id="a-Cp"></a>不能自举。<a id="a-Cq"></a>瞿姨圣女。<a id="a-Cr"></a>为于太子。<a id="a-Cs"></a>受大苦恼。<a id="a-Ct"></a>其心烦毒。<a id="a-Cu"></a>为彼忧愁。<a id="a-Cv"></a>热火所烧。<a id="a-Cw"></a>遍体战栗。<a id="a-Cx"></a>卧于地上。<a id="a-Cy"></a>宛转大哭。<a id="a-Cz"></a>口唱是言。<a id="a-D0"></a>呜呼我主。<a id="a-D1"></a>心常欢喜。<a id="a-D2"></a>呜呼我主。<a id="a-D3"></a>面如满月。<a id="a-D4"></a>呜呼我主。<a id="a-D5"></a>端正少双。<a id="a-D6"></a>呜呼我主。<a id="a-D7"></a>最上最胜。<a id="a-D8"></a>诸相具足。<a id="a-D9"></a>呜呼我主。<a id="a-DA"></a>清净之身。<a id="a-DB"></a>世间无比。<a id="a-DC"></a>支节不缺。<a id="a-DD"></a>次第善生。<a id="a-DE"></a>犹如金像。<a id="a-DF"></a>呜呼我主。<a id="a-DG"></a>功德最胜。<a id="a-DH"></a>呜呼我主。<a id="a-DI"></a>大慈大悲。<a id="a-DJ"></a>天人所供。<a id="a-DK"></a>呜呼我主。<a id="a-DL"></a>勇健多力。<a id="a-DM"></a>如那罗延。<a id="a-DN"></a>无有怨敌。<a id="a-DO"></a>能降伏彼。<a id="a-DP"></a>呜呼我主。<a id="a-DQ"></a>梵音微妙。<a id="a-DR"></a>出声犹若迦陵频伽。<a id="a-DS"></a>呜呼我主。<a id="a-DT"></a>名称远闻。<a id="a-DU"></a>呜呼我主。<a id="a-DV"></a>百种庄严福德之聚。<a id="a-DW"></a>于天人世。<a id="a-DX"></a>无与等齐。<a id="a-DY"></a>呜呼我主。<a id="a-DZ"></a>功德圆满。<a id="a-Da"></a>诸仙见者。<a id="a-Db"></a>悉皆喜欢。<a id="a-Dc"></a>呜呼我主。<a id="a-Dd"></a>名闻上下四方四维。<a id="a-De"></a>悉皆尊遍供养之聚。<a id="a-Df"></a>如智慧林。<a id="a-Dg"></a>呜呼我主。<a id="a-Dh"></a>于世间中。<a id="a-Di"></a>舌味最上。<a id="a-Dj"></a>呜呼我主。<a id="a-Dk"></a>口唇红赤。<a id="a-Dl"></a>如频婆果呜呼我主。<a id="a-Dm"></a>双目绀焰。<a id="a-Dn"></a>如青莲花。<a id="a-Do"></a>呜呼我主。<a id="a-Dp"></a>口四十齿。<a id="a-Dq"></a>清净洁白。<a id="a-Dr"></a>如乳如练。<a id="a-Ds"></a>如雪如霜。<a id="a-Dt"></a>呜呼我主。<a id="a-Du"></a>鼻高隆直。<a id="a-Dv"></a>犹铸金挺。<a id="a-Dw"></a>呜呼我主。<a id="a-Dx"></a>眉间白毫。<a id="a-Dy"></a>正住清净。<a id="a-Dz"></a>呜呼我主。<a id="a-E0"></a>两髆团厚。<a id="a-E1"></a>宽广齐平。<a id="a-E2"></a>腰细纤长。<a id="a-E3"></a>犹如弓弝。<a id="a-E4"></a>手足柔软。<a id="a-E5"></a>呜呼我主。<a id="a-E6"></a>[月*坒]胫臂肘。<a id="a-E7"></a>犹如象鼻。<a id="a-E8"></a>手足正等。<a id="a-E9"></a>爪皆红赤。<a id="a-EA"></a>呜呼我主。<a id="a-EB"></a>此之璎珞。<a id="a-EC"></a>看日所作。<a id="a-ED"></a>吉星吉宿。<a id="a-EE"></a>大净饭王。<a id="a-EF"></a>造作之时。<a id="a-EG"></a>生大欢喜。<a id="a-EH"></a>今者何故。<a id="a-EI"></a>乃得别离。<a id="a-EJ"></a>我今亦复不喜见于此等璎珞。<a id="a-EK"></a>时瞿多弥。<a id="a-EL"></a>以苦恼心。<a id="a-EM"></a>数数恐怖。<a id="a-EN"></a>数数惊惶。<a id="a-EO"></a>犹如野鹿被他驱逐落于围内。<a id="a-EP"></a>手执刀槊。<a id="a-EQ"></a>或复弓箭。<a id="a-ER"></a>用射其身。<a id="a-ES"></a>受大苦痛。<a id="a-ET"></a>东西驰走。<a id="a-EU"></a>观察四方。<a id="a-EV"></a>无能救护。<a id="a-EW"></a>可令免脱。<a id="a-EX"></a>时瞿多弥。<a id="a-EY"></a>心亦复然。<a id="a-EZ"></a>语言不正。<a id="a-Ea"></a>在于宫内自讨殿中。<a id="a-Eb"></a>东西南北。<a id="a-Ec"></a>求觅不得。<a id="a-Ed"></a>悲泣叫声。<a id="a-Ee"></a>泪流满面。<a id="a-Ef"></a>无有救护。<a id="a-Eg"></a>受大苦恼。<a id="a-Eh"></a>复大唱言。<a id="a-Ei"></a>圣子在此。<a id="a-Ej"></a>此处犹如忉利天宫。<a id="a-Ek"></a>一种无异。<a id="a-El"></a>诸物具足。<a id="a-Em"></a>亦如帝释威德巍巍。<a id="a-En"></a>光明炽盛。<a id="a-Eo"></a>今悉失尽。<a id="a-Ep"></a>今以圣子忽然无故。<a id="a-Eq"></a>其城犹如尸陀之林。<a id="a-Er"></a>或如山泽。<a id="a-Es"></a>或如旷野。<a id="a-Et"></a>我在于此宫殿之中。<a id="a-Eu"></a>共于圣子。<a id="a-Ev"></a>受无比乐。<a id="a-Ew"></a>生大欢喜。<a id="a-Ex"></a>无有厌离。<a id="a-Ey"></a>今圣子无。<a id="a-Ez"></a>意不乐着。<a id="a-F0"></a>譬如鱼鳖出于水中居在陆地。<a id="a-F1"></a>无有暂乐。<a id="a-F2"></a>何况意乐。<a id="a-F3"></a>我亦如是。<a id="a-F4"></a>圣子无故。<a id="a-F5"></a>有何乐心。<a id="a-F6"></a>犹如过春诸蜂无乐。<a id="a-F7"></a>以华无故。<a id="a-F8"></a>不着彼林。<a id="a-F9"></a>不贪彼树。<a id="a-FA"></a>我今亦然。<a id="a-FB"></a>无圣子故。<a id="a-FC"></a>此之室内。<a id="a-FD"></a>有何欢乐。<a id="a-FE"></a>呜呼我主。<a id="a-FF"></a>坐起之处。<a id="a-FG"></a>恒作音声。<a id="a-FH"></a>宫中婇女。<a id="a-FI"></a>以欢喜心。<a id="a-FJ"></a>作大歌舞。<a id="a-FK"></a>今此宫殿。<a id="a-FL"></a>一种不殊。<a id="a-FM"></a>而令于我忽生忧苦。<a id="a-FN"></a>心意不欢。<a id="a-FO"></a>何况伎乐。<a id="a-FP"></a>呜呼我主。<a id="a-FQ"></a>身着微妙种种香华。<a id="a-FR"></a>璎珞自严涂香末香。<a id="a-FS"></a>随时供足。<a id="a-FT"></a>无所乏少。<a id="a-FU"></a>应正受乐。<a id="a-FV"></a>称心欢喜。<a id="a-FW"></a>云何忽然弃舍而去。<a id="a-FX"></a>譬如虚空起大云队。<a id="a-FY"></a>闪电雷鸣放大雹雨。<a id="a-FZ"></a>忽然不现。<a id="a-Fa"></a>圣子亦然。<a id="a-Fb"></a>次受王位。<a id="a-Fc"></a>应须受乐。<a id="a-Fd"></a>无所短乏。<a id="a-Fe"></a>弃舍而去。<a id="a-Ff"></a>必我往昔。<a id="a-Fg"></a>精妙施已。<a id="a-Fh"></a>心还生悔。<a id="a-Fi"></a>以心悔故。<a id="a-Fj"></a>今得是报。<a id="a-Fk"></a>虽受果报无量深善。<a id="a-Fl"></a>忽然复失。<a id="a-Fm"></a>以悔业故。<a id="a-Fn"></a>今成寡身。<a id="a-Fo"></a>我今薄福。<a id="a-Fp"></a>失于如是最上胜人。<a id="a-Fq"></a>咄此恩爱。<a id="a-Fr"></a>会无多时。<a id="a-Fs"></a>须臾便失。<a id="a-Ft"></a>犹如戏场。<a id="a-Fu"></a>作大欢乐。<a id="a-Fv"></a>忽然还散。<a id="a-Fw"></a>现事如此。<a id="a-Fx"></a>又传闻道。<a id="a-Fy"></a>往昔王仙。<a id="a-Fz"></a>修习寂静。<a id="a-G0"></a>制伏诸根。<a id="a-G1"></a>证于禅定。<a id="a-G2"></a>至彼空林。<a id="a-G3"></a>断一切杀。<a id="a-G4"></a>身专苦行。<a id="a-G5"></a>食诸妙药及于甘果。<a id="a-G6"></a>隐处山薮。<a id="a-G7"></a>共妇相随而行梵行。<a id="a-G8"></a>今彼何缘。<a id="a-G9"></a>独向山野而自精勤。</p>
  <p id="aGA">时瞿多弥。<a id="a-GB"></a>抱干陟头。<a id="a-GC"></a>举声大哭。<a id="a-GD"></a>呜呼干陟。<a id="a-GE"></a>无慈之马。<a id="a-GF"></a>共汝一时同生圣子。<a id="a-GG"></a>今在何处。<a id="a-GH"></a>汝复何故。<a id="a-GI"></a>夜半将去。<a id="a-GJ"></a>不语我知。<a id="a-GK"></a>呵责车匿。<a id="a-GL"></a>而作是言。<a id="a-GM"></a>咄汝车匿。<a id="a-GN"></a>特无慈心。<a id="a-GO"></a>我既睡眠。<a id="a-GP"></a>何故不唤。<a id="a-GQ"></a>此既是我心中所爱。<a id="a-GR"></a>今忽舍去。<a id="a-GS"></a>汝以何故。<a id="a-GT"></a>不语我知。<a id="a-GU"></a>令我久长独眠独坐。<a id="a-GV"></a>真实大苦。<a id="a-GW"></a>咄汝车匿。<a id="a-GX"></a>为我论说。<a id="a-GY"></a>圣子去时。<a id="a-GZ"></a>云何而行。<a id="a-Ga"></a>复谁将引。<a id="a-Gb"></a>在于此宫。<a id="a-Gc"></a>是谁导出。<a id="a-Gd"></a>行向何方。<a id="a-Ge"></a>今至何所。<a id="a-Gf"></a>妃瞿多弥。<a id="a-Gg"></a>如是呵叱责车匿已。<a id="a-Gh"></a>复更和软语车匿言事既以然。<a id="a-Gi"></a>汝善车匿。<a id="a-Gj"></a>汝亲送来。<a id="a-Gk"></a>知圣子处。<a id="a-Gl"></a>汝将我等。<a id="a-Gm"></a>往诣彼所。<a id="a-Gn"></a>我等身当随于圣子。<a id="a-Go"></a>修习苦行。<a id="a-Gp"></a>专精求道。<a id="a-Gq"></a>还望来生。<a id="a-Gr"></a>共于圣子。<a id="a-Gs"></a>同生天上。</p>
  <p id="aGt">尔时车匿。<a id="a-Gu"></a>闻瞿多弥。<a id="a-Gv"></a>如是种种嗔喜言已。<a id="a-Gw"></a>心生怅怏。<a id="a-Gx"></a>倍更忧恼。<a id="a-Gy"></a>苦痛炽盛。<a id="a-Gz"></a>逼切其身。<a id="a-H0"></a>泪流满面。<a id="a-H1"></a>强自抑忍。<a id="a-H2"></a>安庠慰喻瞿多弥心。<a id="a-H3"></a>作如是言。<a id="a-H4"></a>愿妃善听。<a id="a-H5"></a>但莫忧愁。<a id="a-H6"></a>亦复不须如是哭泣。<a id="a-H7"></a>计应不久得见圣子。<a id="a-H8"></a>所以者何。<a id="a-H9"></a>当于圣子遣我还时。<a id="a-HA"></a>而语我言。<a id="a-HB"></a>汝车匿去。<a id="a-HC"></a>至于宫内。<a id="a-HD"></a>为我问讯一切眷属。<a id="a-HE"></a>并我妃等及诸释种童子知亲。<a id="a-HF"></a>我故遣汝回还向宫。<a id="a-HG"></a>慰喻彼等。<a id="a-HH"></a>为我语彼。<a id="a-HI"></a>作如是言。<a id="a-HJ"></a>我今已除贪恚痴网。<a id="a-HK"></a>不久当成智慧等觉。<a id="a-HL"></a>成已即许回返还入迦毗罗城。<a id="a-HM"></a>我知圣子。<a id="a-HN"></a>决得利智。<a id="a-HO"></a>称心等愿。<a id="a-HP"></a>回还不疑。<a id="a-HQ"></a>定知如是最胜众生。<a id="a-HR"></a>不虚妄语。</p>
  <p id="aHS">时净饭王。<a id="a-HT"></a>如是苦恼。<a id="a-HU"></a>于其宫里。<a id="a-HV"></a>祭祀诸天。<a id="a-HW"></a>所作已办。<a id="a-HX"></a>遥闻太子宫合之内。<a id="a-HY"></a>大叫哭声。<a id="a-HZ"></a>王便从自宫殿而出。<a id="a-Ha"></a>是时车匿。<a id="a-Hb"></a>即将太子璎珞伞盖并马干陟。<a id="a-Hc"></a>牵诣王前。<a id="a-Hd"></a>一一显示。<a id="a-He"></a>承太子命。<a id="a-Hf"></a>殷重嘱故。<a id="a-Hg"></a>头面顶礼净饭王足。<a id="a-Hh"></a>涕泪交流。<a id="a-Hi"></a>呜咽满面。<a id="a-Hj"></a>依具奏知。</p>
  <p id="aHk">时净饭王。<a id="a-Hl"></a>见其太子诸宝璎珞并及伞盖马干陟等。<a id="a-Hm"></a>兼复闻于太子所嘱恩慈言语。<a id="a-Hn"></a>不觉忽然大叫唱呼。<a id="a-Ho"></a>失势大哭。<a id="a-Hp"></a>作如是言。<a id="a-Hq"></a>呜呼我子。<a id="a-Hr"></a>中心所爱。<a id="a-Hs"></a>谁期如是。<a id="a-Ht"></a>时净饭王。<a id="a-Hu"></a>念太子故。<a id="a-Hv"></a>忧苦切身。<a id="a-Hw"></a>迷闷倒地。<a id="a-Hx"></a>无所醒觉。<a id="a-Hy"></a>而有偈说。</p>
  <p id="aHz">王闻菩萨誓愿重　　及见车匿干陟还</p>
  <p id="aI0">忽然迷闷自扑身　　犹如帝释喜幢折</p>
  <p id="aI1">尔时净饭王宫。<a id="a-I2"></a>所有释种。<a id="a-I3"></a>诸亲族等。<a id="a-I4"></a>见净饭王身扑倒地。<a id="a-I5"></a>彼等皆悉大生忧苦。<a id="a-I6"></a>心无暂乐。<a id="a-I7"></a>各自举声。<a id="a-I8"></a>号啕而哭。<a id="a-I9"></a>口唱种种悲苦之言。<a id="a-IA"></a>大叫大呼。<a id="a-IB"></a>如上所说。<a id="a-IC"></a>时迦毗罗城内。<a id="a-ID"></a>所有人民。<a id="a-IE"></a>大小以其别离圣太子故。<a id="a-IF"></a>各各称冤。<a id="a-IG"></a>大声而哭。<a id="a-IH"></a>思念太子。<a id="a-II"></a>如是次第。<a id="a-IJ"></a>诸眷属等。<a id="a-IK"></a>齐共慰喻于净饭王。</p>
  <p id="aIL">时净饭王。<a id="a-IM"></a>忆太子故。<a id="a-IN"></a>忧恼之心不能暂舍。<a id="a-IO"></a>诸亲族等。<a id="a-IP"></a>或有言说开解王者。<a id="a-IQ"></a>或有扶王令起坐者。<a id="a-IR"></a>而王虽坐。<a id="a-IS"></a>少时还倒。<a id="a-IT"></a>闷绝不醒。<a id="a-IU"></a>或时暂稣。<a id="a-IV"></a>啼泪满面。<a id="a-IW"></a>而敕车匿。<a id="a-IX"></a>作如是言。<a id="a-IY"></a>汝之车匿。<a id="a-IZ"></a>何故不遣太子还宫。<a id="a-Ia"></a>时其车匿。<a id="a-Ib"></a>即白王言。<a id="a-Ic"></a>大王。<a id="a-Id"></a>当知我亦大作殷勤方便。<a id="a-Ie"></a>欲令圣子降意归还。<a id="a-If"></a>但圣子心无所染着于世间中所有俗法。<a id="a-Ig"></a>一切弃舍。<a id="a-Ih"></a>无有乐心。<a id="a-Ii"></a>即语我言。<a id="a-Ij"></a>汝莫谏我。<a id="a-Ik"></a>我今不用一切五欲。<a id="a-Il"></a>弃舍一切眷属国城。<a id="a-Im"></a>唯乐山林泉流静处。</p>
  <p id="aIn">时净饭王。<a id="a-Io"></a>重闻车匿作是语已。<a id="a-Ip"></a>兼见太子诸璎珞具在于地上。<a id="a-Iq"></a>身即顶礼。<a id="a-Ir"></a>满面泪流。<a id="a-Is"></a>大声而哭。<a id="a-It"></a>语车匿言。<a id="a-Iu"></a>我今力穷。<a id="a-Iv"></a>无复意气。<a id="a-Iw"></a>手足悉折。<a id="a-Ix"></a>犹如杌株。<a id="a-Iy"></a>我今别离此爱子故。<a id="a-Iz"></a>如树无枝。<a id="a-J0"></a>唯根檊在。<a id="a-J1"></a>于外诸国。<a id="a-J2"></a>今见轻欺。<a id="a-J3"></a>又我单身。<a id="a-J4"></a>无所能作。<a id="a-J5"></a>如树被雹。<a id="a-J6"></a>为诸小儿之所戏弄。<a id="a-J7"></a>呜呼我子。<a id="a-J8"></a>最上最胜。<a id="a-J9"></a>微妙丈夫。<a id="a-JA"></a>可喜形容。<a id="a-JB"></a>端正无匹。<a id="a-JC"></a>柔软童子。<a id="a-JD"></a>违离心愿。<a id="a-JE"></a>何故出家。<a id="a-JF"></a>弃舍五欲。<a id="a-JG"></a>心所乐者偝我而去。<a id="a-JH"></a>呜呼我子。<a id="a-JI"></a>诸相具足。<a id="a-JJ"></a>百福庄严。<a id="a-JK"></a>一一相中。<a id="a-JL"></a>皆并悉备。<a id="a-JM"></a>呜呼我子。<a id="a-JN"></a>身体诸好。<a id="a-JO"></a>皆悉遍满。<a id="a-JP"></a>呜呼我子。<a id="a-JQ"></a>伺诸婇女睡眠不觉。<a id="a-JR"></a>忽然而出。<a id="a-JS"></a>呜呼我子。<a id="a-JT"></a>昔在宫内。<a id="a-JU"></a>我无一愁。<a id="a-JV"></a>呜呼我子。<a id="a-JW"></a>诸王家胜。<a id="a-JX"></a>呜呼我子。<a id="a-JY"></a>上世以来。<a id="a-JZ"></a>恒在诸王上族中生。<a id="a-Ja"></a>呜呼我子。<a id="a-Jb"></a>何故忽舍王位出家。<a id="a-Jc"></a>呜呼我子。<a id="a-Jd"></a>恒为多人之所喜见。<a id="a-Je"></a>若男若女。<a id="a-Jf"></a>老妪丈夫。<a id="a-Jg"></a>眼瞻视时。<a id="a-Jh"></a>无不欢悦。<a id="a-Ji"></a>呜呼我子。<a id="a-Jj"></a>善巧多智。<a id="a-Jk"></a>呜呼我子。<a id="a-Jl"></a>弃舍四方及诸七宝一切眷属。<a id="a-Jm"></a>独自出家。<a id="a-Jn"></a>呜呼我子。<a id="a-Jo"></a>犹如白象破大树木。<a id="a-Jp"></a>背宫出家。<a id="a-Jq"></a>呜呼我子。<a id="a-Jr"></a>汝出宫时。<a id="a-Js"></a>所有城门。<a id="a-Jt"></a>难开难闭。<a id="a-Ju"></a>设开闭时。<a id="a-Jv"></a>其声远彻。<a id="a-Jw"></a>云何今者使我不闻。<a id="a-Jx"></a>决当诸天隐蔽彼响。<a id="a-Jy"></a>呜呼我子。<a id="a-Jz"></a>今此处所迦毗罗城。<a id="a-K0"></a>诸释种子。<a id="a-K1"></a>无所可望。<a id="a-K2"></a>以汝悉达舍出家故。<a id="a-K3"></a>呜呼我子。<a id="a-K4"></a>迦毗罗城。<a id="a-K5"></a>诸释种子。<a id="a-K6"></a>所有资财。<a id="a-K7"></a>金银珍宝。<a id="a-K8"></a>谷麦仓库。<a id="a-K9"></a>自余钱物。<a id="a-KA"></a>能得弃舍。<a id="a-KB"></a>犹如涕唾背而出家。<a id="a-KC"></a>呜呼我子。<a id="a-KD"></a>我以为汝造诸时殿。<a id="a-KE"></a>春夏秋冬。<a id="a-KF"></a>汝今云何弃舍而行。<a id="a-KG"></a>娱乐旷野无人之处。<a id="a-KH"></a>唯与诸兽。<a id="a-KI"></a>山林为乐。<a id="a-KJ"></a>呜呼我子。<a id="a-KK"></a>昔者诸仙二种授记。<a id="a-KL"></a>以是因缘。<a id="a-KM"></a>我昔欢喜。<a id="a-KN"></a>遍满其身。<a id="a-KO"></a>不能自胜我于尔时。<a id="a-KP"></a>不觉顶礼儿之二足。<a id="a-KQ"></a>呜呼我子。<a id="a-KR"></a>汝今出家。<a id="a-KS"></a>护城诸神。<a id="a-KT"></a>悉皆弃舍此城而去。<a id="a-KU"></a>呜呼我子。<a id="a-KV"></a>面圆如月。<a id="a-KW"></a>呜呼我子。<a id="a-KX"></a>牙齿白净。<a id="a-KY"></a>目如牛王。<a id="a-KZ"></a>呜呼我子。<a id="a-Ka"></a>昔闻汝语。<a id="a-Kb"></a>心生喜欢。<a id="a-Kc"></a>今日忆想。<a id="a-Kd"></a>反成忧苦。<a id="a-Ke"></a>呜呼我子。<a id="a-Kf"></a>恒以妙好多伽罗香栴檀沉水牛头栴檀。<a id="a-Kg"></a>用涂其身。<a id="a-Kh"></a>种种璎珞。<a id="a-Ki"></a>所庄严身。<a id="a-Kj"></a>末香熏香。<a id="a-Kk"></a>烧香所薰。<a id="a-Kl"></a>柔软之体。<a id="a-Km"></a>今忽不见。<a id="a-Kn"></a>呜呼我子。<a id="a-Ko"></a>爱恋之心。<a id="a-Kp"></a>彻我皮肉筋脉骨髓。<a id="a-Kq"></a>而在中住。<a id="a-Kr"></a>今忽舍出。<a id="a-Ks"></a>入山林间。</p>
 </body>
</html>