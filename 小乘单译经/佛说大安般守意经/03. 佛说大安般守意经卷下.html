<!doctype html>
<html id="z3IBUVQcx" data-ver="1044">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘单译经">
  <meta period="后汉">
 </head>
 <body>
  <h1 id="a1">佛说大安般守意经卷下</h1>
  <p id="a2"></p>
  <p id="a3">出息入息自觉。<a id="a-4"></a>出息入息自知。<a id="a-5"></a>当时为觉。<a id="a-6"></a>以后为知。<a id="a-7"></a>觉者谓觉息长短。<a id="a-8"></a>知者谓知息生灭粗细迟疾也。<a id="a-9"></a>出息入息觉尽止者。<a id="a-A"></a>谓觉出入息欲报时为尽。<a id="a-B"></a>亦计万物身生复灭。<a id="a-C"></a>心者谓意止也。<a id="a-D"></a>见观空者。<a id="a-E"></a>行道得观不复见身。<a id="a-F"></a>便堕空无所有者。<a id="a-G"></a>谓意无所著意有所著因。<a id="a-H"></a>为有断六入便得贤明。<a id="a-I"></a>贤谓身。<a id="a-J"></a>明谓道也。<a id="a-K"></a>知出何所灭何所者。<a id="a-L"></a>譬如念石出石入木石便灭。<a id="a-M"></a>五阴亦尔。<a id="a-N"></a>出色入痛痒。<a id="a-O"></a>出痛痒入思想。<a id="a-P"></a>出思想入生死。<a id="a-Q"></a>出生死入识。<a id="a-R"></a>已分别是。<a id="a-S"></a>乃堕三十七品经也。</p>
  <p id="aT">问何等为思惟无为道。<a id="a-U"></a>报思为校计惟为听无谓不念万物。<a id="a-V"></a>为者如说行道为得故。<a id="a-W"></a>言思惟无为道也。<a id="a-X"></a>思为念惟为分别白黑。<a id="a-Y"></a>黑为生死白为道。<a id="a-Z"></a>道无所有已分别无所有。<a id="a-a"></a>便无所为。<a id="a-b"></a>故言思惟无为道。<a id="a-c"></a>若计有所为所著。<a id="a-d"></a>为非思惟。<a id="a-e"></a>思亦为物惟为解意。<a id="a-f"></a>解意便知十二因缘事。<a id="a-g"></a>亦谓思为念惟为计也。<a id="a-h"></a>断生死得神足。<a id="a-i"></a>谓意有所念为生。<a id="a-j"></a>无所念为死。<a id="a-k"></a>得神足者能飞行故。<a id="a-l"></a>言生死当断也。</p>
  <p id="am">得神足有五意。<a id="a-n"></a>一者喜。<a id="a-o"></a>二者信。<a id="a-p"></a>三者精进。<a id="a-q"></a>四者定。<a id="a-r"></a>五者通也。<a id="a-s"></a>四神足念不尽力得五通。<a id="a-t"></a>尽力自在向六通。<a id="a-u"></a>为道人四神足。<a id="a-v"></a>得五通尽意可得六通尽意。<a id="a-w"></a>谓万物意不欲也。<a id="a-x"></a>一信二精进三意四定五黠。<a id="a-y"></a>是五事为四神足。<a id="a-z"></a>念为力者凡六事也。<a id="a-10"></a>从信为属四神足念。<a id="a-11"></a>从喜从念精进从定从黠。<a id="a-12"></a>是为属五根也。<a id="a-13"></a>从喜定谓信道。<a id="a-14"></a>从力定谓精进。<a id="a-15"></a>从意定谓意念定。<a id="a-16"></a>从施定谓行道也。<a id="a-17"></a>为种故有根。<a id="a-18"></a>有为之事。<a id="a-19"></a>皆为恶。<a id="a-1A"></a>便生想不能得胜。<a id="a-1B"></a>谓得禅是因为力。<a id="a-1C"></a>亦谓恶不能胜善意。<a id="a-1D"></a>灭复起故为力。<a id="a-1E"></a>力定者恶意欲来不能坏。<a id="a-1F"></a>善意故为力定也。</p>
  <p id="a1G">道人行道未得观。<a id="a-1H"></a>当校计得观。<a id="a-1I"></a>在所观意不复转为得观止恶一法为坐禅观二法。<a id="a-1J"></a>有时观身有时观意有时观喘息有时观有有时观无。<a id="a-1K"></a>在所因缘当分别观也。<a id="a-1L"></a>止恶一法观二法恶已尽。<a id="a-1M"></a>止观者为观道。<a id="a-1N"></a>恶未尽不见道。<a id="a-1O"></a>恶已尽乃得观道也。<a id="a-1P"></a>止恶一法为知恶。<a id="a-1Q"></a>一切能制不着意为止。<a id="a-1R"></a>亦为得息想随止。<a id="a-1S"></a>得息想随止是为止恶一法。<a id="a-1T"></a>恶已止便得观故。<a id="a-1U"></a>为观二法。<a id="a-1V"></a>为得四谛为行净。<a id="a-1W"></a>当复作净者。<a id="a-1X"></a>识苦弃习。<a id="a-1Y"></a>知尽行道。<a id="a-1Z"></a>如日出时。<a id="a-1a"></a>净转出十二门故。<a id="a-1b"></a>经言从道得脱也。<a id="a-1c"></a>去冥见明如日出时。<a id="a-1d"></a>譬如日出多所见为弃诸冥。<a id="a-1e"></a>冥为苦。<a id="a-1f"></a>何以知为苦。<a id="a-1g"></a>多所挂碍故知为苦。<a id="a-1h"></a>何等为弃习。<a id="a-1i"></a>谓不作事。<a id="a-1j"></a>何等为尽证。<a id="a-1k"></a>谓无所有。<a id="a-1l"></a>道者明识苦断习尽证念道。<a id="a-1m"></a>识从苦生。<a id="a-1n"></a>不得苦亦无有识。<a id="a-1o"></a>是为苦也。<a id="a-1p"></a>尽证者。<a id="a-1q"></a>谓知人尽当老病死证者知万物皆当灭。<a id="a-1r"></a>是为尽证也。<a id="a-1s"></a>譬如日出作四事。<a id="a-1t"></a>一坏冥。<a id="a-1u"></a>谓慧能坏痴。<a id="a-1v"></a>二见明。<a id="a-1w"></a>谓痴除独慧在。<a id="a-1x"></a>三见色万物。<a id="a-1y"></a>为见身诸所有恶露。<a id="a-1z"></a>四成熟万物。<a id="a-20"></a>设无日月万物不熟。<a id="a-21"></a>人无有慧痴意亦不熟也。<a id="a-22"></a>上头行俱行者。<a id="a-23"></a>所行事已行不分别说。<a id="a-24"></a>谓行五直声。<a id="a-25"></a>身心并得行也。<a id="a-26"></a>从谛念法意着法中。<a id="a-27"></a>从谛念法意着所念。<a id="a-28"></a>是便生是求生死。<a id="a-29"></a>得生死求道。<a id="a-2A"></a>得道内外随所起意。<a id="a-2B"></a>是为念法意着法中者。<a id="a-2C"></a>从四谛自知意生。<a id="a-2D"></a>是当得是不生是不得。<a id="a-2E"></a>是便却意畏不敢犯。<a id="a-2F"></a>所行所念常在道。<a id="a-2G"></a>是为意着法中也。<a id="a-2H"></a>是名为法正从谛本起本着意。<a id="a-2I"></a>法正者谓道法。<a id="a-2J"></a>从谛谓四谛。<a id="a-2K"></a>本起着意者谓所向生死万事。<a id="a-2L"></a>皆本从意起。<a id="a-2M"></a>便着意便有五阴所起意当断。<a id="a-2N"></a>断本五阴便断。<a id="a-2O"></a>有时自断不念。<a id="a-2P"></a>意自起为罪。<a id="a-2Q"></a>复不定在道为罪。<a id="a-2R"></a>未尽故也。<a id="a-2S"></a>意着法中者。<a id="a-2T"></a>谛意念万物为堕外法。<a id="a-2U"></a>中意不念万物为堕道法中。<a id="a-2V"></a>五阴为生死法。<a id="a-2W"></a>三十七品经为道法。<a id="a-2X"></a>意着法中者。<a id="a-2Y"></a>谓制五阴不犯。<a id="a-2Z"></a>亦谓常念道不离。<a id="a-2a"></a>是为意着法中也。<a id="a-2b"></a>所本正者所在。<a id="a-2c"></a>外为物本为福所在。<a id="a-2d"></a>内总为三十七品经。<a id="a-2e"></a>行道非一时端故。<a id="a-2f"></a>言所本者。<a id="a-2g"></a>谓行三十七品经法。<a id="a-2h"></a>如次第随行意不入邪为正故。<a id="a-2i"></a>名为所本。<a id="a-2j"></a>正所本正各自异行。<a id="a-2k"></a>以无为对本。<a id="a-2l"></a>以不求为对正。<a id="a-2m"></a>以无为为对无为。<a id="a-2n"></a>以不常为对道。<a id="a-2o"></a>以无有为对亦无有所。<a id="a-2p"></a>亦无有本。<a id="a-2q"></a>亦无有正。<a id="a-2r"></a>为无所有也。<a id="a-2s"></a>定觉受身。<a id="a-2t"></a>如是法道说谓法定。<a id="a-2u"></a>道说者谓说所从因缘得道。<a id="a-2v"></a>见阴受者为受五阴。<a id="a-2w"></a>有入者为入五阴中。<a id="a-2x"></a>因有生死阴者为受正。<a id="a-2y"></a>正者道自正。<a id="a-2z"></a>但当为自正心耳。<a id="a-30"></a>人行安般守意。<a id="a-31"></a>得数得相随得止便欢喜。<a id="a-32"></a>是四种譬如钻火见烟不能熟物。<a id="a-33"></a>得何等喜用未得出要故也。</p>
  <p id="a34">安般守意有十八恼。<a id="a-35"></a>令人不随道。<a id="a-36"></a>一为爱欲。<a id="a-37"></a>二为嗔恚。<a id="a-38"></a>三为痴。<a id="a-39"></a>四为戏乐。<a id="a-3A"></a>五为慢。<a id="a-3B"></a>六为疑。<a id="a-3C"></a>七为不受行相。<a id="a-3D"></a>八为受他人相。<a id="a-3E"></a>九为不念。<a id="a-3F"></a>十为他念。<a id="a-3G"></a>十一为不满念。<a id="a-3H"></a>十二为过精进。<a id="a-3I"></a>十三为不及精进。<a id="a-3J"></a>十四为惊怖。<a id="a-3K"></a>十五为强制意。<a id="a-3L"></a>十六为忧。<a id="a-3M"></a>十七为匆匆。<a id="a-3N"></a>十八为不度意行爱。<a id="a-3O"></a>是为十八恼。<a id="a-3P"></a>不护是十八因缘不得道。<a id="a-3Q"></a>以护便得道也。<a id="a-3R"></a>不受行相者。<a id="a-3S"></a>谓不观三十二物。<a id="a-3T"></a>不念三十七品经。<a id="a-3U"></a>是为不受行相。<a id="a-3V"></a>受他人相者。<a id="a-3W"></a>谓未得十息便行相随。<a id="a-3X"></a>是为受他人相。<a id="a-3Y"></a>他念者。<a id="a-3Z"></a>入息时念出息。<a id="a-3a"></a>出息时念入息。<a id="a-3b"></a>是为他念。<a id="a-3c"></a>不满念者。<a id="a-3d"></a>谓未得一禅便念二禅。<a id="a-3e"></a>是为不满念。<a id="a-3f"></a>强制意者。<a id="a-3g"></a>谓坐乱意不得息。<a id="a-3h"></a>当经行读经以乱不起。<a id="a-3i"></a>是为强制意也。<a id="a-3j"></a>精进为黠。<a id="a-3k"></a>走是六事中。<a id="a-3l"></a>谓数息相随止观还净。<a id="a-3m"></a>是为六也。<a id="a-3n"></a>何等为喘。<a id="a-3o"></a>何等为息。<a id="a-3p"></a>何等为气。<a id="a-3q"></a>何等为力。<a id="a-3r"></a>何等为风。<a id="a-3s"></a>制者为意息。<a id="a-3t"></a>为命守。<a id="a-3u"></a>为气。<a id="a-3v"></a>为视听风。<a id="a-3w"></a>为能言语从道屈伸力。<a id="a-3x"></a>为能举重嗔恚也。<a id="a-3y"></a>要从守意得道。<a id="a-3z"></a>何缘得守意。<a id="a-40"></a>从数转得息。<a id="a-41"></a>息转得相随。<a id="a-42"></a>止观还净亦尔也。<a id="a-43"></a>行道欲得止意。<a id="a-44"></a>当知三事。<a id="a-45"></a>一者先观念身本何从来。<a id="a-46"></a>但从五阴行有。<a id="a-47"></a>断五阴不复生。<a id="a-48"></a>譬如寄托须臾耳。<a id="a-49"></a>意不解念九道以自证。<a id="a-4A"></a>二者自当内视心中随息出入。<a id="a-4B"></a>三者出息入息念灭时息出小轻。<a id="a-4C"></a>念灭时何等为知无所有。<a id="a-4D"></a>意定便知空。<a id="a-4E"></a>知空便知无所有。<a id="a-4F"></a>何以故。<a id="a-4G"></a>息不报便死。<a id="a-4H"></a>知身但气所作。<a id="a-4I"></a>气灭为空。<a id="a-4J"></a>觉空堕道也。<a id="a-4K"></a>故行道有三事。<a id="a-4L"></a>一者观身。<a id="a-4M"></a>二者念一心。<a id="a-4N"></a>三者念出入息。<a id="a-4O"></a>复有三事。<a id="a-4P"></a>一者止身痛痒。<a id="a-4Q"></a>二者止口声。<a id="a-4R"></a>三者止意念行。<a id="a-4S"></a>是六事疾得息也。<a id="a-4T"></a>要经言一念谓一心。<a id="a-4U"></a>近念谓计身。<a id="a-4V"></a>多念谓一心。<a id="a-4W"></a>不离念谓不离念。<a id="a-4X"></a>身行是四事。<a id="a-4Y"></a>便疾得息也。<a id="a-4Z"></a>坐禅数息即时定意。<a id="a-4a"></a>是为今福。<a id="a-4b"></a>遂安隐不乱。<a id="a-4c"></a>是为未来福。<a id="a-4d"></a>益久续复安定。<a id="a-4e"></a>是为过去福也。<a id="a-4f"></a>坐禅数息不得定意。<a id="a-4g"></a>是为今罪。<a id="a-4h"></a>遂不安隐乱意起。<a id="a-4i"></a>是为当来罪。<a id="a-4j"></a>坐禅益久遂不安定。<a id="a-4k"></a>是为过去罪也。<a id="a-4l"></a>亦有身过意过。<a id="a-4m"></a>身直数息不得。<a id="a-4n"></a>是为意过。<a id="a-4o"></a>身曲数息不得。<a id="a-4p"></a>是为身过也。<a id="a-4q"></a>坐禅自觉得定意。<a id="a-4r"></a>意喜为乱意。<a id="a-4s"></a>不喜为道意。<a id="a-4t"></a>坐禅念息已止便观。<a id="a-4u"></a>观止复行息。<a id="a-4v"></a>人行道当以是为常法也。</p>
  <p id="a4w">佛说有五信。<a id="a-4x"></a>一者信有佛有经。<a id="a-4y"></a>二者去家下头发求道。<a id="a-4z"></a>三者坐行道。<a id="a-50"></a>四者得息。<a id="a-51"></a>五者定意所念不念为空难不念为空。<a id="a-52"></a>何以故念息。<a id="a-53"></a>报曰。<a id="a-54"></a>息中无五色贪淫嗔恚愚痴爱欲。<a id="a-55"></a>是亦为空也。<a id="a-56"></a>可守身中意者。<a id="a-57"></a>谓意在身观。<a id="a-58"></a>是为身中意。<a id="a-59"></a>人不能制意故令数息。<a id="a-5A"></a>以黠能制意。<a id="a-5B"></a>不复数息也。<a id="a-5C"></a>问何等为自知。<a id="a-5D"></a>何等为自证报谓。<a id="a-5E"></a>能分别五阴是为自知。<a id="a-5F"></a>不疑道是为自证也。<a id="a-5G"></a>问曰。<a id="a-5H"></a>何等为无为。<a id="a-5I"></a>报无为有二辈。<a id="a-5J"></a>有外无为有内无为。<a id="a-5K"></a>眼不观色。<a id="a-5L"></a>耳不听声。<a id="a-5M"></a>鼻不受香。<a id="a-5N"></a>口不味味。<a id="a-5O"></a>身不贪细滑。<a id="a-5P"></a>意不志念。<a id="a-5Q"></a>是为外无为。<a id="a-5R"></a>数息相随止观还净。<a id="a-5S"></a>是为内无为也。<a id="a-5T"></a>问现有所念何以为无为。<a id="a-5U"></a>报身口为戒。<a id="a-5V"></a>意向道行。<a id="a-5W"></a>虽有所念本趣无为也。<a id="a-5X"></a>问何等为无。<a id="a-5Y"></a>何等名为。<a id="a-5Z"></a>报无者谓不念万物。<a id="a-5a"></a>为者随经行指事称名。<a id="a-5b"></a>故言无为也。</p>
  <p id="a5c">问设使宿命对来到。<a id="a-5d"></a>当何以却。<a id="a-5e"></a>报行数息相随止观还净。<a id="a-5f"></a>念三十七品经能却难。<a id="a-5g"></a>宿命对不可却。<a id="a-5h"></a>数息行三十七品经。<a id="a-5i"></a>何以故能却。<a id="a-5j"></a>报用念道故消恶。<a id="a-5k"></a>设使数息相随止观还净不能灭恶。<a id="a-5l"></a>世间人皆不得道。<a id="a-5m"></a>用消恶故得道。<a id="a-5n"></a>数息相随止观还净。<a id="a-5o"></a>行三十七品经尚得作佛。<a id="a-5p"></a>何况罪对。<a id="a-5q"></a>在十方积如山。<a id="a-5r"></a>精进行道不与罪会。<a id="a-5s"></a>问曰。<a id="a-5t"></a>经言作是何以故不会。<a id="a-5u"></a>报用作是故也。<a id="a-5v"></a>数息为堕十二品。<a id="a-5w"></a>何谓十二品。<a id="a-5x"></a>数息时堕四意止。<a id="a-5y"></a>息不乱时为堕四意念断。<a id="a-5z"></a>得十息有时为堕四神足。<a id="a-60"></a>是为堕十二品也。</p>
  <p id="a61">问何等为念三十七品经。<a id="a-62"></a>报谓。<a id="a-63"></a>数息相堕止观还净行。<a id="a-64"></a>是六事是为念三十七品经也。<a id="a-65"></a>行数息亦为行三十七品经。<a id="a-66"></a>问何以故为行三十七品经。<a id="a-67"></a>报数息为堕四意止。<a id="a-68"></a>何以故。<a id="a-69"></a>为四意止。<a id="a-6A"></a>亦堕四意断。<a id="a-6B"></a>用不待念故为四意断。<a id="a-6C"></a>亦堕四神足。<a id="a-6D"></a>用从信故为神足也。<a id="a-6E"></a>数息为堕信根。<a id="a-6F"></a>用信佛意喜故生信根。<a id="a-6G"></a>亦堕能根。<a id="a-6H"></a>用坐行根为堕能根。<a id="a-6I"></a>亦堕识根。<a id="a-6J"></a>用知谛故为识根。<a id="a-6K"></a>亦堕定根。<a id="a-6L"></a>用意安故为定根。<a id="a-6M"></a>亦堕黠根。<a id="a-6N"></a>用离痴意解结故为黠根也。<a id="a-6O"></a>数息亦堕信力。<a id="a-6P"></a>用不疑故为信力。<a id="a-6Q"></a>亦堕进力。<a id="a-6R"></a>用精进故为进力。<a id="a-6S"></a>亦堕念力。<a id="a-6T"></a>用余意不能攘故为念力。<a id="a-6U"></a>亦堕定力。<a id="a-6V"></a>用一心故为定力。<a id="a-6W"></a>亦堕黠力。<a id="a-6X"></a>用前分别四意止断神足故为黠力也。<a id="a-6Y"></a>数息亦堕觉意。<a id="a-6Z"></a>用识苦故为觉意。<a id="a-6a"></a>亦堕法识觉意。<a id="a-6b"></a>用知道因缘故为法觉意。<a id="a-6c"></a>亦堕力觉意。<a id="a-6d"></a>用弃恶故为力觉意。<a id="a-6e"></a>亦堕爱觉意。<a id="a-6f"></a>用贪乐道故为爱觉意。<a id="a-6g"></a>亦堕息意觉。<a id="a-6h"></a>用意止故为息意觉。<a id="a-6i"></a>亦堕定觉意。<a id="a-6j"></a>用不念故为定觉意。<a id="a-6k"></a>亦堕守觉意。<a id="a-6l"></a>用行不离故为守觉意也。<a id="a-6m"></a>数息亦堕八行。<a id="a-6n"></a>用意正故入八行。<a id="a-6o"></a>定意慈心念净法。<a id="a-6p"></a>是为直身。<a id="a-6q"></a>至诚语软语直语不还语。<a id="a-6r"></a>是为直语。<a id="a-6s"></a>黠在意信在意忍辱在意。<a id="a-6t"></a>是为直心。<a id="a-6u"></a>所谓以声息。<a id="a-6v"></a>是为十善堕道行也。<a id="a-6w"></a>数息亦堕直见。<a id="a-6x"></a>用谛观故为直见。<a id="a-6y"></a>亦堕直行。<a id="a-6z"></a>用向道故为直行。<a id="a-70"></a>亦堕直治。<a id="a-71"></a>用行三十七品经故为直治。<a id="a-72"></a>亦堕直意。<a id="a-73"></a>用念谛故为直意。<a id="a-74"></a>亦堕直定。<a id="a-75"></a>用意白净坏魔兵故为直定。<a id="a-76"></a>是为八行。<a id="a-77"></a>何等为魔兵。<a id="a-78"></a>谓色声香味细滑。<a id="a-79"></a>是为魔兵。<a id="a-7A"></a>不受是为坏魔兵。<a id="a-7B"></a>三十七品应敛。<a id="a-7C"></a>设自观身观他人身止淫。<a id="a-7D"></a>不乱意止余意。<a id="a-7E"></a>自观痛痒观他人痛痒止嗔恚。<a id="a-7F"></a>自观意观他人意止痴。<a id="a-7G"></a>自观法观他人法得道。<a id="a-7H"></a>是名为四意止也。<a id="a-7I"></a>避身为避色。<a id="a-7J"></a>避痛痒为避五乐。<a id="a-7K"></a>避意为避念避法。<a id="a-7L"></a>不堕愿业治生。<a id="a-7M"></a>是名为四意念断也。<a id="a-7N"></a>识苦者本为苦。<a id="a-7O"></a>为苦者为有身。<a id="a-7P"></a>从苦为因缘。<a id="a-7Q"></a>起者所见万物。<a id="a-7R"></a>苦习者本为苦。<a id="a-7S"></a>从苦为因缘生。<a id="a-7T"></a>尽者万物皆当败坏。<a id="a-7U"></a>为增苦习。<a id="a-7V"></a>复当为堕八道中。<a id="a-7W"></a>道人当念是八道。<a id="a-7X"></a>是名为四为四收苦。<a id="a-7Y"></a>得四神足念也。<a id="a-7Z"></a>信佛意喜。<a id="a-7a"></a>是名为信根。<a id="a-7b"></a>为自守行法。<a id="a-7c"></a>从谛身意受。<a id="a-7d"></a>是名能根为精进。<a id="a-7e"></a>从谛念遂谛。<a id="a-7f"></a>是名识根为守意。<a id="a-7g"></a>从谛一意。<a id="a-7h"></a>从谛一意止。<a id="a-7i"></a>是名定根为正意。<a id="a-7j"></a>从谛观谛。<a id="a-7k"></a>是名黠根为道意。<a id="a-7l"></a>是名为五根也。</p>
  <p id="a7m">从谛信不复疑。<a id="a-7n"></a>是名信力。<a id="a-7o"></a>弃贪行道从谛自精进。<a id="a-7p"></a>恶意不能败精进。<a id="a-7q"></a>是名进力。<a id="a-7r"></a>恶意欲起当即时灭。<a id="a-7s"></a>从谛是意无有能坏意。<a id="a-7t"></a>是名念力。<a id="a-7u"></a>内外观从谛以定。<a id="a-7v"></a>恶意不能坏善意。<a id="a-7w"></a>是名定力。<a id="a-7x"></a>念四禅从谛得黠。<a id="a-7y"></a>恶意不能坏黠意。<a id="a-7z"></a>是名黠力。<a id="a-80"></a>念出入尽复生。<a id="a-81"></a>是名为五力也。<a id="a-82"></a>从谛念谛是名为觉意得道意。<a id="a-83"></a>从谛观谛是名法名法识觉意。<a id="a-84"></a>得生死意。<a id="a-85"></a>从谛身意持是名力觉意。<a id="a-86"></a>持道不失为力。<a id="a-87"></a>从谛足喜谛是名爱觉意。<a id="a-88"></a>贪道法行道行道法。<a id="a-89"></a>从谛意得休息。<a id="a-8A"></a>是名息意觉已息安隐。<a id="a-8B"></a>从谛一念意。<a id="a-8C"></a>是名定觉意。<a id="a-8D"></a>自知意以安定从谛自在意在所行从观。<a id="a-8E"></a>是名守意觉。<a id="a-8F"></a>从四谛观意。<a id="a-8G"></a>是名为七觉意也。<a id="a-8H"></a>从谛守谛。<a id="a-8I"></a>是名直信道。<a id="a-8J"></a>从谛直从行谛。<a id="a-8K"></a>是为直从行念道。<a id="a-8L"></a>从谛身意持。<a id="a-8M"></a>是名直治法。<a id="a-8N"></a>不欲堕四恶者。<a id="a-8O"></a>谓四颠倒。<a id="a-8P"></a>从谛念谛。<a id="a-8Q"></a>是名直意不乱意。<a id="a-8R"></a>从谛一心意。<a id="a-8S"></a>是名直定。<a id="a-8T"></a>为一心上头。<a id="a-8U"></a>为三法意行。<a id="a-8V"></a>俱行以声身心。<a id="a-8W"></a>如是佛弟子八行。<a id="a-8X"></a>是名四禅。<a id="a-8Y"></a>为四意断也。<a id="a-8Z"></a>第一行为直念属心常念道。<a id="a-8a"></a>第二行为直语属口断四意。<a id="a-8b"></a>第三行为直观属身观身内外。<a id="a-8c"></a>第四行为直见信道。<a id="a-8d"></a>第五行为直。<a id="a-8e"></a>行不随四恶。<a id="a-8f"></a>谓四颠倒。<a id="a-8g"></a>第六行为直治断余意。<a id="a-8h"></a>第七行为直不堕贪欲。<a id="a-8i"></a>第八行为直定正心。<a id="a-8j"></a>是为八行。<a id="a-8k"></a>佛辟支佛阿罗汉所不行也。<a id="a-8l"></a>第一行为直念。<a id="a-8m"></a>何等为直念。<a id="a-8n"></a>谓不念万物意不堕是中。<a id="a-8o"></a>是为直念。<a id="a-8p"></a>念万物意堕中为不直念也。<a id="a-8q"></a>四意止者。<a id="a-8r"></a>一意止为身念息。<a id="a-8s"></a>二意止为念痛痒。<a id="a-8t"></a>三意止为念意息出入。<a id="a-8u"></a>四意止为念法因缘。<a id="a-8v"></a>是为四意止也。</p>
  <p id="a8w">道人当念是四意止。<a id="a-8x"></a>一者为我前世爱身故不得脱。<a id="a-8y"></a>二者今有剧怨家。<a id="a-8z"></a>何以故。<a id="a-90"></a>所欲者爱生。<a id="a-91"></a>当断已断。<a id="a-92"></a>为外身观止也。<a id="a-93"></a>四意止者。<a id="a-94"></a>意止者意不在身为止意。<a id="a-95"></a>不在痛痒为止意。<a id="a-96"></a>不在意为止意。<a id="a-97"></a>不在法为止意。<a id="a-98"></a>随色诚便生。<a id="a-99"></a>是为不止也。<a id="a-9A"></a>问人何以故。<a id="a-9B"></a>不堕四意止。<a id="a-9C"></a>报用不念苦空非身不净故。<a id="a-9D"></a>不堕四意止。<a id="a-9E"></a>若人意常念苦空非身不净行道者。<a id="a-9F"></a>常念是四事不离。<a id="a-9G"></a>便疾得四意止也。<a id="a-9H"></a>问何等为身意止。<a id="a-9I"></a>谓念老病死是为身意止。<a id="a-9J"></a>何等为痛痒意止。<a id="a-9K"></a>谓所不可意是为痛痒意止。<a id="a-9L"></a>何等为意意止。<a id="a-9M"></a>谓已念复念是为意意止。<a id="a-9N"></a>何等为法意止。<a id="a-9O"></a>谓往时为行还报为法。<a id="a-9P"></a>亦谓作是得是。<a id="a-9Q"></a>是为法意止也。<a id="a-9R"></a>四意止有四辈。<a id="a-9S"></a>一者念非常意止。<a id="a-9T"></a>二者念苦身意止。<a id="a-9U"></a>三者念空有意止。<a id="a-9V"></a>四者念不净乐意止。<a id="a-9W"></a>是为四意止。<a id="a-9X"></a>一切天下事皆堕身痛痒。<a id="a-9Y"></a>堕法都卢不过是四事也。<a id="a-9Z"></a>四意止者。<a id="a-9a"></a>一者但念息不邪念。<a id="a-9b"></a>二者但念善不念恶。<a id="a-9c"></a>三者自念身非我所万物皆非我所。<a id="a-9d"></a>便不复向。<a id="a-9e"></a>四者眼不视色意在法中。<a id="a-9f"></a>是名为四意止也。<a id="a-9g"></a>道人当行四意止。<a id="a-9h"></a>一者眼色。<a id="a-9i"></a>当校计身中恶露。<a id="a-9j"></a>二者意欢喜念乐。<a id="a-9k"></a>当念痛痒苦。<a id="a-9l"></a>三者我意嗔他人意亦嗔。<a id="a-9m"></a>我意转他人意亦转。<a id="a-9n"></a>便不复转意。<a id="a-9o"></a>四意者我意嫉他人意亦嫉。<a id="a-9p"></a>我念他人恶他人亦念我恶。<a id="a-9q"></a>便不复念是为法也。<a id="a-9r"></a>身意止者自观身观他人身。<a id="a-9s"></a>何等为身。<a id="a-9t"></a>欲言痛痒是身。<a id="a-9u"></a>痛无有数。<a id="a-9v"></a>欲言意是身。<a id="a-9w"></a>复非身有过去意未来意。<a id="a-9x"></a>欲言法是身复非身有过去未来法。<a id="a-9y"></a>欲言行是身。<a id="a-9z"></a>行无有形知为非身。<a id="a-A0"></a>得是计为四意止也。<a id="a-A1"></a>意不堕色念识亦不生。<a id="a-A2"></a>耳鼻口身亦尔。<a id="a-A3"></a>意不在身为心意不在痛痒。<a id="a-A4"></a>意不在念意不在法为心也。<a id="a-A5"></a>问谁主知身意痛痒者。<a id="a-A6"></a>报有身身意知。<a id="a-A7"></a>痛痒痛痒意知。<a id="a-A8"></a>意意意意知有饥饥意知。<a id="a-A9"></a>有渴渴意知。<a id="a-AA"></a>有寒寒意知。<a id="a-AB"></a>有热热意知。<a id="a-AC"></a>以是分别知也。<a id="a-AD"></a>身意起身意。<a id="a-AE"></a>痛痒意起痛痒意。<a id="a-AF"></a>意意起意意。<a id="a-AG"></a>法意起法意。<a id="a-AH"></a>四意止谓意念恶制使不起。<a id="a-AI"></a>是为止也。<a id="a-AJ"></a>四意止亦随四禅。<a id="a-AK"></a>亦随四意止。<a id="a-AL"></a>随四意止为近道。<a id="a-AM"></a>不着恶便善意生。<a id="a-AN"></a>四禅为四意定为止意也。<a id="a-AO"></a>行道有四因缘。<a id="a-AP"></a>一止身。<a id="a-AQ"></a>二止痛痒。<a id="a-AR"></a>三止意。<a id="a-AS"></a>四止法。<a id="a-AT"></a>止身者。<a id="a-AU"></a>谓见色念不净。<a id="a-AV"></a>止痛痒者。<a id="a-AW"></a>谓不自贡高。<a id="a-AX"></a>止意者。<a id="a-AY"></a>谓止不嗔恚。<a id="a-AZ"></a>止法者。<a id="a-Aa"></a>谓不疑道人行四意止。<a id="a-Ab"></a>意起念生即时识对行药。<a id="a-Ac"></a>得一意止。<a id="a-Ad"></a>便得四意止也。<a id="a-Ae"></a>四意定。<a id="a-Af"></a>一者自观身亦复观他人身。<a id="a-Ag"></a>二者自观痛痒亦复观他人痛痒。<a id="a-Ah"></a>三者自观心亦复观他人心。<a id="a-Ai"></a>四者自观法因缘亦复观他人法因缘。<a id="a-Aj"></a>如是身一切观内外因缘成败之事。<a id="a-Ak"></a>当念我身。<a id="a-Al"></a>亦当成败。<a id="a-Am"></a>如是是为四意定也。<a id="a-An"></a>人欲止四意弃为外摄为内。<a id="a-Ao"></a>已摄意为外弃为内也。<a id="a-Ap"></a>观他人身。<a id="a-Aq"></a>谓自观身不离他。<a id="a-Ar"></a>便为观他人身苦。<a id="a-As"></a>观他人身为非痛痒意法亦尔也。<a id="a-At"></a>自贪身当观他人身。<a id="a-Au"></a>念他人身。<a id="a-Av"></a>便自观身。<a id="a-Aw"></a>如是为意止。<a id="a-Ax"></a>问意见行何以为止。<a id="a-Ay"></a>报意以自观身贪。<a id="a-Az"></a>便使观他人身。<a id="a-B0"></a>为意从贪转故应止。<a id="a-B1"></a>若意贪他人身。<a id="a-B2"></a>当还自观身也。</p>
  <p id="aB3">有时自身观。<a id="a-B4"></a>不观他人身。<a id="a-B5"></a>有时当观他人身。<a id="a-B6"></a>不当自观身。<a id="a-B7"></a>有时可自观身。<a id="a-B8"></a>亦可观他人身。<a id="a-B9"></a>有时不可自观身。<a id="a-BA"></a>亦不可观他人身。<a id="a-BB"></a>自观身者为校计观他人身。<a id="a-BC"></a>意不止须自念身为着便转着他人身。<a id="a-BD"></a>观他人身为见色肥白黛眉赤唇。<a id="a-BE"></a>见肥当念死人胀。<a id="a-BF"></a>见白当念死人骨。<a id="a-BG"></a>见眉黑当念死人正黑。<a id="a-BH"></a>见朱唇当念血正赤。<a id="a-BI"></a>校计身诸所有。<a id="a-BJ"></a>以得是意便转。<a id="a-BK"></a>不复爱身也。<a id="a-BL"></a>观有内外。<a id="a-BM"></a>嫉恚疑当内观。<a id="a-BN"></a>贪淫当外观。<a id="a-BO"></a>贪当念非常败。<a id="a-BP"></a>淫当念对所有恶露。<a id="a-BQ"></a>如自观身淫当念四断意也。<a id="a-BR"></a>观有两辈。<a id="a-BS"></a>一者观外。<a id="a-BT"></a>二者观内。<a id="a-BU"></a>观身有三十六物。<a id="a-BV"></a>一切有对皆属外观无所有为道。<a id="a-BW"></a>是为内观也。<a id="a-BX"></a>观有三事。<a id="a-BY"></a>一者观身四色。<a id="a-BZ"></a>谓黑青赤白。<a id="a-Ba"></a>二者观生死。<a id="a-Bb"></a>三者观九道。<a id="a-Bc"></a>观白见黑为不净。<a id="a-Bd"></a>当前闻以学。<a id="a-Be"></a>后得道未得道为闻得别为证得为知也。<a id="a-Bf"></a>观有四一者身观。<a id="a-Bg"></a>二者意观。<a id="a-Bh"></a>三者行观。<a id="a-Bi"></a>四者道观。<a id="a-Bj"></a>是为四观。<a id="a-Bk"></a>譬如人守物盗来便舍物。<a id="a-Bl"></a>视盗人已得观。<a id="a-Bm"></a>便舍身观物也。</p>
  <p id="aBn">观有二事。<a id="a-Bo"></a>一者观外诸所有色。<a id="a-Bp"></a>二者观内谓无所有。<a id="a-Bq"></a>观空已得四禅。<a id="a-Br"></a>观空无所有。<a id="a-Bs"></a>有意无意无所有。<a id="a-Bt"></a>是为空。<a id="a-Bu"></a>亦谓四弃得四禅也。<a id="a-Bv"></a>欲断世间事当行四意止。<a id="a-Bw"></a>欲除四意止当行四意断。<a id="a-Bx"></a>人堕贪贪故。<a id="a-By"></a>行四神足飞。<a id="a-Bz"></a>但有五根无有五力不能制。<a id="a-C0"></a>但有五力无有五根不生得四神足。<a id="a-C1"></a>尚转五力。<a id="a-C2"></a>能制上次十二品四意断。<a id="a-C3"></a>不作现在罪但毕故罪。<a id="a-C4"></a>是为四意断也。<a id="a-C5"></a>毕故不受新为四意止。<a id="a-C6"></a>故毕新止为四意断。<a id="a-C7"></a>故竟新断为四神足。<a id="a-C8"></a>知足不复求守意。<a id="a-C9"></a>意为毕。<a id="a-CA"></a>生为新老为故。<a id="a-CB"></a>死为身体坏败为尽也。<a id="a-CC"></a>四意断。<a id="a-CD"></a>谓常念道。<a id="a-CE"></a>善念生便恶念断故。<a id="a-CF"></a>为断息道。<a id="a-CG"></a>善念止便恶念生故。<a id="a-CH"></a>为不断也。<a id="a-CI"></a>四意断者。<a id="a-CJ"></a>意自不欲向恶是为断。<a id="a-CK"></a>亦谓不念罪断也。<a id="a-CL"></a>四神足。<a id="a-CM"></a>一者身神足。<a id="a-CN"></a>二者口神足。<a id="a-CO"></a>三者意神足。<a id="a-CP"></a>四者道神足。<a id="a-CQ"></a>念飞念不欲灭不随道也。<a id="a-CR"></a>四伊提钵。<a id="a-CS"></a>四为数伊提为止钵为神足。<a id="a-CT"></a>欲飞便飞。<a id="a-CU"></a>有时精进坐七日便得。<a id="a-CV"></a>或七日或七岁也。<a id="a-CW"></a>得神足可久在世间。<a id="a-CX"></a>不死有药。<a id="a-CY"></a>一者意不转。<a id="a-CZ"></a>二者信。<a id="a-Ca"></a>三者念。<a id="a-Cb"></a>四者有谛。<a id="a-Cc"></a>五者有黠。<a id="a-Cd"></a>是为神足药也。<a id="a-Ce"></a>得四神足不久在世间有三因缘。<a id="a-Cf"></a>一者自厌其身臭恶故去。<a id="a-Cg"></a>二者无有人能从受经道故去。<a id="a-Ch"></a>三者恐怨恶人诽谤得罪故去也。<a id="a-Ci"></a>神足九辈。<a id="a-Cj"></a>谓乘车马步疾走亦为神足。<a id="a-Ck"></a>外戒坚亦为神足。<a id="a-Cl"></a>至诚亦为神足。<a id="a-Cm"></a>忍辱亦为神足也。<a id="a-Cn"></a>行神足当飞意。<a id="a-Co"></a>问何为飞意。<a id="a-Cp"></a>报有四因缘。<a id="a-Cq"></a>一者信。<a id="a-Cr"></a>二者精进。<a id="a-Cs"></a>三者定。<a id="a-Ct"></a>四者不转意。<a id="a-Cu"></a>何等为信。<a id="a-Cv"></a>信飞行。<a id="a-Cw"></a>何等为精进。<a id="a-Cx"></a>飞行。<a id="a-Cy"></a>何等定。<a id="a-Cz"></a>飞行。<a id="a-D0"></a>何等为不转意。<a id="a-D1"></a>谓着飞行不转意也。<a id="a-D2"></a>身不欲行道。<a id="a-D3"></a>意欲行便行。<a id="a-D4"></a>神足如是意欲飞即能飞也。<a id="a-D5"></a>五根譬如种物坚乃生根不坚无有根。<a id="a-D6"></a>信为水雨。<a id="a-D7"></a>不转意为力。<a id="a-D8"></a>所见万物为根。<a id="a-D9"></a>制意为力也。<a id="a-DA"></a>信根中有三阴。<a id="a-DB"></a>一为痛痒。<a id="a-DC"></a>二为思想。<a id="a-DD"></a>三为识阴。<a id="a-DE"></a>定根中有一阴。<a id="a-DF"></a>谓识阴也。</p>
  <p id="aDG">五根五力七觉意。<a id="a-DH"></a>中有一阴者。<a id="a-DI"></a>中有二阴者。<a id="a-DJ"></a>中有三阴者。<a id="a-DK"></a>有四阴者。<a id="a-DL"></a>皆有阴。<a id="a-DM"></a>问是道行何缘有阴。<a id="a-DN"></a>报以泥洹无阴。<a id="a-DO"></a>余皆有阴也。<a id="a-DP"></a>七觉意上三觉属口。<a id="a-DQ"></a>中三觉属身。<a id="a-DR"></a>下一觉属意。<a id="a-DS"></a>何等为觉。<a id="a-DT"></a>念念为觉。<a id="a-DU"></a>念念为得。<a id="a-DV"></a>觉得是意便随道也。<a id="a-DW"></a>外七觉意为堕生死内。<a id="a-DX"></a>七觉意为随道。<a id="a-DY"></a>内七觉意者。<a id="a-DZ"></a>谓三十七品经。<a id="a-Da"></a>外七觉意者。<a id="a-Db"></a>谓万物也。<a id="a-Dc"></a>觉者为识事。<a id="a-Dd"></a>便随觉意也。<a id="a-De"></a>有觉意便随道。<a id="a-Df"></a>觉有觉意堕罪觉。<a id="a-Dg"></a>三十七品经便正意是为随道。<a id="a-Dh"></a>觉善恶是为堕罪也。<a id="a-Di"></a>问何等为从谛身意持。<a id="a-Dj"></a>报谓。<a id="a-Dk"></a>身持七戒意持三戒。<a id="a-Dl"></a>是为身意持也。<a id="a-Dm"></a>从谛意得休息。<a id="a-Dn"></a>从四谛意因缘休。<a id="a-Do"></a>休者为止息为思。<a id="a-Dp"></a>得道为受思也。<a id="a-Dq"></a>贪乐道法当行道为爱觉意。<a id="a-Dr"></a>持道不失为力觉意。<a id="a-Ds"></a>已得十息身安隐为息觉意。<a id="a-Dt"></a>自知已安为定觉意。<a id="a-Du"></a>身意持意不走为持。<a id="a-Dv"></a>从谛自在意在所行。<a id="a-Dw"></a>谓得四谛。<a id="a-Dx"></a>亦可念四意止。<a id="a-Dy"></a>亦可四意断。<a id="a-Dz"></a>亦可四神足。<a id="a-E0"></a>亦可五根五力七觉意八行。<a id="a-E1"></a>是为自在意。<a id="a-E2"></a>在所行从谛观者。<a id="a-E3"></a>为三十七品经要。<a id="a-E4"></a>是为守意觉者。<a id="a-E5"></a>谓谛不复受罪也。<a id="a-E6"></a>八行有内外。<a id="a-E7"></a>身为杀盗淫。<a id="a-E8"></a>声为两舌恶口妄言绮语。<a id="a-E9"></a>意为嫉妒痴。<a id="a-EA"></a>是上头三法。<a id="a-EB"></a>为十事在外五道在内也。<a id="a-EC"></a>从谛守谛从为神守。<a id="a-ED"></a>为护谓法不犯罪。<a id="a-EE"></a>谛为道。<a id="a-EF"></a>知非常苦空非身不净为直见。<a id="a-EG"></a>非常人计为常。<a id="a-EH"></a>思苦为乐。<a id="a-EI"></a>空计为有。<a id="a-EJ"></a>非身用作身。<a id="a-EK"></a>不净计为净。<a id="a-EL"></a>是为不直见也。<a id="a-EM"></a>何等为直见。<a id="a-EN"></a>信本因缘知从宿命有。<a id="a-EO"></a>是名为直见。<a id="a-EP"></a>何等为直治。<a id="a-EQ"></a>分别思惟能到善意。<a id="a-ER"></a>是为直治。<a id="a-ES"></a>何等为直语。<a id="a-ET"></a>守善言不犯法如应受言。<a id="a-EU"></a>是名为直语也。<a id="a-EV"></a>何等为直业。<a id="a-EW"></a>身应行不犯行。<a id="a-EX"></a>是名为直业也。<a id="a-EY"></a>何等为直治。<a id="a-EZ"></a>随得道者教戒行。<a id="a-Ea"></a>是名为直治也。<a id="a-Eb"></a>何等为直精进。<a id="a-Ec"></a>行行无为昼夜不中止不舍方便。<a id="a-Ed"></a>是名为直精进方便也。<a id="a-Ee"></a>何等为直念。<a id="a-Ef"></a>常向经戒。<a id="a-Eg"></a>是名为直念。<a id="a-Eh"></a>何等为直定。<a id="a-Ei"></a>意不惑亦不舍行。<a id="a-Ej"></a>是名为直定。<a id="a-Ek"></a>如是行令贤者八业行具已行具足便行道也。<a id="a-El"></a>八直有治有行行八直。<a id="a-Em"></a>乃得出要身不犯戒。<a id="a-En"></a>是为直治。<a id="a-Eo"></a>慧信忍辱是为行身。<a id="a-Ep"></a>意持是名为直治。<a id="a-Eq"></a>谓无所念为直。<a id="a-Er"></a>有所念为不直也。<a id="a-Es"></a>十二部经都皆堕三十七品经中。<a id="a-Et"></a>譬如万川四流皆归大海。<a id="a-Eu"></a>三十七品经为外。<a id="a-Ev"></a>思惟为内。<a id="a-Ew"></a>思惟生道故为内。<a id="a-Ex"></a>道人行道分别三十七品经。<a id="a-Ey"></a>是为拜佛也。<a id="a-Ez"></a>三十七品经亦堕世间亦堕道。<a id="a-F0"></a>讽经口说是为世间。<a id="a-F1"></a>意念是为应道。<a id="a-F2"></a>持戒为制身。<a id="a-F3"></a>禅为散意。<a id="a-F4"></a>行从愿愿亦从行。<a id="a-F5"></a>行道所向意不离。<a id="a-F6"></a>意至佛意不还也。<a id="a-F7"></a>亦有从次第行得道。<a id="a-F8"></a>亦有不从次行得道。<a id="a-F9"></a>谓行四意止断神足五根五力七觉意八行。<a id="a-FA"></a>是为从次第。<a id="a-FB"></a>畏世间恶身便一念从是得道。<a id="a-FC"></a>是为不从次第。<a id="a-FD"></a>道人能得三十七品行意。<a id="a-FE"></a>可不顺从数息相随止也。<a id="a-FF"></a>身口七事心意识各有十事。<a id="a-FG"></a>故为三十七品。<a id="a-FH"></a>四意止断神足属外。<a id="a-FI"></a>五根五力属内。<a id="a-FJ"></a>七觉意八行得道也。<a id="a-FK"></a>泥洹有四十辈。<a id="a-FL"></a>谓三十七品经并三向。<a id="a-FM"></a>凡四十事皆为泥洹。<a id="a-FN"></a>问数息为泥洹非。<a id="a-FO"></a>报数息相随鼻头止意。<a id="a-FP"></a>有所著不为泥洹。<a id="a-FQ"></a>泥洹为有不。<a id="a-FR"></a>报泥洹为无有。<a id="a-FS"></a>但为苦灭。<a id="a-FT"></a>一名意尽难泥洹为灭报但善恶灭耳。<a id="a-FU"></a>知行者。<a id="a-FV"></a>有时可行四意止。<a id="a-FW"></a>有时可行四意断。<a id="a-FX"></a>有时可行四神足。<a id="a-FY"></a>有时可行五根五力七觉意八行。<a id="a-FZ"></a>谛者为知定乱。<a id="a-Fa"></a>定为知行。<a id="a-Fb"></a>乱为不知行也。<a id="a-Fc"></a>问何以故。<a id="a-Fd"></a>正有五根五力七觉意八行。<a id="a-Fe"></a>报人有五根道有五根。<a id="a-Ff"></a>人有五力道有五力。<a id="a-Fg"></a>人有七使道有七觉意。<a id="a-Fh"></a>行有八直应道八种。<a id="a-Fi"></a>随病说药因缘相应。<a id="a-Fj"></a>眼受色耳闻声鼻向香口欲味身贪细滑。<a id="a-Fk"></a>是为五根。<a id="a-Fl"></a>何以故名为根。<a id="a-Fm"></a>已受当复生故名为根。<a id="a-Fn"></a>不受色声香味细滑是为力。<a id="a-Fo"></a>不堕七使为觉意。<a id="a-Fp"></a>已八直为应道行。<a id="a-Fq"></a>五根坚意。<a id="a-Fr"></a>五力为不转意。<a id="a-Fs"></a>七觉为正意。<a id="a-Ft"></a>八行为直意也。<a id="a-Fu"></a>问何等为善意。<a id="a-Fv"></a>何等为道意。<a id="a-Fw"></a>报谓。<a id="a-Fx"></a>四意止断神足五根五力。<a id="a-Fy"></a>是为善意。<a id="a-Fz"></a>七觉意八行。<a id="a-G0"></a>是为道意。<a id="a-G1"></a>有道善有世间善。<a id="a-G2"></a>从四意止至五根五力。<a id="a-G3"></a>是为道善。<a id="a-G4"></a>不淫两舌恶口妄言绮语贪嗔痴。<a id="a-G5"></a>是为世间善。<a id="a-G6"></a>谛见者。<a id="a-G7"></a>知万物皆当灭。<a id="a-G8"></a>是为谛见。<a id="a-G9"></a>万物坏败身当死。<a id="a-GA"></a>以不用为忧。<a id="a-GB"></a>是为谛观。<a id="a-GC"></a>意横意走便责对得制。<a id="a-GD"></a>是为除罪。<a id="a-GE"></a>诸来恶不受为禅。<a id="a-GF"></a>一心内意十二事智慧。<a id="a-GG"></a>七为数。<a id="a-GH"></a>八为相随。<a id="a-GI"></a>九为止。<a id="a-GJ"></a>十为观。<a id="a-GK"></a>十一为还。<a id="a-GL"></a>十二为净。<a id="a-GM"></a>是为内十二事。<a id="a-GN"></a>外复十二事。<a id="a-GO"></a>一为目。<a id="a-GP"></a>二为色。<a id="a-GQ"></a>三为耳。<a id="a-GR"></a>四为声。<a id="a-GS"></a>五为鼻。<a id="a-GT"></a>六为香。<a id="a-GU"></a>七为口。<a id="a-GV"></a>八为味。<a id="a-GW"></a>九为身。<a id="a-GX"></a>十为细滑。<a id="a-GY"></a>十一为意。<a id="a-GZ"></a>十二为受欲。<a id="a-Ga"></a>是为外十二事也。<a id="a-Gb"></a>术阇者为智。<a id="a-Gc"></a>凡有三智。<a id="a-Gd"></a>一者知无数世父母兄弟妻子。<a id="a-Ge"></a>二者知无数世白黑长短。<a id="a-Gf"></a>知他人心中所念。<a id="a-Gg"></a>三者毒以断。<a id="a-Gh"></a>是为三也。<a id="a-Gi"></a>沙罗惰怠者为六通智。<a id="a-Gj"></a>一为神足。<a id="a-Gk"></a>二为彻听。<a id="a-Gl"></a>三为知他人意。<a id="a-Gm"></a>四为知本所从来。<a id="a-Gn"></a>五为知往生何所。<a id="a-Go"></a>六为知索漏尽。<a id="a-Gp"></a>是为六也。</p>
 </body>
</html>