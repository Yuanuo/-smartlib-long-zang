<!doctype html>
<html id="z3IBUQibP" data-ver="1502">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第三十七</h1>
  <h2 id="a2">观天品第六之十六(夜摩天之二)</h2>
  <p id="a3">尔时世尊知彼调伏心淳熟已。<a id="a-4"></a>即令声闻以天眼力而调伏之。<a id="a-5"></a>尔时声闻告乐见言。<a id="a-6"></a>乐见。<a id="a-7"></a>当知此佛世尊并诸天人魔。<a id="a-8"></a>及沙门若婆罗门。<a id="a-9"></a>一切世间诸天。<a id="a-A"></a>及人阿修罗师。<a id="a-B"></a>此佛世尊一切悉知。<a id="a-C"></a>一切悉见。<a id="a-D"></a>常为一切世间说法。<a id="a-E"></a>初中后善。<a id="a-F"></a>义善语善。<a id="a-G"></a>独法具足。<a id="a-H"></a>鲜白清净。<a id="a-I"></a>说出世法寂静。<a id="a-J"></a>乃至到于涅槃。<a id="a-K"></a>所谓此色。<a id="a-L"></a>此色集此色灭。<a id="a-M"></a>此色灭道。<a id="a-N"></a>今者为汝夜摩天众说法故来。<a id="a-O"></a>利益安乐饶益故来。</p>
  <p id="aP">时彼乐见夜摩天王。<a id="a-Q"></a>于声闻所。<a id="a-R"></a>如是闻已。<a id="a-S"></a>唤言大仙。<a id="a-T"></a>我今往至佛世尊所。<a id="a-U"></a>不知云何供养世尊。<a id="a-V"></a>我于今者。<a id="a-W"></a>不解仪式。<a id="a-X"></a>云何供养。<a id="a-Y"></a>时彼声闻闻已答言。<a id="a-Z"></a>乐见天王来近世尊。<a id="a-a"></a>乐见闻已。<a id="a-b"></a>舍冠庄严。<a id="a-c"></a>心善调伏。<a id="a-d"></a>寂静诸根。<a id="a-e"></a>一心正念。<a id="a-f"></a>整服左肩。<a id="a-g"></a>右膝着地。<a id="a-h"></a>头面敬礼。<a id="a-i"></a>合掌向佛。<a id="a-j"></a>一切天众。<a id="a-k"></a>皆从声闻。<a id="a-l"></a>如是闻已。<a id="a-m"></a>舍庄严具。<a id="a-n"></a>一心正念。<a id="a-o"></a>寂静诸根。<a id="a-p"></a>一切皆诣坐莲花台。<a id="a-q"></a>如来世尊诸声闻众之所围绕。<a id="a-r"></a>如月悉为众星所绕。<a id="a-s"></a>又亦如彼须弥山王众山围绕。<a id="a-t"></a>又亦如海为诸大河之所围绕。<a id="a-u"></a>如转轮王八万四千小王围绕。<a id="a-v"></a>又亦如日光明围绕。<a id="a-w"></a>诸声闻众。<a id="a-x"></a>如是围绕。<a id="a-y"></a>如来世尊。<a id="a-z"></a>第一胜妙。<a id="a-10"></a>不可称量。<a id="a-11"></a>威德光明。<a id="a-12"></a>于大莲花台上而坐。</p>
  <p id="a13">尔时乐见夜摩天王身着法衣。<a id="a-14"></a>整服一厢。<a id="a-15"></a>合掌向佛。<a id="a-16"></a>正住一面。<a id="a-17"></a>世尊告言。<a id="a-18"></a>令汝今者舍离放逸。<a id="a-19"></a>尔时乐见一处坐已。<a id="a-1A"></a>彼迦那迦牟尼世尊。<a id="a-1B"></a>即出勇胜不畏音声。<a id="a-1C"></a>一切夜摩皆悉遍满。<a id="a-1D"></a>告言乐见。<a id="a-1E"></a>我今说法。<a id="a-1F"></a>初中后善。<a id="a-1G"></a>义善语善。<a id="a-1H"></a>独法具足。<a id="a-1I"></a>鲜白梵行。<a id="a-1J"></a>如是而说。<a id="a-1K"></a>汝今谛听。<a id="a-1L"></a>正念善思。<a id="a-1M"></a>我于今者善为汝说。<a id="a-1N"></a>时乐见言。<a id="a-1O"></a>如是世尊。<a id="a-1P"></a>愿乐欲闻。<a id="a-1Q"></a>尔时世尊为乐见等天众说言。<a id="a-1R"></a>有九种因。<a id="a-1S"></a>能生放逸。<a id="a-1T"></a>于彼放逸。<a id="a-1U"></a>乐行多作。<a id="a-1V"></a>能坏世间愚痴凡夫。<a id="a-1W"></a>身坏命终。<a id="a-1X"></a>堕于恶道。<a id="a-1Y"></a>地狱饿鬼畜生之中。<a id="a-1Z"></a>以生因缘。<a id="a-1a"></a>受大苦恼。<a id="a-1b"></a>生死系缚。<a id="a-1c"></a>不得涅槃安隐之乐。<a id="a-1d"></a>不得利益。<a id="a-1e"></a>何等九因。<a id="a-1f"></a>一者所谓乐于放逸行于放逸。<a id="a-1g"></a>常行放逸。<a id="a-1h"></a>不近圣人。<a id="a-1i"></a>不能调摄身口意业。<a id="a-1j"></a>不摄根行。<a id="a-1k"></a>不能自正身口意等。<a id="a-1l"></a>而令行于不善境界。<a id="a-1m"></a>常喜乐闻不善之法。<a id="a-1n"></a>而不乐于佛之正法。<a id="a-1o"></a>此是放逸行之初因。<a id="a-1p"></a>能生放逸。<a id="a-1q"></a>若放逸行。<a id="a-1r"></a>愚痴众生。<a id="a-1s"></a>身不善行。<a id="a-1t"></a>口不善行。<a id="a-1u"></a>意不善行。<a id="a-1v"></a>以身口意不善行故。<a id="a-1w"></a>身口意等不善之业和集。<a id="a-1x"></a>痴人放逸所诳。<a id="a-1y"></a>身坏命终。<a id="a-1z"></a>堕于恶道。<a id="a-20"></a>生在地狱饿鬼畜生。<a id="a-21"></a>若舍放逸。<a id="a-22"></a>是善丈夫。<a id="a-23"></a>常舍放逸。<a id="a-24"></a>若求善者。<a id="a-25"></a>应舍放逸。<a id="a-26"></a>此是初因。<a id="a-27"></a>能生放逸。</p>
  <p id="a28">复次乐见。<a id="a-29"></a>复有第二放逸行因。<a id="a-2A"></a>能生放逸。<a id="a-2B"></a>起放逸已。<a id="a-2C"></a>能坏善根。<a id="a-2D"></a>所谓举动心不审谛。<a id="a-2E"></a>彼眼见已。<a id="a-2F"></a>则生分别。<a id="a-2G"></a>数数如是。<a id="a-2H"></a>忆念思惟。<a id="a-2I"></a>乐于彼色。<a id="a-2J"></a>更不异缘。<a id="a-2K"></a>常如是作不善之行。<a id="a-2L"></a>非是善念。<a id="a-2M"></a>心意错乱。<a id="a-2N"></a>彼放逸者。<a id="a-2O"></a>以放逸故。<a id="a-2P"></a>身坏命终。<a id="a-2Q"></a>堕于恶道。<a id="a-2R"></a>生地狱中。<a id="a-2S"></a>此是第二放逸行因。<a id="a-2T"></a>能生放逸。</p>
  <p id="a2U">复有第三放逸行因。<a id="a-2V"></a>能生放逸。<a id="a-2W"></a>所谓不实未见未闻。<a id="a-2X"></a>本未曾有。<a id="a-2Y"></a>唯有心念。<a id="a-2Z"></a>心生分别。<a id="a-2a"></a>或依止欲。<a id="a-2b"></a>或依止痴。<a id="a-2c"></a>彼如是念如是思惟。<a id="a-2d"></a>心常缘彼。<a id="a-2e"></a>心常念彼。<a id="a-2f"></a>第一之法。<a id="a-2g"></a>不善思惟。<a id="a-2h"></a>以自乱心。<a id="a-2i"></a>此是第三放逸行因。<a id="a-2j"></a>能生放逸。<a id="a-2k"></a>缚诸众生。<a id="a-2l"></a>能诳众生。<a id="a-2m"></a>令身口意行不善行。<a id="a-2n"></a>身坏命终。<a id="a-2o"></a>堕于恶道。<a id="a-2p"></a>生地狱中。</p>
  <p id="a2q">复有第四放逸行因。<a id="a-2r"></a>能生放逸。<a id="a-2s"></a>能令一切放逸众生。<a id="a-2t"></a>身坏命终。<a id="a-2u"></a>堕于恶道生地狱中。<a id="a-2v"></a>如是乐见。<a id="a-2w"></a>何者第四放逸之因。<a id="a-2x"></a>所谓恒常乐见妇女。<a id="a-2y"></a>乐见庄严不实之色。<a id="a-2z"></a>于不实色。<a id="a-30"></a>心生爱乐。<a id="a-31"></a>见其歌舞。<a id="a-32"></a>心生分别。<a id="a-33"></a>彼则心欢。<a id="a-34"></a>如是分别。<a id="a-35"></a>身口意等。<a id="a-36"></a>非作善业。<a id="a-37"></a>彼放逸者。<a id="a-38"></a>身坏命终。<a id="a-39"></a>堕于恶道。<a id="a-3A"></a>生地狱中。<a id="a-3B"></a>此是第四放逸行因。<a id="a-3C"></a>能生放逸。<a id="a-3D"></a>复有第四放逸行因。<a id="a-3E"></a>能生放逸。<a id="a-3F"></a>所谓喜乐种种园林。<a id="a-3G"></a>乐莲花池。<a id="a-3H"></a>或乐种种诸花树林。<a id="a-3I"></a>见己心乐在中戏乐。<a id="a-3J"></a>在中游行。<a id="a-3K"></a>不念善事。<a id="a-3L"></a>不正心意。<a id="a-3M"></a>彼行放逸。<a id="a-3N"></a>放逸所诳。<a id="a-3O"></a>身坏命终。<a id="a-3P"></a>堕于恶道。<a id="a-3Q"></a>生地狱中。<a id="a-3R"></a>此是第四。<a id="a-3S"></a>放逸行因能生放逸。<a id="a-3T"></a>复有第五放逸行因。<a id="a-3U"></a>能生放逸。<a id="a-3V"></a>如是乐见。<a id="a-3W"></a>近恶知识。<a id="a-3X"></a>与共和合。<a id="a-3Y"></a>毁破净戒。<a id="a-3Z"></a>行于恶行。<a id="a-3a"></a>不善思惟。<a id="a-3b"></a>造作恶行。<a id="a-3c"></a>如是众生。<a id="a-3d"></a>近恶知识。<a id="a-3e"></a>行放逸行。<a id="a-3f"></a>身坏命终。<a id="a-3g"></a>堕于恶道。<a id="a-3h"></a>生地狱中。<a id="a-3i"></a>此是第五放逸行因。<a id="a-3j"></a>能生放逸。<a id="a-3k"></a>复次乐见。<a id="a-3l"></a>复有第五放逸行因。<a id="a-3m"></a>能生放逸。<a id="a-3n"></a>所谓众生无量种行。<a id="a-3o"></a>无量种意。<a id="a-3p"></a>无决定意。<a id="a-3q"></a>造作善业。<a id="a-3r"></a>如是众生。<a id="a-3s"></a>无一定业。<a id="a-3t"></a>如是众生。<a id="a-3u"></a>不定作业。<a id="a-3v"></a>一切作业。<a id="a-3w"></a>悉皆散失。<a id="a-3x"></a>于世间业出世间业。<a id="a-3y"></a>彼一切业。<a id="a-3z"></a>不究竟作。<a id="a-40"></a>不能布施。<a id="a-41"></a>不作福业。<a id="a-42"></a>非善思惟。<a id="a-43"></a>以放逸过。<a id="a-44"></a>是故犯戒。<a id="a-45"></a>身坏命终。<a id="a-46"></a>堕于恶道。<a id="a-47"></a>生地狱中。<a id="a-48"></a>此是第五放逸行因。<a id="a-49"></a>能生放逸。</p>
  <p id="a4A">复有第六放逸行因。<a id="a-4B"></a>能生放逸所谓众生。<a id="a-4C"></a>舍离正法。<a id="a-4D"></a>舍离圣谛。<a id="a-4E"></a>乃至舍离八圣道分。<a id="a-4F"></a>有所行作。<a id="a-4G"></a>不善观察。<a id="a-4H"></a>如是乐见如是众生。<a id="a-4I"></a>以放逸行。<a id="a-4J"></a>乱其心故。<a id="a-4K"></a>身坏命终。<a id="a-4L"></a>堕于恶道。<a id="a-4M"></a>生地狱中。<a id="a-4N"></a>此是第六放逸行因。<a id="a-4O"></a>能生放逸。</p>
  <p id="a4P">复有第七放逸行因。<a id="a-4Q"></a>能生放逸。<a id="a-4R"></a>所谓贪味。<a id="a-4S"></a>何处何处。<a id="a-4T"></a>着彼诸味。<a id="a-4U"></a>彼处彼处。<a id="a-4V"></a>心乐常念。<a id="a-4W"></a>随彼心作如是众生。<a id="a-4X"></a>更无异念。<a id="a-4Y"></a>不作善业。<a id="a-4Z"></a>不持正戒。<a id="a-4a"></a>心常乐他请唤与食。<a id="a-4b"></a>常贪味故。<a id="a-4c"></a>为味所诳。<a id="a-4d"></a>不作善业。<a id="a-4e"></a>于苦无常空无我等。<a id="a-4f"></a>此四种中。<a id="a-4g"></a>一亦不念。<a id="a-4h"></a>唯念不善颠倒之法。<a id="a-4i"></a>一切所作。<a id="a-4j"></a>非自利益。<a id="a-4k"></a>如是众生。<a id="a-4l"></a>身坏命终。<a id="a-4m"></a>堕于恶道。<a id="a-4n"></a>生地狱中。<a id="a-4o"></a>此是第七放逸行因。<a id="a-4p"></a>能生放逸。</p>
  <p id="a4q">如是乐见。<a id="a-4r"></a>复有第八放逸行因。<a id="a-4s"></a>能生放逸。<a id="a-4t"></a>所谓众生。<a id="a-4u"></a>若得种种无量乐已。<a id="a-4v"></a>于彼乐事。<a id="a-4w"></a>喜乐贪着。<a id="a-4x"></a>谓常不动。<a id="a-4y"></a>谓常安隐。<a id="a-4z"></a>谓不破坏。<a id="a-50"></a>彼常忆念如是之乐。<a id="a-51"></a>身口意业。<a id="a-52"></a>常行不善。<a id="a-53"></a>不知应作及不应作。<a id="a-54"></a>不知是法。<a id="a-55"></a>不知非法。<a id="a-56"></a>不觉不知破坏苦恼。<a id="a-57"></a>不念地狱饿鬼畜生无量百千分别苦恼。<a id="a-58"></a>一切不念。<a id="a-59"></a>不应念者而便念之。<a id="a-5A"></a>如是不念死灭之法。<a id="a-5B"></a>一切世间生死之中。<a id="a-5C"></a>死能作乱而不知念。<a id="a-5D"></a>如是众生。<a id="a-5E"></a>为乐所诳。<a id="a-5F"></a>如是恶贪着乐众生。<a id="a-5G"></a>后时死至。<a id="a-5H"></a>尔乃生悔悔火自烧。<a id="a-5I"></a>身坏命终。<a id="a-5J"></a>堕于恶道。<a id="a-5K"></a>生地狱中。<a id="a-5L"></a>此是第八放逸行因。<a id="a-5M"></a>能生放逸。</p>
  <p id="a5N">如是乐见。<a id="a-5O"></a>复有第九放逸行因。<a id="a-5P"></a>能生放逸。<a id="a-5Q"></a>所谓种种乐乐之心。<a id="a-5R"></a>天人之中。<a id="a-5S"></a>为爱所诳。<a id="a-5T"></a>不知归依佛法众僧。<a id="a-5U"></a>不持禁戒。<a id="a-5V"></a>不听佛法。<a id="a-5W"></a>不住圣律。<a id="a-5X"></a>所应作法。<a id="a-5Y"></a>而不知作而常喜闻不应作法。<a id="a-5Z"></a>不入正法。<a id="a-5a"></a>而心不畏未来世罪。<a id="a-5b"></a>不见后世死后之苦。<a id="a-5c"></a>失自利益。<a id="a-5d"></a>怨心所诳。<a id="a-5e"></a>身坏命终。<a id="a-5f"></a>堕于恶道。<a id="a-5g"></a>生地狱中。<a id="a-5h"></a>此是第九放逸行因。<a id="a-5i"></a>能生放逸。<a id="a-5j"></a>乐见当知。<a id="a-5k"></a>此之富乐。<a id="a-5l"></a>非常非恒。<a id="a-5m"></a>非不破坏。<a id="a-5n"></a>如是乐见。<a id="a-5o"></a>夜摩天王过去无量。<a id="a-5p"></a>于此已退彼何处去。<a id="a-5q"></a>彼自业果成就故尔。<a id="a-5r"></a>彼以善业不善业罥所系缚故。<a id="a-5s"></a>轮转生死。<a id="a-5t"></a>以善业故。<a id="a-5u"></a>生天人中。<a id="a-5v"></a>不善业故。<a id="a-5w"></a>生于地狱饿鬼畜生是故乐见。<a id="a-5x"></a>若有欲得人身之者。<a id="a-5y"></a>莫行放逸。<a id="a-5z"></a>何以故身命无常富乐亦尔。<a id="a-60"></a>当如是念。<a id="a-61"></a>勿放逸行。<a id="a-62"></a>何以故。<a id="a-63"></a>多有无量百千天众。<a id="a-64"></a>以放逸行。<a id="a-65"></a>是故退堕。<a id="a-66"></a>如是勿行放逸之道。<a id="a-67"></a>愚痴之者。<a id="a-68"></a>行于此道。<a id="a-69"></a>非善男子。<a id="a-6A"></a>一切生者。<a id="a-6B"></a>必定归死。<a id="a-6C"></a>死在现前。<a id="a-6D"></a>老亦如是。<a id="a-6E"></a>病亦如是。<a id="a-6F"></a>爱离亦尔。<a id="a-6G"></a>善不善业。<a id="a-6H"></a>富乐亦尔。<a id="a-6I"></a>如是一切不饶益过。<a id="a-6J"></a>常随不离一切众生。<a id="a-6K"></a>尔时世尊。<a id="a-6L"></a>而说偈言。</p>
  <p id="a6M">放逸之毒树　　三枝住在上</p>
  <p id="a6N">谓老病死物　　常在其上住</p>
  <p id="a6O">老等不能恼　　丈夫善行者</p>
  <p id="a6P">若不放逸行　　彼行涅槃道</p>
  <p id="a6Q">不放逸大斧　　常能斫诸过</p>
  <p id="a6R">彼解脱过故　　得无上之乐</p>
  <p id="a6S">若放逸受乐　　彼乐常怖畏</p>
  <p id="a6T">若离彼放逸　　彼乐常不退</p>
  <p id="a6U">如是百百倒　　放逸之所诳</p>
  <p id="a6V">以未觉知故　　今犹有不离</p>
  <p id="a6W">四种颠倒见　　住在放逸上</p>
  <p id="a6X">舍离放逸故　　则失世间怨</p>
  <p id="a6Y">此无量分别　　无量怖畏逼</p>
  <p id="a6Z">生死转行苦　　皆由彼放逸</p>
  <p id="a6a">若离一放逸　　则得乐不退</p>
  <p id="a6b">一切无漏法　　放逸故能失</p>
  <p id="a6c">天中不放逸　　上上而转行</p>
  <p id="a6d">何放逸痴天　　不能得解脱</p>
  <p id="a6e">彼此善思惟　　种种分别已</p>
  <p id="a6f">如自利益作　　后时则不悔</p>
  <p id="a6g">若天若受乐　　若其余少法</p>
  <p id="a6h">此有为相法　　应知皆无常</p>
  <p id="a6i">若法有为数　　彼毕竟失灭</p>
  <p id="a6j">后时必破坏　　常受诸苦恼</p>
  <p id="a6k">若有忆念乐　　放逸所坏者</p>
  <p id="a6l">彼于离散时　　则多受苦恼</p>
  <p id="a6m">彼佛世尊如是如是。<a id="a-6n"></a>无量分别种种调御。<a id="a-6o"></a>乐见。<a id="a-6p"></a>天王如是因缘。<a id="a-6q"></a>于一切法皆不障碍。<a id="a-6r"></a>一切知见。<a id="a-6s"></a>天众围绕。<a id="a-6t"></a>种种调御。<a id="a-6u"></a>令彼诸天舍离放逸。<a id="a-6v"></a>若有诸天被放逸缚。<a id="a-6w"></a>不得自在。<a id="a-6x"></a>乃至退时。<a id="a-6y"></a>夜摩天王二万天众。<a id="a-6z"></a>从佛世尊。<a id="a-70"></a>闻正法已。<a id="a-71"></a>一切皆得须陀洹果。</p>
  <p id="a72">尔时世尊如是思念。<a id="a-73"></a>我所应作。<a id="a-74"></a>如是作已更何所作。<a id="a-75"></a>而利益他。<a id="a-76"></a>尔时世尊见未来世。<a id="a-77"></a>如是思量更何所作。<a id="a-78"></a>如未来世。<a id="a-79"></a>利益安乐苦恼众生。<a id="a-7A"></a>世尊如是。<a id="a-7B"></a>又复于彼大莲花内。<a id="a-7C"></a>神通所化。<a id="a-7D"></a>更作如是天妙神通与天一种住而不灭。<a id="a-7E"></a>令有飞鸟。<a id="a-7F"></a>复为说偈。<a id="a-7G"></a>以彼如是天神通力调伏天已。<a id="a-7H"></a>作如是言。<a id="a-7I"></a>如未来世。<a id="a-7J"></a>乐见天王于彼退已。<a id="a-7K"></a>复有天王。<a id="a-7L"></a>其王名曰牟修楼陀夜摩天王。<a id="a-7M"></a>未来当生。<a id="a-7N"></a>行放逸行。<a id="a-7O"></a>当于彼时。<a id="a-7P"></a>有善众生。<a id="a-7Q"></a>彼于一时。<a id="a-7R"></a>出游戏处滑高山中。<a id="a-7S"></a>徐上彼山。<a id="a-7T"></a>上彼山已。<a id="a-7U"></a>次复上彼大莲花已。<a id="a-7V"></a>亦坐如是莲花台上。<a id="a-7W"></a>彼大莲花。<a id="a-7X"></a>是我所化。<a id="a-7Y"></a>彼天见已。<a id="a-7Z"></a>生希有心。<a id="a-7a"></a>而入其中。<a id="a-7b"></a>入彼种种甚可爱乐大莲花中。<a id="a-7c"></a>复从彼出。<a id="a-7d"></a>向他天说。<a id="a-7e"></a>彼时旧天于前次第先曾闻来。<a id="a-7f"></a>亦复向彼牟修楼陀夜摩天王。<a id="a-7g"></a>如是而说。<a id="a-7h"></a>当于尔时。<a id="a-7i"></a>牟修楼陀夜摩天王既得闻已。<a id="a-7j"></a>信佛世尊。<a id="a-7k"></a>信彼佛法。<a id="a-7l"></a>善根种子。<a id="a-7m"></a>于是乃至得到涅槃。<a id="a-7n"></a>彼天如是。<a id="a-7o"></a>信心生已。<a id="a-7p"></a>不久时闻释迦牟尼如来出世。<a id="a-7q"></a>如是彼处牟修楼陀夜摩天王。<a id="a-7r"></a>及于释迦牟尼佛所。<a id="a-7s"></a>得闻正法。<a id="a-7t"></a>牟修楼陀夜摩天王。<a id="a-7u"></a>次第传闻。<a id="a-7v"></a>于旧天边。<a id="a-7w"></a>如是传闻。<a id="a-7x"></a>如是一切如所闻事。<a id="a-7y"></a>如是一切皆悉具有。<a id="a-7z"></a>如汝今见大莲花中希有之事。<a id="a-80"></a>我于今者如是为说。<a id="a-81"></a>又复释迦牟尼世尊。<a id="a-82"></a>于今出在阎浮提中。<a id="a-83"></a>为众说法。<a id="a-84"></a>汝今应当到彼听法。<a id="a-85"></a>如彼过去。<a id="a-86"></a>名迦那迦牟尼如来。<a id="a-87"></a>世尊所说。<a id="a-88"></a>汝如是得。<a id="a-89"></a>必定无疑。<a id="a-8A"></a>必得解脱。<a id="a-8B"></a>尔时彼名牟修楼陀夜摩天王。<a id="a-8C"></a>从宿旧天。<a id="a-8D"></a>如是闻已。<a id="a-8E"></a>心生欢喜。<a id="a-8F"></a>生敬重心。<a id="a-8G"></a>过去久远。<a id="a-8H"></a>名迦那迦牟尼佛说。<a id="a-8I"></a>次第传来。<a id="a-8J"></a>我今得闻。<a id="a-8K"></a>以如是故。<a id="a-8L"></a>我心欢喜。<a id="a-8M"></a>心得清净。<a id="a-8N"></a>以于旧天得传闻已。<a id="a-8O"></a>故生欢喜心得清净。<a id="a-8P"></a>何况现见释迦牟尼如来世尊从佛闻法。<a id="a-8Q"></a>尔时彼天如是念已。<a id="a-8R"></a>八万天子。<a id="a-8S"></a>相与共向波罗柰国。<a id="a-8T"></a>见佛世尊无比之色。<a id="a-8U"></a>以三十七菩提分法。<a id="a-8V"></a>庄严其身。<a id="a-8W"></a>犹如金山。<a id="a-8X"></a>威德焰然。<a id="a-8Y"></a>一切众生。<a id="a-8Z"></a>皆蒙利益。<a id="a-8a"></a>一切皆见无量百千眷属围绕。<a id="a-8b"></a>而为说法。<a id="a-8c"></a>四谛相应。<a id="a-8d"></a>尔时彼名牟修楼陀夜摩天王。<a id="a-8e"></a>八万天众共至佛所。<a id="a-8f"></a>到佛所已。<a id="a-8g"></a>头顶礼足。<a id="a-8h"></a>尔时佛告牟修楼陀夜摩天王。<a id="a-8i"></a>唤言善来。<a id="a-8j"></a>牟修楼陀。<a id="a-8k"></a>汝已曾闻名迦那迦牟尼佛法修多罗说。<a id="a-8l"></a>如是闻已。<a id="a-8m"></a>来到此处。</p>
  <p id="a8n">尔时彼名牟修楼陀夜摩天王。<a id="a-8o"></a>如是念曰。<a id="a-8p"></a>佛一切智。<a id="a-8q"></a>极微细智。<a id="a-8r"></a>无障碍智。<a id="a-8s"></a>如我过去天中之事。<a id="a-8t"></a>尽皆解知。<a id="a-8u"></a>牟修楼陀念已心喜。<a id="a-8v"></a>八万天众。<a id="a-8w"></a>一切皆共更礼世尊。<a id="a-8x"></a>礼世尊已。<a id="a-8y"></a>住在一面。</p>
  <p id="a8z">尔时世尊如是告言。<a id="a-90"></a>牟修楼陀。<a id="a-91"></a>我于今者。<a id="a-92"></a>为汝说法。<a id="a-93"></a>初中后善。<a id="a-94"></a>义善语善。<a id="a-95"></a>独法具足。<a id="a-96"></a>鲜白清净。<a id="a-97"></a>此法门者。<a id="a-98"></a>名天乘乐。<a id="a-99"></a>汝当谛听。<a id="a-9A"></a>善思念之。<a id="a-9B"></a>我为汝说。<a id="a-9C"></a>牟修楼陀夜摩天王。<a id="a-9D"></a>受教而言。<a id="a-9E"></a>如是世尊。<a id="a-9F"></a>我今乐闻。</p>
  <p id="a9G">尔时世尊如是说言。<a id="a-9H"></a>何者法门名天乘乐。<a id="a-9I"></a>此有十二。<a id="a-9J"></a>牟修楼陀。<a id="a-9K"></a>何等名为十二天道。<a id="a-9L"></a>若善男子。<a id="a-9M"></a>住彼道者。<a id="a-9N"></a>彼正丈夫。<a id="a-9O"></a>能上天道。<a id="a-9P"></a>犹如世间。<a id="a-9Q"></a>着官道者。<a id="a-9R"></a>则得入城。<a id="a-9S"></a>离于怖畏。<a id="a-9T"></a>离于疑虑。<a id="a-9U"></a>如是不坏身口意等。<a id="a-9V"></a>行十二道。<a id="a-9W"></a>则得至天。<a id="a-9X"></a>如是丈夫入于天中。<a id="a-9Y"></a>何等十二。<a id="a-9Z"></a>一名实道。<a id="a-9a"></a>若着彼道。<a id="a-9b"></a>得到天上。<a id="a-9c"></a>牟修楼陀。<a id="a-9d"></a>彼实道者。<a id="a-9e"></a>有五功德。<a id="a-9f"></a>何等为五。<a id="a-9g"></a>一者实语。<a id="a-9h"></a>实说丈夫一切人信。<a id="a-9i"></a>二者不坏。<a id="a-9j"></a>常一切时无人能坏。<a id="a-9k"></a>三者清净。<a id="a-9l"></a>常一切时名色清净。<a id="a-9m"></a>四者可重。<a id="a-9n"></a>常一切时天所贵重。<a id="a-9o"></a>五者上生。<a id="a-9p"></a>身坏命终生于天上。<a id="a-9q"></a>此有偈言。</p>
  <p id="a9r">实语常调御　　恒为天供养</p>
  <p id="a9s">一切世间爱　　后时得生天</p>
  <p id="a9t">牟修楼陀。<a id="a-9u"></a>此初天道。<a id="a-9v"></a>牟修楼陀。<a id="a-9w"></a>何者复为第二天道。<a id="a-9x"></a>而着彼道。<a id="a-9y"></a>得到天上。<a id="a-9z"></a>所谓布施清净无垢不破不坏。<a id="a-A0"></a>不悕果报。<a id="a-A1"></a>如是熏思。<a id="a-A2"></a>此则名为第二天道。<a id="a-A3"></a>此善业人。<a id="a-A4"></a>得至天中。<a id="a-A5"></a>此第二道。<a id="a-A6"></a>有三功德。<a id="a-A7"></a>所谓三者。<a id="a-A8"></a>一切人爱。<a id="a-A9"></a>常自熏思。<a id="a-AA"></a>心生欢喜。<a id="a-AB"></a>身坏命终。<a id="a-AC"></a>生于天上。<a id="a-AD"></a>此第二道至天世间。<a id="a-AE"></a>此有偈言。</p>
  <p id="aAF">布施人所爱　　亦复增长恩</p>
  <p id="aAG">后时生天富　　布施果如是</p>
  <p id="aAH">牟修楼陀。<a id="a-AI"></a>何者复是第三天道。<a id="a-AJ"></a>而着彼道得到天上。<a id="a-AK"></a>所谓忍辱。<a id="a-AL"></a>能忍之人。<a id="a-AM"></a>有五功德。<a id="a-AN"></a>所谓五者。<a id="a-AO"></a>不诤不怼。<a id="a-AP"></a>此初功德。<a id="a-AQ"></a>一切无能偷盗其物。<a id="a-AR"></a>此二功德。<a id="a-AS"></a>一切人爱此三功德。<a id="a-AT"></a>多有悲心。<a id="a-AU"></a>此四功德。<a id="a-AV"></a>身坏命终。<a id="a-AW"></a>得生善道天世界中。<a id="a-AX"></a>此五功德。<a id="a-AY"></a>此有偈言。</p>
  <p id="aAZ">忍辱相应行　　悲心亦不怖</p>
  <p id="aAa">一切人所爱　　身坏得生天</p>
  <p id="aAb">牟修楼陀。<a id="a-Ac"></a>何者复是第四天道。<a id="a-Ad"></a>而着彼道得到天上。<a id="a-Ae"></a>所谓美语。<a id="a-Af"></a>牟修楼陀。<a id="a-Ag"></a>如是美语。<a id="a-Ah"></a>有六功德。<a id="a-Ai"></a>一者一切人爱。<a id="a-Aj"></a>二者无怖畏处。<a id="a-Ak"></a>三者面常清净。<a id="a-Al"></a>四者得善名称。<a id="a-Am"></a>五者行则不虑。<a id="a-An"></a>六者身坏命终。<a id="a-Ao"></a>生于天上。<a id="a-Ap"></a>牟修楼陀。<a id="a-Aq"></a>此是美语六种功德。<a id="a-Ar"></a>此有偈言。</p>
  <p id="aAs">一切人所爱　　增长善名称</p>
  <p id="aAt">普面甚端严　　身坏则生天</p>
  <p id="aAu">牟修楼陀。<a id="a-Av"></a>何者复是第五天道。<a id="a-Aw"></a>而着彼道。<a id="a-Ax"></a>得到天上。<a id="a-Ay"></a>所谓怜愍一切众生。<a id="a-Az"></a>此善男子。<a id="a-B0"></a>乃至终得。<a id="a-B1"></a>到于涅槃。<a id="a-B2"></a>我说彼人无等功德。<a id="a-B3"></a>此有偈言。</p>
  <p id="aB4">于一切众生　　悲心如父母</p>
  <p id="aB5">彼人怜愍宝　　常在心中住</p>
  <p id="aB6">牟修楼陀。<a id="a-B7"></a>何者复是第六天道。<a id="a-B8"></a>而着彼道。<a id="a-B9"></a>得到天上。<a id="a-BA"></a>所谓正心。<a id="a-BB"></a>正心之者。<a id="a-BC"></a>能作善业。<a id="a-BD"></a>善思惟者。<a id="a-BE"></a>善语言说。<a id="a-BF"></a>总略说此正心功德。<a id="a-BG"></a>此有偈言。</p>
  <p id="aBH">若善正心者　　常顺法观察</p>
  <p id="aBI">不为过所使　　如日光除闇</p>
  <p id="aBJ">牟修楼陀。<a id="a-BK"></a>凡为一切法之根本。<a id="a-BL"></a>谓善正心。<a id="a-BM"></a>牟修楼陀。<a id="a-BN"></a>何者复是第七天道。<a id="a-BO"></a>而着彼道。<a id="a-BP"></a>得到天上。<a id="a-BQ"></a>所谓正见。<a id="a-BR"></a>正见丈夫。<a id="a-BS"></a>能到涅槃。<a id="a-BT"></a>何况于天。<a id="a-BU"></a>彼若少有身口意业。<a id="a-BV"></a>一切如是利益众生。<a id="a-BW"></a>得生天中。<a id="a-BX"></a>乃至涅槃。<a id="a-BY"></a>此有偈言。</p>
  <p id="aBZ">唯正见为胜　　随何人有心</p>
  <p id="aBa">俗人亦如是　　得脱生死缚</p>
  <p id="aBb">牟修楼陀。<a id="a-Bc"></a>何者复是第八天道。<a id="a-Bd"></a>而着彼道。<a id="a-Be"></a>得到天上。<a id="a-Bf"></a>所谓远离不善知识。<a id="a-Bg"></a>无三种过。<a id="a-Bh"></a>善人不舍。<a id="a-Bi"></a>为同戒故。<a id="a-Bj"></a>诸恶因缘。<a id="a-Bk"></a>一切不生。<a id="a-Bl"></a>余胜大过。<a id="a-Bm"></a>亦更不得。<a id="a-Bn"></a>此有偈言。</p>
  <p id="aBo">近恶知识者　　彼则不得乐</p>
  <p id="aBp">近恶知识已　　广得不饶益</p>
  <p id="aBq">牟修楼陀。<a id="a-Br"></a>何者复是第九天道。<a id="a-Bs"></a>而着彼道。<a id="a-Bt"></a>得到天上。<a id="a-Bu"></a>谓闻正法。<a id="a-Bv"></a>略说闻法。<a id="a-Bw"></a>摄七功德。<a id="a-Bx"></a>一者得闻未闻异法。<a id="a-By"></a>二者所闻坚固不失。<a id="a-Bz"></a>三者舍离一切恶业。<a id="a-C0"></a>四者诸圣之所乐见。<a id="a-C1"></a>五者深心信敬如来。<a id="a-C2"></a>六者则得增长寿命。<a id="a-C3"></a>七者身坏命终生天。<a id="a-C4"></a>此有偈言。</p>
  <p id="aC5">未闻者得闻　　已闻者坚固</p>
  <p id="aC6">舍离诸恶业　　身坏得生天</p>
  <p id="aC7">牟修楼陀。<a id="a-C8"></a>何者复是第十天道。<a id="a-C9"></a>而着彼道。<a id="a-CA"></a>得到天上。<a id="a-CB"></a>谓柔软心。<a id="a-CC"></a>牟修楼陀。<a id="a-CD"></a>彼柔软心。<a id="a-CE"></a>有四功德。<a id="a-CF"></a>一者于他不生怨嫌。<a id="a-CG"></a>二者虽作而不坚固。<a id="a-CH"></a>三者不为嗔恚所恼。<a id="a-CI"></a>四者身坏命终生天。<a id="a-CJ"></a>此有偈言。</p>
  <p id="aCK">若善净无垢　　诸过不着心</p>
  <p id="aCL">嗔垢不能污　　死后得生天</p>
  <p id="aCM">牟修楼陀。<a id="a-CN"></a>何者复是十一天道。<a id="a-CO"></a>而着彼道得到天上。<a id="a-CP"></a>谓信业果。<a id="a-CQ"></a>信业果者。<a id="a-CR"></a>一切恶业。<a id="a-CS"></a>皆悉舍离。<a id="a-CT"></a>乃至不起微尘等恶。<a id="a-CU"></a>唯于恶业见则怖畏。<a id="a-CV"></a>彼人善业不善业果。<a id="a-CW"></a>一切皆知。<a id="a-CX"></a>彼人知已。<a id="a-CY"></a>造作善业。<a id="a-CZ"></a>舍不善业。<a id="a-Ca"></a>彼人恒常习作善业。<a id="a-Cb"></a>身坏命终。<a id="a-Cc"></a>得生天上。<a id="a-Cd"></a>此有偈言。</p>
  <p id="aCe">若知业果者　　常见微细义</p>
  <p id="aCf">彼恶所不染　　如空泥不污</p>
  <p id="aCg">牟修楼陀。<a id="a-Ch"></a>何者复是十二天道。<a id="a-Ci"></a>而着彼道。<a id="a-Cj"></a>得到天上谓于三宝。<a id="a-Ck"></a>深心信敬。<a id="a-Cl"></a>不颠倒信。<a id="a-Cm"></a>彼于三宝。<a id="a-Cn"></a>深心信敬。<a id="a-Co"></a>不颠倒故。<a id="a-Cp"></a>无量功德。<a id="a-Cq"></a>多有无量百百功德。<a id="a-Cr"></a>此一功德。<a id="a-Cs"></a>则胜一切诸余功德。<a id="a-Ct"></a>谓此丈夫。<a id="a-Cu"></a>先受人乐。<a id="a-Cv"></a>终到涅槃。<a id="a-Cw"></a>谓天天女。<a id="a-Cx"></a>不放逸行。<a id="a-Cy"></a>若放逸天。<a id="a-Cz"></a>非世间乐。<a id="a-D0"></a>非出世乐。<a id="a-D1"></a>以是义故。<a id="a-D2"></a>牟修楼陀。<a id="a-D3"></a>如彼大仙。<a id="a-D4"></a>名迦那迦牟尼世尊。<a id="a-D5"></a>如是为彼夜摩天王乐见说法。<a id="a-D6"></a>彼如是法。<a id="a-D7"></a>一切如来法皆如是。<a id="a-D8"></a>更不异法。<a id="a-D9"></a>如汝于前旧天所闻。<a id="a-DA"></a>此有偈言。</p>
  <p id="aDB">深心信三宝　　无量数勤修</p>
  <p id="aDC">于先得生天　　终得涅槃果</p>
  <p id="aDD">此等则是十二天道。<a id="a-DE"></a>恒常修行。<a id="a-DF"></a>如是必定得果不疑。<a id="a-DG"></a>尔时天王牟修楼陀。<a id="a-DH"></a>并八万天。<a id="a-DI"></a>从佛世尊。<a id="a-DJ"></a>闻此法门。<a id="a-DK"></a>闻已皆得须陀洹果。<a id="a-DL"></a>尔时天王牟修楼陀。<a id="a-DM"></a>礼世尊足。<a id="a-DN"></a>而说偈言。</p>
  <p id="aDO">我得脱恶道　　依于佛世尊</p>
  <p id="aDP">一切天孤独　　如来法救度</p>
  <p id="aDQ">我朝日得果　　入于佛法中</p>
  <p id="aDR">共天如是入　　过生死畏处</p>
  <p id="aDS">牟修楼陀。<a id="a-DT"></a>如是说已。<a id="a-DU"></a>飞升虚空。<a id="a-DV"></a>并诸天众。<a id="a-DW"></a>向夜摩天所居地处。<a id="a-DX"></a>彼天一切如是皆到。<a id="a-DY"></a>既到天中。<a id="a-DZ"></a>犹故受乐。<a id="a-Da"></a>游行嬉戏。<a id="a-Db"></a>一生命业。<a id="a-Dc"></a>尽已则退。<a id="a-Dd"></a>恶道闭塞。<a id="a-De"></a>生于人中。<a id="a-Df"></a>第一富乐。<a id="a-Dg"></a>第一端正。<a id="a-Dh"></a>有胜大心。<a id="a-Di"></a>一切国土。<a id="a-Dj"></a>于中皆胜。<a id="a-Dk"></a>若有非是须陀洹者。<a id="a-Dl"></a>彼天退已。<a id="a-Dm"></a>如其业行。<a id="a-Dn"></a>或生地狱饿鬼畜生。<a id="a-Do"></a>若余业故。<a id="a-Dp"></a>得生人中。<a id="a-Dq"></a>彼亦如是得大富乐。<a id="a-Dr"></a>种种庄严。<a id="a-Ds"></a>以余业故。</p>
  <p id="aDt">又彼比丘。<a id="a-Du"></a>知业果报。<a id="a-Dv"></a>次复观察夜摩天中所有地处。<a id="a-Dw"></a>彼见闻知。<a id="a-Dx"></a>夜摩天中复有地处。<a id="a-Dy"></a>彼处名为乘处游行。<a id="a-Dz"></a>众生何业生彼地处。<a id="a-E0"></a>彼见闻知。<a id="a-E1"></a>若人善心。<a id="a-E2"></a>善深直心。<a id="a-E3"></a>不杀盗淫。<a id="a-E4"></a>彼人善业。<a id="a-E5"></a>身坏命终。<a id="a-E6"></a>生彼地处。<a id="a-E7"></a>始生彼时。<a id="a-E8"></a>即见天中种种树林。<a id="a-E9"></a>清流水河。<a id="a-EA"></a>莲花池等。<a id="a-EB"></a>胜妙殊异。<a id="a-EC"></a>甚可爱乐。<a id="a-ED"></a>众鸟音声。<a id="a-EE"></a>闻香知味。<a id="a-EF"></a>触等皆胜。<a id="a-EG"></a>可爱可乐。<a id="a-EH"></a>见彼妙色。<a id="a-EI"></a>闻妙声等。<a id="a-EJ"></a>作如是言。<a id="a-EK"></a>今此所见种种树林。<a id="a-EL"></a>种种可爱。<a id="a-EM"></a>清流水河。<a id="a-EN"></a>莲花池等。<a id="a-EO"></a>种种妙色。<a id="a-EP"></a>昔所未有。<a id="a-EQ"></a>甚为可爱。<a id="a-ER"></a>甚为可乐。<a id="a-ES"></a>有无量种。<a id="a-ET"></a>更无相似。<a id="a-EU"></a>心叵厌足。<a id="a-EV"></a>今此所闻种种歌声。<a id="a-EW"></a>众鸟音等。<a id="a-EX"></a>悉皆胜妙。<a id="a-EY"></a>昔所未有。<a id="a-EZ"></a>甚为可爱。<a id="a-Ea"></a>甚为可乐。<a id="a-Eb"></a>有无量种。<a id="a-Ec"></a>更无相似。<a id="a-Ed"></a>心叵厌足。<a id="a-Ee"></a>今所闻香。<a id="a-Ef"></a>昔所未有。<a id="a-Eg"></a>亦甚可爱。<a id="a-Eh"></a>亦甚可乐。<a id="a-Ei"></a>有无量种。<a id="a-Ej"></a>更无相似。<a id="a-Ek"></a>心叵厌足。<a id="a-El"></a>此味亦尔。<a id="a-Em"></a>昔所未有。<a id="a-En"></a>亦甚可爱。<a id="a-Eo"></a>亦甚可乐。<a id="a-Ep"></a>有无量种。<a id="a-Eq"></a>更无相似。<a id="a-Er"></a>心叵厌足。<a id="a-Es"></a>此触亦尔。<a id="a-Et"></a>昔未曾有。<a id="a-Eu"></a>亦甚可爱。<a id="a-Ev"></a>亦甚可乐。<a id="a-Ew"></a>有无量种。<a id="a-Ex"></a>更无相似。<a id="a-Ey"></a>心叵厌足。<a id="a-Ez"></a>彼天如是内心思惟。<a id="a-F0"></a>五欲境界。<a id="a-F1"></a>念欲常得如是胜妙五境界乐。<a id="a-F2"></a>嬉戏游行。<a id="a-F3"></a>心不厌足。<a id="a-F4"></a>彼处所有一切天女。<a id="a-F5"></a>闻已语言。<a id="a-F6"></a>此天世间。<a id="a-F7"></a>法常如是。<a id="a-F8"></a>一切境界。<a id="a-F9"></a>一切常尔。<a id="a-FA"></a>无不乐处。<a id="a-FB"></a>无不乐时。<a id="a-FC"></a>如此胜相。<a id="a-FD"></a>处处普遍。<a id="a-FE"></a>具足皆有五欲功德。<a id="a-FF"></a>有无量种随念皆得。<a id="a-FG"></a>常受天乐。<a id="a-FH"></a>更无与等。<a id="a-FI"></a>天见此林。<a id="a-FJ"></a>已生如是希有之心。<a id="a-FK"></a>何况入中。<a id="a-FL"></a>牟修楼陀天王之前。<a id="a-FM"></a>复过于是。<a id="a-FN"></a>彼处九亿那由他千种种庄严少色天女。<a id="a-FO"></a>歌舞具足。<a id="a-FP"></a>欢喜心面。<a id="a-FQ"></a>五欲功德。<a id="a-FR"></a>而为供养。<a id="a-FS"></a>牟修楼陀夜摩天王。<a id="a-FT"></a>如是受乐。<a id="a-FU"></a>夜摩天王牟修楼陀天子必见。<a id="a-FV"></a>何以故。<a id="a-FW"></a>此处境界。<a id="a-FX"></a>牟修楼陀夜摩天王。<a id="a-FY"></a>则是其主。<a id="a-FZ"></a>此一切天。<a id="a-Fa"></a>皆属彼王。<a id="a-Fb"></a>我等依之。<a id="a-Fc"></a>犹如父母。<a id="a-Fd"></a>在此一切夜摩天中所有地处。<a id="a-Fe"></a>彼始生天。<a id="a-Ff"></a>既闻此已。<a id="a-Fg"></a>诸天女等。<a id="a-Fh"></a>而为围绕。<a id="a-Fi"></a>入彼林中。<a id="a-Fj"></a>既入林已。<a id="a-Fk"></a>见下中色。<a id="a-Fl"></a>种种形服。<a id="a-Fm"></a>庄严诸天。<a id="a-Fn"></a>一切皆受五欲功德。<a id="a-Fo"></a>行食俱乐。<a id="a-Fp"></a>一切皆有五功德食。<a id="a-Fq"></a>见彼游戏。<a id="a-Fr"></a>多有无量诸天女众。<a id="a-Fs"></a>共余诸天美声语说。<a id="a-Ft"></a>无量百千种种功德。<a id="a-Fu"></a>而为庄严。<a id="a-Fv"></a>复有七宝妙树庄严。<a id="a-Fw"></a>复有种种行树庄严。<a id="a-Fx"></a>彼处多有随忆念树。<a id="a-Fy"></a>天有所念。<a id="a-Fz"></a>从彼树得。<a id="a-G0"></a>如是具足功德宝树。<a id="a-G1"></a>彼始生天。<a id="a-G2"></a>有无量种胜妙功德。<a id="a-G3"></a>皆悉具足。<a id="a-G4"></a>五境界乐。<a id="a-G5"></a>亦皆具足。<a id="a-G6"></a>彼天见已。<a id="a-G7"></a>眼着甚乐。<a id="a-G8"></a>生胜爱乐。<a id="a-G9"></a>处处遍见。<a id="a-GA"></a>如是见已。<a id="a-GB"></a>共诸天女。<a id="a-GC"></a>入彼大林。<a id="a-GD"></a>入大林已。<a id="a-GE"></a>丰饮食河。<a id="a-GF"></a>百千庄严。<a id="a-GG"></a>种种色鸟。<a id="a-GH"></a>种种音声。<a id="a-GI"></a>彼诸天女。<a id="a-GJ"></a>歌声普遍。<a id="a-GK"></a>耳闻其乐。<a id="a-GL"></a>与鸟合声。</p>
  <p id="aGM">彼始生天。<a id="a-GN"></a>复于异处。<a id="a-GO"></a>见莲华林。<a id="a-GP"></a>希有殊妙。<a id="a-GQ"></a>长三由旬。<a id="a-GR"></a>广二由旬。<a id="a-GS"></a>见彼大林。<a id="a-GT"></a>有金莲花。<a id="a-GU"></a>无量形相。<a id="a-GV"></a>有无量色。<a id="a-GW"></a>以为庄严。<a id="a-GX"></a>譬如秋时。<a id="a-GY"></a>虚空之中。<a id="a-GZ"></a>诸曜庄严。<a id="a-Ga"></a>如是如是。<a id="a-Gb"></a>百千天女。<a id="a-Gc"></a>多饶具足。<a id="a-Gd"></a>歌舞游戏。<a id="a-Ge"></a>五乐音声。<a id="a-Gf"></a>受诸快乐。<a id="a-Gg"></a>迭相心念。<a id="a-Gh"></a>迭相附近。<a id="a-Gi"></a>一念不离。<a id="a-Gj"></a>恒常一心。<a id="a-Gk"></a>迭相爱乐。<a id="a-Gl"></a>见园林中。<a id="a-Gm"></a>处处多有欢喜天众。<a id="a-Gn"></a>亦见多有种种鸟群。<a id="a-Go"></a>迭共戏乐。<a id="a-Gp"></a>迭相爱念。<a id="a-Gq"></a>迭相附近。<a id="a-Gr"></a>一念不离。<a id="a-Gs"></a>恒常一心迭相爱乐。<a id="a-Gt"></a>如是天等。<a id="a-Gu"></a>游戏受乐。<a id="a-Gv"></a>鸟亦如是。<a id="a-Gw"></a>鹅鸭鸳鸯。<a id="a-Gx"></a>如是等鸟。<a id="a-Gy"></a>有无量种。<a id="a-Gz"></a>无量群众。<a id="a-H0"></a>在莲华林。<a id="a-H1"></a>清净水中。<a id="a-H2"></a>处处游戏于彼河岸。<a id="a-H3"></a>其处有天。<a id="a-H4"></a>摘取金叶用饮天酒共天女众。<a id="a-H5"></a>歌舞游戏。<a id="a-H6"></a>受种种乐。<a id="a-H7"></a>复摘银叶。<a id="a-H8"></a>用饮赤酒。<a id="a-H9"></a>酒色犹如莲花宝色。<a id="a-HA"></a>香味清冷。<a id="a-HB"></a>一切具足。<a id="a-HC"></a>共诸天女。<a id="a-HD"></a>歌戏受乐。<a id="a-HE"></a>自善业力之所感致。<a id="a-HF"></a>复有异天。<a id="a-HG"></a>亦在彼处莲花林中。<a id="a-HH"></a>极可爱处。<a id="a-HI"></a>如是诸天五欲境界。<a id="a-HJ"></a>受诸快乐。<a id="a-HK"></a>摘青宝色莲花之叶。<a id="a-HL"></a>共诸天女。<a id="a-HM"></a>用饮天酒。<a id="a-HN"></a>复有异天。<a id="a-HO"></a>入彼树下。<a id="a-HP"></a>天华所覆。<a id="a-HQ"></a>既饮天酒。<a id="a-HR"></a>怡然快乐。<a id="a-HS"></a>于园林中。<a id="a-HT"></a>共诸天女游行放逸。<a id="a-HU"></a>饮色香味天果美汁。<a id="a-HV"></a>欢喜歌笑。<a id="a-HW"></a>复有异天。<a id="a-HX"></a>金银玻璃。<a id="a-HY"></a>青宝树枝。<a id="a-HZ"></a>覆荫为舍。<a id="a-Ha"></a>共诸天女。<a id="a-Hb"></a>歌笑嬉戏。<a id="a-Hc"></a>受天快乐。<a id="a-Hd"></a>复有异天依止河岸。<a id="a-He"></a>鸟音声处。<a id="a-Hf"></a>在柔软地。<a id="a-Hg"></a>妙触之地其处生华。<a id="a-Hh"></a>摘取彼华。<a id="a-Hi"></a>其华五色。<a id="a-Hj"></a>有别有合。<a id="a-Hk"></a>共诸天女取已嗅之。<a id="a-Hl"></a>彼诸天女。<a id="a-Hm"></a>近于天子。<a id="a-Hn"></a>歌舞戏笑。<a id="a-Ho"></a>复有异天在种种宝石地之上。<a id="a-Hp"></a>所谓青宝。<a id="a-Hq"></a>玻璃金银。<a id="a-Hr"></a>如是地处。<a id="a-Hs"></a>嬉戏游行受诸快乐。<a id="a-Ht"></a>乃至集作爱善业尽。<a id="a-Hu"></a>善业尽已。<a id="a-Hv"></a>于彼处退。<a id="a-Hw"></a>彼处退已。<a id="a-Hx"></a>堕于恶道。<a id="a-Hy"></a>生在地狱饿鬼畜生。<a id="a-Hz"></a>若有余业。<a id="a-I0"></a>得生人中。<a id="a-I1"></a>常生乐处。<a id="a-I2"></a>则有第一端正之色。<a id="a-I3"></a>大心大富。<a id="a-I4"></a>得为国主。<a id="a-I5"></a>以余业故。</p>
  <p id="aI6">又彼比丘。<a id="a-I7"></a>知业果报。<a id="a-I8"></a>次复观察夜摩天中所有地处。<a id="a-I9"></a>彼见闻知。<a id="a-IA"></a>复有地处。<a id="a-IB"></a>彼处名为云处游行。<a id="a-IC"></a>众生何业。<a id="a-ID"></a>生彼地处。<a id="a-IE"></a>彼见闻知。<a id="a-IF"></a>若人直心。<a id="a-IG"></a>本性正直。<a id="a-IH"></a>信于三宝。<a id="a-II"></a>不杀不盗。<a id="a-IJ"></a>不行一切不善邪行。<a id="a-IK"></a>不乐不行。<a id="a-IL"></a>亦不多作。<a id="a-IM"></a>见诸妇女。<a id="a-IN"></a>乃至不生欲意之心。<a id="a-IO"></a>不念淫欲。<a id="a-IP"></a>舍淫欲心。<a id="a-IQ"></a>亦不分别。<a id="a-IR"></a>犹如舍毒。<a id="a-IS"></a>此善男子。<a id="a-IT"></a>身坏命终。<a id="a-IU"></a>生夜摩天。<a id="a-IV"></a>在彼云处游行之处。<a id="a-IW"></a>生彼处已。<a id="a-IX"></a>身之光明。<a id="a-IY"></a>与日不异。<a id="a-IZ"></a>受善业乐。<a id="a-Ia"></a>受无比乐。<a id="a-Ib"></a>无量境界。<a id="a-Ic"></a>受诸快乐。<a id="a-Id"></a>即初生时。<a id="a-Ie"></a>甚大欢喜。<a id="a-If"></a>心生思惟。<a id="a-Ig"></a>我今云何独在此处。<a id="a-Ih"></a>即生念时。<a id="a-Ii"></a>见诸天女。<a id="a-Ij"></a>在树林中。<a id="a-Ik"></a>树种种枝。<a id="a-Il"></a>具足宝铃。<a id="a-Im"></a>铃有妙声。<a id="a-In"></a>地色犹如火洋真金。<a id="a-Io"></a>地处有如银玻璃色。<a id="a-Ip"></a>多有百千妙莲花池以为庄严。<a id="a-Iq"></a>彼地分处。<a id="a-Ir"></a>林树柔软。<a id="a-Is"></a>有百千鸟出美妙声。<a id="a-It"></a>彼诸天女。<a id="a-Iu"></a>如是林中。<a id="a-Iv"></a>游戏受乐。<a id="a-Iw"></a>即彼天子。<a id="a-Ix"></a>心生念时。<a id="a-Iy"></a>林间速出妙庄严具。<a id="a-Iz"></a>而自庄严。<a id="a-J0"></a>以莲花鬘。<a id="a-J1"></a>庄严其头。<a id="a-J2"></a>其身皆着种种色衣。<a id="a-J3"></a>到天子所。<a id="a-J4"></a>既到近已。<a id="a-J5"></a>种种庄严。<a id="a-J6"></a>而围绕之。<a id="a-J7"></a>咏种种歌。<a id="a-J8"></a>微妙音声。<a id="a-J9"></a>心极爱染。<a id="a-JA"></a>娱乐天子。<a id="a-JB"></a>无量乐具。<a id="a-JC"></a>具足而有。<a id="a-JD"></a>彼诸天女。<a id="a-JE"></a>如是种种娱乐天子。<a id="a-JF"></a>如是天子。<a id="a-JG"></a>于彼天女。<a id="a-JH"></a>本未曾见。<a id="a-JI"></a>既得见已。<a id="a-JJ"></a>如是思惟。<a id="a-JK"></a>此是何人。<a id="a-JL"></a>从何处来。<a id="a-JM"></a>系属于谁。<a id="a-JN"></a>为谁而来。</p>
  <p id="aJO">既来见已。<a id="a-JP"></a>见其具有种种色衣。<a id="a-JQ"></a>有种种宝庄。<a id="a-JR"></a>严其身。<a id="a-JS"></a>其手执持无量乐器。<a id="a-JT"></a>且少分喻何处何处。<a id="a-JU"></a>三十三天所有天女歌乐之声。<a id="a-JV"></a>不得为比。<a id="a-JW"></a>何况三种功德具足。<a id="a-JX"></a>无量善业所得之果。<a id="a-JY"></a>夜摩天女。<a id="a-JZ"></a>于彼三十三天天女歌咏音声。<a id="a-Ja"></a>甚为殊胜。<a id="a-Jb"></a>色少势力。<a id="a-Jc"></a>身之形量。<a id="a-Jd"></a>歌声乐受。<a id="a-Je"></a>园林诸树。<a id="a-Jf"></a>流水河池。<a id="a-Jg"></a>须陀之食。<a id="a-Jh"></a>胜妙堂舍。<a id="a-Ji"></a>戏乐之处。<a id="a-Jj"></a>一切皆胜。<a id="a-Jk"></a>上上次第。<a id="a-Jl"></a>乃至他化自在天中。<a id="a-Jm"></a>色少势力。<a id="a-Jn"></a>身之形量。<a id="a-Jo"></a>歌声受乐。<a id="a-Jp"></a>如是等事。<a id="a-Jq"></a>一切皆胜。<a id="a-Jr"></a>何以故。<a id="a-Js"></a>业果重故。<a id="a-Jt"></a>心戒清净。<a id="a-Ju"></a>无垢染故。<a id="a-Jv"></a>此夜摩天。<a id="a-Jw"></a>如是天女。<a id="a-Jx"></a>不可比类。<a id="a-Jy"></a>一切具足。<a id="a-Jz"></a>彼如是处。<a id="a-K0"></a>有二种过。<a id="a-K1"></a>谓无常欲。<a id="a-K2"></a>唯有少分微乐可说。<a id="a-K3"></a>若愚痴人。<a id="a-K4"></a>受持禁戒。<a id="a-K5"></a>悕望于有。<a id="a-K6"></a>作如是心。<a id="a-K7"></a>愿我持戒。<a id="a-K8"></a>得生天中。<a id="a-K9"></a>为回彼心。<a id="a-KA"></a>我说无常。<a id="a-KB"></a>退及爱离。<a id="a-KC"></a>如是等过。<a id="a-KD"></a>何以故。<a id="a-KE"></a>若起少心悕望于有。<a id="a-KF"></a>一切善法。<a id="a-KG"></a>皆悉散失。<a id="a-KH"></a>一切有中。<a id="a-KI"></a>无处常者。<a id="a-KJ"></a>下上傍厢。<a id="a-KK"></a>若常不动。<a id="a-KL"></a>不破坏者。<a id="a-KM"></a>无有是处。<a id="a-KN"></a>一切分别。<a id="a-KO"></a>无不分别。<a id="a-KP"></a>以此因缘。<a id="a-KQ"></a>说彼天报。<a id="a-KR"></a>非可爱处。</p>
  <p id="aKS">尔时彼处诸天女等。<a id="a-KT"></a>围绕如是始生天子。<a id="a-KU"></a>歌舞游戏。<a id="a-KV"></a>种种娱乐。<a id="a-KW"></a>尔时天子本未曾见。<a id="a-KX"></a>心自思惟。<a id="a-KY"></a>此属于谁。<a id="a-KZ"></a>而来近我。<a id="a-Ka"></a>随彼天子心之所念。<a id="a-Kb"></a>即心念时。<a id="a-Kc"></a>以善业故。<a id="a-Kd"></a>彼天女言。<a id="a-Ke"></a>天为我主。<a id="a-Kf"></a>何以不共我等语说。<a id="a-Kg"></a>天是我夫。<a id="a-Kh"></a>随天所须。<a id="a-Ki"></a>我为给使。<a id="a-Kj"></a>令天受乐。<a id="a-Kk"></a>时彼天子。<a id="a-Kl"></a>既得闻已。<a id="a-Km"></a>作如是言。<a id="a-Kn"></a>汝若属我。<a id="a-Ko"></a>今可来近在此林中。<a id="a-Kp"></a>何以故。<a id="a-Kq"></a>此之天处。<a id="a-Kr"></a>是受乐地。<a id="a-Ks"></a>生此天者。<a id="a-Kt"></a>此处受乐。<a id="a-Ku"></a>时彼天女。<a id="a-Kv"></a>即抱天子。<a id="a-Kw"></a>无量种种受快乐已。<a id="a-Kx"></a>天女复起作如是言。<a id="a-Ky"></a>我共天子在园林中。<a id="a-Kz"></a>处处游行。<a id="a-L0"></a>此园林中。<a id="a-L1"></a>多饶无量种种天众。<a id="a-L2"></a>随眼所见种种可爱种种诸鸟音声可乐。<a id="a-L3"></a>多有种种流水河池。<a id="a-L4"></a>莲花庄严。<a id="a-L5"></a>多有百千种种山峰。<a id="a-L6"></a>其峰高峻。<a id="a-L7"></a>种种七宝。<a id="a-L8"></a>多有光明。<a id="a-L9"></a>庄严山峰。<a id="a-LA"></a>种种山谷。<a id="a-LB"></a>处处严好。<a id="a-LC"></a>多有种种诸鸟音声。<a id="a-LD"></a>在地处处。<a id="a-LE"></a>有池庄严。<a id="a-LF"></a>如是功德。<a id="a-LG"></a>悉皆具足。<a id="a-LH"></a>我共天子。<a id="a-LI"></a>俱行游戏。<a id="a-LJ"></a>受诸欲乐。<a id="a-LK"></a>尔时如是始生天子。<a id="a-LL"></a>从彼天女。<a id="a-LM"></a>闻是语已。<a id="a-LN"></a>语天女言。<a id="a-LO"></a>我随汝意。<a id="a-LP"></a>皆如是作。<a id="a-LQ"></a>如是说已。<a id="a-LR"></a>起彼坐处为受乐故。<a id="a-LS"></a>一切天女。<a id="a-LT"></a>共彼天子园林中行。<a id="a-LU"></a>种种音声。<a id="a-LV"></a>天宝乐器。<a id="a-LW"></a>在手执持。<a id="a-LX"></a>共彼天子。<a id="a-LY"></a>游行放逸。</p>
  <p id="aLZ">尔时天子。<a id="a-La"></a>共彼天女游行放逸。<a id="a-Lb"></a>复有其余天子天女。<a id="a-Lc"></a>共行游戏合会相逢。<a id="a-Ld"></a>时二天子。<a id="a-Le"></a>见则相爱迭共语说彼此天女。<a id="a-Lf"></a>亦复如是。<a id="a-Lg"></a>心迭相爱。<a id="a-Lh"></a>一切和合。<a id="a-Li"></a>复向异林。<a id="a-Lj"></a>如是林者。<a id="a-Lk"></a>名戏乐林。<a id="a-Ll"></a>彼林之量。<a id="a-Lm"></a>三千由旬。<a id="a-Ln"></a>彼林无量有百千亿那由他数。<a id="a-Lo"></a>诸天子众。<a id="a-Lp"></a>满彼林中。<a id="a-Lq"></a>如欢喜林旷野无异。<a id="a-Lr"></a>如是具足种种功德。<a id="a-Ls"></a>名戏乐林。<a id="a-Lt"></a>天游行处。<a id="a-Lu"></a>种种具足。<a id="a-Lv"></a>彼两朋天。<a id="a-Lw"></a>共见彼处。<a id="a-Lx"></a>皆悉本来。<a id="a-Ly"></a>未如是见。<a id="a-Lz"></a>亦未曾闻。<a id="a-M0"></a>不可譬喻。<a id="a-M1"></a>见彼林已。<a id="a-M2"></a>生欢喜心。<a id="a-M3"></a>面眼目等。<a id="a-M4"></a>皆有喜状。<a id="a-M5"></a>时始生天。<a id="a-M6"></a>及其天女。<a id="a-M7"></a>即语彼天。<a id="a-M8"></a>作如是言。<a id="a-M9"></a>此如是等。<a id="a-MA"></a>昔来未见。</p>
  <p id="aMB">如是说已。<a id="a-MC"></a>两朋天子。<a id="a-MD"></a>两朋天女。<a id="a-ME"></a>头着天鬘。<a id="a-MF"></a>身涂栴檀。<a id="a-MG"></a>坐天堂殿。<a id="a-MH"></a>上升虚空。<a id="a-MI"></a>歌舞喜笑。<a id="a-MJ"></a>迭共游戏。<a id="a-MK"></a>相与共诣牟修楼陀夜摩天王。<a id="a-ML"></a>如是上去。<a id="a-MM"></a>复有余天。<a id="a-MN"></a>并其天女。<a id="a-MO"></a>手执莲花。<a id="a-MP"></a>坐天之处。<a id="a-MQ"></a>上升虚空。<a id="a-MR"></a>歌舞喜笑。<a id="a-MS"></a>迭共戏乐。<a id="a-MT"></a>相与共诣牟修楼陀夜摩天王。<a id="a-MU"></a>亦尔上去。<a id="a-MV"></a>复有余天。<a id="a-MW"></a>能微细行。<a id="a-MX"></a>手执箜篌。<a id="a-MY"></a>能穿无量百千山过。<a id="a-MZ"></a>行不障碍。<a id="a-Ma"></a>共诸天女。<a id="a-Mb"></a>歌舞嬉戏。<a id="a-Mc"></a>亦复向彼牟修楼陀夜摩天王所住殿舍。<a id="a-Md"></a>心生欢喜。<a id="a-Me"></a>亦尔上去。<a id="a-Mf"></a>复有余天于虚空中。<a id="a-Mg"></a>雨诸天花。<a id="a-Mh"></a>共诸天女。<a id="a-Mi"></a>歌舞嬉戏。<a id="a-Mj"></a>亦复向彼牟修楼陀夜摩天王所住殿舍。<a id="a-Mk"></a>亦尔上去。<a id="a-Ml"></a>彼始生天。<a id="a-Mm"></a>如是无量种种差别。<a id="a-Mn"></a>无量游戏皆悉具见。<a id="a-Mo"></a>亦共同行。<a id="a-Mp"></a>在天女前。<a id="a-Mq"></a>如是而行彼无量天。<a id="a-Mr"></a>皆以美语。<a id="a-Ms"></a>共其言说。</p>
  <p id="aMt">尔时如是始生天子。<a id="a-Mu"></a>遥见远处。<a id="a-Mv"></a>有胜光明。<a id="a-Mw"></a>过百千日。<a id="a-Mx"></a>自余凡夫。<a id="a-My"></a>眼不能观。<a id="a-Mz"></a>复闻彼处无量音声。<a id="a-N0"></a>声有四种。<a id="a-N1"></a>一者相应。<a id="a-N2"></a>二者真正。<a id="a-N3"></a>三者和合。<a id="a-N4"></a>四者平等。<a id="a-N5"></a>如是音声。<a id="a-N6"></a>彼天闻已。<a id="a-N7"></a>心生欢喜。<a id="a-N8"></a>问天女言。<a id="a-N9"></a>今见彼处。<a id="a-NA"></a>胜妙可爱。<a id="a-NB"></a>有大光明。<a id="a-NC"></a>在于彼处。<a id="a-ND"></a>如是遥见彼处。<a id="a-NE"></a>如是胜上音声。<a id="a-NF"></a>美妙平等和合歌声。<a id="a-NG"></a>复有舞戏。<a id="a-NH"></a>云何如是。<a id="a-NI"></a>尔时天女。<a id="a-NJ"></a>即便语彼始生天子。<a id="a-NK"></a>作如是言。<a id="a-NL"></a>夜摩天王。<a id="a-NM"></a>彼处受乐。<a id="a-NN"></a>多有无量百千天众。<a id="a-NO"></a>复有无量诸天女众。<a id="a-NP"></a>一切天众之所赞叹。<a id="a-NQ"></a>犹如兜率。<a id="a-NR"></a>寂静天王。<a id="a-NS"></a>受天之乐。</p>
  <p id="aNT">尔时如是始生天子。<a id="a-NU"></a>既闻是语。<a id="a-NV"></a>则生第一希有之心。<a id="a-NW"></a>如是念言。<a id="a-NX"></a>除寂静王。<a id="a-NY"></a>如是受乐。<a id="a-NZ"></a>更有何处。<a id="a-Na"></a>如是受乐。<a id="a-Nb"></a>时彼如是始生天子。<a id="a-Nc"></a>既思念已。<a id="a-Nd"></a>语天女言。<a id="a-Ne"></a>谁名寂静。<a id="a-Nf"></a>于何处住。<a id="a-Ng"></a>我见此已。<a id="a-Nh"></a>当往见之。<a id="a-Ni"></a>时彼天女。<a id="a-Nj"></a>闻其语已。<a id="a-Nk"></a>心则思惟。<a id="a-Nl"></a>作如是念。<a id="a-Nm"></a>此始生故。<a id="a-Nn"></a>不知更有大势力故。<a id="a-No"></a>作如是言。<a id="a-Np"></a>我见寂静。<a id="a-Nq"></a>时彼天女。<a id="a-Nr"></a>复语之言。<a id="a-Ns"></a>兜率陀天。<a id="a-Nt"></a>在我之上。<a id="a-Nu"></a>于我为胜。<a id="a-Nv"></a>过百千倍。<a id="a-Nw"></a>我之所有受用之乐。<a id="a-Nx"></a>一切业果。<a id="a-Ny"></a>皆悉殊胜。<a id="a-Nz"></a>彼于此处。<a id="a-O0"></a>夜摩天王。<a id="a-O1"></a>威德势力。<a id="a-O2"></a>及余一切。<a id="a-O3"></a>种种皆胜。<a id="a-O4"></a>在我上住。<a id="a-O5"></a>一切凡天。<a id="a-O6"></a>皆不能往。<a id="a-O7"></a>非其境界。<a id="a-O8"></a>彼天一切。<a id="a-O9"></a>于我皆胜。<a id="a-OA"></a>若天具有福德之力。<a id="a-OB"></a>大神通力。<a id="a-OC"></a>则能往到。<a id="a-OD"></a>非一切天皆能到彼。</p>
 </body>
</html>