<!doctype html>
<html id="z3IBUQpbS" data-ver="1415">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第四十</h1>
  <h2 id="a2">观天品第六之十九(夜摩天之五)</h2>
  <p id="a3">牟修楼陀夜摩天王。<a id="a-4"></a>如是呵责。<a id="a-5"></a>既呵责已。<a id="a-6"></a>复共无量百千天众。<a id="a-7"></a>皆悉从彼赤优钵罗相随而出。<a id="a-8"></a>向余山峰。<a id="a-9"></a>其峰名曰一切观察。<a id="a-A"></a>五百由旬。<a id="a-B"></a>七宝庄严。<a id="a-C"></a>流水河池。<a id="a-D"></a>园林众华。<a id="a-E"></a>鸟众庄严。<a id="a-F"></a>有无量种功德具足。<a id="a-G"></a>牟修楼陀夜摩天王。<a id="a-H"></a>为欲游戏受快乐故。<a id="a-I"></a>上彼山峰。<a id="a-J"></a>一切观察妙宝山峰。<a id="a-K"></a>种种可爱。<a id="a-L"></a>所谓其根。<a id="a-M"></a>有妙水池。<a id="a-N"></a>名为爱见围绕山峰。<a id="a-O"></a>于彼池中。<a id="a-P"></a>有名角峰。<a id="a-Q"></a>出在水中。<a id="a-R"></a>七宝为节。<a id="a-S"></a>节如臂钏。<a id="a-T"></a>彼七宝节。<a id="a-U"></a>有胜光明。<a id="a-V"></a>状如竖臂。<a id="a-W"></a>五百由旬。<a id="a-X"></a>又其头上。<a id="a-Y"></a>七节枸栏。<a id="a-Z"></a>周匝而有。<a id="a-a"></a>所谓七者。<a id="a-b"></a>一金枸栏。<a id="a-c"></a>二银枸栏。<a id="a-d"></a>第三枸栏。<a id="a-e"></a>是毗琉璃。<a id="a-f"></a>第四枸栏。<a id="a-g"></a>则是青宝。<a id="a-h"></a>第五枸栏。<a id="a-i"></a>则是车磲。<a id="a-j"></a>第六枸栏。<a id="a-k"></a>赤莲花宝。<a id="a-l"></a>第七枸栏。<a id="a-m"></a>金刚妙宝。<a id="a-n"></a>如是诸宝以为间错。<a id="a-o"></a>有如是等妙宝枸栏。<a id="a-p"></a>而围绕之。<a id="a-q"></a>周匝端严。<a id="a-r"></a>甚可爱处。<a id="a-s"></a>多有天众。<a id="a-t"></a>多天女众。<a id="a-u"></a>第一妙色。<a id="a-v"></a>可爱音声。<a id="a-w"></a>如是庄严。<a id="a-x"></a>如是殊妙。<a id="a-y"></a>尔时天王牟修楼陀。<a id="a-z"></a>共多天众。<a id="a-10"></a>多天女众。<a id="a-11"></a>乃至无量百千之众。<a id="a-12"></a>如是共到一切观察山峰之所。<a id="a-13"></a>既往到已。<a id="a-14"></a>见彼山峰诸天众已。<a id="a-15"></a>而说偈言。</p>
  <p id="a16">夜摩一切处　　此高如举臂</p>
  <p id="a17">恒于一切时　　多饶诸天众</p>
  <p id="a18">光明端正山　　七宝所庄严</p>
  <p id="a19">有清净流水　　有莲花池绕</p>
  <p id="a1A">园林甚可爱　　多饶诸鸟鹿</p>
  <p id="a1B">此峰池中出　　极高穿虚空</p>
  <p id="a1C">此处天常乐　　天鬘自庄严</p>
  <p id="a1D">歌舞心欢喜　　天女极甚多</p>
  <p id="a1E">五乐音可爱　　睹者心乐见</p>
  <p id="a1F">此峰甚可乐　　周匝光明围</p>
  <p id="a1G">以所作善业　　三种持戒因</p>
  <p id="a1H">天众依此峰　　游戏受快乐</p>
  <p id="a1I">我久依此峰　　游戏受诸乐</p>
  <p id="a1J">此是欲乐地　　善业之所化</p>
  <p id="a1K">此处凡痴天　　有已退今生</p>
  <p id="a1L">放逸行众生　　如羊屠者杀</p>
  <p id="a1M">自死不觉知　　如羊不怖畏</p>
  <p id="a1N">若天觉知死　　不应行放逸</p>
  <p id="a1O">牟修楼陀夜摩天王。<a id="a-1P"></a>如是既见一切观察妙山峰已。<a id="a-1Q"></a>见多无量百千亿数那由他天诸天女众种种境界。<a id="a-1R"></a>心意受乐。<a id="a-1S"></a>谛见诸天业果报已。<a id="a-1T"></a>复观诸天行放逸行。<a id="a-1U"></a>为爱所漂。<a id="a-1V"></a>未知厌足。<a id="a-1W"></a>诸欲炽火之所烧然。<a id="a-1X"></a>既见如是愚痴天已。<a id="a-1Y"></a>心生怜愍。<a id="a-1Z"></a>已为说偈。<a id="a-1a"></a>复更前入一切观察山峰之中。<a id="a-1b"></a>自业受乐。<a id="a-1c"></a>定业所牵。<a id="a-1d"></a>心摇动故。<a id="a-1e"></a>复与百千诸天女众。<a id="a-1f"></a>如是相共入彼乐处。<a id="a-1g"></a>彼处旧天。<a id="a-1h"></a>既见天王牟修楼陀。<a id="a-1i"></a>即便奉迎。<a id="a-1j"></a>有住空者。<a id="a-1k"></a>有以众香自涂身者。<a id="a-1l"></a>有在鸟背堂中住者。<a id="a-1m"></a>有共天子而前奉迎牟修楼陀夜摩天王乘空行者有作五乐音声迎者。<a id="a-1n"></a>如是种种异异庄严。<a id="a-1o"></a>各各奉迎牟修楼陀夜摩天王。<a id="a-1p"></a>尔时如是一切天等。<a id="a-1q"></a>在上空中。<a id="a-1r"></a>以诸花香。<a id="a-1s"></a>皆悉下散牟修楼陀夜摩天王。<a id="a-1t"></a>散已前近。<a id="a-1u"></a>复有余天。<a id="a-1v"></a>以金乐器。<a id="a-1w"></a>出妙音声。<a id="a-1x"></a>并复歌赞。<a id="a-1y"></a>亦复前近牟修楼陀夜摩天王。<a id="a-1z"></a>复有余天。<a id="a-20"></a>手执花鬘。<a id="a-21"></a>彼花之香。<a id="a-22"></a>闻者欲发。<a id="a-23"></a>住在空中。<a id="a-24"></a>天风所吹。<a id="a-25"></a>其衣摇动。<a id="a-26"></a>渐渐前近牟修楼陀夜摩天王。<a id="a-27"></a>复有余天。<a id="a-28"></a>住虚空中。<a id="a-29"></a>妙声赞叹牟修楼陀夜摩天王。<a id="a-2A"></a>渐渐前近。<a id="a-2B"></a>有如是等无量异天。<a id="a-2C"></a>种种异异殊胜庄严。<a id="a-2D"></a>有种种色。<a id="a-2E"></a>以作业时。<a id="a-2F"></a>有下中上色庄严等。<a id="a-2G"></a>亦复如是。<a id="a-2H"></a>有下中上。<a id="a-2I"></a>一切皆向牟修楼陀夜摩天王。<a id="a-2J"></a>各各奉迎。<a id="a-2K"></a>尔时如是一切天众。<a id="a-2L"></a>皆悉赞叹牟修楼陀夜摩天王。<a id="a-2M"></a>迎已俱到一切观察山峰上已。<a id="a-2N"></a>天王力故。<a id="a-2O"></a>诸欲功德。<a id="a-2P"></a>五境界乐有无量种。<a id="a-2Q"></a>一切增长。<a id="a-2R"></a>以善业故。</p>
  <p id="a2S">尔时天主牟修楼陀。<a id="a-2T"></a>共诸天众。<a id="a-2U"></a>在于园林妙莲花池。<a id="a-2V"></a>成就无量种种诸欲。<a id="a-2W"></a>渐次更上一切观察山峰之上。<a id="a-2X"></a>其余地处。<a id="a-2Y"></a>既到彼已。<a id="a-2Z"></a>善业力故。<a id="a-2a"></a>即便得见恶道门开见有天女时至欲退。<a id="a-2b"></a>彼欲退故。<a id="a-2c"></a>先九相现。<a id="a-2d"></a>所谓一者皮缓太软。<a id="a-2e"></a>以其皱故。<a id="a-2f"></a>二者身动。<a id="a-2g"></a>以身动故。<a id="a-2h"></a>头上着花。<a id="a-2i"></a>离散堕落。<a id="a-2j"></a>复有第三退相已现。<a id="a-2k"></a>谓着赤花。<a id="a-2l"></a>在头则黄。<a id="a-2m"></a>复有第四退相已现。<a id="a-2n"></a>谓有风来吹其衣服。<a id="a-2o"></a>无缕之衣。<a id="a-2p"></a>则如缕成。<a id="a-2q"></a>如人衣触。<a id="a-2r"></a>复有第五退相已现。<a id="a-2s"></a>谓空中飞则生疲倦。<a id="a-2t"></a>地行亦尔。<a id="a-2u"></a>复有第六退相已现。<a id="a-2v"></a>谓身汗水。<a id="a-2w"></a>本清今浊。<a id="a-2x"></a>复有第七退相已现。<a id="a-2y"></a>谓至树下取花取果。<a id="a-2z"></a>树枝则举。<a id="a-30"></a>高不可得。<a id="a-31"></a>则不能取。<a id="a-32"></a>复有第八退相已现。<a id="a-33"></a>谓天子来。<a id="a-34"></a>共行欲者。<a id="a-35"></a>则见天女色丑无媚。<a id="a-36"></a>复有第九退相已现。<a id="a-37"></a>谓有风来散其头发。<a id="a-38"></a>令不柔软。<a id="a-39"></a>触则粗涩。<a id="a-3A"></a>此退相现。<a id="a-3B"></a>天数十日。<a id="a-3C"></a>于人中数。<a id="a-3D"></a>经二千年。<a id="a-3E"></a>犹故不退。</p>
  <p id="a3F">彼退天女。<a id="a-3G"></a>复有二种退相现已。<a id="a-3H"></a>则到退时。<a id="a-3I"></a>所谓一者。<a id="a-3J"></a>欲心则多。<a id="a-3K"></a>不能暂住。<a id="a-3L"></a>所谓二者。<a id="a-3M"></a>在游行地。<a id="a-3N"></a>地不柔软。<a id="a-3O"></a>下足不容。<a id="a-3P"></a>举足不起。<a id="a-3Q"></a>独不能住。<a id="a-3R"></a>唤余天女。<a id="a-3S"></a>言我烦闷。<a id="a-3T"></a>共我住此。<a id="a-3U"></a>彼退天女。<a id="a-3V"></a>又复更有退相已现。<a id="a-3W"></a>所谓相者。<a id="a-3X"></a>唇动不住。<a id="a-3Y"></a>无语因缘而动不止。<a id="a-3Z"></a>彼退天女又复更有退相已现。<a id="a-3a"></a>所谓相者。<a id="a-3b"></a>先来歌舞。<a id="a-3c"></a>音声皆忘。<a id="a-3d"></a>本始生时歌舞音声。<a id="a-3e"></a>无有教者。<a id="a-3f"></a>不从他学。<a id="a-3g"></a>以善业故。<a id="a-3h"></a>自然皆知。<a id="a-3i"></a>如是退时。<a id="a-3j"></a>善业尽故。<a id="a-3k"></a>一切皆忘。<a id="a-3l"></a>彼退天女。<a id="a-3m"></a>又复更有退相已现。<a id="a-3n"></a>所谓相者。<a id="a-3o"></a>若前往近莲花池水。<a id="a-3p"></a>若河流水。<a id="a-3q"></a>则于水中见欲生处。<a id="a-3r"></a>随于何道欲生之处。<a id="a-3s"></a>见彼身像。<a id="a-3t"></a>彼退天女。<a id="a-3u"></a>又复更有退相已现。<a id="a-3v"></a>所谓相者。<a id="a-3w"></a>身着庄严若是璎珞。<a id="a-3x"></a>若是钏等。<a id="a-3y"></a>一切皆重。<a id="a-3z"></a>彼退天女又复更有退相已现。<a id="a-40"></a>所谓相者。<a id="a-41"></a>随何处坐。<a id="a-42"></a>坐处皆变。<a id="a-43"></a>若坐金处。<a id="a-44"></a>若毗琉璃。<a id="a-45"></a>因陀尼罗。<a id="a-46"></a>如是等处。<a id="a-47"></a>彼一切宝皆变为木。<a id="a-48"></a>彼退天女。<a id="a-49"></a>又复更有退相已现。<a id="a-4A"></a>所谓相者。<a id="a-4B"></a>本见地等。<a id="a-4C"></a>今见皆异。<a id="a-4D"></a>彼退天女。<a id="a-4E"></a>又复更有退相已现。<a id="a-4F"></a>所谓相者。<a id="a-4G"></a>普身一切皆悉汗出。<a id="a-4H"></a>如此人中。<a id="a-4I"></a>又复更有退相已现。<a id="a-4J"></a>所谓相者。<a id="a-4K"></a>眼见天众。<a id="a-4L"></a>一切旋转。<a id="a-4M"></a>如见轮转。<a id="a-4N"></a>不见天身。<a id="a-4O"></a>一切诸根。<a id="a-4P"></a>不乐境界。<a id="a-4Q"></a>心作是念。<a id="a-4R"></a>我今无救。<a id="a-4S"></a>命欲尽故。<a id="a-4T"></a>于欲生处。<a id="a-4U"></a>如生处见。<a id="a-4V"></a>如彼色见。<a id="a-4W"></a>如前所说。<a id="a-4X"></a>彼退天女。<a id="a-4Y"></a>命尽退时。<a id="a-4Z"></a>后念命尽。<a id="a-4a"></a>心生中有。<a id="a-4b"></a>牟修楼陀夜摩天王。<a id="a-4c"></a>如是见彼天女退已。<a id="a-4d"></a>生厌离心。<a id="a-4e"></a>既见天女如是退已。<a id="a-4f"></a>而说偈言。</p>
  <p id="a4g">妇女缚世间　　诳令长诤怼</p>
  <p id="a4h">非法能坏法　　是一切过处</p>
  <p id="a4i">为女欲所使　　此天处被缚</p>
  <p id="a4j">彼死军来到　　破坏而将去</p>
  <p id="a4k">女以种种戏　　巧诳惑男子</p>
  <p id="a4l">能令后时退　　如自业而去</p>
  <p id="a4m">莲花园林山　　若河若谷中</p>
  <p id="a4n">多种戏乐已　　天女然后退</p>
  <p id="a4o">天女必定退　　必定爱离别</p>
  <p id="a4p">丈夫如是见　　犹行欲不止</p>
  <p id="a4q">能令世间失　　能多增长爱</p>
  <p id="a4r">为此妇女缚　　不可得解脱</p>
  <p id="a4s">欲染缚最大　　能缚此世间</p>
  <p id="a4t">种种异思量　　更无如是缚</p>
  <p id="a4u">无量种欲箭　　伤天者何去</p>
  <p id="a4v">女欲使令汝　　破女已得胜</p>
  <p id="a4w">牟修楼陀夜摩天王。<a id="a-4x"></a>如是观察。<a id="a-4y"></a>于退生畏。<a id="a-4z"></a>欲退天女。<a id="a-50"></a>无有方便可救令脱。<a id="a-51"></a>观察普遍无量种门。<a id="a-52"></a>决定退已。<a id="a-53"></a>复观余天五欲功德。<a id="a-54"></a>受种种乐。<a id="a-55"></a>于退不畏。<a id="a-56"></a>如畜相似。<a id="a-57"></a>作是思惟。<a id="a-58"></a>云何彼天死时临到而不怖畏。<a id="a-59"></a>如是念已。<a id="a-5A"></a>自心生怖而亦不能为他天说。<a id="a-5B"></a>何以故。<a id="a-5C"></a>非时说法。<a id="a-5D"></a>令法轻故。<a id="a-5E"></a>而彼余天境界受乐。<a id="a-5F"></a>乐境界故。<a id="a-5G"></a>如是非时。<a id="a-5H"></a>不可为说。<a id="a-5I"></a>牟修楼陀夜摩天王。<a id="a-5J"></a>念死畏已。<a id="a-5K"></a>随顺彼天。<a id="a-5L"></a>犹共戏乐。<a id="a-5M"></a>复无量种游戏受乐。<a id="a-5N"></a>在于如是一切观察山峰之中。<a id="a-5O"></a>多有种种妙好园林及莲花池。<a id="a-5P"></a>共诸天众游戏受乐。<a id="a-5Q"></a>六种爱身。<a id="a-5R"></a>喜乐境界。<a id="a-5S"></a>于彼园林莲花池等。<a id="a-5T"></a>无量种处。<a id="a-5U"></a>迭互歌舞。<a id="a-5V"></a>共饮共食。<a id="a-5W"></a>若触香味。<a id="a-5X"></a>如是受乐闻歌音声。<a id="a-5Y"></a>甚为可爱。<a id="a-5Z"></a>如是受乐。<a id="a-5a"></a>到彼山峰枸栏之所。<a id="a-5b"></a>游戏而行。<a id="a-5c"></a>彼枸栏者。<a id="a-5d"></a>是毗琉璃。<a id="a-5e"></a>诸天入中。<a id="a-5f"></a>其身光明。<a id="a-5g"></a>一切皆失。<a id="a-5h"></a>彼宝庄严。<a id="a-5i"></a>彼毗琉璃宝光明故。<a id="a-5j"></a>皆同一色。<a id="a-5k"></a>所谓青色。<a id="a-5l"></a>诸天既见。<a id="a-5m"></a>皆同青色。<a id="a-5n"></a>生希有心。<a id="a-5o"></a>迭互各各如是说言。<a id="a-5p"></a>如我先见多种殿来。<a id="a-5q"></a>百千殿来。<a id="a-5r"></a>初未曾见如此山峰毗琉璃宝如是光明。</p>
  <p id="a5s">尔时此天如是说已。<a id="a-5t"></a>即诸天中。<a id="a-5u"></a>有一旧天。<a id="a-5v"></a>向余一切后生诸天如是说言。<a id="a-5w"></a>如我次第传所闻来。<a id="a-5x"></a>今为汝说。<a id="a-5y"></a>以何因缘。<a id="a-5z"></a>如是光明。<a id="a-60"></a>曾于过去久远世时。<a id="a-61"></a>兜率天王。<a id="a-62"></a>下阎浮提。<a id="a-63"></a>诚心供养正遍正知。<a id="a-64"></a>供养佛已。<a id="a-65"></a>来过此处。<a id="a-66"></a>一切观察山峰之中。<a id="a-67"></a>以心怜愍夜摩天故。<a id="a-68"></a>故留一珠。<a id="a-69"></a>此夜摩天。<a id="a-6A"></a>见珠光明。<a id="a-6B"></a>诸夜摩天。<a id="a-6C"></a>知业果报。<a id="a-6D"></a>有轻有重。<a id="a-6E"></a>则离慢心。<a id="a-6F"></a>若夜摩天行于非法。<a id="a-6G"></a>见此珠已。<a id="a-6H"></a>知夜摩天与兜率天有胜有负。<a id="a-6I"></a>心如是知。<a id="a-6J"></a>我于今者成就何乐。<a id="a-6K"></a>我乐光明色量形相。<a id="a-6L"></a>于兜率陀。<a id="a-6M"></a>则为微劣寿命亦劣。<a id="a-6N"></a>地处亦劣。<a id="a-6O"></a>业果亦劣。<a id="a-6P"></a>彼诸天等见彼宝珠胜光明已。<a id="a-6Q"></a>则生第一胜欢喜心。<a id="a-6R"></a>若放逸行。<a id="a-6S"></a>则离慢心。<a id="a-6T"></a>若随法行。<a id="a-6U"></a>增长彼法。<a id="a-6V"></a>以此因缘。<a id="a-6W"></a>兜率天王。<a id="a-6X"></a>留珠在此。</p>
  <p id="a6Y">尔时诸天。<a id="a-6Z"></a>从宿旧天闻是语已。<a id="a-6a"></a>则生第一胜欢喜心。<a id="a-6b"></a>于彼宝珠。<a id="a-6c"></a>生希有心。<a id="a-6d"></a>意乐欲见。<a id="a-6e"></a>彼一切天。<a id="a-6f"></a>相共在彼一切观察山峰之中。<a id="a-6g"></a>求觅彼珠。<a id="a-6h"></a>以求觅故。<a id="a-6i"></a>一处见之。<a id="a-6j"></a>有一百倍胜光明出。<a id="a-6k"></a>能覆余珠。<a id="a-6l"></a>令使不现。<a id="a-6m"></a>被覆未开。<a id="a-6n"></a>犹尚如是。<a id="a-6o"></a>何况不覆。<a id="a-6p"></a>所谓覆者。<a id="a-6q"></a>夜摩天珠覆盖如是大光明珠。<a id="a-6r"></a>彼夜摩天却余宝珠。<a id="a-6s"></a>出此一珠。<a id="a-6t"></a>时夜摩天见此一珠所有光明。<a id="a-6u"></a>心则离慢。<a id="a-6v"></a>又夜摩天。<a id="a-6w"></a>自身所有一切光明。<a id="a-6x"></a>皆悉不现。<a id="a-6y"></a>复观彼珠。<a id="a-6z"></a>其中则有金书文字。<a id="a-70"></a>字有偈言。</p>
  <p id="a71">清净无垢浊　　常随顺法行</p>
  <p id="a72">彼不放逸故　　恒常受快乐</p>
  <p id="a73">若乐若苦恼　　若老若少年</p>
  <p id="a74">若大姓小姓　　死王皆能杀</p>
  <p id="a75">若端正若丑　　若大力小力</p>
  <p id="a76">若独若有主　　死王皆能杀</p>
  <p id="a77">若王若僮仆　　若俗若出家</p>
  <p id="a78">若坚若软者　　死王皆能杀</p>
  <p id="a79">若富若贫穷　　若功德若无</p>
  <p id="a7A">若男若女等　　死王皆能杀</p>
  <p id="a7B">若行若在家　　若水中若陆</p>
  <p id="a7C">若在山峰住　　死王皆能杀</p>
  <p id="a7D">若睡若[宋-木+悎]寤　　若食若不食</p>
  <p id="a7E">能历乱世间　　死王皆能杀</p>
  <p id="a7F">若在下在上　　若在傍厢住</p>
  <p id="a7G">时轮无障碍　　死王皆能杀</p>
  <p id="a7H">若吉若不吉　　若法非法行</p>
  <p id="a7I">若病若不病　　死王皆能杀</p>
  <p id="a7J">若恶者善者　　若悭若不悭</p>
  <p id="a7K">若放逸若不　　死王皆能杀</p>
  <p id="a7L">若地狱饿鬼　　若畜生若人</p>
  <p id="a7M">大力不休息　　死王皆能杀</p>
  <p id="a7N">若欲界诸天　　若色界天等</p>
  <p id="a7O">彼天悉大力　　死王皆能杀</p>
  <p id="a7P">若无色界天　　三摩跋提生</p>
  <p id="a7Q">彼天悉大力　　死王皆能杀</p>
  <p id="a7R">有生皆无常　　一切必破坏</p>
  <p id="a7S">一切有为法　　破坏则不疑</p>
  <p id="a7T">见死力如是　　若见欲过患</p>
  <p id="a7U">见爱染语已　　则离生死海</p>
  <p id="a7V">初时有味坚　　贪着欲境界</p>
  <p id="a7W">由之入地狱　　犹如蛇舌舐</p>
  <p id="a7X">见此处退已　　知死王大力</p>
  <p id="a7Y">心则善调伏　　知心有此过</p>
  <p id="a7Z">园林山等中　　若在堂中住</p>
  <p id="a7a">一切天皆退　　为时火所烧</p>
  <p id="a7b">若为境界覆　　痴故放逸行</p>
  <p id="a7c">爱罥缚此天　　将入恶道去</p>
  <p id="a7d">时彼诸天。<a id="a-7e"></a>大毗琉璃宝珠之中。<a id="a-7f"></a>见彼金书偈句字已。<a id="a-7g"></a>读已闻已。<a id="a-7h"></a>若天心有善种子者。<a id="a-7i"></a>见闻是偈。<a id="a-7j"></a>暂生厌离。<a id="a-7k"></a>若迷境界愚痴之天。<a id="a-7l"></a>虽亦见闻。<a id="a-7m"></a>犹着境界嬉戏游行。<a id="a-7n"></a>受五欲乐。<a id="a-7o"></a>心不生厌。<a id="a-7p"></a>时彼诸天。<a id="a-7q"></a>既见宝珠如是光明珠内偈说。<a id="a-7r"></a>一切世间。<a id="a-7s"></a>多诸过患。<a id="a-7t"></a>既见闻已。<a id="a-7u"></a>生希有心。<a id="a-7v"></a>此胜宝珠如是光明。<a id="a-7w"></a>甚为希有。<a id="a-7x"></a>而彼诸天。<a id="a-7y"></a>自性放逸。<a id="a-7z"></a>种种游戏种种受乐。<a id="a-80"></a>无量分别。<a id="a-81"></a>多受无量境界之乐。<a id="a-82"></a>彼乐深胜。<a id="a-83"></a>不可譬喻。</p>
  <p id="a84">尔时彼天。<a id="a-85"></a>复放逸行。<a id="a-86"></a>多击种种歌乐音声。<a id="a-87"></a>向一水河。<a id="a-88"></a>河名速流。<a id="a-89"></a>坚着放逸。<a id="a-8A"></a>见诸境界。<a id="a-8B"></a>其心坚着。<a id="a-8C"></a>无始集来。<a id="a-8D"></a>爱罥所系。<a id="a-8E"></a>牵向彼河。<a id="a-8F"></a>种种乐声。<a id="a-8G"></a>系缚其心。<a id="a-8H"></a>彼此迭共逝戏受乐。<a id="a-8I"></a>彼速流河。<a id="a-8J"></a>多有树林。<a id="a-8K"></a>莲花所覆。<a id="a-8L"></a>种种鸟声。<a id="a-8M"></a>甚可爱乐。<a id="a-8N"></a>莲花之香。<a id="a-8O"></a>以熏其水。<a id="a-8P"></a>彼河两岸。<a id="a-8Q"></a>饶欢喜天。<a id="a-8R"></a>若歌若舞。<a id="a-8S"></a>彼天迭共。<a id="a-8T"></a>胜欢喜心。<a id="a-8U"></a>在彼河岸。<a id="a-8V"></a>受诸快乐。<a id="a-8W"></a>五乐音声。<a id="a-8X"></a>平等美妙。<a id="a-8Y"></a>有无量种五欲功德而受快乐。<a id="a-8Z"></a>彼河水速。<a id="a-8a"></a>故名速流。<a id="a-8b"></a>其河两岸。<a id="a-8c"></a>树枝间间。<a id="a-8d"></a>鸟在中住。<a id="a-8e"></a>彼鸟即名树奇间住。<a id="a-8f"></a>鸟善业故。<a id="a-8g"></a>彼此迭共胜欢喜心。<a id="a-8h"></a>利益天故。<a id="a-8i"></a>而说偈言。</p>
  <p id="a8j">山河如是速　　天如是失乐</p>
  <p id="a8k">痴故不觉知　　如是放逸行</p>
  <p id="a8l">一切诸众生　　命乐速不停</p>
  <p id="a8m">痴者不觉知　　如生盲于道</p>
  <p id="a8n">宁盲无眼目　　不着欲愚痴</p>
  <p id="a8o">为乐随欲行　　趣向地狱去</p>
  <p id="a8p">非盲故地狱　　以不知法故</p>
  <p id="a8q">是故宁自盲　　不为欲所使</p>
  <p id="a8r">欲行不利益　　常诳惑痴者</p>
  <p id="a8s">以自心痴故　　而不厌离欲</p>
  <p id="a8t">若行于欲者　　无智亦无知</p>
  <p id="a8u">不数欲生苦　　而常乐于欲</p>
  <p id="a8v">见欲怨如友　　如今波迦果</p>
  <p id="a8w">能将向死处　　数数至恶道</p>
  <p id="a8x">如一切诸河　　水流无回者</p>
  <p id="a8y">天乐亦如是　　已去不复还</p>
  <p id="a8z">彼鸟如是住在树中。<a id="a-90"></a>如业之实已说此偈。<a id="a-91"></a>时彼诸天。<a id="a-92"></a>善业修心闻说偈已。<a id="a-93"></a>心极厌离。<a id="a-94"></a>如是思惟。<a id="a-95"></a>我今乃于畜生之所。<a id="a-96"></a>如是闻法。<a id="a-97"></a>是故得知我放逸行。<a id="a-98"></a>定入恶道。<a id="a-99"></a>尔时彼天。<a id="a-9A"></a>既生是心。<a id="a-9B"></a>思惟念已。<a id="a-9C"></a>其中有天。<a id="a-9D"></a>离彼河岸。<a id="a-9E"></a>在一处住。<a id="a-9F"></a>而说偈言。</p>
  <p id="a9G">一切众生命　　如水沫不异</p>
  <p id="a9H">如河流波动　　少年亦如是</p>
  <p id="a9I">一切诸众生　　尽皆属老死</p>
  <p id="a9J">汝等无心意　　不念不知虑</p>
  <p id="a9K">诸有身未坏　　诸有世间净</p>
  <p id="a9L">若心皆作法　　则不入恶道</p>
  <p id="a9M">彼天如是迭互各各心随顺法。<a id="a-9N"></a>如是说偈。<a id="a-9O"></a>如是念法。<a id="a-9P"></a>未经久时。<a id="a-9Q"></a>根羸无力。<a id="a-9R"></a>复不思惟。<a id="a-9S"></a>见无量种可爱可乐五欲境界。<a id="a-9T"></a>随心乐已。<a id="a-9U"></a>为受乐故。<a id="a-9V"></a>行向余天。<a id="a-9W"></a>彼天如是迷于境界。<a id="a-9X"></a>五境界因常增天欲。<a id="a-9Y"></a>在于彼处受天快乐。<a id="a-9Z"></a>第一可爱。<a id="a-9a"></a>五欲境界。<a id="a-9b"></a>相应受乐。<a id="a-9c"></a>乃至此爱善业尽已。<a id="a-9d"></a>复为业使。<a id="a-9e"></a>生于地狱饿鬼畜生。<a id="a-9f"></a>若余天退若生人中。<a id="a-9g"></a>第一乐处。<a id="a-9h"></a>无诸衰恼。<a id="a-9i"></a>第一富乐。<a id="a-9j"></a>生于第一大种姓中。<a id="a-9k"></a>一切敬爱。<a id="a-9l"></a>一切供养。<a id="a-9m"></a>不怖不病。<a id="a-9n"></a>第一聪明。<a id="a-9o"></a>若他余人。<a id="a-9p"></a>若奴若婢。<a id="a-9q"></a>若诸作人。<a id="a-9r"></a>一切皆爱。<a id="a-9s"></a>常于其人有供养心。<a id="a-9t"></a>得生第一善国土中。<a id="a-9u"></a>不在边地。<a id="a-9v"></a>生在知法。<a id="a-9w"></a>知非法处。<a id="a-9x"></a>五根具足。<a id="a-9y"></a>智慧自在。<a id="a-9z"></a>以彼善业。<a id="a-A0"></a>作而复集。<a id="a-A1"></a>圣人所爱。<a id="a-A2"></a>三功德业。<a id="a-A3"></a>决定生天。<a id="a-A4"></a>以余业故。</p>
  <p id="aA5">又彼比丘。<a id="a-A6"></a>知业果报。<a id="a-A7"></a>观夜摩天所有地处。<a id="a-A8"></a>彼见闻知。<a id="a-A9"></a>彼夜摩天。<a id="a-AA"></a>复有地处。<a id="a-AB"></a>彼处名为山树具足。<a id="a-AC"></a>众生何业。<a id="a-AD"></a>生彼地处。<a id="a-AE"></a>彼见闻知。<a id="a-AF"></a>谓若有人。<a id="a-AG"></a>修行善业。<a id="a-AH"></a>直心正心随顺法行。<a id="a-AI"></a>不坏威仪。<a id="a-AJ"></a>不缺威仪。<a id="a-AK"></a>远恶知识。<a id="a-AL"></a>常生善心。<a id="a-AM"></a>微尘等恶。<a id="a-AN"></a>见则深畏。<a id="a-AO"></a>正见不邪。<a id="a-AP"></a>常正见行。<a id="a-AQ"></a>常一切时。<a id="a-AR"></a>信业果报。<a id="a-AS"></a>心意正直。<a id="a-AT"></a>身行善业。<a id="a-AU"></a>口意善业。<a id="a-AV"></a>护三种戒。<a id="a-AW"></a>所谓不杀不盗不淫。<a id="a-AX"></a>不杀不盗。<a id="a-AY"></a>如前所说。<a id="a-AZ"></a>不邪行者。<a id="a-Aa"></a>若于昼中见妇女像。<a id="a-Ab"></a>心不生念。<a id="a-Ac"></a>白日见已。<a id="a-Ad"></a>夜不生念。<a id="a-Ae"></a>心生知足。<a id="a-Af"></a>于昼行时。<a id="a-Ag"></a>善摄其心。<a id="a-Ah"></a>以知足绳系缚诸根。<a id="a-Ai"></a>念身而行。<a id="a-Aj"></a>善护其心。<a id="a-Ak"></a>常乐观察诸界入阴。<a id="a-Al"></a>不乐多语。<a id="a-Am"></a>不于非时入他舍内。<a id="a-An"></a>不行恶肆。<a id="a-Ao"></a>于一切处。<a id="a-Ap"></a>非时不行。<a id="a-Aq"></a>不近恶狗。<a id="a-Ar"></a>不常入村。<a id="a-As"></a>不常入城。<a id="a-At"></a>若四出巷。<a id="a-Au"></a>不乐常见亲旧知识。<a id="a-Av"></a>心不常念。<a id="a-Aw"></a>常勤修行智之境界。<a id="a-Ax"></a>常正观察。<a id="a-Ay"></a>恒常正念。<a id="a-Az"></a>敬重尊长。<a id="a-B0"></a>常近奉侍。<a id="a-B1"></a>彼善行人。<a id="a-B2"></a>如是持戒。<a id="a-B3"></a>身坏命终。<a id="a-B4"></a>生于善道。<a id="a-B5"></a>夜摩天中。<a id="a-B6"></a>山树具足地处之中于彼生已受无量乐。<a id="a-B7"></a>如印相似。<a id="a-B8"></a>无量种乐。<a id="a-B9"></a>皆悉具得。</p>
  <p id="aBA">有二妙山。<a id="a-BB"></a>围绕彼地。<a id="a-BC"></a>于彼山中。<a id="a-BD"></a>有四树林。<a id="a-BE"></a>一名腻青影。<a id="a-BF"></a>二名无量负。<a id="a-BG"></a>三名一切上。<a id="a-BH"></a>四名清净负。<a id="a-BI"></a>腻青影林青色妙宝。<a id="a-BJ"></a>青色之树。<a id="a-BK"></a>金银为叶。<a id="a-BL"></a>皆悉具足。<a id="a-BM"></a>端严胜妙。<a id="a-BN"></a>不可譬喻。<a id="a-BO"></a>林中殿舍。<a id="a-BP"></a>出青光影。<a id="a-BQ"></a>远去遍满五百由旬。<a id="a-BR"></a>色如青云。<a id="a-BS"></a>彼后三林。<a id="a-BT"></a>无量负林。<a id="a-BU"></a>一切上林。<a id="a-BV"></a>清净负林。<a id="a-BW"></a>一一皆有无量种树。<a id="a-BX"></a>无量种色。<a id="a-BY"></a>无量种形。<a id="a-BZ"></a>无量种相。<a id="a-Ba"></a>无量种叶。<a id="a-Bb"></a>无量种鸟。<a id="a-Bc"></a>近于彼林。<a id="a-Bd"></a>于彼林中。<a id="a-Be"></a>有如是等无量种树。<a id="a-Bf"></a>复有其余种种诸树。<a id="a-Bg"></a>所谓多有金树银叶。<a id="a-Bh"></a>复有银树。<a id="a-Bi"></a>毗琉璃叶。<a id="a-Bj"></a>有珊瑚树。<a id="a-Bk"></a>白银为叶。<a id="a-Bl"></a>有杂宝树。<a id="a-Bm"></a>杂宝为叶。<a id="a-Bn"></a>为树杂故。<a id="a-Bo"></a>其影亦杂。<a id="a-Bp"></a>其枝普覆地分处处。<a id="a-Bq"></a>皆悉有水。<a id="a-Br"></a>彼彼地处。<a id="a-Bs"></a>极为严好。<a id="a-Bt"></a>蜂众庄严。<a id="a-Bu"></a>有妙音声。<a id="a-Bv"></a>多有天鸟。<a id="a-Bw"></a>庄严地处。<a id="a-Bx"></a>彼第二林。<a id="a-By"></a>严好如是。<a id="a-Bz"></a>又第三林。<a id="a-C0"></a>多有无量流水河池。<a id="a-C1"></a>其河多有无量诸鸟。<a id="a-C2"></a>种种音声。<a id="a-C3"></a>所谓孔雀俱耆罗等。<a id="a-C4"></a>音声可爱。<a id="a-C5"></a>住可爱处。</p>
  <p id="aC6">又第四林。<a id="a-C7"></a>多有种种。<a id="a-C8"></a>杂色宝树园林池水。<a id="a-C9"></a>种种莲花。<a id="a-CA"></a>林影光明。<a id="a-CB"></a>彼诸树林。<a id="a-CC"></a>一切皆如云母琉璃。<a id="a-CD"></a>若天入中。<a id="a-CE"></a>皆见自身。<a id="a-CF"></a>犹如云母琉璃之色。</p>
  <p id="aCG">又彼处山有异势力。<a id="a-CH"></a>若天欲退。<a id="a-CI"></a>死时将至。<a id="a-CJ"></a>随业去处。<a id="a-CK"></a>一切皆见。<a id="a-CL"></a>彼既见已。<a id="a-CM"></a>厌离于有。<a id="a-CN"></a>不放逸行。<a id="a-CO"></a>以见自身异生处故。<a id="a-CP"></a>彼福天子。<a id="a-CQ"></a>于彼如是功德地生。<a id="a-CR"></a>以无量种善业力故。<a id="a-CS"></a>尔时得生彼处天子。<a id="a-CT"></a>生在山中。<a id="a-CU"></a>山名伽那。<a id="a-CV"></a>如是天子初生之时。<a id="a-CW"></a>行放逸行。<a id="a-CX"></a>既见退已。<a id="a-CY"></a>生恶处故。<a id="a-CZ"></a>始生天子不放逸行。<a id="a-Ca"></a>如是摄心。<a id="a-Cb"></a>未经久时。<a id="a-Cc"></a>更着境界五欲之乐。<a id="a-Cd"></a>在于园林莲花池中。<a id="a-Ce"></a>极可爱处。<a id="a-Cf"></a>五欲功德。<a id="a-Cg"></a>皆悉具足。<a id="a-Ch"></a>五乐音声。<a id="a-Ci"></a>多有无量诸天女众之所围绕。<a id="a-Cj"></a>有无量种无量分别。<a id="a-Ck"></a>无量诸念。<a id="a-Cl"></a>彼山林中。<a id="a-Cm"></a>如前所说。<a id="a-Cn"></a>以彼天子前善业故。<a id="a-Co"></a>如是种种受五欲乐。<a id="a-Cp"></a>彼既如是。<a id="a-Cq"></a>受欲乐已。<a id="a-Cr"></a>善业力故。<a id="a-Cs"></a>于彼山中。<a id="a-Ct"></a>则见五种希有色相。<a id="a-Cu"></a>何等为五。<a id="a-Cv"></a>谓何生处而来生此。<a id="a-Cw"></a>见彼来处。<a id="a-Cx"></a>乘何业因而来生此。<a id="a-Cy"></a>见彼业因。<a id="a-Cz"></a>于何时退。<a id="a-D0"></a>见彼退时见其退已。<a id="a-D1"></a>于何处生。<a id="a-D2"></a>见彼处生。<a id="a-D3"></a>生彼处已。<a id="a-D4"></a>成就苦乐。<a id="a-D5"></a>见彼苦乐。<a id="a-D6"></a>于他身事。<a id="a-D7"></a>亦如是见。<a id="a-D8"></a>彼天众生。<a id="a-D9"></a>复见异时。<a id="a-DA"></a>或见百劫或见亿劫。<a id="a-DB"></a>自身之事。<a id="a-DC"></a>作如是知。<a id="a-DD"></a>我曾于此天中而生。<a id="a-DE"></a>虽知生数。<a id="a-DF"></a>不知时数。<a id="a-DG"></a>何以故。<a id="a-DH"></a>以智少故。<a id="a-DI"></a>不能思量彼山势力。<a id="a-DJ"></a>善业势力故如是见。</p>
  <p id="aDK">然彼天子。<a id="a-DL"></a>见无量种希有事已。<a id="a-DM"></a>畏生死过。<a id="a-DN"></a>厌离善业。<a id="a-DO"></a>况非福业。<a id="a-DP"></a>而不厌离。<a id="a-DQ"></a>亦离杂业。<a id="a-DR"></a>以其皆有苦恼过故。<a id="a-DS"></a>以彼杂有多过恶故。<a id="a-DT"></a>如是见已。<a id="a-DU"></a>见彼山中希有事已。<a id="a-DV"></a>于有生死过恶之处。<a id="a-DW"></a>怖畏厌离于一切时。<a id="a-DX"></a>增长无量种种衰恼。<a id="a-DY"></a>见梁绳已。<a id="a-DZ"></a>则于余乐心离不乐。<a id="a-Da"></a>所谓乐者。<a id="a-Db"></a>天中欲爱。<a id="a-Dc"></a>触味色香。<a id="a-Dd"></a>如是既见触味色香。<a id="a-De"></a>如见毒饭。<a id="a-Df"></a>不以为乐。<a id="a-Dg"></a>彼既如是见无量种天境界乐。<a id="a-Dh"></a>憎恶不乐。<a id="a-Di"></a>彼既如是。<a id="a-Dj"></a>厌离欲已。<a id="a-Dk"></a>向余天说。<a id="a-Dl"></a>令作利益安乐之事。<a id="a-Dm"></a>彼天如是。<a id="a-Dn"></a>则善修行。<a id="a-Do"></a>身口意等。<a id="a-Dp"></a>而行善业。<a id="a-Dq"></a>所谓法师。<a id="a-Dr"></a>若能为他说正法者。<a id="a-Ds"></a>于彼放逸。<a id="a-Dt"></a>诸众生等。<a id="a-Du"></a>具足佛语。<a id="a-Dv"></a>而为说法。<a id="a-Dw"></a>畏放逸行。<a id="a-Dx"></a>放逸众生。<a id="a-Dy"></a>入于无量境界恶处。<a id="a-Dz"></a>为彼众生说五种畏。<a id="a-E0"></a>所谓五者。<a id="a-E1"></a>生畏老畏病畏死畏。<a id="a-E2"></a>自业畏等。<a id="a-E3"></a>此诸众生。<a id="a-E4"></a>如是作业故。<a id="a-E5"></a>如是得爱乐境界怖畏离别。<a id="a-E6"></a>此等诸畏。<a id="a-E7"></a>若能示他。<a id="a-E8"></a>非为贪物。<a id="a-E9"></a>非谄曲心。<a id="a-EA"></a>亦非悕望供养因缘。<a id="a-EB"></a>而能为他正说佛法。</p>
  <p id="aEC">复有为他杂说佛法。<a id="a-ED"></a>如已所闻。<a id="a-EE"></a>譬喻相应。<a id="a-EF"></a>畏自少闻少读佛语。<a id="a-EG"></a>推时在后。<a id="a-EH"></a>异因譬喻。<a id="a-EI"></a>从他闻来。<a id="a-EJ"></a>自思量说。<a id="a-EK"></a>内心贪多种种杂语。<a id="a-EL"></a>推时在后。<a id="a-EM"></a>如是说法。<a id="a-EN"></a>如是因缘。<a id="a-EO"></a>作生死畏彼于山中。<a id="a-EP"></a>见有诸业。</p>
  <p id="aEQ">于如是等一切法中。<a id="a-ER"></a>复有胜者。<a id="a-ES"></a>谓为父母尊者说法。<a id="a-ET"></a>复有为于病者说法。<a id="a-EU"></a>为邪见者。<a id="a-EV"></a>令生正见。<a id="a-EW"></a>而为说法。<a id="a-EX"></a>为欲死者。<a id="a-EY"></a>而说佛法。<a id="a-EZ"></a>若见生死。<a id="a-Ea"></a>无因无缘。<a id="a-Eb"></a>自然有者。<a id="a-Ec"></a>是则为之说因缘法。<a id="a-Ed"></a>若于生来未闻法者。<a id="a-Ee"></a>为之说法。<a id="a-Ef"></a>若行旷野。<a id="a-Eg"></a>若于海中大船行者。<a id="a-Eh"></a>放逸行者。<a id="a-Ei"></a>若诸国王。<a id="a-Ej"></a>若王大臣。<a id="a-Ek"></a>若诸年少行欲放逸种种慢等。<a id="a-El"></a>令得离故。<a id="a-Em"></a>而为说法。<a id="a-En"></a>若勇健者。<a id="a-Eo"></a>能多杀害。<a id="a-Ep"></a>若多杀生。<a id="a-Eq"></a>放逸行者。<a id="a-Er"></a>为说罪过。<a id="a-Es"></a>遮彼杀生。<a id="a-Et"></a>若乐诤斗。<a id="a-Eu"></a>望生天故。<a id="a-Ev"></a>欲取斗死颠倒见者。<a id="a-Ew"></a>为之说法。<a id="a-Ex"></a>遮令不作。<a id="a-Ey"></a>若常猎者。<a id="a-Ez"></a>为之说法。<a id="a-F0"></a>令得舍离。<a id="a-F1"></a>若诸妇女妒嫉之者。<a id="a-F2"></a>为之说法。<a id="a-F3"></a>遮其妒嫉。</p>
  <p id="aF4">此如是等。<a id="a-F5"></a>十二种人。<a id="a-F6"></a>若有能为说法之者。<a id="a-F7"></a>彼人如是真实说法。<a id="a-F8"></a>身坏命终。<a id="a-F9"></a>生夜摩天山树具足地处之中。<a id="a-FA"></a>既生彼已。<a id="a-FB"></a>则于彼处山壁等中。<a id="a-FC"></a>见生死业。<a id="a-FD"></a>见已则于一切生死生厌离心。<a id="a-FE"></a>若不为他如是说法。<a id="a-FF"></a>而生彼者。<a id="a-FG"></a>一切作业。<a id="a-FH"></a>皆悉不见。<a id="a-FI"></a>则于后时。<a id="a-FJ"></a>受诸欲乐。<a id="a-FK"></a>游行嬉戏。<a id="a-FL"></a>五欲功德种种具足。<a id="a-FM"></a>在彼地处。<a id="a-FN"></a>闻歌音声。<a id="a-FO"></a>众鸟声音。<a id="a-FP"></a>种种异异。<a id="a-FQ"></a>色香具足莲华池中。<a id="a-FR"></a>有无量蜂百千音声。<a id="a-FS"></a>诸杂音声。</p>
  <p id="aFT">既于彼处受诸乐已。<a id="a-FU"></a>复向山中。<a id="a-FV"></a>山上平处。<a id="a-FW"></a>在中受乐。<a id="a-FX"></a>第一端正种种功德。<a id="a-FY"></a>具足天女。<a id="a-FZ"></a>咏天歌音。<a id="a-Fa"></a>甚可爱乐。<a id="a-Fb"></a>色味香等。<a id="a-Fc"></a>皆悉具足。<a id="a-Fd"></a>生大欢喜。<a id="a-Fe"></a>复饮天酒。<a id="a-Ff"></a>既饮酒已。<a id="a-Fg"></a>转复增长放逸之乐。<a id="a-Fh"></a>久行放逸。<a id="a-Fi"></a>受诸乐已。<a id="a-Fj"></a>复向彼山。<a id="a-Fk"></a>名游戏林。<a id="a-Fl"></a>普毗琉璃。<a id="a-Fm"></a>以为枸栏。<a id="a-Fn"></a>庄严堂舍。<a id="a-Fo"></a>如火洋金。<a id="a-Fp"></a>而为庄严。<a id="a-Fq"></a>种种七宝庄严之处。<a id="a-Fr"></a>到彼处已。<a id="a-Fs"></a>普于其处多饶众鸟。<a id="a-Ft"></a>第一端严。<a id="a-Fu"></a>既到彼处。<a id="a-Fv"></a>五欲功德。<a id="a-Fw"></a>游戏受乐。<a id="a-Fx"></a>未知厌足。<a id="a-Fy"></a>心常悕望。<a id="a-Fz"></a>不可厌足。<a id="a-G0"></a>如火得薪。<a id="a-G1"></a>为风所吹。<a id="a-G2"></a>染爱凡夫。<a id="a-G3"></a>未知厌足。<a id="a-G4"></a>亦复如是。<a id="a-G5"></a>何以故。<a id="a-G6"></a>愚痴凡夫。<a id="a-G7"></a>于无始来如是流转。<a id="a-G8"></a>为爱所诳。<a id="a-G9"></a>自境界中。<a id="a-GA"></a>根不知足。<a id="a-GB"></a>从本已来。<a id="a-GC"></a>未曾知足。<a id="a-GD"></a>彼堂第一可爱枸栏功德具足。<a id="a-GE"></a>天于其中五欲功德而共受乐。<a id="a-GF"></a>有若干种无量分别。<a id="a-GG"></a>有无量种忆念成就。<a id="a-GH"></a>尔时彼天。<a id="a-GI"></a>不放逸行。<a id="a-GJ"></a>谨慎行者。<a id="a-GK"></a>既见如是放逸行者。<a id="a-GL"></a>心生怜愍。<a id="a-GM"></a>而说偈言。</p>
  <p id="aGN">如心之所作　　还如是受得</p>
  <p id="aGO">善念断爱欲　　不善令增长</p>
  <p id="aGP">若寂静欲者　　见欲如刀毒</p>
  <p id="aGQ">痴者不静意　　见欲生爱染</p>
  <p id="aGR">若根若根尘　　此因缘于心</p>
  <p id="aGS">烦恼熏心故　　相似流转行</p>
  <p id="aGT">于如是染净　　勇健者不染</p>
  <p id="aGU">毕竟常见色　　云何有别异</p>
  <p id="aGV">一切皆如是　　境界心自缘</p>
  <p id="aGW">调心为第一　　杂过甚为鄙</p>
  <p id="aGX">譬如稻一种　　色相各差别</p>
  <p id="aGY">和合种杂生　　心亦如是转</p>
  <p id="aGZ">如机关水轮　　转故有所作</p>
  <p id="aGa">心因缘故语　　此世间流转</p>
  <p id="aGb">放逸坏众生　　心贪着欲味</p>
  <p id="aGc">亦常喜乐色　　不觉相续转</p>
  <p id="aGd">影中山林色　　业故亦见身</p>
  <p id="aGe">天云何见已　　贪着欲境界</p>
  <p id="aGf">若恒常有欲　　终则爱别离</p>
  <p id="aGg">如是之欲爱　　智者则不乐</p>
  <p id="aGh">何况无常空　　自身如是空</p>
  <p id="aGi">于彼苦报中　　痴者云何乐</p>
  <p id="aGj">天既退天已　　为恶业将去</p>
  <p id="aGk">境界之所诳　　寂静不可得</p>
  <p id="aGl">若天如是。<a id="a-Gm"></a>不行放逸。<a id="a-Gn"></a>不放逸行。<a id="a-Go"></a>不放逸天。<a id="a-Gp"></a>为放逸天。<a id="a-Gq"></a>如是说竟。<a id="a-Gr"></a>以自业故。<a id="a-Gs"></a>见实色已。<a id="a-Gt"></a>于业生畏。<a id="a-Gu"></a>复怜愍故。<a id="a-Gv"></a>如是已说。<a id="a-Gw"></a>如是住彼山树具足地处之天。<a id="a-Gx"></a>有无量种受诸快乐。<a id="a-Gy"></a>毗琉璃处。<a id="a-Gz"></a>于影像中。<a id="a-H0"></a>自见身色。</p>
  <p id="aH1">又复于彼山树具足地处住天。<a id="a-H2"></a>更有其余毗琉璃林。<a id="a-H3"></a>或有银林。<a id="a-H4"></a>彼林有名。<a id="a-H5"></a>有名常影。<a id="a-H6"></a>有名无影。<a id="a-H7"></a>彼常影林。<a id="a-H8"></a>是毗琉璃。<a id="a-H9"></a>如是林中。<a id="a-HA"></a>地分柔软。<a id="a-HB"></a>众鸟音声。<a id="a-HC"></a>百莲华池。<a id="a-HD"></a>以为庄严。<a id="a-HE"></a>有流水池。<a id="a-HF"></a>庄严其处。<a id="a-HG"></a>天于彼处。<a id="a-HH"></a>游行嬉戏。<a id="a-HI"></a>受种种乐。<a id="a-HJ"></a>彼常影林。<a id="a-HK"></a>有五大池。<a id="a-HL"></a>池有莲华。<a id="a-HM"></a>鹅鸭鸳鸯。<a id="a-HN"></a>多有种种。<a id="a-HO"></a>跋求之音。<a id="a-HP"></a>迭共出声。<a id="a-HQ"></a>声甚可爱。<a id="a-HR"></a>受种种乐。<a id="a-HS"></a>于彼水中。<a id="a-HT"></a>有风来吹。<a id="a-HU"></a>有种种波。<a id="a-HV"></a>令彼鸟身相触相离。<a id="a-HW"></a>其水清净。<a id="a-HX"></a>离于尘浊。<a id="a-HY"></a>如是众鸟。<a id="a-HZ"></a>莲花叶中迭共游行。<a id="a-Ha"></a>受种种乐。<a id="a-Hb"></a>五华池者。<a id="a-Hc"></a>一名乐见。<a id="a-Hd"></a>二名水足。<a id="a-He"></a>三名鸟乐。<a id="a-Hf"></a>四者常喜。<a id="a-Hg"></a>五名天乐。<a id="a-Hh"></a>彼华池中。<a id="a-Hi"></a>多有众蜂。<a id="a-Hj"></a>无量形色。<a id="a-Hk"></a>有无量种百千杂色。<a id="a-Hl"></a>饮莲华汁。<a id="a-Hm"></a>无量美味。<a id="a-Hn"></a>众蜂饮已。<a id="a-Ho"></a>则出第一胜妙音声。<a id="a-Hp"></a>山树具足地处之天。<a id="a-Hq"></a>闻其声已。<a id="a-Hr"></a>走向蜂所。<a id="a-Hs"></a>莲华池中。<a id="a-Ht"></a>彼华池水。<a id="a-Hu"></a>第一清净。<a id="a-Hv"></a>第一色香。<a id="a-Hw"></a>彼诸天众。<a id="a-Hx"></a>共天女众。<a id="a-Hy"></a>见彼水已。<a id="a-Hz"></a>入彼池中。<a id="a-I0"></a>游戏受乐。<a id="a-I1"></a>既入池已。<a id="a-I2"></a>共诸天女。<a id="a-I3"></a>在水游戏。<a id="a-I4"></a>五欲功德。<a id="a-I5"></a>种种具足。<a id="a-I6"></a>复行欲乐。<a id="a-I7"></a>彼处如是种种戏乐。</p>
  <p id="aI8">又复更有第一胜声。<a id="a-I9"></a>种种杂声。<a id="a-IA"></a>所谓歌声。<a id="a-IB"></a>复有乐声。<a id="a-IC"></a>复有水声。<a id="a-ID"></a>种种诸鸟。<a id="a-IE"></a>种种音声。<a id="a-IF"></a>此种种声。<a id="a-IG"></a>迭互相离。<a id="a-IH"></a>迭互相顺。<a id="a-II"></a>不相坏句。<a id="a-IJ"></a>合为一音。<a id="a-IK"></a>如是可爱。<a id="a-IL"></a>如是天众。<a id="a-IM"></a>共天女众。<a id="a-IN"></a>如是受乐。<a id="a-IO"></a>如是杂杂。<a id="a-IP"></a>音声既出。<a id="a-IQ"></a>异山中天游戏受乐。<a id="a-IR"></a>则不如此。<a id="a-IS"></a>余处鹿鸟。<a id="a-IT"></a>临饮食时。<a id="a-IU"></a>若闻此声。<a id="a-IV"></a>即便止食。<a id="a-IW"></a>住耳不动。<a id="a-IX"></a>听此杂声。<a id="a-IY"></a>饮时亦尔。<a id="a-IZ"></a>停住不饮。<a id="a-Ia"></a>听闻彼声。<a id="a-Ib"></a>余异地处。<a id="a-Ic"></a>所有天众。<a id="a-Id"></a>闻是声已。<a id="a-Ie"></a>生希有心。<a id="a-If"></a>况余畜生。<a id="a-Ig"></a>如是五处种种受乐。<a id="a-Ih"></a>尔时如是山树具足地处住天。<a id="a-Ii"></a>于长久时五莲华池成就乐已。<a id="a-Ij"></a>为饮酒故。<a id="a-Ik"></a>受欲乐故。<a id="a-Il"></a>向余园林。<a id="a-Im"></a>园林名饮。<a id="a-In"></a>多有天酒。<a id="a-Io"></a>满彼园林。<a id="a-Ip"></a>以如是义。<a id="a-Iq"></a>名饮园林。<a id="a-Ir"></a>彼诸天众善业力故。<a id="a-Is"></a>到饮园林。<a id="a-It"></a>诸有水池。<a id="a-Iu"></a>清净满者。<a id="a-Iv"></a>一切皆失。<a id="a-Iw"></a>第一香色。<a id="a-Ix"></a>味等具足。<a id="a-Iy"></a>天酒出生。<a id="a-Iz"></a>满彼河中。<a id="a-J0"></a>彼酒之香。<a id="a-J1"></a>乃至遍满五由旬内。<a id="a-J2"></a>逆顺来去。<a id="a-J3"></a>如天忆念。<a id="a-J4"></a>如是酒生。<a id="a-J5"></a>此世间中。<a id="a-J6"></a>第一乐者。<a id="a-J7"></a>谓随念乐。<a id="a-J8"></a>如心忆念。<a id="a-J9"></a>得自在者。<a id="a-JA"></a>是为最乐。<a id="a-JB"></a>唯此为乐。<a id="a-JC"></a>更无有乐。<a id="a-JD"></a>此随心念。<a id="a-JE"></a>是第一乐。<a id="a-JF"></a>何况复有五欲功德具足之乐。<a id="a-JG"></a>五乐音声。<a id="a-JH"></a>共天女众。<a id="a-JI"></a>而受快乐。<a id="a-JJ"></a>复有随意自在之乐。<a id="a-JK"></a>种种游戏。<a id="a-JL"></a>受种种乐。<a id="a-JM"></a>彼如是酒。<a id="a-JN"></a>离于酒过。<a id="a-JO"></a>饮已极适。<a id="a-JP"></a>不可得说。</p>
  <p id="aJQ">彼天如是种种受乐放逸而行。<a id="a-JR"></a>共天女众同饮天酒。<a id="a-JS"></a>于长久时爱覆其心。<a id="a-JT"></a>无始集来。<a id="a-JU"></a>如是复集。<a id="a-JV"></a>不能舍离。<a id="a-JW"></a>为爱所诳。<a id="a-JX"></a>彼天如是。<a id="a-JY"></a>不知厌足。<a id="a-JZ"></a>如火获薪。<a id="a-Ja"></a>如是彼中。<a id="a-Jb"></a>山树具足地处之天。<a id="a-Jc"></a>如是思惟。<a id="a-Jd"></a>我于今者。<a id="a-Je"></a>上此山顶彼天如是迭相忆念。<a id="a-Jf"></a>同一心生。<a id="a-Jg"></a>如是同心。<a id="a-Jh"></a>一切皆共。<a id="a-Ji"></a>和合喜心。<a id="a-Jj"></a>去向彼山到已即上。<a id="a-Jk"></a>自善业故。<a id="a-Jl"></a>第一光焰。<a id="a-Jm"></a>向彼山顶。<a id="a-Jn"></a>飞升虚空而上彼山。<a id="a-Jo"></a>第一神通上彼山已。<a id="a-Jp"></a>五乐音声。<a id="a-Jq"></a>皆悉相应。<a id="a-Jr"></a>一切所有歌乐之声。<a id="a-Js"></a>普遍山上。<a id="a-Jt"></a>复有胜香。<a id="a-Ju"></a>普熏山上。<a id="a-Jv"></a>满虚空中。<a id="a-Jw"></a>有妙光明。<a id="a-Jx"></a>在虚空中。<a id="a-Jy"></a>胜耀等光。<a id="a-Jz"></a>上彼山上。<a id="a-K0"></a>以天神通上彼山已。<a id="a-K1"></a>见彼山顶。<a id="a-K2"></a>有无量种流水河池。<a id="a-K3"></a>莲华满中。<a id="a-K4"></a>园林众华。<a id="a-K5"></a>种种具足。<a id="a-K6"></a>彼处多有众鸟音声。<a id="a-K7"></a>第一天香。</p>
  <p id="aK8">彼山顶上。<a id="a-K9"></a>普皆平等。<a id="a-KA"></a>光明遍照天众上已。<a id="a-KB"></a>共天女众第一受乐。<a id="a-KC"></a>山上之天。<a id="a-KD"></a>有百天女。<a id="a-KE"></a>有二百者。<a id="a-KF"></a>复有余天三百天女。<a id="a-KG"></a>自业作故。<a id="a-KH"></a>有少中多。<a id="a-KI"></a>复有余天。<a id="a-KJ"></a>有少中多。<a id="a-KK"></a>有一千者。<a id="a-KL"></a>有二千者。<a id="a-KM"></a>有三千者。<a id="a-KN"></a>如是乃至有二万者。<a id="a-KO"></a>种种歌舞。<a id="a-KP"></a>游戏受乐。<a id="a-KQ"></a>一一园林。<a id="a-KR"></a>处处游行。<a id="a-KS"></a>嬉戏受乐。<a id="a-KT"></a>如是莲华胜妙林中。<a id="a-KU"></a>众蜂庄严。<a id="a-KV"></a>在彼林中。<a id="a-KW"></a>五乐音声。<a id="a-KX"></a>游戏受乐。<a id="a-KY"></a>彼山多有种种妙宝。<a id="a-KZ"></a>而为庄严。<a id="a-Ka"></a>于彼山中。<a id="a-Kb"></a>处处游戏受乐而行。<a id="a-Kc"></a>彼山之石。<a id="a-Kd"></a>一切是宝。<a id="a-Ke"></a>殊妙间错。<a id="a-Kf"></a>光明胜日。<a id="a-Kg"></a>其地柔软。<a id="a-Kh"></a>如阎浮提瞿耶尼中第一柔软劫贝敷具绵等之软。<a id="a-Ki"></a>若兜罗绵。<a id="a-Kj"></a>若复余绵。<a id="a-Kk"></a>如是等绵。<a id="a-Kl"></a>又复如余柔软之绵。<a id="a-Km"></a>下足则容。<a id="a-Kn"></a>举足则平。<a id="a-Ko"></a>彼山顶上。<a id="a-Kp"></a>如是柔软。<a id="a-Kq"></a>若宝若地。<a id="a-Kr"></a>若树若林。<a id="a-Ks"></a>若山之峰。<a id="a-Kt"></a>彼一切处。<a id="a-Ku"></a>第一柔软。<a id="a-Kv"></a>极乐之触。<a id="a-Kw"></a>随眼所见。<a id="a-Kx"></a>皆可爱乐。<a id="a-Ky"></a>如是山上。<a id="a-Kz"></a>甚可爱乐。<a id="a-L0"></a>天众天女。<a id="a-L1"></a>在上游戏。<a id="a-L2"></a>彼此迭共受种种乐。<a id="a-L3"></a>诸欲功德一切具足。<a id="a-L4"></a>受天快乐。</p>
  <p id="aL5">彼处如是久时受乐。<a id="a-L6"></a>彼天和合第一音声。<a id="a-L7"></a>歌舞游戏。<a id="a-L8"></a>种种受乐。<a id="a-L9"></a>于虚空中有大光明。<a id="a-LA"></a>犹如天狗。<a id="a-LB"></a>彼一切天。<a id="a-LC"></a>皆悉同见。<a id="a-LD"></a>彼胜天者。<a id="a-LE"></a>见大光明。<a id="a-LF"></a>未曾见闻。<a id="a-LG"></a>生希有心。<a id="a-LH"></a>中天见之不能眼看。<a id="a-LI"></a>以手掩眼。<a id="a-LJ"></a>入于树下。<a id="a-LK"></a>下天见之。<a id="a-LL"></a>不能忍耐。<a id="a-LM"></a>生怖畏故。<a id="a-LN"></a>共诸天女。<a id="a-LO"></a>入自宝窟。<a id="a-LP"></a>又复更有大威德天。<a id="a-LQ"></a>眼既见已。<a id="a-LR"></a>则能忍耐。<a id="a-LS"></a>谛观察之。<a id="a-LT"></a>生希有心。<a id="a-LU"></a>如是意念。<a id="a-LV"></a>此是何光。<a id="a-LW"></a>谁有如是胜妙光明。<a id="a-LX"></a>此山如是妙宝光明。<a id="a-LY"></a>如是山中。<a id="a-LZ"></a>光明具足。<a id="a-La"></a>此异光照。<a id="a-Lb"></a>令不复现。<a id="a-Lc"></a>在空如焰。<a id="a-Ld"></a>我于昔来初未曾见。<a id="a-Le"></a>彼更审看。<a id="a-Lf"></a>见大天狗。<a id="a-Lg"></a>如是向下。<a id="a-Lh"></a>有大光明。<a id="a-Li"></a>遍虚空中。<a id="a-Lj"></a>如火焰炽。<a id="a-Lk"></a>如是下堕。<a id="a-Ll"></a>彼天上观。<a id="a-Lm"></a>如大天狗。<a id="a-Ln"></a>从天而堕。<a id="a-Lo"></a>其量长短。<a id="a-Lp"></a>大小如是。<a id="a-Lq"></a>如是思量。<a id="a-Lr"></a>然后说言。<a id="a-Ls"></a>彼天狗量五千由旬。<a id="a-Lt"></a>一切虚空。<a id="a-Lu"></a>皆悉焰然。<a id="a-Lv"></a>不可譬喻。</p>
  <p id="aLw">如是如是。<a id="a-Lx"></a>次第下来渐渐近下。<a id="a-Ly"></a>彼大勇天。<a id="a-Lz"></a>亦不能看。<a id="a-M0"></a>何以故。<a id="a-M1"></a>以非彼天眼境界故。<a id="a-M2"></a>不能看彼胜大光明。<a id="a-M3"></a>亦复以手自掩其眼。<a id="a-M4"></a>不久之间。<a id="a-M5"></a>生希有心。<a id="a-M6"></a>还复却手开眼看之。<a id="a-M7"></a>上观虚空。<a id="a-M8"></a>见彼天狗。<a id="a-M9"></a>渐更近下。<a id="a-MA"></a>一切天众。<a id="a-MB"></a>皆生疑虑。<a id="a-MC"></a>彼此迭互。<a id="a-MD"></a>相向说言。<a id="a-ME"></a>上虚空中。<a id="a-MF"></a>为是何物。<a id="a-MG"></a>甚为希有。<a id="a-MH"></a>在空而堕。<a id="a-MI"></a>时彼天众。<a id="a-MJ"></a>不能决断。<a id="a-MK"></a>而作是言。<a id="a-ML"></a>此是何物。<a id="a-MM"></a>尔时如是未久之间。<a id="a-MN"></a>如是天狗。<a id="a-MO"></a>空中灭没。<a id="a-MP"></a>不知所在。</p>
  <p id="aMQ">尔时怯天知彼灭已。<a id="a-MR"></a>从窟而出。<a id="a-MS"></a>共诸天女离于怖畏。<a id="a-MT"></a>彼此迭互相向说言。<a id="a-MU"></a>此希有物。<a id="a-MV"></a>为是何物。<a id="a-MW"></a>我心甚疑。<a id="a-MX"></a>令我见之心生怖畏。<a id="a-MY"></a>如是说已。<a id="a-MZ"></a>彼此迭互皆不能决。<a id="a-Ma"></a>如是久时。<a id="a-Mb"></a>彼此迭互相向说言。<a id="a-Mc"></a>彼是何物。<a id="a-Md"></a>生希有心而生怖畏。<a id="a-Me"></a>如是山上游戏受乐。<a id="a-Mf"></a>复心动已。<a id="a-Mg"></a>犹更受乐。<a id="a-Mh"></a>受境界乐。<a id="a-Mi"></a>种种受乐。<a id="a-Mj"></a>有无量种无量分别。<a id="a-Mk"></a>五乐音声。<a id="a-Ml"></a>于园林中。<a id="a-Mm"></a>多有天众。<a id="a-Mn"></a>共天女众。<a id="a-Mo"></a>无量百千天众受乐。</p>
 </body>
</html>