<!doctype html>
<html id="z3IBUSAbw" data-ver="1629">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第七十</h1>
  <h2 id="a2">身念处品第七之七</h2>
  <p id="a3">复次修行者。<a id="a-4"></a>观诸众生业之果报。<a id="a-5"></a>如此众生。<a id="a-6"></a>应当啼哭。<a id="a-7"></a>如何乃作歌舞戏笑。<a id="a-8"></a>而不观于放逸。<a id="a-9"></a>众生地狱受苦啼哭悲哀。<a id="a-A"></a>不知众生爱网所缚。<a id="a-B"></a>以身口意。<a id="a-C"></a>作恶业故。<a id="a-D"></a>堕于地狱饿鬼畜生。<a id="a-E"></a>受大苦报。<a id="a-F"></a>忧悲啼哭。<a id="a-G"></a>受种种苦。<a id="a-H"></a>如其业行。<a id="a-I"></a>堕活地狱。<a id="a-J"></a>黑绳地狱。<a id="a-K"></a>众合地狱。<a id="a-L"></a>叫唤地狱。<a id="a-M"></a>大叫唤地狱。<a id="a-N"></a>焦热地狱。<a id="a-O"></a>五种爱故。<a id="a-P"></a>爱于色声香味触故。<a id="a-Q"></a>为之所缚。<a id="a-R"></a>流转在于生死大海。<a id="a-S"></a>如是修行者。<a id="a-T"></a>观行岸住人已。<a id="a-U"></a>如实知外身。</p>
  <p id="aV">复次修行者。<a id="a-W"></a>随顺观外身。<a id="a-X"></a>观郁单越。<a id="a-Y"></a>复有何等可爱山林。<a id="a-Z"></a>彼以闻慧。<a id="a-a"></a>或以天眼。<a id="a-b"></a>见郁单越。<a id="a-c"></a>有一大山。<a id="a-d"></a>名曰心顺。<a id="a-e"></a>纵广一千由旬。<a id="a-f"></a>于此山中。<a id="a-g"></a>常有紧那罗女。<a id="a-h"></a>于山峰中。<a id="a-i"></a>歌众妙音。<a id="a-j"></a>河岸园林。<a id="a-k"></a>平处山谷。<a id="a-l"></a>多有华池。<a id="a-m"></a>有诸林园。<a id="a-n"></a>所谓吱多吱林。<a id="a-o"></a>次名龙林。<a id="a-p"></a>次名那梨吱罗林。<a id="a-q"></a>次名婆那娑林。<a id="a-r"></a>次名佉罗林。<a id="a-s"></a>次名庵婆林。<a id="a-t"></a>次名无遮林。<a id="a-u"></a>次名金毗罗林。<a id="a-v"></a>次名迦卑他林。<a id="a-w"></a>次名孔雀林。<a id="a-x"></a>次名俱翅罗林。<a id="a-y"></a>次名鹦鹉林。<a id="a-z"></a>次名河池林。<a id="a-10"></a>次名莲华林。<a id="a-11"></a>次名优钵罗林。<a id="a-12"></a>次名辛头波利多林。<a id="a-13"></a>次名鸠罗婆迦林。<a id="a-14"></a>次名命命鸟林。<a id="a-15"></a>次名多罗林。<a id="a-16"></a>如是林中。<a id="a-17"></a>一切珍宝。<a id="a-18"></a>美妙之音。<a id="a-19"></a>一切人间。<a id="a-1A"></a>欢喜受乐。<a id="a-1B"></a>痴爱所覆。<a id="a-1C"></a>转增爱火。<a id="a-1D"></a>若有闻此紧那罗女歌颂之音。<a id="a-1E"></a>百倍增长。<a id="a-1F"></a>若有饥鹿。<a id="a-1G"></a>食草在口。<a id="a-1H"></a>闻此歌音。<a id="a-1I"></a>不觉遗堕。<a id="a-1J"></a>飞鸟在树。<a id="a-1K"></a>双鸟游戏。<a id="a-1L"></a>啄食美果。<a id="a-1M"></a>闻此音声。<a id="a-1N"></a>皆悉止住。<a id="a-1O"></a>众蜂闻声。<a id="a-1P"></a>不饮美味若有仙人在虚空中。<a id="a-1Q"></a>闻其歌音。<a id="a-1R"></a>即住不行。<a id="a-1S"></a>如是心顺山中紧那罗女歌颂之音。<a id="a-1T"></a>甚可爱乐。<a id="a-1U"></a>其山皆是毗琉璃宝金银为石。<a id="a-1V"></a>珊瑚为树。<a id="a-1W"></a>真珠为沙。<a id="a-1X"></a>钵婆罗池。<a id="a-1Y"></a>以颇梨宝为忧钵罗。<a id="a-1Z"></a>多有白鹅。<a id="a-1a"></a>其色如贝。<a id="a-1b"></a>复有诸鹿。<a id="a-1c"></a>七宝庄严。<a id="a-1d"></a>于园林中。<a id="a-1e"></a>有俱翅罗孔雀命命。<a id="a-1f"></a>其音可爱。<a id="a-1g"></a>复有池水。<a id="a-1h"></a>众蜂庄严。<a id="a-1i"></a>如是心顺山中一切众人。<a id="a-1j"></a>若见若闻。<a id="a-1k"></a>心生爱乐。<a id="a-1l"></a>遍于山上一切男女。<a id="a-1m"></a>欢喜戏笑。<a id="a-1n"></a>心生悦乐。<a id="a-1o"></a>此心顺林。<a id="a-1p"></a>复有第二可爱之事。<a id="a-1q"></a>如须弥山所出光明。<a id="a-1r"></a>上照二百由旬。<a id="a-1s"></a>心顺山中光明。<a id="a-1t"></a>上照二千由旬。<a id="a-1u"></a>其光白净。<a id="a-1v"></a>金树光明。<a id="a-1w"></a>以毗琉璃山光力故。<a id="a-1x"></a>皆作白色。<a id="a-1y"></a>如须弥山王金色光明。<a id="a-1z"></a>草来近之。<a id="a-20"></a>皆作金色。<a id="a-21"></a>如是心顺山光。<a id="a-22"></a>令一切禽兽河池华树皆作白色以心顺山光明力故。<a id="a-23"></a>山有人住。<a id="a-24"></a>名曰白人光明亦白。<a id="a-25"></a>住在此山。<a id="a-26"></a>大力端严。<a id="a-27"></a>心常欢喜。<a id="a-28"></a>第一清净。<a id="a-29"></a>妙香涂身。<a id="a-2A"></a>华鬘庄严。<a id="a-2B"></a>歌舞戏笑。<a id="a-2C"></a>爱乐音声。<a id="a-2D"></a>不生嫉姤。<a id="a-2E"></a>无我所心。<a id="a-2F"></a>亦无我慢。<a id="a-2G"></a>一切光明。<a id="a-2H"></a>皆作白色。<a id="a-2I"></a>种种末香。<a id="a-2J"></a>以散其身。<a id="a-2K"></a>种种歌音。<a id="a-2L"></a>闻之悦乐。<a id="a-2M"></a>如意之树。<a id="a-2N"></a>出香美酒。<a id="a-2O"></a>饮之无患。<a id="a-2P"></a>随其所念。<a id="a-2Q"></a>衣从树出。<a id="a-2R"></a>衣无线缕经纬之别。<a id="a-2S"></a>种种饮食。<a id="a-2T"></a>种种庄严。<a id="a-2U"></a>种种众鸟。<a id="a-2V"></a>出妙音声。<a id="a-2W"></a>令人睡息。<a id="a-2X"></a>复有妙音种种众鸟。<a id="a-2Y"></a>令其觉寤。<a id="a-2Z"></a>种种花池。<a id="a-2a"></a>生种种华。<a id="a-2b"></a>如是白光明人受业果相。<a id="a-2c"></a>如其所作上中下善业。<a id="a-2d"></a>受乐成就。</p>
  <p id="a2e">复次修行者。<a id="a-2f"></a>随顺观外身。<a id="a-2g"></a>观此众生。<a id="a-2h"></a>云何现见他善业尽而就死苦。<a id="a-2i"></a>云何不觉。<a id="a-2j"></a>初不生苦。<a id="a-2k"></a>于受生时。<a id="a-2l"></a>父母精血。<a id="a-2m"></a>于尿道中。<a id="a-2n"></a>识生受胎。<a id="a-2o"></a>业风所集。<a id="a-2p"></a>和合动之七日一变。<a id="a-2q"></a>名阿浮陀。<a id="a-2r"></a>阿浮陀中。<a id="a-2s"></a>以于先世不杀生故。<a id="a-2t"></a>识心不灭不烂。<a id="a-2u"></a>第二七日。<a id="a-2v"></a>名伽那身。<a id="a-2w"></a>烦恼痴识。<a id="a-2x"></a>不坏不灭。<a id="a-2y"></a>如是七七日。<a id="a-2z"></a>名曰肉团。<a id="a-30"></a>住在胎中屎尿之间。<a id="a-31"></a>若母动身。<a id="a-32"></a>若母饮食。<a id="a-33"></a>被压辛苦。<a id="a-34"></a>如压蒲桃。<a id="a-35"></a>复以业风。<a id="a-36"></a>吹动肉团。<a id="a-37"></a>肉团增长。<a id="a-38"></a>生于五疱。<a id="a-39"></a>所谓两手两足及头。<a id="a-3A"></a>复以业风所动增长。<a id="a-3B"></a>生于膜衣。<a id="a-3C"></a>从膜衣中。<a id="a-3D"></a>有脉如筒。<a id="a-3E"></a>上冲生藏。<a id="a-3F"></a>若其母食冷食热食。<a id="a-3G"></a>或美不美。<a id="a-3H"></a>从筒孔中。<a id="a-3I"></a>入其脐中。<a id="a-3J"></a>为胎中命。<a id="a-3K"></a>令其不死。<a id="a-3L"></a>如是胎中。<a id="a-3M"></a>受大苦恼。<a id="a-3N"></a>若于胎中不死不坏。<a id="a-3O"></a>为尿月水之所秽污。<a id="a-3P"></a>十月住胎。<a id="a-3Q"></a>如在牢狱。<a id="a-3R"></a>苦恼逼迫。<a id="a-3S"></a>一切身分。<a id="a-3T"></a>犹如山压。<a id="a-3U"></a>从胎中出。<a id="a-3V"></a>既生之后。<a id="a-3W"></a>风日所触。<a id="a-3X"></a>受大苦恼。<a id="a-3Y"></a>弃之于地。<a id="a-3Z"></a>随意舍行。<a id="a-3a"></a>自嗽其指。<a id="a-3b"></a>指中生乳。<a id="a-3c"></a>以自增长。<a id="a-3d"></a>而得寿命。<a id="a-3e"></a>增长婴儿。<a id="a-3f"></a>转成盛年。<a id="a-3g"></a>渐至衰老。<a id="a-3h"></a>时风所灭。<a id="a-3i"></a>众生业故。<a id="a-3j"></a>业藏流转。<a id="a-3k"></a>如业所作。<a id="a-3l"></a>或善不善。<a id="a-3m"></a>诸业成就。<a id="a-3n"></a>如此众生。<a id="a-3o"></a>现见业法果报苦恼。<a id="a-3p"></a>而犹放逸。<a id="a-3q"></a>于生死中苦受之本。<a id="a-3r"></a>所谓生也。<a id="a-3s"></a>寒热饥渴。<a id="a-3t"></a>疲极病瘦。<a id="a-3u"></a>爱别离苦。<a id="a-3v"></a>怨憎会苦。<a id="a-3w"></a>于生死中。<a id="a-3x"></a>生为大苦。<a id="a-3y"></a>破坏生具。<a id="a-3z"></a>生死流转。<a id="a-40"></a>无常苦空。<a id="a-41"></a>生灭无我。<a id="a-42"></a>云何郁单越人而不觉知。<a id="a-43"></a>如此山谷园林花果河池莲花。<a id="a-44"></a>一切皆当无常破坏。<a id="a-45"></a>归于虚空。<a id="a-46"></a>如是众生。<a id="a-47"></a>一切皆死。<a id="a-48"></a>生于天上。<a id="a-49"></a>天上命终。<a id="a-4A"></a>随其本业。<a id="a-4B"></a>堕于地狱饿鬼畜生。<a id="a-4C"></a>是修行者。<a id="a-4D"></a>如是观于业法果报。<a id="a-4E"></a>见生死过于白光明人。<a id="a-4F"></a>生悲愍心。</p>
  <p id="a4G">复次修行者。<a id="a-4H"></a>随顺观外身。<a id="a-4I"></a>郁单越国。<a id="a-4J"></a>复有何等可爱山林。<a id="a-4K"></a>彼以闻慧。<a id="a-4L"></a>或以天眼。<a id="a-4M"></a>见郁单越。<a id="a-4N"></a>有一大山。<a id="a-4O"></a>名俱赊耶舍。<a id="a-4P"></a>纵广千由旬。<a id="a-4Q"></a>有莲花池。<a id="a-4R"></a>名曰清凉。<a id="a-4S"></a>纵广五百由旬。<a id="a-4T"></a>金色莲花。<a id="a-4U"></a>充满其中。<a id="a-4V"></a>无有泥浊。<a id="a-4W"></a>于此池中。<a id="a-4X"></a>多有众蜂。<a id="a-4Y"></a>鹅鸭鸳鸯以为庄严。<a id="a-4Z"></a>莲花池中。<a id="a-4a"></a>有天俱赊耶舍之花。<a id="a-4b"></a>曼陀罗华。<a id="a-4c"></a>林树华果。<a id="a-4d"></a>河谷园林清凉之池。<a id="a-4e"></a>如前所说。<a id="a-4f"></a>于俱赊耶舍山半山之中。<a id="a-4g"></a>五百由旬。<a id="a-4h"></a>有八万四千殿。<a id="a-4i"></a>奇特可爱。<a id="a-4j"></a>真金为殿。<a id="a-4k"></a>白银栏楯。<a id="a-4l"></a>白银为殿真金栏楯。<a id="a-4m"></a>颇梨为殿。<a id="a-4n"></a>毗琉璃宝以为栏楯。<a id="a-4o"></a>毗琉璃殿。<a id="a-4p"></a>颇梨栏楯。<a id="a-4q"></a>青宝玉殿。<a id="a-4r"></a>车磲栏楯。<a id="a-4s"></a>车磲宝殿。<a id="a-4t"></a>青因陀宝以为栏楯。<a id="a-4u"></a>如是诸宝栏楯。<a id="a-4v"></a>互相间错。<a id="a-4w"></a>铃网弥覆。<a id="a-4x"></a>歌舞戏笑。<a id="a-4y"></a>伎乐音声。<a id="a-4z"></a>心常欢喜。<a id="a-50"></a>葡萄蔓覆。<a id="a-51"></a>犹如天中善见大城。<a id="a-52"></a>天善法堂。<a id="a-53"></a>俱赊耶舍庄严大山。<a id="a-54"></a>亦复如是。<a id="a-55"></a>八万四千殿。<a id="a-56"></a>园林河池。<a id="a-57"></a>树林花果。<a id="a-58"></a>一切具足。<a id="a-59"></a>俱赊耶舍山中所住之人。<a id="a-5A"></a>名曰杂色。<a id="a-5B"></a>心常欢喜。<a id="a-5C"></a>歌舞戏笑。<a id="a-5D"></a>饮食乐故。</p>
  <p id="a5E">复次修行者。<a id="a-5F"></a>观业果报。<a id="a-5G"></a>如是众生。<a id="a-5H"></a>何故不见爱别离苦。<a id="a-5I"></a>一切众生恩爱别离。<a id="a-5J"></a>行于异处。<a id="a-5K"></a>不知一切皆当死灭。<a id="a-5L"></a>随业受报。<a id="a-5M"></a>若有善业生人天中。<a id="a-5N"></a>若不善业。<a id="a-5O"></a>堕于地狱饿鬼畜生。<a id="a-5P"></a>此杂色人。<a id="a-5Q"></a>心怀放逸。<a id="a-5R"></a>不知厌足。<a id="a-5S"></a>爱着色声香味触乐。<a id="a-5T"></a>为爱所缚。<a id="a-5U"></a>爱河所漂。<a id="a-5V"></a>欲火所烧。<a id="a-5W"></a>而不觉知。<a id="a-5X"></a>无常死灭。<a id="a-5Y"></a>入大黑闇。<a id="a-5Z"></a>不见老苦。<a id="a-5a"></a>破坏少壮。<a id="a-5b"></a>不见死火。<a id="a-5c"></a>欲来烧人。<a id="a-5d"></a>能令永离。<a id="a-5e"></a>一切亲爱。<a id="a-5f"></a>死如大火。<a id="a-5g"></a>烧人命树。<a id="a-5h"></a>焚众生林。</p>
  <p id="a5i">复次修行者。<a id="a-5j"></a>随顺观外身。<a id="a-5k"></a>郁单越人。<a id="a-5l"></a>以何业故。<a id="a-5m"></a>生十山中。<a id="a-5n"></a>何等十山。<a id="a-5o"></a>一名僧迦赊山。<a id="a-5p"></a>二名平等峰山。<a id="a-5q"></a>三名勿力伽山。<a id="a-5r"></a>四名白云持山。<a id="a-5s"></a>五名高聚山。<a id="a-5t"></a>六名鬘庄严山。<a id="a-5u"></a>七名因陀罗乐山。<a id="a-5v"></a>八名欢喜持山。<a id="a-5w"></a>九名心顺山。<a id="a-5x"></a>十名俱赊耶舍庄严山。<a id="a-5y"></a>彼以闻慧。<a id="a-5z"></a>或以天眼。<a id="a-60"></a>见此众生。<a id="a-61"></a>前世善业。<a id="a-62"></a>生此山中。<a id="a-63"></a>不杀。<a id="a-64"></a>不盗。<a id="a-65"></a>不邪淫。<a id="a-66"></a>不饮酒。<a id="a-67"></a>行十善业。<a id="a-68"></a>生此山中。<a id="a-69"></a>复次修行者。<a id="a-6A"></a>观业果报。<a id="a-6B"></a>以何业故。<a id="a-6C"></a>彼诸众生。<a id="a-6D"></a>色力形相。<a id="a-6E"></a>胜余众生。<a id="a-6F"></a>彼以闻慧。<a id="a-6G"></a>或以天眼。<a id="a-6H"></a>见此众生。<a id="a-6I"></a>正见行施。<a id="a-6J"></a>心不谄曲。<a id="a-6K"></a>不恼众生。<a id="a-6L"></a>直心怜愍。<a id="a-6M"></a>顺法修行。<a id="a-6N"></a>亲近正法。<a id="a-6O"></a>以是因缘。<a id="a-6P"></a>身坏命终。<a id="a-6Q"></a>生于善道四天王天三十三天。<a id="a-6R"></a>于彼命终。<a id="a-6S"></a>生于此间。<a id="a-6T"></a>此间命终。<a id="a-6U"></a>生于彼处。</p>
  <p id="a6V">复次修行者。<a id="a-6W"></a>观业果报。<a id="a-6X"></a>此诸众生。<a id="a-6Y"></a>以何业故。<a id="a-6Z"></a>而受胜报。<a id="a-6a"></a>彼以闻慧。<a id="a-6b"></a>或以天眼。<a id="a-6c"></a>见此众生。<a id="a-6d"></a>以前世时。<a id="a-6e"></a>于怖畏者施以无畏。<a id="a-6f"></a>见人就死出于右门。<a id="a-6g"></a>反缚而出将至冢间打恶声鼓。<a id="a-6h"></a>遣旃陀罗。<a id="a-6i"></a>欲断其命。<a id="a-6j"></a>赎之令脱。<a id="a-6k"></a>以是因缘。<a id="a-6l"></a>身坏命终。<a id="a-6m"></a>生于善道。<a id="a-6n"></a>若四天王天三十三天。<a id="a-6o"></a>若夜摩天。</p>
  <p id="a6p">复次修行者。<a id="a-6q"></a>随顺观外身。<a id="a-6r"></a>此诸众生。<a id="a-6s"></a>以何业故。<a id="a-6t"></a>于胜天中胜于余天。<a id="a-6u"></a>色相可爱。<a id="a-6v"></a>众人供养。<a id="a-6w"></a>彼以闻慧。<a id="a-6x"></a>或以天眼。<a id="a-6y"></a>见此众生。<a id="a-6z"></a>于前世时。<a id="a-70"></a>乐闻正法。<a id="a-71"></a>听佛正法。<a id="a-72"></a>圣法毗尼。<a id="a-73"></a>读诵佛法。<a id="a-74"></a>乃至一偈。<a id="a-75"></a>读诵思惟以闻一句正法因缘。<a id="a-76"></a>作转轮王。<a id="a-77"></a>主四天下。<a id="a-78"></a>从此命终。<a id="a-79"></a>生于天上。<a id="a-7A"></a>一返二返。<a id="a-7B"></a>乃至七返。<a id="a-7C"></a>于六欲天。<a id="a-7D"></a>谓四天王处。<a id="a-7E"></a>三十三天。<a id="a-7F"></a>夜摩天。<a id="a-7G"></a>兜率陀天。<a id="a-7H"></a>化乐天。<a id="a-7I"></a>他化自在天。<a id="a-7J"></a>从天命终。<a id="a-7K"></a>来生此间。<a id="a-7L"></a>以善心故。<a id="a-7M"></a>受于色声香味触乐。<a id="a-7N"></a>还生天上。<a id="a-7O"></a>天上命终。<a id="a-7P"></a>先闻法故。<a id="a-7Q"></a>于未来世。<a id="a-7R"></a>得初禅定。<a id="a-7S"></a>生梵身天。<a id="a-7T"></a>若梵众天。<a id="a-7U"></a>若大梵天。<a id="a-7V"></a>复以闻法种子因缘力故。<a id="a-7W"></a>于未来世。<a id="a-7X"></a>得第二禅。<a id="a-7Y"></a>从此命终。<a id="a-7Z"></a>生少光天。<a id="a-7a"></a>无量光天。<a id="a-7b"></a>光音天。<a id="a-7c"></a>复以闻法种子因缘力故。<a id="a-7d"></a>于未来世。<a id="a-7e"></a>得第三禅。<a id="a-7f"></a>生遍净天。<a id="a-7g"></a>福德生天。<a id="a-7h"></a>复以闻法修行因缘。<a id="a-7i"></a>问难思惟。<a id="a-7j"></a>于未来世。<a id="a-7k"></a>得第四禅。<a id="a-7l"></a>以离着智火。<a id="a-7m"></a>烧烦恼树。<a id="a-7n"></a>生无量善天。<a id="a-7o"></a>遍善天。<a id="a-7p"></a>广果天。<a id="a-7q"></a>复以闻法因缘。<a id="a-7r"></a>种子修行。<a id="a-7s"></a>读诵问难思惟。<a id="a-7t"></a>为邪见说。<a id="a-7u"></a>令住正见。<a id="a-7v"></a>尽一切有。<a id="a-7w"></a>度于险难。<a id="a-7x"></a>得缘觉道。<a id="a-7y"></a>若发阿耨多罗三藐三菩提愿。<a id="a-7z"></a>则成无上正觉明行足善逝世间解无上士调御丈夫天人师佛世尊。<a id="a-80"></a>以闻正法因缘力故。<a id="a-81"></a>闻正法者。<a id="a-82"></a>谓闻布施持戒。<a id="a-83"></a>以为根本。<a id="a-84"></a>何以故。<a id="a-85"></a>此闻法者。<a id="a-86"></a>若在家出家。<a id="a-87"></a>闻布施果。<a id="a-88"></a>既了知已。<a id="a-89"></a>而行布施。<a id="a-8A"></a>知布施果。<a id="a-8B"></a>闻持戒果。<a id="a-8C"></a>而持禁戒。<a id="a-8D"></a>闻智慧果。<a id="a-8E"></a>修集智慧。<a id="a-8F"></a>闻已即得生天。<a id="a-8G"></a>终得解脱。<a id="a-8H"></a>是闻法者。<a id="a-8I"></a>生天涅槃之种子也。<a id="a-8J"></a>于一切施。<a id="a-8K"></a>若资生施。<a id="a-8L"></a>若无畏施。<a id="a-8M"></a>若以戒施。<a id="a-8N"></a>闻正法施最为第一。<a id="a-8O"></a>若听正法第一持戒。<a id="a-8P"></a>若闻正法。<a id="a-8Q"></a>为他人说。<a id="a-8R"></a>令舍不善。<a id="a-8S"></a>令法增长。<a id="a-8T"></a>是正法父。</p>
  <p id="a8U">复次修行者。<a id="a-8V"></a>随顺观外身。<a id="a-8W"></a>过郁单越。<a id="a-8X"></a>复有何等人住。<a id="a-8Y"></a>彼以闻慧。<a id="a-8Z"></a>或以天眼。<a id="a-8a"></a>见郁单越北。<a id="a-8b"></a>有国纵广二千由旬。<a id="a-8c"></a>一名迦赊毗利。<a id="a-8d"></a>纵广三百由旬。<a id="a-8e"></a>有河名迦赊毗梨。<a id="a-8f"></a>人所住处。<a id="a-8g"></a>亦名迦赊毗梨。<a id="a-8h"></a>河池莲花。<a id="a-8i"></a>花果园林枝叶相覆。<a id="a-8j"></a>如前所说。<a id="a-8k"></a>过此国已。<a id="a-8l"></a>有河名阿弥多。<a id="a-8m"></a>其边纵广七百由旬。<a id="a-8n"></a>园林华池。<a id="a-8o"></a>皆悉具足。<a id="a-8p"></a>亦如前说。<a id="a-8q"></a>阿弥多河边。<a id="a-8r"></a>有五国土。<a id="a-8s"></a>一名天冠池国。<a id="a-8t"></a>二名波罗赊池国。<a id="a-8u"></a>三名鬘衣国。<a id="a-8v"></a>四名孔雀音国。<a id="a-8w"></a>五名山涧住国。<a id="a-8x"></a>天冠池国。<a id="a-8y"></a>纵广一百五十由旬。<a id="a-8z"></a>波罗赊池国。<a id="a-90"></a>纵广一百五十由旬。<a id="a-91"></a>其鬘衣国。<a id="a-92"></a>纵广二百由旬。<a id="a-93"></a>孔雀音国。<a id="a-94"></a>纵广一百由旬。<a id="a-95"></a>山涧住国。<a id="a-96"></a>纵广一百由旬。<a id="a-97"></a>复有十国。<a id="a-98"></a>一一国土。<a id="a-99"></a>各百由旬。<a id="a-9A"></a>何等为十。<a id="a-9B"></a>一名拘登伽国。<a id="a-9C"></a>二名持香国。<a id="a-9D"></a>三名黑复国。<a id="a-9E"></a>四名转目国。<a id="a-9F"></a>五名山崄岸国。<a id="a-9G"></a>六名顺行国。<a id="a-9H"></a>七名四方国。<a id="a-9I"></a>八名圆国。<a id="a-9J"></a>九名发覆国。<a id="a-9K"></a>十名僧伽多国。<a id="a-9L"></a>复观此国。<a id="a-9M"></a>河池园林。<a id="a-9N"></a>花果具足。<a id="a-9O"></a>亦如前说。<a id="a-9P"></a>彼洲四方。<a id="a-9Q"></a>人面亦然。<a id="a-9R"></a>如阎浮提。<a id="a-9S"></a>人面像大洲。<a id="a-9T"></a>上广下狭。<a id="a-9U"></a>郁单越人。<a id="a-9V"></a>面像大洲。<a id="a-9W"></a>亦复如是。<a id="a-9X"></a>观郁单越国。<a id="a-9Y"></a>一切洲渚。<a id="a-9Z"></a>山谷园林华果河池。<a id="a-9a"></a>禽兽具足。<a id="a-9b"></a>如是观已。<a id="a-9c"></a>如实知外身。</p>
  <p id="a9d">复次修行者。<a id="a-9e"></a>随顺观外身。<a id="a-9f"></a>过郁单越国瞿陀尼国。<a id="a-9g"></a>二国中间。<a id="a-9h"></a>复有何等山林海渚。<a id="a-9i"></a>彼以闻慧。<a id="a-9j"></a>或以天眼。<a id="a-9k"></a>见郁单越国瞿陀尼国。<a id="a-9l"></a>二国中间。<a id="a-9m"></a>有一大海。<a id="a-9n"></a>名曰普眼。<a id="a-9o"></a>广一万由旬。<a id="a-9p"></a>有一水眼。<a id="a-9q"></a>广一由旬。<a id="a-9r"></a>龙势力故。<a id="a-9s"></a>过此大海。<a id="a-9t"></a>有一大山。<a id="a-9u"></a>名游戏鬘。<a id="a-9v"></a>纵广十千由旬。<a id="a-9w"></a>色如聚墨。<a id="a-9x"></a>龙气烧故。<a id="a-9y"></a>过此山已。<a id="a-9z"></a>有一大海。<a id="a-A0"></a>名具思弥。<a id="a-A1"></a>纵广一千由旬。<a id="a-A2"></a>多有大鱼。<a id="a-A3"></a>堤弥鱼。<a id="a-A4"></a>堤弥鲵罗鱼。<a id="a-A5"></a>军毗罗鱼。<a id="a-A6"></a>那迦罗鱼。<a id="a-A7"></a>如是等鱼。<a id="a-A8"></a>充满海中。<a id="a-A9"></a>其海甚深。<a id="a-AA"></a>见者怖畏。<a id="a-AB"></a>于此海中。<a id="a-AC"></a>有乐住龙。<a id="a-AD"></a>离于嗔恚。<a id="a-AE"></a>过此大海。<a id="a-AF"></a>有一大海。<a id="a-AG"></a>名曰水云。<a id="a-AH"></a>纵广十千由旬。<a id="a-AI"></a>于此海中。<a id="a-AJ"></a>大波涌出。<a id="a-AK"></a>或十由旬。<a id="a-AL"></a>二十由旬。<a id="a-AM"></a>三十由旬。<a id="a-AN"></a>过此海已。<a id="a-AO"></a>有一大洲。<a id="a-AP"></a>名真珠蛤。<a id="a-AQ"></a>多有真珠。<a id="a-AR"></a>若鱼若龙。<a id="a-AS"></a>于水中死。<a id="a-AT"></a>弃于此洲。<a id="a-AU"></a>其洲纵广一千由旬。<a id="a-AV"></a>过此洲已。<a id="a-AW"></a>有一大山。<a id="a-AX"></a>名曰宝山。<a id="a-AY"></a>纵广正等。<a id="a-AZ"></a>五千由旬。<a id="a-Aa"></a>七宝山峰。<a id="a-Ab"></a>毗琉璃等。<a id="a-Ac"></a>犹如第二须弥山王。<a id="a-Ad"></a>过此山已。<a id="a-Ae"></a>有甄叔迦林。<a id="a-Af"></a>纵广二千由旬。<a id="a-Ag"></a>种种园林。<a id="a-Ah"></a>花果具足。<a id="a-Ai"></a>过此林已。<a id="a-Aj"></a>有一大山。<a id="a-Ak"></a>纵广五千由旬。<a id="a-Al"></a>金莲华池。<a id="a-Am"></a>鹅鸭众峰。<a id="a-An"></a>出众音声。<a id="a-Ao"></a>过此山已。<a id="a-Ap"></a>有一大海。<a id="a-Aq"></a>纵广十千由旬。<a id="a-Ar"></a>金色之水。<a id="a-As"></a>充满其中。<a id="a-At"></a>出金色光。<a id="a-Au"></a>海有金山。<a id="a-Av"></a>名曰金水。<a id="a-Aw"></a>高五百由旬。<a id="a-Ax"></a>过此山已。<a id="a-Ay"></a>有瞿陀尼。<a id="a-Az"></a>纵广九十由旬。<a id="a-B0"></a>有十亿聚落。<a id="a-B1"></a>一万二千城。<a id="a-B2"></a>第一大城。<a id="a-B3"></a>其数五百。<a id="a-B4"></a>如阎浮提。<a id="a-B5"></a>有三百余大城。<a id="a-B6"></a>所谓波吒梨弗多城。<a id="a-B7"></a>如是瞿陀尼大云聚等五百大城。<a id="a-B8"></a>其大云聚城。<a id="a-B9"></a>纵广十二由旬。<a id="a-BA"></a>四交街巷。<a id="a-BB"></a>屋宅楼阁。<a id="a-BC"></a>充满城中。<a id="a-BD"></a>住于中国。<a id="a-BE"></a>第一大城。<a id="a-BF"></a>名曰百门。<a id="a-BG"></a>次名栏楯。<a id="a-BH"></a>次名泥目罗。<a id="a-BI"></a>次名光明。<a id="a-BJ"></a>次名山谷。<a id="a-BK"></a>有如是等第一大城。<a id="a-BL"></a>摄于中城。<a id="a-BM"></a>复有大国。<a id="a-BN"></a>名伽多支。<a id="a-BO"></a>次名僧差那多国。<a id="a-BP"></a>次名摩尼国。<a id="a-BQ"></a>次名银国。<a id="a-BR"></a>次名幡国。<a id="a-BS"></a>有如是等第一大国。<a id="a-BT"></a>譬如阎浮提中第一大国。<a id="a-BU"></a>谓迦尸国。<a id="a-BV"></a>憍萨罗国。<a id="a-BW"></a>摩伽陀国。<a id="a-BX"></a>瞿陀尼国。<a id="a-BY"></a>第一国土。<a id="a-BZ"></a>亦复如是。<a id="a-Ba"></a>次有中国。<a id="a-Bb"></a>谓尼弃罗国。<a id="a-Bc"></a>次名单持国。<a id="a-Bd"></a>次名遮都罗国。<a id="a-Be"></a>次名俱兰荼国。<a id="a-Bf"></a>次名鞞多娑国。<a id="a-Bg"></a>次名窟行国。<a id="a-Bh"></a>瞿陀尼界。<a id="a-Bi"></a>有如是等。<a id="a-Bj"></a>第一中国。<a id="a-Bk"></a>有二十五国。<a id="a-Bl"></a>摄一切国。<a id="a-Bm"></a>如阎浮提十八大国。<a id="a-Bn"></a>瞿陀尼国。<a id="a-Bo"></a>有五大河。<a id="a-Bp"></a>一名广河。<a id="a-Bq"></a>二名均周师波帝河。<a id="a-Br"></a>三名月力河。<a id="a-Bs"></a>四名乐水河。<a id="a-Bt"></a>五名僧吱那河。<a id="a-Bu"></a>如阎浮提四大河。<a id="a-Bv"></a>所谓恒伽河。<a id="a-Bw"></a>辛头河。<a id="a-Bx"></a>婆叉河。<a id="a-By"></a>斯陀河。<a id="a-Bz"></a>瞿陀尼国。<a id="a-C0"></a>有五大山。<a id="a-C1"></a>何等为五。<a id="a-C2"></a>一名龙飞山。<a id="a-C3"></a>二名三峰山。<a id="a-C4"></a>三名珠门山。<a id="a-C5"></a>四名百节山。<a id="a-C6"></a>五名坚山。<a id="a-C7"></a>如阎浮提中有四大山。<a id="a-C8"></a>何等为四。<a id="a-C9"></a>一名雪山。<a id="a-CA"></a>二名民陀山。<a id="a-CB"></a>三名摩罗耶山。<a id="a-CC"></a>四名鸡罗娑山。<a id="a-CD"></a>瞿陀尼国。<a id="a-CE"></a>有三大池。<a id="a-CF"></a>一名深岸池。<a id="a-CG"></a>二名无间池。<a id="a-CH"></a>三名放光池。<a id="a-CI"></a>如阎浮提阿那婆达多池。<a id="a-CJ"></a>及瞻波池。</p>
  <p id="aCK">复次修行者。<a id="a-CL"></a>随顺观外身。<a id="a-CM"></a>观瞿陀尼何所受用。<a id="a-CN"></a>彼以闻慧。<a id="a-CO"></a>或以天眼。<a id="a-CP"></a>见瞿陀尼。<a id="a-CQ"></a>多饶牛犊。<a id="a-CR"></a>一切女人。<a id="a-CS"></a>皆有三乳。<a id="a-CT"></a>如阎浮提女人。<a id="a-CU"></a>十月乃产。<a id="a-CV"></a>瞿陀尼人。<a id="a-CW"></a>亦复如是。<a id="a-CX"></a>如阎浮提女人二乳流汁。<a id="a-CY"></a>瞿陀尼女人三乳流汁。<a id="a-CZ"></a>亦复如是。<a id="a-Ca"></a>如阎浮提园林具足。<a id="a-Cb"></a>花果河池。<a id="a-Cc"></a>一切具足。<a id="a-Cd"></a>其果半味。<a id="a-Ce"></a>其华半香。<a id="a-Cf"></a>河水半味。</p>
  <p id="aCg">复次修行者。<a id="a-Ch"></a>随顺观外身。<a id="a-Ci"></a>众生何业生瞿陀尼。<a id="a-Cj"></a>以下中业。<a id="a-Ck"></a>生瞿陀尼。<a id="a-Cl"></a>彼以闻慧。<a id="a-Cm"></a>或以天眼。<a id="a-Cn"></a>见余生处。<a id="a-Co"></a>少戒少施。<a id="a-Cp"></a>少业少顺法行。<a id="a-Cq"></a>云何少戒。<a id="a-Cr"></a>于前生处。<a id="a-Cs"></a>以贫穷故。<a id="a-Ct"></a>受雇持戒。<a id="a-Cu"></a>或畏刑罚。<a id="a-Cv"></a>以清净心。<a id="a-Cw"></a>礼佛法僧。<a id="a-Cx"></a>亲近国王。<a id="a-Cy"></a>得财布施。<a id="a-Cz"></a>以近王故。<a id="a-D0"></a>不读诵经。<a id="a-D1"></a>施非福田。<a id="a-D2"></a>贪邪见人。<a id="a-D3"></a>谓为福田。<a id="a-D4"></a>十善垢浊。<a id="a-D5"></a>行不清净业因缘故。<a id="a-D6"></a>阎浮提死。<a id="a-D7"></a>生瞿陀尼。<a id="a-D8"></a>如是不知善不善故。<a id="a-D9"></a>食半味食。<a id="a-DA"></a>少智少慧。<a id="a-DB"></a>贪着女人先业因缘。<a id="a-DC"></a>生瞿陀尼。<a id="a-DD"></a>一切众生。<a id="a-DE"></a>以业藏故。<a id="a-DF"></a>由业故行业故流转。<a id="a-DG"></a>如其所作善不善业。<a id="a-DH"></a>得如是果若作善业。<a id="a-DI"></a>生人天中。<a id="a-DJ"></a>若不善业。<a id="a-DK"></a>堕于地狱饿鬼畜生。<a id="a-DL"></a>以业因缘。<a id="a-DM"></a>得相似果。<a id="a-DN"></a>如种种子。<a id="a-DO"></a>譬如种谷得谷种麦得麦。<a id="a-DP"></a>稗子生稗。<a id="a-DQ"></a>如以种子种于薄地。<a id="a-DR"></a>收果减少。<a id="a-DS"></a>若以种子种之良田。<a id="a-DT"></a>多收果实。<a id="a-DU"></a>如种赤稻。<a id="a-DV"></a>不生余物。<a id="a-DW"></a>种豆得豆。<a id="a-DX"></a>种甘蔗者。<a id="a-DY"></a>则得甘蔗以田胜故。<a id="a-DZ"></a>得果亦胜。<a id="a-Da"></a>如三种田。<a id="a-Db"></a>一者福田施。<a id="a-Dc"></a>二者福田苦施。<a id="a-Dd"></a>三者苦施。<a id="a-De"></a>福田施者。<a id="a-Df"></a>名之为上。<a id="a-Dg"></a>福田苦施。<a id="a-Dh"></a>名之为中。<a id="a-Di"></a>苦施为下。<a id="a-Dj"></a>除思功德。<a id="a-Dk"></a>譬如外三种田。<a id="a-Dl"></a>一者饶石。<a id="a-Dm"></a>亦多水衣。<a id="a-Dn"></a>名为中田。<a id="a-Do"></a>二者其水丰足。<a id="a-Dp"></a>无有草秽。<a id="a-Dq"></a>又无水衣。<a id="a-Dr"></a>亦无寇贼。<a id="a-Ds"></a>名为上田。<a id="a-Dt"></a>三者多有水衣草秽。<a id="a-Du"></a>其水不调。<a id="a-Dv"></a>又多寇贼。<a id="a-Dw"></a>是名下田。<a id="a-Dx"></a>若诸田夫。<a id="a-Dy"></a>勤加功力。<a id="a-Dz"></a>则得果实。<a id="a-E0"></a>此内外法。<a id="a-E1"></a>以业藏故。<a id="a-E2"></a>随业流转。<a id="a-E3"></a>业转而行。<a id="a-E4"></a>各各势力。<a id="a-E5"></a>各各因缘。<a id="a-E6"></a>各各受生。<a id="a-E7"></a>瞿陀尼人。<a id="a-E8"></a>不修净业故。<a id="a-E9"></a>生于此处命终。<a id="a-EA"></a>自业流转生死。<a id="a-EB"></a>如是修行者。<a id="a-EC"></a>观外法业已。<a id="a-ED"></a>如实知外身。</p>
  <p id="aEE">复次修行者。<a id="a-EF"></a>随顺观外身。<a id="a-EG"></a>过瞿陀尼。<a id="a-EH"></a>复有何等山河海渚。<a id="a-EI"></a>彼以闻慧。<a id="a-EJ"></a>或以天眼。<a id="a-EK"></a>见瞿陀尼国。<a id="a-EL"></a>弗婆提国。<a id="a-EM"></a>两洲中间。<a id="a-EN"></a>有一大海。<a id="a-EO"></a>名清净水。<a id="a-EP"></a>纵广一万二千由旬。<a id="a-EQ"></a>清水盈满。<a id="a-ER"></a>多有螺贝。<a id="a-ES"></a>堤弥鱼。<a id="a-ET"></a>提鲵罗鱼。<a id="a-EU"></a>那迦鱼摩伽罗鱼。<a id="a-EV"></a>军毗罗鱼。<a id="a-EW"></a>失收摩罗鱼。<a id="a-EX"></a>鱼亦青色。<a id="a-EY"></a>过此海已。<a id="a-EZ"></a>有珊瑚山。<a id="a-Ea"></a>纵广五千由旬。<a id="a-Eb"></a>毒害众生。<a id="a-Ec"></a>住在山中。<a id="a-Ed"></a>过此山已。<a id="a-Ee"></a>有热水海。<a id="a-Ef"></a>多有毒蛇。<a id="a-Eg"></a>毒蛇气故。<a id="a-Eh"></a>令海水热。<a id="a-Ei"></a>无有一众生。<a id="a-Ej"></a>以蛇毒故。<a id="a-Ek"></a>众生皆死。<a id="a-El"></a>以毒热故。<a id="a-Em"></a>过此海已。<a id="a-En"></a>有一大海。<a id="a-Eo"></a>名曰赤海。<a id="a-Ep"></a>纵广一万五千由旬。<a id="a-Eq"></a>龙阿修罗。<a id="a-Er"></a>住此海下。<a id="a-Es"></a>以饮食故。<a id="a-Et"></a>互相嗔恚。<a id="a-Eu"></a>常共斗诤。<a id="a-Ev"></a>有龙名曰摩多梨那。<a id="a-Ew"></a>有阿修罗。<a id="a-Ex"></a>名僧伽多。<a id="a-Ey"></a>过此海已。<a id="a-Ez"></a>有一大洲。<a id="a-F0"></a>名罗刹女国。<a id="a-F1"></a>纵广二千由旬。<a id="a-F2"></a>有罗刹女。<a id="a-F3"></a>名曰长发。<a id="a-F4"></a>住在此洲。<a id="a-F5"></a>啖食火烧香花及肉。<a id="a-F6"></a>一念能行二千由旬。<a id="a-F7"></a>常求人便。<a id="a-F8"></a>心常忆念。<a id="a-F9"></a>是罗刹洲。<a id="a-FA"></a>骸骨血肉。<a id="a-FB"></a>狼藉臭秽。<a id="a-FC"></a>充满其洲。<a id="a-FD"></a>过此洲已。<a id="a-FE"></a>有一大洲。<a id="a-FF"></a>名毗舍遮鬼女国。<a id="a-FG"></a>纵广五千由旬。<a id="a-FH"></a>毗舍遮鬼。<a id="a-FI"></a>名曰发覆。<a id="a-FJ"></a>住在此洲。<a id="a-FK"></a>过此洲已。<a id="a-FL"></a>有一大山。<a id="a-FM"></a>名曰饶山。<a id="a-FN"></a>纵广五百千由旬。<a id="a-FO"></a>多饶树林。<a id="a-FP"></a>所谓那梨吱罗树。<a id="a-FQ"></a>次名波那婆树。<a id="a-FR"></a>次名无遮果树。<a id="a-FS"></a>次名多罗树。<a id="a-FT"></a>次名多摩罗树。<a id="a-FU"></a>次名卑耶罗树。<a id="a-FV"></a>次名俱罗迦树。<a id="a-FW"></a>次名陀婆树。<a id="a-FX"></a>次名佉提罗树。<a id="a-FY"></a>次名提罗迦树。<a id="a-FZ"></a>次名阿殊那树。<a id="a-Fa"></a>次名迦昙婆树。<a id="a-Fb"></a>次名泥荼罗婆树。<a id="a-Fc"></a>次名佉殊罗树。<a id="a-Fd"></a>次名庵婆罗树。<a id="a-Fe"></a>次名卑末槃陀树。<a id="a-Ff"></a>次名婆多利树。<a id="a-Fg"></a>次名婆吒树。<a id="a-Fh"></a>次名甄叔迦树。<a id="a-Fi"></a>次名龙树。<a id="a-Fj"></a>次名无忧树。<a id="a-Fk"></a>次名骐邻陀树。<a id="a-Fl"></a>次名吱多迦树。<a id="a-Fm"></a>次名迦尼迦罗树。<a id="a-Fn"></a>次名阿堤目多迦树。<a id="a-Fo"></a>次名那浮摩利迦树。<a id="a-Fp"></a>次名波吒迦树。<a id="a-Fq"></a>次名波吒罗树。<a id="a-Fr"></a>次名迦卑他树。<a id="a-Fs"></a>次名毗罗婆树。<a id="a-Ft"></a>次名天木香树。<a id="a-Fu"></a>次名波头摩树。<a id="a-Fv"></a>次名瞻波迦树。<a id="a-Fw"></a>次名迦罗毗略迦树。<a id="a-Fx"></a>次名青无忧树。<a id="a-Fy"></a>次名鸠罗婆迦树。<a id="a-Fz"></a>次名军陀树。<a id="a-G0"></a>次名婆陀罗树。<a id="a-G1"></a>次名鸠吒阇树。<a id="a-G2"></a>多有如是种种果树。<a id="a-G3"></a>处处流泉。<a id="a-G4"></a>乾闼婆王。<a id="a-G5"></a>游戏彼林。<a id="a-G6"></a>过此山已。<a id="a-G7"></a>有一大海。<a id="a-G8"></a>纵广五百由旬。<a id="a-G9"></a>名曰乳水。<a id="a-GA"></a>其水色味。<a id="a-GB"></a>如乳无异。<a id="a-GC"></a>海有大鱼。<a id="a-GD"></a>长五由旬。<a id="a-GE"></a>住在海中。<a id="a-GF"></a>过此海已。<a id="a-GG"></a>有一沙山。<a id="a-GH"></a>纵广一千由旬。<a id="a-GI"></a>无有林树。<a id="a-GJ"></a>及诸药草。<a id="a-GK"></a>过此山已。<a id="a-GL"></a>有一大海。<a id="a-GM"></a>名曰龙满。<a id="a-GN"></a>纵广六千由旬。<a id="a-GO"></a>海有诸龙。<a id="a-GP"></a>名栴遮罗。<a id="a-GQ"></a>住此海中。<a id="a-GR"></a>自相斗诤。<a id="a-GS"></a>乐注大雨。<a id="a-GT"></a>过此海已。<a id="a-GU"></a>有一大海。<a id="a-GV"></a>名苏无陀罗。<a id="a-GW"></a>纵广二千由旬。<a id="a-GX"></a>其水不动。<a id="a-GY"></a>清净湛然。<a id="a-GZ"></a>多有军毗罗鱼。<a id="a-Ga"></a>那迦罗鱼。<a id="a-Gb"></a>失收摩罗鱼。<a id="a-Gc"></a>螺贝之属。</p>
  <p id="aGd">复次修行者。<a id="a-Ge"></a>知业法果。<a id="a-Gf"></a>彼以闻慧。<a id="a-Gg"></a>或以天眼。<a id="a-Gh"></a>见如说处山河海渚林树之处。<a id="a-Gi"></a>无有一处不生不死不生不灭。<a id="a-Gj"></a>一切恩爱。<a id="a-Gk"></a>无不别离。<a id="a-Gl"></a>无有一处非业故行。<a id="a-Gm"></a>无有一处而非业藏。<a id="a-Gn"></a>无有一处非业流转。<a id="a-Go"></a>受自业果。<a id="a-Gp"></a>或生或死。<a id="a-Gq"></a>无有山河海渚非生死处。<a id="a-Gr"></a>山河海渚无针锋许。<a id="a-Gs"></a>非我生处。<a id="a-Gt"></a>百千千亿。<a id="a-Gu"></a>亿亿百千生死之中。<a id="a-Gv"></a>皆爱别离怨憎合会。<a id="a-Gw"></a>百千千亿亿亿百千生死之处。<a id="a-Gx"></a>堕于地狱饿鬼畜生。<a id="a-Gy"></a>无始无终。<a id="a-Gz"></a>贪嗔痴网之所系缚。<a id="a-H0"></a>流转生死。<a id="a-H1"></a>是故应当厌离生死。<a id="a-H2"></a>勿生贪着。<a id="a-H3"></a>此生死者。<a id="a-H4"></a>甚为苦恼。<a id="a-H5"></a>久受坚牢。<a id="a-H6"></a>痛苦难忍。<a id="a-H7"></a>老死忧悲苦恼愁毒。<a id="a-H8"></a>一切有生。<a id="a-H9"></a>必当堕落。<a id="a-HA"></a>归破坏门。<a id="a-HB"></a>于生死中。<a id="a-HC"></a>无有少常。<a id="a-HD"></a>譬如日出。<a id="a-HE"></a>无有少闇。<a id="a-HF"></a>观生死中。<a id="a-HG"></a>亦复如是。<a id="a-HH"></a>如是修行者。<a id="a-HI"></a>观外身得如实知外身。</p>
  <p id="aHJ">复次修行者。<a id="a-HK"></a>随顺观外身。<a id="a-HL"></a>过平等海。<a id="a-HM"></a>复有何等山河海渚。<a id="a-HN"></a>彼以闻慧。<a id="a-HO"></a>或以天眼。<a id="a-HP"></a>见弗婆提国。<a id="a-HQ"></a>纵广八千由旬。<a id="a-HR"></a>多有眷属。<a id="a-HS"></a>小洲具足。<a id="a-HT"></a>聚落城邑。<a id="a-HU"></a>河池林树。<a id="a-HV"></a>洲渚山窟。<a id="a-HW"></a>行列树林。<a id="a-HX"></a>花果禽兽。<a id="a-HY"></a>一切具足。<a id="a-HZ"></a>有六大山。<a id="a-Ha"></a>一名大波赊山。<a id="a-Hb"></a>二名新鬘山。<a id="a-Hc"></a>三名孔雀集山。<a id="a-Hd"></a>四名兽峪山。<a id="a-He"></a>五名海高山。<a id="a-Hf"></a>六名真珠鬘山。<a id="a-Hg"></a>遍弗婆提。<a id="a-Hh"></a>如阎浮提有四大山。<a id="a-Hi"></a>如前所说。<a id="a-Hj"></a>大波赊山。<a id="a-Hk"></a>纵广三千由旬。<a id="a-Hl"></a>于此山中。<a id="a-Hm"></a>有三大林。<a id="a-Hn"></a>其一一林。<a id="a-Ho"></a>皆悉纵广一千由旬。<a id="a-Hp"></a>一名须弥林。<a id="a-Hq"></a>二名流水林。<a id="a-Hr"></a>三名峪鬘林。<a id="a-Hs"></a>众树具足。<a id="a-Ht"></a>所谓呵梨勒树。<a id="a-Hu"></a>次名平面树。<a id="a-Hv"></a>次名峪生树。<a id="a-Hw"></a>次名枝等树。<a id="a-Hx"></a>次名岸生树。<a id="a-Hy"></a>次名石生树。<a id="a-Hz"></a>如阎浮提树说。<a id="a-I0"></a>住此山者名大鬘人。<a id="a-I1"></a>山中有河名婆卢河。<a id="a-I2"></a>次名流沙河。<a id="a-I3"></a>次名狭流河。<a id="a-I4"></a>次名速流河。<a id="a-I5"></a>次名龙水河。<a id="a-I6"></a>次名光林河。<a id="a-I7"></a>次名征迦河。<a id="a-I8"></a>第二大山。<a id="a-I9"></a>名曰林鬘。<a id="a-IA"></a>纵广一千由旬。<a id="a-IB"></a>此山有林。<a id="a-IC"></a>名鸠吒林。<a id="a-ID"></a>次名行林。<a id="a-IE"></a>次名天木行林。<a id="a-IF"></a>次名烟林。<a id="a-IG"></a>次名久垂林。<a id="a-IH"></a>山中有河。<a id="a-II"></a>一名多罗覆。<a id="a-IJ"></a>次名角围河。<a id="a-IK"></a>次名爱水河。<a id="a-IL"></a>次名摄念河。<a id="a-IM"></a>次名烟笑河。<a id="a-IN"></a>林鬘山中。<a id="a-IO"></a>所住之人。<a id="a-IP"></a>名俱知罗。</p>
  <p id="aIQ">复次修行者。<a id="a-IR"></a>观第三山。<a id="a-IS"></a>名孔雀聚。<a id="a-IT"></a>纵广千由旬。<a id="a-IU"></a>此山有四大林。<a id="a-IV"></a>一名云林。<a id="a-IW"></a>二名百池林。<a id="a-IX"></a>三名高吼林。<a id="a-IY"></a>四名真珠轮林。<a id="a-IZ"></a>复有大河。<a id="a-Ia"></a>所谓泥均轮陀河。<a id="a-Ib"></a>次名大喜河。<a id="a-Ic"></a>次名爱林河。<a id="a-Id"></a>次名先流河。<a id="a-Ie"></a>次名吉河。<a id="a-If"></a>于孔雀聚山有住人。<a id="a-Ig"></a>名曰青咽。</p>
  <p id="aIh">复次修行者。<a id="a-Ii"></a>观弗婆提。<a id="a-Ij"></a>有第四山。<a id="a-Ik"></a>名兽峪。<a id="a-Il"></a>此山有林名阇知罗林。<a id="a-Im"></a>次名可爱林。<a id="a-In"></a>次名弥伽林。<a id="a-Io"></a>花果具足。<a id="a-Ip"></a>亦如前说。<a id="a-Iq"></a>林中有河。<a id="a-Ir"></a>名涅茂迦。<a id="a-Is"></a>次名普笑。<a id="a-It"></a>次名歌罗罗。<a id="a-Iu"></a>林中有兽。<a id="a-Iv"></a>名曰调伏。<a id="a-Iw"></a>次名普影。<a id="a-Ix"></a>次名毛兽。<a id="a-Iy"></a>次名见走。<a id="a-Iz"></a>次名为马。<a id="a-J0"></a>次名无道。<a id="a-J1"></a>次名仙兽。<a id="a-J2"></a>次名多罗头拏。<a id="a-J3"></a>次名好耳。<a id="a-J4"></a>次名象头。<a id="a-J5"></a>次名第一儿。<a id="a-J6"></a>次名爱影。<a id="a-J7"></a>次名兔毛。<a id="a-J8"></a>次名驼身。<a id="a-J9"></a>次名黑尾。<a id="a-JA"></a>次名白头。<a id="a-JB"></a>次名端正。<a id="a-JC"></a>次名蛇舌。<a id="a-JD"></a>次名狗牙。<a id="a-JE"></a>次名伽婆耶。<a id="a-JF"></a>次名钳婆。<a id="a-JG"></a>次名碓井井。<a id="a-JH"></a>如是等兽。<a id="a-JI"></a>阎浮提中。<a id="a-JJ"></a>或有或无。<a id="a-JK"></a>兽峪山中园林流池华果树木。<a id="a-JL"></a>一切具足。<a id="a-JM"></a>亦如前说。<a id="a-JN"></a>一切华池。<a id="a-JO"></a>如阎浮提。<a id="a-JP"></a>住兽峪山人。<a id="a-JQ"></a>名曰速力。</p>
  <p id="aJR">复次修行者。<a id="a-JS"></a>观弗婆提国。<a id="a-JT"></a>有第五山。<a id="a-JU"></a>名曰海高。<a id="a-JV"></a>纵广一千由旬。<a id="a-JW"></a>园林流池。<a id="a-JX"></a>华果具足。<a id="a-JY"></a>亦如前说。<a id="a-JZ"></a>此山有林。<a id="a-Ja"></a>名曰三渧林。<a id="a-Jb"></a>次名咽喉闭林。<a id="a-Jc"></a>次名山林。<a id="a-Jd"></a>林中有河。<a id="a-Je"></a>名曰三角。<a id="a-Jf"></a>次名高唤。<a id="a-Jg"></a>次名石声。<a id="a-Jh"></a>人住海高山者。<a id="a-Ji"></a>名遮株罗。<a id="a-Jj"></a>观海高山已。<a id="a-Jk"></a>如实知外身。</p>
  <p id="aJl">复次修行者。<a id="a-Jm"></a>随顺观外身。<a id="a-Jn"></a>观弗婆提。<a id="a-Jo"></a>有何等山。<a id="a-Jp"></a>彼以闻慧。<a id="a-Jq"></a>或以天眼。<a id="a-Jr"></a>见第六山。<a id="a-Js"></a>名真珠鬘。<a id="a-Jt"></a>纵广一千由旬。<a id="a-Ju"></a>园林流池。<a id="a-Jv"></a>周遍具足。<a id="a-Jw"></a>种种花果。<a id="a-Jx"></a>禽兽具足。<a id="a-Jy"></a>亦如前说。<a id="a-Jz"></a>真珠鬘山。<a id="a-K0"></a>出一大河。<a id="a-K1"></a>名不见岸。<a id="a-K2"></a>广一由旬。<a id="a-K3"></a>有人住于真珠鬘山。<a id="a-K4"></a>名曰普眼。<a id="a-K5"></a>如是弗婆提。<a id="a-K6"></a>六山围绕。<a id="a-K7"></a>弗婆提国。<a id="a-K8"></a>有三大城。<a id="a-K9"></a>一名善门城。<a id="a-KA"></a>二名山乐城。<a id="a-KB"></a>三名普游戏城。<a id="a-KC"></a>一一大城。<a id="a-KD"></a>广三由旬。<a id="a-KE"></a>中下之城。<a id="a-KF"></a>有六十三。<a id="a-KG"></a>有一中城。<a id="a-KH"></a>名鸠吒含。<a id="a-KI"></a>次名大波舍。<a id="a-KJ"></a>次名普吼城。<a id="a-KK"></a>有如是等中城之中。<a id="a-KL"></a>第一最大下城。<a id="a-KM"></a>名一切负。<a id="a-KN"></a>次名大音城。<a id="a-KO"></a>次名旷野孔穴城。<a id="a-KP"></a>有如是等小城之中。<a id="a-KQ"></a>第一最大。<a id="a-KR"></a>复有三亿五十万三千五百五十六聚落。<a id="a-KS"></a>第一聚落。<a id="a-KT"></a>名迦尸摩罗。<a id="a-KU"></a>次名水沫。<a id="a-KV"></a>次名根村。<a id="a-KW"></a>次名树啼村。<a id="a-KX"></a>次名一切人。<a id="a-KY"></a>次名叶聚落。<a id="a-KZ"></a>次名毗头罗。<a id="a-Ka"></a>次名波迦村。<a id="a-Kb"></a>次名毗吒聚落。<a id="a-Kc"></a>次名摩摩聚落。<a id="a-Kd"></a>次名那提。<a id="a-Ke"></a>次名伽吒瓮。<a id="a-Kf"></a>次名徒呵。<a id="a-Kg"></a>次名林聚落。<a id="a-Kh"></a>次名赤旋。<a id="a-Ki"></a>次名阿叉。<a id="a-Kj"></a>次名风吹。<a id="a-Kk"></a>次名鬘村。<a id="a-Kl"></a>次名顶树。<a id="a-Km"></a>次名黑饭。<a id="a-Kn"></a>有如是等第一聚落。<a id="a-Ko"></a>此等众人。<a id="a-Kp"></a>其面圆满像地洲形。<a id="a-Kq"></a>阎浮提人耳发庄严。<a id="a-Kr"></a>郁单越人。<a id="a-Ks"></a>眼为庄严。<a id="a-Kt"></a>瞿陀尼人。<a id="a-Ku"></a>项腹庄严。<a id="a-Kv"></a>弗婆提人。<a id="a-Kw"></a>肩髀庄严。<a id="a-Kx"></a>四天下人。<a id="a-Ky"></a>自身严好。</p>
  <p id="aKz">复次修行者。<a id="a-L0"></a>观业果报。<a id="a-L1"></a>众生何业生弗婆提。<a id="a-L2"></a>有上中下业。<a id="a-L3"></a>彼以闻慧。<a id="a-L4"></a>或以天眼。<a id="a-L5"></a>见此众生先世。<a id="a-L6"></a>不知业法果报。<a id="a-L7"></a>以不知故。<a id="a-L8"></a>施非福田。<a id="a-L9"></a>或难乞求。<a id="a-LA"></a>尔乃施与。<a id="a-LB"></a>或勤苦求。<a id="a-LC"></a>亦如前说。<a id="a-LD"></a>以此业故。<a id="a-LE"></a>名下品生。<a id="a-LF"></a>若有众生。<a id="a-LG"></a>持中品戒。<a id="a-LH"></a>若近国王法故。<a id="a-LI"></a>不杀众生。<a id="a-LJ"></a>非清净心。<a id="a-LK"></a>以此因缘。<a id="a-LL"></a>身坏命终。<a id="a-LM"></a>生于天上。<a id="a-LN"></a>从天命终。<a id="a-LO"></a>生弗婆提。<a id="a-LP"></a>名中业生上人上业。<a id="a-LQ"></a>闻于正法。<a id="a-LR"></a>受持读诵。<a id="a-LS"></a>为他人说。<a id="a-LT"></a>而生随喜。<a id="a-LU"></a>如说修行。<a id="a-LV"></a>无有一法能度生死险道旷野。<a id="a-LW"></a>如闻正法。<a id="a-LX"></a>受持读诵。<a id="a-LY"></a>为他人说。<a id="a-LZ"></a>诸施中胜。<a id="a-La"></a>所谓法施。<a id="a-Lb"></a>第一持戒。<a id="a-Lc"></a>谓闻正法。<a id="a-Ld"></a>闻正法智。<a id="a-Le"></a>最为第一。<a id="a-Lf"></a>正法者。<a id="a-Lg"></a>亦如前说。<a id="a-Lh"></a>观弗婆提业果报已。<a id="a-Li"></a>如实知外身。</p>
  <p id="aLj">复次修行者。<a id="a-Lk"></a>观弗婆提内。<a id="a-Ll"></a>复有何等山河海渚。<a id="a-Lm"></a>彼以闻慧。<a id="a-Ln"></a>或以天眼。<a id="a-Lo"></a>过弗婆提八千由旬。<a id="a-Lp"></a>见有大山。<a id="a-Lq"></a>名曰礠石。<a id="a-Lr"></a>纵广三千由旬。<a id="a-Ls"></a>此山四面一万由旬。<a id="a-Lt"></a>有微少铁。<a id="a-Lu"></a>皆悉速赴。<a id="a-Lv"></a>走奔此山。<a id="a-Lw"></a>过此山已。<a id="a-Lx"></a>有一大海。<a id="a-Ly"></a>七千由旬。<a id="a-Lz"></a>名曰波行。<a id="a-M0"></a>围绕五山。<a id="a-M1"></a>犹如环玔。<a id="a-M2"></a>何等为五。<a id="a-M3"></a>一名针口山。<a id="a-M4"></a>二名大藏山。<a id="a-M5"></a>三名多吒迦山。<a id="a-M6"></a>四名蛇多山。<a id="a-M7"></a>五名欢喜山。<a id="a-M8"></a>过此山已。<a id="a-M9"></a>有一大洲。<a id="a-MA"></a>名陀吒迦曼茶。<a id="a-MB"></a>纵广三千由旬。<a id="a-MC"></a>多有夜叉紧那罗。<a id="a-MD"></a>住在此洲。<a id="a-ME"></a>河池树林。<a id="a-MF"></a>花果具足。<a id="a-MG"></a>甚可爱乐。<a id="a-MH"></a>阎浮提中。<a id="a-MI"></a>弗婆提中。<a id="a-MJ"></a>所有禽兽。<a id="a-MK"></a>此洲悉有。<a id="a-ML"></a>过此洲已。<a id="a-MM"></a>有一大海。<a id="a-MN"></a>名多星宿。<a id="a-MO"></a>海中有山。<a id="a-MP"></a>名优陀延。<a id="a-MQ"></a>有十三峰。<a id="a-MR"></a>绕此大海。<a id="a-MS"></a>去须弥山不远。<a id="a-MT"></a>外道说言。<a id="a-MU"></a>与阎浮提人善不善业。<a id="a-MV"></a>为增上缘。<a id="a-MW"></a>善不善风。<a id="a-MX"></a>于优陀延山中出于星宿。<a id="a-MY"></a>诸婆罗门外道论师。<a id="a-MZ"></a>失于业报。<a id="a-Ma"></a>不知真谛。<a id="a-Mb"></a>于人王所。<a id="a-Mc"></a>说言。<a id="a-Md"></a>星宿诸曜所作。<a id="a-Me"></a>非业果报。<a id="a-Mf"></a>是诸外道婆罗门论师。<a id="a-Mg"></a>邪见倒说星曜所作。<a id="a-Mh"></a>非业果报。<a id="a-Mi"></a>若星曜所作非业果报。<a id="a-Mj"></a>日月胜故。<a id="a-Mk"></a>善不善时节流转。<a id="a-Ml"></a>一切时节。<a id="a-Mm"></a>而有华果。<a id="a-Mn"></a>日月若胜何故日月为余曜所覆。<a id="a-Mo"></a>所谓日莎婆奴月罗睺。<a id="a-Mp"></a>一切星宿为曜所覆。<a id="a-Mq"></a>曜为余覆。<a id="a-Mr"></a>以是善不善故。<a id="a-Ms"></a>宿曜亦有善不善业。<a id="a-Mt"></a>是故善不善业。<a id="a-Mu"></a>众生自业。<a id="a-Mv"></a>非星曜作。</p>
  <p id="aMw">复次修行者。<a id="a-Mx"></a>随顺外身。<a id="a-My"></a>观曜星宿。<a id="a-Mz"></a>见业果报。<a id="a-N0"></a>非曜等作。<a id="a-N1"></a>观多星宿海已。<a id="a-N2"></a>观须弥山优陀延山峰已。<a id="a-N3"></a>如实知外身。</p>
  <p id="aN4">复次修行者。<a id="a-N5"></a>观多星海。<a id="a-N6"></a>纵广七千由旬。<a id="a-N7"></a>过此海已。<a id="a-N8"></a>有诸神仙。<a id="a-N9"></a>住在此洲。<a id="a-NA"></a>山河林树。<a id="a-NB"></a>花果具足。<a id="a-NC"></a>如阎浮提。<a id="a-ND"></a>其洲纵广三千由旬。<a id="a-NE"></a>仙人夜叉之所住止。<a id="a-NF"></a>一切如意树。<a id="a-NG"></a>花果具足。<a id="a-NH"></a>过此洲已。<a id="a-NI"></a>有大围山。<a id="a-NJ"></a>及有大海。<a id="a-NK"></a>三千由旬。<a id="a-NL"></a>在阎浮提弗婆提二国中间。<a id="a-NM"></a>如是大海。<a id="a-NN"></a>名冷暖水。<a id="a-NO"></a>纵广三千由旬。<a id="a-NP"></a>多有螺贝。<a id="a-NQ"></a>堤弥鱼。<a id="a-NR"></a>堤弥鲵罗鱼。<a id="a-NS"></a>那迦罗鱼。<a id="a-NT"></a>摩伽罗鱼。<a id="a-NU"></a>失收摩罗鱼。<a id="a-NV"></a>龟鼋之属。<a id="a-NW"></a>住大海中。<a id="a-NX"></a>过此山海。<a id="a-NY"></a>有一大海。<a id="a-NZ"></a>名曰赤海。<a id="a-Na"></a>去阎浮提不远。<a id="a-Nb"></a>纵广五千由旬。<a id="a-Nc"></a>赤水满中。<a id="a-Nd"></a>多有大鱼。<a id="a-Ne"></a>其鱼赤色。<a id="a-Nf"></a>互相食啖。<a id="a-Ng"></a>以鱼血故。<a id="a-Nh"></a>令海水赤。<a id="a-Ni"></a>故名赤水。<a id="a-Nj"></a>过此海已。<a id="a-Nk"></a>有一大海。<a id="a-Nl"></a>名曰清水。<a id="a-Nm"></a>纵广七千由旬。<a id="a-Nn"></a>山河具足。<a id="a-No"></a>多有大鱼。<a id="a-Np"></a>第一极深。<a id="a-Nq"></a>过此海已。<a id="a-Nr"></a>有一大海。<a id="a-Ns"></a>名曰宝渚。<a id="a-Nt"></a>纵广三千由旬。<a id="a-Nu"></a>一切众宝。<a id="a-Nv"></a>集在此渚。<a id="a-Nw"></a>金沙车磲。<a id="a-Nx"></a>真珠珊瑚。<a id="a-Ny"></a>苏摩罗宝。<a id="a-Nz"></a>种种具足。<a id="a-O0"></a>有摩偷果。<a id="a-O1"></a>名乱心毒。<a id="a-O2"></a>生在树上。<a id="a-O3"></a>若阎浮提人。<a id="a-O4"></a>取果食之。<a id="a-O5"></a>七日如死。<a id="a-O6"></a>若有飞鸟。<a id="a-O7"></a>食之即死。<a id="a-O8"></a>过此渚已。<a id="a-O9"></a>有一大海。<a id="a-OA"></a>名曰盐。<a id="a-OB"></a>纵广七千由旬。<a id="a-OC"></a>多有螺贝。<a id="a-OD"></a>真珠蚌蛤。<a id="a-OE"></a>堤弥鱼。<a id="a-OF"></a>堤弥鲵罗鱼。<a id="a-OG"></a>军毗罗鱼。<a id="a-OH"></a>那迦罗鱼。<a id="a-OI"></a>充满其中。<a id="a-OJ"></a>复有诸龙。<a id="a-OK"></a>夜叉罗刹。<a id="a-OL"></a>毗舍遮鬼。<a id="a-OM"></a>皆住水中。<a id="a-ON"></a>水下多有无量诸山。<a id="a-OO"></a>此阎浮提洲。<a id="a-OP"></a>五百小洲。<a id="a-OQ"></a>以为围绕。<a id="a-OR"></a>略说胜者。<a id="a-OS"></a>所谓金地洲。<a id="a-OT"></a>次名宝石洲。<a id="a-OU"></a>次名幢鬘洲。<a id="a-OV"></a>次名迦那洲。<a id="a-OW"></a>次名螺贝洲。<a id="a-OX"></a>次名真珠洲。<a id="a-OY"></a>次名围洲。<a id="a-OZ"></a>次名光明洲。<a id="a-Oa"></a>次名翳沙波陀迦洲。<a id="a-Ob"></a>次名康白洲。<a id="a-Oc"></a>次名普贤洲。<a id="a-Od"></a>次名心自在洲。<a id="a-Oe"></a>次名黑双洲。<a id="a-Of"></a>次名香鬘洲。<a id="a-Og"></a>次名三角洲。<a id="a-Oh"></a>次名须屖拏洲。<a id="a-Oi"></a>次名赊那斯都洲。<a id="a-Oj"></a>次名阿蓝迦洲。<a id="a-Ok"></a>次名楞迦洲。<a id="a-Ol"></a>有十二山。<a id="a-Om"></a>罗刹所住。<a id="a-On"></a>次名弥留毗罗迦洲。<a id="a-Oo"></a>次名山住洲。<a id="a-Op"></a>次名赤贝洲。<a id="a-Oq"></a>次名赤真珠洲。<a id="a-Or"></a>次名雪旋洲。<a id="a-Os"></a>次名沙尘绕洲。<a id="a-Ot"></a>次名无道洲。<a id="a-Ou"></a>次名五铜洲。<a id="a-Ov"></a>次名覆洲。<a id="a-Ow"></a>次名赊吉帝力洲。<a id="a-Ox"></a>次名女国洲。<a id="a-Oy"></a>次名饶树洲。<a id="a-Oz"></a>次名翳沙波陀洲。<a id="a-P0"></a>次名丈夫洲。<a id="a-P1"></a>阎浮提界。<a id="a-P2"></a>说如是等最胜小洲。<a id="a-P3"></a>此阎浮提。<a id="a-P4"></a>纵广七千由旬。<a id="a-P5"></a>周遍可爱。<a id="a-P6"></a>如前所说。</p>
  <p id="aP7">复次修行者。<a id="a-P8"></a>随顺观外身。<a id="a-P9"></a>观日月光照何等处。<a id="a-PA"></a>彼以闻慧。<a id="a-PB"></a>或以天眼。<a id="a-PC"></a>见日月光照须弥山王。<a id="a-PD"></a>四面四天下。<a id="a-PE"></a>及照大海。<a id="a-PF"></a>照须弥山王八万四千由旬。<a id="a-PG"></a>光照山侧。<a id="a-PH"></a>但周其半。<a id="a-PI"></a>斫迦婆罗金刚之山。<a id="a-PJ"></a>周围三十六亿由旬。<a id="a-PK"></a>难忍业火。<a id="a-PL"></a>烧然金刚斫迦婆罗山乳海之水。<a id="a-PM"></a>近则成酪。<a id="a-PN"></a>转近此山。<a id="a-PO"></a>则成生酥。<a id="a-PP"></a>渐渐复近。<a id="a-PQ"></a>则成熟酥。<a id="a-PR"></a>渐渐近之。<a id="a-PS"></a>为地狱火。<a id="a-PT"></a>烧之磨灭。<a id="a-PU"></a>是故不满。<a id="a-PV"></a>阎浮提等。<a id="a-PW"></a>是修行者。<a id="a-PX"></a>观于欲界。<a id="a-PY"></a>如实见之。<a id="a-PZ"></a>厌离欲意。<a id="a-Pa"></a>不见一处常不破坏不变易法。<a id="a-Pb"></a>于一切处。<a id="a-Pc"></a>无始生死。<a id="a-Pd"></a>自业果报。<a id="a-Pe"></a>因缘力故。<a id="a-Pf"></a>自业果报之所戏弄。<a id="a-Pg"></a>无有一处不生不死。<a id="a-Ph"></a>若百若千。<a id="a-Pi"></a>若百千返。<a id="a-Pj"></a>无量无边。<a id="a-Pk"></a>生死无间。<a id="a-Pl"></a>观内外身。<a id="a-Pm"></a>厌离欲爱。<a id="a-Pn"></a>于色声香味触。<a id="a-Po"></a>心不爱乐。<a id="a-Pp"></a>如是那罗帝婆罗门。<a id="a-Pq"></a>长者聚落。<a id="a-Pr"></a>修行比丘。<a id="a-Ps"></a>修身念处。<a id="a-Pt"></a>不住魔境。<a id="a-Pu"></a>闻说如是念处已。<a id="a-Pv"></a>有众多人。<a id="a-Pw"></a>破我见垢。<a id="a-Px"></a>无上法中。<a id="a-Py"></a>得法眼生。<a id="a-Pz"></a>说身念处。<a id="a-Q0"></a>无上之法。<a id="a-Q1"></a>若于山谷。<a id="a-Q2"></a>若在山窟。<a id="a-Q3"></a>若在冢间。<a id="a-Q4"></a>若在露地。<a id="a-Q5"></a>若草[卄/積]边。<a id="a-Q6"></a>修学禅定。<a id="a-Q7"></a>无得放逸。<a id="a-Q8"></a>于命终时。<a id="a-Q9"></a>致有悔恨。<a id="a-QA"></a>是我所教。<a id="a-QB"></a>时诸比丘。<a id="a-QC"></a>闻世尊说。<a id="a-QD"></a>皆大欢喜。<a id="a-QE"></a>于世尊说。<a id="a-QF"></a>生信乐心。<a id="a-QG"></a>欢喜奉行。</p>
 </body>
</html>