<!doctype html>
<html id="z3IBUS9bv" data-ver="1527">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第六十九</h1>
  <h2 id="a2">身念处品第七之六</h2>
  <p id="a3">复次修行者。<a id="a-4"></a>随顺观外身。<a id="a-5"></a>十大山中。<a id="a-6"></a>复有何等河池流水华果鸟兽。<a id="a-7"></a>彼以闻慧。<a id="a-8"></a>或以天眼。<a id="a-9"></a>见僧迦赊山。<a id="a-A"></a>僧迦赊树六时之华。<a id="a-B"></a>其树昼夜光明不断。<a id="a-C"></a>如阎浮提燃大炬火。<a id="a-D"></a>其香普熏。<a id="a-E"></a>满一由旬。<a id="a-F"></a>如阎浮提所有林树少分相类。<a id="a-G"></a>如是僧迦赊山。<a id="a-H"></a>有四大林。<a id="a-I"></a>一名青影林。<a id="a-J"></a>二名鸟音林。<a id="a-K"></a>三名温凉林。<a id="a-L"></a>四名鋡毗罗林。<a id="a-M"></a>若至此林。<a id="a-N"></a>其花如云。<a id="a-O"></a>从空而下。<a id="a-P"></a>合和聚集。<a id="a-Q"></a>故名僧迦赊山(僧迦赊言聚集)。<a id="a-R"></a>青影林者。<a id="a-S"></a>随有一切白色众鸟。<a id="a-T"></a>住在此林。<a id="a-U"></a>以林力故。<a id="a-V"></a>如琉璃色故。<a id="a-W"></a>名青影林。<a id="a-X"></a>鸟音林者。<a id="a-Y"></a>若入此林。<a id="a-Z"></a>如意所念鸟出妙音。<a id="a-a"></a>郁单越人见之。<a id="a-b"></a>生大欢喜。<a id="a-c"></a>故名鸟音林。<a id="a-d"></a>温凉林者。<a id="a-e"></a>若人有寒。<a id="a-f"></a>入则温暖。<a id="a-g"></a>若有热者。<a id="a-h"></a>入此林中。<a id="a-i"></a>即得清凉。<a id="a-j"></a>林中有鸟。<a id="a-k"></a>名曰风行。<a id="a-l"></a>是命命鸟。<a id="a-m"></a>以鸟力故。<a id="a-n"></a>一念能行一千由旬。<a id="a-o"></a>若人见鸟。<a id="a-p"></a>忆念欲行。<a id="a-q"></a>即乘此鸟。<a id="a-r"></a>一念能至一千由旬。<a id="a-s"></a>其命命鸟。<a id="a-t"></a>能解四天下人所有语言。<a id="a-u"></a>亦能宣说。<a id="a-v"></a>如人受乐。<a id="a-w"></a>如人欲乐。<a id="a-x"></a>其身七宝庄严。<a id="a-y"></a>两翼青宝。<a id="a-z"></a>车磲颇梨赤莲华宝。<a id="a-10"></a>庄严其身。<a id="a-11"></a>见者欢喜。<a id="a-12"></a>观僧迦赊山。<a id="a-13"></a>有第二林。<a id="a-14"></a>名曰鹦鹉。<a id="a-15"></a>林鸟欢喜。<a id="a-16"></a>有莲华池。<a id="a-17"></a>涌覆其上。<a id="a-18"></a>若阎浮提鹅王中热而死。<a id="a-19"></a>生此池中。<a id="a-1A"></a>如阎浮提鹅王。<a id="a-1B"></a>住阿那婆达多池中。<a id="a-1C"></a>种种众鸟。<a id="a-1D"></a>住在此林中。<a id="a-1E"></a>鹅鸭鸳鸯鵁鶄之鸟。<a id="a-1F"></a>怛荼摩那婆鸟。<a id="a-1G"></a>黄鸟鸠鸽。<a id="a-1H"></a>屯头醯鸟。<a id="a-1I"></a>香鸟三婆阇鸟。<a id="a-1J"></a>瞿耶沙吒鸟。<a id="a-1K"></a>声欢喜鸟。<a id="a-1L"></a>六时行鸟。<a id="a-1M"></a>喜月明鸟。<a id="a-1N"></a>月出欢喜鸟。<a id="a-1O"></a>日色孔雀鸟。<a id="a-1P"></a>若见雷时欢喜出声。<a id="a-1Q"></a>生乐鸟。<a id="a-1R"></a>少黄色鸟。<a id="a-1S"></a>俱罗婆鸟。<a id="a-1T"></a>那提背鸟。<a id="a-1U"></a>泥均仑陀鸟。<a id="a-1V"></a>陀婆迦鸟。<a id="a-1W"></a>杂身鸟。<a id="a-1X"></a>众蜂旋鸟。<a id="a-1Y"></a>其音能满至一由旬。<a id="a-1Z"></a>如阎浮提蜂住于树林。<a id="a-1a"></a>乌鸟。<a id="a-1b"></a>山舞鸟。<a id="a-1c"></a>第一音鸟。<a id="a-1d"></a>鸡鸟。<a id="a-1e"></a>婆罗罗鸟。<a id="a-1f"></a>华覆身鸟。<a id="a-1g"></a>住莲华鸟。<a id="a-1h"></a>青优钵罗鸟。<a id="a-1i"></a>遮沙鸟。<a id="a-1j"></a>频伽项鸟。<a id="a-1k"></a>般舟吒鸟。<a id="a-1l"></a>乐娑罗鸟。<a id="a-1m"></a>常音声鸟。<a id="a-1n"></a>箜篌音鸟。<a id="a-1o"></a>见云欢喜鸟。<a id="a-1p"></a>僧迦摩鸟。<a id="a-1q"></a>见斗欢喜鸟。<a id="a-1r"></a>白云鸟。<a id="a-1s"></a>复有异鸟。<a id="a-1t"></a>观之可爱。<a id="a-1u"></a>离嗔恚鸟。<a id="a-1v"></a>住林树间。<a id="a-1w"></a>郁单曰人。<a id="a-1x"></a>见之欢喜。<a id="a-1y"></a>观彼众鸟住林中。<a id="a-1z"></a>如实知外身。</p>
  <p id="a20">复次修行者。<a id="a-21"></a>随顺观外身。<a id="a-22"></a>僧迦赊山。<a id="a-23"></a>有何等林。<a id="a-24"></a>彼以闻慧。<a id="a-25"></a>或以天眼。<a id="a-26"></a>见第三林。<a id="a-27"></a>名鋡毗罗林。<a id="a-28"></a>枝叶相覆。<a id="a-29"></a>荫影凉厚。<a id="a-2A"></a>郁单越人。<a id="a-2B"></a>为游戏故。<a id="a-2C"></a>入此林中。<a id="a-2D"></a>林名斑叶树。<a id="a-2E"></a>次名龙华树。<a id="a-2F"></a>次名庵婆罗。<a id="a-2G"></a>次名拘鞞陀罗树。<a id="a-2H"></a>次名娑罗树。<a id="a-2I"></a>次名喜爱树。<a id="a-2J"></a>次名鸟息树。<a id="a-2K"></a>次名婆罗多罗树。<a id="a-2L"></a>次名赊摩树。<a id="a-2M"></a>次名尼沙迦毗陀树。<a id="a-2N"></a>次名周多树。<a id="a-2O"></a>次名迦罗树。<a id="a-2P"></a>次名毗罗迦树。<a id="a-2Q"></a>次名旗邻陀树。<a id="a-2R"></a>次名婆鸠罗树。<a id="a-2S"></a>次名喜香树。<a id="a-2T"></a>次名憍乐树。<a id="a-2U"></a>次名奚多罗树。<a id="a-2V"></a>次名多摩罗树。<a id="a-2W"></a>次名鸠罗迦树。<a id="a-2X"></a>次名青荆香树。<a id="a-2Y"></a>次名月轮树。<a id="a-2Z"></a>次名曜行树。<a id="a-2a"></a>次名常开敷树。<a id="a-2b"></a>次名尼均轮树。<a id="a-2c"></a>次名开树。<a id="a-2d"></a>次名阿湿波他树。<a id="a-2e"></a>次名甄叔迦树。<a id="a-2f"></a>次名赊摩梨树。<a id="a-2g"></a>次名杨柳树。<a id="a-2h"></a>次名毗逻树。<a id="a-2i"></a>次名迦卑树。<a id="a-2j"></a>次名那梨吱罗树。<a id="a-2k"></a>次名波那娑树。<a id="a-2l"></a>次名无遮果树。<a id="a-2m"></a>次名阿殊那花树。<a id="a-2n"></a>次名迦昙婆罗树。<a id="a-2o"></a>次名泥周罗树。<a id="a-2p"></a>次名天木香树。<a id="a-2q"></a>次名乘摄树。<a id="a-2r"></a>次名水生树华。<a id="a-2s"></a>次名曼陀罗树华。<a id="a-2t"></a>次名俱赊耶舍树花。<a id="a-2u"></a>次名金色华。<a id="a-2v"></a>次名银色花。<a id="a-2w"></a>次名毗琉璃树。<a id="a-2x"></a>次名孔雀止息树。<a id="a-2y"></a>次名异处行树。<a id="a-2z"></a>次名洲生树。<a id="a-30"></a>次名迦离赊合树。<a id="a-31"></a>次名婆迦赊树。<a id="a-32"></a>次名互相映厚树。<a id="a-33"></a>次名滑树。<a id="a-34"></a>次名肩生树。<a id="a-35"></a>次名因陀罗长树。<a id="a-36"></a>次名岸生树。<a id="a-37"></a>次名巷生树。<a id="a-38"></a>次名珊瑚色树。<a id="a-39"></a>次名鸠摩须树。<a id="a-3A"></a>次名悚树。<a id="a-3B"></a>次名应时生树。<a id="a-3C"></a>次名烟色树。<a id="a-3D"></a>次名灯明树。<a id="a-3E"></a>次名风动树。<a id="a-3F"></a>次名芭蕉树。<a id="a-3G"></a>次名俱翅罗乐树。<a id="a-3H"></a>次名散华树。<a id="a-3I"></a>次名花未覆树。<a id="a-3J"></a>次名开乌弥罗树。<a id="a-3K"></a>次名忆念树。<a id="a-3L"></a>次名如饭树。<a id="a-3M"></a>次名优昙钵罗树。<a id="a-3N"></a>次名头头摩树。<a id="a-3O"></a>次名蜂旋树。<a id="a-3P"></a>次名负峰树。<a id="a-3Q"></a>次名凉风树。<a id="a-3R"></a>次名动摇树。<a id="a-3S"></a>次名无忧树。<a id="a-3T"></a>有如是等六十种树。<a id="a-3U"></a>胜过余树。<a id="a-3V"></a>不说中下鋡毗罗林流水华池。<a id="a-3W"></a>甚可爱乐。<a id="a-3X"></a>郁单越人。<a id="a-3Y"></a>无有怖畏忧悲病苦。<a id="a-3Z"></a>无有君王。<a id="a-3a"></a>亦无热恼。<a id="a-3b"></a>离于怨对姤嫉之患。<a id="a-3c"></a>于僧迦赊山。<a id="a-3d"></a>鋡毗罗林。<a id="a-3e"></a>欢喜受乐。<a id="a-3f"></a>观僧迦赊山已。<a id="a-3g"></a>如实知外身。</p>
  <p id="a3h">复次修行者。<a id="a-3i"></a>随顺观外身观。<a id="a-3j"></a>郁单越国。<a id="a-3k"></a>僧迦赊山第四林。<a id="a-3l"></a>名曰温凉。<a id="a-3m"></a>彼以闻慧。<a id="a-3n"></a>或以天眼。<a id="a-3o"></a>见温凉林种种凉池。<a id="a-3p"></a>亦如上说。<a id="a-3q"></a>花叶果树。<a id="a-3r"></a>河流具足。<a id="a-3s"></a>谓清凉河。<a id="a-3t"></a>广一由旬。<a id="a-3u"></a>其水甚深。<a id="a-3v"></a>一名清净河。<a id="a-3w"></a>次名无浊河。<a id="a-3x"></a>次名乳水河。<a id="a-3y"></a>次名蒲桃汁河。<a id="a-3z"></a>次名苏摩河。<a id="a-40"></a>次名美乳埿白水河。<a id="a-41"></a>次名忆念河。<a id="a-42"></a>次名鹅王河。<a id="a-43"></a>次名鸭河。<a id="a-44"></a>次名鸳鸯河。<a id="a-45"></a>次名妙音声河。<a id="a-46"></a>次名花流河。<a id="a-47"></a>次名弱杨河。<a id="a-48"></a>次名涛波流河。<a id="a-49"></a>次名駃流水乐河。<a id="a-4A"></a>次名迦昙婆翅河。<a id="a-4B"></a>次名殊嘴河。<a id="a-4C"></a>次名饶龟河。<a id="a-4D"></a>次名赤鱼旋行河。<a id="a-4E"></a>次名军毗罗河。<a id="a-4F"></a>次名鱼旋河。<a id="a-4G"></a>次名华流河。<a id="a-4H"></a>次名沫轮河。<a id="a-4I"></a>次名水笑河。<a id="a-4J"></a>次名平堓河。<a id="a-4K"></a>次名雨声河。<a id="a-4L"></a>次名音曲流河。<a id="a-4M"></a>次名随时转河。<a id="a-4N"></a>次名无力河。<a id="a-4O"></a>次名山峰河。<a id="a-4P"></a>次名金色水河。<a id="a-4Q"></a>次名银色水河。<a id="a-4R"></a>次名银石河。<a id="a-4S"></a>次名真珠沙河。<a id="a-4T"></a>次名山流河。<a id="a-4U"></a>次名云转河。<a id="a-4V"></a>次名车磲庄严河。<a id="a-4W"></a>次名珊瑚树河。<a id="a-4X"></a>次名春欢喜河。<a id="a-4Y"></a>次名秋清水河。<a id="a-4Z"></a>次名山谷流河。<a id="a-4a"></a>次名峰轮笑河。<a id="a-4b"></a>次名雪水河。<a id="a-4c"></a>次名日不照河。<a id="a-4d"></a>次名速流河。<a id="a-4e"></a>次名洄澓河。<a id="a-4f"></a>次名尼均轮陀流河。<a id="a-4g"></a>次名香水河。<a id="a-4h"></a>次名鸡多迦香熏河。<a id="a-4i"></a>次名雨欢喜河。<a id="a-4j"></a>次名屯头摩河。<a id="a-4k"></a>次名周遍旋转河。<a id="a-4l"></a>次名无量流河。<a id="a-4m"></a>次名灒水浇岸河。<a id="a-4n"></a>次名婆鸠罗河。<a id="a-4o"></a>次名减水河。<a id="a-4p"></a>次名欢喜旋流河。<a id="a-4q"></a>次名坏山河。<a id="a-4r"></a>次名云行河。<a id="a-4s"></a>次名歌音河。<a id="a-4t"></a>次名鼓音河。<a id="a-4u"></a>次名雷音河。<a id="a-4v"></a>次名龙女喜乐河。<a id="a-4w"></a>次名夜叉所爱河。<a id="a-4x"></a>次名仙人所爱河。<a id="a-4y"></a>是名僧迦赊山第四温凉林。<a id="a-4z"></a>有如是等七十大河。<a id="a-50"></a>不说其余。<a id="a-51"></a>无量小河。<a id="a-52"></a>林树华果。<a id="a-53"></a>功德具足。<a id="a-54"></a>观清凉林已。<a id="a-55"></a>如实知外身。<a id="a-56"></a>僧迦赊山第五名震雷云鬘龙游戏云鬘。<a id="a-57"></a>所谓离嗔婆修吉龙王。<a id="a-58"></a>德叉迦龙王。<a id="a-59"></a>齿毒龙耀大电光。<a id="a-5A"></a>兴云普覆。<a id="a-5B"></a>随顺行法。<a id="a-5C"></a>有如是等七千大龙。<a id="a-5D"></a>于郁单越。<a id="a-5E"></a>以时降雨。<a id="a-5F"></a>澍于平地。<a id="a-5G"></a>郁单越人。<a id="a-5H"></a>犹如诸天。</p>
  <p id="a5I">复次修行者。<a id="a-5J"></a>随顺观外身。<a id="a-5K"></a>如前所说。<a id="a-5L"></a>若树若花若果若实。<a id="a-5M"></a>若河。<a id="a-5N"></a>若石窟。<a id="a-5O"></a>若地方处。<a id="a-5P"></a>若草若山谷。<a id="a-5Q"></a>若山窟。<a id="a-5R"></a>如是等处。<a id="a-5S"></a>无针锋许众生所住。<a id="a-5T"></a>不生不死不退不出。<a id="a-5U"></a>百返千返一切爱乐。<a id="a-5V"></a>种种众生。<a id="a-5W"></a>无不破坏。<a id="a-5X"></a>恩爱别离。<a id="a-5Y"></a>恼乱心悔。<a id="a-5Z"></a>无不曾为怨亲中人。<a id="a-5a"></a>无不合和。<a id="a-5b"></a>无量生处。<a id="a-5c"></a>百生千生。<a id="a-5d"></a>或在水性。<a id="a-5e"></a>或生陆地。<a id="a-5f"></a>或行虚空。<a id="a-5g"></a>于畜生中。<a id="a-5h"></a>无一众生不相啖食。<a id="a-5i"></a>不相残害。<a id="a-5j"></a>无一众生不作怨结。<a id="a-5k"></a>如我此身。<a id="a-5l"></a>无处不生。<a id="a-5m"></a>如是比丘。<a id="a-5n"></a>不见针锋之地非生死处。<a id="a-5o"></a>如前所说。<a id="a-5p"></a>观僧迦赊山已。<a id="a-5q"></a>如实知外身。</p>
  <p id="a5r">复次修行者。<a id="a-5s"></a>随顺观外身。<a id="a-5t"></a>复有何等胜妙山林。<a id="a-5u"></a>彼以闻慧。<a id="a-5v"></a>或以天眼。<a id="a-5w"></a>见第二山。<a id="a-5x"></a>名平等峰。<a id="a-5y"></a>犹如天上欢喜之园。<a id="a-5z"></a>平等山峰所有河池花果林树。<a id="a-60"></a>如前僧迦赊山中。<a id="a-61"></a>广说复有何胜。<a id="a-62"></a>其等山峰三百金峰。<a id="a-63"></a>光明如日。<a id="a-64"></a>五百银峰亦如前说。<a id="a-65"></a>功德胜前。<a id="a-66"></a>郁单越人。<a id="a-67"></a>其身光明。<a id="a-68"></a>犹如满月。<a id="a-69"></a>名离怖畏。<a id="a-6A"></a>实无怖畏。<a id="a-6B"></a>故名无畏。<a id="a-6C"></a>郁单越人。<a id="a-6D"></a>住此山中。<a id="a-6E"></a>欢娱受乐如四天王。<a id="a-6F"></a>夏四月时。<a id="a-6G"></a>于欢喜园受五欲乐。<a id="a-6H"></a>有何等胜。<a id="a-6I"></a>四天王天。<a id="a-6J"></a>无骨无肉。<a id="a-6K"></a>无有汗垢。<a id="a-6L"></a>郁单越人。<a id="a-6M"></a>所不能及。<a id="a-6N"></a>郁单越人。<a id="a-6O"></a>远离怖畏。<a id="a-6P"></a>胜四天处。<a id="a-6Q"></a>四天王天。<a id="a-6R"></a>住高山顶宫殿而居。<a id="a-6S"></a>犹怀恐畏。<a id="a-6T"></a>郁单越人。<a id="a-6U"></a>无有宫宅。<a id="a-6V"></a>无我所心。<a id="a-6W"></a>是故无畏。<a id="a-6X"></a>郁单越人。<a id="a-6Y"></a>命终之时。<a id="a-6Z"></a>一切上生。<a id="a-6a"></a>是故无畏。<a id="a-6b"></a>四天王天。<a id="a-6c"></a>则不如是。<a id="a-6d"></a>郁单越人。<a id="a-6e"></a>复有胜法。<a id="a-6f"></a>离怖畏故。<a id="a-6g"></a>胜四天处。<a id="a-6h"></a>平等山中所有树林。<a id="a-6i"></a>如第二日。<a id="a-6j"></a>离怖畏人。<a id="a-6k"></a>随心所念。<a id="a-6l"></a>皆从树出。<a id="a-6m"></a>衣无线缕。<a id="a-6n"></a>璎珞庄严。<a id="a-6o"></a>或念饮食。<a id="a-6p"></a>于百千河饮食盈流。<a id="a-6q"></a>鸟音可爱。<a id="a-6r"></a>如前所说。<a id="a-6s"></a>金翅青毗琉璃。<a id="a-6t"></a>无量百千鹅鸭鸳鸯。<a id="a-6u"></a>无量众鹿。<a id="a-6v"></a>真金为身。<a id="a-6w"></a>珊瑚为角。<a id="a-6x"></a>车磲为目。<a id="a-6y"></a>青玉为甲。<a id="a-6z"></a>及余异兽。<a id="a-70"></a>无量种类。<a id="a-71"></a>住在山中。<a id="a-72"></a>树枝相荫。<a id="a-73"></a>交互而生。<a id="a-74"></a>如真珠网。<a id="a-75"></a>俱翅罗鸟。<a id="a-76"></a>孔雀妙音。<a id="a-77"></a>百千流水。<a id="a-78"></a>无量河岸以为庄严。<a id="a-79"></a>一切河流。<a id="a-7A"></a>八功德水。<a id="a-7B"></a>何等为八。<a id="a-7C"></a>一者具味。<a id="a-7D"></a>二者清净。<a id="a-7E"></a>三者香洁。<a id="a-7F"></a>四者除渴。<a id="a-7G"></a>五者凉冷。<a id="a-7H"></a>六者饮之无厌。<a id="a-7I"></a>七者无垢。<a id="a-7J"></a>八者饮之无患。<a id="a-7K"></a>无恶鱼过于此山中。<a id="a-7L"></a>有种种花池。<a id="a-7M"></a>所谓有名广博山花池。<a id="a-7N"></a>次名众沙花池。<a id="a-7O"></a>次名五树花池。<a id="a-7P"></a>次名鸳鸯岸花池。<a id="a-7Q"></a>次名鹅水花池。<a id="a-7R"></a>次名扇翅花池。<a id="a-7S"></a>次名饶百鸟花池。<a id="a-7T"></a>次名大珊瑚花池。<a id="a-7U"></a>次名竹树花池。<a id="a-7V"></a>次名深花池。<a id="a-7W"></a>次名月爱花池。<a id="a-7X"></a>次名上月花池。<a id="a-7Y"></a>次名杂水花池。<a id="a-7Z"></a>次名洄澓花池。<a id="a-7a"></a>次名竹林花池。<a id="a-7b"></a>次名仙爱华池。<a id="a-7c"></a>次名鱼旋华池。<a id="a-7d"></a>次名三波陀鱼迮华池。<a id="a-7e"></a>次名峰中花池。<a id="a-7f"></a>次名池鬘花池。<a id="a-7g"></a>次名旋转花池。<a id="a-7h"></a>次名净水花池。<a id="a-7i"></a>次名月光花池。<a id="a-7j"></a>次名月轮花池。<a id="a-7k"></a>次名离垢花池。<a id="a-7l"></a>次名乳水庄严花池。<a id="a-7m"></a>次名清凉花池。<a id="a-7n"></a>次名月爱花池。<a id="a-7o"></a>次名颇梨旋花池。<a id="a-7p"></a>次名速旋花池。<a id="a-7q"></a>次名澄静花池。<a id="a-7r"></a>次名不动花池。<a id="a-7s"></a>次名天爱花池。<a id="a-7t"></a>次名欢喜花池。<a id="a-7u"></a>次名善味花池。<a id="a-7v"></a>次名如意味花池。<a id="a-7w"></a>次名乐花池。<a id="a-7x"></a>次名鸡珠婆花池。<a id="a-7y"></a>次名甘露上流花池。<a id="a-7z"></a>次名龙花地。<a id="a-80"></a>次名乐花池。<a id="a-81"></a>次名阿殊那花池。<a id="a-82"></a>平等山峰。<a id="a-83"></a>有如是等四十七池。<a id="a-84"></a>于平等山中。<a id="a-85"></a>最为殊胜。<a id="a-86"></a>其池皆是八功德水。<a id="a-87"></a>如前所说。<a id="a-88"></a>其山高胜。<a id="a-89"></a>如破空出。<a id="a-8A"></a>以山高故。<a id="a-8B"></a>有胜园林。<a id="a-8C"></a>功德具足。<a id="a-8D"></a>所谓清凉之林。<a id="a-8E"></a>色白如月。<a id="a-8F"></a>广百由旬。<a id="a-8G"></a>多有银树。<a id="a-8H"></a>色白如雪。<a id="a-8I"></a>于此林中。<a id="a-8J"></a>有莲花池。<a id="a-8K"></a>名离水衣花池。<a id="a-8L"></a>次名蜂覆华池。<a id="a-8M"></a>次名贝色花池。<a id="a-8N"></a>次名常水花池。<a id="a-8O"></a>次名半见花池。<a id="a-8P"></a>次名欢喜花池。<a id="a-8Q"></a>次名迦耽婆菩提迦花池。<a id="a-8R"></a>次名鹅翅花池。<a id="a-8S"></a>次名游戏花池。<a id="a-8T"></a>次名可爱花池。<a id="a-8U"></a>次名见峰花池。<a id="a-8V"></a>次名乐游戏花池。<a id="a-8W"></a>次名常乐花池。<a id="a-8X"></a>次名常莲花池。<a id="a-8Y"></a>次名常欢喜花池。<a id="a-8Z"></a>次名云花池。<a id="a-8a"></a>是名第一最胜十六花池。<a id="a-8b"></a>除其中下无量百千无名者。<a id="a-8c"></a>一切清净。<a id="a-8d"></a>无有泥浊。<a id="a-8e"></a>亦无水衣。<a id="a-8f"></a>鹅鸭鸳鸯。<a id="a-8g"></a>可爱音声。<a id="a-8h"></a>令郁单越人常得欢喜。<a id="a-8i"></a>命命孔雀。<a id="a-8j"></a>于园林中。<a id="a-8k"></a>出妙音声。<a id="a-8l"></a>修行者观平等山峰已。<a id="a-8m"></a>如实知外身。</p>
  <p id="a8n">复次修行者。<a id="a-8o"></a>随顺观外身。<a id="a-8p"></a>信解四圣谛。<a id="a-8q"></a>观平等山峰。<a id="a-8r"></a>颇有一处。<a id="a-8s"></a>是常不变。<a id="a-8t"></a>若乐若我。<a id="a-8u"></a>而不空者。<a id="a-8v"></a>如前所说。<a id="a-8w"></a>一切生死所摄众生。<a id="a-8x"></a>颇有不死不生。<a id="a-8y"></a>一切所爱不离不别不破坏耶彼修行者。<a id="a-8z"></a>观平等山峰。<a id="a-90"></a>不见一处是常不动。<a id="a-91"></a>若乐若我若不空者。<a id="a-92"></a>一切众生所住之处。<a id="a-93"></a>无不生死为爱别离之所。<a id="a-94"></a>破坏如是。<a id="a-95"></a>一切生死无常。<a id="a-96"></a>众生无针锋处不生不死。<a id="a-97"></a>不生不灭。<a id="a-98"></a>念四圣谛。<a id="a-99"></a>观郁单越平等山峰已。<a id="a-9A"></a>如实知外身。</p>
  <p id="a9B">复次修行者。<a id="a-9C"></a>观郁单越。<a id="a-9D"></a>更有何等可爱之处。<a id="a-9E"></a>彼以闻慧。<a id="a-9F"></a>或以天眼。<a id="a-9G"></a>见第三山。<a id="a-9H"></a>名曰勿力伽。<a id="a-9I"></a>具足庄严。<a id="a-9J"></a>如前所说。<a id="a-9K"></a>僧迦赊山。<a id="a-9L"></a>及平等山峰具足庄严。<a id="a-9M"></a>此山转胜。<a id="a-9N"></a>勿力伽山。<a id="a-9O"></a>流水具足。<a id="a-9P"></a>石蜜河水。<a id="a-9Q"></a>意树具足。<a id="a-9R"></a>所谓金树。<a id="a-9S"></a>六时花果。<a id="a-9T"></a>敷荣蔚茂。<a id="a-9U"></a>光明如日。<a id="a-9V"></a>勿力伽山。<a id="a-9W"></a>有光明林。<a id="a-9X"></a>所谓金光旋林。<a id="a-9Y"></a>次名银聚林。<a id="a-9Z"></a>次名普山林。<a id="a-9a"></a>次名柔软林。<a id="a-9b"></a>次名金光旋林。<a id="a-9c"></a>广百由旬。<a id="a-9d"></a>真金林树。<a id="a-9e"></a>多有众蜂。<a id="a-9f"></a>次名银聚林。<a id="a-9g"></a>纵广三百由旬。<a id="a-9h"></a>无量银树。<a id="a-9i"></a>其林光明。<a id="a-9j"></a>如百千月。<a id="a-9k"></a>多有师子。<a id="a-9l"></a>无量众鸟。<a id="a-9m"></a>心常欢悦。<a id="a-9n"></a>如前所说。<a id="a-9o"></a>勿力伽山。<a id="a-9p"></a>有第三林。<a id="a-9q"></a>谓常乐林。<a id="a-9r"></a>林中有鸟。<a id="a-9s"></a>名常游戏。<a id="a-9t"></a>受乐欢喜。<a id="a-9u"></a>其国有人。<a id="a-9v"></a>名曰解脱。<a id="a-9w"></a>常乐林中。<a id="a-9x"></a>欢喜自在。<a id="a-9y"></a>随意游乐。<a id="a-9z"></a>无人遮碍。<a id="a-A0"></a>如诸天众。<a id="a-A1"></a>而受悦乐。<a id="a-A2"></a>勿力伽山。<a id="a-A3"></a>有第四林。<a id="a-A4"></a>名曰柔软。<a id="a-A5"></a>金树银树。<a id="a-A6"></a>珊瑚之树。<a id="a-A7"></a>多有众鸟。<a id="a-A8"></a>名曰解脱。<a id="a-A9"></a>其林纵广五百由旬。<a id="a-AA"></a>常多欲人。<a id="a-AB"></a>住在此林。<a id="a-AC"></a>其地柔软。<a id="a-AD"></a>如兜罗绵。<a id="a-AE"></a>花果之树。<a id="a-AF"></a>及莲花池。<a id="a-AG"></a>无量百千众蜂围绕。<a id="a-AH"></a>修行者。<a id="a-AI"></a>观勿力伽第三山已。<a id="a-AJ"></a>如实知外身。<a id="a-AK"></a>如前所说。</p>
  <p id="aAL">复次修行者。<a id="a-AM"></a>随顺观外身。<a id="a-AN"></a>观郁单越。<a id="a-AO"></a>更有何等可爱之处。<a id="a-AP"></a>彼以闻慧。<a id="a-AQ"></a>或以天眼。<a id="a-AR"></a>见第四山。<a id="a-AS"></a>名白云持。<a id="a-AT"></a>纵广千由旬。<a id="a-AU"></a>纯净白银之所成就。<a id="a-AV"></a>光明踰月。<a id="a-AW"></a>如阎浮提满月出现。<a id="a-AX"></a>众星失光。<a id="a-AY"></a>白云持山。<a id="a-AZ"></a>亦复如是。<a id="a-Aa"></a>郁单越人。<a id="a-Ab"></a>住此林者。<a id="a-Ac"></a>名常发欲。<a id="a-Ad"></a>常乐游戏。<a id="a-Ae"></a>白云持山。<a id="a-Af"></a>莲花严身。<a id="a-Ag"></a>离于怖畏。<a id="a-Ah"></a>忧悲疲极。<a id="a-Ai"></a>寒热饥渴。<a id="a-Aj"></a>常爱歌戏。<a id="a-Ak"></a>于莲华间。<a id="a-Al"></a>游戏受乐。<a id="a-Am"></a>于山峰中。<a id="a-An"></a>共众婇女。<a id="a-Ao"></a>游戏娱乐。<a id="a-Ap"></a>常行爱欲。<a id="a-Aq"></a>常离忧悲。<a id="a-Ar"></a>白云持山。<a id="a-As"></a>有诸园林。<a id="a-At"></a>谓鼓音声林。<a id="a-Au"></a>次名鸭音林。<a id="a-Av"></a>次名忆念林。<a id="a-Aw"></a>次名水声林。<a id="a-Ax"></a>鼓音林者。<a id="a-Ay"></a>须持天众。<a id="a-Az"></a>击于天鼓。<a id="a-B0"></a>出美妙音。<a id="a-B1"></a>譬如箜篌笙笛。<a id="a-B2"></a>和合出声。<a id="a-B3"></a>击天鼓音。<a id="a-B4"></a>复过于此。<a id="a-B5"></a>阎浮提音。<a id="a-B6"></a>十六分中不及其一。<a id="a-B7"></a>鸟兽园林。<a id="a-B8"></a>华池地界。<a id="a-B9"></a>金银流水。<a id="a-BA"></a>功德如是。<a id="a-BB"></a>天鼓音声。<a id="a-BC"></a>如前所说。<a id="a-BD"></a>常欲之人。<a id="a-BE"></a>闻天鼓音。<a id="a-BF"></a>常受爱色声香味触。<a id="a-BG"></a>如迦楼足天。<a id="a-BH"></a>于欢喜园。<a id="a-BI"></a>受天之乐。<a id="a-BJ"></a>有第二林。<a id="a-BK"></a>名鸭音声。<a id="a-BL"></a>其林花池。<a id="a-BM"></a>有百千种。<a id="a-BN"></a>不可具说。<a id="a-BO"></a>鸭音声林。<a id="a-BP"></a>有众宝鹿。<a id="a-BQ"></a>次名鞞那娑鹿。<a id="a-BR"></a>次名宝庄严鹿。<a id="a-BS"></a>次名调伏鹿。<a id="a-BT"></a>次名乐音声鹿。<a id="a-BU"></a>次名火色鹿。<a id="a-BV"></a>次名赊罗鹿。<a id="a-BW"></a>次名能投岩鹿。<a id="a-BX"></a>次名山峰行鹿。<a id="a-BY"></a>次名遮波罗鹿。<a id="a-BZ"></a>次名普眼鹿。<a id="a-Ba"></a>次名迦吱多那宝鹿。<a id="a-Bb"></a>次名金角鹿。<a id="a-Bc"></a>次名银侧鹿。<a id="a-Bd"></a>次名风力鹿。<a id="a-Be"></a>次名食树叶鹿。<a id="a-Bf"></a>次名住水音声鹿。<a id="a-Bg"></a>次名行林鹿。<a id="a-Bh"></a>次名珊瑚鹿。<a id="a-Bi"></a>次名凹[窟-出+木]鹿。<a id="a-Bj"></a>次名细腰鹿。<a id="a-Bk"></a>次名黑皮鹿。<a id="a-Bl"></a>次名赊输多那鹿。<a id="a-Bm"></a>次名日光明鹿。<a id="a-Bn"></a>次名柔软鹿。<a id="a-Bo"></a>次名白鹿。<a id="a-Bp"></a>有如是等二十五种鹿。<a id="a-Bq"></a>常欲乐人与鹿游戏。<a id="a-Br"></a>种种自业。<a id="a-Bs"></a>于白云持山中。<a id="a-Bt"></a>受相似乐。<a id="a-Bu"></a>复有第三忆念之林。<a id="a-Bv"></a>人名乐欲。<a id="a-Bw"></a>若有所念。<a id="a-Bx"></a>从树而得。<a id="a-By"></a>一切园林。<a id="a-Bz"></a>庄严可爱。<a id="a-C0"></a>亦如前说。<a id="a-C1"></a>白云持山。<a id="a-C2"></a>有第四林。<a id="a-C3"></a>名水音声。<a id="a-C4"></a>种种仙人。<a id="a-C5"></a>住此林中。<a id="a-C6"></a>游戏受乐。<a id="a-C7"></a>若有汗热。<a id="a-C8"></a>入池水中。<a id="a-C9"></a>游戏受乐。<a id="a-CA"></a>有诸仙人。<a id="a-CB"></a>一名无碍仙人。<a id="a-CC"></a>次名力仙人。<a id="a-CD"></a>次名徐行仙人。<a id="a-CE"></a>次名虚空行力仙人。<a id="a-CF"></a>次名穿云行仙人。<a id="a-CG"></a>次名行日道仙人。<a id="a-CH"></a>次名行量仙人。<a id="a-CI"></a>次名白色仙人。<a id="a-CJ"></a>次名删那多仙人。<a id="a-CK"></a>次名鸠尸迦仙人。<a id="a-CL"></a>次名山无碍仙人。<a id="a-CM"></a>次名常乐仙人。<a id="a-CN"></a>次名乾陀罗仙人。<a id="a-CO"></a>次名行虚空仙人。<a id="a-CP"></a>次名富物仙人。<a id="a-CQ"></a>次名内住仙人。<a id="a-CR"></a>次名阇窟仙人。<a id="a-CS"></a>次名常力仙人。<a id="a-CT"></a>次名鹅殿仙人。<a id="a-CU"></a>次名龙殿仙人。<a id="a-CV"></a>次名放电光仙人。<a id="a-CW"></a>次名住摩罗耶仙人。<a id="a-CX"></a>次名鸡多迦鬘仙人。<a id="a-CY"></a>次名乐婇女仙人。<a id="a-CZ"></a>次名乐酒仙人。<a id="a-Ca"></a>次名住弥楼山仙人。<a id="a-Cb"></a>次名三车那仙人。<a id="a-Cc"></a>次名常游戏仙人。<a id="a-Cd"></a>次名常欢喜仙人。<a id="a-Ce"></a>次名垂庄严仙人。<a id="a-Cf"></a>次名飞行仙人。<a id="a-Cg"></a>次名咒藏仙人。<a id="a-Ch"></a>是名三十仙人。<a id="a-Ci"></a>止住在于白云持山。<a id="a-Cj"></a>种种庄严游戏。<a id="a-Ck"></a>在于水音声池歌舞戏笑。<a id="a-Cl"></a>自业受乐。<a id="a-Cm"></a>自业力故。<a id="a-Cn"></a>共相似婇女游戏受乐。<a id="a-Co"></a>如是遍观白云持山诸林树已。<a id="a-Cp"></a>如实知外身观。<a id="a-Cq"></a>白云山中。<a id="a-Cr"></a>颇有一法。<a id="a-Cs"></a>是常不动。<a id="a-Ct"></a>不变不坏。<a id="a-Cu"></a>涅槃所摄。<a id="a-Cv"></a>如是比丘。<a id="a-Cw"></a>不见一法。<a id="a-Cx"></a>是常是乐。<a id="a-Cy"></a>不动不变。<a id="a-Cz"></a>不破坏者。<a id="a-D0"></a>一切诸法。<a id="a-D1"></a>皆悉无常。<a id="a-D2"></a>破坏磨灭。<a id="a-D3"></a>犹如日光。<a id="a-D4"></a>破诸闇冥。<a id="a-D5"></a>无常世间。<a id="a-D6"></a>初味后苦。<a id="a-D7"></a>深流不出。<a id="a-D8"></a>爱果无乐。<a id="a-D9"></a>如甄波迦果。<a id="a-DA"></a>如毒如刀。<a id="a-DB"></a>得时甚乐。<a id="a-DC"></a>悦目须臾。<a id="a-DD"></a>如电不住。<a id="a-DE"></a>如水駃流。<a id="a-DF"></a>无常不住。<a id="a-DG"></a>如乾闼婆城诳惑于人。<a id="a-DH"></a>一切人贪。<a id="a-DI"></a>如果必堕。<a id="a-DJ"></a>如杂毒食。<a id="a-DK"></a>消时大苦。<a id="a-DL"></a>如蜜涂刀。<a id="a-DM"></a>亦如利戟。<a id="a-DN"></a>诳惑无量百千众生。<a id="a-DO"></a>犹如河岸。<a id="a-DP"></a>临峻大树。<a id="a-DQ"></a>诸欲无常。<a id="a-DR"></a>亦复如是。<a id="a-DS"></a>是修行者。<a id="a-DT"></a>如实观欲。<a id="a-DU"></a>生厌离心。<a id="a-DV"></a>正念观察。<a id="a-DW"></a>灭除尘垢。</p>
  <p id="aDX">复次修行者。<a id="a-DY"></a>随顺观外身。<a id="a-DZ"></a>郁单越国。<a id="a-Da"></a>更有何等可爱山河。<a id="a-Db"></a>彼以闻慧。<a id="a-Dc"></a>或以天眼。<a id="a-Dd"></a>见第五山。<a id="a-De"></a>名曰高山。<a id="a-Df"></a>纵广一千由旬。<a id="a-Dg"></a>光明普照。<a id="a-Dh"></a>有真金树。<a id="a-Di"></a>毗琉璃叶。<a id="a-Dj"></a>白银为树。<a id="a-Dk"></a>珊瑚为叶。<a id="a-Dl"></a>毗琉璃树。<a id="a-Dm"></a>真金为叶。<a id="a-Dn"></a>光明如灯。<a id="a-Do"></a>复有异树。<a id="a-Dp"></a>无量种树。<a id="a-Dq"></a>莲花林池。<a id="a-Dr"></a>园林游戏。<a id="a-Ds"></a>种种獐鹿。<a id="a-Dt"></a>种种山峰。<a id="a-Du"></a>亦如前说。<a id="a-Dv"></a>住须弥山。<a id="a-Dw"></a>鬘持天众。<a id="a-Dx"></a>三箜篌天。<a id="a-Dy"></a>从须弥山至此高山。<a id="a-Dz"></a>游戏受乐。<a id="a-E0"></a>其高山峰。<a id="a-E1"></a>皆是众宝之所成就。<a id="a-E2"></a>有五大峰。<a id="a-E3"></a>一一山峰。<a id="a-E4"></a>高五十由旬。<a id="a-E5"></a>纵广二百由旬。<a id="a-E6"></a>第一金峰。<a id="a-E7"></a>于山谷中。<a id="a-E8"></a>生一切宝。<a id="a-E9"></a>谓毗琉璃。<a id="a-EA"></a>珊瑚。<a id="a-EB"></a>车磲。<a id="a-EC"></a>颇梨迦宝。<a id="a-ED"></a>赤莲花宝。<a id="a-EE"></a>柔软宝。<a id="a-EF"></a>青因陀宝。<a id="a-EG"></a>大青宝王。<a id="a-EH"></a>自然天衣。<a id="a-EI"></a>第二银峰。<a id="a-EJ"></a>银树具足。<a id="a-EK"></a>峰中多有牛头栴檀。<a id="a-EL"></a>若诸天众。<a id="a-EM"></a>与阿修罗共斗战时。<a id="a-EN"></a>为刀所伤。<a id="a-EO"></a>以此牛头栴檀。<a id="a-EP"></a>涂之即愈。<a id="a-EQ"></a>以此山峰。<a id="a-ER"></a>状似牛头。<a id="a-ES"></a>于此峰中。<a id="a-ET"></a>生栴檀树。<a id="a-EU"></a>故名牛头。<a id="a-EV"></a>第三山峰。<a id="a-EW"></a>名天女乐。<a id="a-EX"></a>金银毗琉璃以为园林。<a id="a-EY"></a>其地柔软。<a id="a-EZ"></a>欢喜游戏。<a id="a-Ea"></a>愚痴凡夫。<a id="a-Eb"></a>为爱所诳。<a id="a-Ec"></a>离闻正法。<a id="a-Ed"></a>常爱欲乐。<a id="a-Ee"></a>第四山峰。<a id="a-Ef"></a>名曰生色。<a id="a-Eg"></a>四大天王。<a id="a-Eh"></a>于蒲桃园。<a id="a-Ei"></a>游戏受乐。<a id="a-Ej"></a>一切禽兽。<a id="a-Ek"></a>夜叉仙人郁单越人。<a id="a-El"></a>皆悉受乐。<a id="a-Em"></a>蒲桃酒河。<a id="a-En"></a>盈满而流。<a id="a-Eo"></a>其味如蜜。<a id="a-Ep"></a>有如石蜜。<a id="a-Eq"></a>或有辛味。<a id="a-Er"></a>或有杂味。<a id="a-Es"></a>其峰河岸。<a id="a-Et"></a>多诸生色。<a id="a-Eu"></a>所谓水牛牛羊。<a id="a-Ev"></a>猪狗野狐。<a id="a-Ew"></a>象马驼驴。<a id="a-Ex"></a>龙虎熊罴。<a id="a-Ey"></a>师子兕豹。<a id="a-Ez"></a>如是种种无量宝色。<a id="a-F0"></a>峰名生色。<a id="a-F1"></a>生诸生色。<a id="a-F2"></a>故名生色。<a id="a-F3"></a>第五山峰。<a id="a-F4"></a>毗琉璃林。<a id="a-F5"></a>有莲花池。<a id="a-F6"></a>毗琉璃茎。<a id="a-F7"></a>其花柔软。<a id="a-F8"></a>所谓少满莲花池。<a id="a-F9"></a>次名众多莲花池。<a id="a-FA"></a>次名转行莲花池。<a id="a-FB"></a>次名花覆莲花池。<a id="a-FC"></a>次名日照莲花池。<a id="a-FD"></a>次名柔软岸莲花池。<a id="a-FE"></a>次名无比莲花池。<a id="a-FF"></a>次名蜜林莲花池。<a id="a-FG"></a>次名香风莲花池。<a id="a-FH"></a>次名常水莲花池。<a id="a-FI"></a>是名十种花池。<a id="a-FJ"></a>住此峰中。<a id="a-FK"></a>复有大河。<a id="a-FL"></a>处处而流。<a id="a-FM"></a>六味具足。<a id="a-FN"></a>一切意树而以庄严。<a id="a-FO"></a>众树花果。<a id="a-FP"></a>河池具足。<a id="a-FQ"></a>亦如前说。<a id="a-FR"></a>彼比丘观第五山第五峰已。<a id="a-FS"></a>如实知外身。</p>
  <p id="aFT">复次修行者。<a id="a-FU"></a>随顺复观高山。<a id="a-FV"></a>知业法果报。<a id="a-FW"></a>知众生业法果报。<a id="a-FX"></a>众生自业。<a id="a-FY"></a>住自业流转。<a id="a-FZ"></a>以自业故。<a id="a-Fa"></a>而生此山。<a id="a-Fb"></a>善业尽故。<a id="a-Fc"></a>不善业故。<a id="a-Fd"></a>堕于地狱饿鬼畜生。<a id="a-Fe"></a>若有善业生天人中。<a id="a-Ff"></a>高山四面所住之人。<a id="a-Fg"></a>名乐善乐。<a id="a-Fh"></a>常悕望欲。<a id="a-Fi"></a>常不知足。<a id="a-Fj"></a>如是比丘。<a id="a-Fk"></a>以偈颂曰。</p>
  <p id="aFl">譬如火得薪　　如海受众流</p>
  <p id="aFm">爱欲难厌足　　是故应舍离</p>
  <p id="aFn">如是修行比丘。<a id="a-Fo"></a>以清净眼。<a id="a-Fp"></a>见此众生。<a id="a-Fq"></a>于大忧悲愁毒之中。<a id="a-Fr"></a>犹复欢笑。<a id="a-Fs"></a>众生不知一切皆苦。<a id="a-Ft"></a>无我无常一切法空。<a id="a-Fu"></a>一切闇冥。<a id="a-Fv"></a>一切生死。<a id="a-Fw"></a>无有常乐。<a id="a-Fx"></a>非寂静。<a id="a-Fy"></a>非寂灭。<a id="a-Fz"></a>一切资具。<a id="a-G0"></a>要当破坏。<a id="a-G1"></a>此法不实。<a id="a-G2"></a>终堕地狱饿鬼畜生。<a id="a-G3"></a>譬如日出。<a id="a-G4"></a>必当有没。<a id="a-G5"></a>一切众生。<a id="a-G6"></a>亦复如是。<a id="a-G7"></a>有生之类。<a id="a-G8"></a>必归于死。<a id="a-G9"></a>譬如春时。<a id="a-GA"></a>一切大地。<a id="a-GB"></a>山树药草。<a id="a-GC"></a>丛林平地。<a id="a-GD"></a>至于秋时。<a id="a-GE"></a>大地山树。<a id="a-GF"></a>药草丛林。<a id="a-GG"></a>陂泽花池。<a id="a-GH"></a>一切衰变。<a id="a-GI"></a>少如春时。<a id="a-GJ"></a>老如秋时。<a id="a-GK"></a>郁单越人。<a id="a-GL"></a>不能觉知。<a id="a-GM"></a>一切少壮。<a id="a-GN"></a>皆归衰老。<a id="a-GO"></a>譬如夏时。<a id="a-GP"></a>天降洪雨。<a id="a-GQ"></a>河有崖岸。<a id="a-GR"></a>诸水臻集。<a id="a-GS"></a>盈溢充满。<a id="a-GT"></a>至于孟冬。<a id="a-GU"></a>一切减少。<a id="a-GV"></a>富乐具足。<a id="a-GW"></a>犹如夏时。<a id="a-GX"></a>富乐破坏。<a id="a-GY"></a>犹如孟冬。<a id="a-GZ"></a>譬如水泛莲花池中。<a id="a-Ga"></a>众蜂所乐。<a id="a-Gb"></a>欢喜受乐。<a id="a-Gc"></a>霜雪既降。<a id="a-Gd"></a>莲花萎烂。<a id="a-Ge"></a>众蜂舍离。<a id="a-Gf"></a>人亦如是。<a id="a-Gg"></a>若无病恼。<a id="a-Gh"></a>如花新开。<a id="a-Gi"></a>衰病既至。<a id="a-Gj"></a>如花萎烂。<a id="a-Gk"></a>众蜂围绕。<a id="a-Gl"></a>犹如富乐。<a id="a-Gm"></a>亲友臻集。<a id="a-Gn"></a>众生如是。<a id="a-Go"></a>为爱所诳。<a id="a-Gp"></a>不觉自坏。<a id="a-Gq"></a>如是比丘。<a id="a-Gr"></a>观于高山园林花树河泉陂池。<a id="a-Gs"></a>仙人禽兽山谷已。<a id="a-Gt"></a>如实知外身。</p>
  <p id="aGu">复次修行者。<a id="a-Gv"></a>随顺观外身。<a id="a-Gw"></a>彼以闻慧或以天眼。<a id="a-Gx"></a>见郁单越国。<a id="a-Gy"></a>复有何等可爱山耶。<a id="a-Gz"></a>彼以闻慧。<a id="a-H0"></a>或以天眼。<a id="a-H1"></a>见第六山。<a id="a-H2"></a>名鬘庄严。<a id="a-H3"></a>于其山中。<a id="a-H4"></a>有种种庄严。<a id="a-H5"></a>其山朱绿青黄种种色树。<a id="a-H6"></a>所谓杂花林树。<a id="a-H7"></a>复有花树。<a id="a-H8"></a>名曰无忧。<a id="a-H9"></a>复有花树。<a id="a-HA"></a>名曰金叶。<a id="a-HB"></a>复有花树。<a id="a-HC"></a>名曰枝覆。<a id="a-HD"></a>复有花树。<a id="a-HE"></a>名阿提目多迦。<a id="a-HF"></a>金茎金叶。<a id="a-HG"></a>风吹动摇水中复有尼均轮陀树。<a id="a-HH"></a>毗琉璃叶有芭蕉珊瑚为叶。<a id="a-HI"></a>见日则起。<a id="a-HJ"></a>复有提罗迦树。<a id="a-HK"></a>若见月光。<a id="a-HL"></a>即便开敷。<a id="a-HM"></a>复有花树。<a id="a-HN"></a>名拘牟陀。<a id="a-HO"></a>无日则开。<a id="a-HP"></a>复有花树。<a id="a-HQ"></a>名半月喜。<a id="a-HR"></a>复有花树。<a id="a-HS"></a>名那罗迦罗。<a id="a-HT"></a>复有花树。<a id="a-HU"></a>名三欢喜。<a id="a-HV"></a>复有花树。<a id="a-HW"></a>名槃头时婆。<a id="a-HX"></a>复有花树。<a id="a-HY"></a>得烟增长。<a id="a-HZ"></a>复有花树。<a id="a-Ha"></a>名曰无忧。<a id="a-Hb"></a>女人触之。<a id="a-Hc"></a>花即为出。<a id="a-Hd"></a>复有花树。<a id="a-He"></a>名曰军陀。<a id="a-Hf"></a>其性柔软。<a id="a-Hg"></a>复有花树。<a id="a-Hh"></a>名尸利沙。<a id="a-Hi"></a>得人足蹈。<a id="a-Hj"></a>即便增长。<a id="a-Hk"></a>复有花树。<a id="a-Hl"></a>名鞞多婆。<a id="a-Hm"></a>暖则有香。<a id="a-Hn"></a>复有花树。<a id="a-Ho"></a>名鸠鸠摩。<a id="a-Hp"></a>流转异国。<a id="a-Hq"></a>复有花树。<a id="a-Hr"></a>名曰见吉。<a id="a-Hs"></a>复有莲花。<a id="a-Ht"></a>名曰善意。<a id="a-Hu"></a>天人所爱。<a id="a-Hv"></a>复有莲花。<a id="a-Hw"></a>名青优钵罗。<a id="a-Hx"></a>生在水中。<a id="a-Hy"></a>复有莲花。<a id="a-Hz"></a>名常开敷。<a id="a-I0"></a>复有花树。<a id="a-I1"></a>名曰师子迦昙钵罗。<a id="a-I2"></a>复有莲花。<a id="a-I3"></a>名曰水笑。<a id="a-I4"></a>足蹑则生。<a id="a-I5"></a>复有花树。<a id="a-I6"></a>名赤无忧。<a id="a-I7"></a>女人足蹑。<a id="a-I8"></a>以得女人色香味触。<a id="a-I9"></a>花则为出。<a id="a-IA"></a>复有花树。<a id="a-IB"></a>名阿吒迦。<a id="a-IC"></a>如是花树。<a id="a-ID"></a>二十有二。<a id="a-IE"></a>周遍花鬘以为庄严。<a id="a-IF"></a>或有金色。<a id="a-IG"></a>毗琉璃色。<a id="a-IH"></a>或白银色。<a id="a-II"></a>或身黄色。<a id="a-IJ"></a>或有绿色。<a id="a-IK"></a>或有杂色。<a id="a-IL"></a>或在池中。<a id="a-IM"></a>或在树下。<a id="a-IN"></a>或在榛林。<a id="a-IO"></a>或有周遍行一切处。<a id="a-IP"></a>复有众鸟。<a id="a-IQ"></a>真金为身。<a id="a-IR"></a>白银为翅。<a id="a-IS"></a>或白银身。<a id="a-IT"></a>黄金为翅。<a id="a-IU"></a>或珊瑚身。<a id="a-IV"></a>毗琉璃翅。<a id="a-IW"></a>毗琉璃身。<a id="a-IX"></a>青宝王翅。<a id="a-IY"></a>或颇梨身。<a id="a-IZ"></a>真金为翅。<a id="a-Ia"></a>或有众鸟。<a id="a-Ib"></a>真金为腹。<a id="a-Ic"></a>白银为翅。<a id="a-Id"></a>毗琉璃背。<a id="a-Ie"></a>或有众鸟。<a id="a-If"></a>七宝为身。<a id="a-Ig"></a>谓青宝王。<a id="a-Ih"></a>摩伽罗宝。<a id="a-Ii"></a>颇梨迦宝。<a id="a-Ij"></a>车磲珊瑚。<a id="a-Ik"></a>摩苏鸠留摩利宝。<a id="a-Il"></a>赤莲花宝。<a id="a-Im"></a>如是自业种种杂色。<a id="a-In"></a>种种音声。<a id="a-Io"></a>无量种身。<a id="a-Ip"></a>郁单越人。<a id="a-Iq"></a>自业力故。<a id="a-Ir"></a>有无量种杂色树林。<a id="a-Is"></a>山河花池。<a id="a-It"></a>甚可爱乐。<a id="a-Iu"></a>如心所念。<a id="a-Iv"></a>种种众宝之所庄严。<a id="a-Iw"></a>先世善业。<a id="a-Ix"></a>所化饮食河池林树。<a id="a-Iy"></a>周遍庄严。<a id="a-Iz"></a>郁单越人。<a id="a-J0"></a>于鬘庄严山处受乐。<a id="a-J1"></a>住此山人。<a id="a-J2"></a>名常游戏。<a id="a-J3"></a>于鬘庄严山常游戏人。<a id="a-J4"></a>犹如诸天。<a id="a-J5"></a>于夏四月。<a id="a-J6"></a>在波梨耶多拘鞞陀树下。<a id="a-J7"></a>欢娱受乐。<a id="a-J8"></a>唯除亲眴。<a id="a-J9"></a>身有骨肉。<a id="a-JA"></a>及有垢汗。<a id="a-JB"></a>自余悉等。</p>
  <p id="aJC">复次修行者。<a id="a-JD"></a>观业果法。<a id="a-JE"></a>众生三种憍慢放逸。<a id="a-JF"></a>不作善业。<a id="a-JG"></a>何等为三。<a id="a-JH"></a>一者恃色而生憍慢。<a id="a-JI"></a>二者恃少而生憍慢。<a id="a-JJ"></a>三者恃命而生憍慢。<a id="a-JK"></a>不作身善业。<a id="a-JL"></a>不作口善业。<a id="a-JM"></a>不作意善业。<a id="a-JN"></a>以胜善业。<a id="a-JO"></a>上生天中。<a id="a-JP"></a>从天还退。<a id="a-JQ"></a>堕于地狱饿鬼畜生。<a id="a-JR"></a>人中之爱。<a id="a-JS"></a>如蜜杂毒。<a id="a-JT"></a>受第一苦。<a id="a-JU"></a>第一系缚。<a id="a-JV"></a>第一恶处。<a id="a-JW"></a>爱缚众生。<a id="a-JX"></a>不知生从何来去至何所。<a id="a-JY"></a>一切诸欲。<a id="a-JZ"></a>如甄波迦果。<a id="a-Ja"></a>初虽少甜。<a id="a-Jb"></a>后致大苦。<a id="a-Jc"></a>犹如覆网众生。<a id="a-Jd"></a>不觉堕于崄岸。<a id="a-Je"></a>爱别大苦。<a id="a-Jf"></a>如火自焚。<a id="a-Jg"></a>壮色不停。<a id="a-Jh"></a>如山峻水。<a id="a-Ji"></a>无常不住。<a id="a-Jj"></a>变易衰坏。<a id="a-Jk"></a>于五道中无有一处不为恶业风之所吹。<a id="a-Jl"></a>流转诸有。<a id="a-Jm"></a>然诸众生。<a id="a-Jn"></a>于生死中。<a id="a-Jo"></a>犹不生厌。<a id="a-Jp"></a>观鬘庄严山常游戏人已。<a id="a-Jq"></a>如实知外身。</p>
  <p id="aJr">复次修行者。<a id="a-Js"></a>随顺观外身。<a id="a-Jt"></a>郁单越国。<a id="a-Ju"></a>复有何等可爱山河花池。<a id="a-Jv"></a>彼以闻慧。<a id="a-Jw"></a>或以天眼。<a id="a-Jx"></a>见郁单越。<a id="a-Jy"></a>有一大山。<a id="a-Jz"></a>名曰时乐。<a id="a-K0"></a>广千由旬。<a id="a-K1"></a>高三十由旬。<a id="a-K2"></a>六时常鲜。<a id="a-K3"></a>一者孟冬。<a id="a-K4"></a>二者季冬。<a id="a-K5"></a>三者孟春。<a id="a-K6"></a>四者季春。<a id="a-K7"></a>五者孟夏。<a id="a-K8"></a>六者季夏。<a id="a-K9"></a>于第一时。<a id="a-KA"></a>有何等花于孟冬时。<a id="a-KB"></a>有常开树。<a id="a-KC"></a>名不合华。<a id="a-KD"></a>次名坚花。<a id="a-KE"></a>次名冻花。<a id="a-KF"></a>次名蜂覆花。<a id="a-KG"></a>次名婆佉罗花。<a id="a-KH"></a>次名善香花。<a id="a-KI"></a>次名无芽花。<a id="a-KJ"></a>次名鸭音花。<a id="a-KK"></a>次名第一花。<a id="a-KL"></a>次名可爱花。<a id="a-KM"></a>次名凉冷具足花。<a id="a-KN"></a>次名深生花。<a id="a-KO"></a>次名夜开花。<a id="a-KP"></a>次名第一坚花。<a id="a-KQ"></a>次名日花。<a id="a-KR"></a>是为孟冬寒时十五种花。<a id="a-KS"></a>生时乐山第二季冬。<a id="a-KT"></a>复有莲花。<a id="a-KU"></a>生郁单越。<a id="a-KV"></a>时乐山中。<a id="a-KW"></a>以善业故。<a id="a-KX"></a>阿提目迦花。<a id="a-KY"></a>随念堕落。<a id="a-KZ"></a>所谓鸠罗婆迦花。<a id="a-Ka"></a>次名钵头摩花。<a id="a-Kb"></a>次名钵摩迦花。<a id="a-Kc"></a>次名究罗婆迦花。<a id="a-Kd"></a>次名多香花。<a id="a-Ke"></a>次名蜂旋花。<a id="a-Kf"></a>次名三摩柘花。<a id="a-Kg"></a>次名无忧花。<a id="a-Kh"></a>次名甄叔迦花。<a id="a-Ki"></a>次名青无忧花。<a id="a-Kj"></a>次名不合花。<a id="a-Kk"></a>次名香拘物陀花。<a id="a-Kl"></a>次名阿弥荼迦花。<a id="a-Km"></a>次名窟生花。<a id="a-Kn"></a>次名河岸生花。<a id="a-Ko"></a>次名尼支蓝花。<a id="a-Kp"></a>次名赤花。<a id="a-Kq"></a>次名婆那帝花。<a id="a-Kr"></a>次名鸟爱花。<a id="a-Ks"></a>次名常开花。<a id="a-Kt"></a>次名百叶花。<a id="a-Ku"></a>有如是等二十种花。<a id="a-Kv"></a>生于季冬。<a id="a-Kw"></a>及孟春时。<a id="a-Kx"></a>阿提目迦花等。<a id="a-Ky"></a>经于二时。<a id="a-Kz"></a>郁单越国。<a id="a-L0"></a>时乐山中。<a id="a-L1"></a>复有诸花。<a id="a-L2"></a>生于季春。<a id="a-L3"></a>谓瞻卜花。<a id="a-L4"></a>次名苏摩那花。<a id="a-L5"></a>次名善色集花。<a id="a-L6"></a>次名徒摩罗花。<a id="a-L7"></a>次名香花。<a id="a-L8"></a>次名蜂莲花。<a id="a-L9"></a>次名除饥香花。<a id="a-LA"></a>次名尸利沙花。<a id="a-LB"></a>次名赤花。<a id="a-LC"></a>次名等香花。<a id="a-LD"></a>次名常香花。<a id="a-LE"></a>次名耽婆罗味花。<a id="a-LF"></a>次名风萎花。<a id="a-LG"></a>次名百叶花。<a id="a-LH"></a>次名畏日花。<a id="a-LI"></a>次名诸兰帝花。<a id="a-LJ"></a>次名护色花。<a id="a-LK"></a>次名阇智罗花。<a id="a-LL"></a>时乐山中。<a id="a-LM"></a>有如是等二十种花。<a id="a-LN"></a>生于季春。<a id="a-LO"></a>以郁单越人善业力故。<a id="a-LP"></a>时乐山中于孟夏时。<a id="a-LQ"></a>复有诸花。<a id="a-LR"></a>名吱多迦花。<a id="a-LS"></a>次名鸠吒阇花。<a id="a-LT"></a>次名赊多婆熙腻花。<a id="a-LU"></a>次名迦昙婆花。<a id="a-LV"></a>次名尼朱罗花。<a id="a-LW"></a>次名由提迦花。<a id="a-LX"></a>次名苏摩那花。<a id="a-LY"></a>次名龙舌花。<a id="a-LZ"></a>次名无间爱乐花。<a id="a-La"></a>次名善味花。<a id="a-Lb"></a>次名善香花。<a id="a-Lc"></a>次名普叶花。<a id="a-Ld"></a>次名一切摄取花。<a id="a-Le"></a>次名转花。<a id="a-Lf"></a>次名鼻境界花。<a id="a-Lg"></a>次名五叶花。<a id="a-Lh"></a>次名爱雨花。<a id="a-Li"></a>次名爱观花。<a id="a-Lj"></a>次名涂摩花。<a id="a-Lk"></a>次名水流花。<a id="a-Ll"></a>次名雪色花。<a id="a-Lm"></a>有如是等二十种花。<a id="a-Ln"></a>于时乐山生孟夏时。<a id="a-Lo"></a>以郁单越人善业报故。<a id="a-Lp"></a>时乐山中于季夏时。<a id="a-Lq"></a>复有异花。<a id="a-Lr"></a>所谓笑花。<a id="a-Ls"></a>次名苏摩那花。<a id="a-Lt"></a>次名常瞻卜花。<a id="a-Lu"></a>次名林生花。<a id="a-Lv"></a>次名虚空转花。<a id="a-Lw"></a>次名夜可爱花。<a id="a-Lx"></a>次名一切方花。<a id="a-Ly"></a>次名流花。<a id="a-Lz"></a>次名游戏地花。<a id="a-M0"></a>次名乐花。<a id="a-M1"></a>次名山谷花。<a id="a-M2"></a>次名陆生花。<a id="a-M3"></a>次名迦昙婆花。<a id="a-M4"></a>次名卑阳伽花。<a id="a-M5"></a>次名鹅旋花。<a id="a-M6"></a>次名修留毗花。<a id="a-M7"></a>次名多摩罗婆花。<a id="a-M8"></a>次名水花。<a id="a-M9"></a>次名月花。<a id="a-MA"></a>次名崄岸上花。<a id="a-MB"></a>有如是等二十种花。<a id="a-MC"></a>生于季夏。<a id="a-MD"></a>郁单越国。<a id="a-ME"></a>时乐山中。<a id="a-MF"></a>树林花果。<a id="a-MG"></a>莲花河池。<a id="a-MH"></a>时转普遍。<a id="a-MI"></a>此时乐山。<a id="a-MJ"></a>如余山中一切花果。<a id="a-MK"></a>此山常有。<a id="a-ML"></a>时乐山中所住之人。<a id="a-MM"></a>名曰陀利支摩(魏言间游)</p>
  <p id="aMN">复次修行者。<a id="a-MO"></a>知业果报。<a id="a-MP"></a>云何众生。<a id="a-MQ"></a>先业既尽。<a id="a-MR"></a>不作新业。<a id="a-MS"></a>而不知于时节轮转。<a id="a-MT"></a>众生食命。<a id="a-MU"></a>时如大火焚烧命薪。<a id="a-MV"></a>时如恶雹摧坏命夭。<a id="a-MW"></a>时如师子啖害人兽。<a id="a-MX"></a>时如駃河。<a id="a-MY"></a>拔人树根。<a id="a-MZ"></a>漂至异处。<a id="a-Ma"></a>一切死法。<a id="a-Mb"></a>不可逃避。<a id="a-Mc"></a>云何众生。<a id="a-Md"></a>而不觉知。<a id="a-Me"></a>不见老病死。<a id="a-Mf"></a>戏弄破坏一切少壮。<a id="a-Mg"></a>及一切欲。<a id="a-Mh"></a>破一切力。<a id="a-Mi"></a>一切众人之所轻笑。<a id="a-Mj"></a>羸瘦之本。<a id="a-Mk"></a>能灭眼耳鼻舌身意。<a id="a-Ml"></a>涎涕流溢。<a id="a-Mm"></a>身曲不端。<a id="a-Mn"></a>牙齿髑髅骨节筋脉皆悉慢缓。<a id="a-Mo"></a>不能去来。<a id="a-Mp"></a>洗沐清池。<a id="a-Mq"></a>为诸年少。<a id="a-Mr"></a>之所轻毁欲入死城。<a id="a-Ms"></a>失于气力。<a id="a-Mt"></a>不安隐处。<a id="a-Mu"></a>不善之地。<a id="a-Mv"></a>数大小便。<a id="a-Mw"></a>多乐眠卧。<a id="a-Mx"></a>众生云何。<a id="a-My"></a>不见此老而行放逸。<a id="a-Mz"></a>以放逸故。<a id="a-N0"></a>不见决定当有疾病。<a id="a-N1"></a>以疾病故。<a id="a-N2"></a>四大不调。<a id="a-N3"></a>诸根失乐。<a id="a-N4"></a>一切筋肉皮血脂肤。<a id="a-N5"></a>及以精髓。<a id="a-N6"></a>皆悉干竭。<a id="a-N7"></a>憎一切味。<a id="a-N8"></a>不能坐起。<a id="a-N9"></a>忆念医师。<a id="a-NA"></a>以求安隐。<a id="a-NB"></a>一切饮食。<a id="a-NC"></a>入口皆恶。<a id="a-ND"></a>顿乏疲极。<a id="a-NE"></a>不能起止。<a id="a-NF"></a>欲多睡眠。<a id="a-NG"></a>身体羸瘦。<a id="a-NH"></a>唯有皮骨。<a id="a-NI"></a>一切亲族及其妻子。<a id="a-NJ"></a>不能为伴。<a id="a-NK"></a>如死怖畏。<a id="a-NL"></a>而此众生。<a id="a-NM"></a>不知不觉。<a id="a-NN"></a>是修行者。<a id="a-NO"></a>观放逸行众生已。<a id="a-NP"></a>起悲愍心。<a id="a-NQ"></a>以悲愍故。<a id="a-NR"></a>修四梵行。<a id="a-NS"></a>谓慈悲喜舍。<a id="a-NT"></a>是修行者。<a id="a-NU"></a>如是观郁单越人起悲愍心观身威仪。<a id="a-NV"></a>如贼无异。<a id="a-NW"></a>身如水沫。<a id="a-NX"></a>诸识如幻。<a id="a-NY"></a>富乐如梦。<a id="a-NZ"></a>作是观已。<a id="a-Na"></a>生厌离心。</p>
  <p id="aNb">复次修行者。<a id="a-Nc"></a>随顺观外身。<a id="a-Nd"></a>观郁单越。<a id="a-Ne"></a>复有何等殊胜可爱山林河池。<a id="a-Nf"></a>彼以闻慧。<a id="a-Ng"></a>或以天眼。<a id="a-Nh"></a>见郁单越。<a id="a-Ni"></a>有一大山。<a id="a-Nj"></a>名欢喜持。<a id="a-Nk"></a>其山有林。<a id="a-Nl"></a>名曰周遍。<a id="a-Nm"></a>纵广五百由旬。<a id="a-Nn"></a>一切宝性之所庄严。<a id="a-No"></a>所谓金性银性。<a id="a-Np"></a>铜性宝性。<a id="a-Nq"></a>酒性蜜性。<a id="a-Nr"></a>六味之性。<a id="a-Ns"></a>及余异性。<a id="a-Nt"></a>其林普遍。<a id="a-Nu"></a>毗琉璃花。<a id="a-Nv"></a>蔓鬘缠绕。<a id="a-Nw"></a>金叶莲花。<a id="a-Nx"></a>白银为茎。<a id="a-Ny"></a>金银叶花。<a id="a-Nz"></a>毗琉璃茎。<a id="a-O0"></a>莲花充满。<a id="a-O1"></a>如日初出。<a id="a-O2"></a>有种种鸟。<a id="a-O3"></a>庄严其池。<a id="a-O4"></a>所谓鹅鸭。<a id="a-O5"></a>次名鸿鸟。<a id="a-O6"></a>次名婆伽鸟。<a id="a-O7"></a>次名金鸟。<a id="a-O8"></a>次名白咽鸟。<a id="a-O9"></a>次名遮沙鸟。<a id="a-OA"></a>次名摩头求鸟。<a id="a-OB"></a>次名鸳鸯鸟。<a id="a-OC"></a>次名波婆鸟。<a id="a-OD"></a>次名鹤鸟。<a id="a-OE"></a>次名阿嗟鸟。<a id="a-OF"></a>次名娑罗娑鸟。<a id="a-OG"></a>次名堤弥罗鸟。<a id="a-OH"></a>次名婆求鸟。<a id="a-OI"></a>次名时鸟。<a id="a-OJ"></a>次名畏热鸟。<a id="a-OK"></a>次名夜行鸟。<a id="a-OL"></a>次名乐钵头摩花坌鸟。<a id="a-OM"></a>次名辛头波鸟。<a id="a-ON"></a>次名住水波鸟。<a id="a-OO"></a>有如是等二十种鸟。<a id="a-OP"></a>住莲花池。<a id="a-OQ"></a>过普遍林欢喜持山。<a id="a-OR"></a>半山之中五百由旬。<a id="a-OS"></a>复有五百由旬。<a id="a-OT"></a>名竹岸。<a id="a-OU"></a>人住在此山。<a id="a-OV"></a>其山有树。<a id="a-OW"></a>名曰军持。<a id="a-OX"></a>出妙歌音。<a id="a-OY"></a>天女闻之。<a id="a-OZ"></a>住空而听。<a id="a-Oa"></a>园林河池莲花。<a id="a-Ob"></a>皆悉具足。<a id="a-Oc"></a>如前所说。</p>
 </body>
</html>