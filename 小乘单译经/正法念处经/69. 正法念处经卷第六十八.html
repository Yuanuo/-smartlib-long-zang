<!doctype html>
<html id="z3IBUS8bu" data-ver="1579">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第六十八</h1>
  <h2 id="a2">身念处品第七之五</h2>
  <p id="a3">复次修行者。<a id="a-4"></a>外身随顺观。<a id="a-5"></a>过青水海。<a id="a-6"></a>复有何等山海渚耶。<a id="a-7"></a>彼以闻慧。<a id="a-8"></a>或以天眼。<a id="a-9"></a>见有大海。<a id="a-A"></a>名曰清净。<a id="a-B"></a>纵广五百由旬。<a id="a-C"></a>海中有山。<a id="a-D"></a>名光明鬘。<a id="a-E"></a>高一百由旬。<a id="a-F"></a>纵广三百由旬。<a id="a-G"></a>白银所成。<a id="a-H"></a>金华庄严。<a id="a-I"></a>有莲华池。<a id="a-J"></a>名曰善意。<a id="a-K"></a>长三十由旬。<a id="a-L"></a>广十由旬。<a id="a-M"></a>鬘持诸天。<a id="a-N"></a>楼迦足天。<a id="a-O"></a>诸天鹅鸭鸳鸯庄严。</p>
  <p id="aP">复次修行者。<a id="a-Q"></a>随顺观外身。<a id="a-R"></a>过清净海。<a id="a-S"></a>复有何等山河海渚。<a id="a-T"></a>彼以闻慧。<a id="a-U"></a>或以天眼。<a id="a-V"></a>见有大海。<a id="a-W"></a>名曰大波。<a id="a-X"></a>广五千由旬。<a id="a-Y"></a>水下风起。<a id="a-Z"></a>众生因缘。<a id="a-a"></a>一切大海。<a id="a-b"></a>及以洲渚诸海波出。<a id="a-c"></a>过二由旬。<a id="a-d"></a>阎浮提人。<a id="a-e"></a>说名海潮。<a id="a-f"></a>大波海中。<a id="a-g"></a>有大鱼住。<a id="a-h"></a>首如狗头。</p>
  <p id="ai">复次修行者。<a id="a-j"></a>外身随顺观。<a id="a-k"></a>过大波海。<a id="a-l"></a>复有何等大山海耶。<a id="a-m"></a>彼以闻慧。<a id="a-n"></a>或以天眼。<a id="a-o"></a>见大波海北。<a id="a-p"></a>有一大山。<a id="a-q"></a>名阿奴摩那。<a id="a-r"></a>广十四由旬。<a id="a-s"></a>白银庄严。<a id="a-t"></a>如第二日天。<a id="a-u"></a>曼陀华。<a id="a-v"></a>拘赊耶舍花。<a id="a-w"></a>毗琉璃华。<a id="a-x"></a>及天园林以为庄严。</p>
  <p id="ay">复次修行者。<a id="a-z"></a>随顺观外身。<a id="a-10"></a>过阿奴摩山。<a id="a-11"></a>复有何等大山海耶。<a id="a-12"></a>彼以闻慧。<a id="a-13"></a>或以天眼。<a id="a-14"></a>见阿奴摩那山东。<a id="a-15"></a>有一大海。<a id="a-16"></a>名曰澄净。<a id="a-17"></a>去水不远。<a id="a-18"></a>须弥山侧。<a id="a-19"></a>毗琉璃面。<a id="a-1A"></a>有山名优陀延。<a id="a-1B"></a>向弗婆提。<a id="a-1C"></a>金色生光。<a id="a-1D"></a>阎浮提国。<a id="a-1E"></a>毗琉璃故。<a id="a-1F"></a>其影青色。</p>
  <p id="a1G">复次修行者。<a id="a-1H"></a>随顺观外身。<a id="a-1I"></a>过优陀延山。<a id="a-1J"></a>更有何山。<a id="a-1K"></a>彼以闻慧。<a id="a-1L"></a>或以天眼。<a id="a-1M"></a>见有大山。<a id="a-1N"></a>名曰善意。<a id="a-1O"></a>一切阎浮檀金广大金华。<a id="a-1P"></a>以为庄严。<a id="a-1Q"></a>广十由旬。<a id="a-1R"></a>高五百由旬。<a id="a-1S"></a>多有金树。<a id="a-1T"></a>真金禽兽。<a id="a-1U"></a>紫磨金色。<a id="a-1V"></a>波罗赊树。<a id="a-1W"></a>多有诸天。<a id="a-1X"></a>乾闼婆王。<a id="a-1Y"></a>鬘持天。<a id="a-1Z"></a>三箜篌天。<a id="a-1a"></a>如其业相。<a id="a-1b"></a>上中下业。<a id="a-1c"></a>自业果故。<a id="a-1d"></a>至善意山。<a id="a-1e"></a>见阎浮提。<a id="a-1f"></a>是名阎浮提东方山海。</p>
  <p id="a1g">复次修行者。<a id="a-1h"></a>随顺观外身。<a id="a-1i"></a>云何阎浮提南方山海。<a id="a-1j"></a>彼以闻慧。<a id="a-1k"></a>或以天眼。<a id="a-1l"></a>见民陀山。<a id="a-1m"></a>广八百由旬。<a id="a-1n"></a>有河名曰南摩多。<a id="a-1o"></a>广半由旬长二百由旬。<a id="a-1p"></a>有大毒龙。<a id="a-1q"></a>住在河中。<a id="a-1r"></a>河中多有失收摩罗龟伽罗摩。<a id="a-1s"></a>复有大河。<a id="a-1t"></a>名曰涛波。<a id="a-1u"></a>复有大河。<a id="a-1v"></a>名曰鞞伽。<a id="a-1w"></a>于此河边。<a id="a-1x"></a>多有林树。<a id="a-1y"></a>复有大河。<a id="a-1z"></a>名黑宾拏。<a id="a-20"></a>广三由旬。<a id="a-21"></a>长三百由旬。<a id="a-22"></a>入于大海。<a id="a-23"></a>复有大河。<a id="a-24"></a>名曰大卢陀。<a id="a-25"></a>有大毒龙。<a id="a-26"></a>住在其中。<a id="a-27"></a>摩罗耶山。<a id="a-28"></a>多有栴檀。<a id="a-29"></a>其山广长五百由旬。<a id="a-2A"></a>高三由旬。<a id="a-2B"></a>有一大河。<a id="a-2C"></a>名登只尼。<a id="a-2D"></a>出摩罗耶山。<a id="a-2E"></a>广一由旬。<a id="a-2F"></a>长一百由旬。<a id="a-2G"></a>入于大海。<a id="a-2H"></a>复有一河。<a id="a-2I"></a>名质多罗。<a id="a-2J"></a>种种林树。<a id="a-2K"></a>种种众鸟。<a id="a-2L"></a>以为庄严。<a id="a-2M"></a>广一由旬。<a id="a-2N"></a>长五十由旬。<a id="a-2O"></a>入于大海。</p>
  <p id="a2P">复次修行者。<a id="a-2Q"></a>随顺外身。<a id="a-2R"></a>观阎浮提。<a id="a-2S"></a>彼以闻慧。<a id="a-2T"></a>或以天眼。<a id="a-2U"></a>见有国土。<a id="a-2V"></a>名弥佉罗。<a id="a-2W"></a>种种乐处。<a id="a-2X"></a>其国纵广四十由旬。<a id="a-2Y"></a>复有一国。<a id="a-2Z"></a>名诸迦罗。<a id="a-2a"></a>广五十由旬。<a id="a-2b"></a>多有种种美果之树。<a id="a-2c"></a>吱那迦果。<a id="a-2d"></a>波那婆果。<a id="a-2e"></a>无遮树果。<a id="a-2f"></a>毗逻树果。<a id="a-2g"></a>迦卑他果。<a id="a-2h"></a>不楼迦果。<a id="a-2i"></a>婆陀罗果。<a id="a-2j"></a>阿殊那花。<a id="a-2k"></a>栴吒迦华。<a id="a-2l"></a>庄严其国。<a id="a-2m"></a>次名迦陵伽国。<a id="a-2n"></a>其土纵广九十由旬。<a id="a-2o"></a>多有林树。<a id="a-2p"></a>多有稻田。<a id="a-2q"></a>次名耽婆婆帝国。<a id="a-2r"></a>其土纵广一百由旬。<a id="a-2s"></a>多有树林。<a id="a-2t"></a>多有稻田。<a id="a-2u"></a>复有一国。<a id="a-2v"></a>名檀荼迦。<a id="a-2w"></a>其土纵广二十由旬。<a id="a-2x"></a>空旷无人(昔仙人嗔故令国空也)</p>
  <p id="a2y">复次修行者。<a id="a-2z"></a>随顺观外身。<a id="a-30"></a>观阎浮提中于南方面。<a id="a-31"></a>复有何等山河大海。<a id="a-32"></a>彼以闻慧。<a id="a-33"></a>或以天眼。<a id="a-34"></a>见有大河。<a id="a-35"></a>名瞿陀婆利。<a id="a-36"></a>其水清净。<a id="a-37"></a>广一拘赊。<a id="a-38"></a>长二百由旬。<a id="a-39"></a>复有一国。<a id="a-3A"></a>名曰乌荼。<a id="a-3B"></a>其土纵广二十由旬。<a id="a-3C"></a>复有一国。<a id="a-3D"></a>名安陀罗。<a id="a-3E"></a>其土纵广四十由旬。<a id="a-3F"></a>复有一国。<a id="a-3G"></a>名曰鸡罗。<a id="a-3H"></a>其土纵广五十由旬。<a id="a-3I"></a>其国多有牛及水牛。<a id="a-3J"></a>多有稻田。<a id="a-3K"></a>林树花果。<a id="a-3L"></a>近南海滨。<a id="a-3M"></a>有国名迦俱罗摩。<a id="a-3N"></a>一切林树。<a id="a-3O"></a>皆悉具足。<a id="a-3P"></a>其土长三百由旬。<a id="a-3Q"></a>广五十由旬。<a id="a-3R"></a>有一大河。<a id="a-3S"></a>名迦毗梨。<a id="a-3T"></a>种种树林。<a id="a-3U"></a>以为庄严。<a id="a-3V"></a>其水清净。<a id="a-3W"></a>广一由旬。<a id="a-3X"></a>长五由旬。<a id="a-3Y"></a>多有可爱迦俱罗树。<a id="a-3Z"></a>鸡多迦树。<a id="a-3a"></a>庄严其河。<a id="a-3b"></a>甚可爱乐。</p>
  <p id="a3c">复次修行者。<a id="a-3d"></a>随顺观外身。<a id="a-3e"></a>过阎浮提。<a id="a-3f"></a>复有何等山海洲渚。<a id="a-3g"></a>彼以闻慧。<a id="a-3h"></a>或以天眼。<a id="a-3i"></a>见有大海。<a id="a-3j"></a>名不梨那。<a id="a-3k"></a>莲华叶覆。<a id="a-3l"></a>纵广一万由旬。<a id="a-3m"></a>风吹不动。<a id="a-3n"></a>以莲华叶遍覆水故。<a id="a-3o"></a>过此海已。<a id="a-3p"></a>复有一渚。<a id="a-3q"></a>纵广五百由旬。<a id="a-3r"></a>有诸罗刹。<a id="a-3s"></a>住在其中。<a id="a-3t"></a>其形丑恶。<a id="a-3u"></a>甚可怖畏。<a id="a-3v"></a>过罗刹渚。<a id="a-3w"></a>有一大山。<a id="a-3x"></a>名摩醯陀。<a id="a-3y"></a>纵广四十由旬。<a id="a-3z"></a>高十由旬。<a id="a-40"></a>多有众树。<a id="a-41"></a>谓多罗树。<a id="a-42"></a>娑罗树。<a id="a-43"></a>诸阿修罗。<a id="a-44"></a>诸龙龙女。<a id="a-45"></a>游戏其中。<a id="a-46"></a>或复在于园林游戏。<a id="a-47"></a>于阎浮提六斋之日。<a id="a-48"></a>四天王天。<a id="a-49"></a>住此山上观阎浮提何等众生孝养父母随顺法行。<a id="a-4A"></a>何人斋日受持斋戒。<a id="a-4B"></a>有何等人信佛法僧。<a id="a-4C"></a>有何等人与魔共战。<a id="a-4D"></a>谁行直心。<a id="a-4E"></a>谁行布施。<a id="a-4F"></a>何人不悭。<a id="a-4G"></a>谁不恼他。<a id="a-4H"></a>何人知恩。<a id="a-4I"></a>何人信业。<a id="a-4J"></a>谁行十善。<a id="a-4K"></a>谁近善友。<a id="a-4L"></a>何人信于邪见外道。<a id="a-4M"></a>如是四天王于摩醯陀罗山。<a id="a-4N"></a>观阎浮提。<a id="a-4O"></a>若阎浮提顺法修行。<a id="a-4P"></a>四天王天。<a id="a-4Q"></a>至帝释所。<a id="a-4R"></a>白如是言。<a id="a-4S"></a>天王应生欢喜。<a id="a-4T"></a>破坏魔军。<a id="a-4U"></a>增长正法。<a id="a-4V"></a>及诸天众。<a id="a-4W"></a>一切阎浮提人。<a id="a-4X"></a>行于善法。<a id="a-4Y"></a>时释迦天王及诸天众。<a id="a-4Z"></a>闻其所说。<a id="a-4a"></a>皆大欢喜。<a id="a-4b"></a>若阎浮提人。<a id="a-4c"></a>不顺法行。<a id="a-4d"></a>时四天王天。<a id="a-4e"></a>则皆愁恼。<a id="a-4f"></a>向三十三天。<a id="a-4g"></a>作如是说。<a id="a-4h"></a>阎浮提人。<a id="a-4i"></a>不顺法行。<a id="a-4j"></a>增长魔军。<a id="a-4k"></a>减损天众。</p>
  <p id="a4l">复次修行者。<a id="a-4m"></a>随顺观外身。<a id="a-4n"></a>过摩醯陀罗山。<a id="a-4o"></a>复有何等山海渚耶。<a id="a-4p"></a>彼以闻慧。<a id="a-4q"></a>或以天眼。<a id="a-4r"></a>见过摩醯陀罗山。<a id="a-4s"></a>见有一渚。<a id="a-4t"></a>纵广一百由旬。<a id="a-4u"></a>有一足人。<a id="a-4v"></a>住在此渚。<a id="a-4w"></a>饮食根果。<a id="a-4x"></a>以自存生。<a id="a-4y"></a>寿命五十岁。<a id="a-4z"></a>树叶为衣。<a id="a-50"></a>不为屋宅。<a id="a-51"></a>住在树下。<a id="a-52"></a>于此国中。<a id="a-53"></a>多有师子猛恶之兽。<a id="a-54"></a>其师子身。<a id="a-55"></a>皆有两翼。<a id="a-56"></a>土田调适。<a id="a-57"></a>无寒无热。<a id="a-58"></a>一切女人。<a id="a-59"></a>皆如狗面。<a id="a-5A"></a>口出妙音。<a id="a-5B"></a>过此洲已。<a id="a-5C"></a>有一大海纵广二万由旬。<a id="a-5D"></a>海中有山。<a id="a-5E"></a>名摩利那罗。<a id="a-5F"></a>金银颇梨毗琉璃宝之所成就。<a id="a-5G"></a>多有种种金色之鸟。<a id="a-5H"></a>曼陀罗华。<a id="a-5I"></a>俱赊耶金花。<a id="a-5J"></a>六时常具。<a id="a-5K"></a>有神通力大阿修罗。<a id="a-5L"></a>于此山中游戏受乐。<a id="a-5M"></a>受爱色声香味触等。<a id="a-5N"></a>山长五千由旬。<a id="a-5O"></a>高一百由旬。<a id="a-5P"></a>有十五峰。<a id="a-5Q"></a>皆是白银。<a id="a-5R"></a>诸天女等在中受乐。<a id="a-5S"></a>为阿修罗之所恼乱以此因缘。<a id="a-5T"></a>诸天初共阿修罗斗。<a id="a-5U"></a>一切天人愚痴凡夫。<a id="a-5V"></a>皆为女人之所使役。</p>
  <p id="a5W">复次修行者。<a id="a-5X"></a>随顺观外身。<a id="a-5Y"></a>过多梨那罗山。<a id="a-5Z"></a>复有何等山海渚耶。<a id="a-5a"></a>彼以闻慧。<a id="a-5b"></a>或以天眼。<a id="a-5c"></a>过彼山已。<a id="a-5d"></a>见有大海。<a id="a-5e"></a>纵广五千由旬。<a id="a-5f"></a>水中有鱼。<a id="a-5g"></a>长一由旬。<a id="a-5h"></a>于此海中。<a id="a-5i"></a>有诸水人。<a id="a-5j"></a>身长五由旬。<a id="a-5k"></a>或作牛头。<a id="a-5l"></a>或作猪头。<a id="a-5m"></a>或作水牛头。<a id="a-5n"></a>或骆驼头。<a id="a-5o"></a>或师子头。<a id="a-5p"></a>或作虎头。<a id="a-5q"></a>或作豹头。<a id="a-5r"></a>或猕猴头。<a id="a-5s"></a>遍似一切畜生之面。<a id="a-5t"></a>如印所印。<a id="a-5u"></a>过此海已。<a id="a-5v"></a>有一大山。<a id="a-5w"></a>名曰轮山。<a id="a-5x"></a>一切诸欲。<a id="a-5y"></a>皆悉具足。<a id="a-5z"></a>天莲花池。<a id="a-60"></a>上味之果。<a id="a-61"></a>若食其果。<a id="a-62"></a>生乐七日。<a id="a-63"></a>紧那罗王住此山中。<a id="a-64"></a>以自业故。<a id="a-65"></a>心常欢喜。<a id="a-66"></a>上中下业。<a id="a-67"></a>互相娱乐。<a id="a-68"></a>游戏受乐。<a id="a-69"></a>其日轮山。<a id="a-6A"></a>纵广二千由旬。<a id="a-6B"></a>过此山已。<a id="a-6C"></a>复有一山。<a id="a-6D"></a>名军阇摩。<a id="a-6E"></a>其山皆以白银成就。<a id="a-6F"></a>毗琉璃石。<a id="a-6G"></a>如天庄严。<a id="a-6H"></a>其山有树。<a id="a-6I"></a>名曰女树。<a id="a-6J"></a>于此山中。<a id="a-6K"></a>遍山诸树。<a id="a-6L"></a>天欲明时。<a id="a-6M"></a>皆生婴儿。<a id="a-6N"></a>日出能行。<a id="a-6O"></a>至于食时。<a id="a-6P"></a>皆成年少。<a id="a-6Q"></a>至日中时。<a id="a-6R"></a>身色盛壮。<a id="a-6S"></a>至日晡时。<a id="a-6T"></a>年已朽老。<a id="a-6U"></a>拄杖而行。<a id="a-6V"></a>头发皓白。<a id="a-6W"></a>如霜着树。<a id="a-6X"></a>至日没时。<a id="a-6Y"></a>一切皆死。<a id="a-6Z"></a>一切众生。<a id="a-6a"></a>共业而行。<a id="a-6b"></a>随所作业。<a id="a-6c"></a>随业受报。</p>
  <p id="a6d">复次修行者。<a id="a-6e"></a>随顺观外身。<a id="a-6f"></a>过军阇罗山。<a id="a-6g"></a>复有何等山海渚耶。<a id="a-6h"></a>彼以闻慧。<a id="a-6i"></a>或以天眼。<a id="a-6j"></a>见于南方。<a id="a-6k"></a>过此山已。<a id="a-6l"></a>有一大海。<a id="a-6m"></a>于海水下五百由旬。<a id="a-6n"></a>有龙王宫。<a id="a-6o"></a>种种众宝。<a id="a-6p"></a>以为庄严。<a id="a-6q"></a>毗琉璃宝。<a id="a-6r"></a>因陀青宝。<a id="a-6s"></a>颇梨栏楯。<a id="a-6t"></a>七宝庄严。<a id="a-6u"></a>光明摩尼种种众宝。<a id="a-6v"></a>庄严殿堂。<a id="a-6w"></a>重阁之殿。<a id="a-6x"></a>犹如日光。<a id="a-6y"></a>有如是等无量宫殿。<a id="a-6z"></a>德叉迦龙王。<a id="a-70"></a>以自业故。<a id="a-71"></a>住此宫殿。<a id="a-72"></a>是德叉迦龙王。<a id="a-73"></a>日夜常修念佛念法念僧。<a id="a-74"></a>过此宝堂五百由旬。<a id="a-75"></a>有大恶海。<a id="a-76"></a>一切众生见者惶怖。<a id="a-77"></a>多嗔恶龙以为围绕。<a id="a-78"></a>过此海已。<a id="a-79"></a>复有一山。<a id="a-7A"></a>名曰牛王。<a id="a-7B"></a>其山具有一切众生。<a id="a-7C"></a>于此山中。<a id="a-7D"></a>出于牛头栴檀之香。<a id="a-7E"></a>第二旃檀。<a id="a-7F"></a>名曰黄色。<a id="a-7G"></a>其旃檀相。<a id="a-7H"></a>如日光明。<a id="a-7I"></a>一切凡人。<a id="a-7J"></a>不能得见。<a id="a-7K"></a>若人顺法。<a id="a-7L"></a>转轮圣王。<a id="a-7M"></a>出现于世。<a id="a-7N"></a>或有如法小王。<a id="a-7O"></a>出现于世。<a id="a-7P"></a>如转轮王。<a id="a-7Q"></a>则能得之。<a id="a-7R"></a>乾闼婆王。<a id="a-7S"></a>住此山中。<a id="a-7T"></a>歌舞喜戏。<a id="a-7U"></a>以自娱乐。<a id="a-7V"></a>过牛王山五百由旬。<a id="a-7W"></a>有一大海。<a id="a-7X"></a>名大水沫。<a id="a-7Y"></a>大风音声。<a id="a-7Z"></a>过此海已。<a id="a-7a"></a>有一大山。<a id="a-7b"></a>名曰三峰。<a id="a-7c"></a>一曰金峰。<a id="a-7d"></a>二曰银峰。<a id="a-7e"></a>三曰颇梨峰。<a id="a-7f"></a>其峰有池。<a id="a-7g"></a>名曰沫轮。<a id="a-7h"></a>金沙布底。<a id="a-7i"></a>天华庄严。<a id="a-7j"></a>鹅鸭鸳鸯充满池中。<a id="a-7k"></a>风吹海水。<a id="a-7l"></a>击三山峰。<a id="a-7m"></a>多杀大鱼。<a id="a-7n"></a>以自业故。<a id="a-7o"></a>被打而死。</p>
  <p id="a7p">复次修行者。<a id="a-7q"></a>随顺观外身。<a id="a-7r"></a>过大海已。<a id="a-7s"></a>复有何等山河渚耶。<a id="a-7t"></a>彼以闻慧。<a id="a-7u"></a>或以天眼。<a id="a-7v"></a>过前大海。<a id="a-7w"></a>见阎罗王决罪福处。<a id="a-7x"></a>一切众生证业果处。<a id="a-7y"></a>是阎罗王所住境界。<a id="a-7z"></a>阎罗王法治诸罪人。<a id="a-80"></a>是诸众生。<a id="a-81"></a>自心所诳。<a id="a-82"></a>住黑闇处。<a id="a-83"></a>过此住处。<a id="a-84"></a>一百由旬。<a id="a-85"></a>但有虚空。<a id="a-86"></a>过百由旬。<a id="a-87"></a>至阎罗王所住宫殿。<a id="a-88"></a>其王宫殿。<a id="a-89"></a>阎浮那提金之所成就。<a id="a-8A"></a>一切众宝。<a id="a-8B"></a>以为庄严。<a id="a-8C"></a>河泉流水莲花严饰。<a id="a-8D"></a>纵广一百由旬。<a id="a-8E"></a>其殿光明。<a id="a-8F"></a>如第二日。<a id="a-8G"></a>过此住处。<a id="a-8H"></a>无日月光。<a id="a-8I"></a>一切黑闇。<a id="a-8J"></a>海广大故。<a id="a-8K"></a>日光不现。<a id="a-8L"></a>以地狱众生恶业因故。<a id="a-8M"></a>一切黑闇。<a id="a-8N"></a>目无所见。<a id="a-8O"></a>不知东西。</p>
  <p id="a8P">复次修行者。<a id="a-8Q"></a>随顺观外身。<a id="a-8R"></a>遍观众生所住之处。<a id="a-8S"></a>若地狱处。<a id="a-8T"></a>若河若山。<a id="a-8U"></a>若树若海。<a id="a-8V"></a>若诸天处。<a id="a-8W"></a>若畜生道。<a id="a-8X"></a>若饿鬼道。<a id="a-8Y"></a>八方上下。<a id="a-8Z"></a>颇有众生。<a id="a-8a"></a>不生不死。<a id="a-8b"></a>不生不灭。<a id="a-8c"></a>颇有恩爱而不别离。<a id="a-8d"></a>无有一处不坏不变。<a id="a-8e"></a>无常恩爱。<a id="a-8f"></a>要当别离。<a id="a-8g"></a>如是比丘。<a id="a-8h"></a>不见一处。<a id="a-8i"></a>非爱别离。<a id="a-8j"></a>于五道中。<a id="a-8k"></a>无一指地非爱别离。<a id="a-8l"></a>随诸众生所住之处。<a id="a-8m"></a>无非生死。<a id="a-8n"></a>生灭无常。<a id="a-8o"></a>是故于此有为生死诸行之中。<a id="a-8p"></a>应生厌离。<a id="a-8q"></a>此是诳惑躁动障碍。<a id="a-8r"></a>多有忧悲。<a id="a-8s"></a>速疾不停。<a id="a-8t"></a>破坏磨灭。<a id="a-8u"></a>得已还失。<a id="a-8v"></a>如幻如梦。<a id="a-8w"></a>得之还失。<a id="a-8x"></a>此恩爱处。<a id="a-8y"></a>诳惑愚痴。<a id="a-8z"></a>无始流转。<a id="a-90"></a>欲嗔痴处。<a id="a-91"></a>犹如怨家。<a id="a-92"></a>诈为亲友。<a id="a-93"></a>爱欲住处。<a id="a-94"></a>是故应离有为。<a id="a-95"></a>起厌离心。<a id="a-96"></a>舍于乱心。<a id="a-97"></a>于无常境界。<a id="a-98"></a>勿生喜乐。<a id="a-99"></a>莫与愚痴而共游戏。<a id="a-9A"></a>如是修行者。<a id="a-9B"></a>教诸众生。<a id="a-9C"></a>如实随顺。<a id="a-9D"></a>观于外身四十住处。<a id="a-9E"></a>无一众生不依业生。<a id="a-9F"></a>无一众生非业流转。<a id="a-9G"></a>无一众生不为业缚。<a id="a-9H"></a>如所作业。<a id="a-9I"></a>或善不善而得果报。<a id="a-9J"></a>彼比丘如是观时。<a id="a-9K"></a>不见一众生非业故生。<a id="a-9L"></a>无一众生非业藏者。<a id="a-9M"></a>无一众生非业流转。<a id="a-9N"></a>如所业作。<a id="a-9O"></a>或善不善而得果报。<a id="a-9P"></a>彼比丘观察业已。<a id="a-9Q"></a>如实外身。<a id="a-9R"></a>随顺正观。</p>
  <p id="a9S">复次修行者。<a id="a-9T"></a>随顺观外身。<a id="a-9U"></a>云何观于阎浮提中西方国土。<a id="a-9V"></a>山河海渚。<a id="a-9W"></a>彼以闻慧。<a id="a-9X"></a>或以天眼。<a id="a-9Y"></a>见有大河。<a id="a-9Z"></a>名曰富那。<a id="a-9a"></a>有诸花树。<a id="a-9b"></a>婆鸠罗树。<a id="a-9c"></a>婆筹迦树。<a id="a-9d"></a>佉殊罗果。<a id="a-9e"></a>吱多迦花。<a id="a-9f"></a>那梨吱罗树。<a id="a-9g"></a>多摩罗树。<a id="a-9h"></a>有如是等种种众树。<a id="a-9i"></a>庄严其河。<a id="a-9j"></a>多有山谷。<a id="a-9k"></a>河边有国。<a id="a-9l"></a>名吱迦移。<a id="a-9m"></a>过此国界。<a id="a-9n"></a>名辛头河。<a id="a-9o"></a>河边有国。<a id="a-9p"></a>名苏毗罗。<a id="a-9q"></a>人民丰乐。<a id="a-9r"></a>食赤稻米。<a id="a-9s"></a>其国安乐。<a id="a-9t"></a>山林流水。<a id="a-9u"></a>过此国界。<a id="a-9v"></a>复有一国。<a id="a-9w"></a>名苏罗沙吒。<a id="a-9x"></a>过此国界。<a id="a-9y"></a>复有一国。<a id="a-9z"></a>名波罗多。<a id="a-A0"></a>其土纵广二十由旬。<a id="a-A1"></a>国中多有石榴蒲桃。<a id="a-A2"></a>其国有城。<a id="a-A3"></a>名弥多罗蒲迦。<a id="a-A4"></a>过此大城。<a id="a-A5"></a>有五大河。<a id="a-A6"></a>共合而流。<a id="a-A7"></a>从此以西。<a id="a-A8"></a>乃有大海。<a id="a-A9"></a>多饶种种恶鱼恶兽。<a id="a-AA"></a>甚可怖畏。<a id="a-AB"></a>是修行者。<a id="a-AC"></a>见西海中。<a id="a-AD"></a>有一大洲。<a id="a-AE"></a>名曰迦罗。<a id="a-AF"></a>纵广一百由旬。<a id="a-AG"></a>种种众鸟。<a id="a-AH"></a>住在此洲。<a id="a-AI"></a>种种园林。<a id="a-AJ"></a>甚可爱乐。<a id="a-AK"></a>是毗荼他之所住止。<a id="a-AL"></a>游戏受乐。<a id="a-AM"></a>城名钵利多。<a id="a-AN"></a>第二住处名曰长发。<a id="a-AO"></a>其处可爱。<a id="a-AP"></a>此迦罗渚。<a id="a-AQ"></a>重阁殿堂。<a id="a-AR"></a>多有流水。<a id="a-AS"></a>过此住处。<a id="a-AT"></a>有辛头河。<a id="a-AU"></a>入西海口。<a id="a-AV"></a>有一大山。<a id="a-AW"></a>名曰苏弃。<a id="a-AX"></a>住在海中。<a id="a-AY"></a>于此山中多有珊瑚。<a id="a-AZ"></a>若有商人至此宝山。<a id="a-Aa"></a>多获珍宝。<a id="a-Ab"></a>富乐无穷。</p>
  <p id="aAc">复次修行者。<a id="a-Ad"></a>随顺观外身。<a id="a-Ae"></a>过此山已。<a id="a-Af"></a>复有何等山海渚耶。<a id="a-Ag"></a>诸罗刹等住何等处。<a id="a-Ah"></a>彼以闻慧。<a id="a-Ai"></a>或以天眼。<a id="a-Aj"></a>见有大海。<a id="a-Ak"></a>多有大鱼。<a id="a-Al"></a>五千由旬。<a id="a-Am"></a>多有螺贝。<a id="a-An"></a>摩伽罗鱼。<a id="a-Ao"></a>提弥鱼。<a id="a-Ap"></a>提弥鲵罗鱼。<a id="a-Aq"></a>挠搅海水。<a id="a-Ar"></a>风鼓大海。<a id="a-As"></a>令鱼乱行。<a id="a-At"></a>行者复观过此海已。<a id="a-Au"></a>有一大洲。<a id="a-Av"></a>名曰周遍可爱众师子国。<a id="a-Aw"></a>其国有蛇。<a id="a-Ax"></a>身长十里。<a id="a-Ay"></a>飞空而行。<a id="a-Az"></a>无所障碍。<a id="a-B0"></a>寿命千岁。<a id="a-B1"></a>不相憎嫉。<a id="a-B2"></a>行者复观。<a id="a-B3"></a>过此洲已。<a id="a-B4"></a>复有一海。<a id="a-B5"></a>名曰可爱。<a id="a-B6"></a>纵广五由旬。<a id="a-B7"></a>于此水中。<a id="a-B8"></a>多有莲华。<a id="a-B9"></a>众蜂庄严。<a id="a-BA"></a>花台广大。<a id="a-BB"></a>有诸罗刹。<a id="a-BC"></a>名鸠迦罗。<a id="a-BD"></a>住此海中。<a id="a-BE"></a>食莲花台。<a id="a-BF"></a>恣意充足。<a id="a-BG"></a>行者复观。<a id="a-BH"></a>过此住处。<a id="a-BI"></a>有一大山。<a id="a-BJ"></a>名曰旷野。<a id="a-BK"></a>纵广一百由旬。<a id="a-BL"></a>于此山中。<a id="a-BM"></a>多有白象。<a id="a-BN"></a>及迦陵频伽鸟。<a id="a-BO"></a>出妙音声。<a id="a-BP"></a>如是美音。<a id="a-BQ"></a>若天若人。<a id="a-BR"></a>若紧那罗。<a id="a-BS"></a>若阿修罗。<a id="a-BT"></a>无能及者。<a id="a-BU"></a>唯除如来。</p>
  <p id="aBV">复次修行者。<a id="a-BW"></a>随顺观外身。<a id="a-BX"></a>过此大山。<a id="a-BY"></a>复有何等山河海渚。<a id="a-BZ"></a>彼以闻慧。<a id="a-Ba"></a>或以天眼。<a id="a-Bb"></a>见有大山。<a id="a-Bc"></a>高五十由旬。<a id="a-Bd"></a>其山多有毗琉璃林。<a id="a-Be"></a>有诸师子。<a id="a-Bf"></a>羽翼具足。<a id="a-Bg"></a>守护宝林。<a id="a-Bh"></a>恐曼提呵罗刹。<a id="a-Bi"></a>来夺其处。</p>
  <p id="aBj">复次修行者。<a id="a-Bk"></a>随顺观外身。<a id="a-Bl"></a>过阎浮提。<a id="a-Bm"></a>复有何等山河海渚。<a id="a-Bn"></a>彼以闻慧。<a id="a-Bo"></a>或以天眼。<a id="a-Bp"></a>复见西海。<a id="a-Bq"></a>纵广一万二千由旬。<a id="a-Br"></a>于彼大海。<a id="a-Bs"></a>无山无城。<a id="a-Bt"></a>水中唯有象头鱼身。<a id="a-Bu"></a>猪头鱼身。<a id="a-Bv"></a>行者复观过此海已。<a id="a-Bw"></a>有一大山。<a id="a-Bx"></a>名曰金山。<a id="a-By"></a>其山光明。<a id="a-Bz"></a>照大海水。<a id="a-C0"></a>令大海水。<a id="a-C1"></a>犹如金色。<a id="a-C2"></a>庄严其山。<a id="a-C3"></a>山高三百由旬。<a id="a-C4"></a>广五十由旬。<a id="a-C5"></a>有乾闼婆。<a id="a-C6"></a>名阎浮摩利。<a id="a-C7"></a>住在其上。<a id="a-C8"></a>心常悦乐。<a id="a-C9"></a>寿命二千岁。<a id="a-CA"></a>亦有中夭。<a id="a-CB"></a>无量百千乾闼婆众。<a id="a-CC"></a>住此山中。<a id="a-CD"></a>身如金色。<a id="a-CE"></a>一切色相。<a id="a-CF"></a>与天相类食于树果。<a id="a-CG"></a>其性勇健。<a id="a-CH"></a>一切阿修罗。<a id="a-CI"></a>住于水下。<a id="a-CJ"></a>无能夺此乾闼婆众所有根果。</p>
  <p id="aCK">复次修行者。<a id="a-CL"></a>随顺观外身。<a id="a-CM"></a>过此海已。<a id="a-CN"></a>复有何等山海渚耶。<a id="a-CO"></a>彼以闻慧。<a id="a-CP"></a>或以天眼。<a id="a-CQ"></a>见此大海。<a id="a-CR"></a>过五分已。<a id="a-CS"></a>有大轮山。<a id="a-CT"></a>真金所成。<a id="a-CU"></a>高千由旬。<a id="a-CV"></a>广五百由旬。<a id="a-CW"></a>金刚为顶。<a id="a-CX"></a>于此山中。<a id="a-CY"></a>有紧那罗。<a id="a-CZ"></a>及阿修罗。<a id="a-Ca"></a>住在此山。<a id="a-Cb"></a>是甄那罗。<a id="a-Cc"></a>园林可爱。<a id="a-Cd"></a>河流泉池。<a id="a-Ce"></a>多有花果。<a id="a-Cf"></a>猕猴游戏。<a id="a-Cg"></a>河名金水。<a id="a-Ch"></a>广半由旬。<a id="a-Ci"></a>于此河中。<a id="a-Cj"></a>多有金鱼。<a id="a-Ck"></a>游洋曜鳞。<a id="a-Cl"></a>行者复观过轮山已。<a id="a-Cm"></a>有一大海。<a id="a-Cn"></a>纵广一万由旬。<a id="a-Co"></a>其海有渚。<a id="a-Cp"></a>名曰宝渚。<a id="a-Cq"></a>于此渚中。<a id="a-Cr"></a>种种众宝。<a id="a-Cs"></a>无有土石。<a id="a-Ct"></a>遍于渚上。<a id="a-Cu"></a>皆是珍宝。<a id="a-Cv"></a>行者复观。<a id="a-Cw"></a>过此海渚。<a id="a-Cx"></a>复有何等山河海渚。<a id="a-Cy"></a>彼以闻慧。<a id="a-Cz"></a>或以天眼。<a id="a-D0"></a>见有大山。<a id="a-D1"></a>名曰白山。<a id="a-D2"></a>多有林树。<a id="a-D3"></a>其色白净。<a id="a-D4"></a>水沫围绕。<a id="a-D5"></a>高一千由旬。<a id="a-D6"></a>纵广五百由旬。<a id="a-D7"></a>行者复观。<a id="a-D8"></a>过此山已。<a id="a-D9"></a>见有大山。<a id="a-DA"></a>名曰善云。<a id="a-DB"></a>高百由旬。<a id="a-DC"></a>广六十四由旬。<a id="a-DD"></a>空无人住。<a id="a-DE"></a>若夜叉。<a id="a-DF"></a>若紧那罗。<a id="a-DG"></a>畏阿修罗。<a id="a-DH"></a>悉无住者。<a id="a-DI"></a>过此山已。<a id="a-DJ"></a>有颇梨山。<a id="a-DK"></a>高三千由旬。<a id="a-DL"></a>纵广千由旬。<a id="a-DM"></a>河池林果。<a id="a-DN"></a>一切具足。<a id="a-DO"></a>如天之山。<a id="a-DP"></a>过此山已。<a id="a-DQ"></a>有大清水。<a id="a-DR"></a>纵广百由旬。<a id="a-DS"></a>多有螺贝。<a id="a-DT"></a>其水难行过此水已。<a id="a-DU"></a>有仙光山。<a id="a-DV"></a>诸阿修罗。<a id="a-DW"></a>住此山中。<a id="a-DX"></a>常畏天众。<a id="a-DY"></a>多有婇女。<a id="a-DZ"></a>种种庄严。<a id="a-Da"></a>酒河流溢甄波迦果。<a id="a-Db"></a>及粘那果。<a id="a-Dc"></a>生仙光山。<a id="a-Dd"></a>其味甚美。<a id="a-De"></a>食之杀人。</p>
  <p id="aDf">复次修行者。<a id="a-Dg"></a>随顺观外身。<a id="a-Dh"></a>复有何等山河海渚。<a id="a-Di"></a>彼以闻慧。<a id="a-Dj"></a>或以天眼。<a id="a-Dk"></a>见六万金山。<a id="a-Dl"></a>紫磨金树周遍山中。<a id="a-Dm"></a>禽兽充满。<a id="a-Dn"></a>于此山中。<a id="a-Do"></a>处处多有金莲花池。<a id="a-Dp"></a>出大光明。<a id="a-Dq"></a>一切金山。<a id="a-Dr"></a>须弥山王。<a id="a-Ds"></a>住在其中。<a id="a-Dt"></a>诸鬘持天。<a id="a-Du"></a>楼迦足天。<a id="a-Dv"></a>三箜篌天。<a id="a-Dw"></a>四天王天住此山上。<a id="a-Dx"></a>于此山上。<a id="a-Dy"></a>有如意树。<a id="a-Dz"></a>随天所念。<a id="a-E0"></a>皆从树生。<a id="a-E1"></a>一切禽兽。<a id="a-E2"></a>身皆金色。<a id="a-E3"></a>多有众花。<a id="a-E4"></a>曼陀罗花。<a id="a-E5"></a>拘赊耶花。<a id="a-E6"></a>于山四陲。<a id="a-E7"></a>有四大林。<a id="a-E8"></a>一名欢喜林。<a id="a-E9"></a>二名杂殿林。<a id="a-EA"></a>三名鲜明林。<a id="a-EB"></a>四名波利耶多林。<a id="a-EC"></a>欢喜园中。<a id="a-ED"></a>有大树王。<a id="a-EE"></a>名波利耶多。<a id="a-EF"></a>于此树下。<a id="a-EG"></a>夏四月时。<a id="a-EH"></a>受五欲乐。<a id="a-EI"></a>游戏自娱。<a id="a-EJ"></a>四天王天。<a id="a-EK"></a>于欢喜园。<a id="a-EL"></a>游戏受乐。<a id="a-EM"></a>四天王天。<a id="a-EN"></a>于此园中。<a id="a-EO"></a>欢娱受乐。<a id="a-EP"></a>故名欢喜园。<a id="a-EQ"></a>鲜明林者。<a id="a-ER"></a>众彩庄严。<a id="a-ES"></a>故名鲜明林。<a id="a-ET"></a>杂殿林者。<a id="a-EU"></a>种种杂殿。<a id="a-EV"></a>天子乘之游戏受于可爱色声香味触等。<a id="a-EW"></a>故名杂殿林。<a id="a-EX"></a>波利耶多林。<a id="a-EY"></a>欢喜林中。<a id="a-EZ"></a>一切天众。<a id="a-Ea"></a>受五欲乐。<a id="a-Eb"></a>须弥山王。<a id="a-Ec"></a>向阎浮提一方之面。<a id="a-Ed"></a>毗琉璃宝。<a id="a-Ee"></a>以毗琉璃光照力故。<a id="a-Ef"></a>令阎浮提仰观虚空。<a id="a-Eg"></a>皆作青色。<a id="a-Eh"></a>第三方面鲜明林中。<a id="a-Ei"></a>诸天欲共阿修罗斗。<a id="a-Ej"></a>于此林中。<a id="a-Ek"></a>集共议论。<a id="a-El"></a>须弥山王。<a id="a-Em"></a>向瞿陀尼一方之面。<a id="a-En"></a>真金所成。<a id="a-Eo"></a>令瞿陀尼仰观虚空。<a id="a-Ep"></a>皆作赤色。<a id="a-Eq"></a>第二方面。<a id="a-Er"></a>有杂殿林。<a id="a-Es"></a>于此殿中。<a id="a-Et"></a>盛天斗具。<a id="a-Eu"></a>须弥山王。<a id="a-Ev"></a>向弗婆提一方之面。<a id="a-Ew"></a>白银所成。<a id="a-Ex"></a>令弗婆提仰观虚空。<a id="a-Ey"></a>皆作白色。<a id="a-Ez"></a>须弥山王。<a id="a-F0"></a>向郁单越。<a id="a-F1"></a>一方之面。<a id="a-F2"></a>颇梨所成。<a id="a-F3"></a>令郁单越。<a id="a-F4"></a>见空清净。<a id="a-F5"></a>白光明色。<a id="a-F6"></a>行者复观。<a id="a-F7"></a>四天王天。<a id="a-F8"></a>寿命几岁。<a id="a-F9"></a>以阎浮提中五十年。<a id="a-FA"></a>为一日一夜。<a id="a-FB"></a>如是寿命满五百岁。<a id="a-FC"></a>亦有中夭。</p>
  <p id="aFD">复次修行者。<a id="a-FE"></a>随顺观外身。<a id="a-FF"></a>须弥山上。<a id="a-FG"></a>复有何等异天止住。<a id="a-FH"></a>彼以闻慧。<a id="a-FI"></a>或以天眼。<a id="a-FJ"></a>见须弥山王。<a id="a-FK"></a>有三十三天。<a id="a-FL"></a>住在山顶。<a id="a-FM"></a>所受乐行。<a id="a-FN"></a>不可具说。<a id="a-FO"></a>城名善见。<a id="a-FP"></a>纵广十千由旬。<a id="a-FQ"></a>七宝庄严。<a id="a-FR"></a>因陀青宝。<a id="a-FS"></a>金刚车磲赤莲花宝。<a id="a-FT"></a>柔软大宝。<a id="a-FU"></a>以为庄严。<a id="a-FV"></a>有善法堂。<a id="a-FW"></a>广五百由旬。<a id="a-FX"></a>毗琉璃珠。<a id="a-FY"></a>以为栏楯。<a id="a-FZ"></a>真金为壁。<a id="a-Fa"></a>一切门户。<a id="a-Fb"></a>亦复如是。<a id="a-Fc"></a>以一切庄严。<a id="a-Fd"></a>严饰殿堂。<a id="a-Fe"></a>释迦天王。<a id="a-Ff"></a>住善法堂。<a id="a-Fg"></a>以善业力。<a id="a-Fh"></a>受相似乐。<a id="a-Fi"></a>人中百岁。<a id="a-Fj"></a>为第二天一日一夜。<a id="a-Fk"></a>如是寿命。<a id="a-Fl"></a>满一千岁。<a id="a-Fm"></a>亦有中夭。<a id="a-Fn"></a>须弥西面。<a id="a-Fo"></a>名日没山。<a id="a-Fp"></a>日至此山。<a id="a-Fq"></a>阎浮提人。<a id="a-Fr"></a>谓之日没。<a id="a-Fs"></a>故名没山。</p>
  <p id="aFt">复次修行者。<a id="a-Fu"></a>随顺观外身。<a id="a-Fv"></a>观须弥山王。<a id="a-Fw"></a>其量高下。<a id="a-Fx"></a>彼以闻慧。<a id="a-Fy"></a>或以天眼。<a id="a-Fz"></a>观须弥山。<a id="a-G0"></a>高广八万四千由旬。<a id="a-G1"></a>阿修罗王。<a id="a-G2"></a>住在其侧。<a id="a-G3"></a>居此水下。<a id="a-G4"></a>以众生业之所住持。<a id="a-G5"></a>令日旋转。<a id="a-G6"></a>有大尊神。<a id="a-G7"></a>名曰健疾。<a id="a-G8"></a>常在前导。<a id="a-G9"></a>于眴目顷。<a id="a-GA"></a>能行十千一百五十由旬。<a id="a-GB"></a>周匝旋转。<a id="a-GC"></a>以日为度知诸众生寿命长短。</p>
  <p id="aGD">复次修行者。<a id="a-GE"></a>随顺观外身。<a id="a-GF"></a>观四天下人所住之处。<a id="a-GG"></a>阎浮提国。<a id="a-GH"></a>弗婆提国。<a id="a-GI"></a>瞿陀尼国。<a id="a-GJ"></a>郁单越国。<a id="a-GK"></a>几许量耶。<a id="a-GL"></a>彼见阎浮提国。<a id="a-GM"></a>七千由旬。<a id="a-GN"></a>弗婆提国。<a id="a-GO"></a>八千由旬。<a id="a-GP"></a>瞿陀尼国。<a id="a-GQ"></a>九千由旬。<a id="a-GR"></a>郁单越国。<a id="a-GS"></a>十千由旬。<a id="a-GT"></a>随四天下地之形相。<a id="a-GU"></a>人面亦尔。<a id="a-GV"></a>像其地形。<a id="a-GW"></a>阎浮提人面之形相。<a id="a-GX"></a>上广下狭。<a id="a-GY"></a>像其地形。<a id="a-GZ"></a>其余三方。<a id="a-Ga"></a>弗婆提人面像地形。<a id="a-Gb"></a>犹如半月。<a id="a-Gc"></a>瞿陀尼人。<a id="a-Gd"></a>面像地形。<a id="a-Ge"></a>犹如满月。<a id="a-Gf"></a>郁单越人。<a id="a-Gg"></a>面像地形。<a id="a-Gh"></a>其面正方。<a id="a-Gi"></a>如是外观。<a id="a-Gj"></a>观四天下人之形相。<a id="a-Gk"></a>如实了知。</p>
  <p id="aGl">复次修行者。<a id="a-Gm"></a>随顺观外身。<a id="a-Gn"></a>云何观于阎浮提国。<a id="a-Go"></a>北方国界山河海渚。<a id="a-Gp"></a>彼以闻慧。<a id="a-Gq"></a>或以天眼。<a id="a-Gr"></a>见阎浮提北方有国。<a id="a-Gs"></a>名曰婆嗟。<a id="a-Gt"></a>其土纵广。<a id="a-Gu"></a>满十由旬。<a id="a-Gv"></a>次第二国。<a id="a-Gw"></a>名民陀罗。<a id="a-Gx"></a>其土纵广二十由旬。<a id="a-Gy"></a>次第三国。<a id="a-Gz"></a>名首罗斯那。<a id="a-H0"></a>其土纵广一百由旬。<a id="a-H1"></a>次第四国。<a id="a-H2"></a>名阿梯梨。<a id="a-H3"></a>其土纵广一百由旬。<a id="a-H4"></a>次第五国。<a id="a-H5"></a>名曰陀罗。<a id="a-H6"></a>其土纵广一百由旬。<a id="a-H7"></a>次第六国。<a id="a-H8"></a>名曰鸠留。<a id="a-H9"></a>其土纵广一百由旬。<a id="a-HA"></a>次第七国。<a id="a-HB"></a>名摩陀罗。<a id="a-HC"></a>其土纵广五十由旬。<a id="a-HD"></a>次第八国。<a id="a-HE"></a>名乾陀罗。<a id="a-HF"></a>其土纵广一百由旬。<a id="a-HG"></a>次第九国名曰赊迦。<a id="a-HH"></a>其土纵广一百由旬。<a id="a-HI"></a>次第十国。<a id="a-HJ"></a>名婆陀罗迦。<a id="a-HK"></a>其土纵广二百由旬。<a id="a-HL"></a>次第十一国。<a id="a-HM"></a>名陀罗陀。<a id="a-HN"></a>其土纵广一百由旬。<a id="a-HO"></a>于此国中。<a id="a-HP"></a>多有山崄。<a id="a-HQ"></a>次第十二。<a id="a-HR"></a>名婆佉逻国。<a id="a-HS"></a>其土纵广一千由旬。<a id="a-HT"></a>次第十三。<a id="a-HU"></a>名毗师迦国。<a id="a-HV"></a>其土纵广二百由旬。<a id="a-HW"></a>次第十四。<a id="a-HX"></a>名摩醯沙国。<a id="a-HY"></a>其土纵广二百由旬。<a id="a-HZ"></a>次第十五名曰汉国。<a id="a-Ha"></a>其土纵广一千由旬。<a id="a-Hb"></a>官属都合。<a id="a-Hc"></a>一千由旬。<a id="a-Hd"></a>真汉唯有二百由旬。<a id="a-He"></a>次第十六。<a id="a-Hf"></a>名都佉国。<a id="a-Hg"></a>其土纵广五百由旬。<a id="a-Hh"></a>次第十七。<a id="a-Hi"></a>名跋跋罗国。<a id="a-Hj"></a>其土纵广二百由旬。<a id="a-Hk"></a>次第十八。<a id="a-Hl"></a>名究颇罗国。<a id="a-Hm"></a>其土纵广五十由旬。<a id="a-Hn"></a>次第十九。<a id="a-Ho"></a>名鸠留摩国。<a id="a-Hp"></a>其土纵广。<a id="a-Hq"></a>满五由旬次第二十。<a id="a-Hr"></a>名甘满阇国。<a id="a-Hs"></a>其土纵广一百由旬。<a id="a-Ht"></a>自余小国及以空地。<a id="a-Hu"></a>悉不在数。</p>
  <p id="aHv">复次修行者。<a id="a-Hw"></a>随顺观外身。<a id="a-Hx"></a>观阎浮提北方国界。<a id="a-Hy"></a>复有何等山王。<a id="a-Hz"></a>彼以闻慧。<a id="a-I0"></a>或以天眼。<a id="a-I1"></a>见有大山。<a id="a-I2"></a>名曰雪山。<a id="a-I3"></a>种种山峰。<a id="a-I4"></a>其山眷属。<a id="a-I5"></a>广千由旬。<a id="a-I6"></a>山中多有卢陀罗树。<a id="a-I7"></a>松树柏树。<a id="a-I8"></a>天木之树娑罗树。<a id="a-I9"></a>多摩罗树。<a id="a-IA"></a>多有夜叉。<a id="a-IB"></a>多紧那罗。<a id="a-IC"></a>多毗舍遮夜叉之属。<a id="a-ID"></a>其山可爱。<a id="a-IE"></a>修学禅者。<a id="a-IF"></a>多依此山。<a id="a-IG"></a>河流甘美。<a id="a-IH"></a>大力龙等。<a id="a-II"></a>住在山中。<a id="a-IJ"></a>多有吱罗多人。<a id="a-IK"></a>住在此山。</p>
  <p id="aIL">复次修行者。<a id="a-IM"></a>随顺观外身观阎浮提北方国界。<a id="a-IN"></a>复有何等山河海渚。<a id="a-IO"></a>彼以闻慧。<a id="a-IP"></a>或以天眼。<a id="a-IQ"></a>见雪山东。<a id="a-IR"></a>名悬雪山。<a id="a-IS"></a>多有可爱禽兽。<a id="a-IT"></a>满中松柏之树。<a id="a-IU"></a>及天木树。<a id="a-IV"></a>那迷流林。<a id="a-IW"></a>婆鸠流树。<a id="a-IX"></a>阇摩迦树。<a id="a-IY"></a>过此山已。<a id="a-IZ"></a>复有一山。<a id="a-Ia"></a>名多摩伽罗。<a id="a-Ib"></a>纵广二十由旬。<a id="a-Ic"></a>有一千窟。<a id="a-Id"></a>过此山已。<a id="a-Ie"></a>有百由旬空旷之地。<a id="a-If"></a>多有河池。<a id="a-Ig"></a>无有药草及以树木。<a id="a-Ih"></a>过此处已。<a id="a-Ii"></a>有白银山。<a id="a-Ij"></a>名鸡罗娑。<a id="a-Ik"></a>金峰围绕。<a id="a-Il"></a>毗留勒天王。<a id="a-Im"></a>住在其上。<a id="a-In"></a>于山峰中。<a id="a-Io"></a>河池清凉。<a id="a-Ip"></a>多有莲花青优钵罗花。<a id="a-Iq"></a>池中多有鹅鸭鸳鸯而以庄严。<a id="a-Ir"></a>过鸡罗娑山。<a id="a-Is"></a>有一大山。<a id="a-It"></a>名曰峰山。<a id="a-Iu"></a>紧那罗王。<a id="a-Iv"></a>在其山下。<a id="a-Iw"></a>歌舞游戏。<a id="a-Ix"></a>于此山上。<a id="a-Iy"></a>有五金峰。<a id="a-Iz"></a>三颇梨峰。<a id="a-J0"></a>十白银峰。<a id="a-J1"></a>无量天花。<a id="a-J2"></a>香气可爱。<a id="a-J3"></a>山中有河。<a id="a-J4"></a>名鸠摩罗。<a id="a-J5"></a>从山流出。<a id="a-J6"></a>多有鹅鸭鸳鸯。<a id="a-J7"></a>充遍河中。<a id="a-J8"></a>过此山已。<a id="a-J9"></a>复有大山。<a id="a-JA"></a>名弥那迦。<a id="a-JB"></a>纵广五十由旬。<a id="a-JC"></a>多饶阿修罗。<a id="a-JD"></a>住此山中。<a id="a-JE"></a>常乐歌咏。</p>
  <p id="aJF">复次修行者。<a id="a-JG"></a>随顺观外身。<a id="a-JH"></a>观阎浮提。<a id="a-JI"></a>复有何等山河海渚。<a id="a-JJ"></a>彼以闻慧。<a id="a-JK"></a>或以天眼。<a id="a-JL"></a>过此山已。<a id="a-JM"></a>见有大海。<a id="a-JN"></a>纵广一万由旬。<a id="a-JO"></a>多有大龙及堤弥鱼。<a id="a-JP"></a>那迦罗鱼。<a id="a-JQ"></a>螺贝之类。<a id="a-JR"></a>过此海已。<a id="a-JS"></a>有一大山。<a id="a-JT"></a>名曰善意。<a id="a-JU"></a>山中有池。<a id="a-JV"></a>名曰凝酥。<a id="a-JW"></a>纵广一由旬。<a id="a-JX"></a>其池可爱。<a id="a-JY"></a>于此池中。<a id="a-JZ"></a>多有鹅鸭鸳鸯。<a id="a-Ja"></a>迦陵频伽鸟。<a id="a-Jb"></a>其山纵广五十由旬。<a id="a-Jc"></a>山中有河。<a id="a-Jd"></a>名憍尸迦。<a id="a-Je"></a>多有水鸟。<a id="a-Jf"></a>庄严其河。<a id="a-Jg"></a>过此山已。<a id="a-Jh"></a>有一大海。<a id="a-Ji"></a>纵广二万由旬。<a id="a-Jj"></a>甚可怖畏。<a id="a-Jk"></a>雷声常吼。<a id="a-Jl"></a>恶龙嗔恚。<a id="a-Jm"></a>互相攻战。<a id="a-Jn"></a>或雨刀火。<a id="a-Jo"></a>放大炽电。<a id="a-Jp"></a>以嗔心故。<a id="a-Jq"></a>吐毒相杀。</p>
  <p id="aJr">复次修行者。<a id="a-Js"></a>随顺观外身。<a id="a-Jt"></a>观阎浮提过海龙已。<a id="a-Ju"></a>有一大洲。<a id="a-Jv"></a>名耽婆迦。<a id="a-Jw"></a>纵广一百由旬。<a id="a-Jx"></a>多有诸大恶罗刹等。<a id="a-Jy"></a>食鱼自活。<a id="a-Jz"></a>彼有地狱名耽婆迦。<a id="a-K0"></a>梵烧众生。<a id="a-K1"></a>有一大河。<a id="a-K2"></a>名憍尸迦。<a id="a-K3"></a>满河流血。<a id="a-K4"></a>头发骸骨。<a id="a-K5"></a>随河而流。<a id="a-K6"></a>地狱纵广五百由旬。<a id="a-K7"></a>受大剧苦。<a id="a-K8"></a>过地狱已。<a id="a-K9"></a>有一大海。<a id="a-KA"></a>状如地狱。<a id="a-KB"></a>纵广一万由旬。<a id="a-KC"></a>其水青黑。<a id="a-KD"></a>无龙夜叉。<a id="a-KE"></a>无乾闼婆过此海已。<a id="a-KF"></a>北方有海。<a id="a-KG"></a>名曰宝满。<a id="a-KH"></a>众山围绕。<a id="a-KI"></a>林树无量。<a id="a-KJ"></a>松柏栴檀。<a id="a-KK"></a>如意之树。<a id="a-KL"></a>山中复有无量果树。<a id="a-KM"></a>过此山已。<a id="a-KN"></a>有一大山。<a id="a-KO"></a>名曰彼岸。<a id="a-KP"></a>纵广五千由旬。<a id="a-KQ"></a>于此山中。<a id="a-KR"></a>多梨那罗果。<a id="a-KS"></a>吱罗树果。<a id="a-KT"></a>一切时果。<a id="a-KU"></a>六时具足。<a id="a-KV"></a>河池充满。<a id="a-KW"></a>鹅鸭鸳鸯。<a id="a-KX"></a>诸大仙人。<a id="a-KY"></a>住在山中。<a id="a-KZ"></a>山有千峰。<a id="a-Ka"></a>种种众宝。<a id="a-Kb"></a>庄严其山。<a id="a-Kc"></a>山有种种毗多罗树。<a id="a-Kd"></a>皆是金树。<a id="a-Ke"></a>种种众香。<a id="a-Kf"></a>过此山已。<a id="a-Kg"></a>有一大河。<a id="a-Kh"></a>名曰石水。<a id="a-Ki"></a>于此河中一切众生。<a id="a-Kj"></a>若草若木。<a id="a-Kk"></a>若人非人。<a id="a-Kl"></a>若禽若兽。<a id="a-Km"></a>入者如石。<a id="a-Kn"></a>其河两岸。<a id="a-Ko"></a>生诸竹林。<a id="a-Kp"></a>名曰吱遮。<a id="a-Kq"></a>风吹相揩。<a id="a-Kr"></a>自然生火。<a id="a-Ks"></a>烧杀无量百千众生。<a id="a-Kt"></a>行者复观。<a id="a-Ku"></a>过此河已。<a id="a-Kv"></a>有一大河。<a id="a-Kw"></a>名曰斯陀。<a id="a-Kx"></a>广十由旬。<a id="a-Ky"></a>长三百由旬。<a id="a-Kz"></a>无人能度。<a id="a-L0"></a>以水碱故。<a id="a-L1"></a>若有入者。<a id="a-L2"></a>身即碎裂过此河已。<a id="a-L3"></a>有渚名阎浮摩。<a id="a-L4"></a>有乾闼婆。<a id="a-L5"></a>名曰常乐。<a id="a-L6"></a>住此渚上。<a id="a-L7"></a>多行布施。<a id="a-L8"></a>净持禁戒。<a id="a-L9"></a>心常欢喜。<a id="a-LA"></a>离于忧恼。<a id="a-LB"></a>欲果具足。<a id="a-LC"></a>于此渚上。<a id="a-LD"></a>金树具足。<a id="a-LE"></a>毗琉璃花。<a id="a-LF"></a>充满池中。<a id="a-LG"></a>近须弥山。<a id="a-LH"></a>以山势力。<a id="a-LI"></a>一切河水。<a id="a-LJ"></a>及诸禽兽。<a id="a-LK"></a>皆作金色。<a id="a-LL"></a>多有无量忧钵罗花。<a id="a-LM"></a>拘物陀花。<a id="a-LN"></a>处处酒河。<a id="a-LO"></a>洋洋溢流。<a id="a-LP"></a>自然稻米。<a id="a-LQ"></a>不须种殖。<a id="a-LR"></a>其渚纵广二千由旬。<a id="a-LS"></a>过此渚已。<a id="a-LT"></a>无有一切山河树林。<a id="a-LU"></a>有一大海。<a id="a-LV"></a>名水沫轮。<a id="a-LW"></a>海中多有火毒恶龙。<a id="a-LX"></a>名曰电光。<a id="a-LY"></a>过此海已。<a id="a-LZ"></a>有一大山。<a id="a-La"></a>名涅蜜沙。<a id="a-Lb"></a>山中有窟。<a id="a-Lc"></a>名堤弥沙。<a id="a-Ld"></a>黑暗之窟。<a id="a-Le"></a>窟中多有化生龙女。<a id="a-Lf"></a>初夜化生。<a id="a-Lg"></a>端正具足。<a id="a-Lh"></a>庄严其身。<a id="a-Li"></a>寿命一夜。<a id="a-Lj"></a>于日出时。<a id="a-Lk"></a>则皆老死。<a id="a-Ll"></a>杀生余业。<a id="a-Lm"></a>故受斯报。<a id="a-Ln"></a>过此山已。<a id="a-Lo"></a>复有一山。<a id="a-Lp"></a>名曰苏摩只利。<a id="a-Lq"></a>纵广五百由旬。<a id="a-Lr"></a>过此山已。<a id="a-Ls"></a>有一大山。<a id="a-Lt"></a>名须弥等。<a id="a-Lu"></a>纵广五百由旬。<a id="a-Lv"></a>于此山北。<a id="a-Lw"></a>有一大林。<a id="a-Lx"></a>名吱多迦林。<a id="a-Ly"></a>有罗刹。<a id="a-Lz"></a>名曰恶梦。<a id="a-M0"></a>住在此林。<a id="a-M1"></a>其行速疾。<a id="a-M2"></a>于眴目顷。<a id="a-M3"></a>能行至于百千由旬。<a id="a-M4"></a>为诸众生。<a id="a-M5"></a>作不利益。<a id="a-M6"></a>作不安乐。</p>
  <p id="aM7">复次修行者。<a id="a-M8"></a>随顺观外身。<a id="a-M9"></a>观阎浮提郁单越二国中间。<a id="a-MA"></a>复有何等山河海渚。<a id="a-MB"></a>何处颇有不生不死非退非灭非业因缘。<a id="a-MC"></a>非爱别离。<a id="a-MD"></a>非怨憎会。<a id="a-ME"></a>是故于生死中得生厌离。<a id="a-MF"></a>应离缚著者。<a id="a-MG"></a>以求解脱。<a id="a-MH"></a>厌于生死。<a id="a-MI"></a>于生死中勿生贪乐。<a id="a-MJ"></a>莫与爱心而共游戏。<a id="a-MK"></a>勿以爱网而自缠缚。<a id="a-ML"></a>莫乐生死。<a id="a-MM"></a>一切生死。<a id="a-MN"></a>炽然大苦。<a id="a-MO"></a>忧悲苦恼。<a id="a-MP"></a>爱别离苦。<a id="a-MQ"></a>怨憎会苦。<a id="a-MR"></a>大火炽然。<a id="a-MS"></a>于地狱饿鬼畜生天人之中。<a id="a-MT"></a>无常变坏。<a id="a-MU"></a>痴人贪着。<a id="a-MV"></a>谓之为乐。<a id="a-MW"></a>应生厌离。<a id="a-MX"></a>莫住魔境。<a id="a-MY"></a>勿与烦恼而共游戏。<a id="a-MZ"></a>后生悔心。<a id="a-Ma"></a>如是修行者。<a id="a-Mb"></a>随顺观外身。<a id="a-Mc"></a>如实见于生死。<a id="a-Md"></a>不住魔境。<a id="a-Me"></a>离于垢浊。<a id="a-Mf"></a>离疑旷野。</p>
  <p id="aMg">复次修行者。<a id="a-Mh"></a>随顺观外身。<a id="a-Mi"></a>观阎浮提北方。<a id="a-Mj"></a>复有何等山河海渚。<a id="a-Mk"></a>彼以闻慧。<a id="a-Ml"></a>或以天眼。<a id="a-Mm"></a>见有大山。<a id="a-Mn"></a>名俱翅罗吱罗。<a id="a-Mo"></a>纵广三十由旬。<a id="a-Mp"></a>高十由旬。<a id="a-Mq"></a>于彼山中。<a id="a-Mr"></a>无量百千俱翅罗鸟。<a id="a-Ms"></a>青无忧树。<a id="a-Mt"></a>赤无忧树。<a id="a-Mu"></a>七叶花树。<a id="a-Mv"></a>军陀罗树。<a id="a-Mw"></a>贤迦昙婆婆花。<a id="a-Mx"></a>那摩利花。<a id="a-My"></a>金余提迦花。<a id="a-Mz"></a>苏摩那花。<a id="a-N0"></a>深婆罗花。<a id="a-N1"></a>多罗花。<a id="a-N2"></a>卑陵伽花。<a id="a-N3"></a>鸠迦华。<a id="a-N4"></a>瞻婆花。<a id="a-N5"></a>军陀亲命花婆利师迦花。<a id="a-N6"></a>随其时节。<a id="a-N7"></a>皆自敷荣。<a id="a-N8"></a>或于异时。<a id="a-N9"></a>鬘持天众。<a id="a-NA"></a>离本住处。<a id="a-NB"></a>游戏此山。<a id="a-NC"></a>有诸夜叉。<a id="a-ND"></a>住此山中。<a id="a-NE"></a>欢喜受乐。<a id="a-NF"></a>不恼天众。<a id="a-NG"></a>于此山中。<a id="a-NH"></a>多有俱翅罗鸟。<a id="a-NI"></a>过此山已。<a id="a-NJ"></a>有大海滨。<a id="a-NK"></a>名曰鹅住。<a id="a-NL"></a>其中多有百千鹅群。<a id="a-NM"></a>无量莲花。<a id="a-NN"></a>如是海滨鹅鸭鸳鸯珠嘴之鸟。<a id="a-NO"></a>民那罗鸟。<a id="a-NP"></a>咽喉鸟等。<a id="a-NQ"></a>其莲花色。<a id="a-NR"></a>如融金聚。<a id="a-NS"></a>十千由旬。<a id="a-NT"></a>诸蜂围绕。<a id="a-NU"></a>遍覆其上。<a id="a-NV"></a>过此以北。<a id="a-NW"></a>有郁单越。<a id="a-NX"></a>有一大海。<a id="a-NY"></a>纵广千由旬。<a id="a-NZ"></a>多有大鱼。<a id="a-Na"></a>堤弥鲵鱼。<a id="a-Nb"></a>那迦罗鱼。<a id="a-Nc"></a>失收摩罗瓮鱼。<a id="a-Nd"></a>龟等。<a id="a-Ne"></a>满大海中。<a id="a-Nf"></a>其水青色。<a id="a-Ng"></a>犹如虚空。<a id="a-Nh"></a>深十千由旬。<a id="a-Ni"></a>螺贝之母。<a id="a-Nj"></a>住此水中。<a id="a-Nk"></a>身广十里。<a id="a-Nl"></a>水下有山。<a id="a-Nm"></a>螺有大力。<a id="a-Nn"></a>敌千象力。<a id="a-No"></a>堕山峰上。<a id="a-Np"></a>则皆破碎。<a id="a-Nq"></a>过此海已。<a id="a-Nr"></a>有一大海。<a id="a-Ns"></a>名曰乳海。<a id="a-Nt"></a>纵广五千由旬。<a id="a-Nu"></a>洪波常起。<a id="a-Nv"></a>大恶毒龙。<a id="a-Nw"></a>常如雷声。</p>
  <p id="aNx">复次修行者。<a id="a-Ny"></a>随顺观外身。<a id="a-Nz"></a>观阎浮提北。<a id="a-O0"></a>复有何等山河海渚。<a id="a-O1"></a>彼以闻慧。<a id="a-O2"></a>或以天眼。<a id="a-O3"></a>见诸大山。<a id="a-O4"></a>其数五百。<a id="a-O5"></a>金银颇梨一千由旬。<a id="a-O6"></a>近郁单越。<a id="a-O7"></a>多有莲花。<a id="a-O8"></a>如日初出。<a id="a-O9"></a>过此山已。<a id="a-OA"></a>有一大国。<a id="a-OB"></a>名曰乳旋。<a id="a-OC"></a>山河园林。<a id="a-OD"></a>多有鸟兽。<a id="a-OE"></a>夜叉止住。<a id="a-OF"></a>心常欢喜。<a id="a-OG"></a>多有花树。<a id="a-OH"></a>众物具足。</p>
  <p id="aOI">复次修行者。<a id="a-OJ"></a>随顺观外身。<a id="a-OK"></a>观阎浮提北。<a id="a-OL"></a>复有何等山河海渚。<a id="a-OM"></a>彼以闻慧。<a id="a-ON"></a>或以天眼。<a id="a-OO"></a>观阎浮提及郁单越二国中间。<a id="a-OP"></a>更无有国。<a id="a-OQ"></a>郁单越国。<a id="a-OR"></a>纵广十千由旬。<a id="a-OS"></a>三十六亿聚落可爱。<a id="a-OT"></a>三十六亿所受之乐。<a id="a-OU"></a>少减四天王天。<a id="a-OV"></a>天无骨肉垢汗。<a id="a-OW"></a>天亦不眴。<a id="a-OX"></a>郁单越人。<a id="a-OY"></a>有骨肉垢汗。<a id="a-OZ"></a>目有视眴。<a id="a-Oa"></a>无我我所。<a id="a-Ob"></a>亦无我慢。<a id="a-Oc"></a>死则决定生于天上。<a id="a-Od"></a>离慢谄曲。<a id="a-Oe"></a>不起姤嫉。<a id="a-Of"></a>心常欢喜。<a id="a-Og"></a>不畏夜叉罗刹。<a id="a-Oh"></a>毗舍遮鬼。<a id="a-Oi"></a>鸠槃荼鬼。<a id="a-Oj"></a>师子虎豹。<a id="a-Ok"></a>夜叉恶龙恶虫之类。<a id="a-Ol"></a>亦无荒俭寒热饥渴疾病。<a id="a-Om"></a>远离一切怨家恐怖。<a id="a-On"></a>互相爱敬。<a id="a-Oo"></a>不为妨碍。<a id="a-Op"></a>无有王贼水火刀兵之畏。<a id="a-Oq"></a>金树光明。<a id="a-Or"></a>昼夜不别。<a id="a-Os"></a>金鸟银鸟。<a id="a-Ot"></a>珊瑚之鸟。<a id="a-Ou"></a>若树若鸟。<a id="a-Ov"></a>种种杂色。<a id="a-Ow"></a>欢喜如人。<a id="a-Ox"></a>虽无心识。<a id="a-Oy"></a>亦如人法。</p>
  <p id="aOz">复次修行者。<a id="a-P0"></a>随顺观外身。<a id="a-P1"></a>观郁单越复有何等可爱味耶。<a id="a-P2"></a>彼以闻慧。<a id="a-P3"></a>或以天眼。<a id="a-P4"></a>见郁单越。<a id="a-P5"></a>有十大山。<a id="a-P6"></a>何等为十。<a id="a-P7"></a>一名僧迦赊山。<a id="a-P8"></a>二名等峰山。<a id="a-P9"></a>三名陀摩勿力伽山。<a id="a-PA"></a>四名白云持山。<a id="a-PB"></a>五名高聚山。<a id="a-PC"></a>六名普鬘山。<a id="a-PD"></a>七名时节乐山。<a id="a-PE"></a>八名持欢喜山。<a id="a-PF"></a>九名如意山。<a id="a-PG"></a>十名俱赊耶舍山。<a id="a-PH"></a>是名十大山。<a id="a-PI"></a>郁单越国大海周匝。<a id="a-PJ"></a>如阎浮提。<a id="a-PK"></a>有四大山。<a id="a-PL"></a>何等为四。<a id="a-PM"></a>一名雪山。<a id="a-PN"></a>二名民陀山。<a id="a-PO"></a>三名摩罗耶山。<a id="a-PP"></a>四名鸡罗娑山。<a id="a-PQ"></a>郁单越国。<a id="a-PR"></a>十种大山。<a id="a-PS"></a>亦复如是。</p>
 </body>
</html>