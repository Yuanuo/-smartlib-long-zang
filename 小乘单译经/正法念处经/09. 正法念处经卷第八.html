<!doctype html>
<html id="z3IBUPGaw" data-ver="1370">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第八</h1>
  <h2 id="a2">地狱品第三之四</h2>
  <p id="a3">又彼比丘。<a id="a-4"></a>知业果报。<a id="a-5"></a>复观叫唤之大地狱。<a id="a-6"></a>复有何处。<a id="a-7"></a>彼见闻知。<a id="a-8"></a>复有异处。<a id="a-9"></a>名火末虫。<a id="a-A"></a>是彼地狱第四别处。<a id="a-B"></a>众生何业生于彼处。<a id="a-C"></a>彼见有人杀盗邪行乐行多作。<a id="a-D"></a>彼人则堕叫唤地狱火末虫处。<a id="a-E"></a>业及果报。<a id="a-F"></a>如前所说。<a id="a-G"></a>复卖酒者。<a id="a-H"></a>加益水等而取酒价。<a id="a-I"></a>如是卖酒。<a id="a-J"></a>有偷盗过。<a id="a-K"></a>彼人以是恶业因缘。<a id="a-L"></a>身坏命终。<a id="a-M"></a>堕于恶处叫唤地狱火末虫处。<a id="a-N"></a>受大苦恼。<a id="a-O"></a>所谓苦者。<a id="a-P"></a>四百四病。<a id="a-Q"></a>何等名为四百四病。<a id="a-R"></a>百一风病。<a id="a-S"></a>百一黄病。<a id="a-T"></a>百一冷病。<a id="a-U"></a>百一杂病。<a id="a-V"></a>彼地狱人。<a id="a-W"></a>相似因果。<a id="a-X"></a>若阎浮提处。<a id="a-Y"></a>郁单越处。<a id="a-Z"></a>瞿耶尼处。<a id="a-a"></a>弗婆提处。<a id="a-b"></a>如是四处。<a id="a-c"></a>随若干人一病之力。<a id="a-d"></a>于一日夜。<a id="a-e"></a>能令皆死。<a id="a-f"></a>彼地狱处具有如是四百四病。<a id="a-g"></a>而复更有余诸苦恼。<a id="a-h"></a>所谓苦者。<a id="a-i"></a>彼地狱人。<a id="a-j"></a>自身虫生。<a id="a-k"></a>破其皮肉脂血骨髓。<a id="a-l"></a>而饮食之。<a id="a-m"></a>受如是苦。<a id="a-n"></a>唱声大唤。<a id="a-o"></a>孤独无救。<a id="a-p"></a>而复于彼阎魔罗人。<a id="a-q"></a>极生怖畏。<a id="a-r"></a>复为大火之所烧煮。<a id="a-s"></a>其身炎燃。<a id="a-t"></a>受种种苦。<a id="a-u"></a>乃至作集恶业坏散。<a id="a-v"></a>无气烂尽。<a id="a-w"></a>彼地狱处。<a id="a-x"></a>尔乃得脱。<a id="a-y"></a>若于前世过去久远。<a id="a-z"></a>有善业熟。<a id="a-10"></a>不生饿鬼畜生之道。<a id="a-11"></a>若生人中同业之处。<a id="a-12"></a>贫穷苦恼。<a id="a-13"></a>是其前世。<a id="a-14"></a>卖酒恶业。<a id="a-15"></a>余残果报。</p>
  <p id="a16">又彼比丘。<a id="a-17"></a>知业果报复观叫唤之大地狱。<a id="a-18"></a>复有何处。<a id="a-19"></a>彼见闻知复有异处。<a id="a-1A"></a>彼处名为热铁火杵。<a id="a-1B"></a>是彼地狱第五别处。<a id="a-1C"></a>众生何业生于彼处。<a id="a-1D"></a>彼见有人杀盗邪行乐行多作。<a id="a-1E"></a>彼人则堕叫唤地狱热铁火杵别异处生。<a id="a-1F"></a>业及果报。<a id="a-1G"></a>如前所说。<a id="a-1H"></a>今复说酒。<a id="a-1I"></a>若人以酒。<a id="a-1J"></a>诳与畜生。<a id="a-1K"></a>师子。<a id="a-1L"></a>虎熊鸲鹆。<a id="a-1M"></a>命命。<a id="a-1N"></a>是等鸟兽令其醉已。<a id="a-1O"></a>则无有力。<a id="a-1P"></a>不能得去。<a id="a-1Q"></a>然后捉取。<a id="a-1R"></a>若杀不杀。<a id="a-1S"></a>彼人以是恶业因缘。<a id="a-1T"></a>身坏命终。<a id="a-1U"></a>堕于恶处叫唤地狱。<a id="a-1V"></a>热铁火杵别异处生。<a id="a-1W"></a>受大苦恼。<a id="a-1X"></a>热炎铁杵是恶业作。<a id="a-1Y"></a>筑令碎末。<a id="a-1Z"></a>如沙相似。<a id="a-1a"></a>一切身分皆悉散坏彼受大苦。<a id="a-1b"></a>唱声号哭。<a id="a-1c"></a>递相向走。<a id="a-1d"></a>如是走时热炎铁杵随后打筑。<a id="a-1e"></a>普受大苦。<a id="a-1f"></a>阎魔罗人。<a id="a-1g"></a>复更执之以利铁刀削其身体。<a id="a-1h"></a>削已复割。<a id="a-1i"></a>割已复克。<a id="a-1j"></a>克已复劈。<a id="a-1k"></a>乃至作集恶不善业未坏未烂。<a id="a-1l"></a>业气未尽。<a id="a-1m"></a>于一切时与苦不止。<a id="a-1n"></a>若恶业尽彼地狱处尔乃得脱。<a id="a-1o"></a>若于前世过去久远。<a id="a-1p"></a>有善业熟。<a id="a-1q"></a>不生饿鬼畜生之道。<a id="a-1r"></a>若生人中同业之处。<a id="a-1s"></a>得风血病。<a id="a-1t"></a>是彼恶业余残果报。<a id="a-1u"></a>生恶国土。<a id="a-1v"></a>无有医药瞻病使人。<a id="a-1w"></a>贫穷困苦。<a id="a-1x"></a>复生恶国。<a id="a-1y"></a>多有种种恶草刺棘。<a id="a-1z"></a>在于多热少水之处。<a id="a-20"></a>常怀怖畏。<a id="a-21"></a>是彼恶业。<a id="a-22"></a>余残势力。</p>
  <p id="a23">又彼比丘。<a id="a-24"></a>知业果报。<a id="a-25"></a>复观叫唤之大地狱。<a id="a-26"></a>复有何处。<a id="a-27"></a>彼见闻知。<a id="a-28"></a>复有异处。<a id="a-29"></a>彼处名为雨炎火石。<a id="a-2A"></a>是彼地狱第六别处。<a id="a-2B"></a>众生何业生于彼处。<a id="a-2C"></a>彼见有人杀盗邪行乐行多作。<a id="a-2D"></a>彼人则堕叫唤地狱雨炎火石别异处生。<a id="a-2E"></a>业及果报。<a id="a-2F"></a>如前所说。<a id="a-2G"></a>又复若人作如是心。<a id="a-2H"></a>象若醉时。<a id="a-2I"></a>能多杀人。<a id="a-2J"></a>若杀多人。<a id="a-2K"></a>我则得胜为令象斗。<a id="a-2L"></a>与酒令饮。<a id="a-2M"></a>是业报故。<a id="a-2N"></a>堕于恶处叫唤地狱雨炎火石别异处生。<a id="a-2O"></a>受大苦恼。<a id="a-2P"></a>所谓苦者。<a id="a-2Q"></a>罪业力故。<a id="a-2R"></a>彼地狱中。<a id="a-2S"></a>有大象生身皆炎燃。<a id="a-2T"></a>一切身分。<a id="a-2U"></a>皆能打触。<a id="a-2V"></a>取彼人已。<a id="a-2W"></a>触破彼人一切身分。<a id="a-2X"></a>破碎堕落。<a id="a-2Y"></a>与大怖畏。<a id="a-2Z"></a>彼人如是唱声大唤。<a id="a-2a"></a>身分散尽。<a id="a-2b"></a>若得脱已。<a id="a-2c"></a>而复更为阎魔罗人执之。<a id="a-2d"></a>置镬在于热沸赤铜汁中。<a id="a-2e"></a>如是无量百千年岁常烧常煮。<a id="a-2f"></a>身体烂坏。<a id="a-2g"></a>乃至恶业未坏未烂。<a id="a-2h"></a>业气未尽。<a id="a-2i"></a>于一切时与苦不止。<a id="a-2j"></a>若恶业尽。<a id="a-2k"></a>彼地狱处尔乃得脱。<a id="a-2l"></a>若于前世过去久远有善业熟。<a id="a-2m"></a>不生饿鬼畜生之道。<a id="a-2n"></a>若生人中同业之处。<a id="a-2o"></a>彼人则生杀象之家。<a id="a-2p"></a>为象所杀。<a id="a-2q"></a>常困贫穷。<a id="a-2r"></a>面色不好。<a id="a-2s"></a>手足坚涩。<a id="a-2t"></a>身常涩触。<a id="a-2u"></a>是彼恶业余残果报。</p>
  <p id="a2v">又彼比丘。<a id="a-2w"></a>知业果报。<a id="a-2x"></a>复观叫唤之大地狱。<a id="a-2y"></a>复有何处。<a id="a-2z"></a>彼见闻知。<a id="a-30"></a>复有异处。<a id="a-31"></a>名杀杀处。<a id="a-32"></a>是彼地狱第七别处。<a id="a-33"></a>众生何业生于彼处。<a id="a-34"></a>彼见有人杀盗邪行乐行多作。<a id="a-35"></a>彼人则堕叫唤地狱。<a id="a-36"></a>生杀杀处。<a id="a-37"></a>业及果报。<a id="a-38"></a>如前所说。<a id="a-39"></a>又复若人以酒与他贞良妇女。<a id="a-3A"></a>令其醉已。<a id="a-3B"></a>心乱不正。<a id="a-3C"></a>不守梵行。<a id="a-3D"></a>然后共淫。<a id="a-3E"></a>彼人以是恶业因缘。<a id="a-3F"></a>身坏命终。<a id="a-3G"></a>堕于恶处叫唤地狱生杀杀处。<a id="a-3H"></a>受大苦恼。<a id="a-3I"></a>所谓苦者。<a id="a-3J"></a>热炎铁钩拔其男根。<a id="a-3K"></a>拔已复生。<a id="a-3L"></a>拔已复生。<a id="a-3M"></a>新生濡嫩。<a id="a-3N"></a>而复更拔。<a id="a-3O"></a>极受大苦唱声叫唤。<a id="a-3P"></a>彼恶业人。<a id="a-3Q"></a>脱如是处。<a id="a-3R"></a>走向异处。<a id="a-3S"></a>既如是走。<a id="a-3T"></a>当其面前见有崄岸。<a id="a-3U"></a>见有乌鹫獯狐鸱雕。<a id="a-3V"></a>身皆是铁。<a id="a-3W"></a>热炎嘴爪。<a id="a-3X"></a>处处遍有。<a id="a-3Y"></a>在彼崄岸。<a id="a-3Z"></a>彼地狱人。<a id="a-3a"></a>如是见已。<a id="a-3b"></a>生大怖畏。<a id="a-3c"></a>皱面喎口。<a id="a-3d"></a>望救望归。<a id="a-3e"></a>堕崄岸处。<a id="a-3f"></a>热炎嘴爪铁身乌鹫獯狐鸱雕。<a id="a-3g"></a>分分分散而啖食之。<a id="a-3h"></a>食已复生。<a id="a-3i"></a>如是无量百千年岁。<a id="a-3j"></a>乃至恶业未坏未烂。<a id="a-3k"></a>业气未尽。<a id="a-3l"></a>于一切时与苦不止。<a id="a-3m"></a>若恶业尽。<a id="a-3n"></a>彼地狱处尔乃得脱。<a id="a-3o"></a>若于前世过去久远。<a id="a-3p"></a>有善业熟。<a id="a-3q"></a>不生饿鬼畜生之道。<a id="a-3r"></a>如是次第。<a id="a-3s"></a>如前所说。<a id="a-3t"></a>王法所缚。<a id="a-3u"></a>身体恶色。<a id="a-3v"></a>面貌丑陋。<a id="a-3w"></a>系狱而死。<a id="a-3x"></a>是彼恶业余残果报。</p>
  <p id="a3y">又彼比丘知业果报。<a id="a-3z"></a>复观叫唤之大地狱复有何处。<a id="a-40"></a>彼见闻知。<a id="a-41"></a>复有异处。<a id="a-42"></a>彼处名为铁林旷野。<a id="a-43"></a>是彼地狱第八别处。<a id="a-44"></a>众生何业生于彼处。<a id="a-45"></a>彼见有人杀盗邪行乐行多作。<a id="a-46"></a>彼人则堕叫唤地狱铁林旷野。<a id="a-47"></a>业及果报。<a id="a-48"></a>如前所说。<a id="a-49"></a>又若有人毒药和酒。<a id="a-4A"></a>与怨令饮。<a id="a-4B"></a>彼人以是恶业因缘。<a id="a-4C"></a>身坏命终。<a id="a-4D"></a>堕极恶处叫唤地狱铁林旷野。<a id="a-4E"></a>受大苦恼。<a id="a-4F"></a>所谓铁轮。<a id="a-4G"></a>热炎疾转。<a id="a-4H"></a>阎魔罗人。<a id="a-4I"></a>以热铁绳缚地狱人。<a id="a-4J"></a>在彼铁轮速疾急转。<a id="a-4K"></a>阎魔罗人。<a id="a-4L"></a>以热铁箭射其身分。<a id="a-4M"></a>体无完处。<a id="a-4N"></a>如芥子许。<a id="a-4O"></a>罪业力故。<a id="a-4P"></a>而复不死彼铁轮处因缘若尽。<a id="a-4Q"></a>走向余处。<a id="a-4R"></a>罪业力故。<a id="a-4S"></a>复为铁蛇之所执持。<a id="a-4T"></a>于百千年而啖食之。<a id="a-4U"></a>乃至恶业未坏未烂业气未尽。<a id="a-4V"></a>于一切时与苦不止。<a id="a-4W"></a>若恶业尽。<a id="a-4X"></a>彼地狱处尔乃得脱。<a id="a-4Y"></a>若于前世过去久远有善业熟。<a id="a-4Z"></a>不生饿鬼畜生之道。<a id="a-4a"></a>若生人中同业之处。<a id="a-4b"></a>生捉蛇家。<a id="a-4c"></a>喜捉蛇头。<a id="a-4d"></a>以彼恶业余残势力。<a id="a-4e"></a>蛇螫而死。<a id="a-4f"></a>是彼恶业余残果报。</p>
  <p id="a4g">又彼比丘。<a id="a-4h"></a>知业果报。<a id="a-4i"></a>复观叫唤之大地狱复有何处。<a id="a-4j"></a>彼见闻知。<a id="a-4k"></a>彼有异处。<a id="a-4l"></a>名普闇火。<a id="a-4m"></a>是彼地狱第九别处。<a id="a-4n"></a>众生何业生于彼处。<a id="a-4o"></a>彼见有人杀盗邪行乐行多作。<a id="a-4p"></a>彼人则堕叫唤地狱普闇火处。<a id="a-4q"></a>业及果报。<a id="a-4r"></a>如前所说。<a id="a-4s"></a>又复若人卖酒活命。<a id="a-4t"></a>有买酒人不知酒价。<a id="a-4u"></a>彼卖酒人。<a id="a-4v"></a>少酒贵卖而取多物。<a id="a-4w"></a>彼人以是恶业因缘。<a id="a-4x"></a>身坏命终。<a id="a-4y"></a>堕于恶处叫唤地狱。<a id="a-4z"></a>普闇火处受大苦恼。<a id="a-50"></a>所谓苦者。<a id="a-51"></a>普闇火处地狱之中。<a id="a-52"></a>阎魔罗人不识不知。<a id="a-53"></a>为是何人而闇打之。<a id="a-54"></a>彼地狱人。<a id="a-55"></a>受大苦恼。<a id="a-56"></a>不知谁打。<a id="a-57"></a>入闇火中。<a id="a-58"></a>彼火乃无微少。<a id="a-59"></a>光明如毛头许。<a id="a-5A"></a>彼地狱人。<a id="a-5B"></a>于彼火中。<a id="a-5C"></a>烧煮烂坏。<a id="a-5D"></a>复有铁锯。<a id="a-5E"></a>解劈其身。<a id="a-5F"></a>从头而起。<a id="a-5G"></a>裂为两分。<a id="a-5H"></a>罪人苦恼。<a id="a-5I"></a>唱声大唤。<a id="a-5J"></a>乃至作集恶不善业未坏未烂。<a id="a-5K"></a>业气未尽。<a id="a-5L"></a>于一切时与苦不止。<a id="a-5M"></a>若恶业尽。<a id="a-5N"></a>彼地狱处尔乃得脱。<a id="a-5O"></a>若于前世过去久远有善业熟。<a id="a-5P"></a>不生饿鬼畜生之道。<a id="a-5Q"></a>若生人中同业之处。<a id="a-5R"></a>常患饥渴之所逼恼。<a id="a-5S"></a>无有财物。<a id="a-5T"></a>生隘迮处。<a id="a-5U"></a>生常俭处非正人类相似处生。<a id="a-5V"></a>是彼恶业余残果报。</p>
  <p id="a5W">又彼比丘。<a id="a-5X"></a>知业果报。<a id="a-5Y"></a>复观叫唤之大地狱。<a id="a-5Z"></a>复有何处。<a id="a-5a"></a>彼见闻知。<a id="a-5b"></a>复有异处。<a id="a-5c"></a>名阎魔罗遮约旷野。<a id="a-5d"></a>是彼地狱第十别处。<a id="a-5e"></a>众生何业生于彼处。<a id="a-5f"></a>彼见有人杀盗邪行乐行多作。<a id="a-5g"></a>彼人则堕叫唤地狱。<a id="a-5h"></a>生阎魔罗遮约旷野。<a id="a-5i"></a>业及果报。<a id="a-5j"></a>如前所说。<a id="a-5k"></a>今复说酒。<a id="a-5l"></a>若人以酒强与病人。<a id="a-5m"></a>新产妇女。<a id="a-5n"></a>若为财物若为衣服饮食等故。<a id="a-5o"></a>如是与酒。<a id="a-5p"></a>若取财物。<a id="a-5q"></a>若取衣服若饮食等。<a id="a-5r"></a>彼人以是恶业因缘。<a id="a-5s"></a>身坏命终。<a id="a-5t"></a>堕于恶处叫唤地狱生阎魔罗遮约旷野。<a id="a-5u"></a>受大苦恼。<a id="a-5v"></a>所谓苦者。<a id="a-5w"></a>从足甲燃。<a id="a-5x"></a>乃至燃头。<a id="a-5y"></a>阎魔罗人。<a id="a-5z"></a>热炎铁刀。<a id="a-60"></a>从足至头。<a id="a-61"></a>若斫若刺。<a id="a-62"></a>既斫刺已又复更与极大苦恼。<a id="a-63"></a>所谓火燃炎利铁戟。<a id="a-64"></a>如是无量百千年岁。<a id="a-65"></a>常一切时烧斫劈打。<a id="a-66"></a>乃至恶业未坏未烂。<a id="a-67"></a>业气未尽。<a id="a-68"></a>于一切时与苦不止。<a id="a-69"></a>若恶业尽。<a id="a-6A"></a>彼地狱处尔乃得脱。<a id="a-6B"></a>若于前世过去久远有善业熟。<a id="a-6C"></a>不生饿鬼畜生之道。<a id="a-6D"></a>若生人中同业之处。<a id="a-6E"></a>彼人则生恶国恶处边地之处。<a id="a-6F"></a>下贱放猪。<a id="a-6G"></a>如是处生。<a id="a-6H"></a>是彼恶业余残果报。</p>
  <p id="a6I">又彼比丘。<a id="a-6J"></a>知业果报。<a id="a-6K"></a>复观叫唤之大地狱。<a id="a-6L"></a>复有何处。<a id="a-6M"></a>彼见闻知。<a id="a-6N"></a>复有异处。<a id="a-6O"></a>名剑林处。<a id="a-6P"></a>是彼地狱第十一处。<a id="a-6Q"></a>众生何业生于彼处。<a id="a-6R"></a>彼见有人杀盗邪行。<a id="a-6S"></a>乐行多作。<a id="a-6T"></a>彼人则堕叫唤地狱。<a id="a-6U"></a>生剑林处。<a id="a-6V"></a>业及果报。<a id="a-6W"></a>如前所说。<a id="a-6X"></a>今复说酒。<a id="a-6Y"></a>若人以酒诳他欲行旷野之人。<a id="a-6Z"></a>言是第一阿娑婆酒。<a id="a-6a"></a>令人不醉。<a id="a-6b"></a>而与恶酒。<a id="a-6c"></a>彼将酒去。<a id="a-6d"></a>既入旷野崄处饮之。<a id="a-6e"></a>饮已极醉。<a id="a-6f"></a>无所觉知。<a id="a-6g"></a>如是醉人所有财宝。<a id="a-6h"></a>悉为贼取。<a id="a-6i"></a>或夺其命。<a id="a-6j"></a>阿娑婆酒。<a id="a-6k"></a>味如酪浆。<a id="a-6l"></a>有如美水。<a id="a-6m"></a>有如马酪。<a id="a-6n"></a>以好妙药和而作之。<a id="a-6o"></a>彼人不与而与恶酒。<a id="a-6p"></a>故令使醉。<a id="a-6q"></a>彼与酒者。<a id="a-6r"></a>世人皆言如捉咽贼。<a id="a-6s"></a>最是恶贼。<a id="a-6t"></a>彼人以是恶业因缘。<a id="a-6u"></a>身坏命终。<a id="a-6v"></a>堕于恶处叫唤地狱生剑林处。<a id="a-6w"></a>彼作集业受大苦恼。<a id="a-6x"></a>所谓苦者。<a id="a-6y"></a>雨炎火石。<a id="a-6z"></a>甚多稠密。<a id="a-70"></a>普身被烧。<a id="a-71"></a>如是劈斫。<a id="a-72"></a>倒地吐舌。<a id="a-73"></a>彼处有河。<a id="a-74"></a>名热沸河。<a id="a-75"></a>热血洋水。<a id="a-76"></a>常生怖畏。<a id="a-77"></a>彼河热沸。<a id="a-78"></a>以热铜汁。<a id="a-79"></a>热白镴汁。<a id="a-7A"></a>和杂其中。<a id="a-7B"></a>如是无量百千年岁。<a id="a-7C"></a>常被烧煮。<a id="a-7D"></a>阎魔罗人。<a id="a-7E"></a>以炎刀枷。<a id="a-7F"></a>若斫若打。<a id="a-7G"></a>乃至恶业未坏未烂业气未尽。<a id="a-7H"></a>于一切时与苦不止。<a id="a-7I"></a>若恶业尽。<a id="a-7J"></a>彼地狱处尔乃得脱。<a id="a-7K"></a>若于前世过去久远。<a id="a-7L"></a>有善业熟。<a id="a-7M"></a>不生饿鬼畜生之道。<a id="a-7N"></a>若生人中同业之处。<a id="a-7O"></a>彼人黑色。<a id="a-7P"></a>与墨无异。<a id="a-7Q"></a>多嗔多妒。<a id="a-7R"></a>性悭常贫。<a id="a-7S"></a>是彼恶业余残果报。</p>
  <p id="a7T">又彼比丘。<a id="a-7U"></a>知业果报。<a id="a-7V"></a>复观叫唤之大地狱。<a id="a-7W"></a>复有何处。<a id="a-7X"></a>彼见闻知复有异处。<a id="a-7Y"></a>名大剑林。<a id="a-7Z"></a>是彼地狱第十二处。<a id="a-7a"></a>众生何业生于彼处。<a id="a-7b"></a>彼见有人杀盗邪行。<a id="a-7c"></a>乐行多作。<a id="a-7d"></a>彼人则堕叫唤地狱大剑林处。<a id="a-7e"></a>业及果报。<a id="a-7f"></a>如前所说。<a id="a-7g"></a>今复说酒。<a id="a-7h"></a>旷野之中。<a id="a-7i"></a>无人居处。<a id="a-7j"></a>唯有道路多人所行。<a id="a-7k"></a>若人于中卖酒求利。<a id="a-7l"></a>彼人以是恶业因缘。<a id="a-7m"></a>身坏命终。<a id="a-7n"></a>堕于恶处叫唤地狱。<a id="a-7o"></a>大剑林处。<a id="a-7p"></a>受大苦恼。<a id="a-7q"></a>所谓多有大利剑树高一由旬。<a id="a-7r"></a>刀叶甚利。<a id="a-7s"></a>树茎炎燃。<a id="a-7t"></a>烟毒炽盛。<a id="a-7u"></a>是本与酒恶业所作。<a id="a-7v"></a>若一由旬。<a id="a-7w"></a>未到树所。<a id="a-7x"></a>身已熟烂而复不死。<a id="a-7y"></a>如是如是。<a id="a-7z"></a>近大剑林。<a id="a-80"></a>彼林周广三千由旬。<a id="a-81"></a>火烟毒刀。<a id="a-82"></a>有百千重。<a id="a-83"></a>受大苦恼。<a id="a-84"></a>而复不死。<a id="a-85"></a>若地狱人。<a id="a-86"></a>到大剑林。<a id="a-87"></a>阎魔罗人打蹴令入。<a id="a-88"></a>有在树下。<a id="a-89"></a>普遍雨刀。<a id="a-8A"></a>一切身分。<a id="a-8B"></a>一切筋脉。<a id="a-8C"></a>一切诸节。<a id="a-8D"></a>一切骨髓。<a id="a-8E"></a>皆悉破裂。<a id="a-8F"></a>分分分散。<a id="a-8G"></a>复有刀枷。<a id="a-8H"></a>阎魔罗人。<a id="a-8I"></a>手执刀枷。<a id="a-8J"></a>周围剑林。<a id="a-8K"></a>罪人若出。<a id="a-8L"></a>见则还入。<a id="a-8M"></a>彼大剑树铁林之中罪人。<a id="a-8N"></a>若见阎魔罗人。<a id="a-8O"></a>极生怖畏。<a id="a-8P"></a>有映树者。<a id="a-8Q"></a>有上树者。<a id="a-8R"></a>有被捉者。<a id="a-8S"></a>既捉得已以刀斩斫。<a id="a-8T"></a>有头破者。<a id="a-8U"></a>是本与酒恶业果报。<a id="a-8V"></a>若映树者。<a id="a-8W"></a>有铁鹫鸟啄。<a id="a-8X"></a>破其眼而饮其汁。<a id="a-8Y"></a>是本与酒恶业果报。<a id="a-8Z"></a>若上树者。<a id="a-8a"></a>则堕树枝在于地上。<a id="a-8b"></a>身为百段。<a id="a-8c"></a>若一千段。<a id="a-8d"></a>是本与酒恶业果报。<a id="a-8e"></a>若有罪人不依树者。<a id="a-8f"></a>则堕灰河热。<a id="a-8g"></a>灰所漂身。<a id="a-8h"></a>骨洋烂如。<a id="a-8i"></a>是无量百千年岁受。<a id="a-8j"></a>大苦恼此。<a id="a-8k"></a>说少分乃。<a id="a-8l"></a>至恶业未坏未烂。<a id="a-8m"></a>业气未尽。<a id="a-8n"></a>于一切时与苦不止。<a id="a-8o"></a>若恶业尽。<a id="a-8p"></a>彼地狱处尔乃得脱。<a id="a-8q"></a>若于前世过去久远。<a id="a-8r"></a>有善业熟。<a id="a-8s"></a>不生饿鬼畜生之道。<a id="a-8t"></a>若生人中同业之处。<a id="a-8u"></a>心则不正。<a id="a-8v"></a>报得恶病。<a id="a-8w"></a>若得大病。<a id="a-8x"></a>若心痛病。<a id="a-8y"></a>只罗娑病。<a id="a-8z"></a>若脚肿病。<a id="a-90"></a>若目盲病。<a id="a-91"></a>是彼恶业余残果报。</p>
  <p id="a92">又彼比丘。<a id="a-93"></a>知业果报。<a id="a-94"></a>复观叫唤之大地狱。<a id="a-95"></a>复有何处。<a id="a-96"></a>彼见闻知复有异处。<a id="a-97"></a>彼处名为芭蕉烟林。<a id="a-98"></a>是彼地狱第十三处。<a id="a-99"></a>众生何业生于彼处。<a id="a-9A"></a>彼见闻知。<a id="a-9B"></a>若人杀生偷盗邪行。<a id="a-9C"></a>乐行多作。<a id="a-9D"></a>彼人则生叫唤地狱芭蕉烟林别异处生。<a id="a-9E"></a>业及果报。<a id="a-9F"></a>如前所说。<a id="a-9G"></a>今复说酒。<a id="a-9H"></a>若人欲心。<a id="a-9I"></a>是故持酒。<a id="a-9J"></a>阴密与他贞良妇女。<a id="a-9K"></a>欲令彼醉。<a id="a-9L"></a>不住威仪。<a id="a-9M"></a>心动变异。<a id="a-9N"></a>望行非法。<a id="a-9O"></a>彼人以是恶业因缘。<a id="a-9P"></a>身坏命终。<a id="a-9Q"></a>堕于恶处叫唤地狱芭蕉烟林别异处生。<a id="a-9R"></a>受大苦恼。<a id="a-9S"></a>所谓苦者。<a id="a-9T"></a>彼地狱处。<a id="a-9U"></a>周围纵广。<a id="a-9V"></a>五千由旬。<a id="a-9W"></a>普烟遍满。<a id="a-9X"></a>有恶焦火而复黑闇。<a id="a-9Y"></a>彼闇火中。<a id="a-9Z"></a>有炎铁块厚三居赊。<a id="a-9a"></a>皆是火炭。<a id="a-9b"></a>闇覆不见。<a id="a-9c"></a>彼地狱人。<a id="a-9d"></a>速疾没入。<a id="a-9e"></a>黑闇火覆。<a id="a-9f"></a>不能唱唤。<a id="a-9g"></a>如是罪人。<a id="a-9h"></a>一切根门皆悉火满。<a id="a-9i"></a>是彼与酒恶业果报。<a id="a-9j"></a>若脱彼处。<a id="a-9k"></a>则芭蕉烟。<a id="a-9l"></a>满其根门。<a id="a-9m"></a>既受烟苦。<a id="a-9n"></a>还复忆前火中之乐。<a id="a-9o"></a>如是烟气。<a id="a-9p"></a>势力严利。<a id="a-9q"></a>若脱彼处。<a id="a-9r"></a>复有铁鸟。<a id="a-9s"></a>名烟叶鬘。<a id="a-9t"></a>其嘴甚利。<a id="a-9u"></a>啄破其骨。<a id="a-9v"></a>取髓而饮。<a id="a-9w"></a>乃至恶业。<a id="a-9x"></a>未坏未烂。<a id="a-9y"></a>业气未尽。<a id="a-9z"></a>于一切时与苦不止。<a id="a-A0"></a>若恶业尽。<a id="a-A1"></a>彼地狱处尔乃得脱。<a id="a-A2"></a>若于前世过去久远。<a id="a-A3"></a>有善业熟不生。<a id="a-A4"></a>饿鬼畜生之道。<a id="a-A5"></a>若生人中同业之处。<a id="a-A6"></a>则多胁病。<a id="a-A7"></a>贫穷短命。<a id="a-A8"></a>是彼恶业余残果报。</p>
  <p id="aA9">又彼比丘。<a id="a-AA"></a>知业果报。<a id="a-AB"></a>复观叫唤之大地狱。<a id="a-AC"></a>复有何处。<a id="a-AD"></a>彼见闻知复有异处。<a id="a-AE"></a>彼处名为烟火林处。<a id="a-AF"></a>是彼地狱第十四处。<a id="a-AG"></a>众生何业生于彼处。<a id="a-AH"></a>彼见闻知。<a id="a-AI"></a>若人杀生偷盗邪行。<a id="a-AJ"></a>乐行多作。<a id="a-AK"></a>彼人则堕叫唤地狱烟火林处。<a id="a-AL"></a>业及果报。<a id="a-AM"></a>如前所说。<a id="a-AN"></a>今复说酒。<a id="a-AO"></a>若人欲令怨家衰恼。<a id="a-AP"></a>以酒与贼。<a id="a-AQ"></a>若与官人。<a id="a-AR"></a>令与怨苦。<a id="a-AS"></a>彼人以是恶业因缘。<a id="a-AT"></a>身坏命终。<a id="a-AU"></a>堕于恶处叫唤地狱烟火林处。<a id="a-AV"></a>受大苦恼。<a id="a-AW"></a>所谓热风。<a id="a-AX"></a>如刀如火。<a id="a-AY"></a>彼恶业故。<a id="a-AZ"></a>作如是风。<a id="a-Aa"></a>吹彼罪人。<a id="a-Ab"></a>在于空中。<a id="a-Ac"></a>势相打触。<a id="a-Ad"></a>不得自在。<a id="a-Ae"></a>身体碎坏。<a id="a-Af"></a>犹如沙抟。<a id="a-Ag"></a>恶业力故。<a id="a-Ah"></a>身复还生。<a id="a-Ai"></a>如是无量百千年岁。<a id="a-Aj"></a>乃至恶业未坏未烂。<a id="a-Ak"></a>业气未尽。<a id="a-Al"></a>受一切苦。<a id="a-Am"></a>所谓苦者。<a id="a-An"></a>火苦刀苦利刀劈苦。<a id="a-Ao"></a>病苦铁苦。<a id="a-Ap"></a>热灰等苦。<a id="a-Aq"></a>受如是等第一极苦。<a id="a-Ar"></a>第一极恶。<a id="a-As"></a>第一极急。<a id="a-At"></a>如是无量百千年岁。<a id="a-Au"></a>乃至恶业未坏未烂。<a id="a-Av"></a>业气未尽。<a id="a-Aw"></a>于一切时与苦不止。<a id="a-Ax"></a>若恶业尽彼地狱处。<a id="a-Ay"></a>尔乃得脱。<a id="a-Az"></a>若于前世过去久远。<a id="a-B0"></a>有善业熟。<a id="a-B1"></a>不生饿鬼畜生之道。<a id="a-B2"></a>若生人中同业之处。<a id="a-B3"></a>项上三堆。<a id="a-B4"></a>极高隆出。<a id="a-B5"></a>常患癃病。<a id="a-B6"></a>是彼恶业余残果报。</p>
  <p id="aB7">又彼比丘。<a id="a-B8"></a>知业果报。<a id="a-B9"></a>复观叫唤之大地狱。<a id="a-BA"></a>复有何处。<a id="a-BB"></a>彼见闻知复有异处。<a id="a-BC"></a>名云火雾。<a id="a-BD"></a>是彼地狱第十五处。<a id="a-BE"></a>众生何业生于彼处。<a id="a-BF"></a>彼见闻知。<a id="a-BG"></a>若人杀生偷盗邪行。<a id="a-BH"></a>乐行多作。<a id="a-BI"></a>生彼地狱云火雾处。<a id="a-BJ"></a>业及果报。<a id="a-BK"></a>如前所说。<a id="a-BL"></a>今复说酒。<a id="a-BM"></a>若人以酒与持戒人。<a id="a-BN"></a>若与外道。<a id="a-BO"></a>令其醉已。<a id="a-BP"></a>调戏弄之。<a id="a-BQ"></a>令彼羞耻。<a id="a-BR"></a>自心喜乐。<a id="a-BS"></a>彼人以是恶业因缘。<a id="a-BT"></a>身坏命终。<a id="a-BU"></a>堕于恶处叫唤地狱云火雾处。<a id="a-BV"></a>受大苦恼。<a id="a-BW"></a>所谓苦者。<a id="a-BX"></a>彼地狱中。<a id="a-BY"></a>地狱火满。<a id="a-BZ"></a>厚二百肘。<a id="a-Ba"></a>阎魔罗人。<a id="a-Bb"></a>捉地狱人。<a id="a-Bc"></a>令行火中。<a id="a-Bd"></a>从足至头。<a id="a-Be"></a>一切洋消。<a id="a-Bf"></a>举之还生。<a id="a-Bg"></a>以恶业故。<a id="a-Bh"></a>有火风起。<a id="a-Bi"></a>吹地狱人。<a id="a-Bj"></a>如叶集散。<a id="a-Bk"></a>十方转回。<a id="a-Bl"></a>犹如捩绳。<a id="a-Bm"></a>彼地狱人。<a id="a-Bn"></a>如是被烧。<a id="a-Bo"></a>乃至无有灰末可得。<a id="a-Bp"></a>而复还生。<a id="a-Bq"></a>如是无量百千年岁。<a id="a-Br"></a>常如是烧。<a id="a-Bs"></a>乃至恶业未坏未烂。<a id="a-Bt"></a>业气未尽。<a id="a-Bu"></a>于一切时与苦不止。<a id="a-Bv"></a>若恶业尽。<a id="a-Bw"></a>彼地狱处尔乃得脱。<a id="a-Bx"></a>若于前世过去久远。<a id="a-By"></a>有善业熟不生饿鬼畜生之道。<a id="a-Bz"></a>若生人中同业之处。<a id="a-C0"></a>彼人则生阎魔罗国。<a id="a-C1"></a>婆离迦国。<a id="a-C2"></a>常负人故。<a id="a-C3"></a>项则常肿。<a id="a-C4"></a>彼酒恶业。<a id="a-C5"></a>余残果报。</p>
  <p id="aC6">又彼比丘。<a id="a-C7"></a>知业果报。<a id="a-C8"></a>复观叫唤之大地狱复有何处。<a id="a-C9"></a>彼见闻知。<a id="a-CA"></a>复有异处。<a id="a-CB"></a>名分别苦。<a id="a-CC"></a>是彼地狱第十六处。<a id="a-CD"></a>众生何业生于彼处。<a id="a-CE"></a>彼见闻知。<a id="a-CF"></a>若人杀生偷盗邪行。<a id="a-CG"></a>乐行多作。<a id="a-CH"></a>彼人则堕叫唤地狱分别苦处。<a id="a-CI"></a>业及果报。<a id="a-CJ"></a>如前所说。<a id="a-CK"></a>今复说酒。<a id="a-CL"></a>所谓有人欲行因缘。<a id="a-CM"></a>以酒与奴及作人等。<a id="a-CN"></a>令彼饮酒。<a id="a-CO"></a>身力不乏。<a id="a-CP"></a>若行猎时。<a id="a-CQ"></a>能速疾走。<a id="a-CR"></a>能杀鹿等。<a id="a-CS"></a>彼人以是恶业因缘身坏命终。<a id="a-CT"></a>堕于恶处叫唤地狱分别苦处。<a id="a-CU"></a>受大苦恼。<a id="a-CV"></a>所谓苦者。<a id="a-CW"></a>随彼罪人。<a id="a-CX"></a>如是如是种种分别。<a id="a-CY"></a>阎魔罗人如是如是。<a id="a-CZ"></a>与大苦恼百倒千倒。<a id="a-Ca"></a>若百千倒。<a id="a-Cb"></a>亿百千倒。<a id="a-Cc"></a>若干种种异异苦恼。<a id="a-Cd"></a>如前所说。<a id="a-Ce"></a>余地狱中。<a id="a-Cf"></a>种种苦恼。<a id="a-Cg"></a>彼一切苦。<a id="a-Ch"></a>此中倍受。<a id="a-Ci"></a>阎魔罗人。<a id="a-Cj"></a>责疏罪人。<a id="a-Ck"></a>而说偈言。</p>
  <p id="aCl">以三种恶业　　遍在九处熟</p>
  <p id="aCm">四十重受苦　　恶业行所得</p>
  <p id="aCn">酒为恶根本　　被笑入地狱</p>
  <p id="aCo">一切根失灭　　不利益因缘</p>
  <p id="aCp">太喜多语言　　增贪令他畏</p>
  <p id="aCq">口过自夸诞　　两舌第一处</p>
  <p id="aCr">酒能乱人心　　令人如羊等</p>
  <p id="aCs">不知作不作　　如是应舍酒</p>
  <p id="aCt">若酒醉之人　　如死人无异</p>
  <p id="aCu">若欲常不死　　彼人应舍酒</p>
  <p id="aCv">酒是诸过处　　恒常不饶益</p>
  <p id="aCw">一切恶道阶　　黑闇所在处</p>
  <p id="aCx">饮酒到地狱　　亦到饿鬼处</p>
  <p id="aCy">行于畜生业　　是酒过所诳</p>
  <p id="aCz">酒为毒中毒　　地狱中地狱</p>
  <p id="aD0">病中之大病　　是智者所说</p>
  <p id="aD1">酒失智失根　　能尽灭法宝</p>
  <p id="aD2">酒为第一胎　　是破梵行怨</p>
  <p id="aD3">饮酒令人轻　　王等尚不重</p>
  <p id="aD4">何况余凡人　　为酒之所弄</p>
  <p id="aD5">诸法之大斧　　令人无羞惭</p>
  <p id="aD6">若人饮酒者　　一切所轻贱</p>
  <p id="aD7">无智无方便　　身口皆无用</p>
  <p id="aD8">一切皆不知　　以酒劫心故</p>
  <p id="aD9">若人饮酒者　　无因缘欢喜</p>
  <p id="aDA">无因缘而嗔　　无因缘作恶</p>
  <p id="aDB">于佛所生痴　　坏世出世事</p>
  <p id="aDC">烧解脱如火　　所谓酒一法</p>
  <p id="aDD">若人能舍酒　　正行于法戒</p>
  <p id="aDE">彼到第一处　　无死无生处</p>
  <p id="aDF">汝舍离善行　　为酒之所诳</p>
  <p id="aDG">堕地狱恶处　　何用呼嗟为</p>
  <p id="aDH">饮酒初虽甜　　受报第一苦</p>
  <p id="aDI">过如金波迦　　是智者所说</p>
  <p id="aDJ">智者不信酒　　不能坏其意</p>
  <p id="aDK">触冷果报热　　由酒到地狱</p>
  <p id="aDL">若作恶业者　　意轻则心喜</p>
  <p id="aDM">报则第一苦　　后悔是痴人</p>
  <p id="aDN">不乐欲中意　　欲第一诳人</p>
  <p id="aDO">缚在生死恶　　一切地狱因</p>
  <p id="aDP">若人喜乐欲　　彼人苦无边</p>
  <p id="aDQ">为欲所啮者　　乐则不可得</p>
  <p id="aDR">汝本意乐欲　　来此恶地狱</p>
  <p id="aDS">受极恶苦恼　　今者徒生悔</p>
  <p id="aDT">汝本作恶业　　为欲痴所诳</p>
  <p id="aDU">彼时何不悔　　今悔何所及</p>
  <p id="aDV">作集业坚牢　　今见恶业果</p>
  <p id="aDW">本不应作恶　　作恶今受苦</p>
  <p id="aDX">恶业得恶报　　作恶者自受</p>
  <p id="aDY">恶不殃善者　　如是应舍恶</p>
  <p id="aDZ">若舍恶之人　　于恶则不畏</p>
  <p id="aDa">自作自受苦　　非余人所食</p>
  <p id="aDb">阎魔罗人。<a id="a-Dc"></a>如是责疏地狱罪人。<a id="a-Dd"></a>既责疏已。<a id="a-De"></a>复与无量种种苦恼。<a id="a-Df"></a>乃至恶业未坏未烂。<a id="a-Dg"></a>业气未尽。<a id="a-Dh"></a>于一切时与苦不止。<a id="a-Di"></a>若恶业尽。<a id="a-Dj"></a>彼地狱处尔乃得脱。<a id="a-Dk"></a>若于前世过去久远。<a id="a-Dl"></a>有善业熟。<a id="a-Dm"></a>不生饿鬼畜生之道。<a id="a-Dn"></a>若生人中同业之处。<a id="a-Do"></a>身体干枯。<a id="a-Dp"></a>第一嗔心。<a id="a-Dq"></a>难可调顺。<a id="a-Dr"></a>是彼恶业余残果报。</p>
  <p id="aDs">又彼比丘。<a id="a-Dt"></a>知业果报复观叫唤之大地狱。<a id="a-Du"></a>彼大地狱。<a id="a-Dv"></a>唯有此处。<a id="a-Dw"></a>更无别有异处可见。<a id="a-Dx"></a>亦无别有业果可得。<a id="a-Dy"></a>如是叫唤之大地狱。<a id="a-Dz"></a>如是十六眷属之处。<a id="a-E0"></a>如活黑绳合等地狱。<a id="a-E1"></a>种种苦恼。<a id="a-E2"></a>此中具足。<a id="a-E3"></a>转重转胜。<a id="a-E4"></a>彼地狱中所受苦恼。<a id="a-E5"></a>彼一切苦。<a id="a-E6"></a>此地狱中皆悉十倍。<a id="a-E7"></a>何以故。<a id="a-E8"></a>以作恶业坚重多故。<a id="a-E9"></a>杀盗邪行。<a id="a-EA"></a>与持戒人酒。<a id="a-EB"></a>四倍恶业。<a id="a-EC"></a>此地狱受坚[革*卬]多重种种苦恼。<a id="a-ED"></a>寿命延长。<a id="a-EE"></a>彼四倍业果报苦恼。<a id="a-EF"></a>彼比丘观察如是四倍恶业苦恼果报。<a id="a-EG"></a>既思惟已。<a id="a-EH"></a>则于生死十倍厌离。<a id="a-EI"></a>又修行者。<a id="a-EJ"></a>内心思惟。<a id="a-EK"></a>随顺正法。<a id="a-EL"></a>观察法行。<a id="a-EM"></a>彼比丘观察如是诸地狱已。<a id="a-EN"></a>深畏生死。<a id="a-EO"></a>得第十地。<a id="a-EP"></a>彼地夜叉。<a id="a-EQ"></a>知已欢喜。<a id="a-ER"></a>如是复闻虚空夜叉。<a id="a-ES"></a>如前所说。<a id="a-ET"></a>次第乃至梵迦夷天。<a id="a-EU"></a>梵不流天。<a id="a-EV"></a>大梵天等。<a id="a-EW"></a>彼梵天等。<a id="a-EX"></a>闻已欢喜。<a id="a-EY"></a>如前所说。<a id="a-EZ"></a>生死魔分。<a id="a-Ea"></a>皆悉损减。<a id="a-Eb"></a>正法增长。<a id="a-Ec"></a>又彼比丘。<a id="a-Ed"></a>知业果报。<a id="a-Ee"></a>次复观察余大地狱。<a id="a-Ef"></a>彼见闻知。<a id="a-Eg"></a>复有地狱。<a id="a-Eh"></a>名大叫唤。<a id="a-Ei"></a>众生何业。<a id="a-Ej"></a>生彼地狱。<a id="a-Ek"></a>彼见闻知。<a id="a-El"></a>若人杀生偷盗邪行饮酒妄语。<a id="a-Em"></a>乐行多作。<a id="a-En"></a>增上满足。<a id="a-Eo"></a>如是之人。<a id="a-Ep"></a>生大叫唤大地狱中。<a id="a-Eq"></a>杀生偷盗邪行饮酒。<a id="a-Er"></a>业及果报。<a id="a-Es"></a>如前所说。<a id="a-Et"></a>今说妄语。<a id="a-Eu"></a>增上满足第一极恶。<a id="a-Ev"></a>一切善人之所憎贱。<a id="a-Ew"></a>一切恶道所由之门。<a id="a-Ex"></a>如是业者。<a id="a-Ey"></a>所谓有人。<a id="a-Ez"></a>若王王等。<a id="a-F0"></a>军众等中。<a id="a-F1"></a>谓为正直。<a id="a-F2"></a>二人诤对。<a id="a-F3"></a>与作证人。<a id="a-F4"></a>言如是事。<a id="a-F5"></a>是我所知。<a id="a-F6"></a>此事正尔。<a id="a-F7"></a>我则是量。<a id="a-F8"></a>彼二诤人。<a id="a-F9"></a>各各说已。<a id="a-FA"></a>如是证人。<a id="a-FB"></a>内心实知口不正说。<a id="a-FC"></a>或得财物。<a id="a-FD"></a>或知识朋友。<a id="a-FE"></a>或染欲心。<a id="a-FF"></a>自诳破坏。<a id="a-FG"></a>如前所说。<a id="a-FH"></a>如是证人。<a id="a-FI"></a>作如是心。<a id="a-FJ"></a>彼先时语如是如是。<a id="a-FK"></a>我于今者如是异说。<a id="a-FL"></a>我此妄语。<a id="a-FM"></a>如是妄语。<a id="a-FN"></a>竟有何罪。<a id="a-FO"></a>彼妄语人心谓无罪。<a id="a-FP"></a>起如是心。<a id="a-FQ"></a>我当无罪。<a id="a-FR"></a>彼人异说。<a id="a-FS"></a>于二人中。<a id="a-FT"></a>得妄语罪。<a id="a-FU"></a>一人得罚。<a id="a-FV"></a>或时致死。<a id="a-FW"></a>或时畏死。<a id="a-FX"></a>或时得罚。<a id="a-FY"></a>或输舍宅。<a id="a-FZ"></a>如彼法制。<a id="a-Fa"></a>相似得罚。<a id="a-Fb"></a>如是恶人。<a id="a-Fc"></a>以是妄语。<a id="a-Fd"></a>恶业因缘。<a id="a-Fe"></a>身坏命终。<a id="a-Ff"></a>堕于恶处。<a id="a-Fg"></a>谓大叫唤大地狱中。<a id="a-Fh"></a>彼处命长。<a id="a-Fi"></a>以何为量。<a id="a-Fj"></a>如化乐天八千年寿。<a id="a-Fk"></a>依此人中若八千年。<a id="a-Fl"></a>于彼天中为一日夜。<a id="a-Fm"></a>彼三十日以为一月。<a id="a-Fn"></a>彼十二月以为一岁。<a id="a-Fo"></a>于彼天中若八千年。<a id="a-Fp"></a>彼地狱中为一日夜。<a id="a-Fq"></a>彼大叫唤大地狱中。<a id="a-Fr"></a>是恶业人妄语人处。<a id="a-Fs"></a>以诳自他。<a id="a-Ft"></a>能破一切第一善根。<a id="a-Fu"></a>如大黑闇。<a id="a-Fv"></a>大众不信。<a id="a-Fw"></a>如是妄语。<a id="a-Fx"></a>善人不许。<a id="a-Fy"></a>一切圣人声闻缘觉。<a id="a-Fz"></a>正遍知者之所呵责。<a id="a-G0"></a>一切世间出世间道。<a id="a-G1"></a>皆不相应。<a id="a-G2"></a>一切善根。<a id="a-G3"></a>桥梁大斧。<a id="a-G4"></a>常恼他人。<a id="a-G5"></a>如烂死尸。<a id="a-G6"></a>破坏不坚。<a id="a-G7"></a>如恶毒起。<a id="a-G8"></a>世间生死。<a id="a-G9"></a>恶道因缘。<a id="a-GA"></a>如屎无异。<a id="a-GB"></a>能令口中生烂臭气。<a id="a-GC"></a>常生苦网。<a id="a-GD"></a>不可爱乐。<a id="a-GE"></a>是大地狱大怖畏使。<a id="a-GF"></a>临欲死时。<a id="a-GG"></a>心则大惊。<a id="a-GH"></a>阎魔罗人境界所摄。<a id="a-GI"></a>是大怨家。<a id="a-GJ"></a>能令人堕饿鬼畜生证明恶业。<a id="a-GK"></a>贫穷因缘。<a id="a-GL"></a>能与地狱大怖畏事。<a id="a-GM"></a>能作畜生相食因缘。<a id="a-GN"></a>无始来。<a id="a-GO"></a>转生死种子。<a id="a-GP"></a>妄语果报。<a id="a-GQ"></a>于彼处生。<a id="a-GR"></a>彼大地狱。<a id="a-GS"></a>有十八处。<a id="a-GT"></a>何等十八。<a id="a-GU"></a>一名吼吼。<a id="a-GV"></a>二名受苦无有数量。<a id="a-GW"></a>三名受坚苦恼不可忍耐。<a id="a-GX"></a>四名随意压。<a id="a-GY"></a>五名一切闇。<a id="a-GZ"></a>六名人间烟。<a id="a-Ga"></a>七名如飞虫堕。<a id="a-Gb"></a>八名死活等。<a id="a-Gc"></a>九名异异转。<a id="a-Gd"></a>十名唐悕望。<a id="a-Ge"></a>十一名双逼恼。<a id="a-Gf"></a>十二名迭相压。<a id="a-Gg"></a>十三名金刚嘴乌。<a id="a-Gh"></a>十四名火鬘。<a id="a-Gi"></a>十五名受锋苦。<a id="a-Gj"></a>十六名受无边苦。<a id="a-Gk"></a>十七名血髓食。<a id="a-Gl"></a>十八名十一炎。<a id="a-Gm"></a>此十八处。<a id="a-Gn"></a>是大叫唤之大地狱所有别处。<a id="a-Go"></a>彼大叫唤大地狱者。<a id="a-Gp"></a>众生何业而生于彼。<a id="a-Gq"></a>作集业道普遍究竟。<a id="a-Gr"></a>乐行多作。<a id="a-Gs"></a>堕大叫唤。<a id="a-Gt"></a>根本自体极大怖畏。<a id="a-Gu"></a>大地狱中受大苦恼。<a id="a-Gv"></a>所谓苦者。<a id="a-Gw"></a>其舌甚长。<a id="a-Gx"></a>三居赊量。<a id="a-Gy"></a>其体柔软。<a id="a-Gz"></a>如莲花叶。<a id="a-H0"></a>从口中出。<a id="a-H1"></a>阎魔罗人。<a id="a-H2"></a>执热铁犁其犁炎然。<a id="a-H3"></a>耕破作道。<a id="a-H4"></a>热炎铜汁。<a id="a-H5"></a>其色甚赤。<a id="a-H6"></a>以洒其舌。<a id="a-H7"></a>舌中生虫。<a id="a-H8"></a>其虫炎口。<a id="a-H9"></a>还食其舌。<a id="a-HA"></a>彼妄语人。<a id="a-HB"></a>罪业力故。<a id="a-HC"></a>舌受大苦。<a id="a-HD"></a>不能入口。<a id="a-HE"></a>彼地狱人。<a id="a-HF"></a>口中有虫。<a id="a-HG"></a>名曰碓虫。<a id="a-HH"></a>而拔其齿。<a id="a-HI"></a>又恶业故。<a id="a-HJ"></a>风散其龂。<a id="a-HK"></a>碎粖如沙。<a id="a-HL"></a>有利刀风。<a id="a-HM"></a>削割其咽。<a id="a-HN"></a>炎嘴铁虫。<a id="a-HO"></a>啖食其心。<a id="a-HP"></a>彼大叫唤根本地狱。<a id="a-HQ"></a>如是极烧。<a id="a-HR"></a>妄语人身。<a id="a-HS"></a>以恶业故。<a id="a-HT"></a>身中生虫。<a id="a-HU"></a>还食其身。<a id="a-HV"></a>虫身炎燃。<a id="a-HW"></a>彼地狱人。<a id="a-HX"></a>身内虫食。<a id="a-HY"></a>受急病苦。<a id="a-HZ"></a>如是内外二种苦恼。<a id="a-Ha"></a>彼地狱中。<a id="a-Hb"></a>阎魔罗人。<a id="a-Hc"></a>复与罪人种种苦恼。<a id="a-Hd"></a>谓铁钩打筋脉骨髓。<a id="a-He"></a>一切身分。<a id="a-Hf"></a>破坏碎散。<a id="a-Hg"></a>又复更受余异苦恼。<a id="a-Hh"></a>所谓斤斧。<a id="a-Hi"></a>斤其身体。<a id="a-Hj"></a>一切身分。<a id="a-Hk"></a>乃至骨等。<a id="a-Hl"></a>彼妄语人。<a id="a-Hm"></a>以他因缘。<a id="a-Hn"></a>作如是说。<a id="a-Ho"></a>不依一切。<a id="a-Hp"></a>法桥而行。<a id="a-Hq"></a>乃是一切不饶益门。<a id="a-Hr"></a>复是一切善谷之雹。<a id="a-Hs"></a>如是妄语。<a id="a-Ht"></a>亦是一切恶道之门。<a id="a-Hu"></a>亦是一切苦恼之藏。<a id="a-Hv"></a>一切众生之所不信。<a id="a-Hw"></a>一切圣人弃舍如屎。<a id="a-Hx"></a>诸佛世尊。<a id="a-Hy"></a>声闻缘觉。<a id="a-Hz"></a>阿罗汉等。<a id="a-I0"></a>舍之如毒。<a id="a-I1"></a>若行世间出世间道。<a id="a-I2"></a>如大黑闇。<a id="a-I3"></a>人无爱者。<a id="a-I4"></a>乃是地狱第一因缘。<a id="a-I5"></a>无异相似。<a id="a-I6"></a>如大黑闇。<a id="a-I7"></a>有如是等种种诸恶。<a id="a-I8"></a>若人已说今说当说。<a id="a-I9"></a>如是业因。<a id="a-IA"></a>相似得果。<a id="a-IB"></a>彼大叫唤之大地狱。<a id="a-IC"></a>复有火烧如生酥者。<a id="a-ID"></a>炎燃铁锯以锯其体。<a id="a-IE"></a>身心苦恼。<a id="a-IF"></a>彼大地狱大火煮之。<a id="a-IG"></a>是见知者大悲因缘地狱相似。<a id="a-IH"></a>一切重病。<a id="a-II"></a>如是病者。<a id="a-IJ"></a>名尚叵说。<a id="a-IK"></a>受如是病。<a id="a-IL"></a>极大苦恼。<a id="a-IM"></a>如是所说二种大苦。<a id="a-IN"></a>乃有无量百千亿数亿那由他地狱苦恼。<a id="a-IO"></a>乃至作集恶不善业。<a id="a-IP"></a>未坏未烂。<a id="a-IQ"></a>业气未尽。<a id="a-IR"></a>于一切时与苦不止。<a id="a-IS"></a>若恶业尽。<a id="a-IT"></a>彼地狱中尔乃得脱。<a id="a-IU"></a>若于前世过去久远。<a id="a-IV"></a>有善业熟。<a id="a-IW"></a>不生饿鬼畜生之道。<a id="a-IX"></a>若生人中同业之处。<a id="a-IY"></a>贫穷短命乱心不男。<a id="a-IZ"></a>一切恶贱。<a id="a-Ia"></a>人所不信。<a id="a-Ib"></a>是彼杀生。<a id="a-Ic"></a>偷盗邪行。<a id="a-Id"></a>饮酒妄语。<a id="a-Ie"></a>余残果报。</p>
  <p id="aIf">尔时世尊。<a id="a-Ig"></a>而说偈言。</p>
  <p id="aIh">若人过一法　　如是妄语人</p>
  <p id="aIi">破坏未来世　　无恶而不造</p>
  <p id="aIj">莫作妄语说　　一切恶因缘</p>
  <p id="aIk">能系缚生死　　善道不可见</p>
  <p id="aIl">二世不饶益　　一切相憎恶</p>
  <p id="aIm">妄语者能令　　一切法空旷</p>
  <p id="aIn">若人即生时　　口中有大斧</p>
  <p id="aIo">如是能自割　　所谓妄语说</p>
  <p id="aIp">一切恶之幡　　一切恶处绳</p>
  <p id="aIq">痴闇之藏处　　所谓妄语说</p>
  <p id="aIr">若人离实语　　一切善人舍</p>
  <p id="aIs">今世犹如草　　后世恶处烧</p>
  <p id="aIt">健者勿妄语　　妄语甚为恶</p>
  <p id="aIu">口中气烂臭　　后身则生悔</p>
  <p id="aIv">若舍离实语　　彼人法叵得</p>
  <p id="aIw">如是离法人　　生世苦无边</p>
  <p id="aIx">实为诸法灯　　善人爱如实</p>
  <p id="aIy">得天道中胜　　离热者所说</p>
  <p id="aIz">实道得生天　　实道得解脱</p>
  <p id="aJ0">若人离实者　　善人说如狗</p>
  <p id="aJ1">若人无实语　　小人中小人</p>
  <p id="aJ2">实是法之阶　　明中第一明</p>
  <p id="aJ3">实是解脱道　　财中第一财</p>
  <p id="aJ4">救中第一救　　是智者所说</p>
  <p id="aJ5">明中第一明　　眼中第一眼</p>
  <p id="aJ6">无物犹为富　　庄严之庄严</p>
  <p id="aJ7">实为第一藏　　王等不能夺</p>
  <p id="aJ8">若实说之人　　行到第一道</p>
  <p id="aJ9">种种庄严者　　端正不如是</p>
  <p id="aJA">若人实庄严　　端正则如天</p>
  <p id="aJB">非父母财物　　非知识非亲</p>
  <p id="aJC">能救护后世　　唯实语能救</p>
  <p id="aJD">圣人说妄语　　火中第一火</p>
  <p id="aJE">毒中第一毒　　恶道第一阶</p>
  <p id="aJF">妄语能烧人　　名为第一烧</p>
  <p id="aJG">如毒火烧触　　故应舍妄语</p>
  <p id="aJH">如是一切恶　　慎勿妄语说</p>
  <p id="aJI">一切畏等恶　　智者说妄语</p>
  <p id="aJJ">彼比丘如是。<a id="a-JK"></a>谛观妄语业果。<a id="a-JL"></a>无障碍见。<a id="a-JM"></a>亦复谛见实语功德。<a id="a-JN"></a>如是谛观善恶业道。<a id="a-JO"></a>观大叫唤大地狱处彼见有处。<a id="a-JP"></a>名为吼吼。<a id="a-JQ"></a>是彼地狱第一别处。<a id="a-JR"></a>众生何业生于彼处。<a id="a-JS"></a>彼见闻知。<a id="a-JT"></a>若人杀盗邪行饮酒。<a id="a-JU"></a>生于彼处。<a id="a-JV"></a>业及果报。<a id="a-JW"></a>如前所说。<a id="a-JX"></a>复有妄语。<a id="a-JY"></a>亲旧因缘。<a id="a-JZ"></a>一朋所摄。<a id="a-Ja"></a>于对诤时。<a id="a-Jb"></a>作妄语说。<a id="a-Jc"></a>后不忏悔。<a id="a-Jd"></a>不厌不毁。<a id="a-Je"></a>乐行多作。<a id="a-Jf"></a>彼人以是恶业因缘。<a id="a-Jg"></a>身坏命终。<a id="a-Jh"></a>堕彼地狱生吼吼处。<a id="a-Ji"></a>受大苦恼。<a id="a-Jj"></a>所谓苦者。<a id="a-Jk"></a>以舌妄语还受舌罚。<a id="a-Jl"></a>阎魔罗人。<a id="a-Jm"></a>以利铁刀。<a id="a-Jn"></a>穿其颔下。<a id="a-Jo"></a>挽出其舌。<a id="a-Jp"></a>以恶泥水。<a id="a-Jq"></a>用涂其舌。<a id="a-Jr"></a>口中炎燃。<a id="a-Js"></a>舌根烂臭。<a id="a-Jt"></a>炎口黑虫啖食其舌。<a id="a-Ju"></a>身受大苦。<a id="a-Jv"></a>如前活等。<a id="a-Jw"></a>地狱中说。<a id="a-Jx"></a>苦恼之状。<a id="a-Jy"></a>彼前一切诸地狱中所受苦恼。<a id="a-Jz"></a>皆悉和合。<a id="a-K0"></a>如前略说。<a id="a-K1"></a>乃至彼人妄语恶业。<a id="a-K2"></a>坏烂无气。<a id="a-K3"></a>彼地狱处尔乃得脱。<a id="a-K4"></a>若于前世过去久远。<a id="a-K5"></a>有善业熟。<a id="a-K6"></a>不生饿鬼畜生之道。<a id="a-K7"></a>若生人中同业之处。<a id="a-K8"></a>贫穷颠狂。<a id="a-K9"></a>无心失心。<a id="a-KA"></a>短命根缺。<a id="a-KB"></a>世所嫌贱。<a id="a-KC"></a>皆是一切不饶益器。</p>
  <p id="aKD">又彼比丘。<a id="a-KE"></a>知业果报。<a id="a-KF"></a>观大叫唤之大地狱。<a id="a-KG"></a>复有何处。<a id="a-KH"></a>彼见闻知。<a id="a-KI"></a>复有异处。<a id="a-KJ"></a>名为受苦。<a id="a-KK"></a>无数量处。<a id="a-KL"></a>是彼地狱第二别处。<a id="a-KM"></a>众生何业生于彼处。<a id="a-KN"></a>彼见闻知。<a id="a-KO"></a>若人杀盗邪行饮酒。<a id="a-KP"></a>作而复集。<a id="a-KQ"></a>堕彼地狱。<a id="a-KR"></a>名为受苦无数量处。<a id="a-KS"></a>业及果报。<a id="a-KT"></a>如前所说。<a id="a-KU"></a>复有妄语。<a id="a-KV"></a>何者妄语。<a id="a-KW"></a>若人因欲。<a id="a-KX"></a>或因嗔心。<a id="a-KY"></a>作妄语说。<a id="a-KZ"></a>若他所遣。<a id="a-Ka"></a>作如是言。<a id="a-Kb"></a>彼人是我第一知识。<a id="a-Kc"></a>是我所爱。<a id="a-Kd"></a>汝若爱我。<a id="a-Ke"></a>彼是我友。<a id="a-Kf"></a>可为我故。<a id="a-Kg"></a>与彼怨对。<a id="a-Kh"></a>作不饶益。<a id="a-Ki"></a>方便语说。<a id="a-Kj"></a>若人如是妄语言说。<a id="a-Kk"></a>身坏命终。<a id="a-Kl"></a>堕于恶处。<a id="a-Km"></a>在彼地狱生受苦恼。<a id="a-Kn"></a>无数量处受大苦恼。<a id="a-Ko"></a>所谓苦者。<a id="a-Kp"></a>如前所说。<a id="a-Kq"></a>活等地狱所受苦恼。<a id="a-Kr"></a>彼一切苦。<a id="a-Ks"></a>皆悉和合。<a id="a-Kt"></a>是此地狱一处苦恼。<a id="a-Ku"></a>何以故。<a id="a-Kv"></a>以业重故受苦亦重。<a id="a-Kw"></a>以受苦重。<a id="a-Kx"></a>示业果报如是。<a id="a-Ky"></a>受苦无有休止。<a id="a-Kz"></a>业与烦恼。<a id="a-L0"></a>生死轮转。<a id="a-L1"></a>无有边际。<a id="a-L2"></a>犹如旋环。<a id="a-L3"></a>如是妄语一切恶业。<a id="a-L4"></a>异异因缘。<a id="a-L5"></a>异异转行。<a id="a-L6"></a>种种恶业。<a id="a-L7"></a>多作多受。<a id="a-L8"></a>皆由妄语。<a id="a-L9"></a>又复妄语。<a id="a-LA"></a>能割断灭满善根柱。<a id="a-LB"></a>如相似因。<a id="a-LC"></a>得相似果。<a id="a-LD"></a>以是因缘。<a id="a-LE"></a>此地狱处。<a id="a-LF"></a>名为受苦。<a id="a-LG"></a>无有数量。<a id="a-LH"></a>彼不可说。<a id="a-LI"></a>彼受苦恼。<a id="a-LJ"></a>不可具说。<a id="a-LK"></a>无异相似。<a id="a-LL"></a>乃是一切地狱。<a id="a-LM"></a>人中之地狱。<a id="a-LN"></a>人受恶苦恼。<a id="a-LO"></a>所谓苦者受虫生苦。<a id="a-LP"></a>受饥渴苦。<a id="a-LQ"></a>受大火苦。<a id="a-LR"></a>无悕望苦。<a id="a-LS"></a>无安慰苦。<a id="a-LT"></a>受黑闇苦。<a id="a-LU"></a>受相触苦。<a id="a-LV"></a>受不爱触色声香苦。<a id="a-LW"></a>受见本生怨家人来。<a id="a-LX"></a>铁刀割苦。<a id="a-LY"></a>渡灰河苦。<a id="a-LZ"></a>铁钩破苦。<a id="a-La"></a>受堕崄岸。<a id="a-Lb"></a>大火烧苦。<a id="a-Lc"></a>受拔草苦。<a id="a-Ld"></a>拔草苦者。<a id="a-Le"></a>打斫作疮。<a id="a-Lf"></a>着草疮上。<a id="a-Lg"></a>待相着已。<a id="a-Lh"></a>然后掣发。<a id="a-Li"></a>受金刚拶磨令碎苦。<a id="a-Lj"></a>受周遍火灾鬘炙苦。<a id="a-Lk"></a>受如是等地狱相应无边苦恼。<a id="a-Ll"></a>与彼受处地狱相应堕大崄处所受苦果。<a id="a-Lm"></a>妄语相似。<a id="a-Ln"></a>如是乃至彼妄语人。<a id="a-Lo"></a>妄语恶业。<a id="a-Lp"></a>未怀未烂。<a id="a-Lq"></a>业气未尽。<a id="a-Lr"></a>于一切时与苦不止。<a id="a-Ls"></a>若恶业尽彼地狱处尔乃得脱。<a id="a-Lt"></a>若于前世过去久远有善业熟。<a id="a-Lu"></a>不生饿鬼畜生之道。<a id="a-Lv"></a>若生人中同业之处。<a id="a-Lw"></a>彼人常病。<a id="a-Lx"></a>若患咽病。<a id="a-Ly"></a>若患口病。<a id="a-Lz"></a>如是等苦。<a id="a-M0"></a>贫穷困苦。<a id="a-M1"></a>常从富人能舍之人乞求不得。<a id="a-M2"></a>一切皆知。<a id="a-M3"></a>皆言汝是妄语舌人。<a id="a-M4"></a>是故不与恶病而死。<a id="a-M5"></a>是彼前世妄语恶业余残果报。</p>
 </body>
</html>