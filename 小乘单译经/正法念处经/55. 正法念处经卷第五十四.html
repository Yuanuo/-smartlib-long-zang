<!doctype html>
<html id="z3IBURjbg" data-ver="1571">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第五十四</h1>
  <h2 id="a2">观天品第六之三十三(夜摩天之十九)</h2>
  <p id="a3">尔时鹅王见彼天主牟修楼陀。<a id="a-4"></a>作如是言。<a id="a-5"></a>今者善来种种语言问讯供养。<a id="a-6"></a>既供养已。<a id="a-7"></a>赞言善哉。<a id="a-8"></a>夜摩天王。<a id="a-9"></a>乃能如是不放逸行。<a id="a-A"></a>甚为希有。<a id="a-B"></a>在此第一放逸之处。<a id="a-C"></a>而能如是不行放逸。<a id="a-D"></a>不放逸行。<a id="a-E"></a>此为希有。<a id="a-F"></a>复有希有。<a id="a-G"></a>一切天主。<a id="a-H"></a>皆于天中。<a id="a-I"></a>百倍受乐。<a id="a-J"></a>不行放逸。<a id="a-K"></a>此甚希有。<a id="a-L"></a>离乐因缘。<a id="a-M"></a>则不可得。</p>
  <p id="aN">如是菩萨善时鹅王。<a id="a-O"></a>忆自本生。<a id="a-P"></a>尸弃佛所曾闻经法。<a id="a-Q"></a>念彼经已。<a id="a-R"></a>而为天主牟修楼陀如是说言。<a id="a-S"></a>汝大天王。<a id="a-T"></a>获得善利不放逸行。<a id="a-U"></a>为闻我声。<a id="a-V"></a>是故来此。<a id="a-W"></a>甚为希有。<a id="a-X"></a>汝今善听。<a id="a-Y"></a>我为汝说。<a id="a-Z"></a>如彼世尊尸弃如来所说而说。<a id="a-a"></a>当于尔时。<a id="a-b"></a>我作人王。<a id="a-c"></a>闻如来说。<a id="a-d"></a>如本所闻。<a id="a-e"></a>今为汝说。<a id="a-f"></a>汝今谛听。<a id="a-g"></a>善思念之。<a id="a-h"></a>有一法门。<a id="a-i"></a>名王法行。<a id="a-j"></a>如是法门则能利益灌顶受位刹利大王。<a id="a-k"></a>王得此法。<a id="a-l"></a>于现在世。<a id="a-m"></a>常得安乐。<a id="a-n"></a>常有利益。<a id="a-o"></a>正护国土。<a id="a-p"></a>能护自身。<a id="a-q"></a>善人所赞。<a id="a-r"></a>身坏命终。<a id="a-s"></a>生于善道天世界中。<a id="a-t"></a>为夜摩王。</p>
  <p id="au">灌顶受位刹利大王。<a id="a-v"></a>成就何业。<a id="a-w"></a>于现在世。<a id="a-x"></a>常得安乐。<a id="a-y"></a>常有利益。<a id="a-z"></a>正护世间。<a id="a-10"></a>大富大力。<a id="a-11"></a>能护自身。<a id="a-12"></a>善人所赞。<a id="a-13"></a>身坏命终。<a id="a-14"></a>生于善道天世界中。<a id="a-15"></a>为夜摩王。<a id="a-16"></a>有大神通。<a id="a-17"></a>大富大力所谓此王具足成就三十七法。<a id="a-18"></a>于现在世常得安乐。<a id="a-19"></a>常有利益。<a id="a-1A"></a>正护世间。<a id="a-1B"></a>护世间故。<a id="a-1C"></a>大富大力。<a id="a-1D"></a>一切余王不能破坏。<a id="a-1E"></a>能护自身。<a id="a-1F"></a>善人所赞。<a id="a-1G"></a>身坏命终。<a id="a-1H"></a>生于善道天世界中。<a id="a-1I"></a>为夜摩王。</p>
  <p id="a1J">何等名为三十七法。<a id="a-1K"></a>一者军众一切净洁。<a id="a-1L"></a>二者依法赋税受取。<a id="a-1M"></a>三者恒常怀忍不怒。<a id="a-1N"></a>四者平直断事不偏。<a id="a-1O"></a>五者恒常供养尊长。<a id="a-1P"></a>六者顺旧依前而与。<a id="a-1Q"></a>七者布施心不悭吝。<a id="a-1R"></a>八者不摄非法行者。<a id="a-1S"></a>九者不近不善知识。<a id="a-1T"></a>十者贞谨不属妇女。<a id="a-1U"></a>第十一者闻诸语言不一切信。<a id="a-1V"></a>第十二者爱善名称不贪财物。<a id="a-1W"></a>第十三者舍离邪见。<a id="a-1X"></a>第十四者恒常惠施。<a id="a-1Y"></a>第十五者爱语美说。<a id="a-1Z"></a>第十六者如实语说。<a id="a-1a"></a>第十七者于诸臣众若无因缘不举不下。<a id="a-1b"></a>第十八者知人好恶。<a id="a-1c"></a>第十九者常定一时数见众人。<a id="a-1d"></a>第二十者不多睡卧。<a id="a-1e"></a>二十一者常不懈怠。<a id="a-1f"></a>二十二者善友坚固。<a id="a-1g"></a>二十三者不近一切无益之友。<a id="a-1h"></a>二十四者嗔喜不动。<a id="a-1i"></a>二十五者不贪饮食。<a id="a-1j"></a>二十六者心善思惟。<a id="a-1k"></a>二十七者不待后时安详而作。<a id="a-1l"></a>二十八者法利世间。<a id="a-1m"></a>二十九者恒常修行十善业道。<a id="a-1n"></a>第三十者信于因缘。<a id="a-1o"></a>三十一者常供养天。<a id="a-1p"></a>三十二者正护国土。<a id="a-1q"></a>三十三者正护妻子。<a id="a-1r"></a>三十四者常修习智。<a id="a-1s"></a>三十五者不乐境界。<a id="a-1t"></a>三十六者不令恶人住其国内。<a id="a-1u"></a>三十七者于一切民若禄若位依前法与。<a id="a-1v"></a>是等名为三十七法若成就此三十七法。<a id="a-1w"></a>得名受位刹利大王。<a id="a-1x"></a>于现在世常得安乐。<a id="a-1y"></a>常有利益。<a id="a-1z"></a>大富大乐。<a id="a-20"></a>有多财宝。<a id="a-21"></a>能护国土。<a id="a-22"></a>能护自身。<a id="a-23"></a>善人所赞。<a id="a-24"></a>身坏命终。<a id="a-25"></a>生于善道天世界中。<a id="a-26"></a>为夜摩王。<a id="a-27"></a>以如是等三十七法善业因故。</p>
  <p id="a28">何者名为刹利大王军众净洁。<a id="a-29"></a>所谓善心利益他人。<a id="a-2A"></a>于对诤者。<a id="a-2B"></a>依法断事。<a id="a-2C"></a>不违法律。<a id="a-2D"></a>依法正护。<a id="a-2E"></a>不违本要。<a id="a-2F"></a>忠心谏主。<a id="a-2G"></a>主行利益。<a id="a-2H"></a>顺成赞善。<a id="a-2I"></a>依法护国。<a id="a-2J"></a>所设言教。<a id="a-2K"></a>依量利益。<a id="a-2L"></a>且起直心。<a id="a-2M"></a>不恼于他。<a id="a-2N"></a>依法事主。<a id="a-2O"></a>不唯畏罚。<a id="a-2P"></a>心无贪慢。<a id="a-2Q"></a>于一切法。<a id="a-2R"></a>皆顺不违。<a id="a-2S"></a>为未来世。<a id="a-2T"></a>随法而行。<a id="a-2U"></a>怖畏生死。<a id="a-2V"></a>信业果报。<a id="a-2W"></a>舍三恶业。<a id="a-2X"></a>不乐多欲。<a id="a-2Y"></a>不喜行罚。<a id="a-2Z"></a>正意不乱。<a id="a-2a"></a>如是自他二皆能度。<a id="a-2b"></a>能利益王。<a id="a-2c"></a>若如是者。<a id="a-2d"></a>是王军众。<a id="a-2e"></a>如是军众。<a id="a-2f"></a>与王相应。<a id="a-2g"></a>是故令王于现在世常得安乐。<a id="a-2h"></a>常有利益。<a id="a-2i"></a>能护国土。<a id="a-2j"></a>能护自身。<a id="a-2k"></a>善人所赞。<a id="a-2l"></a>身坏命终。<a id="a-2m"></a>生于善道天世界中。<a id="a-2n"></a>为夜摩王。<a id="a-2o"></a>以诸军众一切净洁。<a id="a-2p"></a>是故令王不生恶心。<a id="a-2q"></a>善业因故。</p>
  <p id="a2r">又复受位刹利大王。<a id="a-2s"></a>次第二法应勤修习。<a id="a-2t"></a>成就相应。<a id="a-2u"></a>于现在世。<a id="a-2v"></a>常有利益。<a id="a-2w"></a>能护国土。<a id="a-2x"></a>能护自身。<a id="a-2y"></a>善人所赞。<a id="a-2z"></a>身坏命终。<a id="a-30"></a>生于善道天世界中。<a id="a-31"></a>为夜摩王。<a id="a-32"></a>何者第二。<a id="a-33"></a>所谓依法赋税受取。<a id="a-34"></a>以供衣食。<a id="a-35"></a>云何依法。<a id="a-36"></a>或国或城或村或邑。<a id="a-37"></a>或人集处。<a id="a-38"></a>于一切时。<a id="a-39"></a>常依旧则。<a id="a-3A"></a>依道理取。<a id="a-3B"></a>彼王如是。<a id="a-3C"></a>若国坏时。<a id="a-3D"></a>若天俭时。<a id="a-3E"></a>则不赋税。<a id="a-3F"></a>取时以理。<a id="a-3G"></a>不逼不罚。<a id="a-3H"></a>依先旧来常所用称斗尺均平。<a id="a-3I"></a>如是受取。<a id="a-3J"></a>依法不违。<a id="a-3K"></a>不逼不罚。<a id="a-3L"></a>不侵不夺。<a id="a-3M"></a>如是国王。<a id="a-3N"></a>则是怜愍一切众生。<a id="a-3O"></a>王若如是依法受取。<a id="a-3P"></a>功德因缘。<a id="a-3Q"></a>于现在世。<a id="a-3R"></a>常得安乐。<a id="a-3S"></a>常有利益。<a id="a-3T"></a>能护国土。<a id="a-3U"></a>能护自身。<a id="a-3V"></a>善人所赞。<a id="a-3W"></a>身坏命终。<a id="a-3X"></a>生于善道天世界中。<a id="a-3Y"></a>为夜摩王。<a id="a-3Z"></a>以常依法赋税受取善业因故。</p>
  <p id="a3a">又复受位刹利大王。<a id="a-3b"></a>有第三法。<a id="a-3c"></a>应勤修习。<a id="a-3d"></a>成就相应。<a id="a-3e"></a>不逼国土。<a id="a-3f"></a>现在未来。<a id="a-3g"></a>二世利益。<a id="a-3h"></a>何者第三。<a id="a-3i"></a>所谓恒常怀忍不怒。<a id="a-3j"></a>心如是念。<a id="a-3k"></a>随何因缘。<a id="a-3l"></a>令我嗔忿。<a id="a-3m"></a>如是因缘。<a id="a-3n"></a>一切皆舍。<a id="a-3o"></a>身虽自在。<a id="a-3p"></a>见他瑕疵。<a id="a-3q"></a>不讥不调。<a id="a-3r"></a>于诸臣僚眷属仆使。<a id="a-3s"></a>有罪过者。<a id="a-3t"></a>不重刑罚。<a id="a-3u"></a>于他怨人。<a id="a-3v"></a>若他亲善。<a id="a-3w"></a>不说其过。<a id="a-3x"></a>不说其恶。<a id="a-3y"></a>若于军众起嗔心时。<a id="a-3z"></a>则念忍辱。<a id="a-40"></a>念忍辱故。<a id="a-41"></a>嗔心则灭。<a id="a-42"></a>口说美语。<a id="a-43"></a>更说异言。<a id="a-44"></a>令彼军众不忧不怖。<a id="a-45"></a>恒常如是一切法中。<a id="a-46"></a>一切时忍。<a id="a-47"></a>自体实忍。<a id="a-48"></a>非因缘故。<a id="a-49"></a>如是不嗔。<a id="a-4A"></a>如是不忿。<a id="a-4B"></a>王若如是。<a id="a-4C"></a>心怀忍辱。<a id="a-4D"></a>功德因缘。<a id="a-4E"></a>于现在世。<a id="a-4F"></a>常得安乐。<a id="a-4G"></a>常有利益。<a id="a-4H"></a>能护国土。<a id="a-4I"></a>能护自身。<a id="a-4J"></a>善人所赞。<a id="a-4K"></a>身坏命终。<a id="a-4L"></a>生于善道天世界中。<a id="a-4M"></a>为夜摩王。<a id="a-4N"></a>以能于人恒常怀忍善业因故。</p>
  <p id="a4O">又复受位刹利大王。<a id="a-4P"></a>有第四法。<a id="a-4Q"></a>应勤修习。<a id="a-4R"></a>成就相应。<a id="a-4S"></a>现在未来。<a id="a-4T"></a>二世利益。<a id="a-4U"></a>何者第四。<a id="a-4V"></a>所谓平直断事不偏。<a id="a-4W"></a>王善心意。<a id="a-4X"></a>于一切民。<a id="a-4Y"></a>犹如父母。<a id="a-4Z"></a>不以物故。<a id="a-4a"></a>不以用故。<a id="a-4b"></a>不以亲故。<a id="a-4c"></a>不以恩故。<a id="a-4d"></a>不以友故。<a id="a-4e"></a>不以贵势有嘱及故。<a id="a-4f"></a>不用如是一切因缘。<a id="a-4g"></a>依法断事。<a id="a-4h"></a>不偏不党。<a id="a-4i"></a>于诤对者。<a id="a-4j"></a>怨亲平等。<a id="a-4k"></a>利益语说。<a id="a-4l"></a>实语而说。<a id="a-4m"></a>王若如是。<a id="a-4n"></a>平直断事。<a id="a-4o"></a>功德因缘。<a id="a-4p"></a>于现在世。<a id="a-4q"></a>常得安乐。<a id="a-4r"></a>常有利益。<a id="a-4s"></a>不失国土。<a id="a-4t"></a>不失名称。<a id="a-4u"></a>一切军众。<a id="a-4v"></a>皆无罪罚。<a id="a-4w"></a>能护国土。<a id="a-4x"></a>不畏他论。<a id="a-4y"></a>他王不胜。<a id="a-4z"></a>久时为王。<a id="a-50"></a>王领国土。<a id="a-51"></a>能护自身。<a id="a-52"></a>善人所赞。<a id="a-53"></a>身坏命终。<a id="a-54"></a>生于善道天世界中。<a id="a-55"></a>为夜摩王。<a id="a-56"></a>以心平直断事不偏善业因故。</p>
  <p id="a57">又复受位刹利大王。<a id="a-58"></a>有第五法。<a id="a-59"></a>应勤修习。<a id="a-5A"></a>成就相应。<a id="a-5B"></a>现在未来。<a id="a-5C"></a>二世利益。<a id="a-5D"></a>如是乃至到于涅槃。<a id="a-5E"></a>何者第五。<a id="a-5F"></a>所谓恒常供养尊长。<a id="a-5G"></a>何者尊长。<a id="a-5H"></a>谓尊长者。<a id="a-5I"></a>如实而见。<a id="a-5J"></a>持戒智行利益众生。<a id="a-5K"></a>常作善业。<a id="a-5L"></a>身口意等。<a id="a-5M"></a>恒常寂静。<a id="a-5N"></a>自心无垢令他摄福。<a id="a-5O"></a>如是尊长。<a id="a-5P"></a>王应亲近。<a id="a-5Q"></a>既亲近已。<a id="a-5R"></a>听法闻法常往供养。<a id="a-5S"></a>受其所说。<a id="a-5T"></a>受其言教。<a id="a-5U"></a>如其所说。<a id="a-5V"></a>王应受持。<a id="a-5W"></a>如所说行。<a id="a-5X"></a>以一切时供养尊长功德因缘。<a id="a-5Y"></a>于现在世。<a id="a-5Z"></a>常得安乐。<a id="a-5a"></a>常有利益。<a id="a-5b"></a>能护国土。<a id="a-5c"></a>能护自身。<a id="a-5d"></a>善人所赞。<a id="a-5e"></a>身坏命终。<a id="a-5f"></a>生于善道天世界中。<a id="a-5g"></a>为夜摩王。<a id="a-5h"></a>以一切时供养尊长。<a id="a-5i"></a>善业因缘。</p>
  <p id="a5j">又复受位刹利大王。<a id="a-5k"></a>有第六法。<a id="a-5l"></a>应勤修习。<a id="a-5m"></a>成就相应。<a id="a-5n"></a>现在未来二世利益。<a id="a-5o"></a>何者第六。<a id="a-5p"></a>所谓顺旧。<a id="a-5q"></a>依前而与。<a id="a-5r"></a>若父先与。<a id="a-5s"></a>若祖先与。<a id="a-5t"></a>或复先祖于先旧与。<a id="a-5u"></a>若地若金若银等物。<a id="a-5v"></a>彼受位王。<a id="a-5w"></a>以不浊心以清净心。<a id="a-5x"></a>随顺欢喜。<a id="a-5y"></a>爱乐彼法。<a id="a-5z"></a>如是依旧。<a id="a-60"></a>随顺赞善。<a id="a-61"></a>教他令与。<a id="a-62"></a>王若如是。<a id="a-63"></a>依前而与。<a id="a-64"></a>功德因缘。<a id="a-65"></a>于现在世。<a id="a-66"></a>常得安乐。<a id="a-67"></a>常有利益。<a id="a-68"></a>能护国土。<a id="a-69"></a>能护自身。<a id="a-6A"></a>善人所赞。<a id="a-6B"></a>身坏命终。<a id="a-6C"></a>生于善道天世界中。<a id="a-6D"></a>为夜摩王。<a id="a-6E"></a>以常顺旧依前而与善业因故。</p>
  <p id="a6F">又复受位刹利大王。<a id="a-6G"></a>有第七法。<a id="a-6H"></a>应勤修习。<a id="a-6I"></a>成就相应。<a id="a-6J"></a>现在未来。<a id="a-6K"></a>二世利益。<a id="a-6L"></a>何者第七。<a id="a-6M"></a>所谓布施。<a id="a-6N"></a>心不悭吝。<a id="a-6O"></a>何者布施。<a id="a-6P"></a>布施者名。<a id="a-6Q"></a>少壮老时。<a id="a-6R"></a>恒常布施。<a id="a-6S"></a>布施一切。<a id="a-6T"></a>一切种施。<a id="a-6U"></a>一切时施。<a id="a-6V"></a>利益一切。<a id="a-6W"></a>饶益一切。<a id="a-6X"></a>安乐一切。<a id="a-6Y"></a>常念地狱饿鬼畜生。<a id="a-6Z"></a>一切道中受饥渴等种种苦恼。<a id="a-6a"></a>布施之时。<a id="a-6b"></a>愿如是等三趣众生。<a id="a-6c"></a>早得解脱。<a id="a-6d"></a>生人天中。<a id="a-6e"></a>王若如是。<a id="a-6f"></a>得现世报。<a id="a-6g"></a>何者现报。<a id="a-6h"></a>所谓名称。<a id="a-6i"></a>若遭难时。<a id="a-6j"></a>奴仆军众。<a id="a-6k"></a>则不舍离。<a id="a-6l"></a>他国土人。<a id="a-6m"></a>常来供养。<a id="a-6n"></a>余人见已。<a id="a-6o"></a>不能破坏。<a id="a-6p"></a>一切怨敌。<a id="a-6q"></a>乃至不能得其少便。<a id="a-6r"></a>于他常胜。<a id="a-6s"></a>如是布施。<a id="a-6t"></a>得现世报。<a id="a-6u"></a>非福田处。<a id="a-6v"></a>如是布施。<a id="a-6w"></a>尚得如是现世果报。<a id="a-6x"></a>况于福田物思具足胜善布施。<a id="a-6y"></a>常闭恶道。<a id="a-6z"></a>常受乐报。<a id="a-70"></a>彼无量种。<a id="a-71"></a>布施而与何者无量。<a id="a-72"></a>谓法布施。<a id="a-73"></a>资生布施。<a id="a-74"></a>无畏布施。<a id="a-75"></a>王如是等种种布施。<a id="a-76"></a>若施沙门。<a id="a-77"></a>施婆罗门。<a id="a-78"></a>如是布施功德因缘。<a id="a-79"></a>于现在世。<a id="a-7A"></a>常得安乐。<a id="a-7B"></a>常有利益。<a id="a-7C"></a>能护国土。<a id="a-7D"></a>能护自身。<a id="a-7E"></a>善人所赞。<a id="a-7F"></a>身坏命终。<a id="a-7G"></a>生于善道天世界中。<a id="a-7H"></a>为夜摩王。<a id="a-7I"></a>以彼布施善业因故。</p>
  <p id="a7J">又复受位刹利大王。<a id="a-7K"></a>有第八法。<a id="a-7L"></a>应勤舍离。<a id="a-7M"></a>成就相应。<a id="a-7N"></a>现在未来二世利益。<a id="a-7O"></a>何者第八。<a id="a-7P"></a>所谓不摄非法行者。<a id="a-7Q"></a>不令在国。<a id="a-7R"></a>以刹利王自随法行。<a id="a-7S"></a>是故不摄非法行者。<a id="a-7T"></a>不令住国。<a id="a-7U"></a>何者名为非法行者。<a id="a-7V"></a>所谓有人。<a id="a-7W"></a>种种方便。<a id="a-7X"></a>劫夺他物。<a id="a-7Y"></a>或叉他咽。<a id="a-7Z"></a>令其闷绝。<a id="a-7a"></a>而取其物。<a id="a-7b"></a>或与恶药。<a id="a-7c"></a>令无觉知而取其物。<a id="a-7d"></a>或设方便。<a id="a-7e"></a>盗偷他物。<a id="a-7f"></a>或复私窃盗取他物。<a id="a-7g"></a>或在道路。<a id="a-7h"></a>或在市中。<a id="a-7i"></a>作诸方便而取他物。<a id="a-7j"></a>买真卖伪。<a id="a-7k"></a>种种欺诳。<a id="a-7l"></a>而取他物。<a id="a-7m"></a>或复有人。<a id="a-7n"></a>奸欺无道。<a id="a-7o"></a>压善举恶。<a id="a-7p"></a>进非退是。<a id="a-7q"></a>诬拄贤良。<a id="a-7r"></a>党助不肖。<a id="a-7s"></a>或有邪见。<a id="a-7t"></a>或有断见。<a id="a-7u"></a>或复有人苦杀众生。<a id="a-7v"></a>望得解脱。<a id="a-7w"></a>若外道斋。<a id="a-7x"></a>于大会中。<a id="a-7y"></a>屠杀羊等。<a id="a-7z"></a>望有福德。<a id="a-80"></a>或复有人。<a id="a-81"></a>犍割众生。<a id="a-82"></a>令使不男。<a id="a-83"></a>或复有人。<a id="a-84"></a>淫于男子。<a id="a-85"></a>或复有人。<a id="a-86"></a>不能供养父母师长。<a id="a-87"></a>如是等人。<a id="a-88"></a>不令住国。<a id="a-89"></a>何以故。<a id="a-8A"></a>若共同国。<a id="a-8B"></a>令诸善人心意坏故。<a id="a-8C"></a>相仿习故。<a id="a-8D"></a>同处住故。<a id="a-8E"></a>善人坏故。<a id="a-8F"></a>令王无力。<a id="a-8G"></a>失增上力。<a id="a-8H"></a>非时降雨。<a id="a-8I"></a>时则不雨。<a id="a-8J"></a>五谷熟时。<a id="a-8K"></a>五谷不熟。<a id="a-8L"></a>所有国土。<a id="a-8M"></a>一切破坏。<a id="a-8N"></a>恶人过故。<a id="a-8O"></a>以此因缘。<a id="a-8P"></a>不令恶人住在国内。<a id="a-8Q"></a>此因缘故。<a id="a-8R"></a>不摄一切非法行者。<a id="a-8S"></a>不令住国。<a id="a-8T"></a>依法行者。<a id="a-8U"></a>摄令在国。<a id="a-8V"></a>摄法人故。<a id="a-8W"></a>随时降雨。<a id="a-8X"></a>日触顺时。<a id="a-8Y"></a>是故五谷至时善熟。<a id="a-8Z"></a>不坏国土。<a id="a-8a"></a>离于怖畏。<a id="a-8b"></a>不生忧愁。<a id="a-8c"></a>一切国土利益之事。<a id="a-8d"></a>是摄法人。<a id="a-8e"></a>因缘力故。<a id="a-8f"></a>能断一切生死苦恼。<a id="a-8g"></a>令有福人在己国住。<a id="a-8h"></a>以近如是福德人故。<a id="a-8i"></a>行法人故。<a id="a-8j"></a>第一梵行。<a id="a-8k"></a>所谓安住。<a id="a-8l"></a>有福德人。<a id="a-8m"></a>近福德人。<a id="a-8n"></a>顺法行人。<a id="a-8o"></a>是故一切有智慧王近行法人。<a id="a-8p"></a>令住国内。<a id="a-8q"></a>王若如是不摄一切非法行者。<a id="a-8r"></a>功德因缘。<a id="a-8s"></a>于现在世。<a id="a-8t"></a>常得安乐。<a id="a-8u"></a>常有利益。<a id="a-8v"></a>能护国土。<a id="a-8w"></a>能护自身。<a id="a-8x"></a>善人所赞。<a id="a-8y"></a>身坏命终。<a id="a-8z"></a>生于善道天世界中。<a id="a-90"></a>为夜摩王。<a id="a-91"></a>以彼不摄非法行者善业因故。</p>
  <p id="a92">又复受位刹利大王。<a id="a-93"></a>有第九法。<a id="a-94"></a>应勤舍离。<a id="a-95"></a>成就相应。<a id="a-96"></a>现在未来二世利益。<a id="a-97"></a>何者第九。<a id="a-98"></a>所谓不近不善知识。<a id="a-99"></a>不善知识是恶知识。<a id="a-9A"></a>彼恶知识略有八种。<a id="a-9B"></a>一切王者皆应舍离。<a id="a-9C"></a>何等为八。<a id="a-9D"></a>一者断见。<a id="a-9E"></a>所谓有人如是心言。<a id="a-9F"></a>无业无施。<a id="a-9G"></a>无有此世。<a id="a-9H"></a>无有他世。<a id="a-9I"></a>此是最初恶知识也。<a id="a-9J"></a>又复第二恶知识者。<a id="a-9K"></a>所谓有人如是心言。<a id="a-9L"></a>一切妇女。<a id="a-9M"></a>依时共行。<a id="a-9N"></a>不破梵行。<a id="a-9O"></a>又复第三恶知识者。<a id="a-9P"></a>所谓有人如是心言。<a id="a-9Q"></a>若以火烧得大福德。<a id="a-9R"></a>若与众生则无福德。<a id="a-9S"></a>又复第四恶知识者。<a id="a-9T"></a>所谓有人如是心言。<a id="a-9U"></a>乃至未死。<a id="a-9V"></a>有命以来。<a id="a-9W"></a>得名为人。<a id="a-9X"></a>若身死已。<a id="a-9Y"></a>善不善业。<a id="a-9Z"></a>一切皆失。<a id="a-9a"></a>如风吹云。<a id="a-9b"></a>更无可集。<a id="a-9c"></a>众生如是。<a id="a-9d"></a>无有罪福。<a id="a-9e"></a>又复第五恶知识者。<a id="a-9f"></a>所谓有人。<a id="a-9g"></a>常教他人。<a id="a-9h"></a>破坏父母。<a id="a-9i"></a>亦复不听供养尊长。<a id="a-9j"></a>又复第六恶知识者。<a id="a-9k"></a>所谓有人。<a id="a-9l"></a>言杀生善。<a id="a-9m"></a>若杀老人。<a id="a-9n"></a>若杀盲人。<a id="a-9o"></a>恶病之人。<a id="a-9p"></a>长病人等。<a id="a-9q"></a>夺其命故。<a id="a-9r"></a>得生乐处。<a id="a-9s"></a>又复第七恶知识者。<a id="a-9t"></a>所谓有人如是心言。<a id="a-9u"></a>于山崖上。<a id="a-9v"></a>自投身下。<a id="a-9w"></a>若火烧身。<a id="a-9x"></a>若自饿死。<a id="a-9y"></a>或五处火。<a id="a-9z"></a>以炙其身。<a id="a-A0"></a>如是取死。<a id="a-A1"></a>有无量福。<a id="a-A2"></a>后得天上。<a id="a-A3"></a>无量眷属。<a id="a-A4"></a>无量天女之所供养。<a id="a-A5"></a>又复第八恶知识者。<a id="a-A6"></a>所谓有人如是心言。<a id="a-A7"></a>一切由天。<a id="a-A8"></a>非业果报。<a id="a-A9"></a>如是八种恶知识者。<a id="a-AA"></a>一切不听住在国内。<a id="a-AB"></a>眼亦不看。<a id="a-AC"></a>唯摄一切实语说人。<a id="a-AD"></a>从如是人听闻正法。<a id="a-AE"></a>闻已摄取。<a id="a-AF"></a>受持修行。<a id="a-AG"></a>王若如是不近一切不善知识。<a id="a-AH"></a>功德因缘。<a id="a-AI"></a>于现在世。<a id="a-AJ"></a>常得安乐。<a id="a-AK"></a>常有利益。<a id="a-AL"></a>能护国土。<a id="a-AM"></a>能护自身。<a id="a-AN"></a>善人所赞。<a id="a-AO"></a>身坏命终。<a id="a-AP"></a>生于善道天世界中。<a id="a-AQ"></a>为夜摩王。<a id="a-AR"></a>以彼不近不善知识善业因故。</p>
  <p id="aAS">又复受位刹利大王。<a id="a-AT"></a>有第十法。<a id="a-AU"></a>应勤舍离。<a id="a-AV"></a>成就相应。<a id="a-AW"></a>现在未来二世利益。<a id="a-AX"></a>何者第十。<a id="a-AY"></a>所谓有法。<a id="a-AZ"></a>应当舍离。<a id="a-Aa"></a>舍何者法。<a id="a-Ab"></a>所谓妇女。<a id="a-Ac"></a>有智之人。<a id="a-Ad"></a>不属妇女。<a id="a-Ae"></a>一切世间。<a id="a-Af"></a>属妇女者。<a id="a-Ag"></a>于世间中。<a id="a-Ah"></a>最为凡鄙。<a id="a-Ai"></a>若余凡人。<a id="a-Aj"></a>属妇女者。<a id="a-Ak"></a>犹尚凡鄙岂况国王。<a id="a-Al"></a>人中第一。<a id="a-Am"></a>一切妇女。<a id="a-An"></a>能破坏人。<a id="a-Ao"></a>一切国土。<a id="a-Ap"></a>一切人民。<a id="a-Aq"></a>一切王者。<a id="a-Ar"></a>皆由妇女而致破坏。<a id="a-As"></a>以贪心故。<a id="a-At"></a>能令王等皆失利益。<a id="a-Au"></a>能夺其物。<a id="a-Av"></a>令行非法。<a id="a-Aw"></a>不听布施。<a id="a-Ax"></a>以贪心故。<a id="a-Ay"></a>能令王等一切懈怠。<a id="a-Az"></a>以乐欲故。<a id="a-B0"></a>常近不离。<a id="a-B1"></a>能令丈夫失自利益。<a id="a-B2"></a>妇女如雹。<a id="a-B3"></a>能害善苗。<a id="a-B4"></a>一切妇女。<a id="a-B5"></a>乐破坏语。<a id="a-B6"></a>慢妒之藏。<a id="a-B7"></a>属妇女人。<a id="a-B8"></a>行同妇女。<a id="a-B9"></a>属妇女人。<a id="a-BA"></a>国土亦失是故不应系属妇女。<a id="a-BB"></a>若属妇女。<a id="a-BC"></a>则为凡鄙。<a id="a-BD"></a>以妇女法是鄙恶故。<a id="a-BE"></a>属妇女人。<a id="a-BF"></a>亦为鄙恶。<a id="a-BG"></a>属妇女者。<a id="a-BH"></a>失一切法。<a id="a-BI"></a>属妇女者常入苦处。<a id="a-BJ"></a>若属妇女。<a id="a-BK"></a>善人舍离。<a id="a-BL"></a>以欲过故。<a id="a-BM"></a>如是之人。<a id="a-BN"></a>妇女所诳。<a id="a-BO"></a>一切妇女。<a id="a-BP"></a>皆悉欺陵软弱之人体性尔故。<a id="a-BQ"></a>不知恩养。<a id="a-BR"></a>能与衰恼。<a id="a-BS"></a>多贪妒嫉。<a id="a-BT"></a>妇女如是。<a id="a-BU"></a>皆不可信。<a id="a-BV"></a>若属妇女。<a id="a-BW"></a>彼人则于城邑聚落一切人中。<a id="a-BX"></a>最为凡鄙。<a id="a-BY"></a>何况王者。<a id="a-BZ"></a>其损更深。<a id="a-Ba"></a>是故不应系属妇女。<a id="a-Bb"></a>王若如是畏妇女过。<a id="a-Bc"></a>功德因缘。<a id="a-Bd"></a>于现在世。<a id="a-Be"></a>常得安乐常有利益。<a id="a-Bf"></a>能护国土。<a id="a-Bg"></a>能护自身。<a id="a-Bh"></a>善人所赞。<a id="a-Bi"></a>身坏命终。<a id="a-Bj"></a>生于善道天世界中。<a id="a-Bk"></a>为夜摩王。<a id="a-Bl"></a>以离妇女善业因故。<a id="a-Bm"></a>又刹利王。<a id="a-Bn"></a>复有一法。<a id="a-Bo"></a>是第十一。<a id="a-Bp"></a>应勤修习。<a id="a-Bq"></a>成就相应。<a id="a-Br"></a>现在未来二世利益。<a id="a-Bs"></a>第十一者。<a id="a-Bt"></a>谓闻言语。<a id="a-Bu"></a>不一切信。<a id="a-Bv"></a>一切世间。<a id="a-Bw"></a>人心不同。<a id="a-Bx"></a>迭相破坏。<a id="a-By"></a>性喜破坏。<a id="a-Bz"></a>作时能坏。<a id="a-C0"></a>成时能坏。<a id="a-C1"></a>本性自体垢故破坏。<a id="a-C2"></a>常乐诤斗故相破坏。<a id="a-C3"></a>以近亲故。<a id="a-C4"></a>共相破坏。<a id="a-C5"></a>自体破坏。<a id="a-C6"></a>以国土过。<a id="a-C7"></a>是故破坏。<a id="a-C8"></a>自轻因缘故相破坏。<a id="a-C9"></a>彼此迭互。<a id="a-CA"></a>闇地相说。<a id="a-CB"></a>各为自明。<a id="a-CC"></a>故相破坏。<a id="a-CD"></a>欲令自胜。<a id="a-CE"></a>令他不如。<a id="a-CF"></a>故相破坏。<a id="a-CG"></a>如是等语。<a id="a-CH"></a>王皆不信。<a id="a-CI"></a>违道理故。<a id="a-CJ"></a>前后相违。<a id="a-CK"></a>以从恶心次第来故。<a id="a-CL"></a>以爱自朋如是说故。<a id="a-CM"></a>先被教来。<a id="a-CN"></a>于先嘱来。<a id="a-CO"></a>先有恩来。<a id="a-CP"></a>先有怨来。<a id="a-CQ"></a>迭相破坏。<a id="a-CR"></a>来向王说。<a id="a-CS"></a>此如是等。<a id="a-CT"></a>前说因缘。<a id="a-CU"></a>迭相嗔故。<a id="a-CV"></a>作如是说。<a id="a-CW"></a>王不普信。<a id="a-CX"></a>是以国土则不破坏。<a id="a-CY"></a>如是王者。<a id="a-CZ"></a>心性本好。<a id="a-Ca"></a>不违不乱。<a id="a-Cb"></a>依道理嗔。<a id="a-Cc"></a>心不横嗔。<a id="a-Cd"></a>于破坏语。<a id="a-Ce"></a>心不生信。<a id="a-Cf"></a>彼王自有如是功德不信于他。<a id="a-Cg"></a>自心所乐。<a id="a-Ch"></a>少于嗔恚。<a id="a-Ci"></a>一切众生。<a id="a-Cj"></a>于王爱乐。<a id="a-Ck"></a>心善思量。<a id="a-Cl"></a>随顺法行。<a id="a-Cm"></a>心意正直。<a id="a-Cn"></a>多摄州土。<a id="a-Co"></a>王若如是。<a id="a-Cp"></a>不一切信功德因缘。<a id="a-Cq"></a>于现在世常得安乐。<a id="a-Cr"></a>常有利益。<a id="a-Cs"></a>能护国土。<a id="a-Ct"></a>能护自身。<a id="a-Cu"></a>善人所赞。<a id="a-Cv"></a>身坏命终。<a id="a-Cw"></a>生于善道天世果中。<a id="a-Cx"></a>为夜摩王。<a id="a-Cy"></a>以不普信善业因故。</p>
  <p id="aCz">又刹利王。<a id="a-D0"></a>复有一法。<a id="a-D1"></a>是第十二。<a id="a-D2"></a>应勤修习。<a id="a-D3"></a>成就相应。<a id="a-D4"></a>现在未来二世利益。<a id="a-D5"></a>第十二者。<a id="a-D6"></a>谓爱善名不贪财物。<a id="a-D7"></a>以王之心不贪财物。<a id="a-D8"></a>不急拳手。<a id="a-D9"></a>不动眉面。<a id="a-DA"></a>不怒眼目。<a id="a-DB"></a>不恶语说。<a id="a-DC"></a>其心终不无因缘嗔。<a id="a-DD"></a>又心亦不无因缘喜。<a id="a-DE"></a>心意坚固。<a id="a-DF"></a>王若如是得善名称。<a id="a-DG"></a>亦得财物。<a id="a-DH"></a>如是得已。<a id="a-DI"></a>于财物中。<a id="a-DJ"></a>不大欢喜。<a id="a-DK"></a>得名称故。<a id="a-DL"></a>胜欢喜心。<a id="a-DM"></a>王法不妨。<a id="a-DN"></a>一切人爱怨不得便。<a id="a-DO"></a>财物多故。<a id="a-DP"></a>又复更有十种因缘。<a id="a-DQ"></a>得美名称。<a id="a-DR"></a>何等为十。<a id="a-DS"></a>一者美语。<a id="a-DT"></a>二者能舍。<a id="a-DU"></a>三者审谛。<a id="a-DV"></a>四者他国远人来看。<a id="a-DW"></a>五者近之则得安乐。<a id="a-DX"></a>六者以时给施左右。<a id="a-DY"></a>七者敬尊奉施所须。<a id="a-DZ"></a>供给善人。<a id="a-Da"></a>拯济孤独。<a id="a-Db"></a>八者净行。<a id="a-Dc"></a>九者好心。<a id="a-Dd"></a>不恼乱他。<a id="a-De"></a>十者正见。<a id="a-Df"></a>不生邪见。<a id="a-Dg"></a>得此十法。<a id="a-Dh"></a>行如是法。<a id="a-Di"></a>复教他人行如是法。<a id="a-Dj"></a>以如是行得此法故。<a id="a-Dk"></a>得善名称。<a id="a-Dl"></a>王若如是爱善名称。<a id="a-Dm"></a>不贪财物功德因缘。<a id="a-Dn"></a>于现在世。<a id="a-Do"></a>常得安乐。<a id="a-Dp"></a>常有利益。<a id="a-Dq"></a>随顺法行。<a id="a-Dr"></a>他不能胜。<a id="a-Ds"></a>异人近之。<a id="a-Dt"></a>则得安乐。<a id="a-Du"></a>彼人久时。<a id="a-Dv"></a>作人中王。<a id="a-Dw"></a>能护国土。<a id="a-Dx"></a>能护自身。<a id="a-Dy"></a>善人所赞。<a id="a-Dz"></a>身坏命终。<a id="a-E0"></a>生于善道天世界中。<a id="a-E1"></a>为夜摩王。<a id="a-E2"></a>以爱善名不贪财物善业因故。<a id="a-E3"></a>又刹利王。<a id="a-E4"></a>复有一法。<a id="a-E5"></a>是第十三。<a id="a-E6"></a>应勤舍离。<a id="a-E7"></a>成就相应。<a id="a-E8"></a>现在未来二世利益。<a id="a-E9"></a>第十三者。<a id="a-EA"></a>谓舍邪见。<a id="a-EB"></a>邪见者名一切众生不安隐本。<a id="a-EC"></a>此颠倒见。<a id="a-ED"></a>一切因缘。<a id="a-EE"></a>皆不生信。<a id="a-EF"></a>彼不信处。<a id="a-EG"></a>一切憎恶。<a id="a-EH"></a>一切毁訾。<a id="a-EI"></a>王则应舍。<a id="a-EJ"></a>若王不舍。<a id="a-EK"></a>则邪见行。<a id="a-EL"></a>一切人憎。<a id="a-EM"></a>一切不信。<a id="a-EN"></a>一切诸人。<a id="a-EO"></a>皆不顺行。<a id="a-EP"></a>不顺行故。<a id="a-EQ"></a>一切人舍。<a id="a-ER"></a>得衰恼时。<a id="a-ES"></a>依法行天一切舍离。<a id="a-ET"></a>天舍去已。<a id="a-EU"></a>无所能为。<a id="a-EV"></a>是故王者。<a id="a-EW"></a>应舍邪见。<a id="a-EX"></a>王若如是。<a id="a-EY"></a>正见不邪。<a id="a-EZ"></a>功德因缘。<a id="a-Ea"></a>于现在世。<a id="a-Eb"></a>常得安乐。<a id="a-Ec"></a>常有利益。<a id="a-Ed"></a>能护国土。<a id="a-Ee"></a>能护自身。<a id="a-Ef"></a>善人所赞。<a id="a-Eg"></a>于一切时。<a id="a-Eh"></a>作正利益为一切人之所供养。<a id="a-Ei"></a>一切人爱依法行天常不舍离。<a id="a-Ej"></a>一切国人。<a id="a-Ek"></a>如王意行。<a id="a-El"></a>一切分别。<a id="a-Em"></a>一切心念皆悉具得。<a id="a-En"></a>彼王心意。<a id="a-Eo"></a>本性不乱。<a id="a-Ep"></a>能于久时。<a id="a-Eq"></a>王领国土。<a id="a-Er"></a>安隐无患。<a id="a-Es"></a>身坏命终。<a id="a-Et"></a>生于善道天世界中。<a id="a-Eu"></a>为夜摩王。<a id="a-Ev"></a>以舍邪见。<a id="a-Ew"></a>善业因故。</p>
  <p id="aEx">又刹利王。<a id="a-Ey"></a>复有一法。<a id="a-Ez"></a>是第十四成就相应。<a id="a-F0"></a>现在未来二世利益。<a id="a-F1"></a>第十四者。<a id="a-F2"></a>谓世间法。<a id="a-F3"></a>出世间法。<a id="a-F4"></a>王根本法。<a id="a-F5"></a>所谓惠施。<a id="a-F6"></a>王若大臣。<a id="a-F7"></a>能行惠施。<a id="a-F8"></a>一切国人。<a id="a-F9"></a>敬爱不舍。<a id="a-FA"></a>心生敬重。<a id="a-FB"></a>不舍其国。<a id="a-FC"></a>向余国土。<a id="a-FD"></a>若余国人。<a id="a-FE"></a>以王能施。<a id="a-FF"></a>共自妻子。<a id="a-FG"></a>并其军众。<a id="a-FH"></a>一切皆来。<a id="a-FI"></a>归属于王。<a id="a-FJ"></a>多人来故。<a id="a-FK"></a>令王国人。<a id="a-FL"></a>增长更多。<a id="a-FM"></a>自余诸国。<a id="a-FN"></a>不能破坏。<a id="a-FO"></a>以人多故。<a id="a-FP"></a>无能破坏。<a id="a-FQ"></a>如是施者。<a id="a-FR"></a>世间布施。<a id="a-FS"></a>于世间中第一安隐。<a id="a-FT"></a>又复更有出世间施。<a id="a-FU"></a>第一好施。<a id="a-FV"></a>若人布施。<a id="a-FW"></a>为天所摄。<a id="a-FX"></a>有大力能。<a id="a-FY"></a>有大威德。<a id="a-FZ"></a>布施沙门。<a id="a-Fa"></a>若婆罗门。<a id="a-Fb"></a>贫穷等人。<a id="a-Fc"></a>庄严未来现在好色。<a id="a-Fd"></a>何以故。<a id="a-Fe"></a>心清净故。<a id="a-Ff"></a>食则清净。<a id="a-Fg"></a>食清净故。<a id="a-Fh"></a>面色清净。<a id="a-Fi"></a>面色净故。<a id="a-Fj"></a>端正可喜。<a id="a-Fk"></a>此等皆是布施之力。<a id="a-Fl"></a>又复有法。<a id="a-Fm"></a>现得果报。<a id="a-Fn"></a>何者现报。<a id="a-Fo"></a>所谓布施。<a id="a-Fp"></a>心无憍慢。<a id="a-Fq"></a>离贪离嫉。<a id="a-Fr"></a>信于因缘。<a id="a-Fs"></a>信因信报。<a id="a-Ft"></a>信未来世。<a id="a-Fu"></a>供养尊长。<a id="a-Fv"></a>其心柔软。<a id="a-Fw"></a>正意思惟。<a id="a-Fx"></a>舍种种物。<a id="a-Fy"></a>摄大富因。<a id="a-Fz"></a>摄离悭嫉。<a id="a-G0"></a>信于福田。<a id="a-G1"></a>福田功德。<a id="a-G2"></a>福田种子。<a id="a-G3"></a>王若如是。<a id="a-G4"></a>善语熏心。<a id="a-G5"></a>第一净心。<a id="a-G6"></a>功德因缘。<a id="a-G7"></a>于现在世。<a id="a-G8"></a>常得安乐。<a id="a-G9"></a>常有利益。<a id="a-GA"></a>能护国土。<a id="a-GB"></a>能护自身。<a id="a-GC"></a>善人所赞。<a id="a-GD"></a>久时为王。<a id="a-GE"></a>王领国土。<a id="a-GF"></a>久时受乐。<a id="a-GG"></a>国土不乱。<a id="a-GH"></a>恒常安隐。<a id="a-GI"></a>不怖不忧。<a id="a-GJ"></a>身坏命终。<a id="a-GK"></a>生于善道天世界中。<a id="a-GL"></a>为夜摩王。<a id="a-GM"></a>以能惠施善业因故。</p>
  <p id="aGN">又刹利王。<a id="a-GO"></a>复有一法。<a id="a-GP"></a>是第十五。<a id="a-GQ"></a>应勤修习。<a id="a-GR"></a>成就相应。<a id="a-GS"></a>现在未来二世利益。<a id="a-GT"></a>第十五者。<a id="a-GU"></a>谓勤爱语。<a id="a-GV"></a>爱语王者。<a id="a-GW"></a>一切皆爱一切皆近。<a id="a-GX"></a>若与财物。<a id="a-GY"></a>不能如是摄取众生。<a id="a-GZ"></a>如此爱语。<a id="a-Ga"></a>更无能令欢喜清净。<a id="a-Gb"></a>如爱语者。<a id="a-Gc"></a>一切众生。<a id="a-Gd"></a>如是因缘。<a id="a-Ge"></a>故爱语说。<a id="a-Gf"></a>先爱心生。<a id="a-Gg"></a>然后发语。<a id="a-Gh"></a>此因缘故。<a id="a-Gi"></a>口说爱语。<a id="a-Gj"></a>如是王者。<a id="a-Gk"></a>能取他城他国土等。<a id="a-Gl"></a>自国自城他不能得。<a id="a-Gm"></a>一切人爱。<a id="a-Gn"></a>王若实语。<a id="a-Go"></a>杂有爱语设有怨家。<a id="a-Gp"></a>亦为亲友。<a id="a-Gq"></a>何况中人本来亲者。<a id="a-Gr"></a>王若如是。<a id="a-Gs"></a>爱语言说。<a id="a-Gt"></a>功德因缘。<a id="a-Gu"></a>于现在世。<a id="a-Gv"></a>常得安乐常有利益。<a id="a-Gw"></a>怨成亲友。<a id="a-Gx"></a>不作中人。<a id="a-Gy"></a>一切人爱一切供养。<a id="a-Gz"></a>能护国土。<a id="a-H0"></a>能护自身。<a id="a-H1"></a>善人所赞。<a id="a-H2"></a>一切人中。<a id="a-H3"></a>久时为王。<a id="a-H4"></a>身坏命终。<a id="a-H5"></a>生于善道天世界中。<a id="a-H6"></a>为夜摩王。<a id="a-H7"></a>以彼爱语善业因故。</p>
  <p id="aH8">又刹利王。<a id="a-H9"></a>复有一法。<a id="a-HA"></a>是第十六。<a id="a-HB"></a>应勤修习。<a id="a-HC"></a>成就相应。<a id="a-HD"></a>现在未来二世利益。<a id="a-HE"></a>第十六者。<a id="a-HF"></a>谓修实语。<a id="a-HG"></a>实语者名一切生死解脱之因。<a id="a-HH"></a>不须物买。<a id="a-HI"></a>不可穷尽。<a id="a-HJ"></a>乃是大藏无能劫夺心海中生。<a id="a-HK"></a>第一叵见。<a id="a-HL"></a>一切善人之所赞叹。<a id="a-HM"></a>一切世间次第流出。<a id="a-HN"></a>此法乃是涅槃城门。<a id="a-HO"></a>于一切时用不可尽。<a id="a-HP"></a>增长功德能灭诸过。<a id="a-HQ"></a>一切人信。<a id="a-HR"></a>能除贫穷。<a id="a-HS"></a>若能实语。<a id="a-HT"></a>虽复丑陋。<a id="a-HU"></a>于余一切端正人所。<a id="a-HV"></a>则为最胜。<a id="a-HW"></a>以实光明。<a id="a-HX"></a>而自庄严。<a id="a-HY"></a>一切下姓。<a id="a-HZ"></a>若能实语。<a id="a-Ha"></a>则胜一切大姓之人。<a id="a-Hb"></a>如是实语。<a id="a-Hc"></a>庄严种姓。<a id="a-Hd"></a>一切人信。<a id="a-He"></a>一切人近。<a id="a-Hf"></a>一切人见。<a id="a-Hg"></a>如见兄弟。<a id="a-Hh"></a>随何处行。<a id="a-Hi"></a>于彼彼处。<a id="a-Hj"></a>为人供养。<a id="a-Hk"></a>如父如母。<a id="a-Hl"></a>如王不异。<a id="a-Hm"></a>虽行旷野险恶之处。<a id="a-Hn"></a>犹故受乐。<a id="a-Ho"></a>随行何国。<a id="a-Hp"></a>为王供养。<a id="a-Hq"></a>如供养主。<a id="a-Hr"></a>若村若城多人住处。<a id="a-Hs"></a>一切诸人及大长者。<a id="a-Ht"></a>皆悉供养。<a id="a-Hu"></a>自余国土所不行处。<a id="a-Hv"></a>流名遍满。<a id="a-Hw"></a>彼处诸人。<a id="a-Hx"></a>作如是言。<a id="a-Hy"></a>彼处若王。<a id="a-Hz"></a>若王大臣。<a id="a-I0"></a>实语善行。<a id="a-I1"></a>如高幢幡。<a id="a-I2"></a>名闻六天。<a id="a-I3"></a>彼善男子。<a id="a-I4"></a>天常供养。<a id="a-I5"></a>随后而行。<a id="a-I6"></a>不见恶梦。<a id="a-I7"></a>第一胜天。<a id="a-I8"></a>供养如天。<a id="a-I9"></a>若更贫穷。<a id="a-IA"></a>以实语故。<a id="a-IB"></a>后还大富。<a id="a-IC"></a>一切忆念。<a id="a-ID"></a>皆具足得。<a id="a-IE"></a>念念渐老诸根不衰。<a id="a-IF"></a>得好神通。<a id="a-IG"></a>大力身体。<a id="a-IH"></a>作长命业。<a id="a-II"></a>成就相应一切诤对。<a id="a-IJ"></a>以其为量。<a id="a-IK"></a>以其为证。<a id="a-IL"></a>若犯王法。<a id="a-IM"></a>被收缚者。<a id="a-IN"></a>以物寄之。<a id="a-IO"></a>唯此一人。<a id="a-IP"></a>最为可信。<a id="a-IQ"></a>如是富者。<a id="a-IR"></a>以物寄之。<a id="a-IS"></a>以实语故。<a id="a-IT"></a>心意不动。<a id="a-IU"></a>怨亲之人。<a id="a-IV"></a>不能令动。<a id="a-IW"></a>唯以实相。<a id="a-IX"></a>而自娱乐。<a id="a-IY"></a>生欢喜心。<a id="a-IZ"></a>以实语食。<a id="a-Ia"></a>而自充饱。<a id="a-Ib"></a>实语之爱。<a id="a-Ic"></a>数数思惟。<a id="a-Id"></a>或嗔或喜。<a id="a-Ie"></a>不动其心。<a id="a-If"></a>此王则是。<a id="a-Ig"></a>第一大仙。<a id="a-Ih"></a>常作世间及出世间二种利益。<a id="a-Ii"></a>不越所作。<a id="a-Ij"></a>实画之文。<a id="a-Ik"></a>常以实水澡浴清净。<a id="a-Il"></a>常着鲜白无缕宝衣。<a id="a-Im"></a>实名之香。<a id="a-In"></a>十方遍嗅。<a id="a-Io"></a>一切世间。<a id="a-Ip"></a>未相见者。<a id="a-Iq"></a>皆成知友。<a id="a-Ir"></a>何况见者善名流布。<a id="a-Is"></a>过须弥峰虽是年少。<a id="a-It"></a>老人见之。<a id="a-Iu"></a>供养如父。<a id="a-Iv"></a>以实老故。<a id="a-Iw"></a>亦复能作长命之业。<a id="a-Ix"></a>乃至造作无上菩提大智之业。<a id="a-Iy"></a>何况能造夜摩天王世间之业。<a id="a-Iz"></a>王若如是。<a id="a-J0"></a>修如实语功德因缘。<a id="a-J1"></a>于现在世。<a id="a-J2"></a>常得安乐。<a id="a-J3"></a>常有利益。<a id="a-J4"></a>能护国土。<a id="a-J5"></a>能护自身。<a id="a-J6"></a>善人所赞。<a id="a-J7"></a>身坏命终。<a id="a-J8"></a>生于善道天世界中。<a id="a-J9"></a>为夜摩王。<a id="a-JA"></a>以修实语善业因故。</p>
  <p id="aJB">又刹利王。<a id="a-JC"></a>复有一法。<a id="a-JD"></a>是第十七。<a id="a-JE"></a>应勤修习。<a id="a-JF"></a>成就相应。<a id="a-JG"></a>现在未来二世利益。<a id="a-JH"></a>第十七者。<a id="a-JI"></a>谓于臣众。<a id="a-JJ"></a>若无因缘不举不下。<a id="a-JK"></a>是王重意。<a id="a-JL"></a>彼王不知他戒形相。<a id="a-JM"></a>及不知意。<a id="a-JN"></a>则不生信。<a id="a-JO"></a>为王之法。<a id="a-JP"></a>细意思惟。<a id="a-JQ"></a>然后乃作。<a id="a-JR"></a>王于臣众。<a id="a-JS"></a>若不于先深细思惟。<a id="a-JT"></a>或下或举。<a id="a-JU"></a>彼则非王。<a id="a-JV"></a>若为王者。<a id="a-JW"></a>则不久灭。<a id="a-JX"></a>唯可单有王名而已。<a id="a-JY"></a>不思惟作。<a id="a-JZ"></a>心意少动。<a id="a-Ja"></a>意轻不住。<a id="a-Jb"></a>若说旧法。<a id="a-Jc"></a>众则不信。<a id="a-Jd"></a>言王妄语。<a id="a-Je"></a>是故于王。<a id="a-Jf"></a>不生爱心。<a id="a-Jg"></a>或以余人。<a id="a-Jh"></a>换其王位。<a id="a-Ji"></a>是故王者。<a id="a-Jj"></a>知此过已。<a id="a-Jk"></a>不作妄语。<a id="a-Jl"></a>如是妄语。<a id="a-Jm"></a>现在未来。<a id="a-Jn"></a>不能利益。<a id="a-Jo"></a>是故现在无量种过。<a id="a-Jp"></a>知此过已。<a id="a-Jq"></a>不妄语说。<a id="a-Jr"></a>余人若尔。<a id="a-Js"></a>亦不相应。<a id="a-Jt"></a>况复王者。<a id="a-Ju"></a>如是如是。<a id="a-Jv"></a>失于王法。<a id="a-Jw"></a>如是如是。<a id="a-Jx"></a>亦失世间。<a id="a-Jy"></a>若王有福。<a id="a-Jz"></a>胜世间人。<a id="a-K0"></a>一切皆胜。<a id="a-K1"></a>王常实语。<a id="a-K2"></a>则护世间。<a id="a-K3"></a>护彼乐故。<a id="a-K4"></a>王法不妨。<a id="a-K5"></a>一切善法。<a id="a-K6"></a>实为根本。<a id="a-K7"></a>若不实说则于臣众。<a id="a-K8"></a>无有因缘。<a id="a-K9"></a>或举或下。<a id="a-KA"></a>若常实语。<a id="a-KB"></a>则于仕人。<a id="a-KC"></a>若无因缘。<a id="a-KD"></a>不举不下。<a id="a-KE"></a>王若如是。<a id="a-KF"></a>则于王位。<a id="a-KG"></a>不动不失。<a id="a-KH"></a>一切臣众。<a id="a-KI"></a>知王如是。<a id="a-KJ"></a>则不舍离。<a id="a-KK"></a>向他国土。<a id="a-KL"></a>深生敬重。<a id="a-KM"></a>如父如母。<a id="a-KN"></a>一切时乐。<a id="a-KO"></a>生欢喜心。<a id="a-KP"></a>彼王则有坚意住意。<a id="a-KQ"></a>有不动意。<a id="a-KR"></a>有一厢意。<a id="a-KS"></a>与臣众乐。<a id="a-KT"></a>王若如是。<a id="a-KU"></a>不无因缘。<a id="a-KV"></a>或举或下。<a id="a-KW"></a>功德因缘。<a id="a-KX"></a>于现在世。<a id="a-KY"></a>常得安乐。<a id="a-KZ"></a>常有利益。<a id="a-Ka"></a>能护国土。<a id="a-Kb"></a>能护自身。<a id="a-Kc"></a>善人所赞。<a id="a-Kd"></a>身坏命终。<a id="a-Ke"></a>生于善道天世界中。<a id="a-Kf"></a>为夜摩王。<a id="a-Kg"></a>以无因缘不举不下善业因故。<a id="a-Kh"></a>又刹利王。<a id="a-Ki"></a>复有一法。<a id="a-Kj"></a>是第十八。<a id="a-Kk"></a>应勤修习。<a id="a-Kl"></a>成就相应。<a id="a-Km"></a>现在未来二世利益。<a id="a-Kn"></a>第十八者。<a id="a-Ko"></a>谓能识知人之善恶。<a id="a-Kp"></a>此大智慧数数修故。<a id="a-Kq"></a>若能知者。<a id="a-Kr"></a>则为第一最胜大王。<a id="a-Ks"></a>王知彼人是智非智。<a id="a-Kt"></a>若如是知。<a id="a-Ku"></a>则是世间一切地器。<a id="a-Kv"></a>任为王者。<a id="a-Kw"></a>一切他王。<a id="a-Kx"></a>不能破坏。<a id="a-Ky"></a>若勤所作。<a id="a-Kz"></a>如所应处。<a id="a-L0"></a>安置使令。<a id="a-L1"></a>彼如是业。<a id="a-L2"></a>皆得成就。<a id="a-L3"></a>不失财物。<a id="a-L4"></a>于所作法。<a id="a-L5"></a>次第增长。<a id="a-L6"></a>王见人中。<a id="a-L7"></a>若非法行。<a id="a-L8"></a>王则不摄。<a id="a-L9"></a>贪食之人。<a id="a-LA"></a>不知恩人。<a id="a-LB"></a>王则不摄。<a id="a-LC"></a>多人怨人。<a id="a-LD"></a>邪见之人。<a id="a-LE"></a>无怜愍人。<a id="a-LF"></a>妄语之人。<a id="a-LG"></a>他王怨人。<a id="a-LH"></a>恶律仪人。<a id="a-LI"></a>不知时人。<a id="a-LJ"></a>难调伏人。<a id="a-LK"></a>常恶业人。<a id="a-LL"></a>着境界人。<a id="a-LM"></a>曲因说人。<a id="a-LN"></a>其体本性。<a id="a-LO"></a>不知足人。<a id="a-LP"></a>恒常不作利益行人。<a id="a-LQ"></a>常于他所先作恶人。<a id="a-LR"></a>慢心之人。<a id="a-LS"></a>常乐怨人。<a id="a-LT"></a>踊跃之人。<a id="a-LU"></a>语动之人。<a id="a-LV"></a>意动之人。<a id="a-LW"></a>如是等人。<a id="a-LX"></a>王则不摄。<a id="a-LY"></a>摄何等人。<a id="a-LZ"></a>所谓随法修行之人。<a id="a-La"></a>不谄曲人。<a id="a-Lb"></a>不我慢人。<a id="a-Lc"></a>实语之人。<a id="a-Ld"></a>聪明智人。<a id="a-Le"></a>柔软心人。<a id="a-Lf"></a>不恼他人。<a id="a-Lg"></a>不诳他人。<a id="a-Lh"></a>于三宝所能供养人。<a id="a-Li"></a>得信之人。<a id="a-Lj"></a>知足之人。<a id="a-Lk"></a>调伏之人。<a id="a-Ll"></a>不懈怠人。<a id="a-Lm"></a>常作业人。<a id="a-Ln"></a>少食之人。<a id="a-Lo"></a>一切爱人。<a id="a-Lp"></a>有慈心人。<a id="a-Lq"></a>有悲心人。<a id="a-Lr"></a>精进之人。<a id="a-Ls"></a>正见之人。<a id="a-Lt"></a>智慧之人。<a id="a-Lu"></a>依法律人。<a id="a-Lv"></a>生来清净身口意人。<a id="a-Lw"></a>信因缘人。<a id="a-Lx"></a>知业报人。<a id="a-Ly"></a>不饮酒人。<a id="a-Lz"></a>不多睡人。<a id="a-M0"></a>近善友人。<a id="a-M1"></a>乐惠施人。<a id="a-M2"></a>有戒之人。<a id="a-M3"></a>有智之人。<a id="a-M4"></a>如是等人。<a id="a-M5"></a>王则应摄。<a id="a-M6"></a>如是等人。<a id="a-M7"></a>王于其中。<a id="a-M8"></a>知轻知重。<a id="a-M9"></a>堪为何业。<a id="a-MA"></a>则令营作。<a id="a-MB"></a>彼王如是。<a id="a-MC"></a>更无余王能为破坏。<a id="a-MD"></a>无量财宝。<a id="a-ME"></a>富乐具足。<a id="a-MF"></a>随顺法行。<a id="a-MG"></a>随法行故。<a id="a-MH"></a>则能布施。<a id="a-MI"></a>能为福德。<a id="a-MJ"></a>供养三宝。<a id="a-MK"></a>王若如是知人好恶功德因缘。<a id="a-ML"></a>于现在世。<a id="a-MM"></a>常得安乐。<a id="a-MN"></a>常有利益。<a id="a-MO"></a>能护国土。<a id="a-MP"></a>能护自身。<a id="a-MQ"></a>善人所赞。<a id="a-MR"></a>身坏命终。<a id="a-MS"></a>生于善道天世界中。<a id="a-MT"></a>为夜摩王。<a id="a-MU"></a>以识别人善业因故。</p>
  <p id="aMV">又刹利王。<a id="a-MW"></a>复有一法。<a id="a-MX"></a>是第十九。<a id="a-MY"></a>应勤修习。<a id="a-MZ"></a>成就相应。<a id="a-Ma"></a>现在未来二世利益。<a id="a-Mb"></a>第十九者。<a id="a-Mc"></a>谓定一时数见众人。<a id="a-Md"></a>若刹利王。<a id="a-Me"></a>常定一时。<a id="a-Mf"></a>数见众人。<a id="a-Mg"></a>如是王者。<a id="a-Mh"></a>久时为王。<a id="a-Mi"></a>一切国人。<a id="a-Mj"></a>皆不嫌恨。<a id="a-Mk"></a>能知一切人之善恶。<a id="a-Ml"></a>能令国人一切行法。<a id="a-Mm"></a>强不陵弱。<a id="a-Mn"></a>一切国人随时见王。<a id="a-Mo"></a>财物具足。<a id="a-Mp"></a>以此方便。<a id="a-Mq"></a>增长炽盛。<a id="a-Mr"></a>财法富故。<a id="a-Ms"></a>不属他王。<a id="a-Mt"></a>以安隐故。<a id="a-Mu"></a>随顺法行。<a id="a-Mv"></a>供养沙门婆罗门等。<a id="a-Mw"></a>从其闻法。<a id="a-Mx"></a>既闻法已。<a id="a-My"></a>法行转胜。<a id="a-Mz"></a>以定一时数见人故。<a id="a-N0"></a>修法之行。<a id="a-N1"></a>转胜增上。<a id="a-N2"></a>如是如是。<a id="a-N3"></a>随法行故。<a id="a-N4"></a>如是如是。<a id="a-N5"></a>富乐增长。<a id="a-N6"></a>大富乐故。<a id="a-N7"></a>能大布施。<a id="a-N8"></a>广作福业。<a id="a-N9"></a>精勤持戒。<a id="a-NA"></a>王若难见。<a id="a-NB"></a>彼王则无如是功德。<a id="a-NC"></a>是故王者应定一时常数见人。<a id="a-ND"></a>王者若能常定一时数见人者。<a id="a-NE"></a>则能行法。<a id="a-NF"></a>是行法人。<a id="a-NG"></a>有大福德。<a id="a-NH"></a>王若如是常定一时数见众人功德因缘。<a id="a-NI"></a>于现在世。<a id="a-NJ"></a>常得安乐。<a id="a-NK"></a>常有利益。<a id="a-NL"></a>能护国土。<a id="a-NM"></a>能护自身。<a id="a-NN"></a>善人所赞。<a id="a-NO"></a>身坏命终。<a id="a-NP"></a>生于善道天世界中。<a id="a-NQ"></a>为夜摩王。<a id="a-NR"></a>以定一时数见众人善业因故。</p>
  <p id="aNS">又刹利王。<a id="a-NT"></a>复有一法。<a id="a-NU"></a>是第二十。<a id="a-NV"></a>应勤修习。<a id="a-NW"></a>成就相应。<a id="a-NX"></a>现在未来二世利益。<a id="a-NY"></a>第二十者。<a id="a-NZ"></a>谓少睡眠。<a id="a-Na"></a>少睡眠故。<a id="a-Nb"></a>心善思惟。<a id="a-Nc"></a>意不错谬。<a id="a-Nd"></a>不愚不钝。<a id="a-Ne"></a>怨不得便。<a id="a-Nf"></a>恒常一意所作决定。<a id="a-Ng"></a>决定作故。<a id="a-Nh"></a>善思惟作。<a id="a-Ni"></a>王若如是善思惟作。<a id="a-Nj"></a>随何等法。<a id="a-Nk"></a>皆速成就不经久时。<a id="a-Nl"></a>彼王晨朝则不放逸。<a id="a-Nm"></a>不放逸故。<a id="a-Nn"></a>寿命则长。<a id="a-No"></a>善思惟故。<a id="a-Np"></a>一切国人。<a id="a-Nq"></a>心则慕乐。<a id="a-Nr"></a>不生厌恶。<a id="a-Ns"></a>国内人民。<a id="a-Nt"></a>一切军众。<a id="a-Nu"></a>一切僮仆。<a id="a-Nv"></a>左右百官。<a id="a-Nw"></a>诸大臣等。<a id="a-Nx"></a>皆悉炽盛。<a id="a-Ny"></a>财物丰饶。<a id="a-Nz"></a>多臣民故。<a id="a-O0"></a>则多财物。<a id="a-O1"></a>多财物故。<a id="a-O2"></a>有大威德。<a id="a-O3"></a>有威德故。<a id="a-O4"></a>则能布施修行福业。<a id="a-O5"></a>能善持戒。<a id="a-O6"></a>王若如是少于睡眠功德力故。<a id="a-O7"></a>于现在世。<a id="a-O8"></a>常得安乐。<a id="a-O9"></a>常有利益。<a id="a-OA"></a>能护国土。<a id="a-OB"></a>能护自身。<a id="a-OC"></a>善人所赞。<a id="a-OD"></a>身坏命终。<a id="a-OE"></a>生于善道天世界中。<a id="a-OF"></a>为夜摩王。<a id="a-OG"></a>以少睡眠善业因故。</p>
  <p id="aOH">又刹利王。<a id="a-OI"></a>复有一法。<a id="a-OJ"></a>是二十一。<a id="a-OK"></a>应勤修习成就相应。<a id="a-OL"></a>现在未来二世利益。<a id="a-OM"></a>二十一者。<a id="a-ON"></a>谓一切时常不懈怠。<a id="a-OO"></a>不懈怠王。<a id="a-OP"></a>坚固精进。<a id="a-OQ"></a>如法修业。<a id="a-OR"></a>随何所作。<a id="a-OS"></a>一切皆能。<a id="a-OT"></a>究竟成就。<a id="a-OU"></a>随心制御。<a id="a-OV"></a>皆悉属己。<a id="a-OW"></a>他不能坏。<a id="a-OX"></a>他不能夺。<a id="a-OY"></a>一切国人爱王心意。<a id="a-OZ"></a>皆生敬重。<a id="a-Oa"></a>其王国土。<a id="a-Ob"></a>一切皆善。<a id="a-Oc"></a>一切具足。<a id="a-Od"></a>若城若村多人住处。<a id="a-Oe"></a>遍满国内。<a id="a-Of"></a>间不空旷。<a id="a-Og"></a>不懈怠王。<a id="a-Oh"></a>坚固精进。<a id="a-Oi"></a>有大势力。<a id="a-Oj"></a>如是如是。<a id="a-Ok"></a>随何所作。<a id="a-Ol"></a>彼彼所作。<a id="a-Om"></a>一切成就。<a id="a-On"></a>何以故。<a id="a-Oo"></a>不懈怠故。<a id="a-Op"></a>法时处等。<a id="a-Oq"></a>方便具足。<a id="a-Or"></a>不懒怠王。<a id="a-Os"></a>于世间业出世间业皆能成就。<a id="a-Ot"></a>乃至能成涅槃之业。<a id="a-Ou"></a>何况余业。<a id="a-Ov"></a>若勤精进而不懈怠。<a id="a-Ow"></a>时处方便。<a id="a-Ox"></a>所作具足。<a id="a-Oy"></a>彼王则胜一切余人。<a id="a-Oz"></a>种种具足。<a id="a-P0"></a>彼王如是世间所作。<a id="a-P1"></a>皆悉成就。<a id="a-P2"></a>如是共智。<a id="a-P3"></a>而复能作。<a id="a-P4"></a>出世间业。<a id="a-P5"></a>皆悉成就。<a id="a-P6"></a>出世间者。<a id="a-P7"></a>谓施戒智。<a id="a-P8"></a>王若如是常不懈怠功德因缘。<a id="a-P9"></a>于现在世。<a id="a-PA"></a>常得安乐。<a id="a-PB"></a>常有利益。<a id="a-PC"></a>能护国土。<a id="a-PD"></a>能护自身。<a id="a-PE"></a>善人所赞。<a id="a-PF"></a>施戒智等。<a id="a-PG"></a>犹如香气。<a id="a-PH"></a>身坏命终。<a id="a-PI"></a>生于善道天世界中。<a id="a-PJ"></a>为夜摩王。<a id="a-PK"></a>以不懈怠善业因故。</p>
 </body>
</html>