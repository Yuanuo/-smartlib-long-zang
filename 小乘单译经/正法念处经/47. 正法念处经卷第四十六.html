<!doctype html>
<html id="z3IBUR4bY" data-ver="1360">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第四十六</h1>
  <h2 id="a2">观天品第六之二十五(夜摩天之十一)</h2>
  <p id="a3">又彼比丘。<a id="a-4"></a>复念天中可爱境界。<a id="a-5"></a>根和合生。<a id="a-6"></a>分别风吹。<a id="a-7"></a>数数增长。<a id="a-8"></a>爱火所烧。<a id="a-9"></a>诸世间人贪彼处乐。<a id="a-A"></a>起如是心。<a id="a-B"></a>天中甚乐。<a id="a-C"></a>如是比丘。<a id="a-D"></a>系念思惟。<a id="a-E"></a>彼天失坏。<a id="a-F"></a>比丘于彼可爱境界。<a id="a-G"></a>不生贪乐。<a id="a-H"></a>离热恼意。<a id="a-I"></a>如是比丘。<a id="a-J"></a>第一善意。<a id="a-K"></a>见六欲天。<a id="a-L"></a>皆悉失坏。<a id="a-M"></a>彼四天处。<a id="a-N"></a>有十二种失坏之事。<a id="a-O"></a>一谓力劣。<a id="a-P"></a>二谓常与阿修罗斗。<a id="a-Q"></a>彼阿修罗。<a id="a-R"></a>忽然闇至入其军中。<a id="a-S"></a>三谓斗时。<a id="a-T"></a>为阿修罗打彼天身所著铠钾。<a id="a-U"></a>四谓斗时。<a id="a-V"></a>拨其头上所著兜鉾。<a id="a-W"></a>令堕海中。<a id="a-X"></a>五谓坏已。<a id="a-Y"></a>则生羞惭。<a id="a-Z"></a>六谓斗时。<a id="a-a"></a>见罗睺罗。<a id="a-b"></a>则生惊怖。<a id="a-c"></a>七谓退时。<a id="a-d"></a>彼天女众舍之而去。<a id="a-e"></a>向余天子。<a id="a-f"></a>八谓食时。<a id="a-g"></a>以自业故。<a id="a-h"></a>见食劣者则生羞惭。<a id="a-i"></a>九谓军众量色形相庄严具等。<a id="a-j"></a>自业相似。<a id="a-k"></a>于他劣者。<a id="a-l"></a>则生羞惭。<a id="a-m"></a>十谓彼天游戏之时。<a id="a-n"></a>于彼天中所生之鸟。<a id="a-o"></a>见彼劣者。<a id="a-p"></a>亦生轻贱。<a id="a-q"></a>十一劣天向游戏处。<a id="a-r"></a>步行而往。<a id="a-s"></a>十二劣天所受欲触。<a id="a-t"></a>自业相似。<a id="a-u"></a>他庄严具则为胜妙。<a id="a-v"></a>见他胜故。<a id="a-w"></a>则生惭耻。<a id="a-x"></a>四天王处有如是等十二失坏。<a id="a-y"></a>如是比丘。<a id="a-z"></a>善修心者。<a id="a-10"></a>不贪天乐。<a id="a-11"></a>以无垢意观察彼天既观察已。<a id="a-12"></a>心生厌离。<a id="a-13"></a>毁呰天欲。<a id="a-14"></a>若其有人悕求天故。<a id="a-15"></a>而行梵行。<a id="a-16"></a>如是梵行。<a id="a-17"></a>非梵行因。<a id="a-18"></a>如是等人。<a id="a-19"></a>为彼比丘之所轻贱。<a id="a-1A"></a>何以故。<a id="a-1B"></a>无自在故。<a id="a-1C"></a>又彼比丘观察三十三天失坏。<a id="a-1D"></a>彼见三十三天之中八种失坏。<a id="a-1E"></a>何等为八。<a id="a-1F"></a>一者钾劣。<a id="a-1G"></a>共阿修罗斗战之时。<a id="a-1H"></a>雨堕不净。<a id="a-1I"></a>二者斗时见彼敌主勇阿修罗。<a id="a-1J"></a>其心退弱。<a id="a-1K"></a>三者食时。<a id="a-1L"></a>劣者羞惭。<a id="a-1M"></a>四者劣天不为天王帝释所识。<a id="a-1N"></a>五者劣天色力形相一切下劣。<a id="a-1O"></a>六者劣天声触色味香等皆劣。<a id="a-1P"></a>不与他齐。<a id="a-1Q"></a>七者劣天退天之时。<a id="a-1R"></a>天女舍离。<a id="a-1S"></a>八者劣天若升游戏殿堂之时。<a id="a-1T"></a>神通则劣。<a id="a-1U"></a>不能速进。<a id="a-1V"></a>此是八种三十三天失坏之事。<a id="a-1W"></a>夜摩天中。<a id="a-1X"></a>有六失坏。<a id="a-1Y"></a>何等为六。<a id="a-1Z"></a>一者食时劣者羞惭。<a id="a-1a"></a>二者劣天所有教敕天女不受。<a id="a-1b"></a>三者劣天少福业故。<a id="a-1c"></a>彼天女众虽供养之。<a id="a-1d"></a>不如供养多福德者。<a id="a-1e"></a>四者劣天牟修楼陀夜摩天王说法之时。<a id="a-1f"></a>心不爱乐。<a id="a-1g"></a>此是彼中最大失坏。<a id="a-1h"></a>五者劣天本业少故。<a id="a-1i"></a>光明则变。<a id="a-1j"></a>若天前世。<a id="a-1k"></a>行善业多。<a id="a-1l"></a>彼天则坐大青宝座。<a id="a-1m"></a>坐已复起。<a id="a-1n"></a>下劣业天。<a id="a-1o"></a>在彼处坐。<a id="a-1p"></a>座变为银。<a id="a-1q"></a>业种种故。<a id="a-1r"></a>如是失坏。<a id="a-1s"></a>六者量短。<a id="a-1t"></a>如是六种。<a id="a-1u"></a>是夜摩天失坏之事。</p>
  <p id="a1v">兜率陀天有四失坏。<a id="a-1w"></a>何等为四。<a id="a-1x"></a>一者劣天兜率陀中闻法之时心不喜乐。<a id="a-1y"></a>不乐鹅王说法之声。<a id="a-1z"></a>是名失坏。<a id="a-20"></a>兜率陀中。<a id="a-21"></a>鹅王常在无漏乐地。<a id="a-22"></a>彼鹅王者则是菩萨以随意生。<a id="a-23"></a>故作鹅王如意之色。<a id="a-24"></a>鹅身七宝。<a id="a-25"></a>光明遍满。<a id="a-26"></a>不可喻色。<a id="a-27"></a>身光周遍五千由旬有种种色。<a id="a-28"></a>兜率陀天光明。<a id="a-29"></a>不如鹅王悉胜。<a id="a-2A"></a>令彼诸天心生希有。<a id="a-2B"></a>彼鹅王菩萨令彼得生希有心已。<a id="a-2C"></a>即为彼天说法偈言。</p>
  <p id="a2D">福德业既尽　　命则速减损</p>
  <p id="a2E">勤精进摄法　　兜率常应尔</p>
  <p id="a2F">若舍离于法　　放逸所坏天</p>
  <p id="a2G">不集福德业　　后时则生悔</p>
  <p id="a2H">乃至老未来　　亦未有病死</p>
  <p id="a2I">皆应作福德　　莫后时生悔</p>
  <p id="a2J">若不摄福德　　为放逸坏者</p>
  <p id="a2K">以放逸坏故　　在地狱受苦</p>
  <p id="a2L">既得根具足　　而非法行者</p>
  <p id="a2M">何用命与财　　亲旧兄弟等</p>
  <p id="a2N">常数作福德　　心意摄受法</p>
  <p id="a2O">或复止恶业　　或时近善人</p>
  <p id="a2P">以智慧利刀　　割去恶枝叶</p>
  <p id="a2Q">破坏过恶聚　　断除过相续</p>
  <p id="a2R">重智戒福德　　心不悕望物</p>
  <p id="a2S">常近善男子　　示真实道者</p>
  <p id="a2T">若持戒生天　　为欲所迷惑</p>
  <p id="a2U">不修福业者　　常在有中行</p>
  <p id="a2V">若常乐于智　　持戒宝庄严</p>
  <p id="a2W">若畏欲蛇者　　则是天中天</p>
  <p id="a2X">若常行法者　　彼则天应礼</p>
  <p id="a2Y">若颠倒行者　　则入于恶道</p>
  <p id="a2Z">此岸彼岸远　　既得法桥已</p>
  <p id="a2a">若不速度者　　于有不得脱</p>
  <p id="a2b">智慧火能烧　　无量烦恼薪</p>
  <p id="a2c">何义烦恼缚　　着彼爱境界</p>
  <p id="a2d">厚重染欲垢　　障碍于智眼</p>
  <p id="a2e">佛语如良药　　能除彼障碍</p>
  <p id="a2f">正法之大将　　能破欲贼军</p>
  <p id="a2g">口说善法语　　汝应勤听受</p>
  <p id="a2h">有四种颠倒　　常能为诳惑</p>
  <p id="a2i">世间有八法　　能令一切失</p>
  <p id="a2j">大力爱河中　　百疑不可度</p>
  <p id="a2k">若上智筏者　　度已到寂静</p>
  <p id="a2l">若天近于欲　　欲能令心痴</p>
  <p id="a2m">常在于五处　　未有解脱期</p>
  <p id="a2n">欲难得易坏　　如电何用为</p>
  <p id="a2o">欲生苦如刀　　金波迦火毒</p>
  <p id="a2p">如是如是近　　亦如是增长</p>
  <p id="a2q">欲者不可足　　犹如火烧薪</p>
  <p id="a2r">痴天悕欲乐　　不知畏过烧</p>
  <p id="a2s">若离不善欲　　后时得大乐</p>
  <p id="a2t">痴者染欲已　　为欲坚系缚</p>
  <p id="a2u">欲如电不异　　然后异处去</p>
  <p id="a2v">若习近于欲　　欲则上上胜</p>
  <p id="a2w">彼为欲火烧　　烧已到烧处</p>
  <p id="a2x">若天近于欲　　此心为大痴</p>
  <p id="a2y">不悕无体法　　乐中之大乐</p>
  <p id="a2z">欲者无涅槃　　无乐无解脱</p>
  <p id="a30">是故莫近欲　　近欲甚为恶</p>
  <p id="a31">若近欲境界　　根则不知足</p>
  <p id="a32">不知足无乐　　寂静不可得</p>
  <p id="a33">应畏有为处　　生死之大海</p>
  <p id="a34">以大恶欲爱　　常与众生故</p>
  <p id="a35">如此山峰上　　种种可爱树</p>
  <p id="a36">依之而修禅　　思惟欲生灭</p>
  <p id="a37">四种谛寂静　　智者善修行</p>
  <p id="a38">怖畏生老死　　脱到善彼岸</p>
  <p id="a39">愚意不思惟　　乐欲故有缚</p>
  <p id="a3A">欲乐既尽已　　生老死必脱</p>
  <p id="a3B">若念此大苦　　于有海不倦</p>
  <p id="a3C">痴故欲箭射　　堕地狱恶处</p>
  <p id="a3D">痴乐欲乐故　　毕竟舍安乐</p>
  <p id="a3E">于恶不知畏　　死时到如火</p>
  <p id="a3F">乃至死到时　　能破坏一切</p>
  <p id="a3G">此能破坏故　　破坏命种子</p>
  <p id="a3H">皆利益安隐　　丈夫应精勤</p>
  <p id="a3I">得乐离忧悲　　恒常作善业</p>
  <p id="a3J">若除于欲藏　　离热得清凉</p>
  <p id="a3K">如是智不痴　　则不悕望欲</p>
  <p id="a3L">如是鹅王。<a id="a-3M"></a>调伏天故。<a id="a-3N"></a>说如是偈。<a id="a-3O"></a>若天放逸行放逸者。<a id="a-3P"></a>离闻不念。<a id="a-3Q"></a>心不思惟。<a id="a-3R"></a>若天乐闻彼鹅所说调伏偈句。<a id="a-3S"></a>向无漏地速疾而行。<a id="a-3T"></a>欲闻正法。<a id="a-3U"></a>闻正法已。<a id="a-3V"></a>生敬重心。<a id="a-3W"></a>如是天众。<a id="a-3X"></a>得闻正法。<a id="a-3Y"></a>心敬重已。<a id="a-3Z"></a>速速疾走。<a id="a-3a"></a>复向行堂。<a id="a-3b"></a>彼行堂中。<a id="a-3c"></a>所有诸天。<a id="a-3d"></a>以闻正法。<a id="a-3e"></a>心敬重故。<a id="a-3f"></a>光明增长。<a id="a-3g"></a>百倍千倍。<a id="a-3h"></a>余放逸天光明则劣。<a id="a-3i"></a>如是天中。<a id="a-3j"></a>得现世果乐天欲者。<a id="a-3k"></a>彼天少色。<a id="a-3l"></a>形服庄严一切皆劣。<a id="a-3m"></a>此如是等。<a id="a-3n"></a>兜率陀天。<a id="a-3o"></a>最初失坏。</p>
  <p id="a3p">又兜率天。<a id="a-3q"></a>第二失坏。<a id="a-3r"></a>众集听法。<a id="a-3s"></a>无量百千亿数众会。<a id="a-3t"></a>五百菩萨。<a id="a-3u"></a>所住地处。<a id="a-3v"></a>兜率天王。<a id="a-3w"></a>名曰寂静。<a id="a-3x"></a>为众说法。<a id="a-3y"></a>所谓无明因缘行等。<a id="a-3z"></a>彼诸天众听正法时。<a id="a-40"></a>一心专意。<a id="a-41"></a>谛听谛闻。<a id="a-42"></a>如是闻故。<a id="a-43"></a>威德庄严。<a id="a-44"></a>皆悉胜上。<a id="a-45"></a>有百千倍。<a id="a-46"></a>转更增长。<a id="a-47"></a>若天动心。<a id="a-48"></a>心则如电。<a id="a-49"></a>亦如大风吹大海水。<a id="a-4A"></a>种种波动。<a id="a-4B"></a>以爱因缘。<a id="a-4C"></a>如是动心。<a id="a-4D"></a>爱乐境界。<a id="a-4E"></a>彼天威德。<a id="a-4F"></a>形服庄严。<a id="a-4G"></a>如本不异。<a id="a-4H"></a>不更增长。<a id="a-4I"></a>见他胜故。<a id="a-4J"></a>内心惭耻。<a id="a-4K"></a>此则名为兜率陀天第二失坏。<a id="a-4L"></a>又兜率天第三失坏。<a id="a-4M"></a>若天闻法。<a id="a-4N"></a>心生敬重如说而知。<a id="a-4O"></a>如法相知。<a id="a-4P"></a>如是知已。<a id="a-4Q"></a>心念正住。<a id="a-4R"></a>彼天威德。<a id="a-4S"></a>形服庄严。<a id="a-4T"></a>皆悉胜上有百千倍。<a id="a-4U"></a>转更增长。<a id="a-4V"></a>若彼诸天。<a id="a-4W"></a>不念法者。<a id="a-4X"></a>彼天威德形服庄严。<a id="a-4Y"></a>则不增长。<a id="a-4Z"></a>此则名为兜率陀天第三失坏。<a id="a-4a"></a>又兜率天第四失坏。<a id="a-4b"></a>若彼诸天闻正法时。<a id="a-4c"></a>心生敬重。<a id="a-4d"></a>专心忆念。<a id="a-4e"></a>如法摄取。<a id="a-4f"></a>专心受持。<a id="a-4g"></a>如是修行。<a id="a-4h"></a>久思惟已。<a id="a-4i"></a>然后修行。<a id="a-4j"></a>彼天如是敬法重法。<a id="a-4k"></a>胜因缘故。<a id="a-4l"></a>闻法力故。<a id="a-4m"></a>威德光明。<a id="a-4n"></a>形服庄严。<a id="a-4o"></a>转更胜上有百千倍。<a id="a-4p"></a>转胜增长。<a id="a-4q"></a>若天闻已。<a id="a-4r"></a>不能修行。<a id="a-4s"></a>彼天见他威德光明形服庄严胜增长己。<a id="a-4t"></a>自见己身威德光明形服庄严则不增长。<a id="a-4u"></a>彼天见他威德光明形服庄严转胜增长。<a id="a-4v"></a>则生惭耻。<a id="a-4w"></a>此则名为兜率陀天第四失坏。</p>
  <p id="a4x">又彼比丘如是观察兜率陀天四种失坏。<a id="a-4y"></a>见失坏已。<a id="a-4z"></a>观化乐天复见失坏。<a id="a-50"></a>彼见如是天胜妙乐。<a id="a-51"></a>犹故而有四种失坏。<a id="a-52"></a>何等为四。<a id="a-53"></a>所谓一者善业尽故。<a id="a-54"></a>脚则有影。<a id="a-55"></a>普余身分。<a id="a-56"></a>皆有光明。<a id="a-57"></a>脚上则无。<a id="a-58"></a>是故彼天。<a id="a-59"></a>脚则有影。<a id="a-5A"></a>自余诸天。<a id="a-5B"></a>所有光明。<a id="a-5C"></a>如山围绕。<a id="a-5D"></a>彼少光明劣天见已。<a id="a-5E"></a>则避而去光明胜者。<a id="a-5F"></a>见之则笑。<a id="a-5G"></a>作如是言。<a id="a-5H"></a>此天鄙劣。<a id="a-5I"></a>善业尽故。<a id="a-5J"></a>彼脚影天。<a id="a-5K"></a>闻已羞惭。<a id="a-5L"></a>心生愁恼。<a id="a-5M"></a>如是心言。<a id="a-5N"></a>我业尽故。<a id="a-5O"></a>今则如是。<a id="a-5P"></a>一切具足。<a id="a-5Q"></a>终必失坏。<a id="a-5R"></a>如人世间。<a id="a-5S"></a>以有日故。<a id="a-5T"></a>终必有夜。<a id="a-5U"></a>如是此中一切具足终必失坏。<a id="a-5V"></a>若人有命终必有死。<a id="a-5W"></a>如是具足终必失坏。<a id="a-5X"></a>如是世间。<a id="a-5Y"></a>无有具足而不失坏。<a id="a-5Z"></a>此失坏者。<a id="a-5a"></a>是化乐天最初失坏。<a id="a-5b"></a>又化乐天第二失坏。<a id="a-5c"></a>如阎浮提人中所有劫贝等绵。<a id="a-5d"></a>甚为柔软。<a id="a-5e"></a>足踏则下。<a id="a-5f"></a>举则还起。<a id="a-5g"></a>化乐天中地处柔软。<a id="a-5h"></a>亦复如是。<a id="a-5i"></a>若天受报。<a id="a-5j"></a>善业尽时。<a id="a-5k"></a>地不柔软。<a id="a-5l"></a>脚踏不下。<a id="a-5m"></a>举脚不起。<a id="a-5n"></a>余天见之。<a id="a-5o"></a>知其业尽。<a id="a-5p"></a>有天见之。<a id="a-5q"></a>语余天言。<a id="a-5r"></a>彼天业尽。<a id="a-5s"></a>退时将到。<a id="a-5t"></a>此化乐天第二失坏。</p>
  <p id="a5u">又化乐天第三失坏。<a id="a-5v"></a>彼化乐天游戏之时。<a id="a-5w"></a>若至树下游戏受乐。<a id="a-5x"></a>树则雨花在彼天上。<a id="a-5y"></a>此花遍在游戏处地。<a id="a-5z"></a>若天善业欲尽之时。<a id="a-60"></a>树花不堕。<a id="a-61"></a>不散地处。<a id="a-62"></a>余天见其树花不堕不散地处。<a id="a-63"></a>则便说言。<a id="a-64"></a>此天业尽退时将至。<a id="a-65"></a>彼天闻已羞惭愁恼。<a id="a-66"></a>如是心言。<a id="a-67"></a>我今欲退。<a id="a-68"></a>如是失坏。<a id="a-69"></a>此化乐天第三失坏。</p>
  <p id="a6A">又化乐天第四失坏。<a id="a-6B"></a>彼化乐天必定失坏。<a id="a-6C"></a>天中具足。<a id="a-6D"></a>必定失坏。<a id="a-6E"></a>彼化乐天。<a id="a-6F"></a>何者第四具足失坏。<a id="a-6G"></a>谓一一天。<a id="a-6H"></a>住宝地处。<a id="a-6I"></a>如是宝地。<a id="a-6J"></a>清净无垢。<a id="a-6K"></a>如镜不异。<a id="a-6L"></a>一天之身。<a id="a-6M"></a>无量处现。<a id="a-6N"></a>见种种影。<a id="a-6O"></a>种种形服。<a id="a-6P"></a>种种庄严。<a id="a-6Q"></a>如人界中日轮是一。<a id="a-6R"></a>于无量处莲花水池。<a id="a-6S"></a>无量百千种种处现。<a id="a-6T"></a>如是天身。<a id="a-6U"></a>无量百千宝地之中处处皆现。<a id="a-6V"></a>如身而见。<a id="a-6W"></a>若其有天善业尽者。<a id="a-6X"></a>彼天之身。<a id="a-6Y"></a>一宝地中影现而已。<a id="a-6Z"></a>非处处现。<a id="a-6a"></a>如是失坏。<a id="a-6b"></a>如是见已。<a id="a-6c"></a>余智慧天既如是见即便说言。<a id="a-6d"></a>如是天者。<a id="a-6e"></a>善业尽故将欲退坏。<a id="a-6f"></a>此化乐天第四失坏。<a id="a-6g"></a>尔时世尊。<a id="a-6h"></a>而说偈言。</p>
  <p id="a6i">世间乐具足　　不觉知失坏</p>
  <p id="a6j">具足必有失　　如日出有夜</p>
  <p id="a6k">如是具足乐　　如是必失坏</p>
  <p id="a6l">于欲不知足　　是故爱少时</p>
  <p id="a6m">若心爱具足　　或悕望常乐</p>
  <p id="a6n">彼若舍离爱　　如是常得乐</p>
  <p id="a6o">天欲乐未足　　以入地狱中</p>
  <p id="a6p">一切皆由爱　　是如来所说</p>
  <p id="a6q">若人入地狱　　百到若千到</p>
  <p id="a6r">亦以爱网诳　　故得如是恶</p>
  <p id="a6s">彼化乐天。<a id="a-6t"></a>有如是等四种破坏。</p>
  <p id="a6u">又彼比丘。<a id="a-6v"></a>复观他化自在天中四种失坏。<a id="a-6w"></a>若彼诸天善业将尽。<a id="a-6x"></a>临欲退时则有失坏。<a id="a-6y"></a>彼处天中。<a id="a-6z"></a>多有种种妙鬘庄严。<a id="a-70"></a>天花不蔫。<a id="a-71"></a>处处覆地。<a id="a-72"></a>第一善香不可譬喻。<a id="a-73"></a>彼鬘庄严。<a id="a-74"></a>有种种色胜妙光明。<a id="a-75"></a>若宝光明。<a id="a-76"></a>于十六分不及其一。<a id="a-77"></a>彼鬘多有七宝翅蜂。<a id="a-78"></a>常一切时出天歌声。<a id="a-79"></a>如是他化自在天中。<a id="a-7A"></a>天业若尽欲失坏时。<a id="a-7B"></a>彼宝翅蜂。<a id="a-7C"></a>出不美声。<a id="a-7D"></a>舍如是天种种花香。<a id="a-7E"></a>到余处去。<a id="a-7F"></a>余智慧天。<a id="a-7G"></a>以知彼天临欲退故。<a id="a-7H"></a>向之说言。<a id="a-7I"></a>汝于今者。<a id="a-7J"></a>以放逸故。<a id="a-7K"></a>退时欲到。<a id="a-7L"></a>而不觉知。<a id="a-7M"></a>彼业尽天如是闻已。<a id="a-7N"></a>复见彼蜂舍至余处。<a id="a-7O"></a>彼天自知有如是心。<a id="a-7P"></a>我福业尽。<a id="a-7Q"></a>如是天子。<a id="a-7R"></a>心生愁苦。<a id="a-7S"></a>不可譬喻。<a id="a-7T"></a>以见自乐将欲尽故。<a id="a-7U"></a>如是心热。<a id="a-7V"></a>与地狱火等无有异。<a id="a-7W"></a>唯除地狱。<a id="a-7X"></a>更无此火。<a id="a-7Y"></a>此是他化自在天中最初失坏。</p>
  <p id="a7Z">又复他化自在天中第二失坏。<a id="a-7a"></a>彼天之身。<a id="a-7b"></a>第一滑触。<a id="a-7c"></a>周匝光明。<a id="a-7d"></a>形人中日。<a id="a-7e"></a>如萤火虫。<a id="a-7f"></a>彼天之身。<a id="a-7g"></a>所著璎珞。<a id="a-7h"></a>及余种种庄严具等。<a id="a-7i"></a>所有光明。<a id="a-7j"></a>宝壁山峰。<a id="a-7k"></a>皆在中现。<a id="a-7l"></a>如于镜中现见不异。<a id="a-7m"></a>若彼天子欲到退时。<a id="a-7n"></a>彼天身上所著璎珞庄严具等。<a id="a-7o"></a>山峰若壁。<a id="a-7p"></a>于中不现。<a id="a-7q"></a>余黠慧天。<a id="a-7r"></a>如是见已。<a id="a-7s"></a>语彼欲退业尽天言。<a id="a-7t"></a>汝放逸行。<a id="a-7u"></a>退时欲到。<a id="a-7v"></a>汝身所著璎珞庄严。<a id="a-7w"></a>无有光明。<a id="a-7x"></a>宝壁山峰于中不现。<a id="a-7y"></a>彼黠慧天。<a id="a-7z"></a>曾见余天临欲退时有如是相。<a id="a-80"></a>此是他化自在天中第二失坏。</p>
  <p id="a81">又复他化自在天中第三失坏。<a id="a-82"></a>所谓彼天退时。<a id="a-83"></a>将到彼处。<a id="a-84"></a>诸天业未尽者。<a id="a-85"></a>乘种种宝妙光明殿。<a id="a-86"></a>三处能行。<a id="a-87"></a>所谓虚空陆地水中。<a id="a-88"></a>行则速疾。<a id="a-89"></a>无所障碍。<a id="a-8A"></a>不摇不动。<a id="a-8B"></a>若天业尽将欲退时。<a id="a-8C"></a>彼殿摇动。<a id="a-8D"></a>行则不速。<a id="a-8E"></a>自余诸天见其殿动而语之言。<a id="a-8F"></a>汝于今者退时欲到。<a id="a-8G"></a>我先曾见余天退时。<a id="a-8H"></a>有如是相。<a id="a-8I"></a>彼业尽天。<a id="a-8J"></a>如是闻已。<a id="a-8K"></a>与天境界将欲离别。<a id="a-8L"></a>愁火烧心。<a id="a-8M"></a>如地狱火。<a id="a-8N"></a>所烧不异。<a id="a-8O"></a>此是他化自在天中第三失坏。</p>
  <p id="a8P">又复他化自在天中第四失坏。<a id="a-8Q"></a>若彼诸天。<a id="a-8R"></a>善业未尽。<a id="a-8S"></a>五乐音声。<a id="a-8T"></a>庄严具声皆悉美妙。<a id="a-8U"></a>所有歌声。<a id="a-8V"></a>美妙可爱。<a id="a-8W"></a>闻已心喜。<a id="a-8X"></a>若其有天善业尽者。<a id="a-8Y"></a>彼天五乐音声不妙。<a id="a-8Z"></a>歌声亦尔。<a id="a-8a"></a>如哑不异。<a id="a-8b"></a>彼天闻已。<a id="a-8c"></a>心不生喜。<a id="a-8d"></a>以自业故。<a id="a-8e"></a>庄严具中。<a id="a-8f"></a>声出说言。<a id="a-8g"></a>汝于今者善业尽灭。<a id="a-8h"></a>以汝放逸。<a id="a-8i"></a>放逸行故。<a id="a-8j"></a>汝于今者。<a id="a-8k"></a>将欲到于异世间去。<a id="a-8l"></a>以业缚故。<a id="a-8m"></a>彼天如是。<a id="a-8n"></a>以自业故。<a id="a-8o"></a>闻庄严声。<a id="a-8p"></a>其心极愁。<a id="a-8q"></a>作如是言。<a id="a-8r"></a>我于今者境界之乐。<a id="a-8s"></a>福德业尽。<a id="a-8t"></a>彼种种宝。<a id="a-8u"></a>所庄严帻。<a id="a-8v"></a>即时堕落。<a id="a-8w"></a>如是见已。<a id="a-8x"></a>生大苦恼。<a id="a-8y"></a>此是他化自在天中第四失坏。<a id="a-8z"></a>于三界中。<a id="a-90"></a>更无有处。<a id="a-91"></a>有物是常。<a id="a-92"></a>一切无常。<a id="a-93"></a>如是六天是失坏处。<a id="a-94"></a>彼如是天善业尽故。<a id="a-95"></a>必定当退。<a id="a-96"></a>此失坏天悕望此天持戒生者。<a id="a-97"></a>善业尽时必定当尔。<a id="a-98"></a>如是第五山树具足地处诸天。<a id="a-99"></a>牟修楼陀夜摩天王。<a id="a-9A"></a>迦迦村陀世尊塔中所有经字。<a id="a-9B"></a>示彼天众如是说言。<a id="a-9C"></a>汝等天众。<a id="a-9D"></a>舍离放逸。<a id="a-9E"></a>勿放逸行。<a id="a-9F"></a>放逸味苦。<a id="a-9G"></a>地狱中受。<a id="a-9H"></a>一切欲味。<a id="a-9I"></a>悉皆如是。<a id="a-9J"></a>彼诸天众。<a id="a-9K"></a>闻第三佛所说经已。<a id="a-9L"></a>若天放逸乐放逸者。<a id="a-9M"></a>放逸则减。</p>
  <p id="a9N">于六经中迦迦村陀如来所说第三经竟。</p>
  <p id="a9O">尔时彼处夜摩天主。<a id="a-9P"></a>知彼天众心生厌离。<a id="a-9Q"></a>而告之言。<a id="a-9R"></a>汝等天众。<a id="a-9S"></a>已闻大仙所说正法。<a id="a-9T"></a>能尽诸苦。<a id="a-9U"></a>除舍放逸。<a id="a-9V"></a>为天人说寂静之法。<a id="a-9W"></a>汝等天众。<a id="a-9X"></a>已闻第三如来之法。<a id="a-9Y"></a>汝于今者。<a id="a-9Z"></a>闻法律已。<a id="a-9a"></a>精勤修行。<a id="a-9b"></a>复听余佛所说之法。<a id="a-9c"></a>闻已摄取。<a id="a-9d"></a>则得利益。<a id="a-9e"></a>退此天已。<a id="a-9f"></a>不堕地狱饿鬼畜生。<a id="a-9g"></a>牟修楼陀夜摩天王如是说已。<a id="a-9h"></a>一切天众。<a id="a-9i"></a>皆白天主。<a id="a-9j"></a>牟修楼陀。<a id="a-9k"></a>而作是言。<a id="a-9l"></a>唯愿天王。<a id="a-9m"></a>利益我等。<a id="a-9n"></a>安乐我等。<a id="a-9o"></a>尔时天主牟修楼陀。<a id="a-9p"></a>告天众言。<a id="a-9q"></a>汝等天众。<a id="a-9r"></a>一切皆看此之第四如来之塔。<a id="a-9s"></a>种种珍宝。<a id="a-9t"></a>而为庄严。<a id="a-9u"></a>无量百千光明照耀。<a id="a-9v"></a>有种种宝。<a id="a-9w"></a>间错奇丽。<a id="a-9x"></a>无量功德之所庄严。<a id="a-9y"></a>光明普覆。<a id="a-9z"></a>此天世间。<a id="a-A0"></a>一切遍满。<a id="a-A1"></a>尔时天众白天王言。<a id="a-A2"></a>我今已见。<a id="a-A3"></a>尔时天主牟修楼陀。<a id="a-A4"></a>告天众言。<a id="a-A5"></a>汝等今者。<a id="a-A6"></a>一切共我诣如来塔。<a id="a-A7"></a>天众答言。<a id="a-A8"></a>如是天王。<a id="a-A9"></a>尔时天主牟修楼陀。<a id="a-AA"></a>并天众等。<a id="a-AB"></a>相随而去。<a id="a-AC"></a>到佛塔已。<a id="a-AD"></a>其心清净。<a id="a-AE"></a>头面敬礼如来之塔。<a id="a-AF"></a>心则清凉。<a id="a-AG"></a>礼已则起。<a id="a-AH"></a>看毗叶婆如来之塔。<a id="a-AI"></a>彼如来塔。<a id="a-AJ"></a>种种妙宝。<a id="a-AK"></a>光明照耀。<a id="a-AL"></a>如前所说。</p>
  <p id="aAM">彼佛塔中宝壁之上。<a id="a-AN"></a>有经法字。<a id="a-AO"></a>利益天人所谓说言若有人能成就七法。<a id="a-AP"></a>则生天上。<a id="a-AQ"></a>何等为七。<a id="a-AR"></a>一者所谓有善男子。<a id="a-AS"></a>闻法闻义。<a id="a-AT"></a>闻法修行。<a id="a-AU"></a>闻法善意。<a id="a-AV"></a>随所闻法。<a id="a-AW"></a>心则摄取。<a id="a-AX"></a>闻已坚固。<a id="a-AY"></a>闻已受持。<a id="a-AZ"></a>闻已爱乐。<a id="a-Aa"></a>心生喜乐。<a id="a-Ab"></a>此善男子。<a id="a-Ac"></a>近七功德。<a id="a-Ad"></a>具足知识。<a id="a-Ae"></a>何者七种知识功德。<a id="a-Af"></a>皆悉具足。<a id="a-Ag"></a>所谓一者如说而行。<a id="a-Ah"></a>二者近他如说行者。<a id="a-Ai"></a>三者则能如说而行坚固摄取。<a id="a-Aj"></a>四者得法坚固思惟。<a id="a-Ak"></a>五者住意。<a id="a-Al"></a>六者谓近同善业者。<a id="a-Am"></a>七者他教不取他恶。<a id="a-An"></a>近如是等七种功德具足知识。<a id="a-Ao"></a>云何名为如说修行。<a id="a-Ap"></a>如是知识。<a id="a-Aq"></a>善行善作。<a id="a-Ar"></a>若有所说。<a id="a-As"></a>知量少说能为利益。<a id="a-At"></a>时相应说。<a id="a-Au"></a>方相应说。<a id="a-Av"></a>不疾不迟。<a id="a-Aw"></a>多义少语。<a id="a-Ax"></a>美妙易解。<a id="a-Ay"></a>与法相应。<a id="a-Az"></a>自他利益。<a id="a-B0"></a>如是而说。<a id="a-B1"></a>如彼所说。<a id="a-B2"></a>如是而行。<a id="a-B3"></a>云何近他如说行者。<a id="a-B4"></a>常正修行身口意等。<a id="a-B5"></a>意内外净犹如真金。<a id="a-B6"></a>彼人如是如说修行。<a id="a-B7"></a>云何名为如说而行。<a id="a-B8"></a>坚固摄取。<a id="a-B9"></a>若有所作。<a id="a-BA"></a>普清净作。<a id="a-BB"></a>三种作业。<a id="a-BC"></a>观察彼业。<a id="a-BD"></a>善清净已。<a id="a-BE"></a>生天人中。<a id="a-BF"></a>乃至涅槃。<a id="a-BG"></a>如是之人。<a id="a-BH"></a>或自思惟。<a id="a-BI"></a>或从他闻。<a id="a-BJ"></a>此业报乐。<a id="a-BK"></a>坚固喜乐。<a id="a-BL"></a>坚固摄取。<a id="a-BM"></a>如是知识。<a id="a-BN"></a>坚固摄取。<a id="a-BO"></a>彼善男子。<a id="a-BP"></a>云何得法坚固思惟。<a id="a-BQ"></a>所谓善净坚固摄取。<a id="a-BR"></a>二世利益。<a id="a-BS"></a>如是见已。<a id="a-BT"></a>坚固思惟。<a id="a-BU"></a>如是坚固思惟意者。<a id="a-BV"></a>或从他所得闻坚固善业果已。<a id="a-BW"></a>或自思已。<a id="a-BX"></a>喜乐真谛。<a id="a-BY"></a>如是喜乐真谛知识。<a id="a-BZ"></a>云何住意。<a id="a-Ba"></a>此多闻已。<a id="a-Bb"></a>意则不乱。<a id="a-Bc"></a>此名住意云何为近同善业者。<a id="a-Bd"></a>谓见他人同己功德。<a id="a-Be"></a>如是见已。<a id="a-Bf"></a>则近彼人。<a id="a-Bg"></a>云何他教不取他恶。<a id="a-Bh"></a>余人非法似善法者所不能牵。<a id="a-Bi"></a>如是亲近七种功德具足知识。<a id="a-Bj"></a>善男子者。<a id="a-Bk"></a>或生人间。<a id="a-Bl"></a>或生天中。<a id="a-Bm"></a>此说初法。</p>
  <p id="aBn">何等复是自余六法成就彼法。<a id="a-Bo"></a>得生天上。<a id="a-Bp"></a>所谓多闻摄取修行。<a id="a-Bq"></a>不懈怠念。<a id="a-Br"></a>不热恼他。<a id="a-Bs"></a>不诳等六。<a id="a-Bt"></a>此等七法。<a id="a-Bu"></a>如是已说。<a id="a-Bv"></a>成就如是七种法者。<a id="a-Bw"></a>身坏命终。<a id="a-Bx"></a>生于善道天世界中。<a id="a-By"></a>如七大殿。<a id="a-Bz"></a>若王大臣。<a id="a-C0"></a>乘如是殿。<a id="a-C1"></a>五乐音声歌舞喜笑。<a id="a-C2"></a>妙鬘庄严。<a id="a-C3"></a>如是而行。<a id="a-C4"></a>向游戏处。<a id="a-C5"></a>如是七法。<a id="a-C6"></a>若人成就。<a id="a-C7"></a>行向天处。</p>
  <p id="aC8">何者多闻而名多闻。<a id="a-C9"></a>谓闻真法。<a id="a-CA"></a>闻已调伏。<a id="a-CB"></a>不生憍慢。<a id="a-CC"></a>如其所闻。<a id="a-CD"></a>多闻增长。<a id="a-CE"></a>不放逸行。<a id="a-CF"></a>智不厌足。<a id="a-CG"></a>常咨问他。<a id="a-CH"></a>自己功德。<a id="a-CI"></a>不向他说。<a id="a-CJ"></a>不诵己名。<a id="a-CK"></a>此多闻者。<a id="a-CL"></a>身坏命终。<a id="a-CM"></a>生于善道天世界中。<a id="a-CN"></a>此第二法随顺正入修行成就。</p>
  <p id="aCO">云何第三摄取修行。<a id="a-CP"></a>谓闻法已。<a id="a-CQ"></a>摄取修行。<a id="a-CR"></a>若复有人得闻法已。<a id="a-CS"></a>于非法律。<a id="a-CT"></a>摄取修行。<a id="a-CU"></a>唯闻法已。<a id="a-CV"></a>荷法重檐。<a id="a-CW"></a>不修不行。<a id="a-CX"></a>不取法果。<a id="a-CY"></a>若复有人。<a id="a-CZ"></a>以智慧钩。<a id="a-Ca"></a>调伏持戒。<a id="a-Cb"></a>若智不静。<a id="a-Cc"></a>则彼持戒。<a id="a-Cd"></a>犹如昼灯。<a id="a-Ce"></a>无有光明。<a id="a-Cf"></a>不坚不实。<a id="a-Cg"></a>若持戒中。<a id="a-Ch"></a>有智和合。<a id="a-Ci"></a>彼人犹如火灯光明。<a id="a-Cj"></a>坚而复实。<a id="a-Ck"></a>得果不虚。<a id="a-Cl"></a>若修法者。<a id="a-Cm"></a>得说言坚。<a id="a-Cn"></a>非唯口中言说为坚。<a id="a-Co"></a>彼人身业口业意业。<a id="a-Cp"></a>皆悉寂静。<a id="a-Cq"></a>身坏命终。<a id="a-Cr"></a>生于善道天世界中。<a id="a-Cs"></a>此第三法。</p>
  <p id="aCt">云何第四名不懈怠。<a id="a-Cu"></a>言懈怠者。<a id="a-Cv"></a>所谓不作。<a id="a-Cw"></a>何名不作。<a id="a-Cx"></a>随所作法。<a id="a-Cy"></a>发已不作。<a id="a-Cz"></a>不能究竟。<a id="a-D0"></a>彼如是法。<a id="a-D1"></a>精勤不断。<a id="a-D2"></a>则能究竟。<a id="a-D3"></a>若是懈怠不精勤者。<a id="a-D4"></a>不能究竟。<a id="a-D5"></a>少发起者。<a id="a-D6"></a>于世间法。<a id="a-D7"></a>出世间义。<a id="a-D8"></a>不具足行。<a id="a-D9"></a>若懈怠者。<a id="a-DA"></a>一切所作。<a id="a-DB"></a>皆悉羸劣。<a id="a-DC"></a>为一切人之所轻贱。<a id="a-DD"></a>毁呰嫌薄。<a id="a-DE"></a>自受苦恼。<a id="a-DF"></a>身坏命终。<a id="a-DG"></a>堕于恶道。<a id="a-DH"></a>生地狱中。<a id="a-DI"></a>如是之人。<a id="a-DJ"></a>懈怠所坏。<a id="a-DK"></a>如是懈怠。<a id="a-DL"></a>应当舍离。<a id="a-DM"></a>如火如刀。<a id="a-DN"></a>如堕崄岸。<a id="a-DO"></a>如恶毒蛇。<a id="a-DP"></a>若为懈怠所破坏者。<a id="a-DQ"></a>则不精勤。<a id="a-DR"></a>无有威德。<a id="a-DS"></a>如羊不异。<a id="a-DT"></a>彼则无智。<a id="a-DU"></a>种种所作。<a id="a-DV"></a>一切不知。<a id="a-DW"></a>若智非智。<a id="a-DX"></a>若法非法。<a id="a-DY"></a>应行不行。<a id="a-DZ"></a>一切不知。<a id="a-Da"></a>何以故。<a id="a-Db"></a>以不读经。<a id="a-Dc"></a>不闻法故。<a id="a-Dd"></a>以懈怠故。<a id="a-De"></a>若复有人。<a id="a-Df"></a>论开心意。<a id="a-Dg"></a>于智所知。<a id="a-Dh"></a>若法非法。<a id="a-Di"></a>一切皆知。<a id="a-Dj"></a>应作不作。<a id="a-Dk"></a>应行不行。<a id="a-Dl"></a>一切皆知。<a id="a-Dm"></a>如是等法。<a id="a-Dn"></a>智慧所知。<a id="a-Do"></a>一切皆知。<a id="a-Dp"></a>智及精进。<a id="a-Dq"></a>懈怠者无。<a id="a-Dr"></a>彼懈怠者。<a id="a-Ds"></a>如盲不异。<a id="a-Dt"></a>身坏命终。<a id="a-Du"></a>堕于恶道。<a id="a-Dv"></a>生地狱中。<a id="a-Dw"></a>如是之人。<a id="a-Dx"></a>出世间义。<a id="a-Dy"></a>一切皆劣。<a id="a-Dz"></a>受第一苦。<a id="a-E0"></a>他舍而乞。<a id="a-E1"></a>常依他门悕望乞丐。<a id="a-E2"></a>常看他面。<a id="a-E3"></a>第一恶色。<a id="a-E4"></a>头发覆眼。<a id="a-E5"></a>眼目干燥。<a id="a-E6"></a>脚爪皮等一切焦枯。<a id="a-E7"></a>四出巷中。<a id="a-E8"></a>家家乞行。<a id="a-E9"></a>辛苦活命。<a id="a-EA"></a>一切轻毁此因缘故。<a id="a-EB"></a>应当舍离一切懈怠。</p>
  <p id="aEC">与此相违。<a id="a-ED"></a>勤精进者。<a id="a-EE"></a>一切所作皆悉成就。<a id="a-EF"></a>乃至涅槃。<a id="a-EG"></a>何况其余世间之法。<a id="a-EH"></a>身坏命终。<a id="a-EI"></a>生于善道天世界中。<a id="a-EJ"></a>以是等故。<a id="a-EK"></a>若天若人。<a id="a-EL"></a>一切皆应舍离懈怠。<a id="a-EM"></a>勤发精进。<a id="a-EN"></a>时彼世尊毗叶婆佛。<a id="a-EO"></a>而说偈言。</p>
  <p id="aEP">懈怠意及幻　　或慢或恶口</p>
  <p id="aEQ">或舍离智等　　此是失坏地</p>
  <p id="aER">亲近恶知识　　舍离善智识</p>
  <p id="aES">或复邪见等　　此是失因缘</p>
  <p id="aET">不知善不善　　非时而语言</p>
  <p id="aEU">或信妇女等　　此不饶益地</p>
  <p id="aEV">近何人何人　　何处何处食</p>
  <p id="aEW">身自不利益　　此法令人轻</p>
  <p id="aEX">坏勇若失念　　或为王所憎</p>
  <p id="aEY">或心坚强等　　此法未时死</p>
  <p id="aEZ">不谛知业果　　及以法非法</p>
  <p id="aEa">离善知识者　　则堕于恶道</p>
  <p id="aEb">懈怠若多睡　　或贪着诸味</p>
  <p id="aEc">嗔及故妄语　　若恶口言说</p>
  <p id="aEd">多贪若憍慢　　心动舍离法</p>
  <p id="aEe">若习近淫欲　　或赞淫欲法</p>
  <p id="aEf">如是有三过　　懈怠是根本</p>
  <p id="aEg">若勤精进者　　则无诸使过</p>
  <p id="aEh">一切精进者　　必定成就果</p>
  <p id="aEi">如所应精进　　业必定得果</p>
  <p id="aEj">如是三种业　　能得三种果</p>
  <p id="aEk">三聚三根本　　决定三有行</p>
  <p id="aEl">彼佛世尊毗叶婆塔壁上书字如是说偈。<a id="a-Em"></a>毁呰懈怠。<a id="a-En"></a>天众见已。<a id="a-Eo"></a>作如是言。<a id="a-Ep"></a>我等决定舍离懈怠。<a id="a-Eq"></a>从此懈怠有枝条过。<a id="a-Er"></a>如佛所说。<a id="a-Es"></a>懈怠之者。<a id="a-Et"></a>若天若人一切作业。<a id="a-Eu"></a>于一切时。<a id="a-Ev"></a>一切减劣。<a id="a-Ew"></a>若天若人不懈怠者。<a id="a-Ex"></a>次第乃至到于涅槃。<a id="a-Ey"></a>此第四法。<a id="a-Ez"></a>人天之中多有所作多有利益。</p>
  <p id="aF0">又第五法多有所作多有利益。<a id="a-F1"></a>所谓念也。<a id="a-F2"></a>一切法中能为妨者。<a id="a-F3"></a>所谓懈怠。<a id="a-F4"></a>如是一切世间之法摄涅槃者。<a id="a-F5"></a>念则是根。<a id="a-F6"></a>若出家者。<a id="a-F7"></a>若在家者。<a id="a-F8"></a>念不放逸。<a id="a-F9"></a>不放逸行。<a id="a-FA"></a>一切所作。<a id="a-FB"></a>皆悉成就。<a id="a-FC"></a>如是之人。<a id="a-FD"></a>数数作业。<a id="a-FE"></a>如法作业。<a id="a-FF"></a>勤发精进。<a id="a-FG"></a>随所悕望。<a id="a-FH"></a>心念正行。<a id="a-FI"></a>彼人五根。<a id="a-FJ"></a>护五境界。<a id="a-FK"></a>心不迷惑。<a id="a-FL"></a>眼见色已。<a id="a-FM"></a>于彼色中不生欲染。<a id="a-FN"></a>心不喜乐。<a id="a-FO"></a>如色实见。<a id="a-FP"></a>知其根本。<a id="a-FQ"></a>见如是色根本因缘。<a id="a-FR"></a>何因缘生。<a id="a-FS"></a>彼人如是知见色已。<a id="a-FT"></a>心不浊乱。<a id="a-FU"></a>如是彼色。<a id="a-FV"></a>则不能牵。<a id="a-FW"></a>以如实见如是色故。<a id="a-FX"></a>若出家者。<a id="a-FY"></a>若在家者。<a id="a-FZ"></a>若天人等。<a id="a-Fa"></a>知生色过。<a id="a-Fb"></a>欲生色过。<a id="a-Fc"></a>已灭色过。<a id="a-Fd"></a>如是念知某方某处。<a id="a-Fe"></a>心缘彼色。<a id="a-Ff"></a>如是境界之因缘故。<a id="a-Fg"></a>共眼生识。<a id="a-Fh"></a>由彼境界。<a id="a-Fi"></a>已生我畏。<a id="a-Fj"></a>此无垢念。<a id="a-Fk"></a>能除烦恼。<a id="a-Fl"></a>我以此念已除如是境界怖畏。<a id="a-Fm"></a>如是怖畏因缘而生于诸境界。<a id="a-Fn"></a>第一悕望心正念故。<a id="a-Fo"></a>则能除遣无量种色境界怖畏。<a id="a-Fp"></a>念缘能除。<a id="a-Fq"></a>于念念中。<a id="a-Fr"></a>稍除渐除。<a id="a-Fs"></a>譬如世间善巧铜师。<a id="a-Ft"></a>以好铜器。<a id="a-Fu"></a>置火中已。<a id="a-Fv"></a>然后治之。<a id="a-Fw"></a>如是数数。<a id="a-Fx"></a>入火复治。<a id="a-Fy"></a>勤不休息。<a id="a-Fz"></a>渐渐除垢。<a id="a-G0"></a>令其滑净。<a id="a-G1"></a>如是善念。<a id="a-G2"></a>数数除垢。<a id="a-G3"></a>尔乃清净。<a id="a-G4"></a>又如瓶师。<a id="a-G5"></a>因缘合集。<a id="a-G6"></a>以久习故。<a id="a-G7"></a>泥团成瓶。<a id="a-G8"></a>如是之人。<a id="a-G9"></a>勤心发念。<a id="a-GA"></a>修集因缘。<a id="a-GB"></a>如缘生瓶。<a id="a-GC"></a>正念观察。<a id="a-GD"></a>如所著衣。<a id="a-GE"></a>从初次第。<a id="a-GF"></a>念念至尽。<a id="a-GG"></a>如是如是。<a id="a-GH"></a>始发善念。<a id="a-GI"></a>次第乃至一切过尽。<a id="a-GJ"></a>得见真谛圣印印心。<a id="a-GK"></a>彼过相尽。<a id="a-GL"></a>过相尽故。<a id="a-GM"></a>人则知之。<a id="a-GN"></a>是故若有欲得善者。<a id="a-GO"></a>当一切时如实正念。<a id="a-GP"></a>若眼缘色。<a id="a-GQ"></a>念绳缚心。<a id="a-GR"></a>令不动转。<a id="a-GS"></a>如调恶马。<a id="a-GT"></a>如是善念。<a id="a-GU"></a>于先住持。<a id="a-GV"></a>过去境界。<a id="a-GW"></a>攀缘念已。<a id="a-GX"></a>如是复遮现眼境界。<a id="a-GY"></a>念九十八。<a id="a-GZ"></a>云何念住。<a id="a-Ga"></a>谓生欲染。<a id="a-Gb"></a>不生观风不能令动如是念住。<a id="a-Gc"></a>如实思惟。<a id="a-Gd"></a>此色彼色。<a id="a-Ge"></a>有无量种。<a id="a-Gf"></a>无量形相。<a id="a-Gg"></a>观四圣谛苦集灭道。<a id="a-Gh"></a>令彼欲染一切寂静。<a id="a-Gi"></a>或令欲染一切尽灭。<a id="a-Gj"></a>或皆微薄。<a id="a-Gk"></a>此是何者善法势力。<a id="a-Gl"></a>所谓系念是其根本。<a id="a-Gm"></a>一切善法。<a id="a-Gn"></a>皆依念住。<a id="a-Go"></a>如是转行。<a id="a-Gp"></a>是念现在。</p>
  <p id="aGq">云何复念未来世法。<a id="a-Gr"></a>未来未有。<a id="a-Gs"></a>未生未见。<a id="a-Gt"></a>彼境界相。<a id="a-Gu"></a>云何而念。<a id="a-Gv"></a>若得境界。<a id="a-Gw"></a>是则可念。<a id="a-Gx"></a>未来世中境界未有。<a id="a-Gy"></a>当云何念。<a id="a-Gz"></a>彼所念者。<a id="a-H0"></a>虽复未来。<a id="a-H1"></a>见因缘相。<a id="a-H2"></a>攀缘未来。<a id="a-H3"></a>如是得念。<a id="a-H4"></a>谓见有人。<a id="a-H5"></a>修身口意。<a id="a-H6"></a>善业行者。<a id="a-H7"></a>见已则念。<a id="a-H8"></a>如是之人。<a id="a-H9"></a>决定生天。<a id="a-HA"></a>若见有天恶业行者。<a id="a-HB"></a>见已则念。<a id="a-HC"></a>如是天者。<a id="a-HD"></a>必堕地狱。<a id="a-HE"></a>如是念知。<a id="a-HF"></a>此第五法。<a id="a-HG"></a>于人天中。<a id="a-HH"></a>多有所作。<a id="a-HI"></a>多有利益。</p>
  <p id="aHJ">又第六法。<a id="a-HK"></a>于天人中。<a id="a-HL"></a>多有所作。<a id="a-HM"></a>多有利益。<a id="a-HN"></a>谓第六者。<a id="a-HO"></a>不热恼他。<a id="a-HP"></a>若不恼他。<a id="a-HQ"></a>其心寂静。<a id="a-HR"></a>不生分别。<a id="a-HS"></a>此有梵行。<a id="a-HT"></a>此无梵行。<a id="a-HU"></a>见他敷具。<a id="a-HV"></a>病药所须。<a id="a-HW"></a>不生讥嫌。<a id="a-HX"></a>不自言是。<a id="a-HY"></a>亦不说言。<a id="a-HZ"></a>我能持戒。<a id="a-Ha"></a>若少持戒。<a id="a-Hb"></a>少读诵经。<a id="a-Hc"></a>于檀越所。<a id="a-Hd"></a>不自称说。<a id="a-He"></a>等心怨亲。<a id="a-Hf"></a>常念三宝。<a id="a-Hg"></a>不朋破戒。<a id="a-Hh"></a>不恼持戒。<a id="a-Hi"></a>于诸檀越。<a id="a-Hj"></a>不数参承。<a id="a-Hk"></a>而取资用其心柔润。<a id="a-Hl"></a>数数咨请。<a id="a-Hm"></a>说法师长常住空闲。<a id="a-Hn"></a>常一切时近梵行者。<a id="a-Ho"></a>如是功德相应之人。<a id="a-Hp"></a>不热恼他。<a id="a-Hq"></a>如是于他不热恼故。<a id="a-Hr"></a>多有所作多有利益。</p>
  <p id="aHs">又第七法。<a id="a-Ht"></a>于天人中。<a id="a-Hu"></a>多有所作多有利益。<a id="a-Hv"></a>所谓不诳。<a id="a-Hw"></a>自隐功德。<a id="a-Hx"></a>除去恶业。<a id="a-Hy"></a>心意正直。<a id="a-Hz"></a>衣钵知足。<a id="a-I0"></a>恒常乞食。<a id="a-I1"></a>山谷岩窟。<a id="a-I2"></a>树林中住。<a id="a-I3"></a>行食知足。<a id="a-I4"></a>其心平等。<a id="a-I5"></a>无有高下。<a id="a-I6"></a>非无因缘。<a id="a-I7"></a>人中游行。<a id="a-I8"></a>疑有虫处。<a id="a-I9"></a>不行于彼。<a id="a-IA"></a>不坏泽中水岸河坎。<a id="a-IB"></a>畏杀虫故。<a id="a-IC"></a>不咒霹雳雷电雨等令堕伤杀。<a id="a-ID"></a>不说星宿日月薄蚀诸曜吉凶。<a id="a-IE"></a>而求财物饮食供养以资自命。<a id="a-IF"></a>不常往返一檀越家。<a id="a-IG"></a>亦不戴面仰头而行。<a id="a-IH"></a>亦不动唇诈作诵习。<a id="a-II"></a>不高声语。<a id="a-IJ"></a>亦不私窃。<a id="a-IK"></a>不着间杂靴鞋履等。<a id="a-IL"></a>不以杂绳用系身体。<a id="a-IM"></a>自身不着杂色香囊。<a id="a-IN"></a>至敷具等。<a id="a-IO"></a>皆悉不畜。<a id="a-IP"></a>无戒功德。<a id="a-IQ"></a>大众会处。<a id="a-IR"></a>则不入中。<a id="a-IS"></a>不令他人到于城邑聚落等处说己持戒本望利养。<a id="a-IT"></a>不种种处妨乱心意。<a id="a-IU"></a>不贪不求。<a id="a-IV"></a>不近村住。<a id="a-IW"></a>于旧知识亲眷等舍。<a id="a-IX"></a>不自在入摄令属己。<a id="a-IY"></a>不彰他恶。<a id="a-IZ"></a>不隐他德。<a id="a-Ia"></a>见他实过。<a id="a-Ib"></a>屏处不说。<a id="a-Ic"></a>舍弃妇女。<a id="a-Id"></a>如远恶蛇。<a id="a-Ie"></a>于诸妇女。<a id="a-If"></a>不共语说。<a id="a-Ig"></a>不与同行。<a id="a-Ih"></a>饶华之树。<a id="a-Ii"></a>一切不往。<a id="a-Ij"></a>可爱园林。<a id="a-Ik"></a>亦不游行。<a id="a-Il"></a>畏闻可爱众鸟声故。<a id="a-Im"></a>畏闻彼声欲心动故。<a id="a-In"></a>是故不欲闻彼鸟声。<a id="a-Io"></a>饶声水河。<a id="a-Ip"></a>不近坐禅。<a id="a-Iq"></a>畏闻彼声心动乱故。<a id="a-Ir"></a>多熏香花。<a id="a-Is"></a>不近坐禅。<a id="a-It"></a>亦不近行。<a id="a-Iu"></a>何以故。<a id="a-Iv"></a>畏鼻闻香心意动故。<a id="a-Iw"></a>亦不观看种种诸鸟。<a id="a-Ix"></a>种种色鸟。<a id="a-Iy"></a>鹅鸭命命。<a id="a-Iz"></a>若孔雀等。<a id="a-J0"></a>多欲诸鸟。<a id="a-J1"></a>不看不见。<a id="a-J2"></a>不近彼行。<a id="a-J3"></a>畏心动故。<a id="a-J4"></a>畏见畜生妇女因缘欲心发故。</p>
  <p id="aJ5">椰子果树波那婆树。<a id="a-J6"></a>母柘果树。<a id="a-J7"></a>庵婆果树。<a id="a-J8"></a>毗罗果树。<a id="a-J9"></a>迦卑他树。<a id="a-JA"></a>波留沙树。<a id="a-JB"></a>佉殊罗等种种林树不近坐禅。<a id="a-JC"></a>恐畏生心贪其味故。<a id="a-JD"></a>舍离果树。<a id="a-JE"></a>在寂静林。<a id="a-JF"></a>无味可贪。<a id="a-JG"></a>无多人众。<a id="a-JH"></a>在安乐行园林之中。<a id="a-JI"></a>如是坐禅。<a id="a-JJ"></a>勤发精进。<a id="a-JK"></a>共过怨斗。<a id="a-JL"></a>心恒不乱。<a id="a-JM"></a>乃至不取为寺因缘。<a id="a-JN"></a>犁地之土。<a id="a-JO"></a>如是断爱。<a id="a-JP"></a>朽坏铁钵。<a id="a-JQ"></a>以绳连缀。<a id="a-JR"></a>用受饮食。<a id="a-JS"></a>而心不念铜银等钵。<a id="a-JT"></a>不畜三碗。<a id="a-JU"></a>所有袈裟。<a id="a-JV"></a>不翻披着。<a id="a-JW"></a>于夏天时。<a id="a-JX"></a>除大小便。<a id="a-JY"></a>更不余行。<a id="a-JZ"></a>乃至一步。<a id="a-Ja"></a>畏杀虫故。<a id="a-Jb"></a>食奢弥果。<a id="a-Jc"></a>时食好果。<a id="a-Jd"></a>不食烂果。<a id="a-Je"></a>食小枣等。<a id="a-Jf"></a>不看不食。<a id="a-Jg"></a>若食梨果。<a id="a-Jh"></a>佉殊罗果软枣豌豆。<a id="a-Ji"></a>若朽豆等。<a id="a-Jj"></a>不看不食。<a id="a-Jk"></a>恐畏其内有诸虫故。<a id="a-Jl"></a>于自屋壁所生诸虫。<a id="a-Jm"></a>终不除却。<a id="a-Jn"></a>畏伤损故。<a id="a-Jo"></a>畏其死故。<a id="a-Jp"></a>坐处一坐。<a id="a-Jq"></a>不观他钵。<a id="a-Jr"></a>畏贪食故。<a id="a-Js"></a>若行道时。<a id="a-Jt"></a>不近他行。<a id="a-Ju"></a>恐为妨故。<a id="a-Jv"></a>饶虫之地。<a id="a-Jw"></a>不大小便。<a id="a-Jx"></a>畏伤虫故。<a id="a-Jy"></a>畏杀虫故。<a id="a-Jz"></a>乞食行时。<a id="a-K0"></a>看一寻地。<a id="a-K1"></a>以直心故。<a id="a-K2"></a>恒常亲近正直心者。<a id="a-K3"></a>如是比丘。<a id="a-K4"></a>不集诸物。<a id="a-K5"></a>于一切物。<a id="a-K6"></a>皆不悕望。<a id="a-K7"></a>于希有物。<a id="a-K8"></a>心不乐见。<a id="a-K9"></a>常勤坐禅。<a id="a-KA"></a>彼善比丘如是不诳。<a id="a-KB"></a>彼善比丘。<a id="a-KC"></a>如是持戒。<a id="a-KD"></a>清净不犯。<a id="a-KE"></a>如是净命。<a id="a-KF"></a>如是内心。<a id="a-KG"></a>清净善净。<a id="a-KH"></a>如是比丘。<a id="a-KI"></a>如说学句。<a id="a-KJ"></a>坚持不犯。<a id="a-KK"></a>彼善比丘。<a id="a-KL"></a>如心所念。<a id="a-KM"></a>如是道生。<a id="a-KN"></a>常净命故。<a id="a-KO"></a>有善意生。<a id="a-KP"></a>不乐劣生。<a id="a-KQ"></a>愿生善道。<a id="a-KR"></a>时彼世尊毗叶婆。<a id="a-KS"></a>佛而说偈言。</p>
  <p id="aKT">清净命之人　　寂静身口意</p>
  <p id="aKU">坐禅而离爱　　去涅槃不远</p>
  <p id="aKV">头陀不放逸　　冢间树林中</p>
  <p id="aKW">常如是处住　　去涅槃不远</p>
  <p id="aKX">尘土物敷具　　一钵复破坏</p>
  <p id="aKY">根果食知足　　彼人安乐行</p>
  <p id="aKZ">于欲解脱人　　常乐于知足</p>
  <p id="aKa">善意勇健者　　去涅槃不远</p>
  <p id="aKb">不谄诳之人　　远离于尘垢</p>
  <p id="aKc">其心如虚空　　去涅槃不远</p>
  <p id="aKd">彼佛世尊。<a id="a-Ke"></a>如是赞叹善行比丘不谄诳者。</p>
  <p id="aKf">成就如是七法之人。<a id="a-Kg"></a>是善男子若行欲者。<a id="a-Kh"></a>没生死海。<a id="a-Ki"></a>则是畜生。<a id="a-Kj"></a>形虽是人。<a id="a-Kk"></a>而实非人。<a id="a-Kl"></a>若能成就七法之者。<a id="a-Km"></a>则为善人之所赞叹。<a id="a-Kn"></a>身坏命终。<a id="a-Ko"></a>生于善道天世界中。<a id="a-Kp"></a>受天乐已。<a id="a-Kq"></a>退生人中。<a id="a-Kr"></a>则得涅槃。<a id="a-Ks"></a>以余业故。<a id="a-Kt"></a>第一善者。<a id="a-Ku"></a>此七种法。<a id="a-Kv"></a>所谓从初近善知识。<a id="a-Kw"></a>次第多闻。<a id="a-Kx"></a>摄取修行。<a id="a-Ky"></a>不懈怠念。<a id="a-Kz"></a>不热恼他。<a id="a-L0"></a>不诳等法。<a id="a-L1"></a>如是七法。<a id="a-L2"></a>非谄曲法以如是等七法宝藏之因缘故。<a id="a-L3"></a>得生天中。<a id="a-L4"></a>若天等中。<a id="a-L5"></a>得七法已。<a id="a-L6"></a>莫放逸行。<a id="a-L7"></a>令福德尽。<a id="a-L8"></a>天中退已。<a id="a-L9"></a>堕于地狱饿鬼畜生。<a id="a-LA"></a>故天不应行放逸行。<a id="a-LB"></a>以自破坏。<a id="a-LC"></a>于诸有中。<a id="a-LD"></a>无有放逸。<a id="a-LE"></a>行放逸行而得乐者。<a id="a-LF"></a>人中成就如是七法。<a id="a-LG"></a>则生天上。<a id="a-LH"></a>有三因缘。<a id="a-LI"></a>天中退已。<a id="a-LJ"></a>堕于地狱饿鬼畜生。<a id="a-LK"></a>所谓三者。<a id="a-LL"></a>不闻正法。<a id="a-LM"></a>近恶知识。<a id="a-LN"></a>不信业果。<a id="a-LO"></a>若不成就此七种法。<a id="a-LP"></a>堕于地狱饿鬼畜生。<a id="a-LQ"></a>尔时天主牟修楼陀告天众言。<a id="a-LR"></a>此等一切。<a id="a-LS"></a>汝等已闻。<a id="a-LT"></a>彼佛世尊。<a id="a-LU"></a>以怜愍心。<a id="a-LV"></a>利益众生。<a id="a-LW"></a>已如是说。<a id="a-LX"></a>时彼天众。<a id="a-LY"></a>一切皆共白天王言。<a id="a-LZ"></a>我等今者已闻如来此所说经。<a id="a-La"></a>彼佛世尊。<a id="a-Lb"></a>怜愍世间。<a id="a-Lc"></a>已作利益。<a id="a-Ld"></a>为除放逸。<a id="a-Le"></a>故如是说。<a id="a-Lf"></a>牟修楼陀夜摩天王。<a id="a-Lg"></a>告天众言。<a id="a-Lh"></a>汝闻此经。<a id="a-Li"></a>勿行放逸。<a id="a-Lj"></a>天放逸故。<a id="a-Lk"></a>生于地狱饿鬼畜生。<a id="a-Ll"></a>何以故。<a id="a-Lm"></a>汝以大价贵重之物。<a id="a-Ln"></a>贸得此间天中生处。<a id="a-Lo"></a>今者不应以放逸故。<a id="a-Lp"></a>令其空尽。<a id="a-Lq"></a>如佛所说。<a id="a-Lr"></a>如是经法。<a id="a-Ls"></a>摄取正行。<a id="a-Lt"></a>舍离放逸。</p>
  <p id="aLu">于六经中。<a id="a-Lv"></a>毗叶婆佛所说经典第四已竟。</p>
 </body>
</html>