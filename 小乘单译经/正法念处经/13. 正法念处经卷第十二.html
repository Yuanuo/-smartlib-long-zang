<!doctype html>
<html id="z3IBUPYb0" data-ver="1254">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十二</h1>
  <h2 id="a2">地狱品第三之八</h2>
  <p id="a3">又偷盗果。<a id="a-4"></a>以恶业故。<a id="a-5"></a>彼地狱中。<a id="a-6"></a>见自己物。<a id="a-7"></a>他人劫夺。<a id="a-8"></a>即便走逐。<a id="a-9"></a>既如是走。<a id="a-A"></a>阎魔罗人。<a id="a-B"></a>以利铁刀执取斫割。<a id="a-C"></a>脉脉皆断断已复生。<a id="a-D"></a>又复更有余地狱人疾走而来。<a id="a-E"></a>阎魔罗人。<a id="a-F"></a>亦复捉取。<a id="a-G"></a>刀戟杵枷。<a id="a-H"></a>皆悉焰燃。<a id="a-I"></a>斫刺筑打。<a id="a-J"></a>是彼偷盗恶业果报。<a id="a-K"></a>如是无量百千年岁。<a id="a-L"></a>乃至偷盗不善业果破坏无气腐烂尽灭。<a id="a-M"></a>彼人彼处尔乃得脱。</p>
  <p id="aN">又邪行者。<a id="a-O"></a>见本妇女灰河所漂。<a id="a-P"></a>极大唱唤。<a id="a-Q"></a>恶波所推。<a id="a-R"></a>或有出者。<a id="a-S"></a>或有没者。<a id="a-T"></a>唤地狱人而作是言。<a id="a-U"></a>我今在此灰河恶处。<a id="a-V"></a>无导无救。<a id="a-W"></a>汝今可来救我此难。<a id="a-X"></a>彼地狱人。<a id="a-Y"></a>既闻啼哭恶业痴心入彼灰河。<a id="a-Z"></a>即于入时一切身分为灰所烂。<a id="a-a"></a>乃至无有芥子许在。<a id="a-b"></a>唯有残骨。<a id="a-c"></a>后复肉生。<a id="a-d"></a>肉既生已。<a id="a-e"></a>而复更见向者妇女稍远于前。<a id="a-f"></a>在灰河中而复唱唤。<a id="a-g"></a>作如是言救我救我。<a id="a-h"></a>彼人即前。<a id="a-i"></a>而彼妇女疾走往赴。<a id="a-j"></a>既前到已。<a id="a-k"></a>欲抱妇女。<a id="a-l"></a>妇女抱之彼妇女身皆是热铁。<a id="a-m"></a>焰起炽燃。<a id="a-n"></a>锋利铁爪。<a id="a-o"></a>既抱得已。<a id="a-p"></a>即便攫之身体碎坏。<a id="a-q"></a>无芥子许全处可得。<a id="a-r"></a>唯有骨在。<a id="a-s"></a>如是罪人。<a id="a-t"></a>普身皆血。<a id="a-u"></a>唯有筋网。<a id="a-v"></a>彼地狱人。<a id="a-w"></a>欲心所覆。<a id="a-x"></a>见彼妇女而复走往彼灰河中。<a id="a-y"></a>乃经无量百千年岁。<a id="a-z"></a>如是恶漂。<a id="a-10"></a>如是恶烧。<a id="a-11"></a>乃至恶业未坏未烂业气未尽。<a id="a-12"></a>于一切时与苦不止。<a id="a-13"></a>彼处业尽。<a id="a-14"></a>尔乃得脱。<a id="a-15"></a>如是复生。<a id="a-16"></a>饥渴烧身。<a id="a-17"></a>处处浪走。<a id="a-18"></a>复见有河陂池清水。<a id="a-19"></a>望冷水故。<a id="a-1A"></a>疾走往赴。<a id="a-1B"></a>既走到已。<a id="a-1C"></a>彼河池等洋白镴汁皆悉充满。<a id="a-1D"></a>饶恶毒蛇普遍其中。<a id="a-1E"></a>彼地狱人。<a id="a-1F"></a>热渴甚急。<a id="a-1G"></a>即饮如是毒蛇和合洋白镴汁。<a id="a-1H"></a>彼恶毒蛇。<a id="a-1I"></a>罪业所作。<a id="a-1J"></a>极甚微细。<a id="a-1K"></a>入罪人口。<a id="a-1L"></a>既入腹已。<a id="a-1M"></a>即便粗大。<a id="a-1N"></a>地狱人肚亦复增长。<a id="a-1O"></a>如是恶蛇在其身内。<a id="a-1P"></a>所有一切皆悉遍啮。<a id="a-1Q"></a>先啮小肠而唼食之。<a id="a-1R"></a>是破戒人饮酒罪过。<a id="a-1S"></a>如是无量百千年岁。<a id="a-1T"></a>恶业所诳。<a id="a-1U"></a>彼蛇所啮。<a id="a-1V"></a>白镴所烧。<a id="a-1W"></a>如是烧啮。<a id="a-1X"></a>死已复生。<a id="a-1Y"></a>戒人饮酒破戒罪过。</p>
  <p id="a1Z">又复妄语恶业果故。<a id="a-1a"></a>彼蛇啮舌。<a id="a-1b"></a>如是无量百千年岁受大苦恼。<a id="a-1c"></a>乃至恶业未坏未烂业气未尽。<a id="a-1d"></a>于一切时与苦不止。<a id="a-1e"></a>彼处业尽。<a id="a-1f"></a>尔乃得脱。<a id="a-1g"></a>脱彼处已。<a id="a-1h"></a>处处浪走。<a id="a-1i"></a>而复更见不慈心果。<a id="a-1j"></a>彼地狱人。<a id="a-1k"></a>业作众生。<a id="a-1l"></a>如是说言。<a id="a-1m"></a>汝等云何无辜被烧。<a id="a-1n"></a>更可无处而住于此。<a id="a-1o"></a>我示汝处。<a id="a-1p"></a>令汝得乐。<a id="a-1q"></a>阎魔罗人如是语已。<a id="a-1r"></a>取地狱人。<a id="a-1s"></a>于地狱中更置余处。<a id="a-1t"></a>彼处别异。<a id="a-1u"></a>别异苦恼。<a id="a-1v"></a>多多更与。<a id="a-1w"></a>阎魔罗人。<a id="a-1x"></a>如是更与地狱罪人种种苦恼。<a id="a-1y"></a>所谓在于一切方处大火所烧受种种苦。<a id="a-1z"></a>周匝崄岸。<a id="a-20"></a>处处遍烧。<a id="a-21"></a>又复更入大身恶吼可畏之处。<a id="a-22"></a>常烧常煮。<a id="a-23"></a>如是受苦。<a id="a-24"></a>身大极软十由旬量。<a id="a-25"></a>又复更入。<a id="a-26"></a>名火髻处。<a id="a-27"></a>于彼处生。<a id="a-28"></a>受大苦恼。<a id="a-29"></a>彼火髻处大火甚热于一切火。<a id="a-2A"></a>此火最胜更无相似彼火髻处。<a id="a-2B"></a>常雨火沙而烧煮之。<a id="a-2C"></a>彼沙稠浚。<a id="a-2D"></a>如夏时雨。<a id="a-2E"></a>复有异处。<a id="a-2F"></a>名内沸热。<a id="a-2G"></a>彼处闇火。<a id="a-2H"></a>常烧常煮。<a id="a-2I"></a>令彼罪人身体胀满。<a id="a-2J"></a>犹如皮囊。<a id="a-2K"></a>复更有处。<a id="a-2L"></a>彼处名为吒吒吒哜。<a id="a-2M"></a>彼地狱地一切罪人。<a id="a-2N"></a>以诸身分迭相揩割。<a id="a-2O"></a>受大苦恼。<a id="a-2P"></a>复有别处。<a id="a-2Q"></a>彼处名为普受一切资生苦恼。<a id="a-2R"></a>彼处恶煮。<a id="a-2S"></a>受大苦恼。<a id="a-2T"></a>彼如是处。<a id="a-2U"></a>多有可畏恶狗师子乌鹫猪蛇。<a id="a-2V"></a>一切与苦。<a id="a-2W"></a>复有恶河。<a id="a-2X"></a>彼河名为鞞多罗尼。<a id="a-2Y"></a>恶烧恶漂。<a id="a-2Z"></a>彼处烧煮。<a id="a-2a"></a>皆悉烂熟。<a id="a-2b"></a>彼河热灰。<a id="a-2c"></a>赤铜白镴。<a id="a-2d"></a>焰燃沸热。<a id="a-2e"></a>百种千种。<a id="a-2f"></a>恶漂烧煮。<a id="a-2g"></a>如是烧煮。<a id="a-2h"></a>复有别处。<a id="a-2i"></a>名无间闇。<a id="a-2j"></a>罪人入中。<a id="a-2k"></a>闇火烧煮。<a id="a-2l"></a>受种种苦。<a id="a-2m"></a>复更有处。<a id="a-2n"></a>名苦鬘处。<a id="a-2o"></a>罪人入中。<a id="a-2p"></a>烧煮受苦。<a id="a-2q"></a>热焰铁轮转在其头。<a id="a-2r"></a>一切身分。<a id="a-2s"></a>锯割劈裂。<a id="a-2t"></a>若得脱已。<a id="a-2u"></a>复入异处。<a id="a-2v"></a>名雨缕鬘抖擞。<a id="a-2w"></a>更烧更煮。<a id="a-2x"></a>普身焰燃。<a id="a-2y"></a>如是烧已。<a id="a-2z"></a>阎魔罗人。<a id="a-30"></a>百到千到。<a id="a-31"></a>焰刀刺割。<a id="a-32"></a>若得脱已。<a id="a-33"></a>而复更入鬘块乌处。<a id="a-34"></a>而烧煮之。<a id="a-35"></a>彼处骨身。<a id="a-36"></a>如雪相似。<a id="a-37"></a>自身生火。<a id="a-38"></a>彼地狱人。<a id="a-39"></a>各执利刀。<a id="a-3A"></a>迭相割削。<a id="a-3B"></a>如是无量百千年岁。<a id="a-3C"></a>若得脱已。<a id="a-3D"></a>而复更入悲苦吼处。<a id="a-3E"></a>在彼恶处常烧常煮。<a id="a-3F"></a>既如是煮。<a id="a-3G"></a>发声大吼。<a id="a-3H"></a>如是吼声。<a id="a-3I"></a>自余一切诸地狱中无如是吼。<a id="a-3J"></a>若得脱已。<a id="a-3K"></a>而复更入。<a id="a-3L"></a>名大悲处。<a id="a-3M"></a>彼人邪见。<a id="a-3N"></a>非法恶法。<a id="a-3O"></a>赞说为法。<a id="a-3P"></a>彼邪见人。<a id="a-3Q"></a>以恶业故。<a id="a-3R"></a>见所爱色。<a id="a-3S"></a>或父或子。<a id="a-3T"></a>或兄或弟。<a id="a-3U"></a>在大悲处。<a id="a-3V"></a>而被烧煮。<a id="a-3W"></a>捩身受苦。<a id="a-3X"></a>啼哭唤言我今孤独。<a id="a-3Y"></a>可来救我。<a id="a-3Z"></a>彼父子等。<a id="a-3a"></a>极大悲苦。<a id="a-3b"></a>伸臂向上。<a id="a-3c"></a>大声唱唤。<a id="a-3d"></a>彼地狱人如是见已。<a id="a-3e"></a>忧悲火生。<a id="a-3f"></a>烧燃爱薪。<a id="a-3g"></a>忧悲火热。<a id="a-3h"></a>形地狱火。<a id="a-3i"></a>犹如冰雪。<a id="a-3j"></a>如是二种大火所烧。<a id="a-3k"></a>极受苦恼。<a id="a-3l"></a>发声唱唤阎魔罗人。<a id="a-3m"></a>而为说偈呵责之言。</p>
  <p id="a3n">爱火热于火　　余火则如冰</p>
  <p id="a3o">此中地狱火　　爱火三界中</p>
  <p id="a3p">如是地狱火　　盖少不足言</p>
  <p id="a3q">若爱因生火　　饶焰而毒热</p>
  <p id="a3r">恶行地狱人　　业尽乃得脱</p>
  <p id="a3s">爱火烧三界　　未有得脱期</p>
  <p id="a3t">爱能系缚人　　在无始生死</p>
  <p id="a3u">爱火是地狱　　非地狱生火</p>
  <p id="a3v">地狱火虽热　　唯能烧于身</p>
  <p id="a3w">爱火烧众生　　身心俱被烧</p>
  <p id="a3x">爱因缘生火　　火中最为上</p>
  <p id="a3y">地狱火不普　　爱火一切遍</p>
  <p id="a3z">三因三处行　　三种业显现</p>
  <p id="a40">于三时中生　　皆是爱心火</p>
  <p id="a41">天中欲火烧　　畜生嗔火烧</p>
  <p id="a42">地狱痴火烧　　爱火一切烧</p>
  <p id="a43">如是爱心火　　三界皆焰燃</p>
  <p id="a44">见何不乐法　　今如是心悔</p>
  <p id="a45">阎魔罗人。<a id="a-46"></a>于彼地狱大悲之处。<a id="a-47"></a>如是呵责地狱罪人。<a id="a-48"></a>既呵责已。<a id="a-49"></a>而复更与种种苦恼。<a id="a-4A"></a>如是罪人。<a id="a-4B"></a>彼处得脱。<a id="a-4C"></a>而复更于无悲闇处地狱中煮。<a id="a-4D"></a>彼处普火烧地狱人。<a id="a-4E"></a>其色犹如甄叔迦树。<a id="a-4F"></a>如是罪人若脱彼处。<a id="a-4G"></a>复于木转地狱中煮彼地狱人。<a id="a-4H"></a>在彼地狱十六处煮。<a id="a-4I"></a>邪见所摄。<a id="a-4J"></a>犯比丘尼。<a id="a-4K"></a>恶业罪过。<a id="a-4L"></a>彼人彼处。<a id="a-4M"></a>于无数年久时长烧。<a id="a-4N"></a>乃至恶业未坏未烂业气未尽。<a id="a-4O"></a>于一切时与苦不止。<a id="a-4P"></a>若恶业尽。<a id="a-4Q"></a>彼地狱中尔乃得脱。<a id="a-4R"></a>虽脱彼处。<a id="a-4S"></a>复生饿鬼畜生之中。<a id="a-4T"></a>无量千世饥渴烧煮。<a id="a-4U"></a>迭互相食。<a id="a-4V"></a>食百千身。<a id="a-4W"></a>如是畜生以恶邪见。<a id="a-4X"></a>复犯净行比丘尼戒。<a id="a-4Y"></a>彼人如是难得人身。<a id="a-4Z"></a>如龟遇孔。<a id="a-4a"></a>若生人中同业之处。<a id="a-4b"></a>于五百世作不能男。<a id="a-4c"></a>犯比丘尼。<a id="a-4d"></a>不善恶业余残果报。</p>
  <p id="a4e">又彼比丘。<a id="a-4f"></a>知业果报。<a id="a-4g"></a>观大焦热大地狱处。<a id="a-4h"></a>彼见闻知若人杀生偷盗邪行饮酒妄语邪见业果。<a id="a-4i"></a>如前所说。<a id="a-4j"></a>又复若人毁犯清净优婆夷戒。<a id="a-4k"></a>身坏命终。<a id="a-4l"></a>堕于恶处。<a id="a-4m"></a>在彼地狱。<a id="a-4n"></a>在一切方焦热处生。<a id="a-4o"></a>受大苦恼。<a id="a-4p"></a>所谓苦者。<a id="a-4q"></a>彼地狱处。<a id="a-4r"></a>一切无间。<a id="a-4s"></a>乃至虚空。<a id="a-4t"></a>皆悉焰燃。<a id="a-4u"></a>无针孔许。<a id="a-4v"></a>不焰燃处。<a id="a-4w"></a>彼人火中伸手向上。<a id="a-4x"></a>发声唱唤第一急恶。<a id="a-4y"></a>大力坚苦炽火所烧。<a id="a-4z"></a>灰亦叵得。<a id="a-50"></a>又复更生。<a id="a-51"></a>如是无量百千年岁常烧不止。<a id="a-52"></a>彼处若脱。<a id="a-53"></a>望救望归。<a id="a-54"></a>走向异处。<a id="a-55"></a>既如是走。<a id="a-56"></a>阎魔罗人复更执之。<a id="a-57"></a>普焰铁绳从脚而缠乃至于头。<a id="a-58"></a>次第急缠。<a id="a-59"></a>血皆上流。<a id="a-5A"></a>集在头中。<a id="a-5B"></a>然后复以焰燃铁钩。<a id="a-5C"></a>钉其头上。<a id="a-5D"></a>颔下而出。<a id="a-5E"></a>复捉铁钩。<a id="a-5F"></a>急转急捩。<a id="a-5G"></a>而复抽掣罪人血出。<a id="a-5H"></a>如赤铜汁。<a id="a-5I"></a>热焰炽燃。<a id="a-5J"></a>灌其身体。<a id="a-5K"></a>如是无量百千年中。<a id="a-5L"></a>血灌其身而烧煮之。<a id="a-5M"></a>死而复生。<a id="a-5N"></a>死而复生。<a id="a-5O"></a>恶业力故。<a id="a-5P"></a>常一切时如是烧煮。<a id="a-5Q"></a>乃至恶业未坏未烂。<a id="a-5R"></a>业气未尽。<a id="a-5S"></a>于一切时与苦不止。<a id="a-5T"></a>若恶业尽。<a id="a-5U"></a>彼地狱处尔乃得脱。<a id="a-5V"></a>复于无量百千年岁。<a id="a-5W"></a>生于饿鬼畜生之中。<a id="a-5X"></a>若生饿鬼。<a id="a-5Y"></a>受饥渴苦。<a id="a-5Z"></a>于畜生中。<a id="a-5a"></a>迭相食苦。<a id="a-5b"></a>乃于无量百千世中。<a id="a-5c"></a>为他所杀而啖食之。<a id="a-5d"></a>彼恶业人受彼苦已。<a id="a-5e"></a>难得人身。<a id="a-5f"></a>如龟遇孔。<a id="a-5g"></a>若生人中同业之处。<a id="a-5h"></a>贫穷多病。<a id="a-5i"></a>于他人所。<a id="a-5j"></a>常得热恼。<a id="a-5k"></a>心乱不止。<a id="a-5l"></a>复不长命。<a id="a-5m"></a>于四百世作不男人。<a id="a-5n"></a>是彼恶业余残果报。</p>
  <p id="a5o">又彼比丘。<a id="a-5p"></a>知业果报。<a id="a-5q"></a>观大焦热大地狱处。<a id="a-5r"></a>彼见闻知。<a id="a-5s"></a>若人杀生偷盗邪行饮酒妄语邪见业果。<a id="a-5t"></a>如前所说。<a id="a-5u"></a>又复若人毁犯净行沙弥戒故。<a id="a-5v"></a>身坏命终。<a id="a-5w"></a>堕于恶处。<a id="a-5x"></a>在彼地狱大身恶吼。<a id="a-5y"></a>可畏处生。<a id="a-5z"></a>受大苦恼。<a id="a-60"></a>所谓苦者。<a id="a-61"></a>如前所说活等地狱所受苦恼。<a id="a-62"></a>彼一切苦。<a id="a-63"></a>大身恶吼可畏之处皆悉具受。<a id="a-64"></a>复有胜者。<a id="a-65"></a>彼罪人身。<a id="a-66"></a>一由旬量第一柔软。<a id="a-67"></a>如生酥块。<a id="a-68"></a>阎魔罗人执持其身。<a id="a-69"></a>以微细钳遍拔其毛。<a id="a-6A"></a>合肉拔之。<a id="a-6B"></a>从足至头皆悉遍拔。<a id="a-6C"></a>无芥子许而不拔处。<a id="a-6D"></a>彼人如是极受碎苦。<a id="a-6E"></a>唱声大唤。<a id="a-6F"></a>余地狱人。<a id="a-6G"></a>闻之心破。<a id="a-6H"></a>开裂分散。<a id="a-6I"></a>心怨所诳。<a id="a-6J"></a>造作恶业。<a id="a-6K"></a>自业所诳。<a id="a-6L"></a>如是声出。<a id="a-6M"></a>地狱罪人如是受苦。<a id="a-6N"></a>阎魔罗人。<a id="a-6O"></a>为呵责故。<a id="a-6P"></a>而说偈言。</p>
  <p id="a6Q">欲心出甜语　　闻甜语欲发</p>
  <p id="a6R">欲语是大恶　　今受如是果</p>
  <p id="a6S">欲语最利刃　　彼刃自割身</p>
  <p id="a6T">宁自割其舌　　不说淫欲语</p>
  <p id="a6U">欲所诳众生　　嗔心急炽燃</p>
  <p id="a6V">痴心所秉故　　说淫欲甜语</p>
  <p id="a6W">淫欲乐至少　　作恶业甚多</p>
  <p id="a6X">痴人欲心秉　　从苦而得苦</p>
  <p id="a6Y">欲乐一念顷　　非乐亦非常</p>
  <p id="a6Z">转身受极苦　　如是应舍欲</p>
  <p id="a6a">为欲覆之人　　住于地狱舍</p>
  <p id="a6b">若不属欲者　　则不畏地狱</p>
  <p id="a6c">若人作恶业　　决定受苦恼</p>
  <p id="a6d">悲苦凡鄙人　　何故今唱唤</p>
  <p id="a6e">恶行地狱人　　业尽乃得脱</p>
  <p id="a6f">无有多唱唤　　而得解脱理</p>
  <p id="a6g">若人欲自在　　作不爱恶业</p>
  <p id="a6h">痴人今受苦　　唱唤何所益</p>
  <p id="a6i">若见未来果　　现在喜乐善</p>
  <p id="a6j">彼人不唱唤　　如汝今朝日</p>
  <p id="a6k">阎魔罗人如是责疏恶业行人。<a id="a-6l"></a>既呵责已复与种种无量苦恼。<a id="a-6m"></a>乃至恶业未坏未烂业气未尽。<a id="a-6n"></a>于一切时与若不止。<a id="a-6o"></a>若恶业尽彼地狱处尔乃得脱。<a id="a-6p"></a>既得脱已。<a id="a-6q"></a>无量千世生于饿鬼畜生之中。<a id="a-6r"></a>彼处脱已。<a id="a-6s"></a>难得人身。<a id="a-6t"></a>如龟遇孔。<a id="a-6u"></a>若生人中同业之处。<a id="a-6v"></a>短命贫穷。<a id="a-6w"></a>心乱不正。<a id="a-6x"></a>所有语言。<a id="a-6y"></a>一切不信。<a id="a-6z"></a>于四千世作不能男。<a id="a-70"></a>是彼恶业余残果报。</p>
  <p id="a71">又彼比丘。<a id="a-72"></a>知业果报。<a id="a-73"></a>观大焦热大地狱处。<a id="a-74"></a>彼见闻知。<a id="a-75"></a>复有异处。<a id="a-76"></a>名火髻处。<a id="a-77"></a>是彼地狱第三别处。<a id="a-78"></a>众生何业生于彼处。<a id="a-79"></a>彼见有人杀生偷盗邪行饮酒妄语邪见乐行多作。<a id="a-7A"></a>业及果报如前所说。<a id="a-7B"></a>若复有人。<a id="a-7C"></a>于摄威仪正行妇女。<a id="a-7D"></a>行其非道。<a id="a-7E"></a>彼人以是恶业因缘。<a id="a-7F"></a>身坏命终。<a id="a-7G"></a>堕于恶处。<a id="a-7H"></a>在彼地狱。<a id="a-7I"></a>生火髻处受大苦恼。<a id="a-7J"></a>所谓苦者。<a id="a-7K"></a>如前所说活等地狱所受苦恼。<a id="a-7L"></a>彼一切苦此中具受。<a id="a-7M"></a>十倍更重。<a id="a-7N"></a>复有胜者。<a id="a-7O"></a>如是地狱火髻之处。<a id="a-7P"></a>以恶业故。<a id="a-7Q"></a>多有恶虫名为似髻。<a id="a-7R"></a>在地狱处。<a id="a-7S"></a>长似弓弦。<a id="a-7T"></a>其毒甚严其齿极利。<a id="a-7U"></a>阎魔罗人。<a id="a-7V"></a>执地狱人。<a id="a-7W"></a>缚其手足敷其身体在热铁钩极热铁地。<a id="a-7X"></a>彼地狱人如是受苦。<a id="a-7Y"></a>唱唤啼哭。<a id="a-7Z"></a>先烧其背。<a id="a-7a"></a>受极苦恼阎魔罗人。<a id="a-7b"></a>取似髻虫置其粪门。<a id="a-7c"></a>彼似髻虫形如弓弦。<a id="a-7d"></a>入其身中。<a id="a-7e"></a>能作第一坚毒急苦。<a id="a-7f"></a>其触如火。<a id="a-7g"></a>初烧粪门。<a id="a-7h"></a>烧已而食。<a id="a-7i"></a>食粪门已。<a id="a-7j"></a>次复上行入其熟藏。<a id="a-7k"></a>烧已而食。<a id="a-7l"></a>食熟藏已。<a id="a-7m"></a>次复上行。<a id="a-7n"></a>入其生藏。<a id="a-7o"></a>即烧生藏。<a id="a-7p"></a>而复食之。<a id="a-7q"></a>如是食已。<a id="a-7r"></a>次第复入小肠大肠烧啮而食。<a id="a-7s"></a>如是食尽在其身内处处遍走。<a id="a-7t"></a>罪人身内如白鸽儿。<a id="a-7u"></a>犹故不死。<a id="a-7v"></a>如是恶虫。<a id="a-7w"></a>走向咽筒。<a id="a-7x"></a>走而未到。<a id="a-7y"></a>烧煮其心。<a id="a-7z"></a>烧已遍食。<a id="a-80"></a>彼地狱人如是受苦。<a id="a-81"></a>唱唤号哭。<a id="a-82"></a>彼人如是二火所烧。<a id="a-83"></a>身内则有似髻虫食。<a id="a-84"></a>身外则有地狱大火。<a id="a-85"></a>彼似髻虫食咽筒已。<a id="a-86"></a>次走向面。<a id="a-87"></a>既到面已。<a id="a-88"></a>先烧舌根。<a id="a-89"></a>烧舌根已。<a id="a-8A"></a>啮而食之。<a id="a-8B"></a>如是食已。<a id="a-8C"></a>走向耳根复食其耳。<a id="a-8D"></a>食耳根已。<a id="a-8E"></a>走向髑髅。<a id="a-8F"></a>次食其脑。<a id="a-8G"></a>既食尽已。<a id="a-8H"></a>破头而出。<a id="a-8I"></a>彼地狱人犹故不死。<a id="a-8J"></a>是彼恶业之势力故。<a id="a-8K"></a>遍身有孔。<a id="a-8L"></a>如是恶虫复入孔内。<a id="a-8M"></a>复为地狱大火所烧。<a id="a-8N"></a>普身内外。<a id="a-8O"></a>一切焰燃。<a id="a-8P"></a>恶业行故。<a id="a-8Q"></a>如是无量百千年岁食复食食。<a id="a-8R"></a>食已复生生已复食。<a id="a-8S"></a>死已复活。<a id="a-8T"></a>如是罪人受大苦恼。<a id="a-8U"></a>是彼恶业作集势力。<a id="a-8V"></a>彼地狱人彼处脱已。<a id="a-8W"></a>走向异处。<a id="a-8X"></a>见大蛇众。<a id="a-8Y"></a>一时俱来。<a id="a-8Z"></a>彼人见已。<a id="a-8a"></a>极大怖畏。<a id="a-8b"></a>走向余处。<a id="a-8c"></a>如是蛇众。<a id="a-8d"></a>恶业所作。<a id="a-8e"></a>走疾如风。<a id="a-8f"></a>向彼罪人。<a id="a-8g"></a>到已缠绞。<a id="a-8h"></a>普身周遍其牙甚利。<a id="a-8i"></a>有大恶毒。<a id="a-8j"></a>啮彼罪人。<a id="a-8k"></a>受百千种最大苦恼。<a id="a-8l"></a>彼地狱人。<a id="a-8m"></a>如是具有三火所烧。<a id="a-8n"></a>一饥渴火。<a id="a-8o"></a>二蛇毒火。<a id="a-8p"></a>三地狱火。<a id="a-8q"></a>如是无量百千年岁常如是烧。<a id="a-8r"></a>无有年数时节长远。<a id="a-8s"></a>乃至恶业未坏未烂。<a id="a-8t"></a>业气未尽。<a id="a-8u"></a>于一切时与苦不止。<a id="a-8v"></a>若恶业尽。<a id="a-8w"></a>彼地狱处尔乃得脱。<a id="a-8x"></a>既得脱已。<a id="a-8y"></a>无量千世生在饿鬼畜生之中。<a id="a-8z"></a>于饿鬼中。<a id="a-90"></a>饥渴极烧遍生一切畜生之中。<a id="a-91"></a>生生常为他所杀害。<a id="a-92"></a>杀已而食。<a id="a-93"></a>若脱彼处。<a id="a-94"></a>难得人身。<a id="a-95"></a>如龟遇孔。<a id="a-96"></a>若生人中同业之处。<a id="a-97"></a>于五百世为第三人。<a id="a-98"></a>所谓不男。<a id="a-99"></a>是彼恶业余残果报。</p>
  <p id="a9A">又彼比丘知业果报观大焦热大地狱处。<a id="a-9B"></a>彼见闻知复有异处。<a id="a-9C"></a>名雨沙火。<a id="a-9D"></a>是彼地狱第四别处。<a id="a-9E"></a>众生何业生于彼处。<a id="a-9F"></a>彼见有人。<a id="a-9G"></a>杀生偷盗邪行饮酒妄语邪见。<a id="a-9H"></a>乐行多作。<a id="a-9I"></a>业及果报如前所说。<a id="a-9J"></a>复有邪行。<a id="a-9K"></a>于沙弥尼作恶行已。<a id="a-9L"></a>心生欢喜。<a id="a-9M"></a>犹故喜乐。<a id="a-9N"></a>彼人以是恶业因缘。<a id="a-9O"></a>身坏命终。<a id="a-9P"></a>堕于恶处。<a id="a-9Q"></a>在彼地狱雨沙火处受大苦恼。<a id="a-9R"></a>所谓苦者。<a id="a-9S"></a>如前所说活等地狱所受苦恼。<a id="a-9T"></a>彼一切苦此中具受。<a id="a-9U"></a>复有胜者。<a id="a-9V"></a>所谓彼处。<a id="a-9W"></a>五百由旬大火充满。<a id="a-9X"></a>一切焰燃。<a id="a-9Y"></a>有金刚沙遍满其中。<a id="a-9Z"></a>柔软如水能烧之人。<a id="a-9a"></a>犹尚畏没。<a id="a-9b"></a>况重恶业地狱之人。<a id="a-9c"></a>彼地狱人。<a id="a-9d"></a>入中则没。<a id="a-9e"></a>犹如没水。<a id="a-9f"></a>恶业因故。<a id="a-9g"></a>没已复出。<a id="a-9h"></a>彼金刚沙。<a id="a-9i"></a>有三角块。<a id="a-9j"></a>刃火极利。<a id="a-9k"></a>揩罪人身乃至骨尽尽已复生。<a id="a-9l"></a>生复更揩。<a id="a-9m"></a>揩已复尽。<a id="a-9n"></a>尽已复生。<a id="a-9o"></a>死而复活。<a id="a-9p"></a>无能救者。<a id="a-9q"></a>堕焰沙中唱唤号哭。<a id="a-9r"></a>呼嗟涕泣。<a id="a-9s"></a>以恶业故。<a id="a-9t"></a>于彼苦处不能自脱。<a id="a-9u"></a>时节长久。<a id="a-9v"></a>若恶业尽。<a id="a-9w"></a>彼地狱处尔乃得脱。<a id="a-9x"></a>虽脱彼处。<a id="a-9y"></a>无量千世生于饿鬼畜生之中。<a id="a-9z"></a>若生饿鬼。<a id="a-A0"></a>饥渴烧煮。<a id="a-A1"></a>畜生之中。<a id="a-A2"></a>迭相啖食。<a id="a-A3"></a>于一千世。<a id="a-A4"></a>常被他杀。<a id="a-A5"></a>若脱彼处。<a id="a-A6"></a>难得人身。<a id="a-A7"></a>如龟遇孔。<a id="a-A8"></a>若生人中同业之处。<a id="a-A9"></a>常贫常病。<a id="a-AA"></a>人所不信。<a id="a-AB"></a>为不男人。<a id="a-AC"></a>是彼恶业余残果报。</p>
  <p id="aAD">又彼比丘。<a id="a-AE"></a>知业果报。<a id="a-AF"></a>观大焦热之大地狱复有何处。<a id="a-AG"></a>彼见闻知复有异处。<a id="a-AH"></a>名内热沸。<a id="a-AI"></a>是彼地狱第五别处。<a id="a-AJ"></a>众生何业生于彼处。<a id="a-AK"></a>彼见有人杀生偷盗邪行饮酒妄语邪见。<a id="a-AL"></a>乐行多作。<a id="a-AM"></a>业及果报如前所说。<a id="a-AN"></a>又复有人邪见邪行。<a id="a-AO"></a>于持五戒优婆夷边。<a id="a-AP"></a>强行非法。<a id="a-AQ"></a>污其梵行。<a id="a-AR"></a>令戒缺坏。<a id="a-AS"></a>彼作是意。<a id="a-AT"></a>破戒无罪。<a id="a-AU"></a>不信业果。<a id="a-AV"></a>彼人以是恶意恶行业因缘故。<a id="a-AW"></a>身坏命终。<a id="a-AX"></a>堕于恶处。<a id="a-AY"></a>在彼地狱内热沸处。<a id="a-AZ"></a>受大苦恼。<a id="a-Aa"></a>所谓苦者。<a id="a-Ab"></a>如前所说活等地狱所受苦恼。<a id="a-Ac"></a>彼一切苦此中具受。<a id="a-Ad"></a>复有胜者所谓彼处。<a id="a-Ae"></a>有五火山。<a id="a-Af"></a>皆内热沸。<a id="a-Ag"></a>如是五山。<a id="a-Ah"></a>普遍地狱皆悉热沸。<a id="a-Ai"></a>一名普烧。<a id="a-Aj"></a>二名极深无底。<a id="a-Ak"></a>三名闇火聚触。<a id="a-Al"></a>四名割截。<a id="a-Am"></a>五名业证。<a id="a-An"></a>遍彼地狱一千由旬。<a id="a-Ao"></a>如是五山。<a id="a-Ap"></a>去普轮山及大轮山道理极远。<a id="a-Aq"></a>彼地狱人见彼五山。<a id="a-Ar"></a>优钵罗华。<a id="a-As"></a>于彼山中多有树林。<a id="a-At"></a>陂池具足。<a id="a-Au"></a>悕望彼处。<a id="a-Av"></a>欲得安乐。<a id="a-Aw"></a>疾走往赴。<a id="a-Ax"></a>以恶业故。<a id="a-Ay"></a>彼山内火恶风所吹。<a id="a-Az"></a>吹已炽燃。<a id="a-B0"></a>烧地狱人。<a id="a-B1"></a>普身捩转。<a id="a-B2"></a>如是烧已。<a id="a-B3"></a>复见有山。<a id="a-B4"></a>青色而大。<a id="a-B5"></a>既烧受苦。<a id="a-B6"></a>复更走趣望救望归。<a id="a-B7"></a>既到彼山。<a id="a-B8"></a>势堕其中。<a id="a-B9"></a>犹如弩弦所放铁箭。<a id="a-BA"></a>射入蚁封如是入已。<a id="a-BB"></a>不知所在。<a id="a-BC"></a>如是如是。<a id="a-BD"></a>彼地狱人。<a id="a-BE"></a>在内热沸火山之中。<a id="a-BF"></a>没无处所。<a id="a-BG"></a>彼地狱人。<a id="a-BH"></a>在于彼处如是烧已。<a id="a-BI"></a>焦已炙已。<a id="a-BJ"></a>又复更入闇火聚触恶山之中。<a id="a-BK"></a>诸根闭塞。<a id="a-BL"></a>受一切苦。<a id="a-BM"></a>如埵纳箭。<a id="a-BN"></a>具受一切恶业果报。<a id="a-BO"></a>如是罪人。<a id="a-BP"></a>作集恶业。<a id="a-BQ"></a>闇火聚触恶山之中。<a id="a-BR"></a>受如是果苦恼急恶。<a id="a-BS"></a>无主无救。<a id="a-BT"></a>无有伴侣。<a id="a-BU"></a>食自业果。<a id="a-BV"></a>久受极苦。<a id="a-BW"></a>常烧常煮业风所吹。<a id="a-BX"></a>彼热沸处。<a id="a-BY"></a>一切身熟。<a id="a-BZ"></a>得出彼处。<a id="a-Ba"></a>无足力故。<a id="a-Bb"></a>不能得走。<a id="a-Bc"></a>阎魔罗人而复更执。<a id="a-Bd"></a>置割截山。<a id="a-Be"></a>以铁焰锯。<a id="a-Bf"></a>割其人根。<a id="a-Bg"></a>割已复生。<a id="a-Bh"></a>新生软嫩。<a id="a-Bi"></a>而复更割。<a id="a-Bj"></a>如是无量百千锯割受大苦恼。<a id="a-Bk"></a>又复更入业证山中。<a id="a-Bl"></a>受大苦恼。<a id="a-Bm"></a>唱唤偈言。</p>
  <p id="aBn">如我自作业　　我如是受果</p>
  <p id="aBo">欲怨烧我故　　今到此地狱</p>
  <p id="aBp">放逸地不善　　欲火烧人身</p>
  <p id="aBq">彼罥系缚我　　是故到此处</p>
  <p id="aBr">我先时不知　　欲果如是苦</p>
  <p id="aBs">为痴之所诳　　自作今自受</p>
  <p id="aBt">无悲心恶人　　将我在此处</p>
  <p id="aBu">无边苦恼海　　云何可得脱</p>
  <p id="aBv">业为苦中苦　　我今如是受</p>
  <p id="aBw">不曾见有乐　　地狱苦不尽</p>
  <p id="aBx">彼地狱人灰火地狱。<a id="a-By"></a>受第一苦。<a id="a-Bz"></a>如是唱唤。<a id="a-C0"></a>彼地狱人。<a id="a-C1"></a>常一切时受大苦恼。<a id="a-C2"></a>乃至恶业未坏未烂业气未尽。<a id="a-C3"></a>于一切时与若不止。<a id="a-C4"></a>若恶业尽彼地狱处尔乃得脱。<a id="a-C5"></a>若得脱已。<a id="a-C6"></a>复于无量百千世中生于饿鬼畜生之道。<a id="a-C7"></a>于饿鬼中。<a id="a-C8"></a>迭互相见。<a id="a-C9"></a>饥渴烧身。<a id="a-CA"></a>于畜生中。<a id="a-CB"></a>迭相食啖。<a id="a-CC"></a>于百千世死而复生。<a id="a-CD"></a>彼人彼处既得脱已。<a id="a-CE"></a>难得人身。<a id="a-CF"></a>如龟遇孔。<a id="a-CG"></a>若生人中同业之处。<a id="a-CH"></a>恶业力故。<a id="a-CI"></a>贫穷多病。<a id="a-CJ"></a>身分不具。<a id="a-CK"></a>是彼恶业余残果报。</p>
  <p id="aCL">又彼比丘。<a id="a-CM"></a>知业果报。<a id="a-CN"></a>观大焦热之大地狱。<a id="a-CO"></a>复有何处。<a id="a-CP"></a>彼见闻知。<a id="a-CQ"></a>复有异处。<a id="a-CR"></a>彼处名为吒吒吒哜。<a id="a-CS"></a>是彼地狱第六别处。<a id="a-CT"></a>众生何业生于彼处。<a id="a-CU"></a>彼见有人杀生偷盗邪行饮酒妄语邪见。<a id="a-CV"></a>乐行多作。<a id="a-CW"></a>业及果报。<a id="a-CX"></a>如前所说。<a id="a-CY"></a>复有邪行。<a id="a-CZ"></a>谓于受戒正行妇女。<a id="a-Ca"></a>行非梵行。<a id="a-Cb"></a>或时一到二到三到四到五到。<a id="a-Cc"></a>彼人如是不相应行。<a id="a-Cd"></a>或于姊妹。<a id="a-Ce"></a>或于同姓。<a id="a-Cf"></a>或于香火。<a id="a-Cg"></a>或香火妇。<a id="a-Ch"></a>或知识妇。<a id="a-Ci"></a>诳诱邪行。<a id="a-Cj"></a>彼人以是恶业因缘。<a id="a-Ck"></a>身坏命终。<a id="a-Cl"></a>堕于恶处。<a id="a-Cm"></a>在彼地狱吒吒吒哜别异中生。<a id="a-Cn"></a>受大苦恼。<a id="a-Co"></a>所谓若者。<a id="a-Cp"></a>如前所说活等地狱所受苦恼。<a id="a-Cq"></a>彼一切苦此中具受。<a id="a-Cr"></a>复有胜者。<a id="a-Cs"></a>谓有恶风。<a id="a-Ct"></a>第一势触。<a id="a-Cu"></a>极飘极吹。<a id="a-Cv"></a>令彼地狱罪人之身分分分解。<a id="a-Cw"></a>犹如劫贝。<a id="a-Cx"></a>急恶抖擞。<a id="a-Cy"></a>如弹羊毛。<a id="a-Cz"></a>如是势急极恶大风。<a id="a-D0"></a>吹罪人身。<a id="a-D1"></a>毛块毛块。<a id="a-D2"></a>分分分散。<a id="a-D3"></a>犹如细毛。<a id="a-D4"></a>毛亦叵见。<a id="a-D5"></a>如何者毛。<a id="a-D6"></a>劫贝沙毛彼毛既散。<a id="a-D7"></a>还复聚合。<a id="a-D8"></a>彼罪人身。<a id="a-D9"></a>亦复如是。<a id="a-DA"></a>恶风所吹。<a id="a-DB"></a>分散十方。<a id="a-DC"></a>彼罪人身。<a id="a-DD"></a>于地狱中。<a id="a-DE"></a>恶风如刀。<a id="a-DF"></a>分分割裂。<a id="a-DG"></a>碎散如沙。<a id="a-DH"></a>乃至无有一物可见。<a id="a-DI"></a>如是身分。<a id="a-DJ"></a>毛亦叵见。<a id="a-DK"></a>以恶业故。<a id="a-DL"></a>一切身分而复更生生已复散。<a id="a-DM"></a>欲力故尔。<a id="a-DN"></a>欲如前说。<a id="a-DO"></a>如是无量百千年岁乃至恶业未坏未烂。<a id="a-DP"></a>业气未尽。<a id="a-DQ"></a>于一切时与苦不止。<a id="a-DR"></a>若脱此苦。<a id="a-DS"></a>彼处复有金刚恶鼠。<a id="a-DT"></a>食其人根。<a id="a-DU"></a>分令破碎。<a id="a-DV"></a>如芥子许。<a id="a-DW"></a>受苦唱唤。<a id="a-DX"></a>食人根已。<a id="a-DY"></a>次食其肠。<a id="a-DZ"></a>既食肠已。<a id="a-Da"></a>次食熟藏。<a id="a-Db"></a>食熟藏已。<a id="a-Dc"></a>从背而出。<a id="a-Dd"></a>次食其背。<a id="a-De"></a>既食背已。<a id="a-Df"></a>次食背骨。<a id="a-Dg"></a>彼恶业人。<a id="a-Dh"></a>以恶业故。<a id="a-Di"></a>如是无量百千年岁。<a id="a-Dj"></a>受地狱苦。<a id="a-Dk"></a>于长久时。<a id="a-Dl"></a>得脱彼处。<a id="a-Dm"></a>所受苦恼。<a id="a-Dn"></a>既得脱已。<a id="a-Do"></a>走向异处。<a id="a-Dp"></a>复有黑虫缠绞其身。<a id="a-Dq"></a>先缠人根。<a id="a-Dr"></a>烧而食之。<a id="a-Ds"></a>受极苦恼。<a id="a-Dt"></a>唱声大唤。<a id="a-Du"></a>如是黑虫。<a id="a-Dv"></a>常缠常食。<a id="a-Dw"></a>乃至彼人作集恶业。<a id="a-Dx"></a>未坏未烂。<a id="a-Dy"></a>业气未尽。<a id="a-Dz"></a>于一切时与苦不止。<a id="a-E0"></a>若恶业尽。<a id="a-E1"></a>彼地狱处尔乃得脱。<a id="a-E2"></a>既得脱已。<a id="a-E3"></a>复于无量百千世中。<a id="a-E4"></a>于食自肉饿鬼中生。<a id="a-E5"></a>自食身肉。<a id="a-E6"></a>虽自食肉而复不死。<a id="a-E7"></a>以作业时。<a id="a-E8"></a>自姊妹等。<a id="a-E9"></a>行非梵行。<a id="a-EA"></a>自受乐故。<a id="a-EB"></a>于饿鬼中自食身肉。<a id="a-EC"></a>若脱彼处。<a id="a-ED"></a>生畜生中。<a id="a-EE"></a>常作牝猪。<a id="a-EF"></a>自食其子。<a id="a-EG"></a>如人中时。<a id="a-EH"></a>于亲等中行淫业故。<a id="a-EI"></a>彼人彼处若得脱已。<a id="a-EJ"></a>难得人身。<a id="a-EK"></a>如龟遇孔。<a id="a-EL"></a>若生人。<a id="a-EM"></a>中同业之处。<a id="a-EN"></a>彼人常有人根恶病。<a id="a-EO"></a>如是人根恶病急故。<a id="a-EP"></a>自割人根。<a id="a-EQ"></a>彼业因缘。<a id="a-ER"></a>若自有妻。<a id="a-ES"></a>为下贱人之所侵逼。<a id="a-ET"></a>不相应人共行淫欲。<a id="a-EU"></a>以作业时。<a id="a-EV"></a>犯他妻故。<a id="a-EW"></a>一切恶中。<a id="a-EX"></a>邪见邪行。<a id="a-EY"></a>最为深重。<a id="a-EZ"></a>此不善业。<a id="a-Ea"></a>于世出世皆不相应。</p>
  <p id="aEb">又彼比丘。<a id="a-Ec"></a>知业果报。<a id="a-Ed"></a>观大焦热之大地狱。<a id="a-Ee"></a>复有何处。<a id="a-Ef"></a>彼见闻知。<a id="a-Eg"></a>复有异处。<a id="a-Eh"></a>彼处名为普受一切资生苦恼。<a id="a-Ei"></a>是彼地狱第七别处。<a id="a-Ej"></a>众生何业生于彼处。<a id="a-Ek"></a>彼见有人杀生偷盗邪行饮酒妄语邪见。<a id="a-El"></a>乐行多作。<a id="a-Em"></a>业及果报如前所说。<a id="a-En"></a>复有邪行。<a id="a-Eo"></a>所谓比丘贪染心故。<a id="a-Ep"></a>不相应行。<a id="a-Eq"></a>以酒诱诳持戒妇人。<a id="a-Er"></a>坏其心已。<a id="a-Es"></a>然后共行。<a id="a-Et"></a>或与财物。<a id="a-Eu"></a>彼人以是恶业因缘。<a id="a-Ev"></a>身坏命终。<a id="a-Ew"></a>堕于恶处。<a id="a-Ex"></a>在彼地狱普受一切资生苦处。<a id="a-Ey"></a>受大苦恼。<a id="a-Ez"></a>所谓苦者。<a id="a-F0"></a>如前所说活等地狱所受苦恼。<a id="a-F1"></a>彼一切苦此中具受。<a id="a-F2"></a>彼人常恒修习苦栽而舍善行。<a id="a-F3"></a>修习恶道。<a id="a-F4"></a>如是不善恶业行人。<a id="a-F5"></a>习不善道。<a id="a-F6"></a>喜乐习行。<a id="a-F7"></a>以恶业行之因缘故。<a id="a-F8"></a>于彼地狱受更重苦。<a id="a-F9"></a>极急坚恶。<a id="a-FA"></a>大重苦恼。<a id="a-FB"></a>活等地狱所受苦恼。<a id="a-FC"></a>彼一切苦。<a id="a-FD"></a>此中具受。<a id="a-FE"></a>所谓彼处。<a id="a-FF"></a>自从足指乃至于头。<a id="a-FG"></a>焰刀剥割一切身皮。<a id="a-FH"></a>不侵其肉。<a id="a-FI"></a>如是剥削一切身分。<a id="a-FJ"></a>与大苦恼。<a id="a-FK"></a>既剥其皮。<a id="a-FL"></a>与身相连。<a id="a-FM"></a>敷在热地。<a id="a-FN"></a>以火烧之。<a id="a-FO"></a>身既无皮。<a id="a-FP"></a>阎魔罗人。<a id="a-FQ"></a>以热铁钵。<a id="a-FR"></a>盛热沸灰。<a id="a-FS"></a>灌其身体。<a id="a-FT"></a>彼人如是被烧烝煮。<a id="a-FU"></a>受大苦恼。<a id="a-FV"></a>唱声大唤。<a id="a-FW"></a>呼嗟号哭。<a id="a-FX"></a>如是无量百千年岁受大苦恼。<a id="a-FY"></a>年岁无数。<a id="a-FZ"></a>不可得脱。<a id="a-Fa"></a>常受如是竖鞕苦恼。<a id="a-Fb"></a>乃至恶业未坏未烂。<a id="a-Fc"></a>业气未尽。<a id="a-Fd"></a>于一切时与苦不止。<a id="a-Fe"></a>若恶业尽。<a id="a-Ff"></a>彼地狱处尔乃得脱。<a id="a-Fg"></a>若于前世过去久远。<a id="a-Fh"></a>有善业熟。<a id="a-Fi"></a>不生饿鬼畜生之道。<a id="a-Fj"></a>难得人身。<a id="a-Fk"></a>如龟遇孔。<a id="a-Fl"></a>若生人中同业之处常贫常病。<a id="a-Fm"></a>得极恶病。<a id="a-Fn"></a>海畔众生。<a id="a-Fo"></a>同业生人。<a id="a-Fp"></a>形体不具。<a id="a-Fq"></a>所谓一脚一眼一臂。<a id="a-Fr"></a>其身独短。<a id="a-Fs"></a>命则不长。<a id="a-Ft"></a>或一日寿。<a id="a-Fu"></a>如是处生。<a id="a-Fv"></a>是彼恶业余残果报。</p>
  <p id="aFw">又彼比丘。<a id="a-Fx"></a>知业果报。<a id="a-Fy"></a>观大焦热之大地狱。<a id="a-Fz"></a>复有何处。<a id="a-G0"></a>彼见闻知。<a id="a-G1"></a>复有异处。<a id="a-G2"></a>所谓有河。<a id="a-G3"></a>其河名曰鞞多罗尼。<a id="a-G4"></a>恶烧恶漂。<a id="a-G5"></a>是彼地狱第八别处。<a id="a-G6"></a>众生何业生于彼处。<a id="a-G7"></a>彼见有人杀生偷盗邪行饮酒妄语邪见。<a id="a-G8"></a>乐行多作。<a id="a-G9"></a>业及果报如前所说。<a id="a-GA"></a>复有邪行。<a id="a-GB"></a>所谓有人。<a id="a-GC"></a>烧香索妇。<a id="a-GD"></a>把手相付。<a id="a-GE"></a>彼妇无过。<a id="a-GF"></a>心生厌贱。<a id="a-GG"></a>强与作过。<a id="a-GH"></a>既与过已。<a id="a-GI"></a>犹故喜乐而共行欲。<a id="a-GJ"></a>彼人以是恶业因缘。<a id="a-GK"></a>身坏命终。<a id="a-GL"></a>堕于恶处。<a id="a-GM"></a>在彼地狱鞞多罗尼恶烧恶漂大河之处。<a id="a-GN"></a>受大苦恼。<a id="a-GO"></a>所谓苦者。<a id="a-GP"></a>如前所说活等地狱所受苦恼。<a id="a-GQ"></a>彼一切苦。<a id="a-GR"></a>此中具受。<a id="a-GS"></a>复有胜者。<a id="a-GT"></a>谓于闇聚。<a id="a-GU"></a>虚空之中。<a id="a-GV"></a>雨热铁杖。<a id="a-GW"></a>恶业所作。<a id="a-GX"></a>其杖极利。<a id="a-GY"></a>入在地狱罪人身中。<a id="a-GZ"></a>入已极烧。<a id="a-Ga"></a>一切身分普皆作孔。<a id="a-Gb"></a>劈割烧煮。<a id="a-Gc"></a>一切身分皆悉分离。<a id="a-Gd"></a>内外火烧。<a id="a-Ge"></a>受极苦恼。<a id="a-Gf"></a>焰燃铁杖如是劈已。<a id="a-Gg"></a>极受大苦。<a id="a-Gh"></a>彼苦坚鞕。<a id="a-Gi"></a>不可譬喻。<a id="a-Gj"></a>彼地狱人既受大苦。<a id="a-Gk"></a>处处驰走。<a id="a-Gl"></a>堕在崄岸。<a id="a-Gm"></a>岸下有河。<a id="a-Gn"></a>其河名曰鞞多罗尼。<a id="a-Go"></a>恶烧恶漂。<a id="a-Gp"></a>以恶业故。<a id="a-Gq"></a>满中恶蛇。<a id="a-Gr"></a>罪人见之惊怖极苦。<a id="a-Gs"></a>如是恶蛇。<a id="a-Gt"></a>焰牙恶毒。<a id="a-Gu"></a>碎其身体。<a id="a-Gv"></a>分分如尘而啖食之。<a id="a-Gw"></a>极受大苦。<a id="a-Gx"></a>唱声号哭。<a id="a-Gy"></a>乃至恶业未坏未烂业气未尽于一切时与苦不止。<a id="a-Gz"></a>年岁无数。<a id="a-H0"></a>若恶业尽。<a id="a-H1"></a>彼地狱处尔乃得脱。<a id="a-H2"></a>若其不堕饿鬼畜生。<a id="a-H3"></a>难得人身。<a id="a-H4"></a>如龟遇孔。<a id="a-H5"></a>若生人中同业之处。<a id="a-H6"></a>常贫常病。<a id="a-H7"></a>常有悲苦。<a id="a-H8"></a>为他所使诸根不具。<a id="a-H9"></a>生在边地。<a id="a-HA"></a>冻山雪山。<a id="a-HB"></a>其面极丑。<a id="a-HC"></a>如草马面。<a id="a-HD"></a>唯食根果以存性命。<a id="a-HE"></a>不曾知有稻粟等食。<a id="a-HF"></a>是彼本业余残果报。</p>
  <p id="aHG">又彼比丘。<a id="a-HH"></a>知业果报。<a id="a-HI"></a>观大焦热之大地狱。<a id="a-HJ"></a>复有何处。<a id="a-HK"></a>彼见闻知。<a id="a-HL"></a>复有异处。<a id="a-HM"></a>名无间闇。<a id="a-HN"></a>是彼地狱第九别处。<a id="a-HO"></a>众生何业生于彼处。<a id="a-HP"></a>彼见有人杀生偷盗邪行饮酒妄语邪见。<a id="a-HQ"></a>乐行多作。<a id="a-HR"></a>业及果报如前所说。<a id="a-HS"></a>又复有人。<a id="a-HT"></a>于离外染境界系缚。<a id="a-HU"></a>贪欲嗔痴三烦恼软修善之人。<a id="a-HV"></a>而遣妇女劝诱令退。<a id="a-HW"></a>彼人以是恶业因缘。<a id="a-HX"></a>身坏命终。<a id="a-HY"></a>堕于恶处。<a id="a-HZ"></a>在彼地狱无间闇处受大苦恼。<a id="a-Ha"></a>所谓苦者。<a id="a-Hb"></a>如前所说活等地狱。<a id="a-Hc"></a>一切所受坚恶苦恼。<a id="a-Hd"></a>彼一切苦。<a id="a-He"></a>此中具受。<a id="a-Hf"></a>复有胜者。<a id="a-Hg"></a>彼地狱处。<a id="a-Hh"></a>有地盆虫。<a id="a-Hi"></a>口嘴极利。<a id="a-Hj"></a>能破金刚。<a id="a-Hk"></a>令如水沫。<a id="a-Hl"></a>罪人恶业。<a id="a-Hm"></a>有如是虫。<a id="a-Hn"></a>于彼恶虫所得苦恼。<a id="a-Ho"></a>胜地狱苦。<a id="a-Hp"></a>若受虫苦。<a id="a-Hq"></a>彼地狱苦。<a id="a-Hr"></a>则为大乐。<a id="a-Hs"></a>彼地盆虫。<a id="a-Ht"></a>破罪人骨而食其髓。<a id="a-Hu"></a>彼地狱中一切诸苦皆悉和合。<a id="a-Hv"></a>于受虫苦百分之中不及其一。<a id="a-Hw"></a>于千分中不及其一。<a id="a-Hx"></a>百千分中亦不及一。<a id="a-Hy"></a>于彼恶虫不能得脱。<a id="a-Hz"></a>处处遍走。<a id="a-I0"></a>随彼彼处。<a id="a-I1"></a>皆不得脱。<a id="a-I2"></a>如是无量百千年岁。<a id="a-I3"></a>常烧常煮。<a id="a-I4"></a>于余一切地狱罪人所受苦恼。<a id="a-I5"></a>最恶最重。<a id="a-I6"></a>受如是苦。<a id="a-I7"></a>于一切时。<a id="a-I8"></a>彼地狱处如是烧煮。<a id="a-I9"></a>而亦不死。<a id="a-IA"></a>以彼恶业作集势力。<a id="a-IB"></a>地狱和集。<a id="a-IC"></a>常如是烧。<a id="a-ID"></a>常如是煮。<a id="a-IE"></a>乃至作集恶不善业。<a id="a-IF"></a>未坏未烂。<a id="a-IG"></a>业气未尽。<a id="a-IH"></a>于一切时与苦不止。<a id="a-II"></a>若恶业尽。<a id="a-IJ"></a>彼地狱处尔乃得脱。<a id="a-IK"></a>若于前世过去久远有善业熟。<a id="a-IL"></a>不生饿鬼畜生之道。<a id="a-IM"></a>难得人身。<a id="a-IN"></a>如龟遇孔。<a id="a-IO"></a>若生人中同业之处。<a id="a-IP"></a>生淫女家。<a id="a-IQ"></a>为彼作奴。<a id="a-IR"></a>颜色不好。<a id="a-IS"></a>手足破裂。<a id="a-IT"></a>恒常负水。<a id="a-IU"></a>是彼恶业余残果报。</p>
  <p id="aIV">又彼比丘。<a id="a-IW"></a>知业果报。<a id="a-IX"></a>观大焦热之大地狱复有何处。<a id="a-IY"></a>彼见闻知。<a id="a-IZ"></a>复有异处。<a id="a-Ia"></a>名苦鬘处。<a id="a-Ib"></a>是彼地狱第十别处。<a id="a-Ic"></a>众生何业生于彼处。<a id="a-Id"></a>彼见有人。<a id="a-Ie"></a>杀生偷盗邪行饮酒妄语邪见。<a id="a-If"></a>乐行多作。<a id="a-Ig"></a>业及果报如前所说。<a id="a-Ih"></a>复有恶淫。<a id="a-Ii"></a>有善比丘。<a id="a-Ij"></a>持戒正行。<a id="a-Ik"></a>于律无犯。<a id="a-Il"></a>种姓有事。<a id="a-Im"></a>故生怖畏。<a id="a-In"></a>入所信家。<a id="a-Io"></a>而彼舍主邪淫妇人。<a id="a-Ip"></a>语言比丘共我行欲。<a id="a-Iq"></a>若不肯者。<a id="a-Ir"></a>我则举告必令比丘于王得罚。<a id="a-Is"></a>或语我夫。<a id="a-It"></a>作如是言。<a id="a-Iu"></a>比丘侵我。<a id="a-Iv"></a>若共我欲。<a id="a-Iw"></a>多与比丘佉陀尼食。<a id="a-Ix"></a>种种美饮。<a id="a-Iy"></a>我与比丘二人极乐。<a id="a-Iz"></a>更无人知。<a id="a-J0"></a>我向人说。<a id="a-J1"></a>此好比丘。<a id="a-J2"></a>第一持戒。<a id="a-J3"></a>有多卧具。<a id="a-J4"></a>病药因缘具足檀越我能教化。<a id="a-J5"></a>必令比丘事事皆得。<a id="a-J6"></a>彼人如是诳善比丘。<a id="a-J7"></a>令退正道。<a id="a-J8"></a>如是妇女恶业因缘。<a id="a-J9"></a>身坏命终。<a id="a-JA"></a>堕于恶处在彼地狱生苦鬘处。<a id="a-JB"></a>受大苦恼。<a id="a-JC"></a>所谓苦者。<a id="a-JD"></a>如前所说活等地狱所受苦恼。<a id="a-JE"></a>彼一切苦。<a id="a-JF"></a>此中具受。<a id="a-JG"></a>复有胜者所谓彼处。<a id="a-JH"></a>阎魔罗人。<a id="a-JI"></a>取彼妇女。<a id="a-JJ"></a>以利铁刷。<a id="a-JK"></a>刷其皮肉。<a id="a-JL"></a>肉尽骨在。<a id="a-JM"></a>而复更生。<a id="a-JN"></a>生则软嫩。<a id="a-JO"></a>而复更刷。<a id="a-JP"></a>刷已复生。<a id="a-JQ"></a>生已复刷。<a id="a-JR"></a>阎魔罗人。<a id="a-JS"></a>取彼妇女。<a id="a-JT"></a>肉生转多。<a id="a-JU"></a>而复坏嫩铁刷焰燃。<a id="a-JV"></a>遍刷其身。<a id="a-JW"></a>而复火烧。<a id="a-JX"></a>如是妇女极受苦恼。<a id="a-JY"></a>唱唤啼哭。<a id="a-JZ"></a>作集恶业。<a id="a-Ja"></a>常一切时如是受苦。<a id="a-Jb"></a>处处驰走。<a id="a-Jc"></a>以恶业故。<a id="a-Jd"></a>见本比丘来向其身。<a id="a-Je"></a>欲意所诳。<a id="a-Jf"></a>疾走往趣业怨难舍。<a id="a-Jg"></a>如是恶处。<a id="a-Jh"></a>欲心犹在。<a id="a-Ji"></a>见彼比丘。<a id="a-Jj"></a>抱其身体。<a id="a-Jk"></a>则入火盆。<a id="a-Jl"></a>普火焰燃。<a id="a-Jm"></a>如是无量百千年岁。<a id="a-Jn"></a>于苦鬘处受极坚鞕。<a id="a-Jo"></a>第一大苦。<a id="a-Jp"></a>乃至恶业未坏未烂业气未尽。<a id="a-Jq"></a>于一切时与苦不止。<a id="a-Jr"></a>若恶业尽。<a id="a-Js"></a>彼地狱处尔乃得脱。<a id="a-Jt"></a>虽脱彼处。<a id="a-Ju"></a>于五百世生畜生中。<a id="a-Jv"></a>若脱彼处难得人身如龟遇孔。<a id="a-Jw"></a>若生人中同业之处。<a id="a-Jx"></a>则为妇女。<a id="a-Jy"></a>在于城中常除粪屎城中所有一切人中。<a id="a-Jz"></a>最为凡鄙。<a id="a-K0"></a>贫穷丑陋。<a id="a-K1"></a>手足劈裂。<a id="a-K2"></a>唇口兔缺。<a id="a-K3"></a>面色甚恶。<a id="a-K4"></a>无父无母。<a id="a-K5"></a>无有诸亲兄弟姊妹。<a id="a-K6"></a>常从他人乞食活命。<a id="a-K7"></a>衣裳破坏。<a id="a-K8"></a>垢秽不净。<a id="a-K9"></a>身阙一厢。<a id="a-KA"></a>于显现处身有伤破。<a id="a-KB"></a>为诸童子之所打掷。<a id="a-KC"></a>受苦而活。<a id="a-KD"></a>是彼恶业余残果报。</p>
 </body>
</html>