<!doctype html>
<html id="z3IBUPCav" data-ver="1402">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第七</h1>
  <h2 id="a2">地狱品第三之三</h2>
  <p id="a3">又彼比丘。<a id="a-4"></a>知业果报。<a id="a-5"></a>次复观察合大地狱。<a id="a-6"></a>复有何处。<a id="a-7"></a>彼见闻知。<a id="a-8"></a>复有异处。<a id="a-9"></a>彼处名为朱诛朱诛。<a id="a-A"></a>是合地狱第八别处。<a id="a-B"></a>杀生偷盗邪行乐行多作。<a id="a-C"></a>堕合地狱朱诛朱诛。<a id="a-D"></a>众生何业生于彼处。<a id="a-E"></a>彼见闻知。<a id="a-F"></a>若人杀生偷盗邪行乐行多作。<a id="a-G"></a>堕合地狱朱诛朱诛地狱处生。<a id="a-H"></a>杀生偷盗业及果报。<a id="a-I"></a>如前所说。<a id="a-J"></a>何者邪行。<a id="a-K"></a>所谓有人。<a id="a-L"></a>不善观察。<a id="a-M"></a>若羊若驴。<a id="a-N"></a>以无人女。<a id="a-O"></a>是故淫之。<a id="a-P"></a>彼人于佛不生敬重。<a id="a-Q"></a>或在浮图。<a id="a-R"></a>或近浮图。<a id="a-S"></a>彼人以是恶业因缘。<a id="a-T"></a>身坏命终。<a id="a-U"></a>堕于恶处合大地狱。<a id="a-V"></a>朱诛朱诛地狱处生。<a id="a-W"></a>受大苦恼。<a id="a-X"></a>所谓铁蚁常所唼食。<a id="a-Y"></a>一切身分。<a id="a-Z"></a>受大苦恼。<a id="a-a"></a>彼地狱火。<a id="a-b"></a>满其腹内。<a id="a-c"></a>彼地狱人。<a id="a-d"></a>内外烧煮。<a id="a-e"></a>自种恶业。<a id="a-f"></a>得此恶报。<a id="a-g"></a>如是无量百千年岁。<a id="a-h"></a>常有恶虫朱诛朱诛。<a id="a-i"></a>在地狱中啖食其肉。<a id="a-j"></a>复饮其血。<a id="a-k"></a>既饮血已。<a id="a-l"></a>次断其筋。<a id="a-m"></a>既断筋已。<a id="a-n"></a>次破其骨。<a id="a-o"></a>既破骨已。<a id="a-p"></a>次饮其髓。<a id="a-q"></a>既饮髓已。<a id="a-r"></a>食大小肠。<a id="a-s"></a>彼地狱人。<a id="a-t"></a>如是烧已。<a id="a-u"></a>如是炙已。<a id="a-v"></a>如是食已。<a id="a-w"></a>唱唤号哭。<a id="a-x"></a>种种浪语。<a id="a-y"></a>悲号大哭。<a id="a-z"></a>如是乃至不可爱乐。<a id="a-10"></a>不善恶业。<a id="a-11"></a>食受未尽。<a id="a-12"></a>如是无量百千年岁。<a id="a-13"></a>常被烧煮。<a id="a-14"></a>炙熟食之。<a id="a-15"></a>乃至恶业未坏未烂。<a id="a-16"></a>业气未尽。<a id="a-17"></a>于一切时与苦不止。<a id="a-18"></a>若恶业尽。<a id="a-19"></a>彼地狱处尔乃得脱。<a id="a-1A"></a>若于前世过去久远。<a id="a-1B"></a>有善业熟。<a id="a-1C"></a>不生饿鬼畜生之道。<a id="a-1D"></a>若生人中同业之处。<a id="a-1E"></a>多有怨对。<a id="a-1F"></a>虽在王舍而不得力。<a id="a-1G"></a>生常贫穷。<a id="a-1H"></a>资生乏少。<a id="a-1I"></a>又不长命。<a id="a-1J"></a>是彼邪行恶业势力。<a id="a-1K"></a>在于人中。<a id="a-1L"></a>受余残果报。<a id="a-1M"></a>又彼比丘。<a id="a-1N"></a>知业果报。<a id="a-1O"></a>次复观察合大地狱。<a id="a-1P"></a>复有何处。<a id="a-1Q"></a>彼见闻知。<a id="a-1R"></a>复有异处。<a id="a-1S"></a>名何何奚。<a id="a-1T"></a>是合地狱第九别处。<a id="a-1U"></a>是何业报作集之业。<a id="a-1V"></a>普遍究竟。<a id="a-1W"></a>堕合地狱何何奚处。<a id="a-1X"></a>彼见闻知。<a id="a-1Y"></a>若人杀生偷盗邪行乐行多作。<a id="a-1Z"></a>堕合地狱何何奚处。<a id="a-1a"></a>杀生偷盗业及果报。<a id="a-1b"></a>如前所说。<a id="a-1c"></a>何者邪行。<a id="a-1d"></a>边地夷人。<a id="a-1e"></a>于姊妹等不应行处。<a id="a-1f"></a>而行淫欲。<a id="a-1g"></a>彼国法尔。<a id="a-1h"></a>生处过恶。<a id="a-1i"></a>彼人以是恶业因缘。<a id="a-1j"></a>身坏命终。<a id="a-1k"></a>生合地狱何何奚处。<a id="a-1l"></a>受大苦恼。<a id="a-1m"></a>所谓彼处地狱之中。<a id="a-1n"></a>常被烧煮。<a id="a-1o"></a>阎魔罗人之所挝打苦毒吼唤。<a id="a-1p"></a>其声遍满五千由旬。<a id="a-1q"></a>彼地狱人。<a id="a-1r"></a>未到地狱。<a id="a-1s"></a>在中有中。<a id="a-1t"></a>闻彼吼声。<a id="a-1u"></a>吼声极恶。<a id="a-1v"></a>不可得闻。<a id="a-1w"></a>彼颠倒故。<a id="a-1x"></a>闻彼啼哭。<a id="a-1y"></a>则是歌声。<a id="a-1z"></a>拍手等声。<a id="a-20"></a>种种话声。<a id="a-21"></a>恶业力故。<a id="a-22"></a>闻之爱乐。<a id="a-23"></a>生如是心。<a id="a-24"></a>令我到彼如是声处。<a id="a-25"></a>如是念已。<a id="a-26"></a>速生彼处。<a id="a-27"></a>何因缘有。<a id="a-28"></a>取因缘有。<a id="a-29"></a>彼中有中。<a id="a-2A"></a>何处何处发心悕取。<a id="a-2B"></a>则生彼。<a id="a-2C"></a>心取彼心已。<a id="a-2D"></a>则生彼处。<a id="a-2E"></a>既生彼处。<a id="a-2F"></a>即于生时得地狱苦。<a id="a-2G"></a>即闻地狱自体恶声急恶苦恼。<a id="a-2H"></a>无异相似。<a id="a-2I"></a>不可譬喻。<a id="a-2J"></a>受大苦恼。<a id="a-2K"></a>既闻恶声。<a id="a-2L"></a>心重破坏。<a id="a-2M"></a>受大苦恼。<a id="a-2N"></a>所谓铁山。<a id="a-2O"></a>名乌丘山。<a id="a-2P"></a>其山炎燃。<a id="a-2Q"></a>其炎极高五千由旬。<a id="a-2R"></a>在虚空界。<a id="a-2S"></a>彼有铁树。<a id="a-2T"></a>树有铁乌。<a id="a-2U"></a>乌身炎然。<a id="a-2V"></a>满彼树上。<a id="a-2W"></a>彼山火然。<a id="a-2X"></a>间无空处。<a id="a-2Y"></a>恶业力故。<a id="a-2Z"></a>常有炎火。<a id="a-2a"></a>炽燃不灭。<a id="a-2b"></a>以恶业故。<a id="a-2c"></a>见莲花林。<a id="a-2d"></a>遍满彼山。<a id="a-2e"></a>彼地狱人。<a id="a-2f"></a>既见莲花。<a id="a-2g"></a>迭互相唤。<a id="a-2h"></a>作如是言。<a id="a-2i"></a>汝来。<a id="a-2j"></a>汝来。<a id="a-2k"></a>如是山上。<a id="a-2l"></a>多有冷林润腻之林。<a id="a-2m"></a>今可共往。<a id="a-2n"></a>阎魔罗人。<a id="a-2o"></a>打地狱人。<a id="a-2p"></a>上雨刀石。<a id="a-2q"></a>罪人畏故。<a id="a-2r"></a>走赴彼山。<a id="a-2s"></a>望得救免。<a id="a-2t"></a>望主望归。<a id="a-2u"></a>如是罪人。<a id="a-2v"></a>既到彼山。<a id="a-2w"></a>而彼山上。<a id="a-2x"></a>热炎遍满。<a id="a-2y"></a>多有炎乌。<a id="a-2z"></a>铁嘴甚利。<a id="a-30"></a>彼地狱人。<a id="a-31"></a>如是见已。<a id="a-32"></a>彼乌疾来。<a id="a-33"></a>向地狱人。<a id="a-34"></a>彼地狱人。<a id="a-35"></a>有炎乌来破其头者。<a id="a-36"></a>复有乌来取其脑者。<a id="a-37"></a>复有乌来取其眼者。<a id="a-38"></a>复有乌来取其鼻者。<a id="a-39"></a>复有乌来取其颊者。<a id="a-3A"></a>复有乌来取其皮者。<a id="a-3B"></a>复有乌来取其胁者。<a id="a-3C"></a>复有乌来取其足者。<a id="a-3D"></a>复有乌来取其舌者。<a id="a-3E"></a>复有乌来取其项者。<a id="a-3F"></a>复有乌来取头皮者。<a id="a-3G"></a>复有乌来取其喉者。<a id="a-3H"></a>复有乌来取其心者。<a id="a-3I"></a>复有乌来取其肺者。<a id="a-3J"></a>复有乌来取小大肠者。<a id="a-3K"></a>复有乌来取其腹皮。<a id="a-3L"></a>复有乌来取其脐下阴密处者。<a id="a-3M"></a>复有乌来取其髀者。<a id="a-3N"></a>复有乌来取其踹者。<a id="a-3O"></a>复有乌来取足跟皮。<a id="a-3P"></a>复有乌来取足下皮。<a id="a-3Q"></a>复有乌来取其足指。<a id="a-3R"></a>复有乌来分分食之。<a id="a-3S"></a>复有乌来分分取肋。<a id="a-3T"></a>复有乌来取胁骨者。<a id="a-3U"></a>复有乌来。<a id="a-3V"></a>唯取其手一厢之骨。<a id="a-3W"></a>复有乌来一切身分具足取者。<a id="a-3X"></a>复有乌来取其髓者。<a id="a-3Y"></a>如是众乌食地狱人。<a id="a-3Z"></a>分分皆食。<a id="a-3a"></a>罪业力故。<a id="a-3b"></a>食已还生。<a id="a-3c"></a>于彼炎乌。<a id="a-3d"></a>阎魔罗人生怖畏故。<a id="a-3e"></a>乌丘山中。<a id="a-3f"></a>处处驰走。<a id="a-3g"></a>望救望归。<a id="a-3h"></a>上乌丘山上彼山已。<a id="a-3i"></a>以恶业故。<a id="a-3j"></a>炎火遍满。<a id="a-3k"></a>来覆其身。<a id="a-3l"></a>如是无量百千年岁。<a id="a-3m"></a>烧而复生。<a id="a-3n"></a>是彼作集恶业力故。<a id="a-3o"></a>受大苦恼。<a id="a-3p"></a>若复上到。<a id="a-3q"></a>乌丘山顶。<a id="a-3r"></a>山头复有火炎。<a id="a-3s"></a>极高五千由旬。<a id="a-3t"></a>彼炎吹举在空而烧。<a id="a-3u"></a>如烧飞虫。<a id="a-3v"></a>如是无量百千年岁。<a id="a-3w"></a>受大苦恼。<a id="a-3x"></a>而常不死。<a id="a-3y"></a>乃至恶业未坏未烂。<a id="a-3z"></a>业气未尽。<a id="a-40"></a>于一切时与苦不止。<a id="a-41"></a>若彼杀生偷盗邪行乐行多作恶业受尽。<a id="a-42"></a>彼地狱处尔乃得脱。<a id="a-43"></a>若于前世过去久远。<a id="a-44"></a>有善业熟。<a id="a-45"></a>不生饿鬼畜生之道。<a id="a-46"></a>若生人中同业之处。<a id="a-47"></a>一切身分皆悉烂臭。<a id="a-48"></a>得恶癞病。<a id="a-49"></a>若得痴病。<a id="a-4A"></a>多有怨对。<a id="a-4B"></a>恒常贫穷。<a id="a-4C"></a>生恶国土。<a id="a-4D"></a>彼作集业。<a id="a-4E"></a>余残果报。</p>
  <p id="a4F">又彼比丘。<a id="a-4G"></a>知业果报。<a id="a-4H"></a>次复观察合大地狱。<a id="a-4I"></a>复有何处。<a id="a-4J"></a>彼见闻知。<a id="a-4K"></a>复有异处。<a id="a-4L"></a>名泪火出。<a id="a-4M"></a>是合地狱第十别处。<a id="a-4N"></a>众生何业生于彼处。<a id="a-4O"></a>彼见有人杀盗邪行乐行多作。<a id="a-4P"></a>堕合地狱泪火出处。<a id="a-4Q"></a>杀生偷盗业及果报。<a id="a-4R"></a>如前所说。<a id="a-4S"></a>何者邪行。<a id="a-4T"></a>若比丘尼。<a id="a-4U"></a>先共余人行不净行。<a id="a-4V"></a>毁破禁戒。<a id="a-4W"></a>若人重犯。<a id="a-4X"></a>彼比丘尼。<a id="a-4Y"></a>彼人以是恶业因缘。<a id="a-4Z"></a>身坏命终。<a id="a-4a"></a>堕于恶处合大地狱泪火出处。<a id="a-4b"></a>受大苦恼。<a id="a-4c"></a>所谓彼处相似受苦。<a id="a-4d"></a>彼苦坚[革*卬]不爱业作。<a id="a-4e"></a>所谓大火。<a id="a-4f"></a>普炎所烧。<a id="a-4g"></a>眼出火泪。<a id="a-4h"></a>彼泪是火。<a id="a-4i"></a>即烧其身。<a id="a-4j"></a>彼地狱人。<a id="a-4k"></a>受如是等种种苦恼。<a id="a-4l"></a>又复更受余诸苦恼。<a id="a-4m"></a>阎魔罗人。<a id="a-4n"></a>劈其眼眶。<a id="a-4o"></a>佉陀罗炭置眼令满。<a id="a-4p"></a>劈其眼骨。<a id="a-4q"></a>犹如劈竹。<a id="a-4r"></a>彼地狱处。<a id="a-4s"></a>如是恶畏。<a id="a-4t"></a>复以铁钩铁杵铁枷。<a id="a-4u"></a>钩割打筑。<a id="a-4v"></a>令身分散。<a id="a-4w"></a>以热铁钳。<a id="a-4x"></a>劈其粪门。<a id="a-4y"></a>洋热白镴内之令满。<a id="a-4z"></a>如是内烧。<a id="a-50"></a>复有大火外烧其身。<a id="a-51"></a>内外二种。<a id="a-52"></a>如是极烧。<a id="a-53"></a>受第一苦。<a id="a-54"></a>急恶苦恼。<a id="a-55"></a>受如是等无量。<a id="a-56"></a>种种众苦具足。<a id="a-57"></a>阎魔罗人说偈责言。</p>
  <p id="a58">内满热白镴　　外以大火烧</p>
  <p id="a59">极烧受大苦　　地狱恶业人</p>
  <p id="a5A">若业生苦果　　受恶苦恼报</p>
  <p id="a5B">彼于三界中　　不可得譬喻</p>
  <p id="a5C">三种业三果　　于三界中生</p>
  <p id="a5D">三过三心起　　三处苦报熟</p>
  <p id="a5E">彼如是业报　　于三界中生</p>
  <p id="a5F">因缘和合作　　如是异法起</p>
  <p id="a5G">如心如是行　　如是如是转</p>
  <p id="a5H">善人行善行　　恶人造恶业</p>
  <p id="a5I">心自在作业　　业自在复有</p>
  <p id="a5J">此心业所起　　如是爱所诳</p>
  <p id="a5K">恶心作业恶　　彼人来至此</p>
  <p id="a5L">若在地狱煮　　彼人爱所诳</p>
  <p id="a5M">非异人作恶　　异人受苦报</p>
  <p id="a5N">自业自得果　　众生皆如是</p>
  <p id="a5O">汝自心所作　　一切如是诳</p>
  <p id="a5P">今为大火烧　　何故尔呻唤</p>
  <p id="a5Q">阎魔罗人如是责疏地狱人言。<a id="a-5R"></a>汝自作业。<a id="a-5S"></a>今者自受不可得脱。<a id="a-5T"></a>如是一切业果所缚。<a id="a-5U"></a>彼一切业此中受报。<a id="a-5V"></a>阎魔罗人。<a id="a-5W"></a>如是责之。<a id="a-5X"></a>彼地狱人。<a id="a-5Y"></a>阎魔罗人。<a id="a-5Z"></a>如是无量百千年中。<a id="a-5a"></a>如是烧煮地狱罪人。<a id="a-5b"></a>乃至作集恶不善业未坏未烂。<a id="a-5c"></a>业气未尽。<a id="a-5d"></a>于一切时与苦不止。<a id="a-5e"></a>若恶业尽。<a id="a-5f"></a>彼地狱处尔乃得脱。<a id="a-5g"></a>若于前世过去久远。<a id="a-5h"></a>有善业熟。<a id="a-5i"></a>不生饿鬼畜生之道。<a id="a-5j"></a>若生人中同业之处。<a id="a-5k"></a>常有癖病。<a id="a-5l"></a>在其腹中。<a id="a-5m"></a>若身焦枯。<a id="a-5n"></a>形貌丑陋。<a id="a-5o"></a>若守门户。<a id="a-5p"></a>身体状貌。<a id="a-5q"></a>如烧树林。<a id="a-5r"></a>作集业力。<a id="a-5s"></a>余残果报。</p>
  <p id="a5t">又彼比丘。<a id="a-5u"></a>知业果报。<a id="a-5v"></a>次复观察合大地狱。<a id="a-5w"></a>复有何处。<a id="a-5x"></a>彼见闻知复有异处。<a id="a-5y"></a>彼处名为一切根灭。<a id="a-5z"></a>是合地狱第十一处。<a id="a-60"></a>众生何业生于彼处。<a id="a-61"></a>彼见有人杀盗邪行乐行多作。<a id="a-62"></a>堕合地狱一切根灭地狱处生。<a id="a-63"></a>杀生偷盗业及果报。<a id="a-64"></a>如前所说。<a id="a-65"></a>今说邪行乐行多作。<a id="a-66"></a>若人多欲。<a id="a-67"></a>或于口中。<a id="a-68"></a>若粪门中。<a id="a-69"></a>非妇女根。<a id="a-6A"></a>淫彼妇女。<a id="a-6B"></a>彼人以是恶业因缘。<a id="a-6C"></a>身坏命终。<a id="a-6D"></a>堕于恶处合大地狱一切根灭别异处生。<a id="a-6E"></a>受大苦恼。<a id="a-6F"></a>所谓以火置口令满。<a id="a-6G"></a>以热铁钵。<a id="a-6H"></a>盛赤铜汁。<a id="a-6I"></a>铁叉擘口。<a id="a-6J"></a>打刺令宽。<a id="a-6K"></a>置热铜汁。<a id="a-6L"></a>彼处复有热铁黑虫。<a id="a-6M"></a>虫体炎燃。<a id="a-6N"></a>彼十一处。<a id="a-6O"></a>皆悉火燃。<a id="a-6P"></a>以为炎鬘。<a id="a-6Q"></a>在中烧之。<a id="a-6R"></a>虽烧犹活。<a id="a-6S"></a>如是常烧。<a id="a-6T"></a>热炎铁蚁唼食其眼。<a id="a-6U"></a>热白镴汁。<a id="a-6V"></a>置耳令满。<a id="a-6W"></a>炎热利刀割截其鼻。<a id="a-6X"></a>复以利刀次割其舌。<a id="a-6Y"></a>雨热利刀烧割其身。<a id="a-6Z"></a>一切诸根受大苦恼。<a id="a-6a"></a>受极苦恼。<a id="a-6b"></a>得不乐报。<a id="a-6c"></a>彼地狱人。<a id="a-6d"></a>无异相似。<a id="a-6e"></a>不可譬类。<a id="a-6f"></a>今说少分。<a id="a-6g"></a>譬如以灯取况于日。<a id="a-6h"></a>如是地狱受苦亦尔。<a id="a-6i"></a>非有比类。<a id="a-6j"></a>天上乐胜亦无譬喻。<a id="a-6k"></a>彼地狱人。<a id="a-6l"></a>受地狱苦。<a id="a-6m"></a>亦复如是。<a id="a-6n"></a>无有譬喻。<a id="a-6o"></a>何以故。<a id="a-6p"></a>天上乐胜。<a id="a-6q"></a>地狱苦重。<a id="a-6r"></a>如是苦乐。<a id="a-6s"></a>今说少分。<a id="a-6t"></a>彼地狱处所受苦恼。<a id="a-6u"></a>坚[革*卬]尤重。<a id="a-6v"></a>乃至作集恶不善业未坏未烂。<a id="a-6w"></a>业气未尽。<a id="a-6x"></a>于一切时与苦不止。<a id="a-6y"></a>若恶业尽彼地狱处尔乃得脱。<a id="a-6z"></a>若于前世过去久远。<a id="a-70"></a>有善业熟。<a id="a-71"></a>不生饿鬼畜生之道。<a id="a-72"></a>若生人中同业之处。<a id="a-73"></a>妻不贞良。<a id="a-74"></a>他人共通。<a id="a-75"></a>唤谋他人而共杀之。<a id="a-76"></a>若告官人。<a id="a-77"></a>诬枉令杀。<a id="a-78"></a>若以恶毒和药而杀。<a id="a-79"></a>若待其睡以刀等杀。<a id="a-7A"></a>是彼作集恶业势力余残果报。<a id="a-7B"></a>作集业力果报未尽。<a id="a-7C"></a>不可得脱。<a id="a-7D"></a>会必受之。<a id="a-7E"></a>又彼比丘。<a id="a-7F"></a>知业果报。<a id="a-7G"></a>次复观察合大地狱。<a id="a-7H"></a>复有何处。<a id="a-7I"></a>彼见闻知复有异处。<a id="a-7J"></a>名无彼岸受苦恼处。<a id="a-7K"></a>是合地狱第十二处。<a id="a-7L"></a>众生何业。<a id="a-7M"></a>生于彼处。<a id="a-7N"></a>彼见有人杀盗邪行乐行多作。<a id="a-7O"></a>堕合地狱。<a id="a-7P"></a>生无彼岸受苦恼处。<a id="a-7Q"></a>杀生偷盗业及果报。<a id="a-7R"></a>如前所说。<a id="a-7S"></a>何者邪行。<a id="a-7T"></a>所谓有人。<a id="a-7U"></a>起淫欲心。<a id="a-7V"></a>忆念自妻。<a id="a-7W"></a>淫他妇女。<a id="a-7X"></a>彼人以是恶业因缘。<a id="a-7Y"></a>身坏命终。<a id="a-7Z"></a>堕于恶处合大地狱。<a id="a-7a"></a>生无彼岸受苦恼处。<a id="a-7b"></a>受大苦恼。<a id="a-7c"></a>作集业力。<a id="a-7d"></a>受如是苦。<a id="a-7e"></a>所谓彼处受火烧苦。<a id="a-7f"></a>受刀割苦。<a id="a-7g"></a>受热灰苦。<a id="a-7h"></a>受诸病苦。<a id="a-7i"></a>如是彼岸则不可得无安慰者。<a id="a-7j"></a>如是所说。<a id="a-7k"></a>受诸苦恼。<a id="a-7l"></a>不可譬喻。<a id="a-7m"></a>如说受苦。<a id="a-7n"></a>彼地狱人。<a id="a-7o"></a>自心所诳。<a id="a-7p"></a>如是受苦。<a id="a-7q"></a>如是无量百千年中。<a id="a-7r"></a>常被烧炙。<a id="a-7s"></a>若煮若打。<a id="a-7t"></a>乃至集作恶不善业未坏未烂。<a id="a-7u"></a>业气未尽。<a id="a-7v"></a>于一切时与苦不止。<a id="a-7w"></a>若恶业尽彼地狱处尔乃得脱。<a id="a-7x"></a>若于前世过去久远。<a id="a-7y"></a>有善业熟。<a id="a-7z"></a>不生饿鬼畜生之道。<a id="a-80"></a>若生人中同业之处。<a id="a-81"></a>则常贫穷。<a id="a-82"></a>旷野恶处。<a id="a-83"></a>山中崄处。<a id="a-84"></a>为夷人奴。<a id="a-85"></a>常有病苦。<a id="a-86"></a>又彼比丘。<a id="a-87"></a>知业果报。<a id="a-88"></a>次复观察合大地狱。<a id="a-89"></a>复有何处。<a id="a-8A"></a>彼见闻知复有异处。<a id="a-8B"></a>名钵头摩。<a id="a-8C"></a>是合地狱。<a id="a-8D"></a>第十三处。<a id="a-8E"></a>众生何业生于彼处。<a id="a-8F"></a>彼见有人杀生偷盗邪行作集堕合地狱钵头摩处。<a id="a-8G"></a>杀生偷盗业及果报。<a id="a-8H"></a>如前所说。<a id="a-8I"></a>何者邪行。<a id="a-8J"></a>所谓沙门。<a id="a-8K"></a>自知沙门本在俗时。<a id="a-8L"></a>先共妇女曾行欲来。<a id="a-8M"></a>得欲滋味。<a id="a-8N"></a>虽为比丘。<a id="a-8O"></a>心犹忆念。<a id="a-8P"></a>夜卧梦中。<a id="a-8Q"></a>见彼妇女。<a id="a-8R"></a>于淫欲味。<a id="a-8S"></a>不善观察。<a id="a-8T"></a>即共行欲。<a id="a-8U"></a>彼人觉已。<a id="a-8V"></a>心即味着。<a id="a-8W"></a>非梵行事。<a id="a-8X"></a>思量忆念。<a id="a-8Y"></a>心生随喜。<a id="a-8Z"></a>向他赞说淫欲功德。<a id="a-8a"></a>喜笑心乐。<a id="a-8b"></a>乐行多作。<a id="a-8c"></a>彼彼喜乐。<a id="a-8d"></a>彼人以是恶业因缘。<a id="a-8e"></a>身坏命终堕于恶处合大地狱钵头摩处。<a id="a-8f"></a>受大苦恼。<a id="a-8g"></a>所谓苦者。<a id="a-8h"></a>彼地狱处。<a id="a-8i"></a>一切皆作钵头摩色。<a id="a-8j"></a>与钵头摩色相相似。<a id="a-8k"></a>彼处如是普皆赤色。<a id="a-8l"></a>有赤光明。<a id="a-8m"></a>阎魔罗人。<a id="a-8n"></a>取地狱人。<a id="a-8o"></a>镬中煮之。<a id="a-8p"></a>若置铁函。<a id="a-8q"></a>铁杵捣之。<a id="a-8r"></a>若脱彼处。<a id="a-8s"></a>彼人远见钵头摩花在清池中。<a id="a-8t"></a>彼地狱人。<a id="a-8u"></a>若于函镬二苦得脱。<a id="a-8v"></a>于彼清池钵头摩花。<a id="a-8w"></a>望救望归。<a id="a-8x"></a>疾走往赴。<a id="a-8y"></a>生如是心。<a id="a-8z"></a>我往彼处。<a id="a-90"></a>应得安乐。<a id="a-91"></a>彼地狱人。<a id="a-92"></a>饥渴苦恼。<a id="a-93"></a>望钵头摩。<a id="a-94"></a>彼人如是若百过走。<a id="a-95"></a>若千过走所走之道。<a id="a-96"></a>多饶铁钩。<a id="a-97"></a>伤破其足。<a id="a-98"></a>既破足已。<a id="a-99"></a>敷心在地。<a id="a-9A"></a>彼地铁钩。<a id="a-9B"></a>伤破其心。<a id="a-9C"></a>若背着地。<a id="a-9D"></a>铁钩破背。<a id="a-9E"></a>若傍着地。<a id="a-9F"></a>铁钩破胁。<a id="a-9G"></a>若其坐者。<a id="a-9H"></a>铁钩上入。<a id="a-9I"></a>彼人如是迭相唱唤。<a id="a-9J"></a>若烧若煮。<a id="a-9K"></a>饥渴身干。<a id="a-9L"></a>迭相唱唤。<a id="a-9M"></a>号哭懊恼。<a id="a-9N"></a>一切罪人如是齐心。<a id="a-9O"></a>看钵头摩。<a id="a-9P"></a>阎魔罗人。<a id="a-9Q"></a>在其背后。<a id="a-9R"></a>执大利刀。<a id="a-9S"></a>若斧若枷。<a id="a-9T"></a>割斫打之。<a id="a-9U"></a>彼地狱人。<a id="a-9V"></a>种种方便求救求归。<a id="a-9W"></a>到钵头摩。<a id="a-9X"></a>到已即上。<a id="a-9Y"></a>望凉冷故。<a id="a-9Z"></a>彼钵头摩。<a id="a-9a"></a>如佉陀罗。<a id="a-9b"></a>大火遍满。<a id="a-9c"></a>金刚坚叶罪人既上。<a id="a-9d"></a>树叶钩卷。<a id="a-9e"></a>彼恶业人。<a id="a-9f"></a>以恶业故。<a id="a-9g"></a>在合地狱钵头摩处。<a id="a-9h"></a>如是无量百千亿岁。<a id="a-9i"></a>以恶业故。<a id="a-9j"></a>煮而不死。<a id="a-9k"></a>乃至作集恶不善业未坏未烂。<a id="a-9l"></a>业气未尽。<a id="a-9m"></a>于一切时与苦不止。<a id="a-9n"></a>若恶业尽彼地狱处尔乃得脱。<a id="a-9o"></a>若于前世过去久远。<a id="a-9p"></a>有善业熟。<a id="a-9q"></a>不生饿鬼畜生之道。<a id="a-9r"></a>若生人中同业之处。<a id="a-9s"></a>彼人则得雄雌等眼看视不正。<a id="a-9t"></a>无戒贫穷。<a id="a-9u"></a>寿命短促作集业力之所致也。</p>
  <p id="a9v">又彼比丘。<a id="a-9w"></a>知业果报。<a id="a-9x"></a>次复观察合大地狱。<a id="a-9y"></a>复有何处。<a id="a-9z"></a>彼见闻知复有异处。<a id="a-A0"></a>名为摩诃钵头摩处。<a id="a-A1"></a>是合地狱第十四处。<a id="a-A2"></a>众生何业生于彼处。<a id="a-A3"></a>彼见有人杀盗邪行乐行多作。<a id="a-A4"></a>堕合地狱。<a id="a-A5"></a>生于摩诃钵头摩处。<a id="a-A6"></a>杀生偷盗业及果报。<a id="a-A7"></a>如前所说。<a id="a-A8"></a>何者邪行。<a id="a-A9"></a>实非沙门。<a id="a-AA"></a>自谓沙门。<a id="a-AB"></a>而戒有缺。<a id="a-AC"></a>何以故。<a id="a-AD"></a>虽行梵行。<a id="a-AE"></a>不求涅槃。<a id="a-AF"></a>如贝声行。<a id="a-AG"></a>笑涅槃行。<a id="a-AH"></a>如是念言。<a id="a-AI"></a>我此梵行。<a id="a-AJ"></a>愿生天中。<a id="a-AK"></a>若生余处。<a id="a-AL"></a>天相似处。<a id="a-AM"></a>令我生彼天世界中天女众中。<a id="a-AN"></a>如是沙门。<a id="a-AO"></a>如是梵行。<a id="a-AP"></a>非梵行愿。<a id="a-AQ"></a>乃是爱行。<a id="a-AR"></a>生死因行。<a id="a-AS"></a>爱因缘行。<a id="a-AT"></a>是垢染行。<a id="a-AU"></a>如是梵行。<a id="a-AV"></a>于病老死。<a id="a-AW"></a>忧悲啼哭。<a id="a-AX"></a>椎胸拍头。<a id="a-AY"></a>忧苦懊恼。<a id="a-AZ"></a>如是等恶。<a id="a-Aa"></a>不得解脱。<a id="a-Ab"></a>彼人以是恶业因缘。<a id="a-Ac"></a>身坏命终。<a id="a-Ad"></a>堕于恶处合大地狱大钵头摩地狱处生。<a id="a-Ae"></a>受大苦恼。<a id="a-Af"></a>所谓有河。<a id="a-Ag"></a>名曰灰波。<a id="a-Ah"></a>广五由旬。<a id="a-Ai"></a>长百由旬。<a id="a-Aj"></a>常流不息。<a id="a-Ak"></a>无针孔处灰不遍满。<a id="a-Al"></a>彼地狱人。<a id="a-Am"></a>在彼河中。<a id="a-An"></a>受极坚[革*卬]第一苦恼。<a id="a-Ao"></a>既堕彼河。<a id="a-Ap"></a>身则分散。<a id="a-Aq"></a>骨则为石。<a id="a-Ar"></a>发为水衣。<a id="a-As"></a>肉则为泥。<a id="a-At"></a>河中水者热白镴汁。<a id="a-Au"></a>地狱罪人。<a id="a-Av"></a>身散还合。<a id="a-Aw"></a>为河中鱼。<a id="a-Ax"></a>彼河所漂。<a id="a-Ay"></a>漂已则熟。<a id="a-Az"></a>右厢左厢。<a id="a-B0"></a>有炎嘴乌而啖食之。<a id="a-B1"></a>若望归救。<a id="a-B2"></a>走离彼河。<a id="a-B3"></a>阎魔罗人。<a id="a-B4"></a>以铁炎[矛*(替-曰+貝)]。<a id="a-B5"></a>[矛*(替-曰+貝)]置河中。<a id="a-B6"></a>彼若欲出。<a id="a-B7"></a>足则烂熟。<a id="a-B8"></a>筋熟髀熟腨熟髋熟。<a id="a-B9"></a>髋骨亦熟。<a id="a-BA"></a>髋皮亦熟。<a id="a-BB"></a>髋肉亦熟。<a id="a-BC"></a>背肉堕落。<a id="a-BD"></a>背肉亦熟。<a id="a-BE"></a>头肉堕落。<a id="a-BF"></a>头肉亦熟。<a id="a-BG"></a>头骨堕落。<a id="a-BH"></a>头骨亦熟。<a id="a-BI"></a>髑髅堕落。<a id="a-BJ"></a>髑髅亦熟。<a id="a-BK"></a>彼地狱人。<a id="a-BL"></a>如是河中。<a id="a-BM"></a>如是如是烧煮炙等。<a id="a-BN"></a>如是无量百千年岁。<a id="a-BO"></a>彼地狱人。<a id="a-BP"></a>彼恶河中受极苦恼。<a id="a-BQ"></a>尔乃得脱。<a id="a-BR"></a>虽脱彼处。<a id="a-BS"></a>而复更见有清陂池。<a id="a-BT"></a>池有开敷钵头摩花。<a id="a-BU"></a>彼地狱人。<a id="a-BV"></a>望救望归。<a id="a-BW"></a>求安隐乐。<a id="a-BX"></a>走向彼处钵头摩林。<a id="a-BY"></a>彼铁莲花触如利刀。<a id="a-BZ"></a>彼地狱人。<a id="a-Ba"></a>身若触之。<a id="a-Bb"></a>彼铁莲花。<a id="a-Bc"></a>削割斩斫。<a id="a-Bd"></a>身体碎坏。<a id="a-Be"></a>稍堕渐落。<a id="a-Bf"></a>阎魔罗人。<a id="a-Bg"></a>多与苦恼。<a id="a-Bh"></a>逼令速上莲花林上。<a id="a-Bi"></a>彼莲花林满中炽火。<a id="a-Bj"></a>其花铁叶。<a id="a-Bk"></a>罪人既上叶则卷合。<a id="a-Bl"></a>彼地狱人。<a id="a-Bm"></a>在其叶内炽火烧然。<a id="a-Bn"></a>如是无量百千年岁。<a id="a-Bo"></a>以恶业故。<a id="a-Bp"></a>彼中有乌而食其眼。<a id="a-Bq"></a>拔其舌根。<a id="a-Br"></a>割截其耳。<a id="a-Bs"></a>分散其身。<a id="a-Bt"></a>如是乌者。<a id="a-Bu"></a>自业果报。<a id="a-Bv"></a>彼地狱人。<a id="a-Bw"></a>于彼摩诃钵头摩处地狱之中。<a id="a-Bx"></a>常被烧煮。<a id="a-By"></a>乃至作集恶不善业未坏未烂。<a id="a-Bz"></a>业气未尽。<a id="a-C0"></a>于一切时与苦不止。<a id="a-C1"></a>若恶业尽彼地狱处尔乃得脱。<a id="a-C2"></a>若于前世过去久远。<a id="a-C3"></a>有善业熟。<a id="a-C4"></a>不生饿鬼畜生之道。<a id="a-C5"></a>若生人中同业之处。<a id="a-C6"></a>则患疾病。<a id="a-C7"></a>常饥常渴。<a id="a-C8"></a>复多嗔恚。<a id="a-C9"></a>是彼恶业余残果报。<a id="a-CA"></a>又彼比丘。<a id="a-CB"></a>知业果报。<a id="a-CC"></a>次复观察合大地狱。<a id="a-CD"></a>复有何处。<a id="a-CE"></a>彼见闻知复有异处。<a id="a-CF"></a>名火盆处。<a id="a-CG"></a>是合地狱第十五处。<a id="a-CH"></a>众生何业生于彼处。<a id="a-CI"></a>彼见有人杀盗邪行乐行多作。<a id="a-CJ"></a>堕合地狱生火盆处。<a id="a-CK"></a>杀生偷盗业及果报。<a id="a-CL"></a>如前所说。<a id="a-CM"></a>何者邪行。<a id="a-CN"></a>实非沙门。<a id="a-CO"></a>自谓沙门。<a id="a-CP"></a>作沙门已。<a id="a-CQ"></a>忆念在家白衣身时。<a id="a-CR"></a>习近妇女。<a id="a-CS"></a>喜笑舞戏。<a id="a-CT"></a>彼人如是不善观察。<a id="a-CU"></a>忆念喜乐。<a id="a-CV"></a>心生分别。<a id="a-CW"></a>数数如是思惟分别。<a id="a-CX"></a>非善思惟。<a id="a-CY"></a>非是正念。<a id="a-CZ"></a>证法思惟。<a id="a-Ca"></a>非灭苦集。<a id="a-Cb"></a>正法思惟。<a id="a-Cc"></a>非学思惟。<a id="a-Cd"></a>于学思惟。<a id="a-Ce"></a>不作不行。<a id="a-Cf"></a>非正忆念。<a id="a-Cg"></a>调心思惟。<a id="a-Ch"></a>非念佛法众僧思惟。<a id="a-Ci"></a>非念死相。<a id="a-Cj"></a>非于生死离欲思惟。<a id="a-Ck"></a>非见少罪如微尘许怖畏思惟。<a id="a-Cl"></a>不应多取。<a id="a-Cm"></a>敷具医药。<a id="a-Cn"></a>看病饮食。<a id="a-Co"></a>资具因缘。<a id="a-Cp"></a>彼如是人而便多取敷具医药随病饮食资具因缘。<a id="a-Cq"></a>彼人如是多取卧具病药饮食资具因缘。<a id="a-Cr"></a>彼人以是恶业因缘。<a id="a-Cs"></a>身坏命终。<a id="a-Ct"></a>堕于恶处合大地狱生火盆处。<a id="a-Cu"></a>受大苦恼。<a id="a-Cv"></a>所谓苦者。<a id="a-Cw"></a>彼火盆处。<a id="a-Cx"></a>热炎遍满。<a id="a-Cy"></a>无毛头处无炎无热而不遍者。<a id="a-Cz"></a>彼地狱处。<a id="a-D0"></a>地狱人身。<a id="a-D1"></a>状如灯树。<a id="a-D2"></a>彼灯热炎。<a id="a-D3"></a>合为一炎。<a id="a-D4"></a>彼地狱人。<a id="a-D5"></a>呻号吼唤。<a id="a-D6"></a>吼唤口开。<a id="a-D7"></a>满口热炎。<a id="a-D8"></a>彼地狱人。<a id="a-D9"></a>极受大苦。<a id="a-DA"></a>转复唱唤。<a id="a-DB"></a>呻号啼哭。<a id="a-DC"></a>火炎入耳。<a id="a-DD"></a>既入耳故。<a id="a-DE"></a>转复呻号。<a id="a-DF"></a>唱声吼唤。<a id="a-DG"></a>炎复入眼。<a id="a-DH"></a>既入眼故。<a id="a-DI"></a>转复呻号。<a id="a-DJ"></a>唱声吼唤。<a id="a-DK"></a>彼人如是。<a id="a-DL"></a>普身炎燃。<a id="a-DM"></a>热炎铁衣。<a id="a-DN"></a>复烧其舌。<a id="a-DO"></a>既破戒已。<a id="a-DP"></a>食他饮食。<a id="a-DQ"></a>故烧其舌。<a id="a-DR"></a>以犯禁戒不善观察。<a id="a-DS"></a>看他妇女。<a id="a-DT"></a>故烧其眼。<a id="a-DU"></a>以不护戒。<a id="a-DV"></a>共他妇女歌笑相唤。<a id="a-DW"></a>以爱染心听其声故。<a id="a-DX"></a>热白镴汁满其耳中。<a id="a-DY"></a>以犯禁戒取僧香熏。<a id="a-DZ"></a>故割其鼻。<a id="a-Da"></a>以火烧之。<a id="a-Db"></a>彼人如是。<a id="a-Dc"></a>五根犯戒。<a id="a-Dd"></a>堕地狱中。<a id="a-De"></a>本业相似。<a id="a-Df"></a>受苦果报。<a id="a-Dg"></a>恶业行故。<a id="a-Dh"></a>彼地狱中。<a id="a-Di"></a>如是无量百千年岁。<a id="a-Dj"></a>常被烧煮。<a id="a-Dk"></a>多有炎鬘。<a id="a-Dl"></a>处处普遍。<a id="a-Dm"></a>满合地狱。<a id="a-Dn"></a>名火盆处。<a id="a-Do"></a>乃至集作恶不善业未坏未烂。<a id="a-Dp"></a>业气未尽。<a id="a-Dq"></a>于一切时与苦不止。<a id="a-Dr"></a>若恶业尽。<a id="a-Ds"></a>彼地狱处尔乃得脱。<a id="a-Dt"></a>若于前世过去久远。<a id="a-Du"></a>有善业熟。<a id="a-Dv"></a>不生饿鬼畜生之道。<a id="a-Dw"></a>若生人中同业之处。<a id="a-Dx"></a>得侏儒身。<a id="a-Dy"></a>目盲耳聋。<a id="a-Dz"></a>贫穷少死。<a id="a-E0"></a>常患饥渴。<a id="a-E1"></a>是彼恶业余残果报。<a id="a-E2"></a>又彼比丘。<a id="a-E3"></a>知业果报。<a id="a-E4"></a>次复观察合大地狱。<a id="a-E5"></a>复有何处。<a id="a-E6"></a>彼见闻知复有异处。<a id="a-E7"></a>彼处名为铁末火处。<a id="a-E8"></a>是合地狱第十六处。<a id="a-E9"></a>众生何业生于彼处。<a id="a-EA"></a>彼见闻知若人杀生偷盗邪行乐行多作。<a id="a-EB"></a>堕合地狱铁末火处。<a id="a-EC"></a>杀生偷盗业及果报。<a id="a-ED"></a>如前所说。<a id="a-EE"></a>何者邪行。<a id="a-EF"></a>所谓有人。<a id="a-EG"></a>实非沙门。<a id="a-EH"></a>自谓沙门。<a id="a-EI"></a>若闻妇女歌舞戏笑庄严具声。<a id="a-EJ"></a>既闻声已。<a id="a-EK"></a>不善观察。<a id="a-EL"></a>心生爱染。<a id="a-EM"></a>闻彼歌笑舞戏等声。<a id="a-EN"></a>漏失不净。<a id="a-EO"></a>心适味着。<a id="a-EP"></a>彼人以是恶业因缘。<a id="a-EQ"></a>身坏命终。<a id="a-ER"></a>堕于恶处合大地狱铁末火处。<a id="a-ES"></a>受大苦恼。<a id="a-ET"></a>所谓热铁四角地狱。<a id="a-EU"></a>周围铁壁五百由旬。<a id="a-EV"></a>常有铁火炽燃不息。<a id="a-EW"></a>烧地狱人。<a id="a-EX"></a>自业所作。<a id="a-EY"></a>从上雨火。<a id="a-EZ"></a>不曾暂停。<a id="a-Ea"></a>如是雨铁。<a id="a-Eb"></a>如是雨火。<a id="a-Ec"></a>以雨铁故。<a id="a-Ed"></a>彼地狱人一切身分分散为末。<a id="a-Ee"></a>以雨火故。<a id="a-Ef"></a>常煮常烧。<a id="a-Eg"></a>常受如是二种雨苦。<a id="a-Eh"></a>彼地狱人如是受苦。<a id="a-Ei"></a>唯地狱人受如是苦。<a id="a-Ej"></a>除是以外无可譬喻。<a id="a-Ek"></a>彼人如是。<a id="a-El"></a>所受苦恼。<a id="a-Em"></a>坚[革*卬]急恶。<a id="a-En"></a>如是恶苦。<a id="a-Eo"></a>一切皆畏。<a id="a-Ep"></a>不爱不乐。<a id="a-Eq"></a>自业所作。<a id="a-Er"></a>如是受苦。<a id="a-Es"></a>乃至作集恶不善业。<a id="a-Et"></a>未坏未烂。<a id="a-Eu"></a>业气未尽。<a id="a-Ev"></a>于一切时与苦不止。<a id="a-Ew"></a>若恶业尽。<a id="a-Ex"></a>彼地狱处尔乃得脱。<a id="a-Ey"></a>若于前世过去久远。<a id="a-Ez"></a>有善业熟。<a id="a-F0"></a>不生饿鬼畜生之道。<a id="a-F1"></a>若生人中同业之处。<a id="a-F2"></a>常在大河渡人之处。<a id="a-F3"></a>常生怖畏。<a id="a-F4"></a>若身常病。<a id="a-F5"></a>若当象等。<a id="a-F6"></a>虽有恶命而常畏死。<a id="a-F7"></a>是彼恶业余残果报。<a id="a-F8"></a>又彼比丘观察如是合大地狱一一别处。<a id="a-F9"></a>唯十六处。<a id="a-FA"></a>更不见有第十七处。<a id="a-FB"></a>合大地狱十六别处。<a id="a-FC"></a>多众常满。<a id="a-FD"></a>如是观察。<a id="a-FE"></a>实业法报。<a id="a-FF"></a>彼比丘如是观察彼诸众生种种恶业自在果报。<a id="a-FG"></a>厌离生死。</p>
  <p id="aFH">又修行者。<a id="a-FI"></a>内心思惟。<a id="a-FJ"></a>随顺正法。<a id="a-FK"></a>观察法行。<a id="a-FL"></a>如此比丘谛观察已。<a id="a-FM"></a>通达业果。<a id="a-FN"></a>如是谛知三大地狱并别处所及业果报。<a id="a-FO"></a>观察知已。<a id="a-FP"></a>攀缘通达。<a id="a-FQ"></a>不乐有中住魔境界。<a id="a-FR"></a>彼地夜叉。<a id="a-FS"></a>见彼比丘如是精进。<a id="a-FT"></a>即复上闻虚空夜叉。<a id="a-FU"></a>虚空夜叉闻四大王。<a id="a-FV"></a>如前所说。<a id="a-FW"></a>次第乃至无量光天。<a id="a-FX"></a>乃至说言阎浮提中某国某村。<a id="a-FY"></a>如是次第剃除须发。<a id="a-FZ"></a>被服法衣。<a id="a-Fa"></a>正信出家。<a id="a-Fb"></a>彼比丘如是乃至得第九地无量光天。<a id="a-Fc"></a>闻已欢喜。<a id="a-Fd"></a>迭相告言。<a id="a-Fe"></a>天等当知。<a id="a-Ff"></a>魔分损减。<a id="a-Fg"></a>正法朋长。</p>
  <p id="aFh">又彼比丘如是观察三地狱已。<a id="a-Fi"></a>次复观察第四叫唤之大地狱。<a id="a-Fj"></a>众生何业生于彼中。<a id="a-Fk"></a>彼见闻知。<a id="a-Fl"></a>所谓有人杀生偷盗邪行饮酒乐行多作。<a id="a-Fm"></a>如是四业普遍究竟。<a id="a-Fn"></a>作而复集。<a id="a-Fo"></a>身坏命终。<a id="a-Fp"></a>则生如是叫唤大地狱。<a id="a-Fq"></a>杀盗邪行业及果报如前所说。<a id="a-Fr"></a>今说饮酒乐行多作。<a id="a-Fs"></a>则生叫唤大地狱中。<a id="a-Ft"></a>若人以酒与会僧众。<a id="a-Fu"></a>若与戒人出家比丘。<a id="a-Fv"></a>若寂静人。<a id="a-Fw"></a>寂灭心人。<a id="a-Fx"></a>禅定乐者。<a id="a-Fy"></a>与其酒故心则浊乱。<a id="a-Fz"></a>彼人以是恶业因缘。<a id="a-G0"></a>身坏命终。<a id="a-G1"></a>堕于恶处叫唤大地狱。<a id="a-G2"></a>彼中恶热。<a id="a-G3"></a>受大苦恼。<a id="a-G4"></a>受何等苦。<a id="a-G5"></a>谓以铁钳强擘其口。<a id="a-G6"></a>洋赤铜汁。<a id="a-G7"></a>灌口令饮。<a id="a-G8"></a>初烧其唇。<a id="a-G9"></a>既烧唇已。<a id="a-GA"></a>次烧其齿。<a id="a-GB"></a>既烧齿已。<a id="a-GC"></a>次烧其舌。<a id="a-GD"></a>既烧舌已。<a id="a-GE"></a>次烧其咽。<a id="a-GF"></a>如是烧咽。<a id="a-GG"></a>次烧其肚。<a id="a-GH"></a>如是次第烧其小肠。<a id="a-GI"></a>烧小肠已。<a id="a-GJ"></a>复烧大肠。<a id="a-GK"></a>如是生藏。<a id="a-GL"></a>次烧熟藏。<a id="a-GM"></a>烧熟藏已。<a id="a-GN"></a>从下而出。<a id="a-GO"></a>如是彼人。<a id="a-GP"></a>酒不善业。<a id="a-GQ"></a>得如是报。<a id="a-GR"></a>号啼吼唤。<a id="a-GS"></a>呼嗟大哭。<a id="a-GT"></a>彼人如是唱唤吼已。<a id="a-GU"></a>阎魔罗人。<a id="a-GV"></a>为责疏之。<a id="a-GW"></a>而说偈言。</p>
  <p id="aGX">已作不善业　　今受苦恼果</p>
  <p id="aGY">自痴心所作　　后则被烧煮</p>
  <p id="aGZ">如是不善业　　已恶心所作</p>
  <p id="aGa">今受莫呻唤　　何用呼嗟为</p>
  <p id="aGb">若人作恶业　　皆得恶果报</p>
  <p id="aGc">若欲自乐者　　如是莫近恶</p>
  <p id="aGd">若作少恶业　　地狱多受苦</p>
  <p id="aGe">痴心自在故　　得脱犹作恶</p>
  <p id="aGf">恶业不可信　　令人到地狱</p>
  <p id="aGg">少火能烧山　　及一切林树</p>
  <p id="aGh">痴人念作恶　　不喜乐善法</p>
  <p id="aGi">见恶行果报　　皆从因缘生</p>
  <p id="aGj">云何不乐法　　何故不舍恶</p>
  <p id="aGk">若人离恶业　　则不见地狱</p>
  <p id="aGl">若人自心痴　　不知恶业果</p>
  <p id="aGm">彼人受此恶　　汝今如是受</p>
  <p id="aGn">恶业生地狱　　为恶业所烧</p>
  <p id="aGo">恶不到涅槃　　怨不过恶业</p>
  <p id="aGp">本恶业所诳　　今为恶业烧</p>
  <p id="aGq">若不作恶业　　终不受苦恼</p>
  <p id="aGr">若人能制爱　　此道寂静胜</p>
  <p id="aGs">如是舍爱人　　则近涅槃住</p>
  <p id="aGt">已造恶业竟　　不曾修行善</p>
  <p id="aGu">如是恶业烧　　心勿行恶业</p>
  <p id="aGv">行恶业之人　　无处得安乐</p>
  <p id="aGw">若欲自乐者　　应当喜乐法</p>
  <p id="aGx">若人喜乐恶　　受苦中之苦</p>
  <p id="aGy">若不能忍苦　　不应作恶业</p>
  <p id="aGz">善人行善易　　恶人行善难</p>
  <p id="aH0">恶人造恶易　　善人作恶难</p>
  <p id="aH1">彼地狱中阎魔罗人。<a id="a-H2"></a>如是责疏地狱人已。<a id="a-H3"></a>设种种苦。<a id="a-H4"></a>所谓二山。<a id="a-H5"></a>山甚坚[革*卬]。<a id="a-H6"></a>铁炎火燃。<a id="a-H7"></a>两相作势。<a id="a-H8"></a>一时俱来。<a id="a-H9"></a>拶(嗟末反)地狱人。<a id="a-HA"></a>拶已磨之。<a id="a-HB"></a>其身散尽。<a id="a-HC"></a>无物可见。<a id="a-HD"></a>如是磨已。<a id="a-HE"></a>而复还生。<a id="a-HF"></a>复以二山如前拶磨。<a id="a-HG"></a>如是如是。<a id="a-HH"></a>生已复拶。<a id="a-HI"></a>生已复磨。<a id="a-HJ"></a>如是无量百千年岁。<a id="a-HK"></a>恶业未尽。<a id="a-HL"></a>彼地狱处。<a id="a-HM"></a>若得脱已。<a id="a-HN"></a>走向余处望救望归。<a id="a-HO"></a>思得解脱。<a id="a-HP"></a>阎魔罗人。<a id="a-HQ"></a>即复执之。<a id="a-HR"></a>令头在下。<a id="a-HS"></a>置铁镬中。<a id="a-HT"></a>彼人如是在铁镬中头面在下。<a id="a-HU"></a>经百千年。<a id="a-HV"></a>汤火煮之。<a id="a-HW"></a>如是恶业犹故不尽。<a id="a-HX"></a>彼镬汤处。<a id="a-HY"></a>若得脱已。<a id="a-HZ"></a>走向余处望救望归。<a id="a-Ha"></a>欲求安乐。<a id="a-Hb"></a>彼人面前有大铁乌。<a id="a-Hc"></a>其身炎燃。<a id="a-Hd"></a>即执其身。<a id="a-He"></a>攫斲分散。<a id="a-Hf"></a>脉脉节节。<a id="a-Hg"></a>为百千分。<a id="a-Hh"></a>分散食之。<a id="a-Hi"></a>分分分散。<a id="a-Hj"></a>如是无量。<a id="a-Hk"></a>百千年岁。<a id="a-Hl"></a>而彼恶业犹故不尽。<a id="a-Hm"></a>彼铁乌处若得脱已。<a id="a-Hn"></a>望救望归。<a id="a-Ho"></a>走向余处。<a id="a-Hp"></a>饥渴苦恼。<a id="a-Hq"></a>远见清水若陂池等。<a id="a-Hr"></a>疾走往赴。<a id="a-Hs"></a>彼处唯有热白镴汁。<a id="a-Ht"></a>满彼池等。<a id="a-Hu"></a>彼欲澡洗。<a id="a-Hv"></a>即便入中。<a id="a-Hw"></a>既入彼处。<a id="a-Hx"></a>以恶业故。<a id="a-Hy"></a>即有大鼋。<a id="a-Hz"></a>取而沈之。<a id="a-I0"></a>热白镴汁。<a id="a-I1"></a>煮令极熟。<a id="a-I2"></a>如是无量百千年岁。<a id="a-I3"></a>乃至不善恶业破坏无气尽已。<a id="a-I4"></a>如是大鼋。<a id="a-I5"></a>尔乃放之。<a id="a-I6"></a>既得脱已。<a id="a-I7"></a>彼人苦恼。<a id="a-I8"></a>望救望归。<a id="a-I9"></a>走向余处。<a id="a-IA"></a>面前现见阎魔罗人。<a id="a-IB"></a>手执铁[矛*(替-曰+貝)]。<a id="a-IC"></a>其[矛*(替-曰+貝)]炎燃。<a id="a-ID"></a>以如是[矛*(替-曰+貝)]而[矛*(替-曰+貝)]其头。<a id="a-IE"></a>即便穿彻。<a id="a-IF"></a>或有被刺破背出者。<a id="a-IG"></a>或有被刺破胁出者。<a id="a-IH"></a>或有被刺破头出者。<a id="a-II"></a>彼地狱人受大苦恼。<a id="a-IJ"></a>唱声吼唤余地狱人罪业力故。<a id="a-IK"></a>闻其吼唤。<a id="a-IL"></a>谓是歌声。<a id="a-IM"></a>皆共走趣望救望归。<a id="a-IN"></a>阎魔罗人即复执之。<a id="a-IO"></a>铁[矛*(替-曰+貝)]刀斧。<a id="a-IP"></a>皆悉炎燃穿刺割斫。<a id="a-IQ"></a>如是无量百千年岁乃至作集恶业。<a id="a-IR"></a>破坏无气烂尽。<a id="a-IS"></a>彼地狱处尔乃得脱。<a id="a-IT"></a>望救望归。<a id="a-IU"></a>走向余处。<a id="a-IV"></a>远见有村。<a id="a-IW"></a>屋舍具足。<a id="a-IX"></a>多有河池。<a id="a-IY"></a>专心直进。<a id="a-IZ"></a>疾走往赴。<a id="a-Ia"></a>欲入彼村。<a id="a-Ib"></a>彼村一切皆悉炎燃。<a id="a-Ic"></a>有金刚口利牙黑虫。<a id="a-Id"></a>身皆炎燃。<a id="a-Ie"></a>处处遍满。<a id="a-If"></a>既入村已门即密闭。<a id="a-Ig"></a>彼地狱人。<a id="a-Ih"></a>为金刚口利牙黑虫之所啖食。<a id="a-Ii"></a>如是无量百千年岁。<a id="a-Ij"></a>乃至作集恶业破坏无气。<a id="a-Ik"></a>烂尽得出如是苦恼大海。<a id="a-Il"></a>若于前世过去久远有善业熟。<a id="a-Im"></a>不生饿鬼畜生之道。<a id="a-In"></a>若生人中同业之处。<a id="a-Io"></a>心则忽忘贫穷无物。<a id="a-Ip"></a>常在道巷。<a id="a-Iq"></a>四出巷中。<a id="a-Ir"></a>卖鄙恶物。<a id="a-Is"></a>治生求利。<a id="a-It"></a>为诸小儿佯笑戏弄。<a id="a-Iu"></a>口齿色恶。<a id="a-Iv"></a>脚足劈裂。<a id="a-Iw"></a>常患饥渴之所逼切。<a id="a-Ix"></a>无有妻子。<a id="a-Iy"></a>无父无母。<a id="a-Iz"></a>兄弟姊妹。<a id="a-J0"></a>此是饮酒与酒恶业。<a id="a-J1"></a>余残果报。<a id="a-J2"></a>如是戒人与酒罪业。<a id="a-J3"></a>则堕如是叫唤大地狱。<a id="a-J4"></a>受苦果报。<a id="a-J5"></a>应如是知。</p>
  <p id="aJ6">又彼比丘。<a id="a-J7"></a>知业果报。<a id="a-J8"></a>复观叫唤之大地狱。<a id="a-J9"></a>有何别处。<a id="a-JA"></a>彼见闻知叫唤地狱有别异处。<a id="a-JB"></a>名大吼处。<a id="a-JC"></a>众生何业生于彼处。<a id="a-JD"></a>彼见有人杀生偷盗邪行饮酒乐行多作。<a id="a-JE"></a>堕彼地狱。<a id="a-JF"></a>生大吼处。<a id="a-JG"></a>杀盗邪行业及果报。<a id="a-JH"></a>如前所说。<a id="a-JI"></a>何者饮酒。<a id="a-JJ"></a>所谓以酒与斋戒人清净之人。<a id="a-JK"></a>彼人以是恶业因缘。<a id="a-JL"></a>身坏命终。<a id="a-JM"></a>堕于恶处叫唤地狱大吼处生。<a id="a-JN"></a>受大苦恼。<a id="a-JO"></a>所谓苦者。<a id="a-JP"></a>热白镴汁。<a id="a-JQ"></a>先置口中。<a id="a-JR"></a>以本持酒与斋戒人与清净人恶业所致故。<a id="a-JS"></a>以炎燃铁钵盛之。<a id="a-JT"></a>置其口中。<a id="a-JU"></a>大苦逼恼。<a id="a-JV"></a>发声大吼。<a id="a-JW"></a>如是吼声。<a id="a-JX"></a>余地狱中。<a id="a-JY"></a>则不如是。<a id="a-JZ"></a>彼诸罪人。<a id="a-Ja"></a>生大悲苦。<a id="a-Jb"></a>唱声吼唤。<a id="a-Jc"></a>大吼之声遍满虚空。<a id="a-Jd"></a>阎魔罗人。<a id="a-Je"></a>本性自嗔。<a id="a-Jf"></a>彼地狱人罪业力故。<a id="a-Jg"></a>阎魔罗人闻其吼声。<a id="a-Jh"></a>倍更嗔怒。<a id="a-Ji"></a>诸饮酒人不护诸恶。<a id="a-Jj"></a>一切不善不生惭愧。<a id="a-Jk"></a>若与酒者。<a id="a-Jl"></a>是则与人一切不善。<a id="a-Jm"></a>以饮酒故。<a id="a-Jn"></a>心不专正不护善法心则错乱。<a id="a-Jo"></a>彼乱心人。<a id="a-Jp"></a>不识好恶。<a id="a-Jq"></a>一切不善。<a id="a-Jr"></a>不生惭愧。<a id="a-Js"></a>若人与酒。<a id="a-Jt"></a>则与其因。<a id="a-Ju"></a>以有因故。<a id="a-Jv"></a>能为不善。<a id="a-Jw"></a>如相似因。<a id="a-Jx"></a>相似得果。<a id="a-Jy"></a>以此因缘。<a id="a-Jz"></a>久受大苦。<a id="a-K0"></a>种种苦恼。<a id="a-K1"></a>无量苦恼。<a id="a-K2"></a>何故名曰大吼地狱。<a id="a-K3"></a>以受无量种种苦恼。<a id="a-K4"></a>发声大吼。<a id="a-K5"></a>是故名曰大吼地狱。<a id="a-K6"></a>如是众生在如是处。<a id="a-K7"></a>乃至不善恶业破坏无气烂尽。<a id="a-K8"></a>彼地狱处尔乃得脱。<a id="a-K9"></a>若于前世过去久远。<a id="a-KA"></a>有善业熟。<a id="a-KB"></a>不生饿鬼畜生之道。<a id="a-KC"></a>若生人中同业之处。<a id="a-KD"></a>生则愚钝。<a id="a-KE"></a>心不黠慧。<a id="a-KF"></a>则多忘失。<a id="a-KG"></a>少时不忆。<a id="a-KH"></a>如是闇钝愚痴之人。<a id="a-KI"></a>无有资财。<a id="a-KJ"></a>人不敬爱。<a id="a-KK"></a>贫穷无物。<a id="a-KL"></a>虽复求财而不可得。<a id="a-KM"></a>若得微病。<a id="a-KN"></a>即便命终。<a id="a-KO"></a>是彼恶业余残果报。<a id="a-KP"></a>又彼比丘。<a id="a-KQ"></a>知业果报。<a id="a-KR"></a>复观叫唤之大地狱。<a id="a-KS"></a>复有何处。<a id="a-KT"></a>彼见如是叫唤地狱。<a id="a-KU"></a>有十六处何等十六。<a id="a-KV"></a>一名大吼。<a id="a-KW"></a>二名普声。<a id="a-KX"></a>三名发火流。<a id="a-KY"></a>四名火末虫。<a id="a-KZ"></a>五名热铁火杵。<a id="a-Ka"></a>六名雨炎火石。<a id="a-Kb"></a>七名杀杀。<a id="a-Kc"></a>八名铁林旷野。<a id="a-Kd"></a>九名普闇。<a id="a-Ke"></a>十名阎魔罗遮约旷野。<a id="a-Kf"></a>十一名剑林。<a id="a-Kg"></a>十二名大剑林。<a id="a-Kh"></a>十三名芭蕉烟林。<a id="a-Ki"></a>十四名有烟火林。<a id="a-Kj"></a>十五名火云雾。<a id="a-Kk"></a>十六名分别苦。<a id="a-Kl"></a>此十六处叫唤地狱所有别处。<a id="a-Km"></a>众生何业报生彼处。<a id="a-Kn"></a>彼比丘如是已观叫唤地狱大吼处已。<a id="a-Ko"></a>次观第二。<a id="a-Kp"></a>名普声处。<a id="a-Kq"></a>彼见有人。<a id="a-Kr"></a>杀生偷盗邪行饮酒乐行多作。<a id="a-Ks"></a>彼人则堕叫唤地狱。<a id="a-Kt"></a>生普声处。<a id="a-Ku"></a>杀盗邪行业及果报。<a id="a-Kv"></a>如前所说。<a id="a-Kw"></a>何者饮酒。<a id="a-Kx"></a>若人饮酒乐行多作。<a id="a-Ky"></a>若于他人初受戒者。<a id="a-Kz"></a>与酒令饮。<a id="a-L0"></a>彼人以是恶业因缘。<a id="a-L1"></a>身坏命终。<a id="a-L2"></a>堕于恶处叫唤地狱普声处生。<a id="a-L3"></a>受大苦恼。<a id="a-L4"></a>所谓杵筑。<a id="a-L5"></a>彼地狱人发声吼唤。<a id="a-L6"></a>其声遍满彼地狱处。<a id="a-L7"></a>若铁围山。<a id="a-L8"></a>一切诸河。<a id="a-L9"></a>四天下处阎浮提等。<a id="a-LA"></a>在彼处者。<a id="a-LB"></a>彼吼声出。<a id="a-LC"></a>一切消尽彼人啼哭悲号吼声。<a id="a-LD"></a>自业相似彼地狱人如是吼唤。<a id="a-LE"></a>乃至恶业未坏未烂。<a id="a-LF"></a>业气未尽。<a id="a-LG"></a>于一切时与苦不止。<a id="a-LH"></a>若恶业尽。<a id="a-LI"></a>彼地狱处尔乃得脱。<a id="a-LJ"></a>若于前世过去久远有善业熟。<a id="a-LK"></a>不生饿鬼畜生之道。<a id="a-LL"></a>若生人中同业之处。<a id="a-LM"></a>则生旷野少水国土。</p>
  <p id="aLN">又彼比丘。<a id="a-LO"></a>知业果报。<a id="a-LP"></a>复观叫唤之大地狱。<a id="a-LQ"></a>复有何处。<a id="a-LR"></a>彼见闻知唤大地狱。<a id="a-LS"></a>复有异处。<a id="a-LT"></a>名发火流。<a id="a-LU"></a>是彼地狱第三别处。<a id="a-LV"></a>众生何业生于彼处。<a id="a-LW"></a>彼见有人杀生偷盗邪行饮酒乐行多作。<a id="a-LX"></a>彼人则堕叫唤地狱发火流处。<a id="a-LY"></a>杀盗邪行业及果报。<a id="a-LZ"></a>如前所说。<a id="a-La"></a>何者饮酒。<a id="a-Lb"></a>于优婆塞五戒人边。<a id="a-Lc"></a>说酒功德。<a id="a-Ld"></a>作如是言。<a id="a-Le"></a>酒亦是戒。<a id="a-Lf"></a>令其饮酒。<a id="a-Lg"></a>彼人以是恶业因缘。<a id="a-Lh"></a>身坏命终。<a id="a-Li"></a>堕于恶处叫唤地狱发火流处。<a id="a-Lj"></a>受大苦恼。<a id="a-Lk"></a>所谓雨火。<a id="a-Ll"></a>彼地狱人常被烧煮。<a id="a-Lm"></a>炎燃头发。<a id="a-Ln"></a>乃至脚足。<a id="a-Lo"></a>有热铁狗。<a id="a-Lp"></a>啖食其足。<a id="a-Lq"></a>炎嘴铁鹫。<a id="a-Lr"></a>破其髑髅而饮其脑。<a id="a-Ls"></a>热铁野干食其身中。<a id="a-Lt"></a>如是常烧。<a id="a-Lu"></a>如是常食。<a id="a-Lv"></a>彼人自作不善恶业。<a id="a-Lw"></a>悲苦号哭。<a id="a-Lx"></a>说偈伤恨。<a id="a-Ly"></a>向阎罗人。<a id="a-Lz"></a>而作是言。</p>
  <p id="aM0">汝何无悲心　　复何不寂静</p>
  <p id="aM1">我是悲心器　　于我何无悲</p>
  <p id="aM2">阎魔罗人。<a id="a-M3"></a>答罪人曰。</p>
  <p id="aM4">汝为痴所覆　　自作多恶业</p>
  <p id="aM5">今受极重苦　　非我造此因</p>
  <p id="aM6">痴人不学戒　　作集多恶业</p>
  <p id="aM7">既有多恶业　　今得如是果</p>
  <p id="aM8">是汝之所作　　非是我因缘</p>
  <p id="aM9">若人作恶业　　彼业则是因</p>
  <p id="aMA">已为爱罥诳　　作恶不善业</p>
  <p id="aMB">今受恶业报　　何故嗔恨我</p>
  <p id="aMC">不作不受殃　　非谓恶无因</p>
  <p id="aMD">若人意作恶　　彼人则自受</p>
  <p id="aME">莫喜乐饮酒　　酒为毒中毒</p>
  <p id="aMF">常喜乐饮酒　　能杀害善法</p>
  <p id="aMG">若常乐饮酒　　彼人非正意</p>
  <p id="aMH">意动法叵得　　故应常舍酒</p>
  <p id="aMI">酒为失中失　　是智者所说</p>
  <p id="aMJ">如是莫乐酒　　自失令他失</p>
  <p id="aMK">常喜乐饮酒　　得不爱恶法</p>
  <p id="aML">如是得言恶　　故应舍饮酒</p>
  <p id="aMM">财尽人中鄙　　第一懈怠本</p>
  <p id="aMN">饮酒则有过　　如是应舍酒</p>
  <p id="aMO">酒能炽燃欲　　嗔心亦如是</p>
  <p id="aMP">痴亦因酒盛　　是故应舍酒</p>
  <p id="aMQ">如是地狱。<a id="a-MR"></a>发火流处。<a id="a-MS"></a>是地狱人自业所得。<a id="a-MT"></a>乃至作集恶业破坏无气烂尽彼地狱处尔乃得脱。<a id="a-MU"></a>若于前世过去。<a id="a-MV"></a>久远有善业熟。<a id="a-MW"></a>不生饿鬼畜生之道。<a id="a-MX"></a>若生人中同业之处。<a id="a-MY"></a>彼人则生一种国土无酒之处。<a id="a-MZ"></a>一切资具无色无味。<a id="a-Ma"></a>不知色味。<a id="a-Mb"></a>是本恶业余残果报。</p>
 </body>
</html>