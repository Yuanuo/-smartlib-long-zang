<!doctype html>
<html id="z3IBUPbb1" data-ver="1807">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十三</h1>
  <h2 id="a2">地狱品第三之九</h2>
  <p id="a3">又彼比丘。<a id="a-4"></a>知业果报。<a id="a-5"></a>观大焦热之大地狱。<a id="a-6"></a>复有何处。<a id="a-7"></a>彼见闻知复有异处。<a id="a-8"></a>名雨缕鬘抖擞之处。<a id="a-9"></a>是彼地狱第十一处。<a id="a-A"></a>众生何业生于彼处。<a id="a-B"></a>彼见有人。<a id="a-C"></a>杀生偷盗邪行饮酒妄语邪见。<a id="a-D"></a>乐行多作。<a id="a-E"></a>业及果报。<a id="a-F"></a>如前所说。<a id="a-G"></a>复有邪淫。<a id="a-H"></a>所谓侵近善比丘尼。<a id="a-I"></a>或时荒乱。<a id="a-J"></a>国土不安。<a id="a-K"></a>于比丘尼。<a id="a-L"></a>正行持戒。<a id="a-M"></a>而是童女。<a id="a-N"></a>因时不安。<a id="a-O"></a>强逼侵犯。<a id="a-P"></a>污其净行。<a id="a-Q"></a>彼人以是恶业因缘。<a id="a-R"></a>身坏命终。<a id="a-S"></a>堕于恶处。<a id="a-T"></a>在彼地狱。<a id="a-U"></a>生雨缕鬘。<a id="a-V"></a>抖擞之处。<a id="a-W"></a>受大苦恼。<a id="a-X"></a>所谓苦者。<a id="a-Y"></a>如前所说活等地狱所受苦恼。<a id="a-Z"></a>彼一切苦。<a id="a-a"></a>此中具受。<a id="a-b"></a>复有胜者。<a id="a-c"></a>谓于彼处。<a id="a-d"></a>复有无量金刚利刀以为刀网。<a id="a-e"></a>处处遍覆。<a id="a-f"></a>随所回转。<a id="a-g"></a>身动则割。<a id="a-h"></a>遍体普割。<a id="a-i"></a>如是刀网金刚刃缕罥缚罪人。<a id="a-j"></a>如此间蝇。<a id="a-k"></a>在毛绵中。<a id="a-l"></a>彼处罪人。<a id="a-m"></a>在彼网中生而复死。<a id="a-n"></a>死而复生。<a id="a-o"></a>阎魔罗人。<a id="a-p"></a>以焰铁箭射其身分。<a id="a-q"></a>一切普遍。<a id="a-r"></a>如是罪人。<a id="a-s"></a>金刚网缚焰箭所射。<a id="a-t"></a>受极坚鞕第一苦恼。<a id="a-u"></a>唱声呻唤。<a id="a-v"></a>悲号啼哭。<a id="a-w"></a>受大苦恼。<a id="a-x"></a>普身破坏。<a id="a-y"></a>一切坚缚。<a id="a-z"></a>若彼罪人。<a id="a-10"></a>得脱彼处恶业因缘所受苦极。<a id="a-11"></a>处处驰走。<a id="a-12"></a>复入炽燃普火炭聚。<a id="a-13"></a>身体消洋。<a id="a-14"></a>烧身唱唤。<a id="a-15"></a>孤独无伴。<a id="a-16"></a>远见大门。<a id="a-17"></a>门有光明。<a id="a-18"></a>疾走往赴。<a id="a-19"></a>既到彼已。<a id="a-1A"></a>复有大蟒。<a id="a-1B"></a>毒乃甚炽。<a id="a-1C"></a>入其口中。<a id="a-1D"></a>彼地狱人。<a id="a-1E"></a>于彼内烧。<a id="a-1F"></a>不能唱唤。<a id="a-1G"></a>如是业蟒。<a id="a-1H"></a>如彼恶业。<a id="a-1I"></a>如是回转。<a id="a-1J"></a>彼地狱人。<a id="a-1K"></a>一切身分碎散如沙。<a id="a-1L"></a>不能唱唤一切筋脉皆悉碎坏。<a id="a-1M"></a>如是无量百千万亿阿僧祇岁在蟒腹中烧捩破坏。<a id="a-1N"></a>如是罪人。<a id="a-1O"></a>若出蟒口。<a id="a-1P"></a>一切身中筋脉皆缓。<a id="a-1Q"></a>处处驰走。<a id="a-1R"></a>而复更见阎魔罗人来取其身。<a id="a-1S"></a>以利铁刀。<a id="a-1T"></a>一切身分。<a id="a-1U"></a>遍切遍割如脍魱鱼。<a id="a-1V"></a>如是无量百千年岁。<a id="a-1W"></a>亦不可数。<a id="a-1X"></a>常一切时受大苦恼。<a id="a-1Y"></a>乃至作集恶不善业。<a id="a-1Z"></a>未坏未烂。<a id="a-1a"></a>业气未尽。<a id="a-1b"></a>于一切时。<a id="a-1c"></a>与苦不止若恶业尽。<a id="a-1d"></a>彼地狱处尔乃得脱。<a id="a-1e"></a>虽得脱已。<a id="a-1f"></a>于五百世生于饿鬼畜生之中。<a id="a-1g"></a>彼处脱已。<a id="a-1h"></a>难得人身。<a id="a-1i"></a>如龟遇孔。<a id="a-1j"></a>若生人中同业之处。<a id="a-1k"></a>贫穷常病。<a id="a-1l"></a>身体色恶。<a id="a-1m"></a>身体常有恶疮毒疮。<a id="a-1n"></a>恒受苦恼。<a id="a-1o"></a>是彼恶业余残果报。<a id="a-1p"></a>又彼比丘。<a id="a-1q"></a>知业果报。<a id="a-1r"></a>观大焦热之大地狱。<a id="a-1s"></a>复有何处。<a id="a-1t"></a>彼见闻知。<a id="a-1u"></a>复有异处。<a id="a-1v"></a>名发愧乌。<a id="a-1w"></a>是彼地狱第十二处。<a id="a-1x"></a>众生何业生于彼处。<a id="a-1y"></a>彼见有人杀生偷盗邪行饮酒妄语邪见。<a id="a-1z"></a>乐行多作。<a id="a-20"></a>业及果报。<a id="a-21"></a>如前所说。<a id="a-22"></a>复有邪淫。<a id="a-23"></a>或因酒醉。<a id="a-24"></a>或复欲盛。<a id="a-25"></a>淫姊淫妹。<a id="a-26"></a>彼人以是恶业因缘。<a id="a-27"></a>身坏命终。<a id="a-28"></a>堕于恶处。<a id="a-29"></a>在彼地狱发愧乌处受大苦恼。<a id="a-2A"></a>所谓苦者。<a id="a-2B"></a>如前所说活等地狱所受苦恼。<a id="a-2C"></a>彼一切苦此中具受。<a id="a-2D"></a>复有胜者。<a id="a-2E"></a>所谓堕在热焰铜炉。<a id="a-2F"></a>身则消洋。<a id="a-2G"></a>还复和合。<a id="a-2H"></a>而更消洋于彼炉中。<a id="a-2I"></a>生已复死。<a id="a-2J"></a>死已复生。<a id="a-2K"></a>常受大苦。<a id="a-2L"></a>如是炉中。<a id="a-2M"></a>阎魔罗人。<a id="a-2N"></a>两鞴吹之炉火罪人。<a id="a-2O"></a>不可分别。<a id="a-2P"></a>如是无量百千年岁炉中煮之。<a id="a-2Q"></a>如此人中煮金无异。<a id="a-2R"></a>如是如是。<a id="a-2S"></a>彼地狱中如是烧煮。<a id="a-2T"></a>恶业行人。<a id="a-2U"></a>若得脱彼炉中恶业。<a id="a-2V"></a>出彼铜炉。<a id="a-2W"></a>阎魔罗人。<a id="a-2X"></a>置铁钪上铁椎打之。<a id="a-2Y"></a>如锻铁师椎打铁块。<a id="a-2Z"></a>如是打时。<a id="a-2a"></a>打则命终。<a id="a-2b"></a>举椎还活。<a id="a-2c"></a>彼地狱人。<a id="a-2d"></a>于一切时。<a id="a-2e"></a>常被烧煮年岁无数。<a id="a-2f"></a>若脱彼处。<a id="a-2g"></a>阎魔罗人置之鼓中。<a id="a-2h"></a>既置鼓中。<a id="a-2i"></a>以恶业故。<a id="a-2j"></a>鼓出畏声。<a id="a-2k"></a>闻则心破。<a id="a-2l"></a>散已更生。<a id="a-2m"></a>生已复散。<a id="a-2n"></a>彼人如是死已复活。<a id="a-2o"></a>活已复死。<a id="a-2p"></a>乃至作集恶不善业。<a id="a-2q"></a>未坏未烂。<a id="a-2r"></a>业气未尽。<a id="a-2s"></a>于一切时与苦不止。<a id="a-2t"></a>若恶业尽。<a id="a-2u"></a>彼地狱处尔乃得脱。<a id="a-2v"></a>虽脱彼处。<a id="a-2w"></a>于六百世生畜生中。<a id="a-2x"></a>若生人中同业之处。<a id="a-2y"></a>心常惊恐。<a id="a-2z"></a>如野鹿等。<a id="a-30"></a>心惊不安。<a id="a-31"></a>常畏官人横抂系缚。<a id="a-32"></a>寿命极短。<a id="a-33"></a>心初不安。<a id="a-34"></a>是彼恶业余残果报。</p>
  <p id="a35">又彼比丘。<a id="a-36"></a>知业果报。<a id="a-37"></a>观大焦热之大地狱。<a id="a-38"></a>复有何处。<a id="a-39"></a>彼见闻知复有异处。<a id="a-3A"></a>名悲苦吼。<a id="a-3B"></a>是彼地狱第十三处。<a id="a-3C"></a>众生何业生于彼处。<a id="a-3D"></a>彼见闻知。<a id="a-3E"></a>若人杀生偷盗邪行饮酒妄语及邪见等。<a id="a-3F"></a>乐行多作。<a id="a-3G"></a>业及果报。<a id="a-3H"></a>如前所说。<a id="a-3I"></a>复有邪淫。<a id="a-3J"></a>所谓有人。<a id="a-3K"></a>于女姊妹。<a id="a-3L"></a>在斋会中。<a id="a-3M"></a>见恶邪法。<a id="a-3N"></a>而共行欲。<a id="a-3O"></a>从婆罗门闻是邪法。<a id="a-3P"></a>女若忆男。<a id="a-3Q"></a>而男不取。<a id="a-3R"></a>则得大罪。<a id="a-3S"></a>彼婆罗门作如是计。<a id="a-3T"></a>若不尔者。<a id="a-3U"></a>破法得罪。<a id="a-3V"></a>如是邪闻恶法所诳而所邪行。<a id="a-3W"></a>彼人以是恶业因缘。<a id="a-3X"></a>身坏命终。<a id="a-3Y"></a>堕于恶处。<a id="a-3Z"></a>在彼地狱悲苦吼处受大苦恼。<a id="a-3a"></a>所谓苦者。<a id="a-3b"></a>如前所说活等地狱所受苦恼。<a id="a-3c"></a>彼一切苦此中具受。<a id="a-3d"></a>复有胜者。<a id="a-3e"></a>所谓彼处。<a id="a-3f"></a>阎魔罗人。<a id="a-3g"></a>热焰铁杵极势捣筑。<a id="a-3h"></a>遍身破坏。<a id="a-3i"></a>体无完处如米豆许。<a id="a-3j"></a>遍身是疮。<a id="a-3k"></a>彼人身分一切是疮。<a id="a-3l"></a>普受热苦。<a id="a-3m"></a>孤独无伴。<a id="a-3n"></a>受坚鞕苦。<a id="a-3o"></a>年岁久远。<a id="a-3p"></a>无有算数。<a id="a-3q"></a>若业因尽。<a id="a-3r"></a>得脱如是热焰铁杵。<a id="a-3s"></a>处处驰走。<a id="a-3t"></a>复入铁地。<a id="a-3u"></a>其铁焰燃。<a id="a-3v"></a>入已则堕。<a id="a-3w"></a>受大苦恼。<a id="a-3x"></a>唱声吼唤。<a id="a-3y"></a>复见大林。<a id="a-3z"></a>相去不远。<a id="a-40"></a>色如青云。<a id="a-41"></a>普林寂静。<a id="a-42"></a>饶鸟音声。<a id="a-43"></a>去其不远。<a id="a-44"></a>有大池水。<a id="a-45"></a>清净可爱。<a id="a-46"></a>彼地狱人起如是意。<a id="a-47"></a>彼是第一寂静树林。<a id="a-48"></a>清净池水。<a id="a-49"></a>我于彼处应得安乐。<a id="a-4A"></a>望救望归。<a id="a-4B"></a>走向树林。<a id="a-4C"></a>焰火集聚。<a id="a-4D"></a>热焰铁地。<a id="a-4E"></a>罪人在中。<a id="a-4F"></a>见彼树林相去不远。<a id="a-4G"></a>多有众鸟。<a id="a-4H"></a>彼地狱人。<a id="a-4I"></a>驰走向林望有安乐。<a id="a-4J"></a>望救望归。<a id="a-4K"></a>彼人如是极受大苦。<a id="a-4L"></a>乃到树林。<a id="a-4M"></a>一切所见与本见异。<a id="a-4N"></a>一切皆恶极大怖畏。<a id="a-4O"></a>所谓彼处大口恶龙。<a id="a-4P"></a>龙有千头。<a id="a-4Q"></a>其眼焰燃。<a id="a-4R"></a>恶毒甚炽。<a id="a-4S"></a>皆是向者所见之树。<a id="a-4T"></a>向者所闻众鸟声音。<a id="a-4U"></a>今则皆是地狱罪人遍身焰燃唱唤之声。<a id="a-4V"></a>向者远闻谓是众鸟。<a id="a-4W"></a>皆是恶龙取地狱人。<a id="a-4X"></a>而啖食之。<a id="a-4Y"></a>与种种苦。<a id="a-4Z"></a>如是罪人受大苦恼。<a id="a-4a"></a>唱声大唤。<a id="a-4b"></a>彼龙焰口如是食已。<a id="a-4c"></a>于龙口中而复还活。<a id="a-4d"></a>自业所作。<a id="a-4e"></a>在龙口中死而复活。<a id="a-4f"></a>活而复死。<a id="a-4g"></a>如是常食。<a id="a-4h"></a>年岁甚多。<a id="a-4i"></a>无有算数。<a id="a-4j"></a>食已复生。<a id="a-4k"></a>食已复生。<a id="a-4l"></a>若于口中业尽得脱。<a id="a-4m"></a>热渴甚急。<a id="a-4n"></a>复见池水在于异处。<a id="a-4o"></a>疾走而往。<a id="a-4p"></a>彼处池水。<a id="a-4q"></a>闇火遍覆。<a id="a-4r"></a>满彼池中。<a id="a-4s"></a>地狱炽火深一由旬。<a id="a-4t"></a>彼地狱人。<a id="a-4u"></a>到已入中。<a id="a-4v"></a>入则沉没。<a id="a-4w"></a>受极苦恼。<a id="a-4x"></a>自业相似。<a id="a-4y"></a>余业非喻。<a id="a-4z"></a>所受苦恼。<a id="a-50"></a>无异相似。<a id="a-51"></a>乃至恶业未坏未烂。<a id="a-52"></a>业气未尽。<a id="a-53"></a>于一切时与苦不止。<a id="a-54"></a>若恶业尽。<a id="a-55"></a>彼地狱处尔乃得脱。<a id="a-56"></a>虽脱彼处。<a id="a-57"></a>于七百世生于饿鬼畜生之中。<a id="a-58"></a>若脱彼处。<a id="a-59"></a>难得人身。<a id="a-5A"></a>如龟遇孔。<a id="a-5B"></a>若生人中同业之处。<a id="a-5C"></a>贫穷多病。<a id="a-5D"></a>为他所使。<a id="a-5E"></a>在巷乞求。<a id="a-5F"></a>身形矬短。<a id="a-5G"></a>是彼恶业余残果报。</p>
  <p id="a5H">又彼比丘。<a id="a-5I"></a>知业果报。<a id="a-5J"></a>观大焦热之大地狱。<a id="a-5K"></a>复有何处。<a id="a-5L"></a>彼见闻知复有异处。<a id="a-5M"></a>名大悲处。<a id="a-5N"></a>是彼地狱第十四处。<a id="a-5O"></a>众生何业生于彼处。<a id="a-5P"></a>彼见闻知。<a id="a-5Q"></a>若人杀生偷盗邪行饮酒妄语。<a id="a-5R"></a>及邪见等。<a id="a-5S"></a>乐行多作。<a id="a-5T"></a>业及果报。<a id="a-5U"></a>如前所说。<a id="a-5V"></a>复有善人。<a id="a-5W"></a>从他人边读诵经论。<a id="a-5X"></a>或复从其闻有经论。<a id="a-5Y"></a>彼人多欲。<a id="a-5Z"></a>淫其妻妾。<a id="a-5a"></a>教师等妇而实贞良。<a id="a-5b"></a>诱诳行淫。<a id="a-5c"></a>常向人说。<a id="a-5d"></a>彼是我母。<a id="a-5e"></a>以教师妇。<a id="a-5f"></a>母相似故。<a id="a-5g"></a>痴心违信。<a id="a-5h"></a>如是行欲。<a id="a-5i"></a>彼人以是恶业因缘。<a id="a-5j"></a>身坏命终。<a id="a-5k"></a>堕于恶处。<a id="a-5l"></a>在彼地狱生大悲处。<a id="a-5m"></a>受大苦恼。<a id="a-5n"></a>所谓苦者。<a id="a-5o"></a>如前所说活等地狱所受苦恼。<a id="a-5p"></a>彼一切苦此中具受。<a id="a-5q"></a>复有胜者。<a id="a-5r"></a>所谓彼处有热铁床。<a id="a-5s"></a>床有利刀。<a id="a-5t"></a>状如磨齿。<a id="a-5u"></a>罪人在中。<a id="a-5v"></a>恒常急磨。<a id="a-5w"></a>一切身分。<a id="a-5x"></a>皮肉筋脉骨髓血汁。<a id="a-5y"></a>皆悉和合。<a id="a-5z"></a>既如是磨。<a id="a-60"></a>悲号啼哭。<a id="a-61"></a>余地狱人既闻其声。<a id="a-62"></a>生大苦恼。<a id="a-63"></a>于自身苦不复觉知。<a id="a-64"></a>虽如是磨而常不死。<a id="a-65"></a>如是无量百千年岁磨而常活。<a id="a-66"></a>乃至恶业未坏未烂。<a id="a-67"></a>业气未尽。<a id="a-68"></a>于一切时与苦不止。<a id="a-69"></a>若恶业尽。<a id="a-6A"></a>彼地狱处尔乃得脱。<a id="a-6B"></a>于六千世生于饿鬼畜生之中。<a id="a-6C"></a>若脱彼处。<a id="a-6D"></a>难得人身。<a id="a-6E"></a>如龟遇孔。<a id="a-6F"></a>若生人中同业之处或胎中死。<a id="a-6G"></a>或生已死。<a id="a-6H"></a>或有生已未坐而死。<a id="a-6I"></a>或有生已未行而死。<a id="a-6J"></a>或有生已能行而死。<a id="a-6K"></a>或有行走而便死者。<a id="a-6L"></a>随其所生。<a id="a-6M"></a>诸根不具。<a id="a-6N"></a>是彼恶业余残果报。</p>
  <p id="a6O">又彼比丘。<a id="a-6P"></a>知业果报。<a id="a-6Q"></a>观大焦热之大地狱。<a id="a-6R"></a>复有何处。<a id="a-6S"></a>彼见闻知复有异处。<a id="a-6T"></a>名无非闇。<a id="a-6U"></a>是彼地狱第十五处。<a id="a-6V"></a>众生何业生于彼处。<a id="a-6W"></a>彼见闻知。<a id="a-6X"></a>若人杀生偷盗邪行饮酒妄语邪见。<a id="a-6Y"></a>乐行多作。<a id="a-6Z"></a>业及果报。<a id="a-6a"></a>如前所说。<a id="a-6b"></a>又复有人淫自子妻。<a id="a-6c"></a>彼人以是恶业因缘。<a id="a-6d"></a>身坏命终。<a id="a-6e"></a>堕于恶处。<a id="a-6f"></a>在彼地狱无非闇处受大苦恼。<a id="a-6g"></a>所谓苦者。<a id="a-6h"></a>如前所说活等地狱所受苦恼。<a id="a-6i"></a>彼一切苦此中具受。<a id="a-6j"></a>复有胜者。<a id="a-6k"></a>彼处铁地。<a id="a-6l"></a>焰燃热沸。<a id="a-6m"></a>阎魔罗人。<a id="a-6n"></a>执地狱人。<a id="a-6o"></a>在彼热地。<a id="a-6p"></a>上下翻覆。<a id="a-6q"></a>令彼罪人。<a id="a-6r"></a>递互在上。<a id="a-6s"></a>迭互在下。<a id="a-6t"></a>百到千到。<a id="a-6u"></a>和集同煮。<a id="a-6v"></a>合为一块。<a id="a-6w"></a>不容毛头。<a id="a-6x"></a>彼此如是合为一块。<a id="a-6y"></a>阎魔罗人。<a id="a-6z"></a>以杵捣筑。<a id="a-70"></a>复作异块。<a id="a-71"></a>密于前块。<a id="a-72"></a>如是细捣。<a id="a-73"></a>细密和合。<a id="a-74"></a>不可分别。<a id="a-75"></a>如是无量百千年岁受坚鞕苦。<a id="a-76"></a>乃至恶业未坏未烂。<a id="a-77"></a>业气未尽。<a id="a-78"></a>于一切时与苦不止。<a id="a-79"></a>若恶业尽。<a id="a-7A"></a>彼地狱处尔乃得脱。<a id="a-7B"></a>虽脱彼处。<a id="a-7C"></a>于九百世生于饿鬼畜生之中。<a id="a-7D"></a>若脱彼处。<a id="a-7E"></a>难得人身。<a id="a-7F"></a>如龟遇孔。<a id="a-7G"></a>若生人中同业之处。<a id="a-7H"></a>贫穷常疾。<a id="a-7I"></a>常为怨对之所破坏。<a id="a-7J"></a>生恶国土。<a id="a-7K"></a>海中夷人。<a id="a-7L"></a>一切人中最为鄙劣。<a id="a-7M"></a>又不长命。<a id="a-7N"></a>是彼恶业余残果报。</p>
  <p id="a7O">又彼比丘。<a id="a-7P"></a>知业果报。<a id="a-7Q"></a>观大焦热之大地狱。<a id="a-7R"></a>复有何处。<a id="a-7S"></a>彼见闻知复有异处。<a id="a-7T"></a>名木转处。<a id="a-7U"></a>是彼地狱第十六处。<a id="a-7V"></a>众生何业生于彼处。<a id="a-7W"></a>彼见闻知。<a id="a-7X"></a>若人杀生偷盗邪行饮酒妄语。<a id="a-7Y"></a>及邪见等。<a id="a-7Z"></a>乐行多作。<a id="a-7a"></a>业及果报。<a id="a-7b"></a>如前所说。<a id="a-7c"></a>又复有人。<a id="a-7d"></a>他救其命。<a id="a-7e"></a>有于病等临欲命尽为他所救。<a id="a-7f"></a>或彼杀者为他所救。<a id="a-7g"></a>彼则有恩而不识恩。<a id="a-7h"></a>反淫其妻。<a id="a-7i"></a>彼人以是恶业因缘。<a id="a-7j"></a>身坏命终。<a id="a-7k"></a>堕于恶处。<a id="a-7l"></a>在彼地狱生木转处受大苦恼。<a id="a-7m"></a>所谓苦者。<a id="a-7n"></a>如前所说活等地狱所受苦恼。<a id="a-7o"></a>彼一切苦此中具受。<a id="a-7p"></a>复有胜者。<a id="a-7q"></a>彼处有河。<a id="a-7r"></a>名大叫唤在彼河中。<a id="a-7s"></a>热白镴汁。<a id="a-7t"></a>烧煮漂流。<a id="a-7u"></a>无量百千。<a id="a-7v"></a>地狱罪人在彼河中如是漂煮。<a id="a-7w"></a>彼地狱人。<a id="a-7x"></a>同在其中为河所漂。<a id="a-7y"></a>以急漂故。<a id="a-7z"></a>头在下入。<a id="a-80"></a>入中则沈。<a id="a-81"></a>与余罪人翻覆相压。<a id="a-82"></a>不可分别。<a id="a-83"></a>如是上下地狱以压罪人在下。<a id="a-84"></a>热沸白镴烧煮唱唤。<a id="a-85"></a>受无间苦。<a id="a-86"></a>彼地狱人如是受苦。<a id="a-87"></a>以恶业故。<a id="a-88"></a>而复更有魔竭受大鱼。<a id="a-89"></a>食其身分。<a id="a-8A"></a>食已复生。<a id="a-8B"></a>彼木转处受大苦恼。<a id="a-8C"></a>如是受苦。<a id="a-8D"></a>时节久远。<a id="a-8E"></a>自恶业故。<a id="a-8F"></a>如是受苦。<a id="a-8G"></a>乃至恶业未坏未烂。<a id="a-8H"></a>业气未尽。<a id="a-8I"></a>于一切时。<a id="a-8J"></a>与苦不止。<a id="a-8K"></a>若恶业尽。<a id="a-8L"></a>彼地狱处尔乃得脱。<a id="a-8M"></a>虽脱彼处。<a id="a-8N"></a>于五百世生于饿鬼畜生之中。<a id="a-8O"></a>既得脱已。<a id="a-8P"></a>若生人中同业之处。<a id="a-8Q"></a>一切女人之所憎贱。<a id="a-8R"></a>于自父母兄弟妻子悉皆嫌恶。<a id="a-8S"></a>五百世中不能行欲。<a id="a-8T"></a>是彼恶业余残果报。</p>
  <p id="a8U">又彼比丘。<a id="a-8V"></a>知业果报。<a id="a-8W"></a>观大焦热之大地狱唯有如是十六别处。<a id="a-8X"></a>更不见有第十七处。<a id="a-8Y"></a>普观一切。<a id="a-8Z"></a>唯十六处。<a id="a-8a"></a>此大极恶极大焦热极大地狱。<a id="a-8b"></a>如是无边。<a id="a-8c"></a>此自业果。<a id="a-8d"></a>地狱中受。<a id="a-8e"></a>烧煮罪人受大苦恼。<a id="a-8f"></a>如业相似。<a id="a-8g"></a>非异人作。<a id="a-8h"></a>异人受苦。<a id="a-8i"></a>自作不失。<a id="a-8j"></a>不作不得。<a id="a-8k"></a>如自作业。<a id="a-8l"></a>相似得果。<a id="a-8m"></a>自作业生。<a id="a-8n"></a>众生如是。<a id="a-8o"></a>如业所作。<a id="a-8p"></a>自业所得。<a id="a-8q"></a>若善不善。<a id="a-8r"></a>如业得果。<a id="a-8s"></a>彼比丘如是思惟地狱果报地狱行业。<a id="a-8t"></a>既思惟已。<a id="a-8u"></a>厌离生死。<a id="a-8v"></a>不见有乐。<a id="a-8w"></a>不见有常。<a id="a-8x"></a>不见有我。<a id="a-8y"></a>不见有净。<a id="a-8z"></a>如是唯见一切生死。<a id="a-90"></a>皆悉无常苦空无我。<a id="a-91"></a>如是见已。<a id="a-92"></a>离一切欲。<a id="a-93"></a>离于欲结。<a id="a-94"></a>离于欲行。<a id="a-95"></a>离于欲意。<a id="a-96"></a>离于欲因。<a id="a-97"></a>见欲过恶。<a id="a-98"></a>转复增上。<a id="a-99"></a>更生怖畏。<a id="a-9A"></a>如是正摄身口意行三业胜行。<a id="a-9B"></a>魔不得便。<a id="a-9C"></a>不系属魔。<a id="a-9D"></a>彼如是修。<a id="a-9E"></a>缓于生死。<a id="a-9F"></a>恶相续锁。<a id="a-9G"></a>破坏离散。</p>
  <p id="a9H">又修行者。<a id="a-9I"></a>内心思惟。<a id="a-9J"></a>随顺正法。<a id="a-9K"></a>观察法行。<a id="a-9L"></a>作如是意。<a id="a-9M"></a>彼比丘甚为希有。<a id="a-9N"></a>有增上力。<a id="a-9O"></a>得十一地。<a id="a-9P"></a>彼地夜叉。<a id="a-9Q"></a>见彼比丘不惓精进。<a id="a-9R"></a>有增上力。<a id="a-9S"></a>心生欢喜。<a id="a-9T"></a>转复上闻虚空夜叉。<a id="a-9U"></a>虚空夜叉闻四大王。<a id="a-9V"></a>如前所说。<a id="a-9W"></a>次第乃至向大梵天。<a id="a-9X"></a>如是说言阎浮提中。<a id="a-9Y"></a>某国某村。<a id="a-9Z"></a>某善男子。<a id="a-9a"></a>如是种姓名字某甲。<a id="a-9b"></a>剃除须发。<a id="a-9c"></a>被服法衣。<a id="a-9d"></a>正信出家。<a id="a-9e"></a>心不乐住魔之境界。<a id="a-9f"></a>不乐喜欲爱心共住。<a id="a-9g"></a>于烦恼蛇不生喜乐。<a id="a-9h"></a>见他苦恼。<a id="a-9i"></a>则于世间一切生死深生厌离。<a id="a-9j"></a>彼梵身天。<a id="a-9k"></a>闻已欢喜。<a id="a-9l"></a>说如是言。<a id="a-9m"></a>魔分损减。<a id="a-9n"></a>正法朋长。<a id="a-9o"></a>彼修行者。<a id="a-9p"></a>以天眼观。<a id="a-9q"></a>见彼比丘。<a id="a-9r"></a>如是已得第十一地。<a id="a-9s"></a>见于正道。<a id="a-9t"></a>如是谛见知业报法。<a id="a-9u"></a>谛见身业口业意业。<a id="a-9v"></a>诸比丘。<a id="a-9w"></a>如是三种微细身业口业意业。<a id="a-9x"></a>分分细知。<a id="a-9y"></a>若天世间。<a id="a-9z"></a>若魔世间。<a id="a-A0"></a>若梵世间。<a id="a-A1"></a>若沙门界。<a id="a-A2"></a>婆罗门界。<a id="a-A3"></a>如是天人。<a id="a-A4"></a>不能如是分分细知。<a id="a-A5"></a>何况外道遮罗迦波利婆阇迦而能得知。<a id="a-A6"></a>唯我能知。<a id="a-A7"></a>及我弟子。<a id="a-A8"></a>若从我闻。<a id="a-A9"></a>能如是知。<a id="a-AA"></a>微细三业。<a id="a-AB"></a>分细分细。<a id="a-AC"></a>如是皆知。<a id="a-AD"></a>汝等比丘。<a id="a-AE"></a>若有余人。<a id="a-AF"></a>若彼外道遮罗迦波利婆阇迦如是问者。<a id="a-AG"></a>汝如是答。<a id="a-AH"></a>若如是问彼诸外道遮罗迦波利婆阇迦。<a id="a-AI"></a>心则迷没。<a id="a-AJ"></a>不能答汝。<a id="a-AK"></a>何以故。<a id="a-AL"></a>诸比丘。<a id="a-AM"></a>一切生死所摄众生。<a id="a-AN"></a>非其所行。<a id="a-AO"></a>非境界故。<a id="a-AP"></a>彼人粗知。<a id="a-AQ"></a>不能正知。<a id="a-AR"></a>忽知垢知。<a id="a-AS"></a>微劣少知。<a id="a-AT"></a>彼三种业。<a id="a-AU"></a>身口意业。<a id="a-AV"></a>彼人所说。<a id="a-AW"></a>为他破坏。<a id="a-AX"></a>不能断绝。<a id="a-AY"></a>生老病死忧悲啼哭。<a id="a-AZ"></a>一切苦恼。<a id="a-Aa"></a>不证圣法。<a id="a-Ab"></a>不到涅槃。<a id="a-Ac"></a>非究竟道。<a id="a-Ad"></a>非寂静法。<a id="a-Ae"></a>非安乐法。<a id="a-Af"></a>非生天道。<a id="a-Ag"></a>彼人思惟。<a id="a-Ah"></a>三种业道。<a id="a-Ai"></a>身口意业唯有慢心。<a id="a-Aj"></a>诸比丘。<a id="a-Ak"></a>彼外道遮罗迦波利婆阇迦。<a id="a-Al"></a>自意欢喜。<a id="a-Am"></a>心不思惟。<a id="a-An"></a>诸过功德。<a id="a-Ao"></a>彼人如是此三种业。<a id="a-Ap"></a>身业口业意业大恶。<a id="a-Aq"></a>彼人于我无少相似。<a id="a-Ar"></a>譬如涅槃之与生死。<a id="a-As"></a>乃至无有少分相似。<a id="a-At"></a>理相玄远。<a id="a-Au"></a>彼知三业。<a id="a-Av"></a>我知三业。<a id="a-Aw"></a>无少相似。<a id="a-Ax"></a>诸比丘。<a id="a-Ay"></a>汝等应知彼外道问。<a id="a-Az"></a>唯有言语。<a id="a-B0"></a>佛有正道寂灭涅槃。<a id="a-B1"></a>一切生死无常败坏。<a id="a-B2"></a>皆苦无乐。<a id="a-B3"></a>诸比丘。<a id="a-B4"></a>应如是知。<a id="a-B5"></a>无有物常。<a id="a-B6"></a>无物不动。<a id="a-B7"></a>无物不变。<a id="a-B8"></a>无物不异。<a id="a-B9"></a>诸比丘。<a id="a-BA"></a>彼修行者。<a id="a-BB"></a>见彼比丘。<a id="a-BC"></a>如是身业口业意业。<a id="a-BD"></a>种种谛见。<a id="a-BE"></a>趣涅槃城。</p>
  <p id="aBF">又复观察。<a id="a-BG"></a>云何彼比丘。<a id="a-BH"></a>得十二地。<a id="a-BI"></a>彼修行者。<a id="a-BJ"></a>如是观察。<a id="a-BK"></a>见彼比丘。<a id="a-BL"></a>不惓精进。<a id="a-BM"></a>复更谛观恶业因果七大地狱。<a id="a-BN"></a>并及别处。<a id="a-BO"></a>如业报法。<a id="a-BP"></a>谛观察已。<a id="a-BQ"></a>彼见闻知。<a id="a-BR"></a>又复更有最大地狱。<a id="a-BS"></a>名曰阿鼻。<a id="a-BT"></a>七大地狱。<a id="a-BU"></a>并及别处。<a id="a-BV"></a>以为一分。<a id="a-BW"></a>阿鼻地狱一千倍胜。<a id="a-BX"></a>众生何业生彼地狱。<a id="a-BY"></a>彼见闻知。<a id="a-BZ"></a>若人重心杀母杀父。<a id="a-Ba"></a>复有恶心出佛身血。<a id="a-Bb"></a>破和合僧。<a id="a-Bc"></a>杀阿罗汉。<a id="a-Bd"></a>彼人以是恶业因缘。<a id="a-Be"></a>则生阿鼻大地狱中。<a id="a-Bf"></a>经一劫住。<a id="a-Bg"></a>若减劫住。<a id="a-Bh"></a>业既平等。<a id="a-Bi"></a>而减劫住。<a id="a-Bj"></a>以劫中间造作恶业堕阿鼻故。<a id="a-Bk"></a>彼人减劫。<a id="a-Bl"></a>阿鼻烧煮。<a id="a-Bm"></a>何以故。<a id="a-Bn"></a>时节已过。<a id="a-Bo"></a>不可令回。<a id="a-Bp"></a>是故于彼减劫烧煮。<a id="a-Bq"></a>苦恼坚鞕。<a id="a-Br"></a>以多恶业少时受故。<a id="a-Bs"></a>如是造作阿鼻之业。<a id="a-Bt"></a>有悲坚心软中心作。<a id="a-Bu"></a>受苦不重。<a id="a-Bv"></a>如人造作一阿鼻业。<a id="a-Bw"></a>若重心作。<a id="a-Bx"></a>彼受胜苦。<a id="a-By"></a>一切作业。<a id="a-Bz"></a>及业果报。<a id="a-C0"></a>一切皆是心心数法。<a id="a-C1"></a>皆心自在。<a id="a-C2"></a>皆心和合。<a id="a-C3"></a>心随顺行。<a id="a-C4"></a>复有六结系缚众生。<a id="a-C5"></a>若心寂静。<a id="a-C6"></a>众生解脱。<a id="a-C7"></a>如彼次第。<a id="a-C8"></a>在于阿鼻地狱之中。<a id="a-C9"></a>苦因缘故。<a id="a-CA"></a>所受苦恼。<a id="a-CB"></a>身有软粗。<a id="a-CC"></a>若五逆人。<a id="a-CD"></a>于地狱中其身长大五百由旬。<a id="a-CE"></a>若四逆人。<a id="a-CF"></a>四百由旬。<a id="a-CG"></a>若三逆人。<a id="a-CH"></a>三百由旬。<a id="a-CI"></a>若二逆人。<a id="a-CJ"></a>二百由旬。<a id="a-CK"></a>若一逆人。<a id="a-CL"></a>一百由旬。</p>
  <p id="aCM">又彼比丘。<a id="a-CN"></a>观察阿鼻大地狱处。<a id="a-CO"></a>此名毛起。<a id="a-CP"></a>最大地狱凡有几处。<a id="a-CQ"></a>彼见闻知。<a id="a-CR"></a>普此地狱有十六处。<a id="a-CS"></a>何等十六。<a id="a-CT"></a>一名乌口。<a id="a-CU"></a>二名一切向地。<a id="a-CV"></a>三名无彼岸常受苦恼。<a id="a-CW"></a>四名野干吼。<a id="a-CX"></a>五名铁野干食。<a id="a-CY"></a>六名黑肚。<a id="a-CZ"></a>七名身洋。<a id="a-Ca"></a>八名梦见畏。<a id="a-Cb"></a>九名身洋受苦。<a id="a-Cc"></a>十名两山聚。<a id="a-Cd"></a>十一名阎婆叵度。<a id="a-Ce"></a>十二名星鬘。<a id="a-Cf"></a>十三名苦恼急。<a id="a-Cg"></a>十四名臭气覆。<a id="a-Ch"></a>十五名铁鍱。<a id="a-Ci"></a>十六名十一焰。<a id="a-Cj"></a>普彼阿鼻最大地狱。<a id="a-Ck"></a>有如是等十六别处。</p>
  <p id="aCl">又彼比丘。<a id="a-Cm"></a>如是观察人欲死时。<a id="a-Cn"></a>乃至中有。<a id="a-Co"></a>云何阿鼻地狱行人此中受苦复生苦处。<a id="a-Cp"></a>彼见众生。<a id="a-Cq"></a>贪欲嗔恚愚痴所覆。<a id="a-Cr"></a>造作恶业。<a id="a-Cs"></a>成就阿鼻地狱恶行。<a id="a-Ct"></a>如是造作阿鼻地狱恶业行人。<a id="a-Cu"></a>有为生天故以大火烧杀其母。<a id="a-Cv"></a>又复有人。<a id="a-Cw"></a>高山崄岸推母令堕。<a id="a-Cx"></a>如是杀母。<a id="a-Cy"></a>又复有人。<a id="a-Cz"></a>置母水中。<a id="a-D0"></a>如是杀母。<a id="a-D1"></a>又复有人。<a id="a-D2"></a>饿杀其母。<a id="a-D3"></a>恶道痴人。<a id="a-D4"></a>恶闻所诳。<a id="a-D5"></a>是故杀母。<a id="a-D6"></a>贪心悕天。<a id="a-D7"></a>如是杀母。<a id="a-D8"></a>或有饿杀。<a id="a-D9"></a>或在山上。<a id="a-DA"></a>崄处推杀。<a id="a-DB"></a>或火烧杀。<a id="a-DC"></a>或水中杀。<a id="a-DD"></a>为得天故。<a id="a-DE"></a>彼人爱天。<a id="a-DF"></a>而杀自母。<a id="a-DG"></a>有以嗔心毒等而杀。<a id="a-DH"></a>有轻心故。<a id="a-DI"></a>心因缘故。<a id="a-DJ"></a>心自在故。<a id="a-DK"></a>是故杀母。<a id="a-DL"></a>如是杀父。<a id="a-DM"></a>以三毒过故如是杀。<a id="a-DN"></a>或复有人。<a id="a-DO"></a>以痴心故。<a id="a-DP"></a>不知如来是大福田。<a id="a-DQ"></a>生嗔恶心。<a id="a-DR"></a>出其身血。<a id="a-DS"></a>如是破僧。<a id="a-DT"></a>杀阿罗汉。<a id="a-DU"></a>以多嗔故。<a id="a-DV"></a>彼人如是一切因缘。<a id="a-DW"></a>一切作业。<a id="a-DX"></a>皆悉远离。<a id="a-DY"></a>生于阿鼻大地狱中。<a id="a-DZ"></a>彼恶业人。<a id="a-Da"></a>临欲死时。<a id="a-Db"></a>有人即身阿鼻地狱大火已生。<a id="a-Dc"></a>或复有人。<a id="a-Dd"></a>临欲死时。<a id="a-De"></a>及中有中彼中间生。<a id="a-Df"></a>得阿鼻苦。<a id="a-Dg"></a>彼如是等。<a id="a-Dh"></a>堕于何时造作阿鼻。<a id="a-Di"></a>地狱恶业。<a id="a-Dj"></a>即时烧燃一切善业。<a id="a-Dk"></a>所有出家决定受业。<a id="a-Dl"></a>解脱分业。<a id="a-Dm"></a>一切烧燃。<a id="a-Dn"></a>不得受戒。<a id="a-Do"></a>如是烧已。<a id="a-Dp"></a>不善恶业。<a id="a-Dq"></a>烧彼人身。<a id="a-Dr"></a>过去久远所作胜业。<a id="a-Ds"></a>以作五逆。<a id="a-Dt"></a>彼如是业决定不受。<a id="a-Du"></a>何处决定地狱决定。<a id="a-Dv"></a>能令命短。<a id="a-Dw"></a>若百年命。<a id="a-Dx"></a>二十年尽。<a id="a-Dy"></a>思念所求。<a id="a-Dz"></a>皆不可得。<a id="a-E0"></a>譬如下种在于碱地。<a id="a-E1"></a>彼恶业人。<a id="a-E2"></a>如是乃至自随身天。<a id="a-E3"></a>即时舍去一切所作。<a id="a-E4"></a>不得果利。<a id="a-E5"></a>诸根顽钝。<a id="a-E6"></a>于境界中数见恶梦。<a id="a-E7"></a>常得一切不饶益事。<a id="a-E8"></a>所有妻子及奴婢等。<a id="a-E9"></a>皆悉舍去。<a id="a-EA"></a>常患饥渴。<a id="a-EB"></a>若遇美食。<a id="a-EC"></a>不得本味。<a id="a-ED"></a>声已破坏。<a id="a-EE"></a>一切恶触面色甚恶。<a id="a-EF"></a>心常惊恐人中鄙劣。<a id="a-EG"></a>一切诸亲兄弟等众。<a id="a-EH"></a>无恶因缘而生惊畏。<a id="a-EI"></a>一切世界。<a id="a-EJ"></a>处处见烟。<a id="a-EK"></a>此人身中诸界不调。<a id="a-EL"></a>远见恶色。<a id="a-EM"></a>洗浴速干。<a id="a-EN"></a>身恒患热。<a id="a-EO"></a>喜患黄病。<a id="a-EP"></a>口常碱苦。<a id="a-EQ"></a>床敷虽软。<a id="a-ER"></a>得坚恶触。<a id="a-ES"></a>吹笛打鼓琵琶等声。<a id="a-ET"></a>闻之犹恶。<a id="a-EU"></a>况余鄙声。<a id="a-EV"></a>又复彼人。<a id="a-EW"></a>鼻识破坏。<a id="a-EX"></a>于好香物。<a id="a-EY"></a>嗅则恶臭。<a id="a-EZ"></a>一切身分。<a id="a-Ea"></a>皆悉臭烂。<a id="a-Eb"></a>一切发毛。<a id="a-Ec"></a>堕落不坚。<a id="a-Ed"></a>齿色变坏。<a id="a-Ee"></a>手足破裂。<a id="a-Ef"></a>一切算数。<a id="a-Eg"></a>尽皆忘失。<a id="a-Eh"></a>天常怖吓。<a id="a-Ei"></a>梦则心惊。<a id="a-Ej"></a>以心惊故。<a id="a-Ek"></a>常瘦不肥。<a id="a-El"></a>若以好花置头及身。<a id="a-Em"></a>则速萎干。<a id="a-En"></a>衣裳健破。<a id="a-Eo"></a>喜生垢秽。<a id="a-Ep"></a>澡浴浣衣而速有垢。<a id="a-Eq"></a>于道中行。<a id="a-Er"></a>无因缘倒。<a id="a-Es"></a>既倒地已。<a id="a-Et"></a>坏身作疮。<a id="a-Eu"></a>于其身体。<a id="a-Ev"></a>疮更多出。<a id="a-Ew"></a>而复难差。<a id="a-Ex"></a>卧睡咽干。<a id="a-Ey"></a>常喜多饮。<a id="a-Ez"></a>城邑聚落。<a id="a-F0"></a>实自饶人。<a id="a-F1"></a>而见皆空。<a id="a-F2"></a>不睹日月星宿实色。<a id="a-F3"></a>微软风来。<a id="a-F4"></a>觉有坚触。<a id="a-F5"></a>如铁触身。<a id="a-F6"></a>如欲近火。<a id="a-F7"></a>身则被烧。<a id="a-F8"></a>两重热触。<a id="a-F9"></a>于月觉温。<a id="a-FA"></a>于极冷水。<a id="a-FB"></a>亦觉其暖。<a id="a-FC"></a>极好树林。<a id="a-FD"></a>见为恶处。<a id="a-FE"></a>先时所闻可爱鸟声。<a id="a-FF"></a>闻如野干。<a id="a-FG"></a>见一切人。<a id="a-FH"></a>如冢无异。<a id="a-FI"></a>常一切时闻不喜声。<a id="a-FJ"></a>虽复饮酒。<a id="a-FK"></a>心亦不喜。<a id="a-FL"></a>不曾作恶而得罪罚。<a id="a-FM"></a>于大巷中。<a id="a-FN"></a>四出巷中。<a id="a-FO"></a>三角巷中。<a id="a-FP"></a>放屎放尿。<a id="a-FQ"></a>如是之人。<a id="a-FR"></a>诸天舍离。<a id="a-FS"></a>常得一切不饶益事。<a id="a-FT"></a>彼人身色。<a id="a-FU"></a>如被烧林。<a id="a-FV"></a>一切世人。<a id="a-FW"></a>憎而不爱。<a id="a-FX"></a>彼恶业人。<a id="a-FY"></a>于现在世先有如是阿鼻之相。<a id="a-FZ"></a>次死相现。<a id="a-Fa"></a>白日见月。<a id="a-Fb"></a>夜中见日。<a id="a-Fc"></a>不见自影。<a id="a-Fd"></a>无有因缘而闻恶声。<a id="a-Fe"></a>鼻则欹(去奇)倒。<a id="a-Ff"></a>发毛相着。<a id="a-Fg"></a>身得热等必死之病。<a id="a-Fh"></a>普身蒸热。<a id="a-Fi"></a>四百四病。<a id="a-Fj"></a>唯见四百。<a id="a-Fk"></a>普身逼恼。<a id="a-Fl"></a>如在火坑而被烧煮。<a id="a-Fm"></a>八十种虫在其身体。<a id="a-Fn"></a>一切身脉筋皮脂肉。<a id="a-Fo"></a>皆悉遍有。<a id="a-Fp"></a>八十种风。<a id="a-Fq"></a>吹杀彼虫。<a id="a-Fr"></a>谓八十种虫。<a id="a-Fs"></a>八十风所杀。<a id="a-Ft"></a>何等八十。<a id="a-Fu"></a>一名毛虫。<a id="a-Fv"></a>毛过风杀。<a id="a-Fw"></a>二名黑口虫。<a id="a-Fx"></a>随时风杀。<a id="a-Fy"></a>三名无力虫。<a id="a-Fz"></a>梦见乱风杀。<a id="a-G0"></a>四名大力作虫。<a id="a-G1"></a>不忍风杀。<a id="a-G2"></a>五名迷作虫。<a id="a-G3"></a>虫色字作风杀。<a id="a-G4"></a>六名火色作虫。<a id="a-G5"></a>味押风杀。<a id="a-G6"></a>七名滑虫。<a id="a-G7"></a>铁过风杀。<a id="a-G8"></a>八名河漂虫。<a id="a-G9"></a>粪屎上风杀。<a id="a-GA"></a>九名跳虫。<a id="a-GB"></a>粪门行风杀。<a id="a-GC"></a>十名分别见虫。<a id="a-GD"></a>忆念过风杀。<a id="a-GE"></a>十一名恶臭虫。<a id="a-GF"></a>皮过风杀。<a id="a-GG"></a>十二名骨生虫。<a id="a-GH"></a>味过风杀。<a id="a-GI"></a>十三名赤口虫。<a id="a-GJ"></a>脉过风杀。<a id="a-GK"></a>十四名针刺虫。<a id="a-GL"></a>欲过风杀。<a id="a-GM"></a>十五名脉行食虫。<a id="a-GN"></a>骨过风杀。<a id="a-GO"></a>十六名必波罗虫。<a id="a-GP"></a>食力风杀。<a id="a-GQ"></a>十七名坚口虫。<a id="a-GR"></a>持牛风杀。<a id="a-GS"></a>十八名无毛虫。<a id="a-GT"></a>垢作风杀。<a id="a-GU"></a>十九名针口虫。<a id="a-GV"></a>湿过风杀。<a id="a-GW"></a>二十名胃穿破虫屎多过风杀。<a id="a-GX"></a>二十一名不行虫。<a id="a-GY"></a>食和合风杀。<a id="a-GZ"></a>二十二名屎散虫。<a id="a-Ga"></a>齿破风杀。<a id="a-Gb"></a>二十三名三节虫。<a id="a-Gc"></a>喉集风杀。<a id="a-Gd"></a>二十四名肠破虫。<a id="a-Ge"></a>下行风杀。<a id="a-Gf"></a>二十五名塞胀虫。<a id="a-Gg"></a>上行风杀。<a id="a-Gh"></a>二十六名金虫。<a id="a-Gi"></a>三厢风杀。<a id="a-Gj"></a>二十七名粪门熟虫。<a id="a-Gk"></a>节节行风杀。<a id="a-Gl"></a>二十八名皮作虫。<a id="a-Gm"></a>心过风杀。<a id="a-Gn"></a>二十九名脂嘴虫。<a id="a-Go"></a>散乱风杀。<a id="a-Gp"></a>三十名和集虫。<a id="a-Gq"></a>开合风杀。<a id="a-Gr"></a>三十一名恶臭虫。<a id="a-Gs"></a>送闭风杀。<a id="a-Gt"></a>三十二名五风共未虫。<a id="a-Gu"></a>藏集风杀。<a id="a-Gv"></a>三十三名筑筑虫。<a id="a-Gw"></a>藏散风杀。<a id="a-Gx"></a>三十四名藏华虫。<a id="a-Gy"></a>行去来住走作风杀。<a id="a-Gz"></a>次名大谄虫。<a id="a-H0"></a>蛇虫。<a id="a-H1"></a>黑虫。<a id="a-H2"></a>大食虫。<a id="a-H3"></a>暖行虫。<a id="a-H4"></a>眼耳鼻虫。<a id="a-H5"></a>身风所杀。<a id="a-H6"></a>次名舐骨虫。<a id="a-H7"></a>瞻过风杀。<a id="a-H8"></a>次名黑足虫。<a id="a-H9"></a>冷沫过风杀。<a id="a-HA"></a>次名密割虫。<a id="a-HB"></a>髓过风杀。<a id="a-HC"></a>次名脑虫。<a id="a-HD"></a>依爪风杀。<a id="a-HE"></a>次名髑髅行虫。<a id="a-HF"></a>依足一厢风杀。<a id="a-HG"></a>次名头骨行虫不觉作风杀。<a id="a-HH"></a>次名烦恼与虫。<a id="a-HI"></a>破坏风杀。<a id="a-HJ"></a>次名耳行虫。<a id="a-HK"></a>行劈风杀。<a id="a-HL"></a>次名家旋身虫。<a id="a-HM"></a>块过风杀。<a id="a-HN"></a>次名脂遍行虫。<a id="a-HO"></a>破髀风杀。<a id="a-HP"></a>次名涎洒虫。<a id="a-HQ"></a>破节风杀。<a id="a-HR"></a>次名啮齿骨虫。<a id="a-HS"></a>髀破不觉风杀。<a id="a-HT"></a>次名涎食虫。<a id="a-HU"></a>力烂风杀。<a id="a-HV"></a>次名唾冷沫虫。<a id="a-HW"></a>筋推柱风杀。<a id="a-HX"></a>次名吐虫。<a id="a-HY"></a>十和漂内行旋风杀。<a id="a-HZ"></a>次名密醉虫。<a id="a-Ha"></a>密乱风杀。<a id="a-Hb"></a>次名六味悕望虫。<a id="a-Hc"></a>毛爪屎坏风杀。<a id="a-Hd"></a>次名抒气虫。<a id="a-He"></a>精出风杀。<a id="a-Hf"></a>次名增味虫。<a id="a-Hg"></a>破坏作风杀。<a id="a-Hh"></a>次名梦悕望虫。<a id="a-Hi"></a>宽柱风杀。<a id="a-Hj"></a>次名毛生虫。<a id="a-Hk"></a>干屎作风杀。<a id="a-Hl"></a>次名善味虫。<a id="a-Hm"></a>一厢缚风杀。<a id="a-Hn"></a>次名虫母虫。<a id="a-Ho"></a>六鹫风杀。<a id="a-Hp"></a>次名毛光虫。<a id="a-Hq"></a>一切身分作风杀。<a id="a-Hr"></a>次名毛食虫。<a id="a-Hs"></a>健坏风杀。<a id="a-Ht"></a>次名习习虫。<a id="a-Hu"></a>一切动身分风杀。<a id="a-Hv"></a>次名酢虫。<a id="a-Hw"></a>热作风杀。<a id="a-Hx"></a>次名疮生虫。<a id="a-Hy"></a>和集风杀。<a id="a-Hz"></a>次名粥粥虫。<a id="a-I0"></a>下上风杀。<a id="a-I1"></a>次名筋闭虫。<a id="a-I2"></a>命风所杀。<a id="a-I3"></a>若人命风。<a id="a-I4"></a>并屎出时。<a id="a-I5"></a>彼人即死。<a id="a-I6"></a>次名脉动虫闭风所杀。</p>
  <p id="aI7">一切众生临欲死时。<a id="a-I8"></a>如是等虫。<a id="a-I9"></a>如是等风。<a id="a-IA"></a>不相应风而杀彼虫。<a id="a-IB"></a>如是阿鼻地狱之人。<a id="a-IC"></a>颠倒恶业。<a id="a-ID"></a>如是下上。<a id="a-IE"></a>颠倒风吹。<a id="a-IF"></a>彼恶业故。<a id="a-IG"></a>作大力风。<a id="a-IH"></a>遍吹其身。<a id="a-II"></a>此如是等八十种风。<a id="a-IJ"></a>杀八十种虫。<a id="a-IK"></a>如相应杀。<a id="a-IL"></a>如颠倒杀。<a id="a-IM"></a>有风。<a id="a-IN"></a>名为必波罗针。<a id="a-IO"></a>能令一切身分干燥。<a id="a-IP"></a>如以机关用压甘蔗。<a id="a-IQ"></a>一切血干。<a id="a-IR"></a>一切脉闭。<a id="a-IS"></a>一切筋断。<a id="a-IT"></a>一切髓洋。<a id="a-IU"></a>受大苦恼。<a id="a-IV"></a>恶业行人。<a id="a-IW"></a>阿鼻之人。<a id="a-IX"></a>临欲死时。<a id="a-IY"></a>彼虫欲死。<a id="a-IZ"></a>则见有色。<a id="a-Ia"></a>阿鼻之人。<a id="a-Ib"></a>见地狱相。<a id="a-Ic"></a>如见屋舍黑幕所覆。<a id="a-Id"></a>一厢火起。<a id="a-Ie"></a>次第周遍。<a id="a-If"></a>黑幕屋内。<a id="a-Ig"></a>一切焰燃。<a id="a-Ih"></a>彼人如是见屋燃已。<a id="a-Ii"></a>惊怖战恐。<a id="a-Ij"></a>皱面呻唤。<a id="a-Ik"></a>两手乱动。<a id="a-Il"></a>眼转涎出。<a id="a-Im"></a>啮齿作声。<a id="a-In"></a>两唇相触。<a id="a-Io"></a>彼人更复见第二色大黑闇聚。<a id="a-Ip"></a>转复惊恐。<a id="a-Iq"></a>多饶师子虎豹熊罴。<a id="a-Ir"></a>及蛇蟒等。<a id="a-Is"></a>极生怖畏。<a id="a-It"></a>大高山上。<a id="a-Iu"></a>欲堕崄岸。<a id="a-Iv"></a>屎污床敷。<a id="a-Iw"></a>畏堕彼山。<a id="a-Ix"></a>申手向上。<a id="a-Iy"></a>诸亲见已。<a id="a-Iz"></a>皆言此人手摩虚空。<a id="a-J0"></a>如是病人。<a id="a-J1"></a>见彼山林岩崖窟穴。<a id="a-J2"></a>多饶柳树。<a id="a-J3"></a>火焰炽燃。<a id="a-J4"></a>欲堕其上。<a id="a-J5"></a>心生惊怖。<a id="a-J6"></a>踧声唱唤。<a id="a-J7"></a>复更失粪。<a id="a-J8"></a>眼目动转。<a id="a-J9"></a>恐怖皱面。<a id="a-JA"></a>眼中泪出。<a id="a-JB"></a>遍身毛起。<a id="a-JC"></a>如棘刺针卵缩却入。<a id="a-JD"></a>口中涎出。<a id="a-JE"></a>然后此人四大怒盛。<a id="a-JF"></a>四者。<a id="a-JG"></a>所谓地界水界火界风界。<a id="a-JH"></a>地界嗔怒。<a id="a-JI"></a>一切身分不坚破坏。<a id="a-JJ"></a>如两石间压水聚沫。<a id="a-JK"></a>如压沙抟。<a id="a-JL"></a>一切身骨。<a id="a-JM"></a>身分脉道断绝散坏。<a id="a-JN"></a>普彼人身受第一苦。<a id="a-JO"></a>如是地界。<a id="a-JP"></a>嗔怒故尔。<a id="a-JQ"></a>以恶业故。<a id="a-JR"></a>水界嗔怒。<a id="a-JS"></a>咽喉不利。<a id="a-JT"></a>抒气欲死。<a id="a-JU"></a>筋肉皆缓。<a id="a-JV"></a>见大水漂。<a id="a-JW"></a>流入眼耳。<a id="a-JX"></a>火界嗔怒。<a id="a-JY"></a>自见其身在大屋中而被烧燃。<a id="a-JZ"></a>受大苦恼。<a id="a-Ja"></a>一切身分受坚鞕苦。<a id="a-Jb"></a>以受苦故。<a id="a-Jc"></a>呻唤回转。<a id="a-Jd"></a>手足乱动。<a id="a-Je"></a>头不暂住。<a id="a-Jf"></a>风界嗔怒。<a id="a-Jg"></a>有坚涩触。<a id="a-Jh"></a>种种轻冷。<a id="a-Ji"></a>一切身分。<a id="a-Jj"></a>坚鞕闭塞。<a id="a-Jk"></a>种种能吹。<a id="a-Jl"></a>轻者上去。<a id="a-Jm"></a>如升虚空。<a id="a-Jn"></a>堕大崄岸。<a id="a-Jo"></a>冷能挛缩一切筋卷。<a id="a-Jp"></a>彼人四大。<a id="a-Jq"></a>临欲死时。<a id="a-Jr"></a>四大力盛。<a id="a-Js"></a>如是四大毒蛇嗔怒。<a id="a-Jt"></a>受如是等种种苦恼。<a id="a-Ju"></a>彼苦恼者。<a id="a-Jv"></a>无有譬喻。<a id="a-Jw"></a>彼人如是一切身分皆悉破坏如水沫块水漂烧等受第一苦把挽卧敷。<a id="a-Jx"></a>手摩虚空。<a id="a-Jy"></a>现在心灭。<a id="a-Jz"></a>中有心生。<a id="a-K0"></a>如在山顶。<a id="a-K1"></a>放身堕地。<a id="a-K2"></a>既离山顶。<a id="a-K3"></a>无所攀捉。<a id="a-K4"></a>空中转行。<a id="a-K5"></a>彼人如是生在中有。<a id="a-K6"></a>如印相似。<a id="a-K7"></a>中有心生。<a id="a-K8"></a>于彼则见恶面手足。<a id="a-K9"></a>猪。<a id="a-KA"></a>象。<a id="a-KB"></a>驴。<a id="a-KC"></a>马。<a id="a-KD"></a>熊。<a id="a-KE"></a>罴。<a id="a-KF"></a>虎。<a id="a-KG"></a>豹。<a id="a-KH"></a>师子。<a id="a-KI"></a>蛇蟒。<a id="a-KJ"></a>野干。<a id="a-KK"></a>狗犬。<a id="a-KL"></a>之属。<a id="a-KM"></a>阎魔罗人。<a id="a-KN"></a>手捉种种可畏器仗。<a id="a-KO"></a>打其身体。<a id="a-KP"></a>唯罪人见。<a id="a-KQ"></a>余人不见。<a id="a-KR"></a>如是见故。<a id="a-KS"></a>极皱面眼。<a id="a-KT"></a>如油渐尽。<a id="a-KU"></a>然亦渐灭。<a id="a-KV"></a>彼恶业人。<a id="a-KW"></a>如是死灭。<a id="a-KX"></a>中有色生。<a id="a-KY"></a>不见不对。<a id="a-KZ"></a>其身犹如八岁小儿。<a id="a-Ka"></a>即死即倒。<a id="a-Kb"></a>即于倒时。<a id="a-Kc"></a>阎魔罗人之所执持。<a id="a-Kd"></a>焰燃铁罥。<a id="a-Ke"></a>系缚其咽。<a id="a-Kf"></a>反束两手。<a id="a-Kg"></a>东西南北。<a id="a-Kh"></a>四维上下。<a id="a-Ki"></a>见火焰燃。<a id="a-Kj"></a>见彼火中种种恶面阎魔罗人。<a id="a-Kk"></a>火中沸热手执种种可畏器仗而打其身。<a id="a-Kl"></a>彼人既见反缚其臂。<a id="a-Km"></a>极大怖畏。<a id="a-Kn"></a>阎魔罗人呵责罪人。<a id="a-Ko"></a>既呵责已。<a id="a-Kp"></a>将向南厢。<a id="a-Kq"></a>懊恼啼哭。<a id="a-Kr"></a>而说偈言。</p>
  <p id="aKs">我离世间命　　如痴无伴行</p>
  <p id="aKt">恶人将我去　　周匝饶恶人</p>
  <p id="aKu">一切唯火焰　　遍空无中间</p>
  <p id="aKv">四方及四维　　地界无空处</p>
  <p id="aKw">去处不自在　　彼处不可知</p>
  <p id="aKx">旷野漂我去　　无一切伴侣</p>
  <p id="aKy">无人见安慰　　无救脱我苦</p>
  <p id="aKz">无力无自在　　烧身极受苦</p>
  <p id="aL0">送我不自在　　不知何处去</p>
  <p id="aL1">遍身一切处　　皆以铁系缚</p>
  <p id="aL2">非物非知识　　非妻亦非子</p>
  <p id="aL3">无人来救我　　以嫌我恶故</p>
  <p id="aL4">失法无归救　　苦恼破坏心</p>
  <p id="aL5">阎魔罗缚我　　归救不可得</p>
  <p id="aL6">嗔我故如是　　与我多急苦</p>
  <p id="aL7">何人是谁遣　　遍缚我身体</p>
  <p id="aL8">我今如是见　　行物不动物</p>
  <p id="aL9">如是一切处　　大火悉充满</p>
  <p id="aLA">一切地界处　　恶人皆遍满</p>
  <p id="aLB">我今无所归　　孤独无同伴</p>
  <p id="aLC">在恶处闇中　　入大火焰聚</p>
  <p id="aLD">我于虚空中　　不见日月星</p>
  <p id="aLE">此一切颠倒　　一切普闇覆</p>
  <p id="aLF">一切五根等　　皆悉颠倒见</p>
  <p id="aLG">钩我身一切　　破裂受大苦</p>
  <p id="aLH">我无所归依　　云何而得脱</p>
  <p id="aLI">增长苦恼聚　　一切周匝人</p>
  <p id="aLJ">念念增聚苦　　身心皆受苦</p>
  <p id="aLK">苦恼逼我身　　更无余同伴</p>
  <p id="aLL">阎魔罗人。<a id="a-LM"></a>闻恶业人所说偈已。<a id="a-LN"></a>以嗔怒心。<a id="a-LO"></a>答自恶业所诳人曰。</p>
  <p id="aLP">汝前已作恶　　后何用思量</p>
  <p id="aLQ">前为痴所诳　　今悔何所及</p>
  <p id="aLR">汝所作恶业　　恶中之大恶</p>
  <p id="aLS">不善中不善　　苦中之大苦</p>
  <p id="aLT">或劫或减劫　　大火烧汝身</p>
  <p id="aLU">痴人已作恶　　今何用生悔</p>
  <p id="aLV">非是天修罗　　揵闼婆龙鬼</p>
  <p id="aLW">业罥所系缚　　无人能救汝</p>
  <p id="aLX">若人为业缚　　被缚在地狱</p>
  <p id="aLY">送到不自在　　一切因缘行</p>
  <p id="aLZ">汝作恶中恶　　此恶第一恶</p>
  <p id="aLa">造杀母恶业　　此业已决定</p>
  <p id="aLb">若人本所生　　父身分增长</p>
  <p id="aLc">汝父不自在　　汝恶以刀杀</p>
  <p id="aLd">三界最为胜　　一切过已离</p>
  <p id="aLe">一切缚解脱　　汝于彼作恶</p>
  <p id="aLf">一切法之藏　　能开解脱门</p>
  <p id="aLg">汝恶人破僧　　彼果今此受</p>
  <p id="aLh">一切使已过　　一切结已舍</p>
  <p id="aLi">痴人杀罗汉　　彼果今此受</p>
  <p id="aLj">诸法中如火　　破坏实语宝</p>
  <p id="aLk">汝常妄语说　　彼果今此受</p>
  <p id="aLl">迭相破坏义　　念念中忆念</p>
  <p id="aLm">汝作两舌说　　彼果如是受</p>
  <p id="aLn">如刀如火毒　　恶中第一热</p>
  <p id="aLo">汝常恶口说　　彼果今此受</p>
  <p id="aLp">前后颠倒句　　无义不相应</p>
  <p id="aLq">汝多绮语说　　彼果今此受</p>
  <p id="aLr">众生无自在　　常爱命怖畏</p>
  <p id="aLs">汝多杀众生　　今受苦恶果</p>
  <p id="aLt">贪心陵他人　　而取他财物</p>
  <p id="aLu">贪欲心故盗　　今时果报熟</p>
  <p id="aLv">痴暗所覆故　　覆作第二恶</p>
  <p id="aLw">已作欲邪行　　何故今生悔</p>
  <p id="aLx">于他物欲得　　自多贪思惟</p>
  <p id="aLy">彼物不可得　　今得如是果</p>
  <p id="aLz">汝已多多嗔　　嗔犹多思惟</p>
  <p id="aM0">如是得地狱　　何故今生悔</p>
  <p id="aM1">颠倒恶邪见　　二业已破坏</p>
  <p id="aM2">汝以邪见心　　令他住邪见</p>
  <p id="aM3">此等诸恶法　　从身口意生</p>
  <p id="aM4">汝以痴心故　　自作向他说</p>
  <p id="aM5">多多作恶已　　决定不善行</p>
  <p id="aM6">今此处我执　　何故心生悔</p>
  <p id="aM7">如于大海中　　唯取一掬水</p>
  <p id="aM8">此苦如一掬　　后苦如大海</p>
  <p id="aM9">若人作恶业　　彼人不自爱</p>
  <p id="aMA">恶业地狱煮　　不应念恶业</p>
  <p id="aMB">恶人见恶行　　善人亦如是</p>
  <p id="aMC">恶行憎善人　　如是生地狱</p>
  <p id="aMD">痴人则舍善　　而入于不善</p>
  <p id="aME">汝痴人舍宝　　而取于石等</p>
  <p id="aMF">饶种种好法　　佛宝等无量</p>
  <p id="aMG">汝既得人身　　何故不乐法</p>
  <p id="aMH">常舍离恶人　　常有善心意</p>
  <p id="aMI">求得于涅槃　　外道不能得</p>
  <p id="aMJ">初中后皆善　　于法常生乐</p>
  <p id="aMK">初中后生苦　　是恶业果报</p>
  <p id="aML">如是常舍恶　　攀缘于善行</p>
  <p id="aMM">舍恶业之人　　生处常受乐</p>
  <p id="aMN">无始生死来　　恶业数数烧</p>
  <p id="aMO">何故不疲倦　　愚痴属痴心</p>
  <p id="aMP">汝前恶业烧　　后为大火烧</p>
  <p id="aMQ">恶业地狱因　　恶业人煮热</p>
  <p id="aMR">闻说恶业果　　心则应调伏</p>
  <p id="aMS">况作恶业已　　如是烧煮苦</p>
  <p id="aMT">如是等无量　　种种大苦恼</p>
  <p id="aMU">汝于须臾间　　受如是苦恼</p>
  <p id="aMV">阎魔罗使。<a id="a-MW"></a>如是呵责恶业之人。<a id="a-MX"></a>既呵责已。<a id="a-MY"></a>将向地狱极苦恶处。<a id="a-MZ"></a>经无量时。<a id="a-Ma"></a>业罥所缚。<a id="a-Mb"></a>彼人恶业。<a id="a-Mc"></a>一切身分皆悉火燃。<a id="a-Md"></a>如树内干。<a id="a-Me"></a>多时被烧。<a id="a-Mf"></a>去地狱门。<a id="a-Mg"></a>道里不远。<a id="a-Mh"></a>彼地狱处。<a id="a-Mi"></a>不可譬喻。<a id="a-Mj"></a>尔时世尊。<a id="a-Mk"></a>而说偈言。</p>
  <p id="aMl">四角有四门　　广长分分处</p>
  <p id="aMm">烧煮不自在　　地狱人多倒</p>
  <p id="aMn">去彼二万五千由旬。<a id="a-Mo"></a>闻彼地狱无量坚恶啼哭之声。<a id="a-Mp"></a>坚苦无味。<a id="a-Mq"></a>破坏可畏。<a id="a-Mr"></a>无异相似。<a id="a-Ms"></a>异地狱中。<a id="a-Mt"></a>生彼众生。<a id="a-Mu"></a>彼人若闻一切地狱所有苦恼。<a id="a-Mv"></a>皆悉不忆。<a id="a-Mw"></a>闻此则死。<a id="a-Mx"></a>何况未生地狱之人。<a id="a-My"></a>彼地狱人。<a id="a-Mz"></a>人世间中作恶业已。<a id="a-N0"></a>于中有中种种苦覆。<a id="a-N1"></a>复闻彼声。<a id="a-N2"></a>十倍闷绝。<a id="a-N3"></a>彼人如是苦恼无边。<a id="a-N4"></a>身心苦恼。<a id="a-N5"></a>心更起乱。<a id="a-N6"></a>如梦相似。<a id="a-N7"></a>彼人转复近阿鼻住。<a id="a-N8"></a>以恶业故。<a id="a-N9"></a>寒风所吹。<a id="a-NA"></a>地下水中。<a id="a-NB"></a>人不曾触。<a id="a-NC"></a>彼处无日。<a id="a-ND"></a>彼风势力过劫尽风。<a id="a-NE"></a>彼风极冷。<a id="a-NF"></a>形此中雪。<a id="a-NG"></a>如冰无异。<a id="a-NH"></a>彼处水上。<a id="a-NI"></a>冷风更冷。<a id="a-NJ"></a>以恶业故。<a id="a-NK"></a>风如利刀。<a id="a-NL"></a>此风势力。<a id="a-NM"></a>能吹大山。<a id="a-NN"></a>高十由旬而令移散。<a id="a-NO"></a>如是恶风吹中有人。<a id="a-NP"></a>彼人寒苦。<a id="a-NQ"></a>色等诸阴。<a id="a-NR"></a>受极苦恼。<a id="a-NS"></a>如是苦恼。<a id="a-NT"></a>不可譬喻。<a id="a-NU"></a>如劫尽时七日出热。<a id="a-NV"></a>更一千倍胜热悕望。<a id="a-NW"></a>此取因缘。<a id="a-NX"></a>则有有分。<a id="a-NY"></a>即彼悕望。<a id="a-NZ"></a>中有阴灭。<a id="a-Na"></a>而生异阴。<a id="a-Nb"></a>有受阴生。<a id="a-Nc"></a>譬如第二三十三天。<a id="a-Nd"></a>五四三二一由旬等。<a id="a-Ne"></a>业力自在。<a id="a-Nf"></a>相似生身。<a id="a-Ng"></a>头面在下。<a id="a-Nh"></a>足在于上。<a id="a-Ni"></a>临欲堕时。<a id="a-Nj"></a>大力火焰。<a id="a-Nk"></a>抖擞打坏。<a id="a-Nl"></a>经二千年皆向下行。<a id="a-Nm"></a>未到阿鼻地狱之处。<a id="a-Nn"></a>阿鼻地狱如是向下。<a id="a-No"></a>在于中间未可往到。<a id="a-Np"></a>谓阿鼻者。<a id="a-Nq"></a>阿鼻地狱。<a id="a-Nr"></a>欲界最下。<a id="a-Ns"></a>从此欲界色界上行。<a id="a-Nt"></a>如是乃至阿迦尼吒两界已上。<a id="a-Nu"></a>更无有处。<a id="a-Nv"></a>阿鼻地狱。<a id="a-Nw"></a>亦复如是下更无处。<a id="a-Nx"></a>堕彼处已。<a id="a-Ny"></a>恶业力故。<a id="a-Nz"></a>受极苦恼。<a id="a-O0"></a>如是阿鼻地狱之人。<a id="a-O1"></a>见大焦热地狱罪人。<a id="a-O2"></a>如是他化自在天处相似不异。<a id="a-O3"></a>彼阿鼻狱。<a id="a-O4"></a>多饶焰鬘。<a id="a-O5"></a>既生彼中。<a id="a-O6"></a>先烧其头。<a id="a-O7"></a>次烧其身。<a id="a-O8"></a>彼人如是头身烧热。<a id="a-O9"></a>今说少喻。<a id="a-OA"></a>如是焰鬘。<a id="a-OB"></a>须弥山王。<a id="a-OC"></a>少时围绕。<a id="a-OD"></a>并彼山王六万眷属所有山河陂池林树皆能烧尽。<a id="a-OE"></a>唯地狱人。<a id="a-OF"></a>久烧不死。<a id="a-OG"></a>今说少喻。<a id="a-OH"></a>譬如火煮铁器极热。<a id="a-OI"></a>置脂一渧。<a id="a-OJ"></a>即时烧尽。<a id="a-OK"></a>如是如是。<a id="a-OL"></a>一逆罪业。<a id="a-OM"></a>阿鼻之火。<a id="a-ON"></a>能烧人身。<a id="a-OO"></a>四天下处众生。<a id="a-OP"></a>及山天阿修罗诸龙山窟洲林大海。<a id="a-OQ"></a>皆能烧燃。<a id="a-OR"></a>若人造作二逆恶业。<a id="a-OS"></a>能烧二海。<a id="a-OT"></a>如前说烧。<a id="a-OU"></a>若人造作三逆恶业。<a id="a-OV"></a>能烧三海。<a id="a-OW"></a>如是四业。<a id="a-OX"></a>能烧四海。<a id="a-OY"></a>彼身烧热。<a id="a-OZ"></a>如铁器烧。<a id="a-Oa"></a>即于入时。<a id="a-Ob"></a>更复轮山及大轮山。<a id="a-Oc"></a>即于入时皆能烧尽。<a id="a-Od"></a>一切海畔所摄诸龙大阿修罗诸畜生众。<a id="a-Oe"></a>复有善业。<a id="a-Of"></a>四天下处。<a id="a-Og"></a>欲界六天。<a id="a-Oh"></a>闻地狱气。<a id="a-Oi"></a>即皆消尽。<a id="a-Oj"></a>何以故。<a id="a-Ok"></a>以地狱人极大臭故。<a id="a-Ol"></a>地狱臭气。<a id="a-Om"></a>何故不来。<a id="a-On"></a>有二大山。<a id="a-Oo"></a>一名出山。<a id="a-Op"></a>二名没山。<a id="a-Oq"></a>遮彼臭气。<a id="a-Or"></a>彼恶臭气无异相似。<a id="a-Os"></a>以恶业故。<a id="a-Ot"></a>地狱宽广。<a id="a-Ou"></a>彼地狱中。<a id="a-Ov"></a>有焰嘴鸟。<a id="a-Ow"></a>其嘴坚利。<a id="a-Ox"></a>色白如冰。<a id="a-Oy"></a>如是恶鸟。<a id="a-Oz"></a>于地狱中一切罪人身皮脂肉骨髓皆食。<a id="a-P0"></a>复有异鸟。<a id="a-P1"></a>火中而生。<a id="a-P2"></a>火中而行。<a id="a-P3"></a>火中而食。<a id="a-P4"></a>如是恶鸟。<a id="a-P5"></a>食地狱人一切身肉。<a id="a-P6"></a>次破其骨。<a id="a-P7"></a>既破骨已。<a id="a-P8"></a>破肉饮血。<a id="a-P9"></a>彼饮血已。<a id="a-PA"></a>次饮其髓。<a id="a-PB"></a>彼地狱人。<a id="a-PC"></a>唱唤悲号。<a id="a-PD"></a>啼哭闷绝。<a id="a-PE"></a>次复有鸟。<a id="a-PF"></a>名火髻行。<a id="a-PG"></a>火所不烧。<a id="a-PH"></a>极大欢喜。<a id="a-PI"></a>破其头已。<a id="a-PJ"></a>先饮其血。<a id="a-PK"></a>次复有鸟。<a id="a-PL"></a>名食髑髅。<a id="a-PM"></a>以火焰嘴。<a id="a-PN"></a>破其髑髅而饮其脑。<a id="a-PO"></a>次复有鸟。<a id="a-PP"></a>名为食舌。<a id="a-PQ"></a>而食其舌及齿根肉。<a id="a-PR"></a>食已复生。<a id="a-PS"></a>新生柔软。<a id="a-PT"></a>如莲华叶。<a id="a-PU"></a>如是复食。<a id="a-PV"></a>食已复生。<a id="a-PW"></a>次复有鸟。<a id="a-PX"></a>名为拔齿。<a id="a-PY"></a>嘴如焰钳。<a id="a-PZ"></a>其鸟大力。<a id="a-Pa"></a>尽拔牙齿。<a id="a-Pb"></a>次复有鸟。<a id="a-Pc"></a>名执咽喉。<a id="a-Pd"></a>身甚微细。<a id="a-Pe"></a>食其咽喉。<a id="a-Pf"></a>次复有鸟。<a id="a-Pg"></a>名苦痛食。<a id="a-Ph"></a>而食其肺。<a id="a-Pi"></a>次复有鸟。<a id="a-Pj"></a>名食生藏。<a id="a-Pk"></a>破其心已而饮其汁。<a id="a-Pl"></a>次复有鸟。<a id="a-Pm"></a>名为脾聚。<a id="a-Pn"></a>而食其脾。<a id="a-Po"></a>次复有鸟。<a id="a-Pp"></a>名肠内食。<a id="a-Pq"></a>食其肠内。<a id="a-Pr"></a>次复有鸟。<a id="a-Ps"></a>名喜背骨。<a id="a-Pt"></a>破其背骨而饮其髓。<a id="a-Pu"></a>饮已外出。<a id="a-Pv"></a>次复有鸟。<a id="a-Pw"></a>名为脉藏。<a id="a-Px"></a>脉脉断已。<a id="a-Py"></a>入脉孔中而饮其汁。<a id="a-Pz"></a>受苦唱唤。<a id="a-Q0"></a>次复有鸟。<a id="a-Q1"></a>名为针孔。<a id="a-Q2"></a>嘴利如针。<a id="a-Q3"></a>而饮其血。<a id="a-Q4"></a>次复有鸟。<a id="a-Q5"></a>名骨中住。<a id="a-Q6"></a>破其颊骨。<a id="a-Q7"></a>在内而食。<a id="a-Q8"></a>次复有鸟。<a id="a-Q9"></a>名食肉皮。<a id="a-QA"></a>食其外皮。<a id="a-QB"></a>次复有鸟。<a id="a-QC"></a>名为拔爪。<a id="a-QD"></a>拔一切甲。<a id="a-QE"></a>次复有鸟。<a id="a-QF"></a>名为食脂。<a id="a-QG"></a>破其皮已而饮其脂。<a id="a-QH"></a>次复有鸟。<a id="a-QI"></a>名为缓筋。<a id="a-QJ"></a>破裂其筋。<a id="a-QK"></a>一切皆食。<a id="a-QL"></a>次复有鸟。<a id="a-QM"></a>名为拔发。<a id="a-QN"></a>拔其发根。<a id="a-QO"></a>如是阿鼻地狱之处。<a id="a-QP"></a>三千由旬名恶鸟处。<a id="a-QQ"></a>彼复更有异地狱人。<a id="a-QR"></a>同共被食。<a id="a-QS"></a>如是无量百千年食。<a id="a-QT"></a>食已复生。<a id="a-QU"></a>彼人如是怖畏鸟食。<a id="a-QV"></a>阿鼻地狱。<a id="a-QW"></a>一切苦网遮覆之处。<a id="a-QX"></a>既得脱已。<a id="a-QY"></a>望归望救。<a id="a-QZ"></a>次复更入。<a id="a-Qa"></a>名堕崄岸受苦之处。<a id="a-Qb"></a>普彼地狱。<a id="a-Qc"></a>十一焰聚。<a id="a-Qd"></a>周匝围绕。<a id="a-Qe"></a>孤独无伴。<a id="a-Qf"></a>业罥所缚。<a id="a-Qg"></a>一切内外皆悉遮障。<a id="a-Qh"></a>旷野中行。<a id="a-Qi"></a>一切地狱。<a id="a-Qj"></a>诸苦恼中。<a id="a-Qk"></a>胜苦欲到。<a id="a-Ql"></a>疾走往诣。<a id="a-Qm"></a>名堕崄岸受苦之处。<a id="a-Qn"></a>下足则洋。<a id="a-Qo"></a>举足则生。<a id="a-Qp"></a>生则更软。<a id="a-Qq"></a>其触甚苦。<a id="a-Qr"></a>坚利苦恼。<a id="a-Qs"></a>极大怖畏。<a id="a-Qt"></a>如是怖畏。<a id="a-Qu"></a>皱面喎口。<a id="a-Qv"></a>手足身分。<a id="a-Qw"></a>一切消洋。<a id="a-Qx"></a>然后次第到彼崄岸。<a id="a-Qy"></a>彼人彼处。<a id="a-Qz"></a>堕于崄岸。<a id="a-R0"></a>以恶业故。<a id="a-R1"></a>作风举之。<a id="a-R2"></a>三千由旬。<a id="a-R3"></a>下未到地。<a id="a-R4"></a>雕鹫乌狗獯狐食之。<a id="a-R5"></a>风复更举。<a id="a-R6"></a>彼恶风触。<a id="a-R7"></a>如火如刀。<a id="a-R8"></a>举令在上。<a id="a-R9"></a>更复食之。<a id="a-RA"></a>如是上下。<a id="a-RB"></a>乃过无量百千年岁。<a id="a-RC"></a>若离彼处。<a id="a-RD"></a>更复走向旋转印孔地狱之处。<a id="a-RE"></a>到彼处已。<a id="a-RF"></a>在下则有千辐轮生。<a id="a-RG"></a>轮金刚轴。<a id="a-RH"></a>焰利速转。<a id="a-RI"></a>彼地狱人。<a id="a-RJ"></a>即于到时。<a id="a-RK"></a>其轮疾转。<a id="a-RL"></a>一轮破身一轮破头。<a id="a-RM"></a>于彼破处。<a id="a-RN"></a>热焰脂出。<a id="a-RO"></a>两眼消洋。<a id="a-RP"></a>复有二轮。<a id="a-RQ"></a>转在两肩。<a id="a-RR"></a>破两肩骨。<a id="a-RS"></a>一切消洋。<a id="a-RT"></a>于其两手。<a id="a-RU"></a>各有一轮。<a id="a-RV"></a>其轮疾转。<a id="a-RW"></a>犹如攒火。<a id="a-RX"></a>火生于手。<a id="a-RY"></a>有二种火。<a id="a-RZ"></a>一是轮火。<a id="a-Ra"></a>一是攒火。<a id="a-Rb"></a>肉中出火。<a id="a-Rc"></a>如是铁轮焰燃疾转。<a id="a-Rd"></a>彼人身骨一切碎坏。<a id="a-Re"></a>疾转破碎。<a id="a-Rf"></a>令如沙抟。<a id="a-Rg"></a>又复背上火轮。<a id="a-Rh"></a>千辐速疾而转。<a id="a-Ri"></a>从于背骨乃至跨骨。<a id="a-Rj"></a>到人根处。<a id="a-Rk"></a>复有铁锁。<a id="a-Rl"></a>两头系柱。<a id="a-Rm"></a>罪人在上。<a id="a-Rn"></a>推令来去。<a id="a-Ro"></a>次第摽之。<a id="a-Rp"></a>入于熟藏。<a id="a-Rq"></a>复入生藏。<a id="a-Rr"></a>破生藏已。<a id="a-Rs"></a>次断其肠。<a id="a-Rt"></a>又令大坐。<a id="a-Ru"></a>髀上轮生。<a id="a-Rv"></a>疾转破髀。<a id="a-Rw"></a>内踝轮生。<a id="a-Rx"></a>破骨髓出。<a id="a-Ry"></a>足下铁钩破其两足。<a id="a-Rz"></a>受大苦恼。<a id="a-S0"></a>恶业行人。<a id="a-S1"></a>如是无量百千年岁。<a id="a-S2"></a>受阿鼻苦。<a id="a-S3"></a>坚鞕恶苦。<a id="a-S4"></a>不可忍耐。<a id="a-S5"></a>自业所作。<a id="a-S6"></a>若离彼处受恶苦恼。<a id="a-S7"></a>望归望救。<a id="a-S8"></a>疾走异处。<a id="a-S9"></a>彼既走已。<a id="a-SA"></a>见有大山。<a id="a-SB"></a>走赴彼山。<a id="a-SC"></a>多有异虫。<a id="a-SD"></a>虫身焰燃。<a id="a-SE"></a>满彼山中。<a id="a-SF"></a>彼地狱人。<a id="a-SG"></a>入黑虫处。<a id="a-SH"></a>彼黑虫身。<a id="a-SI"></a>其触如焰。<a id="a-SJ"></a>如是黑虫。<a id="a-SK"></a>食彼罪人。<a id="a-SL"></a>分分分散。<a id="a-SM"></a>碎坏如尘。<a id="a-SN"></a>苦恼唱唤。<a id="a-SO"></a>以唱唤故。<a id="a-SP"></a>焰燃黑虫即入其口。<a id="a-SQ"></a>从咽喉等。<a id="a-SR"></a>乃至熟藏入已而食。<a id="a-SS"></a>彼人极受坚恶苦恼。<a id="a-ST"></a>若彼罪人造作恶业。<a id="a-SU"></a>五逆阿鼻。<a id="a-SV"></a>十不善业。<a id="a-SW"></a>和合业同。<a id="a-SX"></a>相似受果。<a id="a-SY"></a>如是无量百千年岁。<a id="a-SZ"></a>黑虫所食受大苦恼。<a id="a-Sa"></a>若离彼处。<a id="a-Sb"></a>复见食肉畜生之林。<a id="a-Sc"></a>多饶恶狗。<a id="a-Sd"></a>野干师子。<a id="a-Se"></a>熊罴虎等。<a id="a-Sf"></a>疾走往趣。<a id="a-Sg"></a>既到彼已。<a id="a-Sh"></a>为诸恶兽。<a id="a-Si"></a>分分分张而啖食之。<a id="a-Sj"></a>破头食脑。<a id="a-Sk"></a>有食咽者。<a id="a-Sl"></a>有食头者。<a id="a-Sm"></a>有食肩者。<a id="a-Sn"></a>有食胸者。<a id="a-So"></a>有食腹者。<a id="a-Sp"></a>有食肠者。<a id="a-Sq"></a>食肠根者。<a id="a-Sr"></a>食大肠者。<a id="a-Ss"></a>食小肠者。<a id="a-St"></a>食熟藏者。<a id="a-Su"></a>食生藏者。<a id="a-Sv"></a>有食髀者。<a id="a-Sw"></a>有食踹者。<a id="a-Sx"></a>食足趺者。<a id="a-Sy"></a>彼人如是食已复生。<a id="a-Sz"></a>初生软嫰。<a id="a-T0"></a>以软嫩故。<a id="a-T1"></a>更食苦重。<a id="a-T2"></a>食已肉生。<a id="a-T3"></a>又多杀生作集恶业。<a id="a-T4"></a>受恶果故。<a id="a-T5"></a>彼地狱人。<a id="a-T6"></a>如是无量百千年岁彼地狱处受恶业果。<a id="a-T7"></a>恶业恶果。<a id="a-T8"></a>无异相似不可譬喻。</p>
 </body>
</html>