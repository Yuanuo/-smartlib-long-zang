<!doctype html>
<html id="z3IBUPfb3" data-ver="1517">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十五</h1>
  <h2 id="a2">地狱品第三之十一</h2>
  <p id="a3">又彼比丘。<a id="a-4"></a>知业果报。<a id="a-5"></a>复观阿鼻大地狱处。<a id="a-6"></a>彼见闻知。<a id="a-7"></a>复有异处。<a id="a-8"></a>名黑肚处。<a id="a-9"></a>是彼地狱第六别处。<a id="a-A"></a>众生何业生于彼处。<a id="a-B"></a>彼见闻如。<a id="a-C"></a>若何等人。<a id="a-D"></a>取佛财物而自食用。<a id="a-E"></a>不还不偿。<a id="a-F"></a>不信彼业。<a id="a-G"></a>而复更取。<a id="a-H"></a>复教他取。<a id="a-I"></a>为作住持。<a id="a-J"></a>或施佛已复还摄取。<a id="a-K"></a>或他与物令使施佛。<a id="a-L"></a>而自食用。<a id="a-M"></a>彼人以是恶业因缘。<a id="a-N"></a>身坏命终。<a id="a-O"></a>堕于恶处。<a id="a-P"></a>在彼地狱。<a id="a-Q"></a>生黑肚处。<a id="a-R"></a>受大苦恼。<a id="a-S"></a>所谓苦者。<a id="a-T"></a>如前所说。<a id="a-U"></a>活黑绳等七大地狱。<a id="a-V"></a>所受苦恼。<a id="a-W"></a>彼一切苦。<a id="a-X"></a>此中具受。<a id="a-Y"></a>百倍更重。<a id="a-Z"></a>复有胜者。<a id="a-a"></a>所谓彼处。<a id="a-b"></a>饥渴烧身。<a id="a-c"></a>自食其身。<a id="a-d"></a>食已复生。<a id="a-e"></a>食已复生。<a id="a-f"></a>如是无量百千亿岁。<a id="a-g"></a>食已复生。<a id="a-h"></a>生已增长两重受苦。<a id="a-i"></a>饥渴苦恼。<a id="a-j"></a>于彼恶业。<a id="a-k"></a>所受苦恼。<a id="a-l"></a>百倍更重。<a id="a-m"></a>自作苦恼。<a id="a-n"></a>还自押身。<a id="a-o"></a>彼人如是。<a id="a-p"></a>自食身肉。<a id="a-q"></a>处处驰走。<a id="a-r"></a>既如是走。<a id="a-s"></a>有黑肚蛇。<a id="a-t"></a>如黑云色。<a id="a-u"></a>执彼罪人。<a id="a-v"></a>从足甲等。<a id="a-w"></a>稍稍渐啮。<a id="a-x"></a>合骨而食。<a id="a-y"></a>食已复生。<a id="a-z"></a>生已复食。<a id="a-10"></a>食已复生。<a id="a-11"></a>如是久时。<a id="a-12"></a>以恶业故。<a id="a-13"></a>如是被食。<a id="a-14"></a>以彼罪人食用佛物。<a id="a-15"></a>诸福田中。<a id="a-16"></a>佛福田胜。<a id="a-17"></a>损佛物故。<a id="a-18"></a>如是受苦。<a id="a-19"></a>既得脱已。<a id="a-1A"></a>入焰铁地。<a id="a-1B"></a>佉陀罗炭火炎相似。<a id="a-1C"></a>入彼地中。<a id="a-1D"></a>一由旬量。<a id="a-1E"></a>彼人入火。<a id="a-1F"></a>无量百千亿岁煮烧。<a id="a-1G"></a>复更增长。<a id="a-1H"></a>如是极煮。<a id="a-1I"></a>若得脱已。<a id="a-1J"></a>望救望归。<a id="a-1K"></a>彼处复有阎魔罗人。<a id="a-1L"></a>以焰铁钳。<a id="a-1M"></a>钳取其身。<a id="a-1N"></a>置铁镬中。<a id="a-1O"></a>煮之极熟。<a id="a-1P"></a>如大小豆。<a id="a-1Q"></a>烧煮转捩。<a id="a-1R"></a>若浮若沈。<a id="a-1S"></a>受坚鞕苦。<a id="a-1T"></a>第一恶苦。<a id="a-1U"></a>如是苦恼。<a id="a-1V"></a>不可譬喻。<a id="a-1W"></a>一切三界因果相似。<a id="a-1X"></a>彼人所受地狱苦中。<a id="a-1Y"></a>百分千分歌罗分中。<a id="a-1Z"></a>不及其一。<a id="a-1a"></a>如是苦恼。<a id="a-1b"></a>百千势力。<a id="a-1c"></a>第一苦恼。<a id="a-1d"></a>大海所漂。<a id="a-1e"></a>自业果证。<a id="a-1f"></a>乃至作集恶不善业。<a id="a-1g"></a>未坏未烂。<a id="a-1h"></a>业气未尽。<a id="a-1i"></a>于一切时与苦不止。<a id="a-1j"></a>若恶业尽。<a id="a-1k"></a>于彼黑肚地狱之处。<a id="a-1l"></a>尔乃得脱。<a id="a-1m"></a>既得脱已。<a id="a-1n"></a>千二百世。<a id="a-1o"></a>生于食屎饿鬼之中。<a id="a-1p"></a>若得脱已。<a id="a-1q"></a>于七百世。<a id="a-1r"></a>生于食吐畜生之中。<a id="a-1s"></a>既得脱已。<a id="a-1t"></a>难得人身。<a id="a-1u"></a>如龟遇孔。<a id="a-1v"></a>若生人中同业之处。<a id="a-1w"></a>作食屎等邪见外道。<a id="a-1x"></a>是彼恶业余残果报。</p>
  <p id="a1y">又彼比丘。<a id="a-1z"></a>知业果报。<a id="a-20"></a>复观阿鼻大地狱处。<a id="a-21"></a>彼见闻知。<a id="a-22"></a>复有异处。<a id="a-23"></a>名身洋处。<a id="a-24"></a>是彼地狱第七别处。<a id="a-25"></a>众生何业。<a id="a-26"></a>生于彼处。<a id="a-27"></a>彼见闻知。<a id="a-28"></a>有人行恶。<a id="a-29"></a>取法财物。<a id="a-2A"></a>面自食用。<a id="a-2B"></a>作而复集。<a id="a-2C"></a>业业普遍。<a id="a-2D"></a>作业究竟。<a id="a-2E"></a>复教他作。<a id="a-2F"></a>彼人以是恶业因缘。<a id="a-2G"></a>身坏命终。<a id="a-2H"></a>堕于恶处。<a id="a-2I"></a>在彼地狱。<a id="a-2J"></a>生身洋处。<a id="a-2K"></a>受大苦恼。<a id="a-2L"></a>所谓苦者。<a id="a-2M"></a>如前所说。<a id="a-2N"></a>活黑绳等七大地狱。<a id="a-2O"></a>所受苦恼。<a id="a-2P"></a>彼一切苦。<a id="a-2Q"></a>此中具受。<a id="a-2R"></a>百倍更重。<a id="a-2S"></a>复有胜者。<a id="a-2T"></a>所谓彼处。<a id="a-2U"></a>有二铁树。<a id="a-2V"></a>皆悉焰燃。<a id="a-2W"></a>恶业风吹。<a id="a-2X"></a>迭互相合。<a id="a-2Y"></a>彼地狱人。<a id="a-2Z"></a>在二树中。<a id="a-2a"></a>极势相触。<a id="a-2b"></a>如多罗叶。<a id="a-2c"></a>机关压拶。<a id="a-2d"></a>身体消洋。<a id="a-2e"></a>又复更生。<a id="a-2f"></a>生已复拶。<a id="a-2g"></a>两树直来。<a id="a-2h"></a>两边拶身。<a id="a-2i"></a>受大苦恼。<a id="a-2j"></a>如是蹉捩。<a id="a-2k"></a>消洋堕地。<a id="a-2l"></a>彼有铁鸟。<a id="a-2m"></a>金刚恶嘴。<a id="a-2n"></a>在彼树上。<a id="a-2o"></a>啄罪人头。<a id="a-2p"></a>啄已上树。<a id="a-2q"></a>数数如是。<a id="a-2r"></a>罪人头破。<a id="a-2s"></a>啄眼而食。<a id="a-2t"></a>罪人唱唤。<a id="a-2u"></a>悲啼号哭。<a id="a-2v"></a>复食其眼。<a id="a-2w"></a>破其头已。<a id="a-2x"></a>而饮其脑。<a id="a-2y"></a>既饮脑已。<a id="a-2z"></a>次劈其心。<a id="a-30"></a>既劈心已。<a id="a-31"></a>而饮肉血。<a id="a-32"></a>彼既饮已。<a id="a-33"></a>次食其肠。<a id="a-34"></a>既食肠已。<a id="a-35"></a>次食其胃。<a id="a-36"></a>既食胃已。<a id="a-37"></a>次食熟藏。<a id="a-38"></a>食熟藏已。<a id="a-39"></a>次食其髋。<a id="a-3A"></a>既食髋已。<a id="a-3B"></a>次食其髀。<a id="a-3C"></a>既食髀已。<a id="a-3D"></a>次食其胫。<a id="a-3E"></a>既食胫已。<a id="a-3F"></a>次食足趺。<a id="a-3G"></a>食足趺已。<a id="a-3H"></a>次食足指。<a id="a-3I"></a>彼人如是受坚鞕苦。<a id="a-3J"></a>于长久时年岁无数。<a id="a-3K"></a>百年中数亦不可尽。<a id="a-3L"></a>无少相似。<a id="a-3M"></a>今说少分。<a id="a-3N"></a>如大海中取一掬水置于异处。<a id="a-3O"></a>如是所说。<a id="a-3P"></a>唯说一分。<a id="a-3Q"></a>彼恶业人。<a id="a-3R"></a>如是长时受坚鞕苦。<a id="a-3S"></a>如是乃至作集恶业。<a id="a-3T"></a>未坏未烂。<a id="a-3U"></a>业气未尽。<a id="a-3V"></a>于一切时。<a id="a-3W"></a>与苦不止。<a id="a-3X"></a>若恶业尽。<a id="a-3Y"></a>彼地狱处。<a id="a-3Z"></a>尔乃得脱。<a id="a-3a"></a>既得脱已。<a id="a-3b"></a>于一千世。<a id="a-3c"></a>生于食唾饿鬼之中。<a id="a-3d"></a>有命而已。<a id="a-3e"></a>第一饥渴苦恼烧身。<a id="a-3f"></a>彼处若脱。<a id="a-3g"></a>生畜生中而作大鱼。<a id="a-3h"></a>在大海中碱水之处。<a id="a-3i"></a>常在大海水中而住。<a id="a-3j"></a>谓那迦罗。<a id="a-3k"></a>若摩伽罗。<a id="a-3l"></a>若作大龟。<a id="a-3m"></a>常患饥渴。<a id="a-3n"></a>碱水中行经一千世。<a id="a-3o"></a>既脱彼处。<a id="a-3p"></a>于过去世有人业熟。<a id="a-3q"></a>若生人中同业之处。<a id="a-3r"></a>所在国土。<a id="a-3s"></a>二王中间疆界之处。<a id="a-3t"></a>彼二国王。<a id="a-3u"></a>常共斗诤。<a id="a-3v"></a>彼人财物聚集得已。<a id="a-3w"></a>为他所取。<a id="a-3x"></a>王罚而取。<a id="a-3y"></a>既夺取已。<a id="a-3z"></a>狱中守掌。<a id="a-40"></a>饥渴烧身。<a id="a-41"></a>从他得食。<a id="a-42"></a>受极苦恼。<a id="a-43"></a>是彼恶业余残果报。</p>
  <p id="a44">又彼比丘。<a id="a-45"></a>知业果报。<a id="a-46"></a>复观阿鼻大地狱处。<a id="a-47"></a>彼见闻知。<a id="a-48"></a>复有异处。<a id="a-49"></a>名梦见畏。<a id="a-4A"></a>是彼地狱第八别处。<a id="a-4B"></a>众生何业生于彼处。<a id="a-4C"></a>彼见闻知。<a id="a-4D"></a>若何等人于多比丘众聚和合欲食之食。<a id="a-4E"></a>取而食之。<a id="a-4F"></a>令彼众僧不得饮食。<a id="a-4G"></a>身受饥苦。<a id="a-4H"></a>不得念善。<a id="a-4I"></a>不得坐禅。<a id="a-4J"></a>心不寂静。<a id="a-4K"></a>彼恶业人。<a id="a-4L"></a>取僧现食。<a id="a-4M"></a>取已不忏。<a id="a-4N"></a>心不生悔。<a id="a-4O"></a>复于僧食喜乐欲取。<a id="a-4P"></a>复教他人。<a id="a-4Q"></a>心生随喜。<a id="a-4R"></a>业业普遍。<a id="a-4S"></a>作业究竟。<a id="a-4T"></a>彼人以是恶业因缘。<a id="a-4U"></a>身坏命终。<a id="a-4V"></a>堕于恶处。<a id="a-4W"></a>在彼地狱梦见畏处。<a id="a-4X"></a>受大苦恼。<a id="a-4Y"></a>所谓苦者。<a id="a-4Z"></a>如前所说。<a id="a-4a"></a>活黑绳等七大地狱所受苦恼。<a id="a-4b"></a>彼一切苦。<a id="a-4c"></a>此中具受。<a id="a-4d"></a>百倍更重。<a id="a-4e"></a>复有胜者。<a id="a-4f"></a>一切众生不知其名。<a id="a-4g"></a>彼大苦恼。<a id="a-4h"></a>皆悉坚鞕。<a id="a-4i"></a>甚切难忍。<a id="a-4j"></a>所受苦恼。<a id="a-4k"></a>自业所起。<a id="a-4l"></a>今说少分。<a id="a-4m"></a>如海一渧如人梦中。<a id="a-4n"></a>所见不实此地狱中。<a id="a-4o"></a>所见如梦。<a id="a-4p"></a>见有恶人。<a id="a-4q"></a>甚可怖畏。<a id="a-4r"></a>彼人手执种种器仗。<a id="a-4s"></a>若枷若杵。<a id="a-4t"></a>取地狱人。<a id="a-4u"></a>恶业行人。<a id="a-4v"></a>置在铁地。<a id="a-4w"></a>坐铁函中。<a id="a-4x"></a>以热铁杵。<a id="a-4y"></a>捣筑其身并骨碎散。<a id="a-4z"></a>如蜡蜜块。<a id="a-50"></a>又复更生。<a id="a-51"></a>生已棒打。<a id="a-52"></a>破坏碎散。<a id="a-53"></a>是彼恶业。<a id="a-54"></a>作集势力。<a id="a-55"></a>受彼果报。<a id="a-56"></a>若脱彼函。<a id="a-57"></a>所受苦恼。<a id="a-58"></a>复入铁林。<a id="a-59"></a>自业道行。<a id="a-5A"></a>入彼铁林。<a id="a-5B"></a>一切身分。<a id="a-5C"></a>分分析裂。<a id="a-5D"></a>劈割令散。<a id="a-5E"></a>堕铁床上。<a id="a-5F"></a>彼恶业人。<a id="a-5G"></a>一切身分皆悉破坏。<a id="a-5H"></a>若脱彼处。<a id="a-5I"></a>望救望归。<a id="a-5J"></a>处处驰走。<a id="a-5K"></a>复雨铁刀。<a id="a-5L"></a>劈割其身。<a id="a-5M"></a>一切筋脉。<a id="a-5N"></a>断绝破坏。<a id="a-5O"></a>唯有骨网。<a id="a-5P"></a>无有少肉可停蝇处。<a id="a-5Q"></a>皮骨筋连。<a id="a-5R"></a>唯是骨网更复雨铁。<a id="a-5S"></a>劈裂破碎。<a id="a-5T"></a>悲苦唱唤啼哭而走。<a id="a-5U"></a>处处驰走。<a id="a-5V"></a>而不得脱。<a id="a-5W"></a>自恶业起。<a id="a-5X"></a>不善业起。<a id="a-5Y"></a>乃至作集不善恶业。<a id="a-5Z"></a>未尽未坏极急烧煮一切身熟破灭坏烂不善业故。<a id="a-5a"></a>长远时受。<a id="a-5b"></a>不得解脱。<a id="a-5c"></a>若彼恶业一切受尽。<a id="a-5d"></a>尔乃得脱。<a id="a-5e"></a>既得脱已。<a id="a-5f"></a>于一千世。<a id="a-5g"></a>生食疮汁饿鬼之中。<a id="a-5h"></a>若脱彼处。<a id="a-5i"></a>于五百世。<a id="a-5j"></a>生畜生中。<a id="a-5k"></a>常有石堕压拶之处。<a id="a-5l"></a>身如苇等。<a id="a-5m"></a>受大苦恼。<a id="a-5n"></a>因此致死。<a id="a-5o"></a>彼处得脱。<a id="a-5p"></a>若生人中同业之处。<a id="a-5q"></a>常贫常病。<a id="a-5r"></a>为他所使。<a id="a-5s"></a>旷野崄岸饶沙之处。<a id="a-5t"></a>草稀之处。<a id="a-5u"></a>无草之处。<a id="a-5v"></a>无水之处。<a id="a-5w"></a>离泽之处。<a id="a-5x"></a>常怖畏处。<a id="a-5y"></a>恶国土生。<a id="a-5z"></a>是彼恶业余残果报。</p>
  <p id="a60">又彼比丘。<a id="a-61"></a>知业果报。<a id="a-62"></a>复观阿鼻大地狱处。<a id="a-63"></a>彼见闻知。<a id="a-64"></a>复有异处。<a id="a-65"></a>名曰身洋。<a id="a-66"></a>受苦恼处。<a id="a-67"></a>是彼地狱第九别处。<a id="a-68"></a>众生何业生于彼处。<a id="a-69"></a>彼见闻知。<a id="a-6A"></a>有檀越家。<a id="a-6B"></a>常有好心正信成就。<a id="a-6C"></a>恒于病人。<a id="a-6D"></a>于出家人。<a id="a-6E"></a>为差病故。<a id="a-6F"></a>与其财物。<a id="a-6G"></a>如此财物。<a id="a-6H"></a>随何病人。<a id="a-6I"></a>令得病差。<a id="a-6J"></a>而有恶人。<a id="a-6K"></a>贝声行人。<a id="a-6L"></a>内心不善。<a id="a-6M"></a>离善知识。<a id="a-6N"></a>远无漏道。<a id="a-6O"></a>被服袈裟。<a id="a-6P"></a>而是大贼。<a id="a-6Q"></a>食彼供养病人财物。<a id="a-6R"></a>用已不忏。<a id="a-6S"></a>心不生悔。<a id="a-6T"></a>不还不偿。<a id="a-6U"></a>复教他人令往随喜。<a id="a-6V"></a>而复贪取。<a id="a-6W"></a>彼人以是恶业因缘。<a id="a-6X"></a>身坏命终。<a id="a-6Y"></a>堕于恶处。<a id="a-6Z"></a>在彼地狱。<a id="a-6a"></a>生在身洋受苦恼处。<a id="a-6b"></a>受大苦恼。<a id="a-6c"></a>所谓苦者。<a id="a-6d"></a>如前所说活黑绳等七大地狱所受苦恼。<a id="a-6e"></a>彼一切苦。<a id="a-6f"></a>此中具受。<a id="a-6g"></a>百倍更重。<a id="a-6h"></a>复有胜者。<a id="a-6i"></a>彼地狱处。<a id="a-6j"></a>一由旬量。<a id="a-6k"></a>热沸铁树。<a id="a-6l"></a>彼树焰燃。<a id="a-6m"></a>恶业所作。<a id="a-6n"></a>彼地狱处。<a id="a-6o"></a>有热焰石。<a id="a-6p"></a>金刚相似。<a id="a-6q"></a>触甚坚鞕。<a id="a-6r"></a>百倍焰烧。<a id="a-6s"></a>如是火树。<a id="a-6t"></a>炽然极高。<a id="a-6u"></a>树根下处。<a id="a-6v"></a>彼地狱生。<a id="a-6w"></a>四百四病。<a id="a-6x"></a>增长苦恼。<a id="a-6y"></a>独而无伴。<a id="a-6z"></a>头面在下。<a id="a-70"></a>脚足在上。<a id="a-71"></a>彼树炎热。<a id="a-72"></a>势力炽盛。<a id="a-73"></a>形地狱火。<a id="a-74"></a>则如冰冷。<a id="a-75"></a>彼树根汁。<a id="a-76"></a>一种苦压。<a id="a-77"></a>遍罪人身。<a id="a-78"></a>无毛头许。<a id="a-79"></a>彼病苦重。<a id="a-7A"></a>于火百倍。<a id="a-7B"></a>树压苦恼。<a id="a-7C"></a>复过于是。<a id="a-7D"></a>时节久远。<a id="a-7E"></a>年岁无数。<a id="a-7F"></a>受如是苦。<a id="a-7G"></a>彼处复有阎魔罗人。<a id="a-7H"></a>手执铁刀。<a id="a-7I"></a>脉脉遍割。<a id="a-7J"></a>彼地狱处。<a id="a-7K"></a>受五种苦。<a id="a-7L"></a>谓树火铁饥渴病苦。<a id="a-7M"></a>于长久时年岁无数。<a id="a-7N"></a>闻者毛起。<a id="a-7O"></a>百那由他。<a id="a-7P"></a>此说少分。<a id="a-7Q"></a>坚鞕苦恼。<a id="a-7R"></a>恶味苦恼。<a id="a-7S"></a>乃至恶业。<a id="a-7T"></a>未坏未烂。<a id="a-7U"></a>业气未尽。<a id="a-7V"></a>于一切时。<a id="a-7W"></a>与苦不止。<a id="a-7X"></a>若恶业尽。<a id="a-7Y"></a>彼地狱处。<a id="a-7Z"></a>尔乃得脱。<a id="a-7a"></a>既得脱已。<a id="a-7b"></a>于七百世。<a id="a-7c"></a>生食火烟饿鬼之中。<a id="a-7d"></a>饥渴烧身。<a id="a-7e"></a>如烧林屋。<a id="a-7f"></a>彼处得脱。<a id="a-7g"></a>于五百世。<a id="a-7h"></a>生畜生中。<a id="a-7i"></a>作被烧龙。<a id="a-7j"></a>常雨热沙。<a id="a-7k"></a>堕其身上。<a id="a-7l"></a>而被烧煮。<a id="a-7m"></a>于畜生中。<a id="a-7n"></a>既得脱已。<a id="a-7o"></a>若生人中同业之处。<a id="a-7p"></a>住丛林中。<a id="a-7q"></a>常负塼等。<a id="a-7r"></a>尽生极苦。<a id="a-7s"></a>不曾一饱。<a id="a-7t"></a>不得美食。<a id="a-7u"></a>唯闻好食美味之名。<a id="a-7v"></a>为奴他使贫病凡贱。<a id="a-7w"></a>是彼恶业余残果报。</p>
  <p id="a7x">又彼比丘。<a id="a-7y"></a>知业果报。<a id="a-7z"></a>复观阿鼻大地狱处。<a id="a-80"></a>彼见闻知。<a id="a-81"></a>复有异处。<a id="a-82"></a>名两山聚。<a id="a-83"></a>是彼地狱第十别处。<a id="a-84"></a>众生何业生于彼处。<a id="a-85"></a>彼见闻知。<a id="a-86"></a>有人行恶。<a id="a-87"></a>于辟支佛饥欲啖食。<a id="a-88"></a>而便偷取。<a id="a-89"></a>彼人以是恶业因缘。<a id="a-8A"></a>身坏命终。<a id="a-8B"></a>堕于恶处在彼地狱两山聚处。<a id="a-8C"></a>受大苦恼。<a id="a-8D"></a>所谓苦者。<a id="a-8E"></a>如前所说活黑绳等七大地狱所受苦恼。<a id="a-8F"></a>彼一切苦。<a id="a-8G"></a>此中具受。<a id="a-8H"></a>百倍更重。<a id="a-8I"></a>复有胜者。<a id="a-8J"></a>所谓彼处。<a id="a-8K"></a>多有铁棒铁戟铁镬铁函苦恼。<a id="a-8L"></a>上两铁山。<a id="a-8M"></a>与种种苦。<a id="a-8N"></a>彼处多雨胜胜山聚。<a id="a-8O"></a>从上而堕一由旬量唯两山聚。<a id="a-8P"></a>打彼罪人。<a id="a-8Q"></a>身体散坏。<a id="a-8R"></a>犹如沙抟。<a id="a-8S"></a>散已复生。<a id="a-8T"></a>生已复散。<a id="a-8U"></a>散已复生。<a id="a-8V"></a>有十一焰。<a id="a-8W"></a>周遍烧身。<a id="a-8X"></a>火烧身已。<a id="a-8Y"></a>次复破眼。<a id="a-8Z"></a>破已复生。<a id="a-8a"></a>阎魔罗人。<a id="a-8b"></a>复割其舌。<a id="a-8c"></a>割已复生。<a id="a-8d"></a>复割其鼻。<a id="a-8e"></a>热白镴汁。<a id="a-8f"></a>置其割处。<a id="a-8g"></a>复割其耳。<a id="a-8h"></a>热赤铜汁。<a id="a-8i"></a>置耳令满。<a id="a-8j"></a>以热铁钵。<a id="a-8k"></a>盛热沸灰。<a id="a-8l"></a>以洒其耳。<a id="a-8m"></a>复以利刀。<a id="a-8n"></a>割而复削。<a id="a-8o"></a>四百四病。<a id="a-8p"></a>常具足有。<a id="a-8q"></a>火焰普遍。<a id="a-8r"></a>合为一焰。<a id="a-8s"></a>受极热苦。<a id="a-8t"></a>彼地狱处。<a id="a-8u"></a>于长久时。<a id="a-8v"></a>无有年数。<a id="a-8w"></a>乃至作集不善恶业。<a id="a-8x"></a>未坏未烂。<a id="a-8y"></a>业气未尽。<a id="a-8z"></a>于一切时。<a id="a-90"></a>与苦不止。<a id="a-91"></a>若恶业尽。<a id="a-92"></a>彼地狱处。<a id="a-93"></a>尔乃得脱。<a id="a-94"></a>既得脱已。<a id="a-95"></a>于五百世。<a id="a-96"></a>生蝇虫等。<a id="a-97"></a>遍覆其身。<a id="a-98"></a>常所唼食。<a id="a-99"></a>身有疮孔。<a id="a-9A"></a>孔有恶虫。<a id="a-9B"></a>啖食其身。<a id="a-9C"></a>在屏中住。<a id="a-9D"></a>常食粪屎饿鬼之中。<a id="a-9E"></a>若脱彼处。<a id="a-9F"></a>于七百世。<a id="a-9G"></a>生畜生中旷野恶处。<a id="a-9H"></a>常受鹿身。<a id="a-9I"></a>饥渴烧煮。<a id="a-9J"></a>既得脱已。<a id="a-9K"></a>若生人中同业之处。<a id="a-9L"></a>身常负重。<a id="a-9M"></a>被打身坏。<a id="a-9N"></a>昼夜不安。<a id="a-9O"></a>手足皆破口常干燥。<a id="a-9P"></a>身体色恶。<a id="a-9Q"></a>衣裳破坏。<a id="a-9R"></a>是彼恶业余残果报。<a id="a-9S"></a>虽生人中。<a id="a-9T"></a>于五百世非是正人。<a id="a-9U"></a>与鬼相似。<a id="a-9V"></a>身常苦恼昼夜不安。<a id="a-9W"></a>是彼恶业余残果报。</p>
  <p id="a9X">又彼比丘。<a id="a-9Y"></a>知业果报。<a id="a-9Z"></a>复观阿鼻大地狱处。<a id="a-9a"></a>彼见闻知。<a id="a-9b"></a>复有异处。<a id="a-9c"></a>彼处名为阎婆叵度。<a id="a-9d"></a>是彼地狱第十一处。<a id="a-9e"></a>众生何业生于彼处。<a id="a-9f"></a>彼见闻知。<a id="a-9g"></a>有人野处。<a id="a-9h"></a>于河泽中。<a id="a-9i"></a>取济活命。<a id="a-9j"></a>彼河泽处。<a id="a-9k"></a>是第一业。<a id="a-9l"></a>一切田地谷等食具皆从彼得。<a id="a-9m"></a>以存性命。<a id="a-9n"></a>有恶心人。<a id="a-9o"></a>断截彼河。<a id="a-9p"></a>河既断已。<a id="a-9q"></a>彼处国土一切皆失。<a id="a-9r"></a>鸟鹿亦死。<a id="a-9s"></a>况复人类。<a id="a-9t"></a>城邑聚落一切沙门婆罗门等。<a id="a-9u"></a>皆悉渴死。<a id="a-9v"></a>彼河断故。<a id="a-9w"></a>国土人民一切死尽。<a id="a-9x"></a>彼人以是恶业因缘。<a id="a-9y"></a>身坏命终。<a id="a-9z"></a>堕于恶处。<a id="a-A0"></a>在彼地狱阎婆叵度别异处生。<a id="a-A1"></a>受大苦恼。<a id="a-A2"></a>所谓苦者如前所说活黑绳等七大地狱所受苦恼。<a id="a-A3"></a>彼一切苦。<a id="a-A4"></a>此中具受。<a id="a-A5"></a>百倍更重。<a id="a-A6"></a>复有胜者。<a id="a-A7"></a>所谓彼处。<a id="a-A8"></a>七百由旬。<a id="a-A9"></a>如大旷野。<a id="a-AA"></a>崄岸高山。<a id="a-AB"></a>大火焰燃。<a id="a-AC"></a>多有铁树。<a id="a-AD"></a>彼地狱人。<a id="a-AE"></a>颠倒见故。<a id="a-AF"></a>见有河池树林具足。<a id="a-AG"></a>彼患饥渴。<a id="a-AH"></a>第一恶火。<a id="a-AI"></a>烧其身已。<a id="a-AJ"></a>唱唤号哭。<a id="a-AK"></a>走向彼池。<a id="a-AL"></a>作如是意。<a id="a-AM"></a>我到彼处。<a id="a-AN"></a>饮彼池水。<a id="a-AO"></a>既到彼池。<a id="a-AP"></a>有热沸灰。<a id="a-AQ"></a>满河池中。<a id="a-AR"></a>于彼池所。<a id="a-AS"></a>阎魔罗人。<a id="a-AT"></a>手执铁刀。<a id="a-AU"></a>执彼罪人。<a id="a-AV"></a>以刀削割。<a id="a-AW"></a>受二苦恼。<a id="a-AX"></a>一刀割苦。<a id="a-AY"></a>二饥渴苦。<a id="a-AZ"></a>彼人如是。<a id="a-Aa"></a>在旷野处。<a id="a-Ab"></a>刀破其身。<a id="a-Ac"></a>受大苦恼。<a id="a-Ad"></a>于长久时。<a id="a-Ae"></a>若脱彼处。<a id="a-Af"></a>以饥渴故。<a id="a-Ag"></a>处处驰走。<a id="a-Ah"></a>饥渴烧身。<a id="a-Ai"></a>处处驰走。<a id="a-Aj"></a>见有冷河。<a id="a-Ak"></a>疾走往趣。<a id="a-Al"></a>彼人既走。<a id="a-Am"></a>池中有鸟身大如象。<a id="a-An"></a>名曰阎婆。<a id="a-Ao"></a>嘴利生焰。<a id="a-Ap"></a>执地狱人。<a id="a-Aq"></a>上举在空。<a id="a-Ar"></a>举已游行。<a id="a-As"></a>彼地狱人。<a id="a-At"></a>即失忆念。<a id="a-Au"></a>然后放之。<a id="a-Av"></a>如石堕地。<a id="a-Aw"></a>彼中地处。<a id="a-Ax"></a>焰坚恶触。<a id="a-Ay"></a>罪人堕地。<a id="a-Az"></a>碎为百分。<a id="a-B0"></a>复更和合。<a id="a-B1"></a>合已复散。<a id="a-B2"></a>散已复合。<a id="a-B3"></a>鸟复更取。<a id="a-B4"></a>如前所说。<a id="a-B5"></a>与彼苦恼。<a id="a-B6"></a>彼地狱人。<a id="a-B7"></a>复有恶病。<a id="a-B8"></a>如前所说。<a id="a-B9"></a>如是无量。<a id="a-BA"></a>百千亿岁。<a id="a-BB"></a>受如是种恶鸟苦恼。<a id="a-BC"></a>若脱彼处。<a id="a-BD"></a>而复更为阎魔罗人之所执持。<a id="a-BE"></a>置在热沸赤铜旋河。<a id="a-BF"></a>既置彼处。<a id="a-BG"></a>身皆消洋。<a id="a-BH"></a>如水沫消。<a id="a-BI"></a>又复更生。<a id="a-BJ"></a>彼恶业人。<a id="a-BK"></a>恶业行故。<a id="a-BL"></a>长久远时。<a id="a-BM"></a>如是烧煮。<a id="a-BN"></a>无有年数。<a id="a-BO"></a>破国土人。<a id="a-BP"></a>若得脱已。<a id="a-BQ"></a>饥渴烧身。<a id="a-BR"></a>处处驰走。<a id="a-BS"></a>自恶业故。<a id="a-BT"></a>所行之处。<a id="a-BU"></a>铁钩满道。<a id="a-BV"></a>其刃极利。<a id="a-BW"></a>割破其足。<a id="a-BX"></a>自从足下。<a id="a-BY"></a>次第至髀。<a id="a-BZ"></a>一切破裂。<a id="a-Ba"></a>足破裂已。<a id="a-Bb"></a>其身焰燃。<a id="a-Bc"></a>受极苦恼。<a id="a-Bd"></a>唱声啼哭。<a id="a-Be"></a>心生悔恼。<a id="a-Bf"></a>呻号叫唤。<a id="a-Bg"></a>一切身分。<a id="a-Bh"></a>皆悉烧燃。<a id="a-Bi"></a>烧已复起。<a id="a-Bj"></a>起已复去。<a id="a-Bk"></a>彼人如是。<a id="a-Bl"></a>心乱不正。<a id="a-Bm"></a>彼处复有焰齿狗来。<a id="a-Bn"></a>遍啮罪人。<a id="a-Bo"></a>一切身分皆令破坏。<a id="a-Bp"></a>皮肉脂髓。<a id="a-Bq"></a>皆悉啖食。<a id="a-Br"></a>复饮其汁。<a id="a-Bs"></a>彼破国土恶业行人。<a id="a-Bt"></a>自业如是。<a id="a-Bu"></a>于长久时。<a id="a-Bv"></a>受大苦恼。<a id="a-Bw"></a>乃至作集恶不善业。<a id="a-Bx"></a>未坏未烂。<a id="a-By"></a>业气未尽。<a id="a-Bz"></a>于一切时。<a id="a-C0"></a>与苦不止。<a id="a-C1"></a>若恶业尽。<a id="a-C2"></a>彼地狱处尔乃得脱。<a id="a-C3"></a>既得脱已。<a id="a-C4"></a>于五百世。<a id="a-C5"></a>生饿鬼中。<a id="a-C6"></a>极受苦恼。<a id="a-C7"></a>若脱彼处。<a id="a-C8"></a>于五百世。<a id="a-C9"></a>生畜生中。<a id="a-CA"></a>作赊罗婆生生之世。<a id="a-CB"></a>入火被烧。<a id="a-CC"></a>或为蛇食。<a id="a-CD"></a>或为火烧。<a id="a-CE"></a>或为风杀。<a id="a-CF"></a>彼处既脱。<a id="a-CG"></a>若生人中同业之处。<a id="a-CH"></a>无戒时生。<a id="a-CI"></a>一切人中最为凡鄙。<a id="a-CJ"></a>是彼恶业余残果报。</p>
  <p id="aCK">又彼比丘。<a id="a-CL"></a>知业果报。<a id="a-CM"></a>复观阿鼻大地狱处。<a id="a-CN"></a>彼见闻知。<a id="a-CO"></a>复有异处。<a id="a-CP"></a>名星鬘处。<a id="a-CQ"></a>是彼地狱第十二处。<a id="a-CR"></a>众生何业生于彼处。<a id="a-CS"></a>彼见闻知。<a id="a-CT"></a>有人行恶。<a id="a-CU"></a>于起灭定。<a id="a-CV"></a>一切烦恼尽灭比丘。<a id="a-CW"></a>初起极饥。<a id="a-CX"></a>偷其食已。<a id="a-CY"></a>心生欢喜。<a id="a-CZ"></a>食已贪取。<a id="a-Ca"></a>口说赞善。<a id="a-Cb"></a>复教他人业业普遍。<a id="a-Cc"></a>作业究竟。<a id="a-Cd"></a>作而复集。<a id="a-Ce"></a>恶业坚鞕。<a id="a-Cf"></a>彼人以是恶业因缘。<a id="a-Cg"></a>身坏命终。<a id="a-Ch"></a>堕于恶处。<a id="a-Ci"></a>在彼地狱。<a id="a-Cj"></a>生星鬘处。<a id="a-Ck"></a>受大苦恼。<a id="a-Cl"></a>所谓苦者。<a id="a-Cm"></a>如前所说活黑绳等七大地狱所受苦恼。<a id="a-Cn"></a>彼一切苦。<a id="a-Co"></a>此中具受。<a id="a-Cp"></a>百倍更重。<a id="a-Cq"></a>复有胜者。<a id="a-Cr"></a>所谓彼处地狱二角。<a id="a-Cs"></a>普地狱处。<a id="a-Ct"></a>镬汤焰燃。<a id="a-Cu"></a>如虚空星。<a id="a-Cv"></a>于一角处。<a id="a-Cw"></a>二十亿数。<a id="a-Cx"></a>九那由他。<a id="a-Cy"></a>九千钵头摩。<a id="a-Cz"></a>六十亿阿孚陀。<a id="a-D0"></a>三十大钵头摩。<a id="a-D1"></a>亿百网。<a id="a-D2"></a>亿二十千鬘过如是数时节烧煮。<a id="a-D3"></a>煮熟烧熟。<a id="a-D4"></a>如鱼动转焰燃赤沸铜旋镬中。<a id="a-D5"></a>烧煮增长。<a id="a-D6"></a>一切时烧。<a id="a-D7"></a>受坚恶苦。<a id="a-D8"></a>彼恶业人。<a id="a-D9"></a>唱唤心悔。<a id="a-DA"></a>自心恶业。<a id="a-DB"></a>长久远时。<a id="a-DC"></a>如是烧煮。<a id="a-DD"></a>如前所说。<a id="a-DE"></a>彼人如是一受苦处。<a id="a-DF"></a>若得脱已。<a id="a-DG"></a>又复更入。<a id="a-DH"></a>胜热味风。<a id="a-DI"></a>恶触如刀。<a id="a-DJ"></a>割一切脉。<a id="a-DK"></a>既割脉已。<a id="a-DL"></a>举之在上。<a id="a-DM"></a>移向地狱第二角处。<a id="a-DN"></a>彼恶业人。<a id="a-DO"></a>既到地狱第二角已。<a id="a-DP"></a>风吹亿剑。<a id="a-DQ"></a>割彼罪人一切身分。<a id="a-DR"></a>皆悉散坏。<a id="a-DS"></a>唯有筋脉。<a id="a-DT"></a>彼人如是。<a id="a-DU"></a>身唯筋缕。<a id="a-DV"></a>阎魔罗人。<a id="a-DW"></a>然后执持。<a id="a-DX"></a>置在星鬘风吹镬中。<a id="a-DY"></a>既置彼已。<a id="a-DZ"></a>足在于上。<a id="a-Da"></a>头面在下。<a id="a-Db"></a>头面先入。<a id="a-Dc"></a>彼复后时。<a id="a-Dd"></a>热沸赤铜先烧其眼。<a id="a-De"></a>次烧髑髅。<a id="a-Df"></a>次烧其面。<a id="a-Dg"></a>次烧其齿。<a id="a-Dh"></a>次烧咽喉。<a id="a-Di"></a>热赤铜汁置咽喉中。<a id="a-Dj"></a>一切普烧。<a id="a-Dk"></a>不能唱唤。<a id="a-Dl"></a>不能出声。<a id="a-Dm"></a>彼人如是受坚鞕苦。<a id="a-Dn"></a>受彼苦已。<a id="a-Do"></a>更复有余。<a id="a-Dp"></a>阎魔罗人。<a id="a-Dq"></a>手执铁杵。<a id="a-Dr"></a>打筑其头。<a id="a-Ds"></a>既筑其头。<a id="a-Dt"></a>一切身分皆悉跳建。<a id="a-Du"></a>头身俱跳。<a id="a-Dv"></a>如鱼动转。<a id="a-Dw"></a>过久远时。<a id="a-Dx"></a>如是两角星鬘地狱。<a id="a-Dy"></a>在中煮熟。<a id="a-Dz"></a>乃至作集不善恶业。<a id="a-E0"></a>未坏未烂。<a id="a-E1"></a>业气未尽。<a id="a-E2"></a>于一切时与苦不止。<a id="a-E3"></a>若恶业尽。<a id="a-E4"></a>彼地狱处尔乃得脱。<a id="a-E5"></a>既得脱已。<a id="a-E6"></a>于一千世。<a id="a-E7"></a>生在悕望饿鬼之中。<a id="a-E8"></a>常受苦恼。<a id="a-E9"></a>饮食难得。<a id="a-EA"></a>于百年中。<a id="a-EB"></a>或得不得。<a id="a-EC"></a>彼处脱已。<a id="a-ED"></a>于五百世。<a id="a-EE"></a>生畜生中。<a id="a-EF"></a>在隘迮处。<a id="a-EG"></a>而受鹿身。<a id="a-EH"></a>心常惊恐。<a id="a-EI"></a>于一切人。<a id="a-EJ"></a>皆生怖畏。<a id="a-EK"></a>于崄岸中离人之处。<a id="a-EL"></a>常怖畏故羸瘦无色。<a id="a-EM"></a>身体干枯。<a id="a-EN"></a>恶业力故。<a id="a-EO"></a>猎人所杀。<a id="a-EP"></a>既得脱已。<a id="a-EQ"></a>若生人中同业之处。<a id="a-ER"></a>则常治生。<a id="a-ES"></a>身为导主。<a id="a-ET"></a>饥渴常乏。<a id="a-EU"></a>一切时行。<a id="a-EV"></a>常系属他。<a id="a-EW"></a>为他所使。<a id="a-EX"></a>依他活命。<a id="a-EY"></a>与人相似。<a id="a-EZ"></a>非是正人。<a id="a-Ea"></a>常受苦恼。<a id="a-Eb"></a>是彼恶业余残果报。</p>
  <p id="aEc">又彼比丘。<a id="a-Ed"></a>知业果报。<a id="a-Ee"></a>复观阿鼻大地狱处。<a id="a-Ef"></a>彼见闻知。<a id="a-Eg"></a>复有异处。<a id="a-Eh"></a>彼处名为一切苦旋。<a id="a-Ei"></a>是彼地狱第十三处。<a id="a-Ej"></a>众生何业生于彼处。<a id="a-Ek"></a>彼见闻知。<a id="a-El"></a>有恶心人。<a id="a-Em"></a>起颠倒意。<a id="a-En"></a>于一切智所说言语书画文字。<a id="a-Eo"></a>除灭隐障。<a id="a-Ep"></a>令失法身。<a id="a-Eq"></a>令诸众生不得信佛。<a id="a-Er"></a>若闻正法。<a id="a-Es"></a>则生信心。<a id="a-Et"></a>以无法故。<a id="a-Eu"></a>众生不信。<a id="a-Ev"></a>如是心意。<a id="a-Ew"></a>如是邪见。<a id="a-Ex"></a>作集恶业。<a id="a-Ey"></a>垢心恶心。<a id="a-Ez"></a>若教他人令住随喜。<a id="a-F0"></a>如是作已。<a id="a-F1"></a>后复更作恶心意故。<a id="a-F2"></a>业业普遍。<a id="a-F3"></a>作业究竟。<a id="a-F4"></a>复于彼处。<a id="a-F5"></a>作已复作。<a id="a-F6"></a>彼人以是恶业因缘。<a id="a-F7"></a>身坏命终。<a id="a-F8"></a>堕于恶处。<a id="a-F9"></a>在彼地狱一切苦旋别异处生。<a id="a-FA"></a>受大苦恼。<a id="a-FB"></a>所谓苦者。<a id="a-FC"></a>如前所说活黑绳等七大地狱所受苦恼。<a id="a-FD"></a>彼一切苦。<a id="a-FE"></a>此中具受。<a id="a-FF"></a>百倍更重。<a id="a-FG"></a>复有胜者。<a id="a-FH"></a>所谓彼处。<a id="a-FI"></a>热沸赤铜。<a id="a-FJ"></a>置其眼中。<a id="a-FK"></a>二眼皆满。<a id="a-FL"></a>或以热沙金刚恶触。<a id="a-FM"></a>揩磨其眼。<a id="a-FN"></a>消洋碎散。<a id="a-FO"></a>又复更生。<a id="a-FP"></a>生已复揩。<a id="a-FQ"></a>复以利锯。<a id="a-FR"></a>割截其手。<a id="a-FS"></a>截已复生。<a id="a-FT"></a>生已复截。<a id="a-FU"></a>复置焰镬。<a id="a-FV"></a>头在下入。<a id="a-FW"></a>身在镬外。<a id="a-FX"></a>如是极煮。<a id="a-FY"></a>半身镬外。<a id="a-FZ"></a>利刀割削。<a id="a-Fa"></a>以眼看法。<a id="a-Fb"></a>灭坏法故。<a id="a-Fc"></a>受如是报。<a id="a-Fd"></a>以手指磨灭坏法故。<a id="a-Fe"></a>受锯截报。<a id="a-Ff"></a>以本恶心隐灭法故。<a id="a-Fg"></a>在镬中坐。<a id="a-Fh"></a>金刚嘴鸟。<a id="a-Fi"></a>拔心而食。<a id="a-Fj"></a>饮其心汁。<a id="a-Fk"></a>以恶心故。<a id="a-Fl"></a>受如是苦。<a id="a-Fm"></a>身坐镬中。<a id="a-Fn"></a>背分在上。<a id="a-Fo"></a>不入镬处。<a id="a-Fp"></a>阎魔罗人。<a id="a-Fq"></a>执利斤斧。<a id="a-Fr"></a>以斤其皮。<a id="a-Fs"></a>令使下脱。<a id="a-Ft"></a>严热灰汁而灌洗之。<a id="a-Fu"></a>焰热利针。<a id="a-Fv"></a>遍刺其身。<a id="a-Fw"></a>焰热铁轮。<a id="a-Fx"></a>疾转在头。<a id="a-Fy"></a>如是受苦。<a id="a-Fz"></a>若脱彼处。<a id="a-G0"></a>堕消洋地。<a id="a-G1"></a>苦常不断。<a id="a-G2"></a>作集业故。<a id="a-G3"></a>于地狱中。<a id="a-G4"></a>受如是苦。<a id="a-G5"></a>乃至恶业。<a id="a-G6"></a>未坏未烂。<a id="a-G7"></a>业气未尽。<a id="a-G8"></a>于一切时。<a id="a-G9"></a>与苦不止。<a id="a-GA"></a>若恶业尽。<a id="a-GB"></a>彼地狱处尔乃得脱。<a id="a-GC"></a>虽脱彼处。<a id="a-GD"></a>于五百世生在食烟饿鬼之中。<a id="a-GE"></a>恶行覆身。<a id="a-GF"></a>心受苦恼。<a id="a-GG"></a>心乱不止。<a id="a-GH"></a>若脱彼处。<a id="a-GI"></a>于七百世。<a id="a-GJ"></a>生畜生中。<a id="a-GK"></a>作夜行虫。<a id="a-GL"></a>若作獯狐兔枭等鸟。<a id="a-GM"></a>脱彼处已。<a id="a-GN"></a>过去久远。<a id="a-GO"></a>有人业者。<a id="a-GP"></a>若生人中同业之处。<a id="a-GQ"></a>生雪山中。<a id="a-GR"></a>食恶饮食。<a id="a-GS"></a>恒常贫穷。<a id="a-GT"></a>于三百世夷人中生。<a id="a-GU"></a>是彼恶业余残果报。</p>
  <p id="aGV">又彼比丘。<a id="a-GW"></a>知业果报。<a id="a-GX"></a>复观阿鼻大地狱处。<a id="a-GY"></a>彼见闻知。<a id="a-GZ"></a>复有异处。<a id="a-Ga"></a>名臭气覆。<a id="a-Gb"></a>是彼地狱第十四处。<a id="a-Gc"></a>众生何业。<a id="a-Gd"></a>生于彼处。<a id="a-Ge"></a>彼见闻知。<a id="a-Gf"></a>有人邪见故以恶心。<a id="a-Gg"></a>忆念思惟。<a id="a-Gh"></a>随顺嗔心。<a id="a-Gi"></a>生喜乐意。<a id="a-Gj"></a>于僧田地。<a id="a-Gk"></a>或甘蔗田。<a id="a-Gl"></a>园林果树。<a id="a-Gm"></a>或复众僧余受用处。<a id="a-Gn"></a>放火焚烧。<a id="a-Go"></a>如此烧僧所受用物。<a id="a-Gp"></a>令诸比丘衰损失坏。<a id="a-Gq"></a>业业普遍。<a id="a-Gr"></a>作业究竟。<a id="a-Gs"></a>和合相应。<a id="a-Gt"></a>彼人以是恶业因缘。<a id="a-Gu"></a>身坏命终。<a id="a-Gv"></a>堕于恶处。<a id="a-Gw"></a>在彼地狱臭气覆处。<a id="a-Gx"></a>受大苦恼。<a id="a-Gy"></a>所谓苦者。<a id="a-Gz"></a>如前所说活黑绳等七大地狱所受苦恼。<a id="a-H0"></a>彼一切苦。<a id="a-H1"></a>此中具受。<a id="a-H2"></a>百倍更重。<a id="a-H3"></a>复有胜者。<a id="a-H4"></a>所谓彼处。<a id="a-H5"></a>有热焰网。<a id="a-H6"></a>名针孔网。<a id="a-H7"></a>热焰普遍。<a id="a-H8"></a>遍地狱中。<a id="a-H9"></a>恶业罪人。<a id="a-HA"></a>既生彼处。<a id="a-HB"></a>阎魔罗人。<a id="a-HC"></a>焰利大刀。<a id="a-HD"></a>执箭射之。<a id="a-HE"></a>驱入焰燃针孔网中。<a id="a-HF"></a>不能得走。<a id="a-HG"></a>彼恶业人。<a id="a-HH"></a>彼处系缚不能得脱。<a id="a-HI"></a>彼网极利削割其手复削其胁。<a id="a-HJ"></a>复削其背。<a id="a-HK"></a>一切身分。<a id="a-HL"></a>皆悉遍削。<a id="a-HM"></a>唯有骨在。<a id="a-HN"></a>网割削已。<a id="a-HO"></a>阎魔罗人。<a id="a-HP"></a>甘蔗杖打。<a id="a-HQ"></a>百倒千倒。<a id="a-HR"></a>若百千倒。<a id="a-HS"></a>彼恶业人。<a id="a-HT"></a>恶业遍覆。<a id="a-HU"></a>受彼箭苦。<a id="a-HV"></a>于长久时。<a id="a-HW"></a>受大苦恼。<a id="a-HX"></a>坚鞕恶触。<a id="a-HY"></a>所受苦恼。<a id="a-HZ"></a>无异相似。<a id="a-Ha"></a>彼地狱中。<a id="a-Hb"></a>极受大苦。<a id="a-Hc"></a>乃至作集恶不善业。<a id="a-Hd"></a>未坏未烂。<a id="a-He"></a>业气未尽。<a id="a-Hf"></a>于一切时与苦不止。<a id="a-Hg"></a>若恶业尽。<a id="a-Hh"></a>彼地狱处尔乃得脱。<a id="a-Hi"></a>虽脱彼处。<a id="a-Hj"></a>于七百世。<a id="a-Hk"></a>生于食血饿鬼之中。<a id="a-Hl"></a>唯食产血。<a id="a-Hm"></a>若脱彼处。<a id="a-Hn"></a>于五百世生畜生中。<a id="a-Ho"></a>作鸡孔雀鸲鹆等鸟。<a id="a-Hp"></a>脱彼处已。<a id="a-Hq"></a>若生人中同业之处。<a id="a-Hr"></a>于旃陀罗屠儿家生。<a id="a-Hs"></a>是彼恶业余残果报。</p>
  <p id="aHt">又彼比丘。<a id="a-Hu"></a>知业果报。<a id="a-Hv"></a>复观阿鼻大地狱处。<a id="a-Hw"></a>彼见闻知。<a id="a-Hx"></a>复有异处。<a id="a-Hy"></a>名铁鍱处。<a id="a-Hz"></a>是彼地狱第十五处。<a id="a-I0"></a>众生何业。<a id="a-I1"></a>生于彼处。<a id="a-I2"></a>彼见闻知。<a id="a-I3"></a>有人轻心诳心恶意。<a id="a-I4"></a>于俭时世。<a id="a-I5"></a>请唤比丘。<a id="a-I6"></a>作如是言。<a id="a-I7"></a>于此年中。<a id="a-I8"></a>我家夏坐。<a id="a-I9"></a>病药所须。<a id="a-IA"></a>我皆供给。<a id="a-IB"></a>一切勿忧。<a id="a-IC"></a>莫生异意。<a id="a-ID"></a>彼诸比丘。<a id="a-IE"></a>心皆生信。<a id="a-IF"></a>时世复俭。<a id="a-IG"></a>信彼人故。<a id="a-IH"></a>更不余求。<a id="a-II"></a>既赴夏坐。<a id="a-IJ"></a>彼恶心人。<a id="a-IK"></a>一切不与。<a id="a-IL"></a>驱令使去。<a id="a-IM"></a>时世俭故。<a id="a-IN"></a>彼诸比丘。<a id="a-IO"></a>或有死者。<a id="a-IP"></a>或有比丘。<a id="a-IQ"></a>失前夏者。<a id="a-IR"></a>或有极受饥渴苦者。<a id="a-IS"></a>或有比丘向异国者。<a id="a-IT"></a>如是恶人。<a id="a-IU"></a>弃舍比丘。<a id="a-IV"></a>妨废恼乱。<a id="a-IW"></a>彼人以是恶业因缘。<a id="a-IX"></a>身坏命终。<a id="a-IY"></a>堕于恶处。<a id="a-IZ"></a>在彼地狱生铁鍱处。<a id="a-Ia"></a>受大苦恼。<a id="a-Ib"></a>所谓苦者。<a id="a-Ic"></a>如前所说活黑绳等七大地狱所受苦恼。<a id="a-Id"></a>彼一切苦。<a id="a-Ie"></a>此中具受。<a id="a-If"></a>百倍更重。<a id="a-Ig"></a>复有胜者。<a id="a-Ih"></a>所谓彼处地狱罪人。<a id="a-Ii"></a>十一焰聚。<a id="a-Ij"></a>周匝围绕。<a id="a-Ik"></a>常患饥渴。<a id="a-Il"></a>阎魔罗人。<a id="a-Im"></a>数数常以热赤铜汁热铁块抟。<a id="a-In"></a>令饮令啖。<a id="a-Io"></a>彼罪人身乃于无量大钵头摩。<a id="a-Ip"></a>三余多数。<a id="a-Iq"></a>尼余多数。<a id="a-Ir"></a>常烧常煮。<a id="a-Is"></a>干燥破坏。<a id="a-It"></a>又复更生。<a id="a-Iu"></a>复有胜苦。<a id="a-Iv"></a>如业所作。<a id="a-Iw"></a>阎魔罗人。<a id="a-Ix"></a>取热铁鍱。<a id="a-Iy"></a>广五由旬。<a id="a-Iz"></a>焰火甚炽。<a id="a-J0"></a>普一焰鬘。<a id="a-J1"></a>以彼铁鍱。<a id="a-J2"></a>裹其身体。<a id="a-J3"></a>一切烂熟。<a id="a-J4"></a>普身焰燃。<a id="a-J5"></a>唱唤号哭。<a id="a-J6"></a>石坏苦恼。<a id="a-J7"></a>无少乐事。<a id="a-J8"></a>如针孔许。<a id="a-J9"></a>可攀缘处。<a id="a-JA"></a>如是铁鍱火遍无间。<a id="a-JB"></a>如是恶触。<a id="a-JC"></a>受苦叵耐。<a id="a-JD"></a>如是铁鍱。<a id="a-JE"></a>作饥作渴。<a id="a-JF"></a>作大炽火。<a id="a-JG"></a>受如是苦。<a id="a-JH"></a>乃至恶业未坏未烂。<a id="a-JI"></a>业气未尽。<a id="a-JJ"></a>于一切时。<a id="a-JK"></a>与苦不止。<a id="a-JL"></a>若恶业尽。<a id="a-JM"></a>彼地狱处尔乃得脱。<a id="a-JN"></a>脱彼处已。<a id="a-JO"></a>于百千世生于食脑饿鬼之中。<a id="a-JP"></a>若脱彼处。<a id="a-JQ"></a>于七百世生于食火畜生之中。<a id="a-JR"></a>彼处脱已。<a id="a-JS"></a>若生人中同业之处。<a id="a-JT"></a>于五百世为王不信。<a id="a-JU"></a>常系在狱。<a id="a-JV"></a>饥渴而死。<a id="a-JW"></a>是彼恶业余残果报。</p>
  <p id="aJX">又彼比丘。<a id="a-JY"></a>知业果报。<a id="a-JZ"></a>复观阿鼻大地狱处。<a id="a-Ja"></a>彼见闻知。<a id="a-Jb"></a>复有异处。<a id="a-Jc"></a>名十一焰是彼地狱第十六处。<a id="a-Jd"></a>众生何业生于彼处。<a id="a-Je"></a>彼见闻知有人恶行。<a id="a-Jf"></a>若于佛像若佛塔等。<a id="a-Jg"></a>众僧寺舍。<a id="a-Jh"></a>破坏拭灭。<a id="a-Ji"></a>恶心破坏圣人住处。<a id="a-Jj"></a>灭佛画像。<a id="a-Jk"></a>或复有人。<a id="a-Jl"></a>非佛弟子。<a id="a-Jm"></a>于佛不信。<a id="a-Jn"></a>而自说言是佛弟子。<a id="a-Jo"></a>为求过失而听佛法。<a id="a-Jp"></a>推求其便。<a id="a-Jq"></a>闻已于法不生信入。<a id="a-Jr"></a>如是毁呰乐行多作。<a id="a-Js"></a>彼人以是恶业因缘。<a id="a-Jt"></a>身坏命终。<a id="a-Ju"></a>堕于恶处。<a id="a-Jv"></a>在彼地狱十一焰处火中而行。<a id="a-Jw"></a>受大苦恼。<a id="a-Jx"></a>所谓苦者。<a id="a-Jy"></a>如前所说活黑绳等七大地狱所受苦恼。<a id="a-Jz"></a>彼一切苦。<a id="a-K0"></a>此中具受。<a id="a-K1"></a>百倍更重。<a id="a-K2"></a>复有胜者。<a id="a-K3"></a>所谓彼处。<a id="a-K4"></a>有一千倍。<a id="a-K5"></a>严恶毒蛇。<a id="a-K6"></a>彼蛇多饶。<a id="a-K7"></a>普遍地狱。<a id="a-K8"></a>彼地狱人。<a id="a-K9"></a>在中来去。<a id="a-KA"></a>阎魔罗人。<a id="a-KB"></a>手执铁棒。<a id="a-KC"></a>打令疾走。<a id="a-KD"></a>为蛇所啮。<a id="a-KE"></a>复有执火。<a id="a-KF"></a>极热烧燃。<a id="a-KG"></a>彼人如是二种火烧。<a id="a-KH"></a>谓毒火烧。<a id="a-KI"></a>地狱火烧。<a id="a-KJ"></a>唱唤驰走。<a id="a-KK"></a>悲号啼哭。<a id="a-KL"></a>以唱唤故。<a id="a-KM"></a>阎魔罗人。<a id="a-KN"></a>复为说偈。<a id="a-KO"></a>呵责之言。</p>
  <p id="aKP">汝以爱毒醉　　一切痴心力</p>
  <p id="aKQ">于正法顽钝　　今者徒叫唤</p>
  <p id="aKR">见恶业喜乐　　唯贪现在乐</p>
  <p id="aKS">作恶初虽甜　　后则如火毒</p>
  <p id="aKT">作恶业之人　　一切人毁呰</p>
  <p id="aKU">作善者皆赞　　如是应舍恶</p>
  <p id="aKV">见者不爱乐　　恶报受苦恼</p>
  <p id="aKW">作恶得恶报　　如是黠慧舍</p>
  <p id="aKX">作恶不失坏　　一切恶有报</p>
  <p id="aKY">恶皆从作得　　因心故有作</p>
  <p id="aKZ">由心故作恶　　由心有果报</p>
  <p id="aKa">一切皆心作　　一切皆因心</p>
  <p id="aKb">心能诳众生　　将来向恶处</p>
  <p id="aKc">此地狱恶处　　最是苦恶处</p>
  <p id="aKd">莫系属于心　　常应随法行</p>
  <p id="aKe">法行则常乐　　恶行不寂静</p>
  <p id="aKf">非法无善果　　以不颠倒受</p>
  <p id="aKg">一切种种果　　如因相似见</p>
  <p id="aKh">果与因相似　　异相非因果</p>
  <p id="aKi">如是无常法　　皆因缘而生</p>
  <p id="aKj">非无因见果　　地狱中最胜</p>
  <p id="aKk">如因果相应　　地狱中熟煮</p>
  <p id="aKl">作集业坚鞕　　决定恶处行</p>
  <p id="aKm">业果相续缚　　地狱中煮熟</p>
  <p id="aKn">若忏悔方便　　恶业则破坏</p>
  <p id="aKo">不见不爱果　　实见者所说</p>
  <p id="aKp">世间因光明　　如业因得果</p>
  <p id="aKq">业果迭相因　　一切法如是</p>
  <p id="aKr">见迭互因缘　　迭互自在行</p>
  <p id="aKs">相似随顺缚　　实见者所说</p>
  <p id="aKt">一切世间法　　非是无因果</p>
  <p id="aKu">非自在等作　　实见者所说</p>
  <p id="aKv">无始生死来　　皆因缘而生</p>
  <p id="aKw">如业相似见　　无法不相似</p>
  <p id="aKx">若知爱作业　　众生业因生</p>
  <p id="aKy">彼人知业果　　故名寂静人</p>
  <p id="aKz">自体作恶人　　常为痴罥缚</p>
  <p id="aL0">已作恶业竟　　云何心生悔</p>
  <p id="aL1">恶常依止恶　　法常依止法</p>
  <p id="aL2">黠慧人俱舍　　实见者所说</p>
  <p id="aL3">若迷道非道　　则迷于佛法</p>
  <p id="aL4">彼不得寂静　　如日中无闇</p>
  <p id="aL5">若人迷因缘　　迷于法非法</p>
  <p id="aL6">法到恶地狱　　极苦恼之处</p>
  <p id="aL7">阎魔罗人。<a id="a-L8"></a>因相应语。<a id="a-L9"></a>呵责之已。<a id="a-LA"></a>复执戟鉾。<a id="a-LB"></a>以嗔怒心。<a id="a-LC"></a>复以无量种种器仗。<a id="a-LD"></a>缚地狱人。<a id="a-LE"></a>无量百千钵头摩数。<a id="a-LF"></a>于长远时。<a id="a-LG"></a>斫刺打筑。<a id="a-LH"></a>自业所作。<a id="a-LI"></a>如是受苦。<a id="a-LJ"></a>乃至作集恶不善业。<a id="a-LK"></a>未坏未烂。<a id="a-LL"></a>业气未尽。<a id="a-LM"></a>于一切时与苦不止。<a id="a-LN"></a>若恶业尽。<a id="a-LO"></a>彼地狱处尔乃得脱。<a id="a-LP"></a>既得脱已。<a id="a-LQ"></a>于七百世生食粪屎饿鬼之中。<a id="a-LR"></a>是彼恶业余残势力。<a id="a-LS"></a>若脱彼处。<a id="a-LT"></a>于五百世生畜生中。<a id="a-LU"></a>作蚯蚓等。<a id="a-LV"></a>彼业势力余残果报。<a id="a-LW"></a>脱彼处已。<a id="a-LX"></a>若生人中同业之处。<a id="a-LY"></a>生于边地。<a id="a-LZ"></a>身体黑色。<a id="a-La"></a>渔人之属下湿之处。<a id="a-Lb"></a>水田无食。<a id="a-Lc"></a>饮食难得。<a id="a-Ld"></a>食水中虫。<a id="a-Le"></a>是彼恶业余残果报。</p>
  <p id="aLf">又彼比丘。<a id="a-Lg"></a>知业果报。<a id="a-Lh"></a>观察阿鼻大地狱处。<a id="a-Li"></a>更不见有第十七处。<a id="a-Lj"></a>下向亦无。<a id="a-Lk"></a>傍厢亦无。<a id="a-Ll"></a>粗细俱无。<a id="a-Lm"></a>近远皆无。<a id="a-Ln"></a>更无所摄。<a id="a-Lo"></a>一切不见。<a id="a-Lp"></a>彼比丘如是思惟。<a id="a-Lq"></a>见道思惟。<a id="a-Lr"></a>观察尽边。<a id="a-Ls"></a>八大地狱。<a id="a-Lt"></a>各十六处眷属之处。<a id="a-Lu"></a>如是尽边恶业人地。<a id="a-Lv"></a>一切愚痴凡夫之人。<a id="a-Lw"></a>作集此地作恶业人。<a id="a-Lx"></a>受证之处。<a id="a-Ly"></a>八大地狱并眷属处。<a id="a-Lz"></a>我更不见异大地狱。<a id="a-M0"></a>更无异业一种生处。<a id="a-M1"></a>更无恶处。<a id="a-M2"></a>如此阿鼻大地狱处。<a id="a-M3"></a>何处众生得大苦恼。<a id="a-M4"></a>如此阿鼻大地狱处。<a id="a-M5"></a>毛起地狱。<a id="a-M6"></a>于千分中。<a id="a-M7"></a>不说一分。<a id="a-M8"></a>何以故。<a id="a-M9"></a>不可说尽。<a id="a-MA"></a>不可得听。<a id="a-MB"></a>不可譬喻。<a id="a-MC"></a>地狱苦恼。<a id="a-MD"></a>如是极恶。<a id="a-ME"></a>如是坚鞕。<a id="a-MF"></a>如是大苦。<a id="a-MG"></a>如是叵耐。<a id="a-MH"></a>如是苦恼。<a id="a-MI"></a>无异相似。<a id="a-MJ"></a>不可喻苦。<a id="a-MK"></a>何以故。<a id="a-ML"></a>无人能说。<a id="a-MM"></a>无人能听。<a id="a-MN"></a>若有人说。<a id="a-MO"></a>若有人听。<a id="a-MP"></a>如是之人。<a id="a-MQ"></a>吐血而死。<a id="a-MR"></a>此大地狱。<a id="a-MS"></a>不可爱乐。<a id="a-MT"></a>不可忆念。<a id="a-MU"></a>彼地狱苦。<a id="a-MV"></a>苦中之苦。<a id="a-MW"></a>彼比丘。<a id="a-MX"></a>如是观察大地狱已。<a id="a-MY"></a>则于一切生死苦恼。<a id="a-MZ"></a>心生厌离。<a id="a-Ma"></a>观察无常苦空无我。<a id="a-Mb"></a>见一切法皆悉无常。<a id="a-Mc"></a>思惟圣谛。<a id="a-Md"></a>则于生死重生厌离。<a id="a-Me"></a>毁呰生死。<a id="a-Mf"></a>如是生死。<a id="a-Mg"></a>最为鄙恶。<a id="a-Mh"></a>彼比丘如是见已。<a id="a-Mi"></a>生如是心。<a id="a-Mj"></a>此诸众生。<a id="a-Mk"></a>无有天眼。<a id="a-Ml"></a>不知过去离闻正法。<a id="a-Mm"></a>复于地狱极苦恼处。<a id="a-Mn"></a>第一苦处。<a id="a-Mo"></a>第一恶处。<a id="a-Mp"></a>而复更生。<a id="a-Mq"></a>此如是等愚痴凡夫。<a id="a-Mr"></a>爱罥所缚。<a id="a-Ms"></a>无始生死。</p>
  <p id="aMt">又修行者。<a id="a-Mu"></a>内心思惟。<a id="a-Mv"></a>随顺正法。<a id="a-Mw"></a>观察法行。<a id="a-Mx"></a>知彼比丘。<a id="a-My"></a>次第观察一切恶处。<a id="a-Mz"></a>从活地狱。<a id="a-N0"></a>次第乃至阿鼻地狱。<a id="a-N1"></a>彼业果报。<a id="a-N2"></a>一切悉知。<a id="a-N3"></a>得十三地。<a id="a-N4"></a>不乐魔界爱不自在。<a id="a-N5"></a>为脱爱缚。<a id="a-N6"></a>不住魔界。<a id="a-N7"></a>喜乐无常。<a id="a-N8"></a>彼比丘欲断使结入涅槃城。<a id="a-N9"></a>彼地夜叉。<a id="a-NA"></a>见其精进。<a id="a-NB"></a>心生欢喜。<a id="a-NC"></a>转复上闻虚空夜叉说如是言。<a id="a-ND"></a>阎浮提中。<a id="a-NE"></a>某国某村。<a id="a-NF"></a>某善男子。<a id="a-NG"></a>某姓某名。<a id="a-NH"></a>剃除须发。<a id="a-NI"></a>被服法衣。<a id="a-NJ"></a>正信出家。<a id="a-NK"></a>正行正道。<a id="a-NL"></a>正见不邪。<a id="a-NM"></a>行出世道。<a id="a-NN"></a>知业报法。<a id="a-NO"></a>得十三地。<a id="a-NP"></a>尽见一切地狱边底。<a id="a-NQ"></a>知无间苦。<a id="a-NR"></a>彼地夜叉。<a id="a-NS"></a>如是如是。<a id="a-NT"></a>具足传闻虚空夜叉。<a id="a-NU"></a>虚空夜叉。<a id="a-NV"></a>向四大王。<a id="a-NW"></a>如前所说。<a id="a-NX"></a>彼四大王。<a id="a-NY"></a>向四天王。<a id="a-NZ"></a>亦如是说。<a id="a-Na"></a>彼四天王。<a id="a-Nb"></a>向三十三天。<a id="a-Nc"></a>说如是。<a id="a-Nd"></a>三十三天。<a id="a-Ne"></a>向夜摩天。<a id="a-Nf"></a>亦如是说。<a id="a-Ng"></a>彼夜摩天。<a id="a-Nh"></a>向兜率天。<a id="a-Ni"></a>亦如是说。<a id="a-Nj"></a>彼兜率天。<a id="a-Nk"></a>向化乐天。<a id="a-Nl"></a>亦如是说。<a id="a-Nm"></a>彼化乐天。<a id="a-Nn"></a>向第六天。<a id="a-No"></a>亦如是说。<a id="a-Np"></a>次第乃至向少光天。<a id="a-Nq"></a>如是说言。<a id="a-Nr"></a>天今当听。<a id="a-Ns"></a>心当正念。<a id="a-Nt"></a>阎浮提中。<a id="a-Nu"></a>某国某村。<a id="a-Nv"></a>如是种姓某善男子剃除须发。<a id="a-Nw"></a>被服法衣。<a id="a-Nx"></a>正信出家。<a id="a-Ny"></a>彼正行法。<a id="a-Nz"></a>不曾休息。<a id="a-O0"></a>心不乐住魔之境界。<a id="a-O1"></a>不乐染爱。<a id="a-O2"></a>不乐欲染。<a id="a-O3"></a>色声香味触等境界。<a id="a-O4"></a>得十三地。<a id="a-O5"></a>八大地狱一切业报。<a id="a-O6"></a>皆悉尽知。<a id="a-O7"></a>彼比丘如是知已。<a id="a-O8"></a>厌离无明黑闇生死。<a id="a-O9"></a>天今应知。<a id="a-OA"></a>魔分损减。<a id="a-OB"></a>正法增长。<a id="a-OC"></a>彼少光天。<a id="a-OD"></a>如是闻已。<a id="a-OE"></a>极大欢喜。<a id="a-OF"></a>其以得闻魔分损减。<a id="a-OG"></a>正法朋长。<a id="a-OH"></a>是故欢喜。<a id="a-OI"></a>彼处诸天。<a id="a-OJ"></a>得闻正法。<a id="a-OK"></a>如是欢喜。<a id="a-OL"></a>未闻佛法。<a id="a-OM"></a>诸天闻已。<a id="a-ON"></a>犹尚欢喜。<a id="a-OO"></a>何况信心随顺行人。<a id="a-OP"></a>谛见正士。<a id="a-OQ"></a>闻彼比丘知业报法。<a id="a-OR"></a>增长正法。<a id="a-OS"></a>而不欢喜。</p>
 </body>
</html>