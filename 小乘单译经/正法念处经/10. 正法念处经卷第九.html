<!doctype html>
<html id="z3IBUPKax" data-ver="1397">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第九</h1>
  <h2 id="a2">地狱品第三之五</h2>
  <p id="a3">又彼比丘。<a id="a-4"></a>知业果报。<a id="a-5"></a>观大叫唤之大地狱。<a id="a-6"></a>复有何处。<a id="a-7"></a>彼见闻知。<a id="a-8"></a>复有异处。<a id="a-9"></a>彼处名为受坚苦恼。<a id="a-A"></a>不可忍耐。<a id="a-B"></a>是彼地狱第三别处。<a id="a-C"></a>众生何业生于彼处。<a id="a-D"></a>彼见闻知。<a id="a-E"></a>若人杀盗邪行饮酒。<a id="a-F"></a>乐行多作。<a id="a-G"></a>堕彼地狱。<a id="a-H"></a>生受坚苦不可忍处。<a id="a-I"></a>业及果报。<a id="a-J"></a>如前所说。<a id="a-K"></a>复有妄语。<a id="a-L"></a>何者妄语。<a id="a-M"></a>若王王等官人执持。<a id="a-N"></a>若因于他。<a id="a-O"></a>若自因缘。<a id="a-P"></a>若因与物。<a id="a-Q"></a>得脱怖畏。<a id="a-R"></a>若余人证。<a id="a-S"></a>若为生活。<a id="a-T"></a>如是妄语。<a id="a-U"></a>彼人以是恶业因缘。<a id="a-V"></a>身坏命终。<a id="a-W"></a>堕于恶处。<a id="a-X"></a>在彼地狱生受坚苦不可忍处。<a id="a-Y"></a>受大苦恼。<a id="a-Z"></a>所谓苦者。<a id="a-a"></a>以恶业故。<a id="a-b"></a>自身生蛇一切身中。<a id="a-c"></a>处处遍行。<a id="a-d"></a>遍挽其筋。<a id="a-e"></a>地狱因缘。<a id="a-f"></a>遍食身分。<a id="a-g"></a>食脾肠等。<a id="a-h"></a>在内宛转。<a id="a-i"></a>如是苦恼。<a id="a-j"></a>重于火苦。<a id="a-k"></a>如是彼处。<a id="a-l"></a>受大蛇苦。<a id="a-m"></a>受恶毒苦。<a id="a-n"></a>严利于火。<a id="a-o"></a>受如是苦。<a id="a-p"></a>无有边际。<a id="a-q"></a>彼地狱处。<a id="a-r"></a>所受苦恼。<a id="a-s"></a>坚[革*卬]叵耐。<a id="a-t"></a>不可具说。<a id="a-u"></a>彼地狱苦。<a id="a-v"></a>不可忍耐。<a id="a-w"></a>而复不死。<a id="a-x"></a>于一切时。<a id="a-y"></a>受极重苦。<a id="a-z"></a>乃至恶业未坏未烂。<a id="a-10"></a>业气未尽。<a id="a-11"></a>于一切时与苦不止。<a id="a-12"></a>若恶业尽。<a id="a-13"></a>彼地狱处。<a id="a-14"></a>尔乃得脱若于前世过去久远。<a id="a-15"></a>有善业熟。<a id="a-16"></a>不生饿鬼畜生之道。<a id="a-17"></a>若生人中同业之处。<a id="a-18"></a>既在母胎。<a id="a-19"></a>母即常病。<a id="a-1A"></a>恶业力故。<a id="a-1B"></a>从初在胎。<a id="a-1C"></a>乃至出时。<a id="a-1D"></a>母病不差。<a id="a-1E"></a>若得出胎。<a id="a-1F"></a>即生即病。<a id="a-1G"></a>一切医师所不能治。<a id="a-1H"></a>是本恶业余残果报。</p>
  <p id="a1I">又彼比丘。<a id="a-1J"></a>知业果报。<a id="a-1K"></a>观大叫唤之大地狱。<a id="a-1L"></a>复有何处。<a id="a-1M"></a>彼见闻知。<a id="a-1N"></a>复有异处。<a id="a-1O"></a>名随意压。<a id="a-1P"></a>是彼地狱第四别处。<a id="a-1Q"></a>众生何业生于彼处。<a id="a-1R"></a>是作集业。<a id="a-1S"></a>生于彼处。<a id="a-1T"></a>彼见有人杀生偷盗邪行饮酒。<a id="a-1U"></a>及以妄语乐行多作。<a id="a-1V"></a>堕彼地狱。<a id="a-1W"></a>随意压处。<a id="a-1X"></a>杀生偷盗邪行饮酒。<a id="a-1Y"></a>业及果报。<a id="a-1Z"></a>如前所说。<a id="a-1a"></a>何者妄语。<a id="a-1b"></a>所谓有人认他田地。<a id="a-1c"></a>夺他田地。<a id="a-1d"></a>斗诤妄语。<a id="a-1e"></a>曲回而说。<a id="a-1f"></a>不正直说。<a id="a-1g"></a>劫他田地。<a id="a-1h"></a>言语压他。<a id="a-1i"></a>自取道理。<a id="a-1j"></a>彼人以是恶业因缘。<a id="a-1k"></a>身坏命终。<a id="a-1l"></a>堕于恶处。<a id="a-1m"></a>在彼地狱随意压处。<a id="a-1n"></a>受压苦恼。<a id="a-1o"></a>所谓苦者。<a id="a-1p"></a>如前所说。<a id="a-1q"></a>活等地狱所受苦恼彼一切苦。<a id="a-1r"></a>此中具受。<a id="a-1s"></a>活等地狱诸地狱人。<a id="a-1t"></a>见此地狱。<a id="a-1u"></a>皆悉指言。<a id="a-1v"></a>彼是地狱。<a id="a-1w"></a>所谓苦者。<a id="a-1x"></a>二铁韛囊。<a id="a-1y"></a>风满其中。<a id="a-1z"></a>阎魔罗人。<a id="a-20"></a>置彼罪人。<a id="a-21"></a>在铁炉中。<a id="a-22"></a>亦如置铁。<a id="a-23"></a>以韛极吹。<a id="a-24"></a>铁钳钳之。<a id="a-25"></a>在铁砧上。<a id="a-26"></a>铁椎打之。<a id="a-27"></a>如是打已。<a id="a-28"></a>复置炉中。<a id="a-29"></a>以二铁韛吹之如前。<a id="a-2A"></a>以罪业故。<a id="a-2B"></a>恶热甚炽。<a id="a-2C"></a>吹已复吹。<a id="a-2D"></a>吹已钳出。<a id="a-2E"></a>置铁砧上。<a id="a-2F"></a>以热铁椎。<a id="a-2G"></a>极打连打。<a id="a-2H"></a>多打急打。<a id="a-2I"></a>如是打已。<a id="a-2J"></a>犹活不死。<a id="a-2K"></a>又复钳之。<a id="a-2L"></a>置镬汤中。<a id="a-2M"></a>坚之令竖。<a id="a-2N"></a>一切时尔不曾暂停。<a id="a-2O"></a>乃至恶业坏烂无气。<a id="a-2P"></a>彼地狱中。<a id="a-2Q"></a>尔乃得脱。<a id="a-2R"></a>若于前世过去久远。<a id="a-2S"></a>有善业熟。<a id="a-2T"></a>不生饿鬼畜生之道。<a id="a-2U"></a>若生人中同业之处。<a id="a-2V"></a>常渴多嗔。<a id="a-2W"></a>人所不信。<a id="a-2X"></a>是彼恶业余残果报。</p>
  <p id="a2Y">又彼比丘。<a id="a-2Z"></a>知业果报。<a id="a-2a"></a>观大叫唤之大地狱。<a id="a-2b"></a>复有何处。<a id="a-2c"></a>彼见闻知。<a id="a-2d"></a>复有异处名一切闇。<a id="a-2e"></a>是彼地狱第五别处。<a id="a-2f"></a>众生何业生于彼处。<a id="a-2g"></a>彼见有人杀生偷盗邪行饮酒。<a id="a-2h"></a>及以妄语乐行多作。<a id="a-2i"></a>堕彼地狱一切闇处。<a id="a-2j"></a>杀生偷盗邪行饮酒。<a id="a-2k"></a>业及果报。<a id="a-2l"></a>如前所说。<a id="a-2m"></a>何者妄语。<a id="a-2n"></a>所谓有人。<a id="a-2o"></a>奸他妇女。<a id="a-2p"></a>于众人前。<a id="a-2q"></a>若于王前。<a id="a-2r"></a>妄语说言。<a id="a-2s"></a>如是妇女。<a id="a-2t"></a>我实不犯。<a id="a-2u"></a>令彼女家。<a id="a-2v"></a>返得殃罚。<a id="a-2w"></a>彼人以是恶业因缘。<a id="a-2x"></a>身坏命终。<a id="a-2y"></a>堕于恶处。<a id="a-2z"></a>在彼地狱一切闇处。<a id="a-30"></a>受大苦恼。<a id="a-31"></a>所谓苦者。<a id="a-32"></a>劈头出舌。<a id="a-33"></a>出已刀割。<a id="a-34"></a>割已复生。<a id="a-35"></a>复以炎刀苦痛割之。<a id="a-36"></a>如是无量百千年岁。<a id="a-37"></a>乃至恶业未坏未烂。<a id="a-38"></a>业气未尽。<a id="a-39"></a>于一切时与苦不止。<a id="a-3A"></a>若恶业尽。<a id="a-3B"></a>彼地狱处尔乃得脱。<a id="a-3C"></a>若于前世过去久远。<a id="a-3D"></a>有善业熟。<a id="a-3E"></a>不生饿鬼畜生之道。<a id="a-3F"></a>若生人中同业之处。<a id="a-3G"></a>生盲耳聋。<a id="a-3H"></a>常在道头。<a id="a-3I"></a>若四出巷。<a id="a-3J"></a>乞索活命。<a id="a-3K"></a>自身如是。<a id="a-3L"></a>得如是人。<a id="a-3M"></a>以为父母。<a id="a-3N"></a>经无量家乞求而活。<a id="a-3O"></a>寿命不长。<a id="a-3P"></a>无妻无子。<a id="a-3Q"></a>是彼恶业余残果报。</p>
  <p id="a3R">又彼比丘。<a id="a-3S"></a>知业果报。<a id="a-3T"></a>观大叫唤之大地狱。<a id="a-3U"></a>复有何处。<a id="a-3V"></a>彼见闻知。<a id="a-3W"></a>复有异处名人闇烟。<a id="a-3X"></a>是彼地狱第六别处。<a id="a-3Y"></a>众生何业生于彼处。<a id="a-3Z"></a>彼见闻知。<a id="a-3a"></a>若人杀盗邪行饮酒。<a id="a-3b"></a>及以妄语乐行多作。<a id="a-3c"></a>堕彼地狱人闇烟处。<a id="a-3d"></a>杀生偷盗邪行饮酒。<a id="a-3e"></a>业及果报。<a id="a-3f"></a>如前所说。<a id="a-3g"></a>何者妄语。<a id="a-3h"></a>所谓有人治生活命。<a id="a-3i"></a>共他立要。<a id="a-3j"></a>香火为契。<a id="a-3k"></a>异处治生。<a id="a-3l"></a>实得财物。<a id="a-3m"></a>妄语说言我不得物而不共分。<a id="a-3n"></a>彼人如是即是大贼。<a id="a-3o"></a>劫他财物。<a id="a-3p"></a>彼人以是恶业因缘。<a id="a-3q"></a>身坏命终。<a id="a-3r"></a>堕于恶处。<a id="a-3s"></a>在彼地狱人闇烟处。<a id="a-3t"></a>受大苦恼。<a id="a-3u"></a>所谓苦者。<a id="a-3v"></a>如前所说。<a id="a-3w"></a>活等地狱所受苦恼。<a id="a-3x"></a>彼一切苦此中具受。<a id="a-3y"></a>复有胜者。<a id="a-3z"></a>所谓此中一切身分。<a id="a-40"></a>皆悉遍割。<a id="a-41"></a>割已复生。<a id="a-42"></a>生则软嫩。<a id="a-43"></a>彼复更割。<a id="a-44"></a>割已复生。<a id="a-45"></a>生更软嫩。<a id="a-46"></a>而复更割。<a id="a-47"></a>是彼恶业。<a id="a-48"></a>苦报粗报。<a id="a-49"></a>一切肉尽。<a id="a-4A"></a>唯有骨在。<a id="a-4B"></a>自身生虫。<a id="a-4C"></a>虫金刚嘴。<a id="a-4D"></a>其虫炎然。<a id="a-4E"></a>种种杂色。<a id="a-4F"></a>而食其身。<a id="a-4G"></a>受种种苦。<a id="a-4H"></a>唱声大唤。<a id="a-4I"></a>彼地狱人。<a id="a-4J"></a>如是无量百千年岁。<a id="a-4K"></a>乃至作集恶业破坏。<a id="a-4L"></a>无气烂尽。<a id="a-4M"></a>彼地狱处尔乃得脱。<a id="a-4N"></a>若于前世过去久远。<a id="a-4O"></a>有善业熟。<a id="a-4P"></a>不生饿鬼畜生之道。<a id="a-4Q"></a>若生人中同业之处。<a id="a-4R"></a>一切身分皆悉烂臭。<a id="a-4S"></a>头生湿虫。<a id="a-4T"></a>常无衣服贫穷困苦。<a id="a-4U"></a>设有少者。<a id="a-4V"></a>一切补纳。<a id="a-4W"></a>所有语言。<a id="a-4X"></a>一切不信。<a id="a-4Y"></a>人所不爱。<a id="a-4Z"></a>不知治生。<a id="a-4a"></a>是彼恶业余残果报。</p>
  <p id="a4b">又彼比丘。<a id="a-4c"></a>知业果报。<a id="a-4d"></a>观大叫唤之大地狱。<a id="a-4e"></a>复有何处。<a id="a-4f"></a>彼见闻知。<a id="a-4g"></a>复有异处。<a id="a-4h"></a>彼处名为如飞虫堕。<a id="a-4i"></a>是彼地狱第七别处。<a id="a-4j"></a>众生何业生于彼处。<a id="a-4k"></a>彼见有人杀生偷盗邪行饮酒。<a id="a-4l"></a>及以妄语乐行多作。<a id="a-4m"></a>堕彼地狱如飞虫堕别异处生。<a id="a-4n"></a>杀生偷盗邪行饮酒业及果报如前所说。<a id="a-4o"></a>何者妄语。<a id="a-4p"></a>所谓有人取众僧物若谷若衣。<a id="a-4q"></a>随何物等。<a id="a-4r"></a>处处贩卖。<a id="a-4s"></a>贱买贵卖。<a id="a-4t"></a>既得利已。<a id="a-4u"></a>不与众僧。<a id="a-4v"></a>言不得利。<a id="a-4w"></a>欺诳众僧。<a id="a-4x"></a>如是之人。<a id="a-4y"></a>贪心妄语。<a id="a-4z"></a>作如是言。<a id="a-50"></a>我唯得此。<a id="a-51"></a>更无有余。<a id="a-52"></a>我所治生唯得尔许。<a id="a-53"></a>如是之人。<a id="a-54"></a>治生妄语。<a id="a-55"></a>如是痴人。<a id="a-56"></a>贪心所作。<a id="a-57"></a>彼人以是恶业因缘。<a id="a-58"></a>身坏命终。<a id="a-59"></a>堕于恶处。<a id="a-5A"></a>在彼地狱。<a id="a-5B"></a>如飞虫堕别异处生。<a id="a-5C"></a>受大苦恼。<a id="a-5D"></a>所谓苦者。<a id="a-5E"></a>彼有铁狗。<a id="a-5F"></a>啮破其腹。<a id="a-5G"></a>破已食之。<a id="a-5H"></a>食肠食背。<a id="a-5I"></a>阎魔罗人。<a id="a-5J"></a>手执斤斧。<a id="a-5K"></a>斧热炎炽。<a id="a-5L"></a>斤其身肉。<a id="a-5M"></a>以称称之。<a id="a-5N"></a>一两半两。<a id="a-5O"></a>与狗令食。<a id="a-5P"></a>斤斧甚利。<a id="a-5Q"></a>复斤其骨。<a id="a-5R"></a>为取其髓。<a id="a-5S"></a>用与狗故。<a id="a-5T"></a>热炎铁钩。<a id="a-5U"></a>钩其颔下。<a id="a-5V"></a>既令破已。<a id="a-5W"></a>热炎铁钳。<a id="a-5X"></a>拔舌令出。<a id="a-5Y"></a>驱令使起。<a id="a-5Z"></a>热炎铁钩。<a id="a-5a"></a>钩其身体。<a id="a-5b"></a>肉皆破裂。<a id="a-5c"></a>如是拔筋。<a id="a-5d"></a>一切身分皆悉遍钩。<a id="a-5e"></a>如是妄语行恶业人。<a id="a-5f"></a>自作恶业。<a id="a-5g"></a>自如是食。<a id="a-5h"></a>彼妄语人。<a id="a-5i"></a>如是业熟。<a id="a-5j"></a>既得免离。<a id="a-5k"></a>阎魔罗人。<a id="a-5l"></a>有大炽火。<a id="a-5m"></a>满地狱中。<a id="a-5n"></a>间无空处。<a id="a-5o"></a>妄语罪人。<a id="a-5p"></a>入火地狱。<a id="a-5q"></a>如飞虫堕。<a id="a-5r"></a>如是常烧。<a id="a-5s"></a>烧已复生。<a id="a-5t"></a>生已复烧。<a id="a-5u"></a>如是无量百千年岁。<a id="a-5v"></a>乃至作集恶业破坏。<a id="a-5w"></a>无气烂尽。<a id="a-5x"></a>彼地狱处尔乃得脱。<a id="a-5y"></a>若于前世过去久远。<a id="a-5z"></a>有善业熟。<a id="a-60"></a>不生饿鬼畜生之道。<a id="a-61"></a>若生人中同业之处。<a id="a-62"></a>生在贫穷下贱之家。<a id="a-63"></a>生便被烧。<a id="a-64"></a>设有多人严峻防备。<a id="a-65"></a>而必被烧。<a id="a-66"></a>是彼恶业余残果报。</p>
  <p id="a67">又彼比丘。<a id="a-68"></a>知业果报。<a id="a-69"></a>观大叫唤之大地狱。<a id="a-6A"></a>复有何处。<a id="a-6B"></a>彼见闻知。<a id="a-6C"></a>复有异处名死活等。<a id="a-6D"></a>是彼地狱第八别处。<a id="a-6E"></a>众生何业生于彼处。<a id="a-6F"></a>彼见闻知。<a id="a-6G"></a>若人杀盗邪行饮酒。<a id="a-6H"></a>复有妄语。<a id="a-6I"></a>乐行多作。<a id="a-6J"></a>堕彼地狱死活等处。<a id="a-6K"></a>如前所说。<a id="a-6L"></a>活等地狱所受苦恼。<a id="a-6M"></a>彼一切苦此中具足。<a id="a-6N"></a>复有异苦。<a id="a-6O"></a>谓以杖打即死。<a id="a-6P"></a>却杖即活。<a id="a-6Q"></a>如是无量百千年岁。<a id="a-6R"></a>死已复活。<a id="a-6S"></a>活已复死。<a id="a-6T"></a>彼人如是。<a id="a-6U"></a>以恶业故。<a id="a-6V"></a>若得脱已。<a id="a-6W"></a>次复更见优钵罗林。<a id="a-6X"></a>疾走往向。<a id="a-6Y"></a>望救望归。<a id="a-6Z"></a>见优钵罗满中青花。<a id="a-6a"></a>是何妄语所得果报。<a id="a-6b"></a>所谓有人。<a id="a-6c"></a>非出家人。<a id="a-6d"></a>为作贼故。<a id="a-6e"></a>着出家服。<a id="a-6f"></a>见有多人欲行旷野而问之言。<a id="a-6g"></a>彼旷野处为有贼不。<a id="a-6h"></a>彼知有贼。<a id="a-6i"></a>即答言无。<a id="a-6j"></a>彼人到已。<a id="a-6k"></a>为贼劫夺。<a id="a-6l"></a>亡失财物。<a id="a-6m"></a>妄语诳他。<a id="a-6n"></a>彼信因缘。<a id="a-6o"></a>如业相似。<a id="a-6p"></a>相似得果。<a id="a-6q"></a>见优钵罗满中青光。<a id="a-6r"></a>而悉是火。<a id="a-6s"></a>阎魔罗人执之。<a id="a-6t"></a>扶着优钵罗中。<a id="a-6u"></a>以火烧之。<a id="a-6v"></a>以无足故。<a id="a-6w"></a>不能得下。<a id="a-6x"></a>如是恶业相似势力。<a id="a-6y"></a>令彼罪人。<a id="a-6z"></a>手足眼目。<a id="a-70"></a>一切皆无。<a id="a-71"></a>如是地狱。<a id="a-72"></a>优钵罗中大火充满。<a id="a-73"></a>如是无量百千年岁。<a id="a-74"></a>常被烧煮。<a id="a-75"></a>死而复活。<a id="a-76"></a>乃至恶业未坏未烂。<a id="a-77"></a>业气未尽。<a id="a-78"></a>于一切时。<a id="a-79"></a>与苦不止。<a id="a-7A"></a>若恶业尽。<a id="a-7B"></a>彼地狱处尔乃得脱。<a id="a-7C"></a>若于前世过去久远。<a id="a-7D"></a>有善业熟。<a id="a-7E"></a>不生饿鬼畜生之道。<a id="a-7F"></a>若生人中同业之处。<a id="a-7G"></a>所有言语。<a id="a-7H"></a>不依道理。<a id="a-7I"></a>自出心语。<a id="a-7J"></a>曲回言说。<a id="a-7K"></a>设得财物。<a id="a-7L"></a>为王所夺。<a id="a-7M"></a>系狱而死。<a id="a-7N"></a>是彼恶业余残果报。</p>
  <p id="a7O">又彼比丘。<a id="a-7P"></a>知业果报。<a id="a-7Q"></a>观大叫唤之大地狱。<a id="a-7R"></a>复有何处。<a id="a-7S"></a>彼见闻知。<a id="a-7T"></a>复有异处名异异转。<a id="a-7U"></a>是彼地狱第九别处。<a id="a-7V"></a>众生何业生于彼处。<a id="a-7W"></a>彼见有人杀生偷盗邪行饮酒。<a id="a-7X"></a>及以妄语。<a id="a-7Y"></a>乐行多作。<a id="a-7Z"></a>堕彼地狱异异转处。<a id="a-7a"></a>杀生偷盗邪行饮酒。<a id="a-7b"></a>业及果报如前所说。<a id="a-7c"></a>何者妄语。<a id="a-7d"></a>所谓有人谄曲妄语。<a id="a-7e"></a>欲令他人胜负衰利死活等故。<a id="a-7f"></a>所谓有人。<a id="a-7g"></a>若阴阳师。<a id="a-7h"></a>善知卜术。<a id="a-7i"></a>卜事皆当。<a id="a-7j"></a>若有德人。<a id="a-7k"></a>常出实语。<a id="a-7l"></a>世人所信。<a id="a-7m"></a>复有因缘。<a id="a-7n"></a>他人所问。<a id="a-7o"></a>作如是意。<a id="a-7p"></a>我不妄语。<a id="a-7q"></a>一切皆知。<a id="a-7r"></a>一切人信。<a id="a-7s"></a>我今妄语。<a id="a-7t"></a>人皆谓实。<a id="a-7u"></a>如是念已。<a id="a-7v"></a>即作妄语。<a id="a-7w"></a>以妄语故。<a id="a-7x"></a>能令国土一切亡失。<a id="a-7y"></a>若胜人死。<a id="a-7z"></a>令他怨者。<a id="a-80"></a>迭相劫夺。<a id="a-81"></a>亡失财物。<a id="a-82"></a>彼妄语人。<a id="a-83"></a>一切所信。<a id="a-84"></a>信其妄语。<a id="a-85"></a>彼妄语人。<a id="a-86"></a>正行形服。<a id="a-87"></a>而实是贼。<a id="a-88"></a>彼人以是恶业因缘。<a id="a-89"></a>身坏命终堕于恶处。<a id="a-8A"></a>在彼地狱异异转处。<a id="a-8B"></a>受大苦恼。<a id="a-8C"></a>所谓苦者。<a id="a-8D"></a>彼地狱处。<a id="a-8E"></a>远见父母奴仆知识。<a id="a-8F"></a>香火善友。<a id="a-8G"></a>是本人中先所见者。<a id="a-8H"></a>于地狱中。<a id="a-8I"></a>而安慰之。<a id="a-8J"></a>彼地狱人既闻爱语。<a id="a-8K"></a>疾走往赴望救望归。<a id="a-8L"></a>彼人如是走赴异处。<a id="a-8M"></a>入灰火中。<a id="a-8N"></a>如石堕水。<a id="a-8O"></a>没已复出。<a id="a-8P"></a>一切身分受大苦恼。<a id="a-8Q"></a>唱声大唤。<a id="a-8R"></a>复见父母妻子香火善友知识。<a id="a-8S"></a>复更走赴。<a id="a-8T"></a>以恶业故。<a id="a-8U"></a>道生铁钩。<a id="a-8V"></a>钩攫其体。<a id="a-8W"></a>既到复为阎魔罗人之所执持。<a id="a-8X"></a>炎燃铁锯。<a id="a-8Y"></a>解劈其身。<a id="a-8Z"></a>犹如劈木。<a id="a-8a"></a>如是罪人。<a id="a-8b"></a>若脱彼处。<a id="a-8c"></a>唯有骨在。<a id="a-8d"></a>一切身分皆悉破裂。<a id="a-8e"></a>走向异处。<a id="a-8f"></a>更为其余阎魔罗人执着炎火。<a id="a-8g"></a>铁刀轮中。<a id="a-8h"></a>彼铁刀轮。<a id="a-8i"></a>上下皆有。<a id="a-8j"></a>以恶业故。<a id="a-8k"></a>如是铁轮利刀遍满。<a id="a-8l"></a>彼轮疾转。<a id="a-8m"></a>炎火炽燃。<a id="a-8n"></a>磨彼妄语恶业之人。<a id="a-8o"></a>碎如麨末。<a id="a-8p"></a>末已复生。<a id="a-8q"></a>彼地狱人轮处得脱。<a id="a-8r"></a>复见父母妻子香火善友知识。<a id="a-8s"></a>望救望归。<a id="a-8t"></a>疾走往赴。<a id="a-8u"></a>以恶业故。<a id="a-8v"></a>既如是走。<a id="a-8w"></a>道上多生热炎铁钩。<a id="a-8x"></a>有恶师子。<a id="a-8y"></a>恶业所生。<a id="a-8z"></a>执彼罪人。<a id="a-90"></a>置于口中。<a id="a-91"></a>在牙齿间。<a id="a-92"></a>阎魔罗人热炎铁钩。<a id="a-93"></a>钩之令出。<a id="a-94"></a>出已思念。<a id="a-95"></a>而复更走。<a id="a-96"></a>既如是走。<a id="a-97"></a>其足破裂。<a id="a-98"></a>火炎极烧。<a id="a-99"></a>一切身分皆悉破坏。<a id="a-9A"></a>烧燃焦烂犹走不止。<a id="a-9B"></a>遍身是疮。<a id="a-9C"></a>彼罪人身。<a id="a-9D"></a>骨脉皆尽。<a id="a-9E"></a>是彼妄语乐行多作。<a id="a-9F"></a>相似业因。<a id="a-9G"></a>相似得果。<a id="a-9H"></a>如彼人说。<a id="a-9I"></a>我实语人。<a id="a-9J"></a>而作妄语。<a id="a-9K"></a>谄曲心语。<a id="a-9L"></a>抂谤他语。<a id="a-9M"></a>如是彼人。<a id="a-9N"></a>见有父母妻子香火善知识等。<a id="a-9O"></a>彼妄语人。<a id="a-9P"></a>如是久受无边苦恼坚[革*卬]利苦。<a id="a-9Q"></a>如是无量百千年岁。<a id="a-9R"></a>常煮常烧。<a id="a-9S"></a>常劈常打。<a id="a-9T"></a>乃至恶业未坏未烂。<a id="a-9U"></a>业气未尽。<a id="a-9V"></a>于一切时与苦不止。<a id="a-9W"></a>若恶业尽。<a id="a-9X"></a>彼地狱处尔乃得脱。<a id="a-9Y"></a>若于前世过去久远。<a id="a-9Z"></a>有善业熟。<a id="a-9a"></a>不生饿鬼畜生之道。<a id="a-9b"></a>若生人中同业之处。<a id="a-9c"></a>贫穷下贱。<a id="a-9d"></a>根阙常病。<a id="a-9e"></a>一切众人之所憎嫉。<a id="a-9f"></a>一切不信。<a id="a-9g"></a>一切污恶。<a id="a-9h"></a>一切所作。<a id="a-9i"></a>唐劳其功。<a id="a-9j"></a>所求不得。<a id="a-9k"></a>是彼恶业余残果报。</p>
  <p id="a9l">又彼比丘。<a id="a-9m"></a>知业果报。<a id="a-9n"></a>观大叫唤之大地狱。<a id="a-9o"></a>复有何处。<a id="a-9p"></a>彼见闻知复有异处。<a id="a-9q"></a>名唐悕望。<a id="a-9r"></a>是彼地狱第十别处。<a id="a-9s"></a>众生何业生于彼处。<a id="a-9t"></a>彼见闻知。<a id="a-9u"></a>若人杀盗邪行饮酒。<a id="a-9v"></a>复有妄语乐行多作。<a id="a-9w"></a>堕彼地狱唐悕望处。<a id="a-9x"></a>业及果报。<a id="a-9y"></a>如前所说。<a id="a-9z"></a>今说妄语。<a id="a-A0"></a>何者妄语。<a id="a-A1"></a>于苦恼人。<a id="a-A2"></a>若有病人。<a id="a-A3"></a>饥人渴人。<a id="a-A4"></a>贫穷孤独。<a id="a-A5"></a>下贱痴儜。<a id="a-A6"></a>如是等人。<a id="a-A7"></a>若粳米等一切食具。<a id="a-A8"></a>若食若饮。<a id="a-A9"></a>若衣若敷卧具舍等。<a id="a-AA"></a>一切皆无。<a id="a-AB"></a>若乞不乞。<a id="a-AC"></a>许而不与。<a id="a-AD"></a>彼常悕望。<a id="a-AE"></a>后时息心。<a id="a-AF"></a>彼人以是恶业因缘。<a id="a-AG"></a>身坏命终。<a id="a-AH"></a>堕于恶处。<a id="a-AI"></a>在彼地狱唐悕望处。<a id="a-AJ"></a>受大苦恼。<a id="a-AK"></a>以本许食而后不与。<a id="a-AL"></a>彼恶业故。<a id="a-AM"></a>见地狱中有好种种佉陀尼食。<a id="a-AN"></a>蒲阇尼食。<a id="a-AO"></a>种种妙好庄严之处。<a id="a-AP"></a>彼地狱人。<a id="a-AQ"></a>极大饥渴。<a id="a-AR"></a>疾疾而走。<a id="a-AS"></a>趣彼食处。<a id="a-AT"></a>远见彼食。<a id="a-AU"></a>极好甚爱。<a id="a-AV"></a>清洁具足。<a id="a-AW"></a>到已即无。<a id="a-AX"></a>唯见铁汁。<a id="a-AY"></a>热炎炽燃。<a id="a-AZ"></a>既趣彼食。<a id="a-Aa"></a>疾疾而走。<a id="a-Ab"></a>以恶业故。<a id="a-Ac"></a>满道铁钩。<a id="a-Ad"></a>钩攫其体。<a id="a-Ae"></a>乃到彼处。<a id="a-Af"></a>如前所说。<a id="a-Ag"></a>次第乃至。<a id="a-Ah"></a>到彼处已。<a id="a-Ai"></a>彼所见食。<a id="a-Aj"></a>悉为洋铁。<a id="a-Ak"></a>热炎炽燃。<a id="a-Al"></a>大臭色恶。<a id="a-Am"></a>是彼妄语恶业所作。<a id="a-An"></a>既近见之。<a id="a-Ao"></a>即便堕中。<a id="a-Ap"></a>若嗅彼气。<a id="a-Aq"></a>烧鼻堕落。<a id="a-Ar"></a>若身触之。<a id="a-As"></a>一切身分皆悉炎燃。<a id="a-At"></a>如萤火虫。<a id="a-Au"></a>铁汁烧唇。<a id="a-Av"></a>既烧唇已。<a id="a-Aw"></a>次烧其咽。<a id="a-Ax"></a>既烧咽已。<a id="a-Ay"></a>次烧其心。<a id="a-Az"></a>既烧心已。<a id="a-B0"></a>次烧其脾。<a id="a-B1"></a>既烧脾已。<a id="a-B2"></a>次烧其肠。<a id="a-B3"></a>如是次第烧生藏已。<a id="a-B4"></a>次烧熟藏。<a id="a-B5"></a>烧熟藏已。<a id="a-B6"></a>从下而出。<a id="a-B7"></a>又复敷具。<a id="a-B8"></a>及卧具等。<a id="a-B9"></a>许布施已。<a id="a-BA"></a>后时不与。<a id="a-BB"></a>彼妄语业。<a id="a-BC"></a>寒热所逼。<a id="a-BD"></a>受大苦恼。<a id="a-BE"></a>无所悕望。<a id="a-BF"></a>彼地狱中热铜板地。<a id="a-BG"></a>罪人坐已。<a id="a-BH"></a>一切身分皆悉消洋。<a id="a-BI"></a>洋已烧燃。<a id="a-BJ"></a>后复更生。<a id="a-BK"></a>若人屋舍欲施客人。<a id="a-BL"></a>许而不与。<a id="a-BM"></a>彼妄语业。<a id="a-BN"></a>置欢喜镬。<a id="a-BO"></a>随喜镬中。<a id="a-BP"></a>如是镬量五十由旬。<a id="a-BQ"></a>热沸铁汁。<a id="a-BR"></a>满彼镬中。<a id="a-BS"></a>彼恶业人。<a id="a-BT"></a>头在下入。<a id="a-BU"></a>既入镬中。<a id="a-BV"></a>或上或下皆悉烂熟。<a id="a-BW"></a>未熟则沈。<a id="a-BX"></a>熟已则浮。<a id="a-BY"></a>既浮出已。<a id="a-BZ"></a>复沈在下。<a id="a-Ba"></a>如是沸热。<a id="a-Bb"></a>既烂熟已。<a id="a-Bc"></a>一切身分皆悉肉脱。<a id="a-Bd"></a>筋皮骨散。<a id="a-Be"></a>一切诸节。<a id="a-Bf"></a>损少减尽。<a id="a-Bg"></a>彼镬甚闇沸铁满中。<a id="a-Bh"></a>生烧其身。<a id="a-Bi"></a>唱唤号哭。<a id="a-Bj"></a>彼既煮已。<a id="a-Bk"></a>复入余镬。<a id="a-Bl"></a>镬中煮熟。<a id="a-Bm"></a>熟则浮出。<a id="a-Bn"></a>如初镬煮。<a id="a-Bo"></a>此中亦尔。<a id="a-Bp"></a>如是上下。<a id="a-Bq"></a>或出或入。<a id="a-Br"></a>彼诸罪人。<a id="a-Bs"></a>或合一处。<a id="a-Bt"></a>或时分散。<a id="a-Bu"></a>若相近时。<a id="a-Bv"></a>极热相触。<a id="a-Bw"></a>如是相触一百千倒。<a id="a-Bx"></a>身体破为一百千段。<a id="a-By"></a>而复更生。<a id="a-Bz"></a>又复更与余诸罪人极热相触。<a id="a-C0"></a>如是相触一百千倒。<a id="a-C1"></a>身体破为一百千段。<a id="a-C2"></a>是本妄语恶业罥缚。<a id="a-C3"></a>于一切时。<a id="a-C4"></a>受如是苦。<a id="a-C5"></a>如是乃至彼妄语人。<a id="a-C6"></a>恶不善业未坏未烂。<a id="a-C7"></a>业气未尽。<a id="a-C8"></a>于一切时与苦不止。<a id="a-C9"></a>若恶业尽。<a id="a-CA"></a>彼地狱处尔乃得脱。<a id="a-CB"></a>若于前世过去久远。<a id="a-CC"></a>有善业熟。<a id="a-CD"></a>不生饿鬼畜生之道。<a id="a-CE"></a>若生人中同业之处。<a id="a-CF"></a>生则为奴。<a id="a-CG"></a>属本前世所诳之人。<a id="a-CH"></a>以前世时许而不与。<a id="a-CI"></a>是故如是。<a id="a-CJ"></a>或复系属余人为奴。<a id="a-CK"></a>彼人异业。<a id="a-CL"></a>何以故。<a id="a-CM"></a>以无始来生生轮转。<a id="a-CN"></a>无始以来造作种种恶不善业。<a id="a-CO"></a>如是世间生死所摄。<a id="a-CP"></a>处处流转。<a id="a-CQ"></a>难相值故。<a id="a-CR"></a>喜爱业绳之所系缚。<a id="a-CS"></a>是故轮转处处异故。<a id="a-CT"></a>不可相值。<a id="a-CU"></a>以此因缘。<a id="a-CV"></a>或时复与异人为奴。<a id="a-CW"></a>常离饮食卧具屋舍随病医药。<a id="a-CX"></a>常为大家之所骂辱。<a id="a-CY"></a>是彼恶业余残果报。</p>
  <p id="aCZ">又彼比丘。<a id="a-Ca"></a>知业果报。<a id="a-Cb"></a>观大叫唤之大地狱。<a id="a-Cc"></a>复有何处。<a id="a-Cd"></a>彼见闻知复有异处。<a id="a-Ce"></a>名双逼恼。<a id="a-Cf"></a>是彼地狱第十一处。<a id="a-Cg"></a>众生何业生于彼处。<a id="a-Ch"></a>彼见有人杀生偷盗邪行饮酒。<a id="a-Ci"></a>乐行多作。<a id="a-Cj"></a>堕彼地狱双逼恼处。<a id="a-Ck"></a>业及果报。<a id="a-Cl"></a>如前所说。<a id="a-Cm"></a>复有妄语。<a id="a-Cn"></a>何者妄语。<a id="a-Co"></a>谓邑子中。<a id="a-Cp"></a>社等会中。<a id="a-Cq"></a>若我慢心。<a id="a-Cr"></a>若因嗔心。<a id="a-Cs"></a>若相憎嫉。<a id="a-Ct"></a>或相斗诤。<a id="a-Cu"></a>妄语而说。<a id="a-Cv"></a>自他俱诳。<a id="a-Cw"></a>自他破坏。<a id="a-Cx"></a>以作如是妄语因缘。<a id="a-Cy"></a>彼处众中。<a id="a-Cz"></a>令他得罚。<a id="a-D0"></a>心生欢喜。<a id="a-D1"></a>彼如是业。<a id="a-D2"></a>多作究竟。<a id="a-D3"></a>作而复集。<a id="a-D4"></a>彼人以是恶业因缘。<a id="a-D5"></a>身坏命终。<a id="a-D6"></a>堕于恶处。<a id="a-D7"></a>在彼地狱双逼恼处。<a id="a-D8"></a>受大苦恼。<a id="a-D9"></a>彼人如是社会等中。<a id="a-DA"></a>妄语恶说。<a id="a-DB"></a>以如是因。<a id="a-DC"></a>如是因缘。<a id="a-DD"></a>身坏命终。<a id="a-DE"></a>堕彼地狱。<a id="a-DF"></a>在双逼恼别异处生。<a id="a-DG"></a>受大苦恼。<a id="a-DH"></a>所谓苦者。<a id="a-DI"></a>如活黑绳合叫唤等诸地狱中前所说者。<a id="a-DJ"></a>此中转胜。<a id="a-DK"></a>以恶业故。<a id="a-DL"></a>彼处则有炎牙师子。<a id="a-DM"></a>彼恶师子。<a id="a-DN"></a>取彼妄语地狱罪人。<a id="a-DO"></a>如前所说种种苦恼。<a id="a-DP"></a>既得脱已。<a id="a-DQ"></a>为彼师子举而食之。<a id="a-DR"></a>举食则死。<a id="a-DS"></a>下之则活。<a id="a-DT"></a>又复食其一切身分。<a id="a-DU"></a>食已复生。<a id="a-DV"></a>生已复食。<a id="a-DW"></a>以恶业故。<a id="a-DX"></a>令彼师子齿机关中。<a id="a-DY"></a>炎火充满。<a id="a-DZ"></a>以如是齿食彼罪人罪业力故。<a id="a-Da"></a>师子口中。<a id="a-Db"></a>被啮被烧。<a id="a-Dc"></a>受两种苦。<a id="a-Dd"></a>如是无量百千年岁。<a id="a-De"></a>常被烧压。<a id="a-Df"></a>受大苦恼。<a id="a-Dg"></a>乃至恶业未坏未烂。<a id="a-Dh"></a>业气未尽。<a id="a-Di"></a>于一切时与苦不止。<a id="a-Dj"></a>若恶业尽。<a id="a-Dk"></a>彼地狱处尔乃得脱。<a id="a-Dl"></a>若于前世过去久远。<a id="a-Dm"></a>有善业熟。<a id="a-Dn"></a>不生饿鬼畜生之道。<a id="a-Do"></a>若生人中同业之处。<a id="a-Dp"></a>恶业力故。<a id="a-Dq"></a>或为蛇螫而致命终。<a id="a-Dr"></a>或为师子虎熊所杀而啖食之。<a id="a-Ds"></a>是彼恶业余残果报。</p>
  <p id="aDt">又彼比丘。<a id="a-Du"></a>知业果报。<a id="a-Dv"></a>观大叫唤之大地狱。<a id="a-Dw"></a>复有何处。<a id="a-Dx"></a>彼见闻知。<a id="a-Dy"></a>复有异处。<a id="a-Dz"></a>名迭相压。<a id="a-E0"></a>是彼地狱第十二处。<a id="a-E1"></a>众生何业生于彼处。<a id="a-E2"></a>彼见有人杀生偷盗邪行饮酒。<a id="a-E3"></a>及以妄语乐行多作。<a id="a-E4"></a>堕彼地狱迭相压处。<a id="a-E5"></a>杀生偷盗邪行饮酒。<a id="a-E6"></a>业及果报如前所说。<a id="a-E7"></a>何者妄语。<a id="a-E8"></a>有兄弟等。<a id="a-E9"></a>有近有远。<a id="a-EA"></a>两朋诤对。<a id="a-EB"></a>彼兄弟者。<a id="a-EC"></a>或同一父。<a id="a-ED"></a>或同一祖。<a id="a-EE"></a>或异兄弟。<a id="a-EF"></a>或是伯叔。<a id="a-EG"></a>分物斗诤。<a id="a-EH"></a>有同种姓极远乃至二十一世。<a id="a-EI"></a>如是人来。<a id="a-EJ"></a>为作证明。<a id="a-EK"></a>如是等中。<a id="a-EL"></a>为益近者。<a id="a-EM"></a>作妄语说。<a id="a-EN"></a>自知非实而故教之以受曲意。<a id="a-EO"></a>方便计挍作妄语说。<a id="a-EP"></a>彼业普遍究竟和集。<a id="a-EQ"></a>彼人以是恶业因缘。<a id="a-ER"></a>身坏命终堕于恶处。<a id="a-ES"></a>在彼地狱迭相压处。<a id="a-ET"></a>受大苦恼。<a id="a-EU"></a>所谓苦者。<a id="a-EV"></a>如前所说。<a id="a-EW"></a>活等地狱所受苦恼。<a id="a-EX"></a>彼一切苦此中具受。<a id="a-EY"></a>复有胜者。<a id="a-EZ"></a>彼人妄语诳亲恶业。<a id="a-Ea"></a>于地狱处。<a id="a-Eb"></a>有铁铰刀。<a id="a-Ec"></a>见本人中所诳亲者。<a id="a-Ed"></a>铰其身肉。<a id="a-Ee"></a>着其口中。<a id="a-Ef"></a>驱踧令食。<a id="a-Eg"></a>以恶业故。<a id="a-Eh"></a>自肉不消。<a id="a-Ei"></a>阎魔罗人。<a id="a-Ej"></a>说偈责之。<a id="a-Ek"></a>而作是言。</p>
  <p id="aEl">实语得安乐　　实语得涅槃</p>
  <p id="aEm">妄语生苦果　　今来在此受</p>
  <p id="aEn">若不舍妄语　　则得一切苦</p>
  <p id="aEo">实语不须买　　易得而不难</p>
  <p id="aEp">实非异国来　　非从异人来</p>
  <p id="aEq">何故舍实语　　喜乐妄语说</p>
  <p id="aEr">实为胜济口　　因实得诸法</p>
  <p id="aEs">实为灯中最　　如来如是说</p>
  <p id="aEt">实为药中胜　　常能破坏苦</p>
  <p id="aEu">作恶非我教　　汝自痴心造</p>
  <p id="aEv">汝自作恶业　　汝今还自受</p>
  <p id="aEw">业尽乃得脱　　唱唤何所解</p>
  <p id="aEx">己为恶业诳　　今者徒叫唤</p>
  <p id="aEy">自诳是愚痴　　叫唤非黠慧</p>
  <p id="aEz">阎魔罗人。<a id="a-F0"></a>如是责疏地狱人已。<a id="a-F1"></a>复与无量百种苦恼。<a id="a-F2"></a>如前所说。<a id="a-F3"></a>与大苦恼。<a id="a-F4"></a>乃至恶业未坏未烂。<a id="a-F5"></a>业气未尽。<a id="a-F6"></a>于一切时与苦不止。<a id="a-F7"></a>若恶业尽。<a id="a-F8"></a>彼地狱处尔乃得脱。<a id="a-F9"></a>若于前世过去久远。<a id="a-FA"></a>有善业熟。<a id="a-FB"></a>不生饿鬼畜生之道。<a id="a-FC"></a>若生人中同业之处。<a id="a-FD"></a>常为他人之所诳惑。<a id="a-FE"></a>所有财物。<a id="a-FF"></a>常为他人之所劫夺。<a id="a-FG"></a>如是苦恼。<a id="a-FH"></a>得财物已。<a id="a-FI"></a>而复亡失。<a id="a-FJ"></a>为一切人之所不信。<a id="a-FK"></a>是彼恶业余残果报。</p>
  <p id="aFL">又彼比丘。<a id="a-FM"></a>知业果报。<a id="a-FN"></a>观大叫唤之大地狱。<a id="a-FO"></a>复有何处。<a id="a-FP"></a>彼见闻知复有异处。<a id="a-FQ"></a>彼处名为金刚嘴乌。<a id="a-FR"></a>是彼地狱第十三处。<a id="a-FS"></a>众生何业生于彼处。<a id="a-FT"></a>彼见闻知。<a id="a-FU"></a>若何等人。<a id="a-FV"></a>杀生偷盗邪行饮酒。<a id="a-FW"></a>复有妄语乐行多作。<a id="a-FX"></a>堕彼地狱。<a id="a-FY"></a>金刚嘴乌别异处生。<a id="a-FZ"></a>彼前活等诸地狱中所受苦恼。<a id="a-Fa"></a>彼一切苦。<a id="a-Fb"></a>此中具受。<a id="a-Fc"></a>杀生偷盗邪行饮酒。<a id="a-Fd"></a>业及果报。<a id="a-Fe"></a>如前所说。<a id="a-Ff"></a>今说妄语。<a id="a-Fg"></a>所谓若人于众僧中。<a id="a-Fh"></a>许与病者随病医药。<a id="a-Fi"></a>而后不与。<a id="a-Fj"></a>彼人以是恶业因缘。<a id="a-Fk"></a>身坏命终。<a id="a-Fl"></a>堕于恶处。<a id="a-Fm"></a>在彼地狱金刚嘴乌别异处生。<a id="a-Fn"></a>受大苦恼。<a id="a-Fo"></a>所谓苦者。<a id="a-Fp"></a>本许不与恶业所作。<a id="a-Fq"></a>金刚嘴乌。<a id="a-Fr"></a>啄其身肉而啖食之。<a id="a-Fs"></a>既啄肉已。<a id="a-Ft"></a>即彼啄处。<a id="a-Fu"></a>还复更生。<a id="a-Fv"></a>生则软嫩。<a id="a-Fw"></a>犹如莲华。<a id="a-Fx"></a>以软嫩故。<a id="a-Fy"></a>极受大苦。<a id="a-Fz"></a>如是更啄。<a id="a-G0"></a>啄已复生。<a id="a-G1"></a>软嫩于前。<a id="a-G2"></a>而复更啄。<a id="a-G3"></a>受苦转增。<a id="a-G4"></a>彼地狱人。<a id="a-G5"></a>如是无量百千年岁为乌所食。<a id="a-G6"></a>既脱彼处。<a id="a-G7"></a>次第复生炽火炎燃铁沙之中。<a id="a-G8"></a>彼地狱人。<a id="a-G9"></a>足蹈热沙。<a id="a-GA"></a>为沙所烧。<a id="a-GB"></a>一切身分。<a id="a-GC"></a>灰亦叵得。<a id="a-GD"></a>又复更生。<a id="a-GE"></a>自食其舌。<a id="a-GF"></a>食已复生。<a id="a-GG"></a>食已复生。<a id="a-GH"></a>舌妄语故。<a id="a-GI"></a>为人所食。<a id="a-GJ"></a>彼妄语人。<a id="a-GK"></a>妄语说故。<a id="a-GL"></a>还自食舌。<a id="a-GM"></a>尔时世尊。<a id="a-GN"></a>而说偈言。</p>
  <p id="aGO">甘露及毒药　　皆在人舌中</p>
  <p id="aGP">实语成甘露　　妄言则为毒</p>
  <p id="aGQ">若人须甘露　　彼人住实语</p>
  <p id="aGR">若人须毒者　　彼人妄语说</p>
  <p id="aGS">毒不决定死　　妄语则决定</p>
  <p id="aGT">若人妄语说　　彼得言死人</p>
  <p id="aGU">妄语不自利　　亦不益他人</p>
  <p id="aGV">若自他不乐　　云何妄语说</p>
  <p id="aGW">若人恶分别　　喜乐妄语说</p>
  <p id="aGX">蜚堕火刀上　　得如是苦恼</p>
  <p id="aGY">毒害虽甚恶　　唯能杀一身</p>
  <p id="aGZ">妄语恶业者　　百千身破坏</p>
  <p id="aGa">智者说实语　　是凡人正法</p>
  <p id="aGb">戒人为庄严　　能示解脱道</p>
  <p id="aGc">众生自作业　　为爱水所漂</p>
  <p id="aGd">善逝说实语　　为第一船筏</p>
  <p id="aGe">无始终世间　　爱罥之所缚</p>
  <p id="aGf">唯实能救解　　法主如是说</p>
  <p id="aGg">实能斩烦恼　　斧能斩斫树</p>
  <p id="aGh">刀斧斩犹生　　实语斩不尔</p>
  <p id="aGi">实能益二世　　故说不尽财</p>
  <p id="aGj">出处不可尽　　一切法中胜</p>
  <p id="aGk">说此实功德　　能生大乐果</p>
  <p id="aGl">智者舍妄语　　谛见人皆舍</p>
  <p id="aGm">舍实语人。<a id="a-Gn"></a>金刚嘴乌。<a id="a-Go"></a>如是无量百千年岁。<a id="a-Gp"></a>常烧常食。<a id="a-Gq"></a>乃至恶业未坏未烂。<a id="a-Gr"></a>业气未尽。<a id="a-Gs"></a>于一切时与苦不止。<a id="a-Gt"></a>若恶业尽。<a id="a-Gu"></a>彼地狱处尔乃得脱。<a id="a-Gv"></a>若于前世过去久远。<a id="a-Gw"></a>有善业熟。<a id="a-Gx"></a>不生饿鬼畜生之道。<a id="a-Gy"></a>若生人中同业之处。<a id="a-Gz"></a>数数斗诤。<a id="a-H0"></a>常堕负处。<a id="a-H1"></a>一切世人不信其语。<a id="a-H2"></a>是彼恶业余残果报。</p>
  <p id="aH3">具足妄语不实之人。<a id="a-H4"></a>到极苦恼地狱恶处。<a id="a-H5"></a>受恶果报。</p>
  <p id="aH6">又彼比丘。<a id="a-H7"></a>知业果报。<a id="a-H8"></a>观大叫唤之大地狱。<a id="a-H9"></a>复有何处。<a id="a-HA"></a>彼见闻知复有异处。<a id="a-HB"></a>名火鬘处。<a id="a-HC"></a>是彼地狱第十四处。<a id="a-HD"></a>众生何业生于彼处。<a id="a-HE"></a>彼见有人杀生偷盗邪行饮酒。<a id="a-HF"></a>业及果报。<a id="a-HG"></a>如前所说。<a id="a-HH"></a>复有妄语。<a id="a-HI"></a>所谓有人。<a id="a-HJ"></a>于吉会中。<a id="a-HK"></a>违制犯法。<a id="a-HL"></a>众人皆言。<a id="a-HM"></a>汝有所犯。<a id="a-HN"></a>彼人畏罚。<a id="a-HO"></a>妄语说言。<a id="a-HP"></a>我实不犯。<a id="a-HQ"></a>彼人以是恶业因缘。<a id="a-HR"></a>身坏命终。<a id="a-HS"></a>堕于恶处。<a id="a-HT"></a>在彼地狱。<a id="a-HU"></a>生火鬘处。<a id="a-HV"></a>受大苦恼。<a id="a-HW"></a>所谓苦者。<a id="a-HX"></a>如前所说。<a id="a-HY"></a>活等地狱所受苦恼。<a id="a-HZ"></a>彼一切苦此中具受。<a id="a-Ha"></a>复有胜者。<a id="a-Hb"></a>所谓铁板。<a id="a-Hc"></a>炽火炎燃。<a id="a-Hd"></a>阎魔罗人。<a id="a-He"></a>执地狱人。<a id="a-Hf"></a>置铁板上。<a id="a-Hg"></a>复以铁板置罪人上。<a id="a-Hh"></a>努力揩磨。<a id="a-Hi"></a>一切身分为血肉泥。<a id="a-Hj"></a>其色甚赤。<a id="a-Hk"></a>如金舒迦炎色赤树。<a id="a-Hl"></a>铁板压之。<a id="a-Hm"></a>故令如是。<a id="a-Hn"></a>若彼地狱。<a id="a-Ho"></a>阎魔罗人发却铁板。<a id="a-Hp"></a>彼地狱人。<a id="a-Hq"></a>脂血肉末。<a id="a-Hr"></a>遍满身体。<a id="a-Hs"></a>既受此苦。<a id="a-Ht"></a>是故于彼阎魔罗人。<a id="a-Hu"></a>生大怖畏。<a id="a-Hv"></a>走向异处。<a id="a-Hw"></a>望救望归。<a id="a-Hx"></a>见有大河。<a id="a-Hy"></a>若受苦时。<a id="a-Hz"></a>满中热灰。<a id="a-I0"></a>于前与苦。<a id="a-I1"></a>阎魔罗人生怖畏故直入彼河。<a id="a-I2"></a>既入河已。<a id="a-I3"></a>筋节机关一切身分皆悉消洋。<a id="a-I4"></a>如生酥块。<a id="a-I5"></a>而复不死。<a id="a-I6"></a>是彼恶业之势力故。<a id="a-I7"></a>彼地狱处。<a id="a-I8"></a>竹林稠密。<a id="a-I9"></a>一切火燃。<a id="a-IA"></a>如此人间。<a id="a-IB"></a>大风起时。<a id="a-IC"></a>火烧干林。<a id="a-ID"></a>不烧众生。<a id="a-IE"></a>彼火鬘处。<a id="a-IF"></a>众生遍满。<a id="a-IG"></a>被烧炽燃。<a id="a-IH"></a>无针头许而不烧处。<a id="a-II"></a>既被烧煮大声叫唤。<a id="a-IJ"></a>四出驰走。<a id="a-IK"></a>望救望归。<a id="a-IL"></a>乃至恶业未坏未烂。<a id="a-IM"></a>业气未尽。<a id="a-IN"></a>于一切时与苦不止。<a id="a-IO"></a>若恶业尽。<a id="a-IP"></a>彼地狱处尔乃得脱。<a id="a-IQ"></a>若于前世过去久远。<a id="a-IR"></a>有善业熟。<a id="a-IS"></a>不生饿鬼畜生之道。<a id="a-IT"></a>若生人中同业之处。<a id="a-IU"></a>语言迟难而复不正。<a id="a-IV"></a>自眷属中。<a id="a-IW"></a>少少语言尚不辨了。<a id="a-IX"></a>何况众中善巧言说。<a id="a-IY"></a>是彼恶业余残果报。</p>
  <p id="aIZ">又彼比丘。<a id="a-Ia"></a>知业果报。<a id="a-Ib"></a>观大叫唤之大地狱。<a id="a-Ic"></a>复有何处。<a id="a-Id"></a>彼见闻知复有异处。<a id="a-Ie"></a>名受锋苦。<a id="a-If"></a>是彼地狱第十五处。<a id="a-Ig"></a>众生何业生于彼处。<a id="a-Ih"></a>彼见有人杀生偷盗邪行饮酒业及果报。<a id="a-Ii"></a>如前所说。<a id="a-Ij"></a>复有妄语。<a id="a-Ik"></a>所谓有人。<a id="a-Il"></a>先心忆念。<a id="a-Im"></a>随何等物。<a id="a-In"></a>若多若少。<a id="a-Io"></a>若于佛所。<a id="a-Ip"></a>若于众僧。<a id="a-Iq"></a>若于法中。<a id="a-Ir"></a>许布施已。<a id="a-Is"></a>后时复言我实不许。<a id="a-It"></a>众僧常有悕望之心。<a id="a-Iu"></a>而后不与。<a id="a-Iv"></a>妨废众僧。<a id="a-Iw"></a>若于余人许而不与。<a id="a-Ix"></a>与彼为妨。<a id="a-Iy"></a>彼妄语人作集罪过。<a id="a-Iz"></a>身坏命终堕于恶处。<a id="a-J0"></a>在彼地狱受锋苦处。<a id="a-J1"></a>受大苦恼。<a id="a-J2"></a>所谓苦者。<a id="a-J3"></a>如前所说。<a id="a-J4"></a>活等地狱所受苦恼。<a id="a-J5"></a>彼一切苦此中具受。<a id="a-J6"></a>复有胜者。<a id="a-J7"></a>所谓彼处热铁针锋。<a id="a-J8"></a>纤细而长。<a id="a-J9"></a>炎燃极利。<a id="a-JA"></a>阎魔罗人执此利针。<a id="a-JB"></a>刺彼罪人。<a id="a-JC"></a>如是罪人受一切苦。<a id="a-JD"></a>发声大唤。<a id="a-JE"></a>既大唤已。<a id="a-JF"></a>针则满口。<a id="a-JG"></a>并舌俱刺。<a id="a-JH"></a>譬如步靫。<a id="a-JI"></a>满中插箭。<a id="a-JJ"></a>既受此苦。<a id="a-JK"></a>不能叫唤。<a id="a-JL"></a>不能啼哭。<a id="a-JM"></a>彼受如是针锋苦恼。<a id="a-JN"></a>更无过者。<a id="a-JO"></a>无异相似。<a id="a-JP"></a>自心妄语。<a id="a-JQ"></a>得如是苦。<a id="a-JR"></a>自他诳故。<a id="a-JS"></a>地狱受苦。<a id="a-JT"></a>一切身分皆悉竖锋。<a id="a-JU"></a>数如毛根。<a id="a-JV"></a>身分皆坏。<a id="a-JW"></a>彼受苦人既受锋苦。<a id="a-JX"></a>随倾而倒。<a id="a-JY"></a>如是如是。<a id="a-JZ"></a>随倾倒地。<a id="a-Ja"></a>众针竞刺。<a id="a-Jb"></a>彼人如是更受针苦。<a id="a-Jc"></a>转复蔽气。<a id="a-Jd"></a>努力唱唤不得出声。<a id="a-Je"></a>若其拔针。<a id="a-Jf"></a>则能叫唤。<a id="a-Jg"></a>若不拔针不能出声。<a id="a-Jh"></a>彼既受苦。<a id="a-Ji"></a>卧炎铁地。<a id="a-Jj"></a>宛转翻覆。<a id="a-Jk"></a>起而复倒。<a id="a-Jl"></a>扰动不停。<a id="a-Jm"></a>阎魔罗人。<a id="a-Jn"></a>手执大斧。<a id="a-Jo"></a>复执铁[矛*(替-曰+貝)]。<a id="a-Jp"></a>铁枷铁杵。<a id="a-Jq"></a>斫刺打筑。<a id="a-Jr"></a>如是无量百千亿岁受大苦恼。<a id="a-Js"></a>食彼妄语恶业果报。<a id="a-Jt"></a>乃至恶业未坏未烂。<a id="a-Ju"></a>业气未尽。<a id="a-Jv"></a>于一切时与苦不止。<a id="a-Jw"></a>若恶业尽。<a id="a-Jx"></a>彼地狱处尔乃得脱。<a id="a-Jy"></a>若于前世过去久远。<a id="a-Jz"></a>有善业熟。<a id="a-K0"></a>不生饿鬼畜生之道。<a id="a-K1"></a>若生人中同业之处。<a id="a-K2"></a>贫穷困苦。<a id="a-K3"></a>所有语言人不信受。<a id="a-K4"></a>处处乞求。<a id="a-K5"></a>许者不与。<a id="a-K6"></a>彼人如是极大贫穷。<a id="a-K7"></a>是彼恶业余残果报。</p>
  <p id="aK8">又彼比丘。<a id="a-K9"></a>知业果报。<a id="a-KA"></a>观大叫唤之大地狱。<a id="a-KB"></a>复有何处。<a id="a-KC"></a>彼见闻知复有异处。<a id="a-KD"></a>彼处名为受无边苦。<a id="a-KE"></a>是彼地狱第十六处。<a id="a-KF"></a>众生何业生于彼处。<a id="a-KG"></a>彼见有人杀生偷盗邪行饮酒业及果报。<a id="a-KH"></a>如前所说。<a id="a-KI"></a>复有妄语。<a id="a-KJ"></a>所谓多人海中治生。<a id="a-KK"></a>而彼导者。<a id="a-KL"></a>与贼同心。<a id="a-KM"></a>彼诸贼人语导者言。<a id="a-KN"></a>勿着彼道。<a id="a-KO"></a>当行此路。<a id="a-KP"></a>令我得物共汝分之。<a id="a-KQ"></a>彼诸商人。<a id="a-KR"></a>雇导者言。<a id="a-KS"></a>汝将我等令到宝所。<a id="a-KT"></a>我与汝物。<a id="a-KU"></a>彼导者言我当如是。<a id="a-KV"></a>我当如是。<a id="a-KW"></a>相许决定。<a id="a-KX"></a>而彼导者。<a id="a-KY"></a>将诸商人。<a id="a-KZ"></a>不着宝路。<a id="a-Ka"></a>而行贼道。<a id="a-Kb"></a>贼先有谋。<a id="a-Kc"></a>竖竿悬幡。<a id="a-Kd"></a>其幡青色。<a id="a-Ke"></a>导者见之。<a id="a-Kf"></a>不言有贼。<a id="a-Kg"></a>彼诸商人见青幡已。<a id="a-Kh"></a>问导者言。<a id="a-Ki"></a>彼青幡处。<a id="a-Kj"></a>应当是贼。<a id="a-Kk"></a>而彼导者答言非贼。<a id="a-Kl"></a>彼诸商人谓其语实。<a id="a-Km"></a>皆不遮防。<a id="a-Kn"></a>既到贼处。<a id="a-Ko"></a>所有财物。<a id="a-Kp"></a>悉为贼夺。<a id="a-Kq"></a>导者亦取。<a id="a-Kr"></a>以是妄语恶业因缘。<a id="a-Ks"></a>身坏命终堕于恶处。<a id="a-Kt"></a>在彼地狱受无边苦。<a id="a-Ku"></a>别异处生受大苦恼。<a id="a-Kv"></a>所谓苦者。<a id="a-Kw"></a>如前所说。<a id="a-Kx"></a>活等地狱所受苦恼。<a id="a-Ky"></a>彼一切苦此中具受。<a id="a-Kz"></a>复有胜者。<a id="a-L0"></a>所谓彼处阎魔罗人。<a id="a-L1"></a>热炎铁钳拔出其舌。<a id="a-L2"></a>拔已即生。<a id="a-L3"></a>生则软嫰。<a id="a-L4"></a>而复更拔。<a id="a-L5"></a>复有以钳拔其眼者。<a id="a-L6"></a>拔已复生。<a id="a-L7"></a>生则软嫰而复更拔。<a id="a-L8"></a>复有以刀遍削其身。<a id="a-L9"></a>刀甚薄利。<a id="a-LA"></a>如剃头刀。<a id="a-LB"></a>彼处有虫。<a id="a-LC"></a>名为断虫。<a id="a-LD"></a>复食其肠。<a id="a-LE"></a>彼地狱中。<a id="a-LF"></a>复有异处。<a id="a-LG"></a>其地普青。<a id="a-LH"></a>而复黑闇。<a id="a-LI"></a>罪人入中。<a id="a-LJ"></a>以恶业故。<a id="a-LK"></a>有摩竭鱼。<a id="a-LL"></a>内外火燃。<a id="a-LM"></a>食彼罪人。<a id="a-LN"></a>彼摩竭鱼。<a id="a-LO"></a>金刚炎口。<a id="a-LP"></a>金刚炎爪。<a id="a-LQ"></a>金刚炎齿。<a id="a-LR"></a>攫啮罪人。<a id="a-LS"></a>一切身分。<a id="a-LT"></a>破散碎末。<a id="a-LU"></a>若脱鱼口。<a id="a-LV"></a>则入其腹。<a id="a-LW"></a>腹中炎燃。<a id="a-LX"></a>在彼腹中。<a id="a-LY"></a>乃经无量百千亿岁。<a id="a-LZ"></a>常被烧燃。<a id="a-La"></a>气未通畅。<a id="a-Lb"></a>或复少气。<a id="a-Lc"></a>常被燃煮。<a id="a-Ld"></a>受坚[革*卬]苦。<a id="a-Le"></a>是本妄语恶业所作。<a id="a-Lf"></a>是彼自舌妄语因故。<a id="a-Lg"></a>在摩竭鱼腹中极烧。<a id="a-Lh"></a>身体破坏。<a id="a-Li"></a>后复更为地狱火烧。<a id="a-Lj"></a>后复更为青火所烧。<a id="a-Lk"></a>如是烧已。<a id="a-Ll"></a>阎魔罗人复为说偈。<a id="a-Lm"></a>责疏之言。</p>
  <p id="aLn">妄语言说者　　是地狱因缘</p>
  <p id="aLo">因缘前已作　　唱唤何所益</p>
  <p id="aLp">妄语第一火　　尚能烧大海</p>
  <p id="aLq">况烧妄语人　　犹如烧草木</p>
  <p id="aLr">若人舍实语　　而作妄语说</p>
  <p id="aLs">如是痴恶人　　弃宝而取石</p>
  <p id="aLt">若人不自爱　　而爱于地狱</p>
  <p id="aLu">自身妄语火　　此处自烧身</p>
  <p id="aLv">实语甚易得　　庄严一切人</p>
  <p id="aLw">舍实语妄说　　痴故到此处</p>
  <p id="aLx">功德中实胜　　是毒之甘露</p>
  <p id="aLy">何痴舍功德　　而取毒中毒</p>
  <p id="aLz">造过得恶果　　常在于地狱</p>
  <p id="aM0">坏自身功德　　到极恶地狱</p>
  <p id="aM1">智者说妄语　　一切苦种子</p>
  <p id="aM2">乐根实第一　　故不应妄语</p>
  <p id="aM3">实语言说人　　一切人所爱</p>
  <p id="aM4">妄语皆不爱　　故不应妄语</p>
  <p id="aM5">若人实语说　　如天常喜乐</p>
  <p id="aM6">若人妄语说　　常受地狱苦</p>
  <p id="aM7">若不作善业　　作无量种恶</p>
  <p id="aM8">受无量苦恼　　今悔何所及</p>
  <p id="aM9">善果从善得　　作恶受恶果</p>
  <p id="aMA">黠慧人舍恶　　喜乐行善法</p>
  <p id="aMB">实为第一善　　妄语第一恶</p>
  <p id="aMC">舍过取功德　　是人人中胜</p>
  <p id="aMD">阎魔罗人如是责疏地狱人已。<a id="a-ME"></a>复与种种无量苦恼。<a id="a-MF"></a>如是无量百千亿岁。<a id="a-MG"></a>乃至恶业破坏无气。<a id="a-MH"></a>腐烂尽灭。<a id="a-MI"></a>彼地狱处尔乃得脱。<a id="a-MJ"></a>若于前世过去久远。<a id="a-MK"></a>有善业熟。<a id="a-ML"></a>不生饿鬼畜生之道。<a id="a-MM"></a>若生人中同业之处。<a id="a-MN"></a>贫穷常困。<a id="a-MO"></a>于一切人常生畏惧。<a id="a-MP"></a>若为奴仆若苦作人。<a id="a-MQ"></a>人中下贱。<a id="a-MR"></a>所有语言。<a id="a-MS"></a>人不信受。<a id="a-MT"></a>彼业因缘。<a id="a-MU"></a>常受苦恼。<a id="a-MV"></a>实语相对。<a id="a-MW"></a>妄语果报。</p>
 </body>
</html>