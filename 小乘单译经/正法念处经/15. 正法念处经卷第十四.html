<!doctype html>
<html id="z3IBUPdb2" data-ver="1497">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十四</h1>
  <h2 id="a2">地狱品第三之十</h2>
  <p id="a3">又彼比丘。<a id="a-4"></a>观察偷盗。<a id="a-5"></a>乐行多作所受果报。<a id="a-6"></a>彼见闻知。<a id="a-7"></a>如是偷盗恶业行人。<a id="a-8"></a>旋火之轮。<a id="a-9"></a>乾闼婆城鹿爱相似。<a id="a-A"></a>大财物聚。<a id="a-B"></a>地狱中见。<a id="a-C"></a>有金珠宝。<a id="a-D"></a>衣裳财物。<a id="a-E"></a>种种各异和合聚集。<a id="a-F"></a>彼恶业人如是见已。<a id="a-G"></a>生于贪心。<a id="a-H"></a>贪痴业诳生如是心。<a id="a-I"></a>彼财物者。<a id="a-J"></a>是我财物。<a id="a-K"></a>如是痴人。<a id="a-L"></a>以恶业故。<a id="a-M"></a>于焰火燃炭聚中过。<a id="a-N"></a>走趣彼物。<a id="a-O"></a>恶业所作。<a id="a-P"></a>阎魔罗人。<a id="a-Q"></a>即以刀网。<a id="a-R"></a>取彼罪人一切身分。<a id="a-S"></a>劈割烧尽唯有骨在。<a id="a-T"></a>无始世来贪心不舍。<a id="a-U"></a>如是受苦。<a id="a-V"></a>犹忆不忘。<a id="a-W"></a>尔时世尊。<a id="a-X"></a>而说偈言。</p>
  <p id="aY">慢心嫉烟髻　　分别取他物</p>
  <p id="aZ">贪心火烧人　　世间火烧木</p>
  <p id="aa">贪毒所啮人　　彼人叵寂静</p>
  <p id="ab">数数喜乐贪　　又复更增长</p>
  <p id="ac">犹如火得薪　　贪心如是长</p>
  <p id="ad">火烧人得走　　贪烧不可避</p>
  <p id="ae">贪人如轮转　　贪心诳惑人</p>
  <p id="af">无始终世界　　更无始贪怨</p>
  <p id="ag">贪心所诳人　　入于海水中</p>
  <p id="ah">入饶刀头处　　因贪心故受</p>
  <p id="ai">贪因缘作王　　迭亘相杀害</p>
  <p id="aj">离母子和合　　爱物入头处</p>
  <p id="ak">若得脱爱毒　　彼人舍贪火</p>
  <p id="al">若人金土等　　则近于涅槃</p>
  <p id="am">戒为最胜财　　日为第一光</p>
  <p id="an">财物可散坏　　戒常不失减</p>
  <p id="ao">持戒生三天　　复生禅境界</p>
  <p id="ap">戒光无相似　　此世未来世</p>
  <p id="aq">若灭贪火者　　以智慧为水</p>
  <p id="ar">不灭贪心人　　解脱不可得</p>
  <p id="as">彼地狱人。<a id="a-t"></a>于彼贪火如是烧已。<a id="a-u"></a>复入阿鼻第二火烧复堕崄岸。<a id="a-v"></a>在利刀处三倍极烧。<a id="a-w"></a>彼地狱处。<a id="a-x"></a>如旋火轮。<a id="a-y"></a>乾闼婆城鹿爱相似。<a id="a-z"></a>如是物贪。<a id="a-10"></a>如梦所见。<a id="a-11"></a>阎魔罗人。<a id="a-12"></a>执地狱人。<a id="a-13"></a>乃过无量百千年岁。<a id="a-14"></a>与大苦恼。<a id="a-15"></a>偷盗业故。</p>
  <p id="a16">又彼比丘。<a id="a-17"></a>观察阿鼻邪行业果。<a id="a-18"></a>彼见如是作恶业人。<a id="a-19"></a>彼铁恶处既得脱已。<a id="a-1A"></a>过火聚已。<a id="a-1B"></a>恶业转故。<a id="a-1C"></a>更入异处。<a id="a-1D"></a>名邪见处。<a id="a-1E"></a>彼恶业故。<a id="a-1F"></a>见有妇女。<a id="a-1G"></a>如本人中先所见者。<a id="a-1H"></a>先所行者。<a id="a-1I"></a>彼既见已。<a id="a-1J"></a>无始来习欲火发起。<a id="a-1K"></a>即便疾走趣彼妇女。<a id="a-1L"></a>彼妇女者。<a id="a-1M"></a>恶业所作身皆是铁。<a id="a-1N"></a>既前到已。<a id="a-1O"></a>为彼所抱。<a id="a-1P"></a>复呜其口。<a id="a-1Q"></a>食其唇等。<a id="a-1R"></a>无有在者如芥子许。<a id="a-1S"></a>身亦食尽。<a id="a-1T"></a>尽已复生。<a id="a-1U"></a>生已复食。<a id="a-1V"></a>食已复生。<a id="a-1W"></a>彼人如是。<a id="a-1X"></a>受坚鞕苦。<a id="a-1Y"></a>彼人如是欲火不舍。<a id="a-1Z"></a>复于异处。<a id="a-1a"></a>更见妇女欲火所烧。<a id="a-1b"></a>疾走往趣。<a id="a-1c"></a>不念苦恼。<a id="a-1d"></a>彼妇女者。<a id="a-1e"></a>身是金刚。<a id="a-1f"></a>铁火焰燃。<a id="a-1g"></a>抱彼罪人。<a id="a-1h"></a>抱即破碎。<a id="a-1i"></a>如摧沙抟。<a id="a-1j"></a>一切身散散已复生。<a id="a-1k"></a>生已复散。<a id="a-1l"></a>散已复生。<a id="a-1m"></a>又复更走。<a id="a-1n"></a>如是受苦欲心不定。<a id="a-1o"></a>如是比丘。<a id="a-1p"></a>见彼处已闻知亦尔。<a id="a-1q"></a>而说偈言。</p>
  <p id="a1r">女为恶根本　　能失一切物</p>
  <p id="a1s">若人乐妇女　　乐则不可得</p>
  <p id="a1t">一切法中恶　　妇女多谄妒</p>
  <p id="a1u">丈夫因妇女　　能令二世失</p>
  <p id="a1v">妇女乐行欲　　妇女常行诳</p>
  <p id="a1w">心中所念异　　口说异言语</p>
  <p id="a1x">初时软滑语　　后心如金刚</p>
  <p id="a1y">非恩非供养　　心轻不忆念</p>
  <p id="a1z">百恩而不念　　而计于一恶</p>
  <p id="a20">心如鹿爱体　　妇女恶业地</p>
  <p id="a21">丈夫欲染心　　妇女令人失</p>
  <p id="a22">此世未来世　　女失第一失</p>
  <p id="a23">若欲受乐者　　应当舍妇女</p>
  <p id="a24">若舍妇女者　　世间第一乐</p>
  <p id="a25">若人欲断爱　　悕望大富乐</p>
  <p id="a26">欲至寂静处　　彼应舍妇女</p>
  <p id="a27">以痴心故。<a id="a-28"></a>如是无量百千年岁。<a id="a-29"></a>烧煮破坏又复更生。<a id="a-2A"></a>彼人彼处若得脱已。<a id="a-2B"></a>复入火聚。<a id="a-2C"></a>烧已煮已。<a id="a-2D"></a>饥渴所逼。<a id="a-2E"></a>处处驰走。</p>
  <p id="a2F">又彼比丘。<a id="a-2G"></a>观察阿鼻不善满足妄语业人。<a id="a-2H"></a>乐行多作。<a id="a-2I"></a>所受果报。<a id="a-2J"></a>彼见闻知。<a id="a-2K"></a>妄语业人。<a id="a-2L"></a>在彼地狱。<a id="a-2M"></a>饥渴乱烧。<a id="a-2N"></a>彼有大力。<a id="a-2O"></a>阎魔罗人。<a id="a-2P"></a>执彼罪人而问之曰。<a id="a-2Q"></a>汝何所患。<a id="a-2R"></a>答言饥渴。<a id="a-2S"></a>阎魔罗人执集业人。<a id="a-2T"></a>即擘其口而出其舌。<a id="a-2U"></a>恶业力故。<a id="a-2V"></a>如是恶舌。<a id="a-2W"></a>五由旬量。<a id="a-2X"></a>妄语果故。<a id="a-2Y"></a>彼舌既出。<a id="a-2Z"></a>阎魔罗人。<a id="a-2a"></a>即取敷置焰燃铁地。<a id="a-2b"></a>以恶业故。<a id="a-2c"></a>作一千犁。<a id="a-2d"></a>在彼地处。<a id="a-2e"></a>犁头焰燃。<a id="a-2f"></a>极大力牛。<a id="a-2g"></a>百到千到。<a id="a-2h"></a>若来若去。<a id="a-2i"></a>纵横耕之。<a id="a-2j"></a>脓血成河。<a id="a-2k"></a>河中有虫。<a id="a-2l"></a>又复舌中多饶虫生。<a id="a-2m"></a>舌极柔软。<a id="a-2n"></a>如天服软。<a id="a-2o"></a>如是软舌纵横耕已复更生合。<a id="a-2p"></a>合已复耕。<a id="a-2q"></a>如是无量百千亿岁。<a id="a-2r"></a>如是恶舌。<a id="a-2s"></a>受恶苦恼。<a id="a-2t"></a>恶苦坚鞕。<a id="a-2u"></a>不可忍耐。<a id="a-2v"></a>彼人受苦。<a id="a-2w"></a>唱唤号哭。<a id="a-2x"></a>孤独无救。<a id="a-2y"></a>如是恶业。<a id="a-2z"></a>非是母作。<a id="a-30"></a>亦非父作。<a id="a-31"></a>亦非天作。<a id="a-32"></a>又复非是异丈夫作。<a id="a-33"></a>非是不作。<a id="a-34"></a>非异处来。<a id="a-35"></a>自作不失。<a id="a-36"></a>不作不得。<a id="a-37"></a>作业受果。<a id="a-38"></a>彼人如是受苦叫唤。<a id="a-39"></a>阎魔罗人为呵责之。<a id="a-3A"></a>而说偈言。</p>
  <p id="a3B">应舍离坚恶　　无美味妄语</p>
  <p id="a3C">妄语说之人　　心轻不久失</p>
  <p id="a3D">不信如是处　　一切善人舍</p>
  <p id="a3E">不爱如怨家　　健者能舍离</p>
  <p id="a3F">妄语先自诳　　然后诳他人</p>
  <p id="a3G">若不舍妄语　　自他俱破坏</p>
  <p id="a3H">妄语言说人　　先自口破坏</p>
  <p id="a3I">彼人天舍离　　终到恶处去</p>
  <p id="a3J">若喜乐妄语　　彼人无好处</p>
  <p id="a3K">世出世间道　　妄语故舍离</p>
  <p id="a3L">妄语坚报坚　　黠慧人舍离</p>
  <p id="a3M">依止妄语人　　到于地狱处</p>
  <p id="a3N">实说人中胜　　一切人供养</p>
  <p id="a3O">妄语一切舍　　如是应实语</p>
  <p id="a3P">若不杀实语　　软心悲众生</p>
  <p id="a3Q">实语为天阶　　实为第一法</p>
  <p id="a3R">若人地狱行　　阎魔罗人前</p>
  <p id="a3S">彼因缘妄语　　智者如是说</p>
  <p id="a3T">毒罥钩相似　　如刀如火等</p>
  <p id="a3U">若说妄语者　　多受恶果报</p>
  <p id="a3V">欲求善业果　　欲得见真谛</p>
  <p id="a3W">常应实语说　　舍离恶妄语</p>
  <p id="a3X">彼地狱人。<a id="a-3Y"></a>受如是等坚鞕苦恼。<a id="a-3Z"></a>如是无量百千年岁犁耕其舌。<a id="a-3a"></a>彼妄语人。<a id="a-3b"></a>舌还入口。<a id="a-3c"></a>彼人怖畏。<a id="a-3d"></a>破口破面处处驰走。<a id="a-3e"></a>堕炭火聚。<a id="a-3f"></a>入已被烧。<a id="a-3g"></a>彼人如是受大苦恼。<a id="a-3h"></a>无救无归。<a id="a-3i"></a>更复有余。<a id="a-3j"></a>阎魔罗人。<a id="a-3k"></a>手执棒刀。<a id="a-3l"></a>彼地狱人。<a id="a-3m"></a>从头至足皆令破散。<a id="a-3n"></a>唱唤啼哭而常不息。<a id="a-3o"></a>阿鼻之火。<a id="a-3p"></a>常极烧燃。</p>
  <p id="a3q">又彼比丘。<a id="a-3r"></a>观察两舌。<a id="a-3s"></a>乐行多作。<a id="a-3t"></a>所得果报。<a id="a-3u"></a>彼见闻知此地狱人。<a id="a-3v"></a>两舌业果。<a id="a-3w"></a>两舌因故。<a id="a-3x"></a>复到极恶地狱之中。<a id="a-3y"></a>彼处更有阎魔罗人。<a id="a-3z"></a>转更甚恶。<a id="a-40"></a>罪人见之。<a id="a-41"></a>问罪人曰。<a id="a-42"></a>汝何所患。<a id="a-43"></a>答言患饥。<a id="a-44"></a>阎魔罗人。<a id="a-45"></a>即擘其口。<a id="a-46"></a>挽出其舌。<a id="a-47"></a>手中提之。<a id="a-48"></a>如是舌量三百由旬。<a id="a-49"></a>如是普出。<a id="a-4A"></a>彼阎魔罗。<a id="a-4B"></a>无慈恶人。<a id="a-4C"></a>取焰铁刀。<a id="a-4D"></a>刃利焰燃。<a id="a-4E"></a>割舌一厢。<a id="a-4F"></a>彼舌一厢有狗野干豺等食之。<a id="a-4G"></a>彼受如是极恶苦恼。<a id="a-4H"></a>唱唤号哭声自不止。<a id="a-4I"></a>彼地狱人。<a id="a-4J"></a>如是唱唤。<a id="a-4K"></a>阎魔罗人呵责之故。<a id="a-4L"></a>而说偈言。</p>
  <p id="a4M">汝以破坏心　　而作多语说</p>
  <p id="a4N">一切法中垢　　彼果如是煮</p>
  <p id="a4O">破坏语恶人　　生处常孤独</p>
  <p id="a4P">何人两舌说　　善人所不赞</p>
  <p id="a4Q">生处常凡鄙　　在于恶处生</p>
  <p id="a4R">若人两舌说　　则是痴所秉</p>
  <p id="a4S">恶业行之人　　常被地狱烧</p>
  <p id="a4T">若人乐作恶　　彼常两舌说</p>
  <p id="a4U">第一恶所诳　　密言不隐覆</p>
  <p id="a4V">两舌人两面　　常食他背肉</p>
  <p id="a4W">若人舍两舌　　彼人常坚密</p>
  <p id="a4X">知识兄弟等　　常不曾舍离</p>
  <p id="a4Y">若人舍两舌　　常护王密语</p>
  <p id="a4Z">舍两舌寂静　　若人离妒恶</p>
  <p id="a4a">何故不行法　　何不舍两舌</p>
  <p id="a4b">今受两舌果　　何故心生悔</p>
  <p id="a4c">阎魔罗人。<a id="a-4d"></a>如是呵责地狱人已。<a id="a-4e"></a>受舌苦人。<a id="a-4f"></a>入大苦海。<a id="a-4g"></a>乃过无量百千年岁。<a id="a-4h"></a>彼人恶业。<a id="a-4i"></a>若脱彼处坚鞕苦已。<a id="a-4j"></a>舌还如本。<a id="a-4k"></a>更不复见阎魔罗人。<a id="a-4l"></a>彼地狱人。<a id="a-4m"></a>既得脱于地狱中苦。<a id="a-4n"></a>处处急走。<a id="a-4o"></a>受第一苦。<a id="a-4p"></a>不可忍耐。<a id="a-4q"></a>恶业风力。<a id="a-4r"></a>吹恶报薪。<a id="a-4s"></a>大火烧燃。<a id="a-4t"></a>处处急走。<a id="a-4u"></a>彼处复有阎魔罗人执而问曰。<a id="a-4v"></a>汝何所患。<a id="a-4w"></a>恶业因缘。<a id="a-4x"></a>即便答言。<a id="a-4y"></a>我今患饥。<a id="a-4z"></a>阎魔罗人。<a id="a-50"></a>即擘其口而取其舌。<a id="a-51"></a>大势力人以刀割之。<a id="a-52"></a>驱令自啖。<a id="a-53"></a>彼患饥急。<a id="a-54"></a>即自食舌。<a id="a-55"></a>涎血流出。<a id="a-56"></a>彼人如是自食其舌。<a id="a-57"></a>彼舌如是割已复生。<a id="a-58"></a>割已复生。<a id="a-59"></a>业罥力故。<a id="a-5A"></a>宛转在地。<a id="a-5B"></a>唱唤号哭。<a id="a-5C"></a>彼人苦恼。<a id="a-5D"></a>眼转睛动。<a id="a-5E"></a>受大苦恼。<a id="a-5F"></a>孤独无伴。<a id="a-5G"></a>自作自受。<a id="a-5H"></a>阎魔罗人为呵责之。<a id="a-5I"></a>而说偈言。</p>
  <p id="a5J">舌弓之所放　　利口语火箭</p>
  <p id="a5K">若人恶口说　　彼果此相似</p>
  <p id="a5L">如世食肉者　　一切人舍离</p>
  <p id="a5M">若人恶口说　　彼人舌如毒</p>
  <p id="a5N">刀火毒等恶　　此恶非大恶</p>
  <p id="a5O">若人恶口说　　此恶是大恶</p>
  <p id="a5P">舌钻能生火　　在心中增长</p>
  <p id="a5Q">人中恶口火　　如烧干燥薪</p>
  <p id="a5R">若人乐甜语　　一切人供养</p>
  <p id="a5S">如自母无异　　心喜如己父</p>
  <p id="a5T">甜语第一善　　因乐果亦乐</p>
  <p id="a5U">不尽能除恶　　利一切世间</p>
  <p id="a5V">甜语为天阶　　甜为第一藏</p>
  <p id="a5W">甜为世间眼　　甜如蜜无异</p>
  <p id="a5X">恶口第一恶　　说已到地狱</p>
  <p id="a5Y">汝舌作自受　　今何悔故生</p>
  <p id="a5Z">阎魔罗人。<a id="a-5a"></a>如是呵责地狱罪人。<a id="a-5b"></a>乃过无量百千年岁。<a id="a-5c"></a>彼恶业人。<a id="a-5d"></a>妄语恶口。<a id="a-5e"></a>乐行多作。<a id="a-5f"></a>教他随喜。<a id="a-5g"></a>受如是苦。<a id="a-5h"></a>若脱彼处。<a id="a-5i"></a>处处驰走。<a id="a-5j"></a>又复更有阎魔罗人。<a id="a-5k"></a>执持极烧。<a id="a-5l"></a>与大苦恼。</p>
  <p id="a5m">又彼比丘。<a id="a-5n"></a>观察绮语。<a id="a-5o"></a>乐行多作。<a id="a-5p"></a>恶业果报。<a id="a-5q"></a>彼见闻知。<a id="a-5r"></a>此地狱人。<a id="a-5s"></a>自业果报。<a id="a-5t"></a>受极苦恼。<a id="a-5u"></a>第一苦逼。<a id="a-5v"></a>得脱如是。<a id="a-5w"></a>阎魔罗人。<a id="a-5x"></a>处处驰走。<a id="a-5y"></a>复更为余阎魔罗人。<a id="a-5z"></a>执捉问言。<a id="a-60"></a>汝何所患。<a id="a-61"></a>彼即答言。<a id="a-62"></a>患饥极渴。<a id="a-63"></a>而说偈言。</p>
  <p id="a64">自身功德尽　　自身钻所生</p>
  <p id="a65">铁火烧饥渴　　我受恶烧苦</p>
  <p id="a66">如冰雪于火　　如须弥芥子</p>
  <p id="a67">饥于地狱火　　其胜亦如是</p>
  <p id="a68">地狱火势力　　不行于异处</p>
  <p id="a69">如是饥渴火　　天中亦能到</p>
  <p id="a6A">如此地狱中　　受余重苦恼</p>
  <p id="a6B">如是苦虽重　　不如渴火苦</p>
  <p id="a6C">阎魔罗使。<a id="a-6D"></a>闻彼语已。<a id="a-6E"></a>焰燃铁钳以擘其口。<a id="a-6F"></a>焰燃铁钵。<a id="a-6G"></a>盛赤铜汁。<a id="a-6H"></a>热沸焰燃置其口中。<a id="a-6I"></a>彼不相应绮语罪过故烧其舌。<a id="a-6J"></a>即时消洋如雪在火。<a id="a-6K"></a>彼地狱人。<a id="a-6L"></a>受二种苦不可具说。<a id="a-6M"></a>如是烧已。<a id="a-6N"></a>唱声大唤。<a id="a-6O"></a>以大唤故。<a id="a-6P"></a>更复多多。<a id="a-6Q"></a>内其口中。<a id="a-6R"></a>焰燃赤铜烧其舌已。<a id="a-6S"></a>次烧咽喉。<a id="a-6T"></a>烧咽喉已。<a id="a-6U"></a>次烧其心。<a id="a-6V"></a>既烧心已。<a id="a-6W"></a>次烧其肠。<a id="a-6X"></a>既烧肠已。<a id="a-6Y"></a>次烧熟藏。<a id="a-6Z"></a>烧熟藏已。<a id="a-6a"></a>从下而出。<a id="a-6b"></a>如是罪人。<a id="a-6c"></a>受苦唱唤。<a id="a-6d"></a>阎魔罗人。<a id="a-6e"></a>即为说偈。<a id="a-6f"></a>呵责之言。</p>
  <p id="a6g">前后不缚句　　无义不相应</p>
  <p id="a6h">汝本绮语说　　彼果如是受</p>
  <p id="a6i">若常不实说　　若常不读诵</p>
  <p id="a6j">彼则非是舌　　唯可是肉脐</p>
  <p id="a6k">若人常实语　　常乐善功德</p>
  <p id="a6l">彼则是天阶　　乃得名为舌</p>
  <p id="a6m">阎魔罗人。<a id="a-6n"></a>如是呵责地狱罪人。<a id="a-6o"></a>既呵责已。<a id="a-6p"></a>复以热沸洋赤铜汁。<a id="a-6q"></a>置彼地狱罪人口中。<a id="a-6r"></a>如是无量百千年岁。<a id="a-6s"></a>以不相应绮语说故。<a id="a-6t"></a>如是恶报。<a id="a-6u"></a>彼地狱人。<a id="a-6v"></a>若得免离阎魔罗人。<a id="a-6w"></a>处处驰走。<a id="a-6x"></a>复入火聚。<a id="a-6y"></a>身体消洋。<a id="a-6z"></a>脚髀腰等在火聚中。<a id="a-70"></a>皆悉洋消。<a id="a-71"></a>如生酥块。<a id="a-72"></a>洋已复生。<a id="a-73"></a>彼人如是望救望归。<a id="a-74"></a>处处驰走。<a id="a-75"></a>以恶业故。<a id="a-76"></a>望见有城。<a id="a-77"></a>满中宝物他人守护。<a id="a-78"></a>如是痴人。<a id="a-79"></a>恶业因故。<a id="a-7A"></a>心生贪着。<a id="a-7B"></a>走向彼物。<a id="a-7C"></a>谓是已有。<a id="a-7D"></a>彼贪心人。<a id="a-7E"></a>恶不善业。<a id="a-7F"></a>乐行多作。<a id="a-7G"></a>所得果报。<a id="a-7H"></a>于地狱中。<a id="a-7I"></a>心颠倒见。<a id="a-7J"></a>如是见已。<a id="a-7K"></a>以贪心故。<a id="a-7L"></a>望多受用。<a id="a-7M"></a>以贪心故。<a id="a-7N"></a>手中刀生。<a id="a-7O"></a>走向彼物。<a id="a-7P"></a>既到物所。<a id="a-7Q"></a>以刀相斫。<a id="a-7R"></a>彼地狱人。<a id="a-7S"></a>迭相削割。<a id="a-7T"></a>如是相割。<a id="a-7U"></a>唯有骨在。<a id="a-7V"></a>后复更生。<a id="a-7W"></a>生已更割。<a id="a-7X"></a>割已复生。<a id="a-7Y"></a>乃过无量百千年岁。<a id="a-7Z"></a>恶业所作。<a id="a-7a"></a>阎魔罗人。<a id="a-7b"></a>手执利刀。<a id="a-7c"></a>[利-禾+皮]地狱人。<a id="a-7d"></a>捉地狱人。<a id="a-7e"></a>一切割削。<a id="a-7f"></a>一切肉尽无芥子许。<a id="a-7g"></a>唯有骨在。<a id="a-7h"></a>彼地狱人。<a id="a-7i"></a>唱唤号哭。<a id="a-7j"></a>忧愁苦恼。<a id="a-7k"></a>如是割削。<a id="a-7l"></a>削已复生。<a id="a-7m"></a>如以刀割。<a id="a-7n"></a>阎魔罗人。<a id="a-7o"></a>若置河中。<a id="a-7p"></a>即复还活。<a id="a-7q"></a>如是如是。<a id="a-7r"></a>彼地狱人还复更生。<a id="a-7s"></a>如是受苦。<a id="a-7t"></a>唱唤号哭。<a id="a-7u"></a>阎魔罗人。<a id="a-7v"></a>复为说偈呵责之言。</p>
  <p id="a7w">贪所坏丈夫　　为贪之所诳</p>
  <p id="a7x">于他物悕望　　此间如是煮</p>
  <p id="a7y">贪心恶不善　　痴人心喜乐</p>
  <p id="a7z">贪心还自烧　　如木中出火</p>
  <p id="a80">贪心甚为恶　　令人到地狱</p>
  <p id="a81">如是应舍贪　　苦报毒恶物</p>
  <p id="a82">见他人富已　　贪心望自得</p>
  <p id="a83">彼贪生毒果　　今来此处受</p>
  <p id="a84">阎魔罗人。<a id="a-85"></a>如是责疏地狱罪人。<a id="a-86"></a>既责疏已。<a id="a-87"></a>然后多多与诸苦恼。<a id="a-88"></a>如是无量百千年岁。<a id="a-89"></a>乃至恶业未尽已来。<a id="a-8A"></a>时节长远。<a id="a-8B"></a>与苦不止。<a id="a-8C"></a>彼地狱人。<a id="a-8D"></a>若离彼处。<a id="a-8E"></a>望救望归。<a id="a-8F"></a>处处驰走。<a id="a-8G"></a>复入火聚。<a id="a-8H"></a>堕极焰燃热铁之地。<a id="a-8I"></a>宛转复起。<a id="a-8J"></a>处处驰走。<a id="a-8K"></a>孤独无伴。<a id="a-8L"></a>恶业行人。<a id="a-8M"></a>恶业怨家。<a id="a-8N"></a>将入地狱。<a id="a-8O"></a>若复得离。<a id="a-8P"></a>阎魔罗人。<a id="a-8Q"></a>处处驰走。<a id="a-8R"></a>此人嗔心。<a id="a-8S"></a>乐行多作。<a id="a-8T"></a>果报今受。<a id="a-8U"></a>无救无归。<a id="a-8V"></a>师子虎蛇恶嗔之类。<a id="a-8W"></a>现住其前。<a id="a-8X"></a>彼人怖畏。<a id="a-8Y"></a>处处驰走。<a id="a-8Z"></a>以恶业故。<a id="a-8a"></a>而不能走。<a id="a-8b"></a>为彼所执。<a id="a-8c"></a>极大嗔怒。<a id="a-8d"></a>先食其头。<a id="a-8e"></a>既被食头。<a id="a-8f"></a>唱唤悲苦。<a id="a-8g"></a>宛转在地。<a id="a-8h"></a>复有恶蛇。<a id="a-8i"></a>牙有恶毒而复啮之。<a id="a-8j"></a>而食其胁。<a id="a-8k"></a>虎食其背。<a id="a-8l"></a>火烧其足。<a id="a-8m"></a>阎魔罗人。<a id="a-8n"></a>复远射之。<a id="a-8o"></a>如是受苦。<a id="a-8p"></a>阎魔罗人。<a id="a-8q"></a>复为说偈呵责之言。</p>
  <p id="a8r">汝为嗔所烧　　人中最凡鄙</p>
  <p id="a8s">复到此处烧　　何故今唱唤</p>
  <p id="a8t">嗔为第一因　　令人生地狱</p>
  <p id="a8u">如绳系缚汝　　今得此苦恼</p>
  <p id="a8v">嗔心诳痴人　　常念嗔不舍</p>
  <p id="a8w">不曾心寂静　　如蛇窟中住</p>
  <p id="a8x">若人坚恶体　　恒常多行嗔</p>
  <p id="a8y">彼人不得乐　　如日中之闇</p>
  <p id="a8z">非法非多财　　非知识非亲</p>
  <p id="a90">一切不能护　　嗔恚乱心人</p>
  <p id="a91">于此世他世　　能作黑闇果</p>
  <p id="a92">复能到恶处　　是故名为嗔</p>
  <p id="a93">不嗔者第一　　嗔人则非胜</p>
  <p id="a94">若人舍离嗔　　彼人趣涅槃</p>
  <p id="a95">汝以嗔因缘　　到恶处地狱</p>
  <p id="a96">业尽乃得脱　　宛转何所益</p>
  <p id="a97">阎魔罗人。<a id="a-98"></a>如是呵责地狱罪人。<a id="a-99"></a>既呵责已。<a id="a-9A"></a>复更箭射。<a id="a-9B"></a>师子虎等。<a id="a-9C"></a>多嗔畜生以嗔因故。<a id="a-9D"></a>杀而食之。<a id="a-9E"></a>彼业相似。<a id="a-9F"></a>得相似报。<a id="a-9G"></a>果似种故。<a id="a-9H"></a>如是罪人。<a id="a-9I"></a>恶业果报。<a id="a-9J"></a>久时煮食。<a id="a-9K"></a>若脱彼处。<a id="a-9L"></a>望救望归。<a id="a-9M"></a>处处驰走。<a id="a-9N"></a>邪见恶因。<a id="a-9O"></a>五逆果报。<a id="a-9P"></a>得如是道。<a id="a-9Q"></a>生在阿鼻。<a id="a-9R"></a>如是五逆。<a id="a-9S"></a>决定彼受。<a id="a-9T"></a>如业相似。<a id="a-9U"></a>彼地狱人。<a id="a-9V"></a>在于何处。<a id="a-9W"></a>摩娑迦离及不兰那。<a id="a-9X"></a>提婆达多。<a id="a-9Y"></a>居迦离等。<a id="a-9Z"></a>彼处烧煮。<a id="a-9a"></a>彼地狱人。<a id="a-9b"></a>到大地狱。<a id="a-9c"></a>决定烧煮。<a id="a-9d"></a>彼受第一急恶苦恼。<a id="a-9e"></a>彼处苦者。<a id="a-9f"></a>何者苦恼。<a id="a-9g"></a>一切众生。<a id="a-9h"></a>不能说喻。<a id="a-9i"></a>如是阿鼻地狱罪人。<a id="a-9j"></a>受大苦恼。<a id="a-9k"></a>恶业行人闇聚和集。<a id="a-9l"></a>一切众生。<a id="a-9m"></a>毛起地狱。<a id="a-9n"></a>在上雨刀。<a id="a-9o"></a>阿鼻之人。<a id="a-9p"></a>烧煮劈裂。<a id="a-9q"></a>又复更生。<a id="a-9r"></a>生已复裂。<a id="a-9s"></a>更劈更烧。<a id="a-9t"></a>雨金刚枷。<a id="a-9u"></a>雨金刚雹。<a id="a-9v"></a>又复雨石。<a id="a-9w"></a>破坏碎散。<a id="a-9x"></a>彼五逆人。<a id="a-9y"></a>如是烧已。<a id="a-9z"></a>又复更有十一焰聚。<a id="a-A0"></a>受大苦恼。<a id="a-A1"></a>不可忍耐。<a id="a-A2"></a>十方十焰。<a id="a-A3"></a>第十一者。<a id="a-A4"></a>饥渴火聚。<a id="a-A5"></a>以饥渴故。<a id="a-A6"></a>口中焰出。<a id="a-A7"></a>彼人周匝。<a id="a-A8"></a>十焰围身。<a id="a-A9"></a>如是烧煮。<a id="a-AA"></a>遍其身体。<a id="a-AB"></a>无有微细如毛孔许而不烧燃。<a id="a-AC"></a>彼诸罪人。<a id="a-AD"></a>平等被烧。<a id="a-AE"></a>乃至无有毛根许乐。<a id="a-AF"></a>故名阿鼻。<a id="a-AG"></a>乃至无有微少许乐。<a id="a-AH"></a>故名阿鼻。<a id="a-AI"></a>一切诸根。<a id="a-AJ"></a>一切境界。<a id="a-AK"></a>皆悉煮熟。<a id="a-AL"></a>以不正心。<a id="a-AM"></a>故名阿鼻。<a id="a-AN"></a>此世间退。<a id="a-AO"></a>更无生处。<a id="a-AP"></a>唯生于彼。<a id="a-AQ"></a>大地狱中。<a id="a-AR"></a>苦更无过。<a id="a-AS"></a>时节无数。<a id="a-AT"></a>故名阿鼻。<a id="a-AU"></a>一切欲界所摄众生。<a id="a-AV"></a>最为极下。<a id="a-AW"></a>故名阿鼻。<a id="a-AX"></a>如是阿鼻。<a id="a-AY"></a>更无过者。<a id="a-AZ"></a>故名阿鼻。<a id="a-Aa"></a>如是阿鼻。<a id="a-Ab"></a>更无胜者。<a id="a-Ac"></a>故名阿鼻。<a id="a-Ad"></a>彼大地狱。<a id="a-Ae"></a>如头已上。<a id="a-Af"></a>更无有物。<a id="a-Ag"></a>如是阿鼻地处甚热。<a id="a-Ah"></a>亦复如是更无有上。<a id="a-Ai"></a>故名阿鼻。<a id="a-Aj"></a>彼阿鼻处。<a id="a-Ak"></a>其地最热。<a id="a-Al"></a>更无有过。<a id="a-Am"></a>热沸赤铜。<a id="a-An"></a>烧赤肉骨。<a id="a-Ao"></a>更无过者。<a id="a-Ap"></a>故名阿鼻。<a id="a-Aq"></a>彼处地密。<a id="a-Ar"></a>故名阿鼻。<a id="a-As"></a>彼地狱处。<a id="a-At"></a>脂肉骨髓一切焰燃。<a id="a-Au"></a>彼地狱人普皆焰燃。<a id="a-Av"></a>不可分别。<a id="a-Aw"></a>此人彼人。<a id="a-Ax"></a>微细中间。<a id="a-Ay"></a>更不可得。<a id="a-Az"></a>故名阿鼻如山中河势力不断。<a id="a-B0"></a>昼夜常急。<a id="a-B1"></a>彼阿鼻处。<a id="a-B2"></a>常受苦恼。<a id="a-B3"></a>势力不断。<a id="a-B4"></a>彼人苦恼不可休息。<a id="a-B5"></a>乃至劫尽。<a id="a-B6"></a>复无中间。<a id="a-B7"></a>故名阿鼻。<a id="a-B8"></a>彼人苦恼。<a id="a-B9"></a>不可得说。<a id="a-BA"></a>此有少喻。<a id="a-BB"></a>如海水渧。<a id="a-BC"></a>不可得数。<a id="a-BD"></a>如是如是。<a id="a-BE"></a>阿鼻地狱。<a id="a-BF"></a>恶业行人所受苦恼。<a id="a-BG"></a>不可得数。<a id="a-BH"></a>不可得说。<a id="a-BI"></a>一切苦处。<a id="a-BJ"></a>更无有如阿鼻处者。<a id="a-BK"></a>以业重故。<a id="a-BL"></a>受苦亦重。<a id="a-BM"></a>若作一逆。<a id="a-BN"></a>彼人苦轻。<a id="a-BO"></a>若作二逆。<a id="a-BP"></a>彼人身大。<a id="a-BQ"></a>受苦亦多。<a id="a-BR"></a>如是次第。<a id="a-BS"></a>一切身分。<a id="a-BT"></a>皆悉转大。<a id="a-BU"></a>苦亦如是。<a id="a-BV"></a>业因重故。<a id="a-BW"></a>如是苦因。<a id="a-BX"></a>更无相似。<a id="a-BY"></a>如受乐受。<a id="a-BZ"></a>阿迦尼吒。<a id="a-Ba"></a>更无相似。<a id="a-Bb"></a>苦乐二处。<a id="a-Bc"></a>如是上下。<a id="a-Bd"></a>皆不可喻。<a id="a-Be"></a>如是上下。<a id="a-Bf"></a>边不可喻。<a id="a-Bg"></a>何以故。<a id="a-Bh"></a>以作恶业。<a id="a-Bi"></a>作恶业故。<a id="a-Bj"></a>因相似果。<a id="a-Bk"></a>于地狱中。<a id="a-Bl"></a>在地狱边。<a id="a-Bm"></a>相似譬喻。<a id="a-Bn"></a>不可得故。<a id="a-Bo"></a>彼人如是。<a id="a-Bp"></a>或有一劫。<a id="a-Bq"></a>或有减一劫。<a id="a-Br"></a>在彼烧煮。<a id="a-Bs"></a>恶业尽已。<a id="a-Bt"></a>尔乃得脱。<a id="a-Bu"></a>以因尽故。<a id="a-Bv"></a>其果乃尽。<a id="a-Bw"></a>如火尽故。<a id="a-Bx"></a>其热亦尽。<a id="a-By"></a>如种失故。<a id="a-Bz"></a>其芽亦失。<a id="a-C0"></a>如是阿鼻地狱之人若恶业尽。<a id="a-C1"></a>无气烂坏于彼地狱尔乃得脱。<a id="a-C2"></a>若得脱已。<a id="a-C3"></a>余残业果。<a id="a-C4"></a>针孔山岩饿鬼中生。<a id="a-C5"></a>既生彼处。<a id="a-C6"></a>饥渴烧身。<a id="a-C7"></a>其身犹如火烧树林。<a id="a-C8"></a>若脱彼处生畜生中。<a id="a-C9"></a>舒舒摩罗。<a id="a-CA"></a>复生屎中。<a id="a-CB"></a>作不净虫。<a id="a-CC"></a>于饿鬼中。<a id="a-CD"></a>二百千世。<a id="a-CE"></a>饥渴烧煮。<a id="a-CF"></a>于畜生中。<a id="a-CG"></a>经二千世。<a id="a-CH"></a>恶不善业余残势力。<a id="a-CI"></a>种种生处。<a id="a-CJ"></a>一切苦恼。<a id="a-CK"></a>畜生之中。<a id="a-CL"></a>种种恶食。<a id="a-CM"></a>心常忆念。<a id="a-CN"></a>杀生处生。<a id="a-CO"></a>复于彼处。<a id="a-CP"></a>迭相食啖。<a id="a-CQ"></a>受大苦恼。<a id="a-CR"></a>若脱彼处。<a id="a-CS"></a>过去业力。<a id="a-CT"></a>得生人中。<a id="a-CU"></a>于五百世胎中而死。<a id="a-CV"></a>复五百世生已而死。<a id="a-CW"></a>为乌所食。<a id="a-CX"></a>复五百世未行而死。<a id="a-CY"></a>是彼恶业余残果报。<a id="a-CZ"></a>若后残业果报尽已。<a id="a-Ca"></a>于无始时。<a id="a-Cb"></a>业网转行相似得果。<a id="a-Cc"></a>有下中上。<a id="a-Cd"></a>彼比丘如是观已。<a id="a-Ce"></a>而说偈言。</p>
  <p id="aCf">无始生死中　　业网覆世界</p>
  <p id="aCg">或生或死灭　　皆自业因缘</p>
  <p id="aCh">从天生地狱　　从地狱生天</p>
  <p id="aCi">人生饿鬼界　　地狱生饿鬼</p>
  <p id="aCj">异异势力生　　异异势力乐</p>
  <p id="aCk">皆是爱业生　　非自在所作</p>
  <p id="aCl">阿僧祇作业　　生死众生常</p>
  <p id="aCm">余人不能解　　唯如来所知</p>
  <p id="aCn">彼谛知此业　　亦知于因缘</p>
  <p id="aCo">与痴人解脱　　化一切众生</p>
  <p id="aCp">诸比丘。<a id="a-Cq"></a>彼比丘如是观察阿鼻苦已。<a id="a-Cr"></a>一切生死。<a id="a-Cs"></a>心得离欲。<a id="a-Ct"></a>以大慈悲而修其心。<a id="a-Cu"></a>正忆念已。<a id="a-Cv"></a>得十一地。<a id="a-Cw"></a>彼地夜叉。<a id="a-Cx"></a>知已欢喜。<a id="a-Cy"></a>复更传闻。<a id="a-Cz"></a>虚空夜叉。<a id="a-D0"></a>虚空夜叉。<a id="a-D1"></a>闻四大王。<a id="a-D2"></a>彼四大王闻四天王。<a id="a-D3"></a>如前所说。<a id="a-D4"></a>次第乃至闻大梵天。<a id="a-D5"></a>如是说言。<a id="a-D6"></a>阎浮提中。<a id="a-D7"></a>某国某村。<a id="a-D8"></a>如是种姓某善男子。<a id="a-D9"></a>剃除须发。<a id="a-DA"></a>被服法衣。<a id="a-DB"></a>正信出家。<a id="a-DC"></a>与魔共战。<a id="a-DD"></a>不住魔界。<a id="a-DE"></a>心不喜乐染欲境界。<a id="a-DF"></a>得十一地。<a id="a-DG"></a>彼大梵天。<a id="a-DH"></a>闻已欢喜。<a id="a-DI"></a>说如是言。<a id="a-DJ"></a>魔分损减。<a id="a-DK"></a>正法朋起。<a id="a-DL"></a>善分增长。<a id="a-DM"></a>随顺法行。<a id="a-DN"></a>诸比丘法。<a id="a-DO"></a>建立炽燃。<a id="a-DP"></a>又修行者。<a id="a-DQ"></a>内心思惟。<a id="a-DR"></a>随顺正法。<a id="a-DS"></a>观察法行。<a id="a-DT"></a>云何彼比丘。<a id="a-DU"></a>观阿鼻已随顺修行。<a id="a-DV"></a>云何彼比丘。<a id="a-DW"></a>观察阿鼻大地狱处。<a id="a-DX"></a>阿鼻地狱。<a id="a-DY"></a>凡有几处。<a id="a-DZ"></a>彼见闻知。<a id="a-Da"></a>如余地狱。<a id="a-Db"></a>具十六处。<a id="a-Dc"></a>此阿鼻狱。<a id="a-Dd"></a>亦复如是。<a id="a-De"></a>具十六处。<a id="a-Df"></a>何等十六。<a id="a-Dg"></a>一名乌口。<a id="a-Dh"></a>二名一切向地。<a id="a-Di"></a>三名无彼岸长受苦恼。<a id="a-Dj"></a>四名野干吼。<a id="a-Dk"></a>五名铁野干食。<a id="a-Dl"></a>六名黑肚。<a id="a-Dm"></a>七名身洋。<a id="a-Dn"></a>八名梦见畏。<a id="a-Do"></a>九名身洋受苦。<a id="a-Dp"></a>十名两山聚。<a id="a-Dq"></a>十一名吼生阎婆叵度。<a id="a-Dr"></a>十二名星鬘。<a id="a-Ds"></a>十三名苦恼急。<a id="a-Dt"></a>十四名臭气覆。<a id="a-Du"></a>十五名铁鍱。<a id="a-Dv"></a>十六名十一焰。<a id="a-Dw"></a>此十六处。<a id="a-Dx"></a>乃是阿鼻根本地狱眷属之处。<a id="a-Dy"></a>彼十不善恶业道行。<a id="a-Dz"></a>并五逆业。<a id="a-E0"></a>皆共和集大地狱行。<a id="a-E1"></a>入阿鼻狱。<a id="a-E2"></a>有内五逆。<a id="a-E3"></a>有外五逆。<a id="a-E4"></a>究竟作已。<a id="a-E5"></a>生在阿鼻大地狱中。<a id="a-E6"></a>如业相似。<a id="a-E7"></a>生于彼处。<a id="a-E8"></a>如业相似作集之业。<a id="a-E9"></a>业普究竟。<a id="a-EA"></a>乐行多作。<a id="a-EB"></a>在彼地狱别异处生。<a id="a-EC"></a>彼阿鼻业。<a id="a-ED"></a>凡有五种。<a id="a-EE"></a>谓杀罗汉。<a id="a-EF"></a>恶心思惟。<a id="a-EG"></a>出佛身血。<a id="a-EH"></a>心生随喜。<a id="a-EI"></a>乐行多作。<a id="a-EJ"></a>复教他作。<a id="a-EK"></a>令彼安住。<a id="a-EL"></a>或遣他作。<a id="a-EM"></a>彼人以是恶业因缘。<a id="a-EN"></a>身坏命终。<a id="a-EO"></a>堕于恶处。<a id="a-EP"></a>在彼地狱生乌口处。<a id="a-EQ"></a>受大苦恼。<a id="a-ER"></a>所谓苦者。<a id="a-ES"></a>如前所说。<a id="a-ET"></a>活黑绳等七大地狱。<a id="a-EU"></a>唯除阿鼻所受苦恼。<a id="a-EV"></a>彼一切苦。<a id="a-EW"></a>此中具受。<a id="a-EX"></a>百倍更重。<a id="a-EY"></a>复有胜者。<a id="a-EZ"></a>阎魔罗人。<a id="a-Ea"></a>擘罪人口。<a id="a-Eb"></a>如擘乌口。<a id="a-Ec"></a>然后将到。<a id="a-Ed"></a>名黑灰河。<a id="a-Ee"></a>浚流漂急。<a id="a-Ef"></a>入其口中。<a id="a-Eg"></a>如是热灰。<a id="a-Eh"></a>初烧其唇。<a id="a-Ei"></a>既烧唇已。<a id="a-Ej"></a>次烧其齿。<a id="a-Ek"></a>既烧齿已。<a id="a-El"></a>次烧其咽。<a id="a-Em"></a>既烧咽已。<a id="a-En"></a>次烧其心。<a id="a-Eo"></a>既烧心已。<a id="a-Ep"></a>次烧其肺。<a id="a-Eq"></a>既烧肺已。<a id="a-Er"></a>次烧其肠。<a id="a-Es"></a>既烧肠已。<a id="a-Et"></a>次烧肠藏。<a id="a-Eu"></a>烧肠藏已。<a id="a-Ev"></a>次烧生藏。<a id="a-Ew"></a>烧生藏已。<a id="a-Ex"></a>次烧熟藏。<a id="a-Ey"></a>烧熟藏已。<a id="a-Ez"></a>从下而出。<a id="a-F0"></a>彼地狱人。<a id="a-F1"></a>受灰河苦。<a id="a-F2"></a>烧内皆尽。<a id="a-F3"></a>身内无物。<a id="a-F4"></a>唯有外物。<a id="a-F5"></a>恶业任持。<a id="a-F6"></a>是故不死。<a id="a-F7"></a>受坚鞕苦。<a id="a-F8"></a>于长久时。<a id="a-F9"></a>常烧常煮。<a id="a-FA"></a>无数年岁。<a id="a-FB"></a>乃至恶业。<a id="a-FC"></a>未坏未烂。<a id="a-FD"></a>业气未尽。<a id="a-FE"></a>于一切时。<a id="a-FF"></a>与苦不止。<a id="a-FG"></a>若恶业尽。<a id="a-FH"></a>彼地狱处。<a id="a-FI"></a>尔乃得脱。<a id="a-FJ"></a>既得脱已。<a id="a-FK"></a>于一千世生饿鬼中。<a id="a-FL"></a>名鼎饿鬼。<a id="a-FM"></a>若脱彼处生畜生中。<a id="a-FN"></a>作象牦牛肫徒魔逻鼠狼毒蛇守宫蚯蚓蚊子等虫。<a id="a-FO"></a>又复作牛。<a id="a-FP"></a>既脱彼处若生人中同业之处。<a id="a-FQ"></a>生脍子家。<a id="a-FR"></a>于二百世胎中而死。<a id="a-FS"></a>或复生已。<a id="a-FT"></a>未行而死。<a id="a-FU"></a>或复欲出而便命终。<a id="a-FV"></a>余残恶业之因缘故。<a id="a-FW"></a>复作恶业。</p>
  <p id="aFX">又彼比丘。<a id="a-FY"></a>知业果报。<a id="a-FZ"></a>观察阿鼻大地狱处。<a id="a-Fa"></a>彼见闻知。<a id="a-Fb"></a>复有异处。<a id="a-Fc"></a>彼处名为一切向地。<a id="a-Fd"></a>是彼地狱第二别处。<a id="a-Fe"></a>众生何业。<a id="a-Ff"></a>生于彼处。<a id="a-Fg"></a>彼见闻知。<a id="a-Fh"></a>若人思惟得漏尽证。<a id="a-Fi"></a>圣比丘尼。<a id="a-Fj"></a>阿罗汉人。<a id="a-Fk"></a>强行淫欲。<a id="a-Fl"></a>乐行多作。<a id="a-Fm"></a>彼人以是恶业因缘。<a id="a-Fn"></a>身坏命终。<a id="a-Fo"></a>堕于恶处。<a id="a-Fp"></a>在彼地狱一切向地别异处生受大苦恼。<a id="a-Fq"></a>所谓苦者。<a id="a-Fr"></a>如前所说。<a id="a-Fs"></a>活黑绳合唤大叫唤热大焦热。<a id="a-Ft"></a>七地狱中。<a id="a-Fu"></a>所受苦恼。<a id="a-Fv"></a>彼一切苦。<a id="a-Fw"></a>此中具受。<a id="a-Fx"></a>百倍更重。<a id="a-Fy"></a>复有胜者。<a id="a-Fz"></a>彼处铁地。<a id="a-G0"></a>头面在下。<a id="a-G1"></a>身在于上。<a id="a-G2"></a>颠倒上下。<a id="a-G3"></a>数数转换。<a id="a-G4"></a>阎魔罗人。<a id="a-G5"></a>与地狱人极重苦恼。<a id="a-G6"></a>彼人受苦。<a id="a-G7"></a>不能唱唤。<a id="a-G8"></a>不得出声。<a id="a-G9"></a>不得出气。<a id="a-GA"></a>半身下分。<a id="a-GB"></a>若在其上。<a id="a-GC"></a>阎魔罗人。<a id="a-GD"></a>以利斤斧。<a id="a-GE"></a>渐渐斩之。<a id="a-GF"></a>乃至肉尽。<a id="a-GG"></a>唯有骨在。<a id="a-GH"></a>又复彼骨灰汁洗之。<a id="a-GI"></a>洗已堕落。<a id="a-GJ"></a>彼人彼处有命而已。<a id="a-GK"></a>复置热沸焰漂赤铜热沸铁镬。<a id="a-GL"></a>在彼镬中上下回转。<a id="a-GM"></a>极煮烂熟。<a id="a-GN"></a>如大小豆既煮熟已。<a id="a-GO"></a>普气遍覆。<a id="a-GP"></a>一切叵见。<a id="a-GQ"></a>如是无量百千亿岁。<a id="a-GR"></a>铁镬中煮。<a id="a-GS"></a>乃至恶业未坏未烂。<a id="a-GT"></a>业气未尽。<a id="a-GU"></a>于一切时。<a id="a-GV"></a>与苦不止。<a id="a-GW"></a>若恶业尽。<a id="a-GX"></a>彼地狱处尔乃得脱。<a id="a-GY"></a>若于一劫若减一劫。<a id="a-GZ"></a>复更烧身。<a id="a-Ga"></a>所受苦恼。<a id="a-Gb"></a>少于阿鼻地狱中苦。<a id="a-Gc"></a>于一千世。<a id="a-Gd"></a>受饿鬼身。<a id="a-Ge"></a>而生责疏饿鬼之中。<a id="a-Gf"></a>饥渴烧身。<a id="a-Gg"></a>一切身燃。<a id="a-Gh"></a>如灯相似。<a id="a-Gi"></a>彼若得脱。<a id="a-Gj"></a>于一千世。<a id="a-Gk"></a>生畜生中。<a id="a-Gl"></a>旷野鸟等。<a id="a-Gm"></a>常患饥渴。<a id="a-Gn"></a>谓遮多迦野干蝉虫瞿陀野马野驴鹿等。<a id="a-Go"></a>如是畜生。<a id="a-Gp"></a>是彼恶业余残果报。<a id="a-Gq"></a>脱彼处已。<a id="a-Gr"></a>若生人中同业之处。<a id="a-Gs"></a>则于马面国土中生。<a id="a-Gt"></a>于三百世在胎而死。<a id="a-Gu"></a>若过去业。<a id="a-Gv"></a>得活不死。<a id="a-Gw"></a>贫穷常病。<a id="a-Gx"></a>多受苦恼。<a id="a-Gy"></a>五百世中。<a id="a-Gz"></a>作不能男。<a id="a-H0"></a>是彼恶业余残果报。</p>
  <p id="aH1">又彼比丘。<a id="a-H2"></a>知业果报。<a id="a-H3"></a>观察阿鼻大地狱处。<a id="a-H4"></a>彼见闻知。<a id="a-H5"></a>复有异处。<a id="a-H6"></a>名无彼岸。<a id="a-H7"></a>长受苦恼。<a id="a-H8"></a>是彼地狱第三别处。<a id="a-H9"></a>众生何业。<a id="a-HA"></a>生于彼处。<a id="a-HB"></a>彼见闻知。<a id="a-HC"></a>若何等人境界所乱。<a id="a-HD"></a>或因欲心。<a id="a-HE"></a>或近恶友。<a id="a-HF"></a>或自酒醉。<a id="a-HG"></a>共母行欲。<a id="a-HH"></a>行已心惶。<a id="a-HI"></a>近恶知识取其言语。<a id="a-HJ"></a>如是痴人。<a id="a-HK"></a>复更如是乐行多作。<a id="a-HL"></a>复教他人令如是行。<a id="a-HM"></a>彼人以是恶业因缘。<a id="a-HN"></a>身坏命终。<a id="a-HO"></a>堕于恶处。<a id="a-HP"></a>在彼地狱。<a id="a-HQ"></a>名无彼岸。<a id="a-HR"></a>长受苦处。<a id="a-HS"></a>受大苦恼。<a id="a-HT"></a>所谓苦者。<a id="a-HU"></a>如前所说。<a id="a-HV"></a>活黑绳等七大地狱。<a id="a-HW"></a>所受苦恼。<a id="a-HX"></a>彼一切苦此中具受。<a id="a-HY"></a>百倍更重。<a id="a-HZ"></a>复有胜者。<a id="a-Ha"></a>所谓彼处。<a id="a-Hb"></a>阎魔罗人。<a id="a-Hc"></a>热焰铁钩。<a id="a-Hd"></a>钩其人根。<a id="a-He"></a>从脐而出。<a id="a-Hf"></a>取棘刺针。<a id="a-Hg"></a>刺其人根。<a id="a-Hh"></a>或于脐人铁钩钉入。<a id="a-Hi"></a>或钉其鼻。<a id="a-Hj"></a>或钉其耳。<a id="a-Hk"></a>复斲其口。<a id="a-Hl"></a>焰燃铁钩。<a id="a-Hm"></a>置口令满。<a id="a-Hn"></a>普焰满口。<a id="a-Ho"></a>受大苦恼。<a id="a-Hp"></a>彼人下分。<a id="a-Hq"></a>复受大苦。<a id="a-Hr"></a>彼人如是。<a id="a-Hs"></a>三处受苦。<a id="a-Ht"></a>烧压劈打。<a id="a-Hu"></a>皆悉破坏。<a id="a-Hv"></a>普彼一切名无彼岸长受苦处。<a id="a-Hw"></a>在阿鼻内。<a id="a-Hx"></a>受大苦恼。<a id="a-Hy"></a>所受苦恼不可譬喻。<a id="a-Hz"></a>乃至恶业。<a id="a-I0"></a>未坏未烂业气未尽。<a id="a-I1"></a>于一切时。<a id="a-I2"></a>与苦不止。<a id="a-I3"></a>或于一劫或减一劫。<a id="a-I4"></a>如是常烧。<a id="a-I5"></a>若恶业尽。<a id="a-I6"></a>彼地狱处尔乃得脱。<a id="a-I7"></a>既得脱已。<a id="a-I8"></a>于四千世。<a id="a-I9"></a>食彼不罗。<a id="a-IA"></a>饿鬼中生。<a id="a-IB"></a>饥渴烧身。<a id="a-IC"></a>若脱彼处。<a id="a-ID"></a>生畜生中。<a id="a-IE"></a>在于旷野无水之处。<a id="a-IF"></a>竹林中生。<a id="a-IG"></a>口常干燥。<a id="a-IH"></a>生迮狭处。<a id="a-II"></a>山谷之中。<a id="a-IJ"></a>常畏阴影。<a id="a-IK"></a>常畏鸽鹫畜生中生。<a id="a-IL"></a>以何因缘。<a id="a-IM"></a>生竹林中。<a id="a-IN"></a>彼竹林处。<a id="a-IO"></a>常有大风。<a id="a-IP"></a>吹竹生火。<a id="a-IQ"></a>四千世中常被烧死。<a id="a-IR"></a>还生彼处。<a id="a-IS"></a>脱彼处已。<a id="a-IT"></a>若生人中同业之处。<a id="a-IU"></a>贫穷常病。<a id="a-IV"></a>世中鄙贱。<a id="a-IW"></a>妻不贞良。<a id="a-IX"></a>若侵他妻。<a id="a-IY"></a>或犯他女。<a id="a-IZ"></a>为彼所捉。<a id="a-Ia"></a>捉已付王。<a id="a-Ib"></a>若王王等。<a id="a-Ic"></a>拔其人根。<a id="a-Id"></a>无有舍宅。<a id="a-Ie"></a>于四出巷。<a id="a-If"></a>若三角巷。<a id="a-Ig"></a>从他乞食。<a id="a-Ih"></a>以自活命。<a id="a-Ii"></a>常患饥渴。<a id="a-Ij"></a>彼复发病。<a id="a-Ik"></a>或四出巷。<a id="a-Il"></a>若墓田中。<a id="a-Im"></a>苦毒而死。<a id="a-In"></a>是彼恶业余残果报。</p>
  <p id="aIo">又彼比丘。<a id="a-Ip"></a>知业果报。<a id="a-Iq"></a>观察阿鼻大地狱处。<a id="a-Ir"></a>彼见闻知。<a id="a-Is"></a>复有异处。<a id="a-It"></a>名野干吼。<a id="a-Iu"></a>是彼地狱第四别处。<a id="a-Iv"></a>众生何业生于彼处。<a id="a-Iw"></a>彼见闻知。<a id="a-Ix"></a>若人毁呰一切智人。<a id="a-Iy"></a>毁辟支佛。<a id="a-Iz"></a>毁阿罗汉。<a id="a-J0"></a>若毁法律。<a id="a-J1"></a>非法说法。<a id="a-J2"></a>复教他人令住随喜。<a id="a-J3"></a>彼人非法复说为法。<a id="a-J4"></a>常毁圣人。<a id="a-J5"></a>彼人以是恶业因缘。<a id="a-J6"></a>身坏命终。<a id="a-J7"></a>堕于恶处。<a id="a-J8"></a>在彼地狱野干吼处。<a id="a-J9"></a>受大苦恼。<a id="a-JA"></a>所谓苦者。<a id="a-JB"></a>如前所说。<a id="a-JC"></a>活黑绳等七大地狱。<a id="a-JD"></a>恶业相似。<a id="a-JE"></a>所受苦恼。<a id="a-JF"></a>彼一切苦。<a id="a-JG"></a>此中具受。<a id="a-JH"></a>百倍更重。<a id="a-JI"></a>复有胜者。<a id="a-JJ"></a>所谓彼处业作野干。<a id="a-JK"></a>铁口焰燃。<a id="a-JL"></a>遍满彼处。<a id="a-JM"></a>如是野干。<a id="a-JN"></a>焰牙甚利。<a id="a-JO"></a>疾走往趣毁圣法人。<a id="a-JP"></a>各食异处。<a id="a-JQ"></a>有食头者。<a id="a-JR"></a>有食项者。<a id="a-JS"></a>以舌恶语。<a id="a-JT"></a>复有野干而食其舌。<a id="a-JU"></a>复有野干食其鼻者。<a id="a-JV"></a>复有野干食胸骨者。<a id="a-JW"></a>有食肺者。<a id="a-JX"></a>食小肠者。<a id="a-JY"></a>食大肠者。<a id="a-JZ"></a>有食脬者。<a id="a-Ja"></a>有食髀者。<a id="a-Jb"></a>有食踹者。<a id="a-Jc"></a>有食胫者。<a id="a-Jd"></a>有食臂者。<a id="a-Je"></a>食手足者。<a id="a-Jf"></a>复有食其手足指者。<a id="a-Jg"></a>一切身分。<a id="a-Jh"></a>别别割食。<a id="a-Ji"></a>食已复生。<a id="a-Jj"></a>彼恶业人。<a id="a-Jk"></a>作集业果。<a id="a-Jl"></a>长久远时。<a id="a-Jm"></a>如是受苦。<a id="a-Jn"></a>若脱彼处。<a id="a-Jo"></a>所受苦恼。<a id="a-Jp"></a>望救望归。<a id="a-Jq"></a>处处驰走。<a id="a-Jr"></a>彼复更有阎魔罗人。<a id="a-Js"></a>擘口出舌。<a id="a-Jt"></a>以极利刀。<a id="a-Ju"></a>脔脔碎割。<a id="a-Jv"></a>割已复生。<a id="a-Jw"></a>以舌毁呰说圣人故。<a id="a-Jx"></a>以为他人赞非法故。<a id="a-Jy"></a>彼人如是。<a id="a-Jz"></a>于长远时。<a id="a-K0"></a>如是受苦。<a id="a-K1"></a>若脱彼处。<a id="a-K2"></a>望救望归。<a id="a-K3"></a>处处驰走。<a id="a-K4"></a>恶业所作。<a id="a-K5"></a>阎魔罗人。<a id="a-K6"></a>复更执持。<a id="a-K7"></a>迭相谓言。<a id="a-K8"></a>此妄语人。<a id="a-K9"></a>曲语涩语。<a id="a-KA"></a>不净垢语。<a id="a-KB"></a>恶法说语。<a id="a-KC"></a>非法说语。<a id="a-KD"></a>令诸众生退失正道。<a id="a-KE"></a>彼复执已。<a id="a-KF"></a>擘口出舌。<a id="a-KG"></a>如是恶舌。<a id="a-KH"></a>长一居赊。<a id="a-KI"></a>其舌柔软。<a id="a-KJ"></a>置在赤铜焰燃铁地。<a id="a-KK"></a>画为阡陌。<a id="a-KL"></a>遣人耕之。<a id="a-KM"></a>热焰铁犁。<a id="a-KN"></a>利刀焰燃。<a id="a-KO"></a>其牛脚上。<a id="a-KP"></a>有极利刃。<a id="a-KQ"></a>焰火炽燃。<a id="a-KR"></a>纵横耕之。<a id="a-KS"></a>百到千到。<a id="a-KT"></a>彼恶语说。<a id="a-KU"></a>于他世证不相应说。<a id="a-KV"></a>受如是苦。<a id="a-KW"></a>如是久时。<a id="a-KX"></a>耕煮烧割。<a id="a-KY"></a>如是恶舌受种种苦。<a id="a-KZ"></a>彼人如是受苦唱唤。<a id="a-Ka"></a>心悔啼哭。<a id="a-Kb"></a>阎魔罗人。<a id="a-Kc"></a>呵责之故。<a id="a-Kd"></a>而说偈言。</p>
  <p id="aKe">六万阿浮陀　　五千六浮陀</p>
  <p id="aKf">口语心愿恶　　毁圣到地狱</p>
  <p id="aKg">善色恶业行　　非法似法说</p>
  <p id="aKh">以汝前恶说　　今于此处烧</p>
  <p id="aKi">众生悕望实　　云何说恶法</p>
  <p id="aKj">以汝恶说故　　如恶相似受</p>
  <p id="aKk">决定妄语人　　非法说为法</p>
  <p id="aKl">此为第一贼　　余者非大贼</p>
  <p id="aKm">若人正说法　　出离一切恶</p>
  <p id="aKn">则到于善处　　彼处无苦恼</p>
  <p id="aKo">无尽财不失　　一切不能偷</p>
  <p id="aKp">实语为天阶　　亦是涅槃门</p>
  <p id="aKq">如是常实语　　常忆念法行</p>
  <p id="aKr">无悲忧不老　　彼人人中胜</p>
  <p id="aKs">汝舍离正法　　毁呰于善人</p>
  <p id="aKt">汝本集聚恶　　今于此处受</p>
  <p id="aKu">阎魔罗人。<a id="a-Kv"></a>如是呵责毁圣法人。<a id="a-Kw"></a>既责疏已。<a id="a-Kx"></a>多与苦恼。<a id="a-Ky"></a>彼不可知。<a id="a-Kz"></a>不可说苦。<a id="a-L0"></a>何以故。<a id="a-L1"></a>以毁圣人极重因故。<a id="a-L2"></a>相似得果。<a id="a-L3"></a>如来所说。<a id="a-L4"></a>如是烧煮。<a id="a-L5"></a>乃至恶业。<a id="a-L6"></a>未坏未烂。<a id="a-L7"></a>业气未尽。<a id="a-L8"></a>于一切时与苦不止。<a id="a-L9"></a>若恶业尽。<a id="a-LA"></a>野干吼处尔乃得脱。<a id="a-LB"></a>既得脱已。<a id="a-LC"></a>于二千世。<a id="a-LD"></a>生饿鬼中。<a id="a-LE"></a>在宾茶处。<a id="a-LF"></a>彼身为块。<a id="a-LG"></a>肉块相似。<a id="a-LH"></a>不见不闻不嗅不尝。<a id="a-LI"></a>不能言语。<a id="a-LJ"></a>若脱彼处。<a id="a-LK"></a>于三千世生畜生中。<a id="a-LL"></a>常作屎虫。<a id="a-LM"></a>既脱彼处。<a id="a-LN"></a>若生人中同业之处。<a id="a-LO"></a>于五百世恒常贫穷。<a id="a-LP"></a>所有语言。<a id="a-LQ"></a>人所不信。<a id="a-LR"></a>癞病聋哑。<a id="a-LS"></a>是彼恶业余残果报。</p>
  <p id="aLT">又彼比丘。<a id="a-LU"></a>知业果报。<a id="a-LV"></a>复观阿鼻大地狱处。<a id="a-LW"></a>彼见闻知。<a id="a-LX"></a>复有异处。<a id="a-LY"></a>彼处名为铁野干食。<a id="a-LZ"></a>是彼地狱第五别处。<a id="a-La"></a>众生何业。<a id="a-Lb"></a>生于彼处。<a id="a-Lc"></a>彼见闻知。<a id="a-Ld"></a>若人恶心恶念随喜。<a id="a-Le"></a>以重恶心。<a id="a-Lf"></a>烧众僧寺。<a id="a-Lg"></a>并烧佛像及多卧敷衣裳财物谷米众具。<a id="a-Lh"></a>以恶心故。<a id="a-Li"></a>火烧僧处。<a id="a-Lj"></a>烧已随喜。<a id="a-Lk"></a>心不生悔。<a id="a-Ll"></a>复教他人随喜赞说。<a id="a-Lm"></a>业业普遍。<a id="a-Ln"></a>作业究竟。<a id="a-Lo"></a>和合相应。<a id="a-Lp"></a>彼人以是恶业因缘。<a id="a-Lq"></a>身坏命终。<a id="a-Lr"></a>堕于恶处。<a id="a-Ls"></a>在彼地狱铁野干食别异处生。<a id="a-Lt"></a>受大苦恼。<a id="a-Lu"></a>所谓苦者。<a id="a-Lv"></a>如前所说。<a id="a-Lw"></a>活黑绳等七大地狱。<a id="a-Lx"></a>所受苦恼。<a id="a-Ly"></a>彼一切苦。<a id="a-Lz"></a>此中具受。<a id="a-M0"></a>百倍更重。<a id="a-M1"></a>复有胜者。<a id="a-M2"></a>以业重故。<a id="a-M3"></a>受苦亦重。<a id="a-M4"></a>何以故。<a id="a-M5"></a>因果相似。<a id="a-M6"></a>果似种故。<a id="a-M7"></a>既生彼处。<a id="a-M8"></a>恶业因缘。<a id="a-M9"></a>一切身分。<a id="a-MA"></a>焰火普燃。<a id="a-MB"></a>彼身焰燃。<a id="a-MC"></a>十由旬量。<a id="a-MD"></a>有十一苦。<a id="a-ME"></a>顶苦最重。<a id="a-MF"></a>诸地狱中。<a id="a-MG"></a>此苦最胜。<a id="a-MH"></a>彼处复有火相似山。<a id="a-MI"></a>彼山一切炎火普燃。<a id="a-MJ"></a>饥渴烧煮。<a id="a-MK"></a>于长远时常烧常打。<a id="a-ML"></a>伸手向上。<a id="a-MM"></a>彼人伸手。<a id="a-MN"></a>高五由旬。<a id="a-MO"></a>焰鬘普烧。<a id="a-MP"></a>如烧山角。<a id="a-MQ"></a>彼人普烧。<a id="a-MR"></a>唱声吼唤悲啼号哭。<a id="a-MS"></a>唱唤口张。<a id="a-MT"></a>火焰满口。<a id="a-MU"></a>内外普燃。<a id="a-MV"></a>皆作一焰。<a id="a-MW"></a>无有中间。<a id="a-MX"></a>火焰渐长。<a id="a-MY"></a>久时烧煮。<a id="a-MZ"></a>若脱彼处。<a id="a-Ma"></a>望救望归。<a id="a-Mb"></a>处处驰走。<a id="a-Mc"></a>喎口破面。<a id="a-Md"></a>求觅乐处。<a id="a-Me"></a>自作恶业。<a id="a-Mf"></a>随顺系缚。<a id="a-Mg"></a>彼地狱中。<a id="a-Mh"></a>复到异处。<a id="a-Mi"></a>彼有山河。<a id="a-Mj"></a>苦恼增长。<a id="a-Mk"></a>上雨铁塼。<a id="a-Ml"></a>一居赊量。<a id="a-Mm"></a>如夏时雨。<a id="a-Mn"></a>塼打彼人。<a id="a-Mo"></a>从头至足。<a id="a-Mp"></a>破坏并叠。<a id="a-Mq"></a>如打干脯。<a id="a-Mr"></a>一切身分。<a id="a-Ms"></a>不可分别。<a id="a-Mt"></a>彼人如是。<a id="a-Mu"></a>常雨恶铁。<a id="a-Mv"></a>受大苦恼。<a id="a-Mw"></a>又复更生。<a id="a-Mx"></a>彼身无力。<a id="a-My"></a>焰牙野干而啖食之。<a id="a-Mz"></a>如食干脯。<a id="a-N0"></a>和集复生。<a id="a-N1"></a>生已复食。<a id="a-N2"></a>彼恶野干。<a id="a-N3"></a>于长久时。<a id="a-N4"></a>如是常食。<a id="a-N5"></a>如是烧煮。<a id="a-N6"></a>煮已复生。<a id="a-N7"></a>以恶业故。<a id="a-N8"></a>如是食之。<a id="a-N9"></a>受大苦恼。<a id="a-NA"></a>自作非他。<a id="a-NB"></a>自作不失。<a id="a-NC"></a>不作不得。<a id="a-ND"></a>非无因得。<a id="a-NE"></a>不从异来。<a id="a-NF"></a>无有作者之所安住。<a id="a-NG"></a>非有受者之所住持自作因得。<a id="a-NH"></a>乃至恶业。<a id="a-NI"></a>未坏未烂。<a id="a-NJ"></a>业气未尽。<a id="a-NK"></a>于一切时与苦不止。<a id="a-NL"></a>若恶业尽。<a id="a-NM"></a>如是地狱极恶之处。<a id="a-NN"></a>乃尔得脱。<a id="a-NO"></a>复一千世。<a id="a-NP"></a>生饿鬼中。<a id="a-NQ"></a>普身焰烧。<a id="a-NR"></a>发声唱唤。<a id="a-NS"></a>一切国土。<a id="a-NT"></a>一切城邑。<a id="a-NU"></a>一切聚落。<a id="a-NV"></a>夜中唱唤。<a id="a-NW"></a>夜则火烧。<a id="a-NX"></a>于昼日时。<a id="a-NY"></a>日光雨火。<a id="a-NZ"></a>火相似烧。<a id="a-Na"></a>乃至生火。<a id="a-Nb"></a>恶业坏烂。<a id="a-Nc"></a>无气尽灭。<a id="a-Nd"></a>若脱彼处。<a id="a-Ne"></a>于一千世。<a id="a-Nf"></a>生畜生中。<a id="a-Ng"></a>常在旷野。<a id="a-Nh"></a>作百足虫。<a id="a-Ni"></a>常患饥渴。<a id="a-Nj"></a>两顶两面。<a id="a-Nk"></a>复有两口。<a id="a-Nl"></a>多时受苦。<a id="a-Nm"></a>不能得停。<a id="a-Nn"></a>一切身分。<a id="a-No"></a>多为黑虫之所啖食。<a id="a-Np"></a>既脱彼处。<a id="a-Nq"></a>过去久远。<a id="a-Nr"></a>有少善业。<a id="a-Ns"></a>若生人中同业之处。<a id="a-Nt"></a>于一千世。<a id="a-Nu"></a>作黑色人。<a id="a-Nv"></a>色如黑云。<a id="a-Nw"></a>喜被毁伤。<a id="a-Nx"></a>恒常贫穷。<a id="a-Ny"></a>常行多行处处而行。<a id="a-Nz"></a>骆驼行使为他所使。<a id="a-O0"></a>常患饥渴。<a id="a-O1"></a>难得饮食。<a id="a-O2"></a>系命而已。<a id="a-O3"></a>如是饿鬼。<a id="a-O4"></a>经一千世。<a id="a-O5"></a>如是畜生。<a id="a-O6"></a>经一千世。<a id="a-O7"></a>如是人中经一千世。<a id="a-O8"></a>恶业因缘如是受苦。</p>
 </body>
</html>