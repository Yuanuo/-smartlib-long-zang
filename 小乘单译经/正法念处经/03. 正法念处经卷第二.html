<!doctype html>
<html id="z3IBUOxaq" data-ver="1315">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第二</h1>
  <h2 id="a2">十善业道品第一之二</h2>
  <p id="a3">又修行者。<a id="a-4"></a>内心思惟。<a id="a-5"></a>随顺正法。<a id="a-6"></a>观察法行。<a id="a-7"></a>云何如是十善业道对治修行漏无漏业。<a id="a-8"></a>彼见闻知。<a id="a-9"></a>或天眼见。<a id="a-A"></a>以此因缘。<a id="a-B"></a>世间中缚。<a id="a-C"></a>善法尽灭。<a id="a-D"></a>所谓缚因。<a id="a-E"></a>不善业道。<a id="a-F"></a>善是佛因。<a id="a-G"></a>是解脱因。<a id="a-H"></a>所言善者。<a id="a-I"></a>谓离杀生。<a id="a-J"></a>摄取世间一切众生。<a id="a-K"></a>施与不畏。<a id="a-L"></a>于现在世。<a id="a-M"></a>人所赞叹。<a id="a-N"></a>面色诸根。<a id="a-O"></a>端正美妙。<a id="a-P"></a>得长命业。<a id="a-Q"></a>若不杀者。<a id="a-R"></a>则为罗刹鸠槃茶等。<a id="a-S"></a>一切恶鬼能杀人者。<a id="a-T"></a>及余恶人能杀人者。<a id="a-U"></a>于夜闇中拥护彼人。<a id="a-V"></a>诸天常随。<a id="a-W"></a>观察拥护。<a id="a-X"></a>身坏命终。<a id="a-Y"></a>则生善道天世界中。<a id="a-Z"></a>受妙果报。<a id="a-a"></a>若勤精进愿下中上三种菩提。<a id="a-b"></a>随愿皆得。<a id="a-c"></a>彼人若愿声闻菩提。<a id="a-d"></a>得阿罗汉。<a id="a-e"></a>入于涅槃。<a id="a-f"></a>彼人若愿缘觉菩提。<a id="a-g"></a>得辟支佛。<a id="a-h"></a>如是若愿无上菩提。<a id="a-i"></a>得正遍知明行足善逝世间解无上士调御丈夫天人师佛世尊。<a id="a-j"></a>一切诸法。<a id="a-k"></a>命为根本。<a id="a-l"></a>人皆护命。<a id="a-m"></a>不杀生者。<a id="a-n"></a>则施其命。<a id="a-o"></a>若施命者。<a id="a-p"></a>施一切乐。<a id="a-q"></a>第一施者所谓施命。<a id="a-r"></a>如是思惟。<a id="a-s"></a>生天之因。<a id="a-t"></a>最胜戒者。<a id="a-u"></a>所谓施命。<a id="a-v"></a>若愿染爱境界胜乐。<a id="a-w"></a>不杀为因。<a id="a-x"></a>彼人则生若梵若魔若帝释王。<a id="a-y"></a>彼人若愿生人中胜。<a id="a-z"></a>得转轮王七宝具足王四天下。<a id="a-10"></a>若愿大身阿修罗者。<a id="a-11"></a>舍身得为阿修罗王。<a id="a-12"></a>彼人若愿大身夜叉。<a id="a-13"></a>得夜叉王。<a id="a-14"></a>此不杀生最为大业正法种子。<a id="a-15"></a>行于生死。<a id="a-16"></a>唯不杀生。<a id="a-17"></a>为归为救。<a id="a-18"></a>入生死闇。<a id="a-19"></a>不杀为灯。<a id="a-1A"></a>不杀生者。<a id="a-1B"></a>名曰慈悲。<a id="a-1C"></a>正念思惟不杀生善。<a id="a-1D"></a>心常生喜。<a id="a-1E"></a>若遮他杀。<a id="a-1F"></a>他不可遮。<a id="a-1G"></a>则是行舍。<a id="a-1H"></a>彼人如是。<a id="a-1I"></a>行四梵行。<a id="a-1J"></a>以熏身心。<a id="a-1K"></a>不杀善根。<a id="a-1L"></a>不可思议。<a id="a-1M"></a>最为真实。<a id="a-1N"></a>何等何等。<a id="a-1O"></a>种种诸愿。<a id="a-1P"></a>如是如是。<a id="a-1Q"></a>随愿皆得。<a id="a-1R"></a>譬如世间善巧金师。<a id="a-1S"></a>得好真金。<a id="a-1T"></a>如是如是随所欲作。<a id="a-1U"></a>彼金如是随意造作种种庄严。<a id="a-1V"></a>若作瓶等。<a id="a-1W"></a>若作人像。<a id="a-1X"></a>若作佛像。<a id="a-1Y"></a>如是如是。<a id="a-1Z"></a>不杀生者。<a id="a-1a"></a>不缺不穿。<a id="a-1b"></a>不孔不虚。<a id="a-1c"></a>如是如是。<a id="a-1d"></a>随愿皆得。<a id="a-1e"></a>随何等人。<a id="a-1f"></a>如是不杀。<a id="a-1g"></a>则近涅槃。<a id="a-1h"></a>彼人常共善知识行。<a id="a-1i"></a>彼人则是善器众生。<a id="a-1j"></a>善能摄取自他福德。<a id="a-1k"></a>彼人则是世间福田。<a id="a-1l"></a>不行地狱饿鬼畜生。<a id="a-1m"></a>此善行人。<a id="a-1n"></a>成就善法。<a id="a-1o"></a>一切所得皆悉坚固。<a id="a-1p"></a>无有王贼水火等畏。<a id="a-1q"></a>皆自食用。<a id="a-1r"></a>人中尊贵。<a id="a-1s"></a>他不能胜。<a id="a-1t"></a>法具足故。<a id="a-1u"></a>是故智者不应杀生。</p>
  <p id="a1v">又修行者。<a id="a-1w"></a>内心思惟。<a id="a-1x"></a>随顺正法。<a id="a-1y"></a>观察法行。<a id="a-1z"></a>云何不盗则得善法。<a id="a-20"></a>彼见闻知。<a id="a-21"></a>或天眼见。<a id="a-22"></a>不偷盗者。<a id="a-23"></a>出大贪网。<a id="a-24"></a>彼人现在。<a id="a-25"></a>善人所信。<a id="a-26"></a>若王王等。<a id="a-27"></a>一切皆信。<a id="a-28"></a>若于王众。<a id="a-29"></a>若长者众。<a id="a-2A"></a>若刹利众。<a id="a-2B"></a>若沙门众。<a id="a-2C"></a>婆罗门众。<a id="a-2D"></a>一切皆信。<a id="a-2E"></a>怜爱愍念。<a id="a-2F"></a>信受其语。<a id="a-2G"></a>所有财物。<a id="a-2H"></a>一切坚固。<a id="a-2I"></a>不失不坏无能劫夺。<a id="a-2J"></a>王贼水火。<a id="a-2K"></a>诸畏皆离。<a id="a-2L"></a>不须方便。<a id="a-2M"></a>财物易得。<a id="a-2N"></a>得财物已。<a id="a-2O"></a>如法食用。<a id="a-2P"></a>于持戒人行道之人诸福田中皆能舍施。<a id="a-2Q"></a>若世间中所应用处皆悉能与。<a id="a-2R"></a>身坏命终。<a id="a-2S"></a>则生善道天世界中。<a id="a-2T"></a>若愿出世。<a id="a-2U"></a>若梵若魔若帝释王若转轮王。<a id="a-2V"></a>王四天下七宝具足。<a id="a-2W"></a>随愿皆得。<a id="a-2X"></a>若乐持戒则得菩提。<a id="a-2Y"></a>如前所说。</p>
  <p id="a2Z">又修行者。<a id="a-2a"></a>内心思惟。<a id="a-2b"></a>随顺正法。<a id="a-2c"></a>观察法行。<a id="a-2d"></a>云何邪淫舍离得果。<a id="a-2e"></a>彼见闻知。<a id="a-2f"></a>或天眼见。<a id="a-2g"></a>离邪淫人。<a id="a-2h"></a>善业道行。<a id="a-2i"></a>见如是法。<a id="a-2j"></a>善人所赞。<a id="a-2k"></a>一切所信。<a id="a-2l"></a>非妇女中。<a id="a-2m"></a>心不生虑。<a id="a-2n"></a>若王王等。<a id="a-2o"></a>一切皆信。<a id="a-2p"></a>所有妻妾无能侵夺。<a id="a-2q"></a>随顺供养不违其意。<a id="a-2r"></a>设有衰损。<a id="a-2s"></a>妻妾不嫌。<a id="a-2t"></a>心无妒忌。<a id="a-2u"></a>不生外心。<a id="a-2v"></a>一切世间人所见之。<a id="a-2w"></a>如母姊妹。<a id="a-2x"></a>不为世人之所骂辱。<a id="a-2y"></a>不邪淫者。<a id="a-2z"></a>得如是妇。<a id="a-30"></a>身坏命终。<a id="a-31"></a>则生善道天世界中。<a id="a-32"></a>如前所说。<a id="a-33"></a>彼天退已。<a id="a-34"></a>余天子生。<a id="a-35"></a>若邪淫者。<a id="a-36"></a>欲退未退。<a id="a-37"></a>彼天女中。<a id="a-38"></a>余天子生。<a id="a-39"></a>时彼天女。<a id="a-3A"></a>即于现前与余天子共相随逐娱乐戏笑。<a id="a-3B"></a>彼欲退天。<a id="a-3C"></a>既见天女与余天子共相随逐娱乐戏笑。<a id="a-3D"></a>妒心罥缚。<a id="a-3E"></a>堕于地狱。<a id="a-3F"></a>如是邪淫。<a id="a-3G"></a>乐行多作。<a id="a-3H"></a>则为大失。<a id="a-3I"></a>随何等人。<a id="a-3J"></a>能离邪淫。<a id="a-3K"></a>摄大善道。<a id="a-3L"></a>是涅槃器。</p>
  <p id="a3M">又修行者。<a id="a-3N"></a>内心思惟。<a id="a-3O"></a>随顺正法。<a id="a-3P"></a>观察法行。<a id="a-3Q"></a>云何一切不善对治。<a id="a-3R"></a>舍离妄语。<a id="a-3S"></a>大善分摄。<a id="a-3T"></a>现得果报。<a id="a-3U"></a>彼见闻知。<a id="a-3V"></a>或天眼见。<a id="a-3W"></a>离妄语者。<a id="a-3X"></a>诸世间人。<a id="a-3Y"></a>或有眼见。<a id="a-3Z"></a>或有耳闻。<a id="a-3a"></a>一切皆信。<a id="a-3b"></a>设复贫穷无财物者。<a id="a-3c"></a>一切世人。<a id="a-3d"></a>供养如王。<a id="a-3e"></a>如众星中光明之月。<a id="a-3f"></a>一切人中实语之人。<a id="a-3g"></a>光明亦尔。<a id="a-3h"></a>一切宝中。<a id="a-3i"></a>实语宝胜。<a id="a-3j"></a>欲度生死。<a id="a-3k"></a>一切船中。<a id="a-3l"></a>实语船胜。<a id="a-3m"></a>若欲出离一切恶行。<a id="a-3n"></a>实语离胜。<a id="a-3o"></a>一切灯中。<a id="a-3p"></a>实语灯胜。<a id="a-3q"></a>一切恶道善将导中。<a id="a-3r"></a>实语导胜。<a id="a-3s"></a>一切世间受用物中。<a id="a-3t"></a>实语物胜。<a id="a-3u"></a>一切治病诸药草中。<a id="a-3v"></a>实语药胜。<a id="a-3w"></a>一切奋迅诸势力中。<a id="a-3x"></a>实语力胜。<a id="a-3y"></a>一切归中。<a id="a-3z"></a>实语归胜。<a id="a-40"></a>一切知识。<a id="a-41"></a>实语为胜。<a id="a-42"></a>若人摄取实语财物。<a id="a-43"></a>则于世间不曾恶行。<a id="a-44"></a>不堕贫穷。<a id="a-45"></a>与天比近。<a id="a-46"></a>数数往来。<a id="a-47"></a>何处何处。<a id="a-48"></a>随彼所生。<a id="a-49"></a>常为男子。<a id="a-4A"></a>生胜种姓。<a id="a-4B"></a>一切怜爱。<a id="a-4C"></a>信受其语。<a id="a-4D"></a>彼人不为无色夜叉毗舍遮等之所能杀。<a id="a-4E"></a>行他国土。<a id="a-4F"></a>多有床敷。<a id="a-4G"></a>设有病痛。<a id="a-4H"></a>药食具足。<a id="a-4I"></a>无心思念。<a id="a-4J"></a>一切皆得。<a id="a-4K"></a>一切世间第一胜乐。<a id="a-4L"></a>皆悉得之。<a id="a-4M"></a>身坏命终。<a id="a-4N"></a>则生善道天世界中最长命处。<a id="a-4O"></a>大神通处。<a id="a-4P"></a>最高胜处。<a id="a-4Q"></a>若愿白净无漏胜道。<a id="a-4R"></a>则得涅槃。<a id="a-4S"></a>如前所说。</p>
  <p id="a4T">又修行者。<a id="a-4U"></a>内心思惟。<a id="a-4V"></a>随顺正法。<a id="a-4W"></a>观察法行。<a id="a-4X"></a>云何远离两舌恶业。<a id="a-4Y"></a>善业道行。<a id="a-4Z"></a>现在未来。<a id="a-4a"></a>得业果报。<a id="a-4b"></a>彼见闻知。<a id="a-4c"></a>或天眼见。<a id="a-4d"></a>离两舌人。<a id="a-4e"></a>于现在世受业果报。<a id="a-4f"></a>知识亲友。<a id="a-4g"></a>兄弟妻子。<a id="a-4h"></a>奴婢作使。<a id="a-4i"></a>如是等人。<a id="a-4j"></a>皆悉坚固。<a id="a-4k"></a>无人能坏。<a id="a-4l"></a>王及怨家恶兄弟等。<a id="a-4m"></a>不能破坏。<a id="a-4n"></a>若无财物。<a id="a-4o"></a>亦不舍离。<a id="a-4p"></a>设值时俭。<a id="a-4q"></a>若行旷野山中崄处。<a id="a-4r"></a>皆悉不舍。<a id="a-4s"></a>常乐不离。<a id="a-4t"></a>若有他人种种方便说破坏语。<a id="a-4u"></a>虽闻不受。<a id="a-4v"></a>王于彼人。<a id="a-4w"></a>好心坚固。<a id="a-4x"></a>水贼刀怨不能令畏。<a id="a-4y"></a>以离两舌不善业故。<a id="a-4z"></a>如是舍离两舌功德。<a id="a-50"></a>身坏命终。<a id="a-51"></a>则生善道天世界中。<a id="a-52"></a>于天众中。<a id="a-53"></a>多有天女之所围绕。<a id="a-54"></a>常共相随。<a id="a-55"></a>爱念娱乐。<a id="a-56"></a>彼天女身。<a id="a-57"></a>妙鬘散香涂治。<a id="a-58"></a>庄严第一天女。<a id="a-59"></a>常生欢喜。<a id="a-5A"></a>若舍两舌愿净无漏。<a id="a-5B"></a>彼人则得无漏禅道。<a id="a-5C"></a>到于涅槃。<a id="a-5D"></a>如前所说。</p>
  <p id="a5E">又修行者。<a id="a-5F"></a>内心思惟。<a id="a-5G"></a>随顺正法。<a id="a-5H"></a>观察法行。<a id="a-5I"></a>云何世间不善业道恶口舍离。<a id="a-5J"></a>于现在世得业果报。<a id="a-5K"></a>后何处生。<a id="a-5L"></a>彼见闻知。<a id="a-5M"></a>或天眼见。<a id="a-5N"></a>舍离恶口。<a id="a-5O"></a>见胜妙色。<a id="a-5P"></a>真实人信。<a id="a-5Q"></a>一切世人。<a id="a-5R"></a>皆乐往返。<a id="a-5S"></a>滑语软语。<a id="a-5T"></a>于一切人皆悉安慰。<a id="a-5U"></a>不令有怖。<a id="a-5V"></a>一切世人遥远见之。<a id="a-5W"></a>皆往近赴。<a id="a-5X"></a>多善知识。<a id="a-5Y"></a>设无财物。<a id="a-5Z"></a>于一念顷。<a id="a-5a"></a>令一切人恭敬如奴。<a id="a-5b"></a>若于前世恶业所致。<a id="a-5c"></a>得衰恼者。<a id="a-5d"></a>人不舍离。<a id="a-5e"></a>一切财物皆悉易得。<a id="a-5f"></a>此人无有怨家王水刀火等畏。<a id="a-5g"></a>身坏命终。<a id="a-5h"></a>则生善道天世界中。<a id="a-5i"></a>既生彼已。<a id="a-5j"></a>滑语利益。<a id="a-5k"></a>要略省语。<a id="a-5l"></a>因相应语。<a id="a-5m"></a>得如是语。<a id="a-5n"></a>得大神通。<a id="a-5o"></a>得胜妙体。<a id="a-5p"></a>若愿出道坐禅乐行无漏之法。<a id="a-5q"></a>彼人则得三种菩提。<a id="a-5r"></a>如前所说。</p>
  <p id="a5s">又修行者。<a id="a-5t"></a>内心思惟。<a id="a-5u"></a>随顺正法。<a id="a-5v"></a>观察法行。<a id="a-5w"></a>云何世间不善业道绮语舍离。<a id="a-5x"></a>于现在世得善业报。<a id="a-5y"></a>后何处生。<a id="a-5z"></a>彼见闻知。<a id="a-60"></a>或天眼见。<a id="a-61"></a>舍离绮语。<a id="a-62"></a>即于现身世间敬重。<a id="a-63"></a>善人所念。<a id="a-64"></a>前后语言。<a id="a-65"></a>不相违反。<a id="a-66"></a>一切世人爱其语说。<a id="a-67"></a>无人恐吓求其过者。<a id="a-68"></a>善语正语。<a id="a-69"></a>世所尊重。<a id="a-6A"></a>少语软语令人易解。<a id="a-6B"></a>法相应语。<a id="a-6C"></a>不粗犷语。<a id="a-6D"></a>有深因语。<a id="a-6E"></a>皆有理趣。<a id="a-6F"></a>于法不违。<a id="a-6G"></a>一切世间。<a id="a-6H"></a>见者尊重。<a id="a-6I"></a>资财宝物。<a id="a-6J"></a>皆悉牢固。<a id="a-6K"></a>受用称意。<a id="a-6L"></a>于无德者。<a id="a-6M"></a>说有功德。<a id="a-6N"></a>彼无德者。<a id="a-6O"></a>说其功德。<a id="a-6P"></a>身坏命终。<a id="a-6Q"></a>则生善道天世界中。<a id="a-6R"></a>既生彼已。<a id="a-6S"></a>诸天敬爱。<a id="a-6T"></a>有大神通。<a id="a-6U"></a>受天富乐。<a id="a-6V"></a>不可具说。<a id="a-6W"></a>若愿净白无漏禅乐。<a id="a-6X"></a>三种菩提。<a id="a-6Y"></a>随所求得。<a id="a-6Z"></a>如前所说。</p>
  <p id="a6a">如是三种身不善业。<a id="a-6b"></a>如是四种口不善业。<a id="a-6c"></a>次第舍离。<a id="a-6d"></a>乃至涅槃。<a id="a-6e"></a>彼善业因。<a id="a-6f"></a>世所称赞。<a id="a-6g"></a>次得生天。<a id="a-6h"></a>后得涅槃。<a id="a-6i"></a>彼身口业。<a id="a-6j"></a>实业果报。<a id="a-6k"></a>修行法者。<a id="a-6l"></a>内心思惟。<a id="a-6m"></a>随顺正法。<a id="a-6n"></a>如是观察。<a id="a-6o"></a>如实知见。<a id="a-6p"></a>又修行者。<a id="a-6q"></a>内心思惟。<a id="a-6r"></a>随顺正法。<a id="a-6s"></a>观察法行。<a id="a-6t"></a>云何意地善业道行。<a id="a-6u"></a>彼见闻知。<a id="a-6v"></a>或天眼见。<a id="a-6w"></a>意业三种。<a id="a-6x"></a>贪嗔邪见。<a id="a-6y"></a>不善对治。<a id="a-6z"></a>现在受乐。<a id="a-70"></a>身坏命终。<a id="a-71"></a>则生善道天世界中。<a id="a-72"></a>若厌生死。<a id="a-73"></a>彼人无余涅槃界入。<a id="a-74"></a>又修行者。<a id="a-75"></a>内心思惟。<a id="a-76"></a>随顺正法。<a id="a-77"></a>观察法行。<a id="a-78"></a>云何离贪不善业道得善业果。<a id="a-79"></a>彼见闻知。<a id="a-7A"></a>或天眼见。<a id="a-7B"></a>彼离贪者。<a id="a-7C"></a>于现在世。<a id="a-7D"></a>一切财物。<a id="a-7E"></a>及珍宝等。<a id="a-7F"></a>皆悉丰饶。<a id="a-7G"></a>无人侵夺。<a id="a-7H"></a>若王王等。<a id="a-7I"></a>尚不起心。<a id="a-7J"></a>何况复有偷盗劫夺。<a id="a-7K"></a>若有因缘漏失财物。<a id="a-7L"></a>他人得者。<a id="a-7M"></a>彼则如亲。<a id="a-7N"></a>还送归之。<a id="a-7O"></a>彼人常富财物不离。<a id="a-7P"></a>常不为他之所破坏。<a id="a-7Q"></a>身坏命终。<a id="a-7R"></a>则生善道天世界中。<a id="a-7S"></a>既生彼已。<a id="a-7T"></a>天阿修罗共相斗诤。<a id="a-7U"></a>彼阿修罗无能胜者。<a id="a-7V"></a>不可杀害。<a id="a-7W"></a>无能令怖。<a id="a-7X"></a>不畏他人。<a id="a-7Y"></a>一切天子。<a id="a-7Z"></a>皆悉爱乐。<a id="a-7a"></a>心生怜愍。<a id="a-7b"></a>有不可说。<a id="a-7c"></a>可爱声触。<a id="a-7d"></a>色味香食。<a id="a-7e"></a>若愿出世净白无漏禅定道果。<a id="a-7f"></a>三种菩提。<a id="a-7g"></a>随愿而得。<a id="a-7h"></a>如前所说。<a id="a-7i"></a>又修行者。<a id="a-7j"></a>内心思惟。<a id="a-7k"></a>随顺正法。<a id="a-7l"></a>观察法行。<a id="a-7m"></a>云何离嗔不善业道得善业果。<a id="a-7n"></a>彼见闻知。<a id="a-7o"></a>或天眼见。<a id="a-7p"></a>彼离嗔者。<a id="a-7q"></a>于现在世业行果报。<a id="a-7r"></a>丰财大富。<a id="a-7s"></a>一切爱念。<a id="a-7t"></a>心意怜愍。<a id="a-7u"></a>第一崄隘。<a id="a-7v"></a>怖畏恶处。<a id="a-7w"></a>无能得便。<a id="a-7x"></a>王畏贼畏。<a id="a-7y"></a>堕崄岸畏。<a id="a-7z"></a>水畏火畏。<a id="a-80"></a>谄曲等畏。<a id="a-81"></a>无量诸畏。<a id="a-82"></a>隘处等畏。<a id="a-83"></a>皆悉远离。<a id="a-84"></a>一切世人第一爱念。<a id="a-85"></a>一切恶人。<a id="a-86"></a>亦生爱念。<a id="a-87"></a>一切善人。<a id="a-88"></a>如子兄弟。<a id="a-89"></a>极生爱念。<a id="a-8A"></a>身坏命终。<a id="a-8B"></a>则生善道天世界中。<a id="a-8C"></a>得大神通。<a id="a-8D"></a>得胜妙体。<a id="a-8E"></a>常得一切可爱妙声触味香色。<a id="a-8F"></a>随心受用。<a id="a-8G"></a>有欢喜园。<a id="a-8H"></a>胜妙树林。<a id="a-8I"></a>宝间错辇。<a id="a-8J"></a>于大林中。<a id="a-8K"></a>天婇女众之所围绕。<a id="a-8L"></a>一切余天不能起发。<a id="a-8M"></a>若身口意令其怖者。<a id="a-8N"></a>百千天子。<a id="a-8O"></a>心意怜愍。<a id="a-8P"></a>亲近爱念。<a id="a-8Q"></a>帝释天王。<a id="a-8R"></a>爱念怜愍。<a id="a-8S"></a>天阿修罗共斗诤时。<a id="a-8T"></a>不生怯弱。<a id="a-8U"></a>离怖畏心。<a id="a-8V"></a>若愿出离烦恼诸垢出世间道。<a id="a-8W"></a>彼如是处天世间退。<a id="a-8X"></a>生于人中。<a id="a-8Y"></a>为转轮王。<a id="a-8Z"></a>如是往返。<a id="a-8a"></a>经无量世。<a id="a-8b"></a>王四天下。<a id="a-8c"></a>七宝具足。<a id="a-8d"></a>所谓女宝。<a id="a-8e"></a>彼女宝身。<a id="a-8f"></a>作栴檀香。<a id="a-8g"></a>口中常出优钵罗香。<a id="a-8h"></a>身触细软。<a id="a-8i"></a>如迦陵伽触。<a id="a-8j"></a>迦陵伽者。<a id="a-8k"></a>海渚中鸟。<a id="a-8l"></a>彼触势力。<a id="a-8m"></a>若触人身。<a id="a-8n"></a>则无疲乏。<a id="a-8o"></a>远离饥渴忧悲苦恼。<a id="a-8p"></a>彼渚上人。<a id="a-8q"></a>得彼触力。<a id="a-8r"></a>女宝亦尔。<a id="a-8s"></a>若转轮王。<a id="a-8t"></a>若见若触。<a id="a-8u"></a>皆受快乐。<a id="a-8v"></a>寒时身温。<a id="a-8w"></a>热时凉冷。<a id="a-8x"></a>如是触力。<a id="a-8y"></a>非余人得。<a id="a-8z"></a>离嗔善业。<a id="a-90"></a>顺行势力。<a id="a-91"></a>一切男人见此女宝。<a id="a-92"></a>心善分别。<a id="a-93"></a>如母姊妹。<a id="a-94"></a>一心于王。<a id="a-95"></a>于王敬重。<a id="a-96"></a>专心于王。<a id="a-97"></a>常与乐行。<a id="a-98"></a>远离五种妇女过失。<a id="a-99"></a>谓不贞良异男子行。<a id="a-9A"></a>妒心恶贪。<a id="a-9B"></a>乐恶处欲。<a id="a-9C"></a>夫亡命住。<a id="a-9D"></a>如是女宝。<a id="a-9E"></a>复有五种功德相应。<a id="a-9F"></a>五者所谓随夫意转。<a id="a-9G"></a>多生男子。<a id="a-9H"></a>种姓不劣。<a id="a-9I"></a>喜乐好人。<a id="a-9J"></a>不生妒心。<a id="a-9K"></a>夫共余女娱乐行时。<a id="a-9L"></a>不生妒心。<a id="a-9M"></a>复有三种大胜妇女功德相应。<a id="a-9N"></a>谓不多语。<a id="a-9O"></a>心不邪见。<a id="a-9P"></a>夫若不在。<a id="a-9Q"></a>不乐声触诸味香等。<a id="a-9R"></a>心意不动。<a id="a-9S"></a>以是因缘。<a id="a-9T"></a>身坏命终。<a id="a-9U"></a>则生善道天世界中。<a id="a-9V"></a>如是胜妙女宝之食。<a id="a-9W"></a>唯转轮王乃得之耳。</p>
  <p id="a9X">又修行者。<a id="a-9Y"></a>内心思惟。<a id="a-9Z"></a>随顺正法。<a id="a-9a"></a>观察法行。<a id="a-9b"></a>云何舍离多垢嗔心。<a id="a-9c"></a>得转轮王善业果报。<a id="a-9d"></a>彼见闻知。<a id="a-9e"></a>或天眼见。<a id="a-9f"></a>舍离嗔他恶不善业。<a id="a-9g"></a>余残善业。<a id="a-9h"></a>得转轮王第二宝食。<a id="a-9i"></a>所谓珠宝。<a id="a-9j"></a>此有八种功德具足。<a id="a-9k"></a>谓夜闇中作善光明。<a id="a-9l"></a>如秋满月远离云翳。<a id="a-9m"></a>如是珠宝能于闇中光明遍照。<a id="a-9n"></a>满百由旬。<a id="a-9o"></a>复于昼时日热可患。<a id="a-9p"></a>放冷光明。<a id="a-9q"></a>除热清凉。<a id="a-9r"></a>如是珠宝第一功德。<a id="a-9s"></a>又复珠宝第二功德。<a id="a-9t"></a>若行旷野无水之处兵众渴乏。<a id="a-9u"></a>能令多有八分相应清净水流。<a id="a-9v"></a>除一切渴。<a id="a-9w"></a>如是珠宝第二功德。<a id="a-9x"></a>又复珠宝第三功德。<a id="a-9y"></a>若转轮王忆念水时。<a id="a-9z"></a>如是珠宝随王意流。<a id="a-A0"></a>如是珠宝第三功德。<a id="a-A1"></a>又复珠宝第四功德。<a id="a-A2"></a>如是珠宝具有八楞。<a id="a-A3"></a>彼一一楞。<a id="a-A4"></a>放种种色。<a id="a-A5"></a>青黄赤白。<a id="a-A6"></a>紫颇梨色。<a id="a-A7"></a>如是珠宝第四功德。<a id="a-A8"></a>又复珠宝第五功德。<a id="a-A9"></a>彼珠宝力。<a id="a-AA"></a>百由旬内。<a id="a-AB"></a>人皆离病。<a id="a-AC"></a>心行正直。<a id="a-AD"></a>一切所欲。<a id="a-AE"></a>如业相似。<a id="a-AF"></a>非不得果。<a id="a-AG"></a>如是珠宝第五功德。<a id="a-AH"></a>又复珠宝第六功德。<a id="a-AI"></a>以彼珠宝之势力故。<a id="a-AJ"></a>令彼恶龙不降恶雨。<a id="a-AK"></a>如是珠宝第六功德。<a id="a-AL"></a>又复珠宝第七功德。<a id="a-AM"></a>于无水处。<a id="a-AN"></a>崄岸旷野。<a id="a-AO"></a>无树草处。<a id="a-AP"></a>是珠能令多有树木。<a id="a-AQ"></a>池水莲花。<a id="a-AR"></a>丛林青草。<a id="a-AS"></a>皆悉具足。<a id="a-AT"></a>如是珠宝第七功德。<a id="a-AU"></a>又复珠宝第八功德。<a id="a-AV"></a>珠宝力故。<a id="a-AW"></a>无人横死不尽寿者。<a id="a-AX"></a>能令畜生不相杀害。<a id="a-AY"></a>不相憎嫉。<a id="a-AZ"></a>相憎嫉者。<a id="a-Aa"></a>谓蛇鼠狼。<a id="a-Ab"></a>如是八种胜大功德具足相应。<a id="a-Ac"></a>彼转轮王离嗔善业所得果报。<a id="a-Ad"></a>满足千子。<a id="a-Ae"></a>皆悉勇健。<a id="a-Af"></a>人中第一。<a id="a-Ag"></a>胜妙身色。<a id="a-Ah"></a>能坏他军。<a id="a-Ai"></a>随转轮王心意转行。<a id="a-Aj"></a>端正可喜。<a id="a-Ak"></a>如法善人。<a id="a-Al"></a>随顺法行。<a id="a-Am"></a>与转轮王种姓相似。<a id="a-An"></a>一切聚落大众会处。<a id="a-Ao"></a>皆悉敬爱。<a id="a-Ap"></a>赞其心行。</p>
  <p id="aAq">又修行者。<a id="a-Ar"></a>内心思惟。<a id="a-As"></a>随顺正法。<a id="a-At"></a>观察法行。<a id="a-Au"></a>云何离嗔善业修行。<a id="a-Av"></a>得转轮王。<a id="a-Aw"></a>第三轮宝出于世间。<a id="a-Ax"></a>彼见闻知。<a id="a-Ay"></a>或天眼见。<a id="a-Az"></a>彼之轮宝有五功德相应具足。<a id="a-B0"></a>所谓千辐。<a id="a-B1"></a>其体皆是阎浮檀金。<a id="a-B2"></a>广五由旬。<a id="a-B3"></a>如第二日。<a id="a-B4"></a>照明世间。<a id="a-B5"></a>如是轮宝最初功德。<a id="a-B6"></a>又复轮宝第二功德。<a id="a-B7"></a>行无障碍。<a id="a-B8"></a>飞空而去。<a id="a-B9"></a>一日能行百千由旬。<a id="a-BA"></a>又复轮宝第三功德。<a id="a-BB"></a>谓随王意。<a id="a-BC"></a>于何方处。<a id="a-BD"></a>忆念欲行。<a id="a-BE"></a>若瞿陀尼。<a id="a-BF"></a>若弗婆提。<a id="a-BG"></a>若郁单越。<a id="a-BH"></a>四天王处。<a id="a-BI"></a>于彼彼处。<a id="a-BJ"></a>彼千辐轮飞空而往。<a id="a-BK"></a>轮宝力故。<a id="a-BL"></a>能令四兵象马车步皆悉相随飞空而去。<a id="a-BM"></a>又复轮宝第四功德。<a id="a-BN"></a>若有不臣转轮王者。<a id="a-BO"></a>彼金轮宝王与相随。<a id="a-BP"></a>能令降伏。<a id="a-BQ"></a>又复轮宝第五功德。<a id="a-BR"></a>彼金轮宝无能为敌。<a id="a-BS"></a>若王王等。<a id="a-BT"></a>见即降伏。<a id="a-BU"></a>皆以法力。<a id="a-BV"></a>轮王随逐。<a id="a-BW"></a>故能使尔。<a id="a-BX"></a>如是轮宝五种功德具足相应。<a id="a-BY"></a>如是已说第三大宝。</p>
  <p id="aBZ">又修行者。<a id="a-Ba"></a>内心思惟。<a id="a-Bb"></a>随顺正法。<a id="a-Bc"></a>观察法行。<a id="a-Bd"></a>云何离嗔。<a id="a-Be"></a>善业修行。<a id="a-Bf"></a>得转轮王。<a id="a-Bg"></a>第四象宝出于世间。<a id="a-Bh"></a>彼见闻知。<a id="a-Bi"></a>或天眼见。<a id="a-Bj"></a>此转轮王修行法人。<a id="a-Bk"></a>随顺法行。<a id="a-Bl"></a>得调顺象。<a id="a-Bm"></a>第一调顺。<a id="a-Bn"></a>能胜他城。<a id="a-Bo"></a>七支柱地。<a id="a-Bp"></a>所谓四足。<a id="a-Bq"></a>尾根牙等。<a id="a-Br"></a>如是七分。<a id="a-Bs"></a>皆悉柱地。<a id="a-Bt"></a>若有如是七种相者。<a id="a-Bu"></a>彼象大力。<a id="a-Bv"></a>胜余弱象一千倍力。<a id="a-Bw"></a>断则柔软。<a id="a-Bx"></a>色白如雪。<a id="a-By"></a>如帝释王。<a id="a-Bz"></a>伊罗槃那。<a id="a-C0"></a>自余诸象。<a id="a-C1"></a>闻气即伏。<a id="a-C2"></a>不敢正看。<a id="a-C3"></a>三处能斗所谓水处。<a id="a-C4"></a>陆地空中。<a id="a-C5"></a>能速疾行。<a id="a-C6"></a>于一日中。<a id="a-C7"></a>绕阎浮提。<a id="a-C8"></a>能行三匝。<a id="a-C9"></a>彼象调顺。<a id="a-CA"></a>以一缕綖。<a id="a-CB"></a>系咽牵行。<a id="a-CC"></a>若转轮王乘行之时。<a id="a-CD"></a>彼象调顺。<a id="a-CE"></a>与王心同。<a id="a-CF"></a>若转轮王欲何处行。<a id="a-CG"></a>则不须教速至彼处。<a id="a-CH"></a>平正均行。<a id="a-CI"></a>不震不掉。<a id="a-CJ"></a>行步详审。<a id="a-CK"></a>身不动摇。<a id="a-CL"></a>次第举足。<a id="a-CM"></a>不踯不骤。<a id="a-CN"></a>亦不怒力。<a id="a-CO"></a>种种善行。<a id="a-CP"></a>小儿见之。<a id="a-CQ"></a>不生怖畏。<a id="a-CR"></a>四出道巷。<a id="a-CS"></a>若重屋上。<a id="a-CT"></a>到彼处行。<a id="a-CU"></a>妇女能捉。<a id="a-CV"></a>手得摩之。<a id="a-CW"></a>若斗战时。<a id="a-CX"></a>甚能勇恶。<a id="a-CY"></a>行则调顺。<a id="a-CZ"></a>綖系不越。<a id="a-Ca"></a>如是轮王大龙象宝。<a id="a-Cb"></a>是转轮王十善道中。<a id="a-Cc"></a>行一业道种子所得。<a id="a-Cd"></a>何况具足和合修行十善业道得。<a id="a-Ce"></a>如是顺法修行法者。<a id="a-Cf"></a>以天眼见彼转轮王第四象宝。</p>
  <p id="aCg">又修行者。<a id="a-Ch"></a>内心思惟。<a id="a-Ci"></a>随顺正法。<a id="a-Cj"></a>观察法行。<a id="a-Ck"></a>云何轮王得彼马宝。<a id="a-Cl"></a>彼马宝者。<a id="a-Cm"></a>有何功德和合相应。<a id="a-Cn"></a>彼见闻知。<a id="a-Co"></a>或天眼见。<a id="a-Cp"></a>马宝如鹅拘物头花。<a id="a-Cq"></a>如是净色。<a id="a-Cr"></a>普身皆有天旋等相。<a id="a-Cs"></a>以为庄严。<a id="a-Ct"></a>是第一相。<a id="a-Cu"></a>量色形等。<a id="a-Cv"></a>众相相应。<a id="a-Cw"></a>第一调顺。<a id="a-Cx"></a>于一日中。<a id="a-Cy"></a>绕阎浮提。<a id="a-Cz"></a>能行三匝。<a id="a-D0"></a>而身不乏如是轮王。<a id="a-D1"></a>得此第五功德马宝。<a id="a-D2"></a>又修行者。<a id="a-D3"></a>内心思惟。<a id="a-D4"></a>随顺正法。<a id="a-D5"></a>观察法行。<a id="a-D6"></a>云何转轮王得主兵宝。<a id="a-D7"></a>彼见闻知。<a id="a-D8"></a>或天眼见。<a id="a-D9"></a>彼主兵宝有何功德。<a id="a-DA"></a>所谓轮王忆念思惟。<a id="a-DB"></a>不待教敕而知王意。<a id="a-DC"></a>随王所须皆悉能办。<a id="a-DD"></a>远离非法。<a id="a-DE"></a>依正法行。<a id="a-DF"></a>时方所须。<a id="a-DG"></a>称王意办不苦不恼。<a id="a-DH"></a>依正法取。<a id="a-DI"></a>如王意念随心所须。<a id="a-DJ"></a>一切所作不违法义。<a id="a-DK"></a>随王境界所须所作。<a id="a-DL"></a>皆能成办。<a id="a-DM"></a>如是轮王离嗔善业。<a id="a-DN"></a>得主兵宝。<a id="a-DO"></a>恒常修行十善业道。<a id="a-DP"></a>利益一切世间众生。<a id="a-DQ"></a>犹如父母。</p>
  <p id="aDR">又修行者。<a id="a-DS"></a>内心思惟。<a id="a-DT"></a>随顺正法。<a id="a-DU"></a>观察法行。<a id="a-DV"></a>云何轮王得彼第七主藏大臣富长者宝。<a id="a-DW"></a>彼长者宝有何功德。<a id="a-DX"></a>彼见闻知。<a id="a-DY"></a>或天眼见。<a id="a-DZ"></a>主藏臣宝。<a id="a-Da"></a>属转轮王。<a id="a-Db"></a>何者功德。<a id="a-Dc"></a>能以金刚及因陀罗青色宝珠摩迦罗多。<a id="a-Dd"></a>及牟瑳罗迦罗婆等种种妙宝。<a id="a-De"></a>一切坑涧。<a id="a-Df"></a>深山幽谷。<a id="a-Dg"></a>险岸恶处。<a id="a-Dh"></a>不平之处。<a id="a-Di"></a>悉能令满。<a id="a-Dj"></a>不待王敕而宝不尽。<a id="a-Dk"></a>何况金银。<a id="a-Dl"></a>此长者宝第一比泥。<a id="a-Dm"></a>不诳不谄。<a id="a-Dn"></a>不热恼他。<a id="a-Do"></a>一切见者清凉爱念。<a id="a-Dp"></a>如是轮王富长者宝。<a id="a-Dq"></a>如是轮王七宝具足。<a id="a-Dr"></a>王四天下。<a id="a-Ds"></a>能与龙众天众同坐天处。<a id="a-Dt"></a>有二四天王天三十三天。<a id="a-Du"></a>帝释天王。<a id="a-Dv"></a>分座而坐。<a id="a-Dw"></a>如是七种妙宝具足。<a id="a-Dx"></a>得转轮王。<a id="a-Dy"></a>又复更有相似七宝。<a id="a-Dz"></a>劣前七宝。<a id="a-E0"></a>所谓剑宝皮宝床宝林宝殿宝衣宝履宝。<a id="a-E1"></a>彼转轮王剑相似宝。<a id="a-E2"></a>有何功德。<a id="a-E3"></a>若有国土起拒逆心。<a id="a-E4"></a>如是剑宝疾走而去。<a id="a-E5"></a>一切国土。<a id="a-E6"></a>见剑即伏。<a id="a-E7"></a>不杀一人。<a id="a-E8"></a>如是剑宝。<a id="a-E9"></a>有此功德。<a id="a-EA"></a>不罚不杀。<a id="a-EB"></a>一切国土自然降伏。<a id="a-EC"></a>如是第一剑宝功德。</p>
  <p id="aED">云何轮王得彼第二皮相似宝。<a id="a-EE"></a>彼第二宝。<a id="a-EF"></a>有何功德。<a id="a-EG"></a>彼皮宝者。<a id="a-EH"></a>海中而生。<a id="a-EI"></a>彼既生已商人得之。<a id="a-EJ"></a>将来上王。<a id="a-EK"></a>彼宝功德。<a id="a-EL"></a>广五由旬。<a id="a-EM"></a>长十由旬。<a id="a-EN"></a>海龙之皮。<a id="a-EO"></a>水雨不烂。<a id="a-EP"></a>风不能动。<a id="a-EQ"></a>火不能烧。<a id="a-ER"></a>能却寒热。<a id="a-ES"></a>寒时能温热时能凉。<a id="a-ET"></a>何处何处轮王行时。<a id="a-EU"></a>随王军众。<a id="a-EV"></a>彼主兵宝之所将行。<a id="a-EW"></a>能以为屋。<a id="a-EX"></a>悉能容受王及军众。<a id="a-EY"></a>一一隔别。<a id="a-EZ"></a>妻妇不杂。<a id="a-Ea"></a>各不相见。<a id="a-Eb"></a>其色鲜白。<a id="a-Ec"></a>如日光明。<a id="a-Ed"></a>如是第二皮宝功德。<a id="a-Ee"></a>云何轮王。<a id="a-Ef"></a>得彼第三床相似宝。<a id="a-Eg"></a>彼第三宝。<a id="a-Eh"></a>有何功德。<a id="a-Ei"></a>彼床宝者。<a id="a-Ej"></a>柔软细滑。<a id="a-Ek"></a>坐上则凹。<a id="a-El"></a>起则还平。<a id="a-Em"></a>若坐其上。<a id="a-En"></a>禅念思惟。<a id="a-Eo"></a>于解脱中得寂静心。<a id="a-Ep"></a>若坐彼床。<a id="a-Eq"></a>心念欲事。<a id="a-Er"></a>即得离欲。<a id="a-Es"></a>如是次第。<a id="a-Et"></a>嗔痴亦尔。<a id="a-Eu"></a>即彼床上。<a id="a-Ev"></a>出小禅屋。<a id="a-Ew"></a>诸有妇女。<a id="a-Ex"></a>虽复于王极生染心。<a id="a-Ey"></a>见此床宝。<a id="a-Ez"></a>心则无染。<a id="a-F0"></a>如是第三床宝功德。</p>
  <p id="aF1">云何轮王。<a id="a-F2"></a>得彼第四林相似宝。<a id="a-F3"></a>彼第四宝。<a id="a-F4"></a>有何功德。<a id="a-F5"></a>若王忆念林中游戏。<a id="a-F6"></a>往彼林中。<a id="a-F7"></a>彼林功德。<a id="a-F8"></a>王善业力。<a id="a-F9"></a>如天世间欢喜林中。<a id="a-FA"></a>出生花果。<a id="a-FB"></a>赊居尼鸟。<a id="a-FC"></a>莲花池流。<a id="a-FD"></a>于彼济口。<a id="a-FE"></a>天歌婇女。<a id="a-FF"></a>戏笑歌舞。<a id="a-FG"></a>一切天女悉来集会。<a id="a-FH"></a>彼王如天。<a id="a-FI"></a>一切五欲功德相应。<a id="a-FJ"></a>于彼林中妇女相随。<a id="a-FK"></a>娱乐游行。<a id="a-FL"></a>善业力故。<a id="a-FM"></a>彼修行者。<a id="a-FN"></a>一切观察。<a id="a-FO"></a>如是第四林宝功德。</p>
  <p id="aFP">云何轮王得彼第五殿相似宝。<a id="a-FQ"></a>彼第五宝有何功德。<a id="a-FR"></a>谓转轮王在彼殿中夜偃卧时。<a id="a-FS"></a>欲见月者。<a id="a-FT"></a>则有星月于殿中现。<a id="a-FU"></a>见已眼乐。<a id="a-FV"></a>谓之是珠。<a id="a-FW"></a>天女咏歌。<a id="a-FX"></a>闻则无忧。<a id="a-FY"></a>乐眠安睡。<a id="a-FZ"></a>睡已善梦。<a id="a-Fa"></a>见妙乐事。<a id="a-Fb"></a>寒时则有温风所吹。<a id="a-Fc"></a>热时则有凉冷触乐。<a id="a-Fd"></a>夜有三分。<a id="a-Fe"></a>二分则睡。<a id="a-Ff"></a>第三分时。<a id="a-Fg"></a>离睡而起。<a id="a-Fh"></a>受行法乐。<a id="a-Fi"></a>如是第五功德殿宝。<a id="a-Fj"></a>彼转轮王报得受用。</p>
  <p id="aFk">何者衣宝。<a id="a-Fl"></a>有何功德。<a id="a-Fm"></a>缕成致密。<a id="a-Fn"></a>第一柔软。<a id="a-Fo"></a>垢所不污。<a id="a-Fp"></a>王既着已。<a id="a-Fq"></a>则无寒热饥渴痟瘦疲倦之极。<a id="a-Fr"></a>火不能烧。<a id="a-Fs"></a>刀不能割。<a id="a-Ft"></a>如是第六衣宝功德。</p>
  <p id="aFu">又修行者。<a id="a-Fv"></a>内心思惟。<a id="a-Fw"></a>随顺正法。<a id="a-Fx"></a>观察法行。<a id="a-Fy"></a>转轮圣王云何得彼第七功德履相似宝。<a id="a-Fz"></a>彼第七宝有何功德。<a id="a-G0"></a>彼见闻知。<a id="a-G1"></a>或天眼见。<a id="a-G2"></a>履相似宝。<a id="a-G3"></a>王若着之。<a id="a-G4"></a>水行若陆。<a id="a-G5"></a>若游行时。<a id="a-G6"></a>则详徐。<a id="a-G7"></a>涉若百由旬。<a id="a-G8"></a>亦能行去。<a id="a-G9"></a>不损威仪而身不乏。<a id="a-GA"></a>如是轮王具足七宝。<a id="a-GB"></a>复有如是相似七宝。<a id="a-GC"></a>随心食用。<a id="a-GD"></a>四天下处。<a id="a-GE"></a>及二天处。<a id="a-GF"></a>是王所食满足千子。<a id="a-GG"></a>皆悉勇健。<a id="a-GH"></a>能破他军。<a id="a-GI"></a>彼转轮王。<a id="a-GJ"></a>是一切人所应敬重。<a id="a-GK"></a>离嗔善业。<a id="a-GL"></a>得如是乐。<a id="a-GM"></a>十善业道之余势也。</p>
  <p id="aGN">又行修者。<a id="a-GO"></a>内心思惟。<a id="a-GP"></a>随顺正法。<a id="a-GQ"></a>观察法行。<a id="a-GR"></a>云何如是一切世间无始以来幽冥黑闇邪见为种。<a id="a-GS"></a>一切结使皆亦如是。<a id="a-GT"></a>又复云何。<a id="a-GU"></a>舍离邪见。<a id="a-GV"></a>修行正见。<a id="a-GW"></a>而得解脱。<a id="a-GX"></a>世间生死。<a id="a-GY"></a>彼见闻知。<a id="a-GZ"></a>或天眼见。<a id="a-Ga"></a>彼修行者。<a id="a-Gb"></a>随顺正法。<a id="a-Gc"></a>观察法行。<a id="a-Gd"></a>若舍邪见。<a id="a-Ge"></a>修习正见。<a id="a-Gf"></a>一切结使不饶益法皆悉断灭。<a id="a-Gg"></a>则得涅槃。<a id="a-Gh"></a>远离生死。<a id="a-Gi"></a>离邪见人。<a id="a-Gj"></a>五根不障。<a id="a-Gk"></a>如是善人。<a id="a-Gl"></a>喜乐正法。<a id="a-Gm"></a>如是最初闻佛功德观于生死五道之中。<a id="a-Gn"></a>种种苦恼。<a id="a-Go"></a>观彼五处极大怖畏。<a id="a-Gp"></a>天中则有放逸之苦。<a id="a-Gq"></a>后退时苦。<a id="a-Gr"></a>人中则有农作等苦。<a id="a-Gs"></a>地狱之中。<a id="a-Gt"></a>他恼害苦。<a id="a-Gu"></a>于饿鬼中。<a id="a-Gv"></a>饥渴恼苦。<a id="a-Gw"></a>于畜生中。<a id="a-Gx"></a>相啖食苦。<a id="a-Gy"></a>如是五处。<a id="a-Gz"></a>一一散说。<a id="a-H0"></a>则无量种。<a id="a-H1"></a>如是观已。<a id="a-H2"></a>则于生死起厌离心。<a id="a-H3"></a>犹如光明。<a id="a-H4"></a>通达正法。<a id="a-H5"></a>生出家心。<a id="a-H6"></a>生此心故。<a id="a-H7"></a>善法流出。<a id="a-H8"></a>若人和合。<a id="a-H9"></a>既生是心。<a id="a-HA"></a>彼地夜叉。<a id="a-HB"></a>欢喜赞叹。<a id="a-HC"></a>身毛皆竖。<a id="a-HD"></a>生如是心。<a id="a-HE"></a>此善男子。<a id="a-HF"></a>如是名字。<a id="a-HG"></a>如是种姓。<a id="a-HH"></a>发心欲断无始世来贪嗔痴等。<a id="a-HI"></a>为欲破坏魔之境界。<a id="a-HJ"></a>不乐烦恼染欲境界。<a id="a-HK"></a>心不喜乐欲染心爱。</p>
  <p id="aHL">又离邪见。<a id="a-HM"></a>彼善男子有出家心。<a id="a-HN"></a>恒常如是。<a id="a-HO"></a>乐修多作。<a id="a-HP"></a>近善知识。<a id="a-HQ"></a>乐闻正法。<a id="a-HR"></a>常清净心。<a id="a-HS"></a>礼拜佛法。<a id="a-HT"></a>善净寂静。<a id="a-HU"></a>身业口意业。<a id="a-HV"></a>彼人如是寂静口意。<a id="a-HW"></a>是善行人。<a id="a-HX"></a>彼地夜叉。<a id="a-HY"></a>知已欢喜。<a id="a-HZ"></a>生如是心。<a id="a-Ha"></a>此善男子善心净心。<a id="a-Hb"></a>不乐在家所有舍宅。<a id="a-Hc"></a>如罩如笼。<a id="a-Hd"></a>心不喜乐。<a id="a-He"></a>无始贪欲。<a id="a-Hf"></a>嗔恚愚痴。<a id="a-Hg"></a>于魔境界不生喜乐。<a id="a-Hh"></a>不乐欲爱。<a id="a-Hi"></a>欲共魔战。<a id="a-Hj"></a>欲断烦恼。</p>
  <p id="aHk">又复如是。<a id="a-Hl"></a>彼善男子。<a id="a-Hm"></a>如是观察生死苦已。<a id="a-Hn"></a>出家之心。<a id="a-Ho"></a>转转增上。<a id="a-Hp"></a>远离杀生偷盗邪淫饮酒妄语。<a id="a-Hq"></a>具足受持优婆塞戒。<a id="a-Hr"></a>彼地夜叉见如是已。<a id="a-Hs"></a>转复欢喜。<a id="a-Ht"></a>次第上闻虚空夜叉。<a id="a-Hu"></a>作如是言。<a id="a-Hv"></a>某国某村某聚落中。<a id="a-Hw"></a>某善男子。<a id="a-Hx"></a>如是种姓。<a id="a-Hy"></a>如是名字。<a id="a-Hz"></a>正信如是。<a id="a-I0"></a>堪能出家。<a id="a-I1"></a>欲剃须发。<a id="a-I2"></a>欲被法衣。<a id="a-I3"></a>正信出家。<a id="a-I4"></a>减损魔分。<a id="a-I5"></a>长正法朋。<a id="a-I6"></a>断魔系缚。<a id="a-I7"></a>断贪嗔痴。<a id="a-I8"></a>一切使结邪见为本。<a id="a-I9"></a>出世涅槃正见为本。<a id="a-IA"></a>随顺正法观一切法。<a id="a-IB"></a>而修行者。<a id="a-IC"></a>最初如是。<a id="a-ID"></a>赞叹正见。<a id="a-IE"></a>不嫌不毁。<a id="a-IF"></a>不贱不恶。<a id="a-IG"></a>亦教他人令住正见。<a id="a-IH"></a>不赞邪见。<a id="a-II"></a>嫌贱毁恶。<a id="a-IJ"></a>常说邪见正见相对二业果报。<a id="a-IK"></a>不令众生住于邪见。<a id="a-IL"></a>一切世间愚痴凡夫根本系缚。<a id="a-IM"></a>所谓邪见。<a id="a-IN"></a>一切众生。<a id="a-IO"></a>以邪见故。<a id="a-IP"></a>堕于地狱饿鬼畜生。<a id="a-IQ"></a>彼善男子。<a id="a-IR"></a>舍离邪见。<a id="a-IS"></a>具足当得无量善法。<a id="a-IT"></a>又复如是。<a id="a-IU"></a>彼善男子。<a id="a-IV"></a>观察居家无量苦恼逼迫系缚。<a id="a-IW"></a>既观察已。<a id="a-IX"></a>生厌离心。<a id="a-IY"></a>乐欲出家。<a id="a-IZ"></a>欲共魔战。<a id="a-Ia"></a>如是正士。<a id="a-Ib"></a>彼地夜叉。<a id="a-Ic"></a>知已欢喜。<a id="a-Id"></a>转复上闻虚空夜叉。<a id="a-Ie"></a>虚空夜叉向四天王。<a id="a-If"></a>欢喜心说。<a id="a-Ig"></a>某国某村某聚落中。<a id="a-Ih"></a>某善男子。<a id="a-Ii"></a>如是种姓。<a id="a-Ij"></a>如是名字。<a id="a-Ik"></a>如是正信。<a id="a-Il"></a>堪能出家。<a id="a-Im"></a>欲剃须发。<a id="a-In"></a>欲被法衣。<a id="a-Io"></a>正信出家。<a id="a-Ip"></a>减损魔分。<a id="a-Iq"></a>长正法朋。<a id="a-Ir"></a>四大天王如是闻已。<a id="a-Is"></a>心生欢喜。</p>
  <p id="aIt">如是正士闻正法已。<a id="a-Iu"></a>厌离欲垢。<a id="a-Iv"></a>彼善男子恭敬和上圣声闻已。<a id="a-Iw"></a>剃除须发。<a id="a-Ix"></a>被服袈裟。<a id="a-Iy"></a>受波罗提木叉戒已。<a id="a-Iz"></a>彼地夜叉虚空夜叉。<a id="a-J0"></a>知已欢喜。<a id="a-J1"></a>向四天王说如是言。<a id="a-J2"></a>阎浮提中某国某村某聚落中某善男子。<a id="a-J3"></a>如是种姓。<a id="a-J4"></a>如是名字。<a id="a-J5"></a>舍离邪见修正见业。<a id="a-J6"></a>如法正行。<a id="a-J7"></a>剃除须发被服法衣。<a id="a-J8"></a>受波罗提木叉戒已。<a id="a-J9"></a>一切世间不饶益处。<a id="a-JA"></a>居家隘迮。<a id="a-JB"></a>妻子爱毒皆已舍离。<a id="a-JC"></a>正信出家。<a id="a-JD"></a>在家心业一切舍离。<a id="a-JE"></a>欲共魔战。<a id="a-JF"></a>欲断无明。<a id="a-JG"></a>时四大王闻已欢喜。<a id="a-JH"></a>既欢喜已。<a id="a-JI"></a>向四天王如是说言。<a id="a-JJ"></a>阎浮提中某国某村某聚落中某善男子。<a id="a-JK"></a>如是种姓如是名字。<a id="a-JL"></a>舍离邪见修行正见。<a id="a-JM"></a>剃除须发被服法衣。<a id="a-JN"></a>正信出家。<a id="a-JO"></a>某甲比丘。<a id="a-JP"></a>受为弟子。<a id="a-JQ"></a>彼天闻已。<a id="a-JR"></a>心欢喜曰。<a id="a-JS"></a>魔分损减正法朋长。<a id="a-JT"></a>彼四大王既如是说。<a id="a-JU"></a>四天王闻如是欢喜。</p>
  <p id="aJV">又复如是。<a id="a-JW"></a>彼善男子。<a id="a-JX"></a>乃至尘许恶不善法。<a id="a-JY"></a>见则深畏。<a id="a-JZ"></a>能忍不作。<a id="a-Ja"></a>心行正直。<a id="a-Jb"></a>不乐多语不修礼家。<a id="a-Jc"></a>不共往返。<a id="a-Jd"></a>不近恶友。<a id="a-Je"></a>多人聚集愦闹之处。<a id="a-Jf"></a>无心欲见。<a id="a-Jg"></a>不往恶众。<a id="a-Jh"></a>不往多人集戏之处。<a id="a-Ji"></a>不贪美味大器多食。<a id="a-Jj"></a>亲友善知识。<a id="a-Jk"></a>不数往见。<a id="a-Jl"></a>于境界中。<a id="a-Jm"></a>常正念行。<a id="a-Jn"></a>常勤精进。<a id="a-Jo"></a>如法饮食。<a id="a-Jp"></a>如法处行。<a id="a-Jq"></a>勤断魔缚。<a id="a-Jr"></a>勤修正见。<a id="a-Js"></a>如是善人。<a id="a-Jt"></a>利益一切世间众生。<a id="a-Ju"></a>尔时世尊而说偈言。</p>
  <p id="aJv">若不杀众生　　慈心常行忍</p>
  <p id="aJw">于众生如父　　彼能观世间</p>
  <p id="aJx">舍离于偷盗　　黠慧常摄根</p>
  <p id="aJy">身业常行善　　能度诸有恶</p>
  <p id="aJz">乃至画妇女　　眼尚不欲观</p>
  <p id="aK0">破欲坚明慧　　故名得解脱</p>
  <p id="aK1">观金土平等　　离愁忧正行</p>
  <p id="aK2">烦恼蛇不啮　　彼得无量乐</p>
  <p id="aK3">利衰心平等　　得失意亦然</p>
  <p id="aK4">苦乐心不异　　故名为比丘</p>
  <p id="aK5">不见怨亲异　　摄根不放逸</p>
  <p id="aK6">不为境界伤　　故名婆罗门</p>
  <p id="aK7">见境界如毒　　勇离如避怨</p>
  <p id="aK8">彼涅槃不远　　正遍知所说</p>
  <p id="aK9">如实见生灭　　正见心不贪</p>
  <p id="aKA">心不动如山　　彼解脱生死</p>
  <p id="aKB">栴檀余草等　　美恶食心平</p>
  <p id="aKC">袈裟绢布等　　彼爱不能缚</p>
  <p id="aKD">不贪着利养　　知足草为敷</p>
  <p id="aKE">见利养如火　　如是乃名见</p>
  <p id="aKF">外境界爱河　　之所不能漂</p>
  <p id="aKG">谛知自业果　　佛说是比丘</p>
  <p id="aKH">已过事不忧　　不希望未来</p>
  <p id="aKI">现得依法行　　彼不污心意</p>
  <p id="aKJ">若不坏法意　　常于法中住</p>
  <p id="aKK">则不行生死　　彼白法具足</p>
  <p id="aKL">若人以智火　　烧心中烦恼</p>
  <p id="aKM">境界如僮仆　　彼人则无苦</p>
  <p id="aKN">若人根寂静　　根不得自在</p>
  <p id="aKO">心不着色等　　离烦恼如佛</p>
  <p id="aKP">若人能制根　　五根不自在</p>
  <p id="aKQ">色等不能劫　　离烦恼寂灭</p>
  <p id="aKR">若人心爱念　　有忍者亦然</p>
  <p id="aKS">见者心惺悟　　彼如月牟尼</p>
  <p id="aKT">若乐住空闲　　不乐重楼观</p>
  <p id="aKU">乐树下露地　　得名乞比丘</p>
  <p id="aKV">勇寂调善智　　如实知苦乐</p>
  <p id="aKW">必到无上处　　永离诸忧愁</p>
  <p id="aKX">怜愍淳直心　　一切时修禅</p>
  <p id="aKY">胜负心平等　　如是修得谛</p>
  <p id="aKZ">离邪见故。<a id="a-Ka"></a>得如是法。<a id="a-Kb"></a>又修行者。<a id="a-Kc"></a>内心思惟。<a id="a-Kd"></a>随顺正法。<a id="a-Ke"></a>观察法行。<a id="a-Kf"></a>云何彼人舍离邪见。<a id="a-Kg"></a>修行正见。<a id="a-Kh"></a>离疑惑心。<a id="a-Ki"></a>如是次第。<a id="a-Kj"></a>修无漏禅。<a id="a-Kk"></a>彼地夜叉。<a id="a-Kl"></a>虚空夜叉。<a id="a-Km"></a>至四大王。<a id="a-Kn"></a>见闻欢喜。<a id="a-Ko"></a>彼见闻知。<a id="a-Kp"></a>或天眼见。<a id="a-Kq"></a>彼四大王。<a id="a-Kr"></a>彼四天王到帝释所。<a id="a-Ks"></a>如是说言。<a id="a-Kt"></a>阎浮提中。<a id="a-Ku"></a>某国某村某聚落中某善男子。<a id="a-Kv"></a>如是种姓。<a id="a-Kw"></a>如是名字。<a id="a-Kx"></a>剃除须发。<a id="a-Ky"></a>被服法衣。<a id="a-Kz"></a>正信出家。<a id="a-L0"></a>善戒正行。<a id="a-L1"></a>无碍乐说辩才相应。<a id="a-L2"></a>常正忆念。<a id="a-L3"></a>乃至少罪。<a id="a-L4"></a>深生怖畏。<a id="a-L5"></a>减损魔分。<a id="a-L6"></a>长正法朋。<a id="a-L7"></a>彼四王等向帝释王如是说已。<a id="a-L8"></a>帝释天王如是闻已。<a id="a-L9"></a>心大欢喜。<a id="a-LA"></a>三十三天。<a id="a-LB"></a>帝释王众。<a id="a-LC"></a>皆共欢喜。</p>
 </body>
</html>