<!doctype html>
<html id="z3IBUS5bs" data-ver="1599">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第六十六</h1>
  <h2 id="a2">身念处品第七之三</h2>
  <p id="a3">复次修行者。<a id="a-4"></a>内身循身观。<a id="a-5"></a>有何等风住我身中。<a id="a-6"></a>或作安隐。<a id="a-7"></a>或不安隐。<a id="a-8"></a>彼以闻慧。<a id="a-9"></a>或以天眼。<a id="a-A"></a>见干粪风。<a id="a-B"></a>若我多食。<a id="a-C"></a>风则不调。<a id="a-D"></a>能令苦恼。<a id="a-E"></a>入于身分筋脉之中。<a id="a-F"></a>令粪干燥。<a id="a-G"></a>或二日三日四日五日。<a id="a-H"></a>乃一便利。<a id="a-I"></a>干燥少秽。<a id="a-J"></a>而甚苦痛。<a id="a-K"></a>若风调顺。<a id="a-L"></a>则无此病。<a id="a-M"></a>观干粪风已。<a id="a-N"></a>如实知身。</p>
  <p id="aO">复次修行者。<a id="a-P"></a>内身循身观。<a id="a-Q"></a>有何等风住我身中。<a id="a-R"></a>或为安隐。<a id="a-S"></a>或不安隐。<a id="a-T"></a>彼以闻慧。<a id="a-U"></a>或以天眼。<a id="a-V"></a>见两傍风。<a id="a-W"></a>若不调顺。<a id="a-X"></a>为何所作。<a id="a-Y"></a>彼以闻慧。<a id="a-Z"></a>或以天眼。<a id="a-a"></a>见两傍风。<a id="a-b"></a>行于身侧。<a id="a-c"></a>血则干燥。<a id="a-d"></a>以血干燥。<a id="a-e"></a>受大痛苦。<a id="a-f"></a>若风调顺则无此病。<a id="a-g"></a>观两傍风已。<a id="a-h"></a>如实知身。</p>
  <p id="ai">复次修行者。<a id="a-j"></a>内身循身观。<a id="a-k"></a>有何等风住我身中。<a id="a-l"></a>或作安隐。<a id="a-m"></a>或不安隐。<a id="a-n"></a>彼以闻慧。<a id="a-o"></a>或以天眼。<a id="a-p"></a>观何等风住我身中。<a id="a-q"></a>作何等业。<a id="a-r"></a>彼以闻慧。<a id="a-s"></a>或以天眼。<a id="a-t"></a>观见有风。<a id="a-u"></a>名塞九孔。<a id="a-v"></a>住在身中。<a id="a-w"></a>若不调适。<a id="a-x"></a>能令九孔闭塞不通。<a id="a-y"></a>头有七孔。<a id="a-z"></a>及大小便。<a id="a-10"></a>九孔既塞。<a id="a-11"></a>身则病苦。<a id="a-12"></a>入息出息。<a id="a-13"></a>不得安隐。<a id="a-14"></a>若风调顺。<a id="a-15"></a>令身安隐。<a id="a-16"></a>乃能行法。<a id="a-17"></a>以风持故。<a id="a-18"></a>身得去来。<a id="a-19"></a>观九孔风已。<a id="a-1A"></a>如实知身。</p>
  <p id="a1B">复次修行者。<a id="a-1C"></a>内身循身观。<a id="a-1D"></a>彼以闻慧。<a id="a-1E"></a>或以天眼。<a id="a-1F"></a>见何等风住我身中。<a id="a-1G"></a>作何等业。<a id="a-1H"></a>彼以闻慧。<a id="a-1I"></a>或以天眼。<a id="a-1J"></a>见有一风。<a id="a-1K"></a>名断身分。<a id="a-1L"></a>若不调顺为何所作。<a id="a-1M"></a>彼以闻慧。<a id="a-1N"></a>或以天眼。<a id="a-1O"></a>见断身分风。<a id="a-1P"></a>若不调不顺。<a id="a-1Q"></a>手指则癵。<a id="a-1R"></a>不得造作。<a id="a-1S"></a>手足皆癵。<a id="a-1T"></a>髀筋急痛。<a id="a-1U"></a>九粗筋脉。<a id="a-1V"></a>弦弦而急。<a id="a-1W"></a>身分摇动。<a id="a-1X"></a>疲极无力。<a id="a-1Y"></a>断身分风。<a id="a-1Z"></a>若调顺者则无如是所说诸病观断身分风已。<a id="a-1a"></a>如实知身。</p>
  <p id="a1b">复次修行者内身循身观。<a id="a-1c"></a>有何等风。<a id="a-1d"></a>住我身中。<a id="a-1e"></a>或作安隐。<a id="a-1f"></a>或不安隐。<a id="a-1g"></a>彼以闻慧。<a id="a-1h"></a>或以天眼。<a id="a-1i"></a>见内有风。<a id="a-1j"></a>名曰害火。<a id="a-1k"></a>住在身中。<a id="a-1l"></a>为何所作。<a id="a-1m"></a>彼以闻慧。<a id="a-1n"></a>或以天眼。<a id="a-1o"></a>见此风力。<a id="a-1p"></a>能除火热。<a id="a-1q"></a>令食不消。<a id="a-1r"></a>不消食故。<a id="a-1s"></a>不复忆食。<a id="a-1t"></a>不能食故。<a id="a-1u"></a>则无颜色。<a id="a-1v"></a>何故无色。<a id="a-1w"></a>血干燥故。<a id="a-1x"></a>以血干燥。<a id="a-1y"></a>肉则消尽。<a id="a-1z"></a>肉消尽故。<a id="a-20"></a>筋则卷缩。<a id="a-21"></a>不复生脂不生脂故。<a id="a-22"></a>骨亦干燥。<a id="a-23"></a>骨干燥故。<a id="a-24"></a>髓亦干燥。<a id="a-25"></a>髓干燥故。<a id="a-26"></a>遍身精尽。<a id="a-27"></a>心中气力风吹故动。<a id="a-28"></a>若害火风调顺安隐。<a id="a-29"></a>则无如上所说病苦。<a id="a-2A"></a>观害火风已。<a id="a-2B"></a>如实知身。</p>
  <p id="a2C">复次修行者。<a id="a-2D"></a>内身循身观。<a id="a-2E"></a>有何等风住我身中。<a id="a-2F"></a>作何等业。<a id="a-2G"></a>彼以闻慧。<a id="a-2H"></a>或以天眼见有风名作一切身分冷风。<a id="a-2I"></a>为何所作。<a id="a-2J"></a>彼以闻慧。<a id="a-2K"></a>或以天眼。<a id="a-2L"></a>见一切身分冷风。<a id="a-2M"></a>令身臭汗坚涩恶色。<a id="a-2N"></a>身体皱减。<a id="a-2O"></a>羸瘦毛竖。<a id="a-2P"></a>身生黑疮。<a id="a-2Q"></a>脓出烂臭搔爴汁流。<a id="a-2R"></a>或生赤疮。<a id="a-2S"></a>或大蒸热。<a id="a-2T"></a>或生白疮。<a id="a-2U"></a>遍身粗大。<a id="a-2V"></a>或复其身如白象皮。<a id="a-2W"></a>粗涩生疮。<a id="a-2X"></a>或复口齿希疏黧黑。<a id="a-2Y"></a>手足生疮。<a id="a-2Z"></a>犹如工师。<a id="a-2a"></a>疲极顿乏。<a id="a-2b"></a>身生疮癣。<a id="a-2c"></a>手足常热。<a id="a-2d"></a>坚[革*卬]粗恶。<a id="a-2e"></a>或生疮烂。<a id="a-2f"></a>爪甲恶色。<a id="a-2g"></a>鼻柱萎倒。<a id="a-2h"></a>眼睫堕落。<a id="a-2i"></a>人所恶贱。<a id="a-2j"></a>一切施主之所恶见。<a id="a-2k"></a>众蝇封着。<a id="a-2l"></a>爪甲堕落。<a id="a-2m"></a>若睡眠时。<a id="a-2n"></a>气息惛浊。<a id="a-2o"></a>鼾睡大声。<a id="a-2p"></a>不欲饮食。<a id="a-2q"></a>或食不消。<a id="a-2r"></a>舌不得味。<a id="a-2s"></a>如是一切身分冷风。<a id="a-2t"></a>令身烂坏。<a id="a-2u"></a>若一切身分冷风调顺。<a id="a-2v"></a>则颜色可爱。<a id="a-2w"></a>细软滑泽。<a id="a-2x"></a>众人所敬。<a id="a-2y"></a>暖汗津液。<a id="a-2z"></a>出于毛孔。<a id="a-30"></a>则无如上。<a id="a-31"></a>所说诸病。<a id="a-32"></a>观一切身分冷风已。<a id="a-33"></a>如实知身。</p>
  <p id="a34">复次修行者。<a id="a-35"></a>内身循身观。<a id="a-36"></a>有何等风住我身中。<a id="a-37"></a>或调不调。<a id="a-38"></a>作何等业。<a id="a-39"></a>彼以闻慧。<a id="a-3A"></a>或以天眼。<a id="a-3B"></a>见有一风。<a id="a-3C"></a>名破强健。<a id="a-3D"></a>住我身中。<a id="a-3E"></a>若不调顺令心怯怖。<a id="a-3F"></a>一切身分。<a id="a-3G"></a>皆悉苦痛。<a id="a-3H"></a>或身挺直。<a id="a-3I"></a>频申不乐。<a id="a-3J"></a>出息入息。<a id="a-3K"></a>悉不安隐。<a id="a-3L"></a>身体振掉。<a id="a-3M"></a>不能衣服。<a id="a-3N"></a>苦患头痛。<a id="a-3O"></a>若习禅观。<a id="a-3P"></a>不得一心。<a id="a-3Q"></a>或见恶梦。<a id="a-3R"></a>心闷欧吐。<a id="a-3S"></a>于好色中。<a id="a-3T"></a>生颠倒见。<a id="a-3U"></a>近见为远。<a id="a-3V"></a>焦渴憔悴。<a id="a-3W"></a>若破健风调顺和适。<a id="a-3X"></a>则无如上所说诸病。<a id="a-3Y"></a>观破健风已。<a id="a-3Z"></a>如实知身。</p>
  <p id="a3a">复次修行者。<a id="a-3b"></a>内身循身观。<a id="a-3c"></a>有何等风住我身中。<a id="a-3d"></a>作何等业。<a id="a-3e"></a>彼以闻慧。<a id="a-3f"></a>或以天眼。<a id="a-3g"></a>见身瞤风住我身中。<a id="a-3h"></a>或调不调。<a id="a-3i"></a>作何等业。<a id="a-3j"></a>彼以闻慧。<a id="a-3k"></a>或以天眼。<a id="a-3l"></a>见身瞤风若不调适。<a id="a-3m"></a>耳中鸣唤。<a id="a-3n"></a>臂肉瞤动。<a id="a-3o"></a>一切身分。<a id="a-3p"></a>皆亦瞤动。<a id="a-3q"></a>处处逃走。<a id="a-3r"></a>不乐一处。<a id="a-3s"></a>更无余病。<a id="a-3t"></a>若一切身瞤风调顺。<a id="a-3u"></a>则无如上所说诸病。<a id="a-3v"></a>观一切身瞤动风已。<a id="a-3w"></a>如实知身。</p>
  <p id="a3x">复次修行者。<a id="a-3y"></a>内身循身观。<a id="a-3z"></a>有何等风住我身中。<a id="a-40"></a>彼以闻慧。<a id="a-41"></a>或以天眼。<a id="a-42"></a>见有热风住我身中。<a id="a-43"></a>或调不调。<a id="a-44"></a>作何等业。<a id="a-45"></a>彼以闻慧。<a id="a-46"></a>或以天眼。<a id="a-47"></a>见此热风若不调顺。<a id="a-48"></a>所食入口。<a id="a-49"></a>咽之则烧。<a id="a-4A"></a>以是因缘。<a id="a-4B"></a>四大不调。<a id="a-4C"></a>不得增长或所食味不作二流。<a id="a-4D"></a>浊秽不净。<a id="a-4E"></a>若有净流。<a id="a-4F"></a>四大增长。<a id="a-4G"></a>唯有浊秽。<a id="a-4H"></a>则为病苦。<a id="a-4I"></a>若热风不调。<a id="a-4J"></a>所食皆浊。<a id="a-4K"></a>不作清净。<a id="a-4L"></a>是故得病若热风调顺。<a id="a-4M"></a>若清若浊。<a id="a-4N"></a>二种食流。<a id="a-4O"></a>四大平等。<a id="a-4P"></a>以平等故。<a id="a-4Q"></a>则不为病。<a id="a-4R"></a>观热风已。<a id="a-4S"></a>如实知身。</p>
  <p id="a4T">复次修行者。<a id="a-4U"></a>内身循身观。<a id="a-4V"></a>有何等风住我身中。<a id="a-4W"></a>作何等业。<a id="a-4X"></a>彼以闻慧。<a id="a-4Y"></a>或以天眼。<a id="a-4Z"></a>见有一风名曰集虫。<a id="a-4a"></a>此集虫风。<a id="a-4b"></a>遍身分中。<a id="a-4c"></a>能集能散。<a id="a-4d"></a>闭塞上下。<a id="a-4e"></a>从顶至足。<a id="a-4f"></a>有十种虫。<a id="a-4g"></a>一名头行虫。<a id="a-4h"></a>二名骨行虫。<a id="a-4i"></a>三名食发虫。<a id="a-4j"></a>四名耳行虫。<a id="a-4k"></a>五名鼻内虫。<a id="a-4l"></a>六名脂内行虫。<a id="a-4m"></a>七名节行虫。<a id="a-4n"></a>八名食涎虫。<a id="a-4o"></a>九名食齿根虫。<a id="a-4p"></a>十名欧吐虫。</p>
  <p id="a4q">复有十虫。<a id="a-4r"></a>在咽胸中。<a id="a-4s"></a>一名啖食虫。<a id="a-4t"></a>二名食涎虫。<a id="a-4u"></a>三名消唾虫。<a id="a-4v"></a>四名欧吐虫。<a id="a-4w"></a>五名十味流脉中行虫。<a id="a-4x"></a>六名甜醉虫。<a id="a-4y"></a>七名嗜味虫。<a id="a-4z"></a>八名抒气虫。<a id="a-50"></a>九名憎味虫。<a id="a-51"></a>十名嗜唾虫。<a id="a-52"></a>复有十虫生于血中肉中而行。<a id="a-53"></a>一名食毛虫。<a id="a-54"></a>二名孔穴虫。<a id="a-55"></a>三名禅都虫。<a id="a-56"></a>四名赤虫。<a id="a-57"></a>五名食汁虫。<a id="a-58"></a>六名毛灯虫。<a id="a-59"></a>七名嗔血虫。<a id="a-5A"></a>八名食血虫。<a id="a-5B"></a>九名[病-丙+習][病-丙+習]虫。<a id="a-5C"></a>十名酢虫。<a id="a-5D"></a>如是十虫生于血中其虫形相或短或团。<a id="a-5E"></a>微细无眼。<a id="a-5F"></a>复有十虫。<a id="a-5G"></a>作苦痛相。<a id="a-5H"></a>生于肉中。<a id="a-5I"></a>一名疮味虫。<a id="a-5J"></a>二名惙惙虫。<a id="a-5K"></a>三名闭筋虫。<a id="a-5L"></a>四名动脉虫。<a id="a-5M"></a>五名食皮虫。<a id="a-5N"></a>六名动脂虫。<a id="a-5O"></a>七名和聚虫。<a id="a-5P"></a>八名臭虫。<a id="a-5Q"></a>九名汗行虫。<a id="a-5R"></a>十名热虫如是等虫。<a id="a-5S"></a>从肉中生。<a id="a-5T"></a>复有十虫行于黄中。<a id="a-5U"></a>一名黑虫。<a id="a-5V"></a>二名苗花虫。<a id="a-5W"></a>三名大谄曲虫。<a id="a-5X"></a>四名苏毗罗虫。<a id="a-5Y"></a>五名乌虫。<a id="a-5Z"></a>六名大食虫。<a id="a-5a"></a>七名行热虫。<a id="a-5b"></a>八名大热虫。<a id="a-5c"></a>九名食味虫。<a id="a-5d"></a>十名大火虫。<a id="a-5e"></a>如是等虫行于阴中。<a id="a-5f"></a>诸身分中。<a id="a-5g"></a>有十种虫。<a id="a-5h"></a>一名舐骨虫。<a id="a-5i"></a>二名啮骨虫。<a id="a-5j"></a>三名断节虫。<a id="a-5k"></a>四名臭虫。<a id="a-5l"></a>五名消骨虫。<a id="a-5m"></a>六名赤口虫。<a id="a-5n"></a>七名头头摩虫。<a id="a-5o"></a>八名食皮虫。<a id="a-5p"></a>九名刀风虫。<a id="a-5q"></a>十名刀口虫。<a id="a-5r"></a>复有十种虫行于粪中。<a id="a-5s"></a>一名生虫。<a id="a-5t"></a>二名针口虫。<a id="a-5u"></a>三名白节虫。<a id="a-5v"></a>四名无足虫。<a id="a-5w"></a>五名散粪虫。<a id="a-5x"></a>六名三焦虫。<a id="a-5y"></a>七名破肠虫。<a id="a-5z"></a>八名闭塞虫。<a id="a-60"></a>九名善色虫。<a id="a-61"></a>十名秽门疮虫。<a id="a-62"></a>其色可恶。<a id="a-63"></a>是名粪中十种虫也。<a id="a-64"></a>复有十种虫行脂髓中。<a id="a-65"></a>何等为十。<a id="a-66"></a>一名毛虫。<a id="a-67"></a>二名黑口虫。<a id="a-68"></a>三名失力虫。<a id="a-69"></a>四名大痛虫。<a id="a-6A"></a>五名烦闷虫。<a id="a-6B"></a>六名火色虫。<a id="a-6C"></a>七名下流虫。<a id="a-6D"></a>八名起身根虫。<a id="a-6E"></a>九名忆念虫。<a id="a-6F"></a>十名欢喜虫。<a id="a-6G"></a>如是等虫。<a id="a-6H"></a>遍行一切身分之中。<a id="a-6I"></a>如意能行一切身中。<a id="a-6J"></a>行一切界。<a id="a-6K"></a>随其行处。<a id="a-6L"></a>皆作过恶。<a id="a-6M"></a>是集虫风一切身中。<a id="a-6N"></a>如意遍行此身。<a id="a-6O"></a>如是以风因缘诸虫流行。<a id="a-6P"></a>观集虫风已。<a id="a-6Q"></a>如实知身。</p>
  <p id="a6R">复次修行者。<a id="a-6S"></a>内身循身观。<a id="a-6T"></a>有何等风。<a id="a-6U"></a>住我身中。<a id="a-6V"></a>作何等业。<a id="a-6W"></a>彼以闻慧或以天眼。<a id="a-6X"></a>观见有风。<a id="a-6Y"></a>名曰上下。<a id="a-6Z"></a>住在身中。<a id="a-6a"></a>或安不安为何所作。<a id="a-6b"></a>彼以闻慧。<a id="a-6c"></a>或以天眼见上下风。<a id="a-6d"></a>若不调适。<a id="a-6e"></a>行于五处。<a id="a-6f"></a>作何等业。<a id="a-6g"></a>作出入气。<a id="a-6h"></a>人说为命。<a id="a-6i"></a>行于心顶。<a id="a-6j"></a>遍于身中。<a id="a-6k"></a>自在无碍。<a id="a-6l"></a>是为风力第一分也。<a id="a-6m"></a>若风不调。<a id="a-6n"></a>能破坏身。<a id="a-6o"></a>是风亦令口中多唾。<a id="a-6p"></a>令身羸瘦。<a id="a-6q"></a>饮食反胃。<a id="a-6r"></a>逆欧而出。<a id="a-6s"></a>是为风力第二分也。<a id="a-6t"></a>住于心胸。<a id="a-6u"></a>为何所作。<a id="a-6v"></a>若气在心。<a id="a-6w"></a>或忧或喜。<a id="a-6x"></a>若气从咽喉。<a id="a-6y"></a>上至于顶。<a id="a-6z"></a>下入舌根。<a id="a-70"></a>随其所念。<a id="a-71"></a>则能有语。<a id="a-72"></a>能说文字思惟诸义。<a id="a-73"></a>是为风力第三分也。<a id="a-74"></a>复有常为身火恼乱。<a id="a-75"></a>令身流汗。<a id="a-76"></a>是为风力第四分也。<a id="a-77"></a>是风遍身。<a id="a-78"></a>睑眼视眴动一切身。<a id="a-79"></a>思惟遍身依男女根能生子息。<a id="a-7A"></a>若男女行欲。<a id="a-7B"></a>如此风力。<a id="a-7C"></a>能集精血。<a id="a-7D"></a>能令女人髋骨多力。<a id="a-7E"></a>男女精血和合共集钾罗婆身。<a id="a-7F"></a>薄精之时风吹令厚。<a id="a-7G"></a>而作肉团。<a id="a-7H"></a>作肉抟已。<a id="a-7I"></a>次生五胞。<a id="a-7J"></a>生五胞已或方或圆随身长短。<a id="a-7K"></a>识亦遍满。<a id="a-7L"></a>随种种相。<a id="a-7M"></a>譬如有人攒酪出酥。<a id="a-7N"></a>有酪有水。<a id="a-7O"></a>有瓮有攒。<a id="a-7P"></a>攒之出沫。<a id="a-7Q"></a>知其已熟。<a id="a-7R"></a>收取生酥。<a id="a-7S"></a>如是风力。<a id="a-7T"></a>及业烦恼。<a id="a-7U"></a>能集成身。<a id="a-7V"></a>亦复如是。<a id="a-7W"></a>是为第五风力分也。<a id="a-7X"></a>若饮食啖味于舌根中咽喉脉中。<a id="a-7Y"></a>饮食充满。<a id="a-7Z"></a>乃至遍于毛根爪甲。<a id="a-7a"></a>气力增长。<a id="a-7b"></a>作色香味。<a id="a-7c"></a>若风不调。<a id="a-7d"></a>下风上行。<a id="a-7e"></a>作四种恶气塞难出。<a id="a-7f"></a>遍身苦恼。<a id="a-7g"></a>若离本处。<a id="a-7h"></a>一切诸根。<a id="a-7i"></a>一切识中。<a id="a-7j"></a>皆得恼乱。<a id="a-7k"></a>丧失身命。<a id="a-7l"></a>既舍身已。<a id="a-7m"></a>失三种法。<a id="a-7n"></a>一命二暖三识。<a id="a-7o"></a>是故偈言。</p>
  <p id="a7p">若舍此身时　　失命暖及识</p>
  <p id="a7q">更无所觉知　　犹如瓦木石</p>
  <p id="a7r">是则名为第一恶也。<a id="a-7s"></a>若不调适。<a id="a-7t"></a>作第二业。<a id="a-7u"></a>喘息粗重。<a id="a-7v"></a>不能调顺。<a id="a-7w"></a>一切遍身苦恼所逼。<a id="a-7x"></a>逼之苦极。<a id="a-7y"></a>则舍身命。<a id="a-7z"></a>是则名为第二恶也。<a id="a-80"></a>是上行风。<a id="a-81"></a>若不调顺。<a id="a-82"></a>作第三恶。<a id="a-83"></a>既恼诸根。<a id="a-84"></a>一切遍身。<a id="a-85"></a>而作恼乱。<a id="a-86"></a>丧失身命。<a id="a-87"></a>是则名为第三恶也。<a id="a-88"></a>是上行风若不调适。<a id="a-89"></a>作第四恶。<a id="a-8A"></a>或大喘息。<a id="a-8B"></a>或复微少。<a id="a-8C"></a>或致命终。<a id="a-8D"></a>或但伛身而不失命。<a id="a-8E"></a>是则名曰第四恶也。<a id="a-8F"></a>若睡眠时。<a id="a-8G"></a>气息出入。<a id="a-8H"></a>以时命根。<a id="a-8I"></a>如是观上下风已。<a id="a-8J"></a>如实知身。</p>
  <p id="a8K">复次修行者。<a id="a-8L"></a>内身循身观。<a id="a-8M"></a>有何等风。<a id="a-8N"></a>或安不安。<a id="a-8O"></a>作何等业。<a id="a-8P"></a>彼以闻慧。<a id="a-8Q"></a>或以天眼。<a id="a-8R"></a>观见有风。<a id="a-8S"></a>名曰命风。<a id="a-8T"></a>住在身中。<a id="a-8U"></a>或令身肥。<a id="a-8V"></a>或令羸瘦。<a id="a-8W"></a>令心审谛。<a id="a-8X"></a>若风不调。<a id="a-8Y"></a>心则轻动。<a id="a-8Z"></a>所知皆失。<a id="a-8a"></a>曾闻亦忘失。<a id="a-8b"></a>见境不了。<a id="a-8c"></a>于声不闻。<a id="a-8d"></a>如是鼻不知香。<a id="a-8e"></a>舌不知味。<a id="a-8f"></a>身不觉触。<a id="a-8g"></a>意不知法。<a id="a-8h"></a>不识自他。<a id="a-8i"></a>观命风已。<a id="a-8j"></a>如实知身。</p>
  <p id="a8k">复次修行者。<a id="a-8l"></a>内身循身观。<a id="a-8m"></a>有何等风。<a id="a-8n"></a>作何等业。<a id="a-8o"></a>彼以闻慧。<a id="a-8p"></a>或以天眼。<a id="a-8q"></a>见乱心风住于身中。<a id="a-8r"></a>若调不调。<a id="a-8s"></a>为何所作。<a id="a-8t"></a>彼以闻慧。<a id="a-8u"></a>或以天眼。<a id="a-8v"></a>见于此风。<a id="a-8w"></a>若我心过。<a id="a-8x"></a>风不调顺。<a id="a-8y"></a>随心所行。<a id="a-8z"></a>或动或顽。<a id="a-90"></a>干消痴乱。<a id="a-91"></a>或所食味。<a id="a-92"></a>邪流不正。<a id="a-93"></a>如是恼乱其心。<a id="a-94"></a>令于善法不生爱乐。<a id="a-95"></a>流汗多唾。<a id="a-96"></a>不耐冷触。<a id="a-97"></a>若见色相。<a id="a-98"></a>以有病故。<a id="a-99"></a>不能如本。<a id="a-9A"></a>如实见色。<a id="a-9B"></a>身重难摄。<a id="a-9C"></a>身毛皆竖。<a id="a-9D"></a>若风调顺。<a id="a-9E"></a>则无如向所说之病。<a id="a-9F"></a>观乱心风已。<a id="a-9G"></a>如实知身。</p>
  <p id="a9H">复次修行者。<a id="a-9I"></a>内身循身观。<a id="a-9J"></a>有何等风住于身中。<a id="a-9K"></a>或安不安。<a id="a-9L"></a>作何等业。<a id="a-9M"></a>彼以闻慧。<a id="a-9N"></a>或以天眼。<a id="a-9O"></a>见有乱风住在身中。<a id="a-9P"></a>若不调顺。<a id="a-9Q"></a>多见恶梦。<a id="a-9R"></a>睡眠惊悟。<a id="a-9S"></a>虽住温暖而常觉冷。<a id="a-9T"></a>若见城邑村落人民。<a id="a-9U"></a>见为空聚。<a id="a-9V"></a>或见黄色。<a id="a-9W"></a>少于言语。<a id="a-9X"></a>不乐卧处。<a id="a-9Y"></a>本曾闻法。<a id="a-9Z"></a>皆悉忘失。<a id="a-9a"></a>四大恼乱。<a id="a-9b"></a>其所食味住于心中。<a id="a-9c"></a>无缘生厌。<a id="a-9d"></a>妄见丘聚。<a id="a-9e"></a>若风调顺。<a id="a-9f"></a>则无如上所说诸病。<a id="a-9g"></a>观乱风已。<a id="a-9h"></a>如实知身。</p>
  <p id="a9i">复次修行者。<a id="a-9j"></a>内身循身观。<a id="a-9k"></a>有何等风。<a id="a-9l"></a>作何等业。<a id="a-9m"></a>彼以闻慧。<a id="a-9n"></a>或以天眼。<a id="a-9o"></a>见视眴风住在身中。<a id="a-9p"></a>若不调适。<a id="a-9q"></a>不得眴目。<a id="a-9r"></a>更无余风。<a id="a-9s"></a>速于如此。<a id="a-9t"></a>视眴风者。<a id="a-9u"></a>行一切处。<a id="a-9v"></a>悉遍诸根。<a id="a-9w"></a>若不调顺。<a id="a-9x"></a>则生此病。<a id="a-9y"></a>若风调顺。<a id="a-9z"></a>则无如向所说诸病。<a id="a-A0"></a>观视眴风已如实知身。</p>
  <p id="aA1">复次修行者。<a id="a-A2"></a>内身循身观。<a id="a-A3"></a>有何等风。<a id="a-A4"></a>或调不调。<a id="a-A5"></a>作何等业。<a id="a-A6"></a>彼以闻慧。<a id="a-A7"></a>或以天眼。<a id="a-A8"></a>见有一风。<a id="a-A9"></a>名互相闭。<a id="a-AA"></a>欲命终时。<a id="a-AB"></a>有五风起。<a id="a-AC"></a>或调不调。<a id="a-AD"></a>为作何业。<a id="a-AE"></a>彼以闻慧。<a id="a-AF"></a>或以天眼。<a id="a-AG"></a>见眼耳鼻舌身心坏故。<a id="a-AH"></a>于自境界。<a id="a-AI"></a>色声香味触法中不能缘了。<a id="a-AJ"></a>若风不发。<a id="a-AK"></a>命则不断。<a id="a-AL"></a>发则失命。<a id="a-AM"></a>观五闭风已。<a id="a-AN"></a>如实知身。</p>
  <p id="aAO">复次修行者。<a id="a-AP"></a>内身循身观。<a id="a-AQ"></a>有何等风。<a id="a-AR"></a>或调不调。<a id="a-AS"></a>作何等业。<a id="a-AT"></a>彼以闻慧。<a id="a-AU"></a>或以天眼。<a id="a-AV"></a>见坏胎藏风住在身中。<a id="a-AW"></a>若人初识入于母胎。<a id="a-AX"></a>先业因缘。<a id="a-AY"></a>歌罗罗时。<a id="a-AZ"></a>即坏其命。<a id="a-Aa"></a>若歌罗罗时。<a id="a-Ab"></a>不坏其命。<a id="a-Ac"></a>至肉搏时。<a id="a-Ad"></a>乃断其命。<a id="a-Ae"></a>冷风入胎。<a id="a-Af"></a>令其破坏。<a id="a-Ag"></a>若肉搏时。<a id="a-Ah"></a>不断其命。<a id="a-Ai"></a>身分具足。<a id="a-Aj"></a>乃断其命。<a id="a-Ak"></a>若身分具足。<a id="a-Al"></a>不断其命。<a id="a-Am"></a>诸根具足。<a id="a-An"></a>乃断其命。<a id="a-Ao"></a>随其宿世。<a id="a-Ap"></a>杀业轻重。<a id="a-Aq"></a>于胎藏中。<a id="a-Ar"></a>而断其命。<a id="a-As"></a>若于宿世。<a id="a-At"></a>不杀众生。<a id="a-Au"></a>如所说风。<a id="a-Av"></a>不能杀害。<a id="a-Aw"></a>观坏胎藏风已。<a id="a-Ax"></a>如实知身。</p>
  <p id="aAy">复次修行者。<a id="a-Az"></a>内身循身观。<a id="a-B0"></a>有何等风。<a id="a-B1"></a>或调不调。<a id="a-B2"></a>作何等业。<a id="a-B3"></a>彼以闻慧。<a id="a-B4"></a>或以天眼。<a id="a-B5"></a>见有一风。<a id="a-B6"></a>名转胎藏。<a id="a-B7"></a>住在身中。<a id="a-B8"></a>或乱不乱。<a id="a-B9"></a>作何等业。<a id="a-BA"></a>彼以闻慧。<a id="a-BB"></a>或以天眼。<a id="a-BC"></a>见转胎风。<a id="a-BD"></a>以此众生先世邪业。<a id="a-BE"></a>若是男子转为女人。<a id="a-BF"></a>或作黄门。<a id="a-BG"></a>或胎中死。<a id="a-BH"></a>以恶业故。<a id="a-BI"></a>若于先世无恶业者。<a id="a-BJ"></a>莫能为害。<a id="a-BK"></a>观转胎藏风已。<a id="a-BL"></a>如实知身。</p>
  <p id="aBM">复次修行者。<a id="a-BN"></a>内身循身观。<a id="a-BO"></a>有何等风住在身中。<a id="a-BP"></a>作何等业。<a id="a-BQ"></a>彼以闻慧。<a id="a-BR"></a>或以天眼。<a id="a-BS"></a>见去来走掷风住在身中。<a id="a-BT"></a>或乱不乱。<a id="a-BU"></a>为何所作。<a id="a-BV"></a>彼以闻慧。<a id="a-BW"></a>或以天眼。<a id="a-BX"></a>见去来走掷风。<a id="a-BY"></a>若不调顺手足挛躄。<a id="a-BZ"></a>身伛曲脊。<a id="a-Ba"></a>不能行来。<a id="a-Bb"></a>饮食仰他。<a id="a-Bc"></a>不能自食。<a id="a-Bd"></a>身根智慧。<a id="a-Be"></a>悉不清净。<a id="a-Bf"></a>若风调顺。<a id="a-Bg"></a>身则能行去来进止。<a id="a-Bh"></a>能走能掷。<a id="a-Bi"></a>上下骑乘。<a id="a-Bj"></a>观去来走掷风已。<a id="a-Bk"></a>如实知身。</p>
  <p id="aBl">复次修行者。<a id="a-Bm"></a>内身循身观。<a id="a-Bn"></a>有何等风。<a id="a-Bo"></a>或调不调。<a id="a-Bp"></a>作何等业。<a id="a-Bq"></a>彼以闻慧。<a id="a-Br"></a>或以天眼。<a id="a-Bs"></a>见眼耳鼻舌身五根别风业之所作。<a id="a-Bt"></a>业风所吹。<a id="a-Bu"></a>一风与眼共缘。<a id="a-Bv"></a>四大之中。<a id="a-Bw"></a>风力强故。<a id="a-Bx"></a>故名为风。<a id="a-By"></a>是风能令眼根四大清净。<a id="a-Bz"></a>见众色像。<a id="a-C0"></a>一风耳中。<a id="a-C1"></a>能令闻声鼻香舌味身触。<a id="a-C2"></a>亦复如是。<a id="a-C3"></a>如是五风。<a id="a-C4"></a>如实观之。<a id="a-C5"></a>若风调顺。<a id="a-C6"></a>于五境界。<a id="a-C7"></a>无所障碍。<a id="a-C8"></a>若不调顺。<a id="a-C9"></a>则多障碍。<a id="a-CA"></a>不能如实知于境界。<a id="a-CB"></a>如是观于眼耳鼻舌身五种风已。<a id="a-CC"></a>如实知身。</p>
  <p id="aCD">复次修行者。<a id="a-CE"></a>内身循身观。<a id="a-CF"></a>有何等风。<a id="a-CG"></a>或调不调。<a id="a-CH"></a>作何等业。<a id="a-CI"></a>彼以闻慧。<a id="a-CJ"></a>或以天眼。<a id="a-CK"></a>见有刀风。<a id="a-CL"></a>住在身中。<a id="a-CM"></a>或乱不乱。<a id="a-CN"></a>作何等业。<a id="a-CO"></a>彼以闻慧。<a id="a-CP"></a>或以天眼见命终时。<a id="a-CQ"></a>刀风皆动。<a id="a-CR"></a>皮肉筋骨脂髓精血。<a id="a-CS"></a>一切解截。<a id="a-CT"></a>令其干燥。<a id="a-CU"></a>气闭不流。<a id="a-CV"></a>身既干燥。<a id="a-CW"></a>苦恼而死。<a id="a-CX"></a>如千炎刀。<a id="a-CY"></a>而刺其身。<a id="a-CZ"></a>十六分中犹不及一。<a id="a-Ca"></a>若有善业。<a id="a-Cb"></a>垂死之时。<a id="a-Cc"></a>刀风微动。<a id="a-Cd"></a>不多苦恼。<a id="a-Ce"></a>观刀风已。<a id="a-Cf"></a>如实知身。</p>
  <p id="aCg">复次修行者。<a id="a-Ch"></a>内身循身观。<a id="a-Ci"></a>有何等风。<a id="a-Cj"></a>或调不调。<a id="a-Ck"></a>作何等业。<a id="a-Cl"></a>彼以闻慧。<a id="a-Cm"></a>或以天眼。<a id="a-Cn"></a>见针刺风。<a id="a-Co"></a>住在身中。<a id="a-Cp"></a>或调不调。<a id="a-Cq"></a>为何所作。<a id="a-Cr"></a>彼以闻慧。<a id="a-Cs"></a>或以天眼。<a id="a-Ct"></a>见命终时。<a id="a-Cu"></a>风不调顺。<a id="a-Cv"></a>遍身诸节。<a id="a-Cw"></a>及一切脉。<a id="a-Cx"></a>一切筋中。<a id="a-Cy"></a>一切枝骨。<a id="a-Cz"></a>一切毛孔。<a id="a-D0"></a>一切肉中。<a id="a-D1"></a>一切骨中。<a id="a-D2"></a>一切髓中。<a id="a-D3"></a>如烧炎针。<a id="a-D4"></a>遍于身中。<a id="a-D5"></a>来逼人身。<a id="a-D6"></a>如百千炎针皆刺其身。<a id="a-D7"></a>十六分中不及其一。<a id="a-D8"></a>若于宿世有善业者。<a id="a-D9"></a>于命终时。<a id="a-DA"></a>是针刺风则不大苦。<a id="a-DB"></a>观针刺风已。<a id="a-DC"></a>如实知身。</p>
  <p id="aDD">复次修行者。<a id="a-DE"></a>内身循身观。<a id="a-DF"></a>有何等风。<a id="a-DG"></a>或调不调。<a id="a-DH"></a>作何等业。<a id="a-DI"></a>彼以闻慧。<a id="a-DJ"></a>或以天眼。<a id="a-DK"></a>观见有风。<a id="a-DL"></a>名曰恶黄。<a id="a-DM"></a>住在身中。<a id="a-DN"></a>若调不调。<a id="a-DO"></a>为何所作。<a id="a-DP"></a>彼以闻慧。<a id="a-DQ"></a>或以天眼。<a id="a-DR"></a>见恶黄风。<a id="a-DS"></a>若不调顺。<a id="a-DT"></a>则生黄病。<a id="a-DU"></a>口中干燥。<a id="a-DV"></a>遍身皆黄。<a id="a-DW"></a>面目爪甲。<a id="a-DX"></a>一切皆黄。<a id="a-DY"></a>腹胀粗大。<a id="a-DZ"></a>于其腹上。<a id="a-Da"></a>青黄脉现。<a id="a-Db"></a>其身无力。<a id="a-Dc"></a>食不能消。<a id="a-Dd"></a>口苦尿黄。<a id="a-De"></a>身体羸瘦。<a id="a-Df"></a>目视众色。<a id="a-Dg"></a>皆作青黄。<a id="a-Dh"></a>不能起止。<a id="a-Di"></a>腹中常胀。<a id="a-Dj"></a>若黄风不调。<a id="a-Dk"></a>则生此病。<a id="a-Dl"></a>若黄风调顺。<a id="a-Dm"></a>则无此病。<a id="a-Dn"></a>观恶黄风已。<a id="a-Do"></a>如实知身。</p>
  <p id="aDp">复次修行者。<a id="a-Dq"></a>内身循身观。<a id="a-Dr"></a>有何等风。<a id="a-Ds"></a>或调不调。<a id="a-Dt"></a>作何等业。<a id="a-Du"></a>彼以闻慧。<a id="a-Dv"></a>或以天眼。<a id="a-Dw"></a>见有一风。<a id="a-Dx"></a>名曰破肠。<a id="a-Dy"></a>或调不调。<a id="a-Dz"></a>为何所作。<a id="a-E0"></a>彼以闻慧。<a id="a-E1"></a>或以天眼。<a id="a-E2"></a>见破肠风。<a id="a-E3"></a>若不调顺。<a id="a-E4"></a>若多饮食。<a id="a-E5"></a>而复频申。<a id="a-E6"></a>能破其肠。<a id="a-E7"></a>或杂骨食肉入其肠中。<a id="a-E8"></a>能破其肠。<a id="a-E9"></a>食则流出。<a id="a-EA"></a>腹大增长。<a id="a-EB"></a>生大苦痛。<a id="a-EC"></a>不能饮食。<a id="a-ED"></a>食力少故。<a id="a-EE"></a>身体微劣。<a id="a-EF"></a>手足皆肿。<a id="a-EG"></a>下门蒸热。<a id="a-EH"></a>一切身分恒热不定。<a id="a-EI"></a>口中干燥。<a id="a-EJ"></a>常见恶梦。<a id="a-EK"></a>腹中风动。<a id="a-EL"></a>一念不住。<a id="a-EM"></a>若破肠风。<a id="a-EN"></a>调顺和适。<a id="a-EO"></a>则无如向所说诸病。<a id="a-EP"></a>观破肠风已。<a id="a-EQ"></a>如实知身。</p>
  <p id="aER">复次修行者。<a id="a-ES"></a>内身循身观。<a id="a-ET"></a>有何等风。<a id="a-EU"></a>或调不调。<a id="a-EV"></a>作何等业。<a id="a-EW"></a>彼以闻慧。<a id="a-EX"></a>或以天眼。<a id="a-EY"></a>见有一风。<a id="a-EZ"></a>名曰冷唾。<a id="a-Ea"></a>若调不调为何所作。<a id="a-Eb"></a>彼以闻慧。<a id="a-Ec"></a>或以天眼。<a id="a-Ed"></a>见冷唾风。<a id="a-Ee"></a>若不调顺。<a id="a-Ef"></a>口中味甘。<a id="a-Eg"></a>其心忪忪。<a id="a-Eh"></a>不忆饮食。<a id="a-Ei"></a>若欲坐禅。<a id="a-Ej"></a>则生疑怠。<a id="a-Ek"></a>舌重难语。<a id="a-El"></a>或咽喉痛。<a id="a-Em"></a>气噫臭恶。<a id="a-En"></a>心中臭气。<a id="a-Eo"></a>上冲咽喉。<a id="a-Ep"></a>气涩难出。<a id="a-Eq"></a>不觉饥渴。<a id="a-Er"></a>咽喉闭塞。<a id="a-Es"></a>若冷风调顺。<a id="a-Et"></a>则无如上所说诸病。<a id="a-Eu"></a>观冷唾风已。<a id="a-Ev"></a>如实知身。</p>
  <p id="aEw">复次修行者。<a id="a-Ex"></a>内身循身观。<a id="a-Ey"></a>有何等风。<a id="a-Ez"></a>住在身中。<a id="a-F0"></a>或调不调作何等业。<a id="a-F1"></a>彼以闻慧。<a id="a-F2"></a>或以天眼。<a id="a-F3"></a>见有一风。<a id="a-F4"></a>名曰伤髓住在身中。<a id="a-F5"></a>若不调顺。<a id="a-F6"></a>为何所作。<a id="a-F7"></a>彼以闻慧。<a id="a-F8"></a>或以天眼。<a id="a-F9"></a>见伤髓风。<a id="a-FA"></a>若不调顺。<a id="a-FB"></a>令身振动身多疲极。<a id="a-FC"></a>不能远行。<a id="a-FD"></a>常多病疾。<a id="a-FE"></a>颜色丑恶。<a id="a-FF"></a>身体[病-丙+習][病-丙+習]。<a id="a-FG"></a>不能多语。<a id="a-FH"></a>其心怯弱。<a id="a-FI"></a>是人昼夜骨髓常疼。<a id="a-FJ"></a>身毛皆竖。<a id="a-FK"></a>诸脉劣弱。<a id="a-FL"></a>常患头痛。<a id="a-FM"></a>以此风故。<a id="a-FN"></a>常动脑虫。<a id="a-FO"></a>以虫动故。<a id="a-FP"></a>犹如针刺。<a id="a-FQ"></a>若风调顺。<a id="a-FR"></a>则无如上所说诸病。<a id="a-FS"></a>观伤髓风已。<a id="a-FT"></a>如实知身。</p>
  <p id="aFU">复次修行者。<a id="a-FV"></a>内身循身观。<a id="a-FW"></a>有何等风。<a id="a-FX"></a>住在身中。<a id="a-FY"></a>或调不调。<a id="a-FZ"></a>作何等业。<a id="a-Fa"></a>彼以闻慧。<a id="a-Fb"></a>或以天眼。<a id="a-Fc"></a>观见有风。<a id="a-Fd"></a>名曰害皮。<a id="a-Fe"></a>住在身中。<a id="a-Ff"></a>若不调顺。<a id="a-Fg"></a>为何所作。<a id="a-Fh"></a>彼以闻慧。<a id="a-Fi"></a>或以天眼。<a id="a-Fj"></a>见害皮风。<a id="a-Fk"></a>若不调顺。<a id="a-Fl"></a>令我身皮。<a id="a-Fm"></a>其色丑恶。<a id="a-Fn"></a>皆悉粗涩。<a id="a-Fo"></a>身皮破裂。<a id="a-Fp"></a>设以苏油而涂其身。<a id="a-Fq"></a>速疾干燥。<a id="a-Fr"></a>身体手足。<a id="a-Fs"></a>皆悉坚直。<a id="a-Ft"></a>难可屈伸。<a id="a-Fu"></a>梦中多见垂堕崄岸。<a id="a-Fv"></a>暖饮食味。<a id="a-Fw"></a>口中觉冷。<a id="a-Fx"></a>舌疮破裂。<a id="a-Fy"></a>不能饮食。<a id="a-Fz"></a>若害皮风调顺和适。<a id="a-G0"></a>则无如向所说诸病。<a id="a-G1"></a>观害皮风已。<a id="a-G2"></a>如实知身。</p>
  <p id="aG3">复次修行者。<a id="a-G4"></a>内身循身观。<a id="a-G5"></a>有何等风住在身中。<a id="a-G6"></a>或调不调作何等业。<a id="a-G7"></a>彼以闻慧。<a id="a-G8"></a>或以天眼。<a id="a-G9"></a>见有一风。<a id="a-GA"></a>名曰害血。<a id="a-GB"></a>住在身中。<a id="a-GC"></a>若不调顺。<a id="a-GD"></a>为何所作。<a id="a-GE"></a>彼以闻慧。<a id="a-GF"></a>或以天眼。<a id="a-GG"></a>见害血风。<a id="a-GH"></a>住在身中。<a id="a-GI"></a>若不调顺。<a id="a-GJ"></a>行于肺中。<a id="a-GK"></a>作二种过。<a id="a-GL"></a>或上或下。<a id="a-GM"></a>若血上行。<a id="a-GN"></a>令眼耳鼻血脉不调。<a id="a-GO"></a>诸大不安。<a id="a-GP"></a>大不调故。<a id="a-GQ"></a>身体失力。<a id="a-GR"></a>颜色粗恶。<a id="a-GS"></a>不能去来。<a id="a-GT"></a>鼻中常臭。<a id="a-GU"></a>同梵行者。<a id="a-GV"></a>不与同行同处而坐。<a id="a-GW"></a>若血下行至大小便流血而下。<a id="a-GX"></a>作三种过。<a id="a-GY"></a>一者痔病。<a id="a-GZ"></a>二者苦恼。<a id="a-Ga"></a>三者下血。<a id="a-Gb"></a>若害血风。<a id="a-Gc"></a>和顺调适。<a id="a-Gd"></a>则无如上所说诸病。<a id="a-Ge"></a>观害血风已。<a id="a-Gf"></a>如实知身。</p>
  <p id="aGg">复次修行者。<a id="a-Gh"></a>内身循身观。<a id="a-Gi"></a>有何等风。<a id="a-Gj"></a>住在身中。<a id="a-Gk"></a>或调不调。<a id="a-Gl"></a>作何等业。<a id="a-Gm"></a>彼以闻慧。<a id="a-Gn"></a>或以天眼。<a id="a-Go"></a>观见有风。<a id="a-Gp"></a>名曰害肉。<a id="a-Gq"></a>住在身中。<a id="a-Gr"></a>若不调顺。<a id="a-Gs"></a>为何所作。<a id="a-Gt"></a>彼以闻慧。<a id="a-Gu"></a>或以天眼。<a id="a-Gv"></a>见害肉风。<a id="a-Gw"></a>若不调顺。<a id="a-Gx"></a>令人身中生诸痈病。<a id="a-Gy"></a>臭恶遍身。<a id="a-Gz"></a>破已臭恶。<a id="a-H0"></a>多有浓汁。<a id="a-H1"></a>耐冷恶热。<a id="a-H2"></a>不耐辛苦。<a id="a-H3"></a>宜轻甜冷一切身动。<a id="a-H4"></a>臭烂流出。<a id="a-H5"></a>若风调顺。<a id="a-H6"></a>则无如向所说诸病。<a id="a-H7"></a>观害肉风已。<a id="a-H8"></a>如实知身。</p>
  <p id="aH9">复次修行者。<a id="a-HA"></a>内身循身观。<a id="a-HB"></a>有何等风。<a id="a-HC"></a>住在身中。<a id="a-HD"></a>或调不调。<a id="a-HE"></a>作何等业。<a id="a-HF"></a>彼以闻慧。<a id="a-HG"></a>或以天眼。<a id="a-HH"></a>观见有风。<a id="a-HI"></a>名曰害脂。<a id="a-HJ"></a>若不调顺。<a id="a-HK"></a>作何等业。<a id="a-HL"></a>彼以闻慧。<a id="a-HM"></a>或以天眼。<a id="a-HN"></a>见害脂风。<a id="a-HO"></a>若不调顺。<a id="a-HP"></a>令脂增长。<a id="a-HQ"></a>身生疱肉。<a id="a-HR"></a>高下不平。<a id="a-HS"></a>堆阜凹凸。<a id="a-HT"></a>或坚或滑。<a id="a-HU"></a>或有顽痴。<a id="a-HV"></a>无所觉触。<a id="a-HW"></a>若害脂风。<a id="a-HX"></a>和顺调适则无如上所说诸病。<a id="a-HY"></a>观害脂风已。<a id="a-HZ"></a>如实知身。</p>
  <p id="aHa">复次修行者。<a id="a-Hb"></a>内身循身观。<a id="a-Hc"></a>有何等风。<a id="a-Hd"></a>住在身中。<a id="a-He"></a>或调不调。<a id="a-Hf"></a>作何等业。<a id="a-Hg"></a>彼以闻慧。<a id="a-Hh"></a>或以天眼。<a id="a-Hi"></a>见害骨风。<a id="a-Hj"></a>若不调顺。<a id="a-Hk"></a>为何所作。<a id="a-Hl"></a>彼以闻慧。<a id="a-Hm"></a>或以天眼。<a id="a-Hn"></a>见害骨风。<a id="a-Ho"></a>若不调顺。<a id="a-Hp"></a>令骨疼痛。<a id="a-Hq"></a>其声破散。<a id="a-Hr"></a>昼夜不睡。<a id="a-Hs"></a>项颈疼痛。<a id="a-Ht"></a>一切筋骨。<a id="a-Hu"></a>皆缓不治。<a id="a-Hv"></a>筋骨无力。<a id="a-Hw"></a>身常疼痛。<a id="a-Hx"></a>疲极苦恼。<a id="a-Hy"></a>不能起止。<a id="a-Hz"></a>无一念乐。<a id="a-I0"></a>若风调顺。<a id="a-I1"></a>则无如向所说诸病。<a id="a-I2"></a>观害骨风已。<a id="a-I3"></a>如实知身。</p>
  <p id="aI4">复次修行者。<a id="a-I5"></a>内身循身观。<a id="a-I6"></a>有何等风。<a id="a-I7"></a>住在身中。<a id="a-I8"></a>或调不调。<a id="a-I9"></a>作何等业。<a id="a-IA"></a>彼以闻慧。<a id="a-IB"></a>或以天眼。<a id="a-IC"></a>见有一风。<a id="a-ID"></a>名曰害精。<a id="a-IE"></a>住在身中。<a id="a-IF"></a>若不调顺。<a id="a-IG"></a>为何所作。<a id="a-IH"></a>彼以闻慧。<a id="a-II"></a>或以天眼。<a id="a-IJ"></a>见害精风。<a id="a-IK"></a>若不调顺。<a id="a-IL"></a>诳惑于人。<a id="a-IM"></a>若人眠睡。<a id="a-IN"></a>戏弄于人。<a id="a-IO"></a>示人种种诸恶之念。<a id="a-IP"></a>以妄想心。<a id="a-IQ"></a>作非梵行。<a id="a-IR"></a>风不调故。<a id="a-IS"></a>夜行鬼女。<a id="a-IT"></a>虚诳破实。<a id="a-IU"></a>梦为其犯。<a id="a-IV"></a>令不忆食。<a id="a-IW"></a>观害精风已。<a id="a-IX"></a>如实知身。</p>
  <p id="aIY">复次修行者。<a id="a-IZ"></a>内身循身观。<a id="a-Ia"></a>有何等风。<a id="a-Ib"></a>住在身中。<a id="a-Ic"></a>或调不调。<a id="a-Id"></a>作何等业。<a id="a-Ie"></a>彼以闻慧。<a id="a-If"></a>或以天眼。<a id="a-Ig"></a>见有一风。<a id="a-Ih"></a>名曰皱风。<a id="a-Ii"></a>住在身中。<a id="a-Ij"></a>若不调顺。<a id="a-Ik"></a>为何所作。<a id="a-Il"></a>彼以闻慧。<a id="a-Im"></a>或以天眼。<a id="a-In"></a>观于皱风。<a id="a-Io"></a>若不调顺。<a id="a-Ip"></a>若足下足上。<a id="a-Iq"></a>若[跳-兆+專]若髀。<a id="a-Ir"></a>若髋若背。<a id="a-Is"></a>若胁若乳。<a id="a-It"></a>若咽若项。<a id="a-Iu"></a>若肩若臂。<a id="a-Iv"></a>若耳若眉。<a id="a-Iw"></a>一切身分。<a id="a-Ix"></a>皆悉皱减。<a id="a-Iy"></a>其身深皱。<a id="a-Iz"></a>或开或合。<a id="a-J0"></a>其足尸破。<a id="a-J1"></a>设油涂身。<a id="a-J2"></a>寻即干燥。<a id="a-J3"></a>令如老人。<a id="a-J4"></a>观皱风已。<a id="a-J5"></a>如实知身。</p>
  <p id="aJ6">复次修行者内身循身观。<a id="a-J7"></a>有何等风住在身中。<a id="a-J8"></a>或调不调。<a id="a-J9"></a>作何等业。<a id="a-JA"></a>彼以闻慧。<a id="a-JB"></a>或以天眼。<a id="a-JC"></a>观见有风。<a id="a-JD"></a>名曰白发。<a id="a-JE"></a>住在身中。<a id="a-JF"></a>若不调顺。<a id="a-JG"></a>为何所作。<a id="a-JH"></a>彼以闻慧。<a id="a-JI"></a>或以天眼。<a id="a-JJ"></a>观白发风若不调顺。<a id="a-JK"></a>能令少年发白羸瘦。<a id="a-JL"></a>犹如老人。<a id="a-JM"></a>若在家人所生之子。<a id="a-JN"></a>如父速老。<a id="a-JO"></a>其子病故。<a id="a-JP"></a>无复子孕。<a id="a-JQ"></a>以风力故。<a id="a-JR"></a>令年少者如老无异。<a id="a-JS"></a>是白发风起于恶劫。<a id="a-JT"></a>随诸众生不顺法行。<a id="a-JU"></a>风则增长。<a id="a-JV"></a>若有福德。<a id="a-JW"></a>风则调顺。<a id="a-JX"></a>若无福德风则不调。<a id="a-JY"></a>观白发风已。<a id="a-JZ"></a>如实知身。</p>
  <p id="aJa">复次修行者。<a id="a-Jb"></a>内身循身观。<a id="a-Jc"></a>有何等风。<a id="a-Jd"></a>或调不调。<a id="a-Je"></a>作何等业。<a id="a-Jf"></a>彼以闻慧。<a id="a-Jg"></a>或以天眼。<a id="a-Jh"></a>见有一风。<a id="a-Ji"></a>名曰损腻。<a id="a-Jj"></a>住在身中。<a id="a-Jk"></a>若不调顺。<a id="a-Jl"></a>为何所作。<a id="a-Jm"></a>彼以闻慧。<a id="a-Jn"></a>或以天眼。<a id="a-Jo"></a>观损腻风。<a id="a-Jp"></a>若不调顺。<a id="a-Jq"></a>不忆饮食。<a id="a-Jr"></a>令人衰弱。<a id="a-Js"></a>不喜腻食。<a id="a-Jt"></a>病之所起。<a id="a-Ju"></a>因于昼寝。<a id="a-Jv"></a>风不调顺。<a id="a-Jw"></a>不乐甜食。<a id="a-Jx"></a>嗜苦酢味。<a id="a-Jy"></a>若不食腻。<a id="a-Jz"></a>风则调顺。<a id="a-K0"></a>身不疲极。<a id="a-K1"></a>观害腻风已。<a id="a-K2"></a>如实知身。</p>
  <p id="aK3">复次修行者。<a id="a-K4"></a>内身循身观。<a id="a-K5"></a>有何等风。<a id="a-K6"></a>住在身中。<a id="a-K7"></a>或调不调。<a id="a-K8"></a>作何等业。<a id="a-K9"></a>彼以闻慧。<a id="a-KA"></a>或以天眼。<a id="a-KB"></a>见有淋风住人身中。<a id="a-KC"></a>若不调顺。<a id="a-KD"></a>为何所作。<a id="a-KE"></a>彼以闻慧。<a id="a-KF"></a>或以天眼。<a id="a-KG"></a>见淋病风。<a id="a-KH"></a>若不调顺。<a id="a-KI"></a>常多淋沥。<a id="a-KJ"></a>不能如意。<a id="a-KK"></a>身体无力。<a id="a-KL"></a>其出入息。<a id="a-KM"></a>粗浊不调。<a id="a-KN"></a>身色痿黄。<a id="a-KO"></a>羸瘦憔悴。<a id="a-KP"></a>若风调顺。<a id="a-KQ"></a>则无如向所说诸病。<a id="a-KR"></a>观淋风已。<a id="a-KS"></a>如实知身。</p>
  <p id="aKT">复次修行者。<a id="a-KU"></a>内身循身观。<a id="a-KV"></a>有何等风。<a id="a-KW"></a>作何等业。<a id="a-KX"></a>彼以闻慧。<a id="a-KY"></a>或以天眼。<a id="a-KZ"></a>见有一风。<a id="a-Ka"></a>名食相应。<a id="a-Kb"></a>若调不调。<a id="a-Kc"></a>为何所作。<a id="a-Kd"></a>彼以闻慧。<a id="a-Ke"></a>或以天眼。<a id="a-Kf"></a>见食相应风。<a id="a-Kg"></a>若不调顺。<a id="a-Kh"></a>所食四分五分之中。<a id="a-Ki"></a>三分欧吐。<a id="a-Kj"></a>令人心乱。<a id="a-Kk"></a>失于食力。<a id="a-Kl"></a>不能视眴。<a id="a-Km"></a>以风力故。<a id="a-Kn"></a>意法不定。<a id="a-Ko"></a>若风调顺。<a id="a-Kp"></a>则无如向所说诸病。<a id="a-Kq"></a>观食相应风已。<a id="a-Kr"></a>如实知身。</p>
  <p id="aKs">复次修行者。<a id="a-Kt"></a>内身循身观。<a id="a-Ku"></a>有何等风住在身中。<a id="a-Kv"></a>或调不调。<a id="a-Kw"></a>作何等业。<a id="a-Kx"></a>彼以闻慧。<a id="a-Ky"></a>或以天眼。<a id="a-Kz"></a>见有一风。<a id="a-L0"></a>名坏牙齿。<a id="a-L1"></a>住在身中。<a id="a-L2"></a>为何所作。<a id="a-L3"></a>彼以闻慧。<a id="a-L4"></a>或以天眼。<a id="a-L5"></a>见坏牙风。<a id="a-L6"></a>若不调顺。<a id="a-L7"></a>牙齿疼痛。<a id="a-L8"></a>毁坏堕落。<a id="a-L9"></a>龂中血烂。<a id="a-LA"></a>唇口生疮。<a id="a-LB"></a>上齶生疮。<a id="a-LC"></a>鼻塞不通。<a id="a-LD"></a>若风调顺。<a id="a-LE"></a>则无如向所说诸病。<a id="a-LF"></a>观坏牙齿风已。<a id="a-LG"></a>如实知身。</p>
  <p id="aLH">复次修行者。<a id="a-LI"></a>内身循身观。<a id="a-LJ"></a>有何等风。<a id="a-LK"></a>住在身中。<a id="a-LL"></a>或调不调。<a id="a-LM"></a>作何等业。<a id="a-LN"></a>彼以闻慧。<a id="a-LO"></a>或以天眼。<a id="a-LP"></a>见有一风。<a id="a-LQ"></a>名曰喉脉。<a id="a-LR"></a>住在身中。<a id="a-LS"></a>若不调顺。<a id="a-LT"></a>为何所作。<a id="a-LU"></a>彼以闻慧。<a id="a-LV"></a>或以天眼。<a id="a-LW"></a>见喉脉风。<a id="a-LX"></a>若不调顺。<a id="a-LY"></a>令咽项痛。<a id="a-LZ"></a>或咽喉肿。<a id="a-La"></a>或其声涩。<a id="a-Lb"></a>若风调顺。<a id="a-Lc"></a>则无如向所说诸病。<a id="a-Ld"></a>观喉脉风已。<a id="a-Le"></a>如实知身。</p>
  <p id="aLf">复次修行者。<a id="a-Lg"></a>内身循身观。<a id="a-Lh"></a>有何等风住在身中。<a id="a-Li"></a>或调不调。<a id="a-Lj"></a>作何等业。<a id="a-Lk"></a>彼以闻慧。<a id="a-Ll"></a>或以天眼。<a id="a-Lm"></a>见有一风。<a id="a-Ln"></a>名曰下行住在身中。<a id="a-Lo"></a>或调不调。<a id="a-Lp"></a>为何所作。<a id="a-Lq"></a>彼以闻慧。<a id="a-Lr"></a>或以天眼。<a id="a-Ls"></a>见下行风。<a id="a-Lt"></a>若不调顺。<a id="a-Lu"></a>令食过恶。<a id="a-Lv"></a>力少不消。<a id="a-Lw"></a>饮食消故。<a id="a-Lx"></a>皮肉骨髓。<a id="a-Ly"></a>精血增长。<a id="a-Lz"></a>若食不消。<a id="a-M0"></a>风冷黄病。<a id="a-M1"></a>悉不调顺。<a id="a-M2"></a>是下行风。<a id="a-M3"></a>若不调顺。<a id="a-M4"></a>则失食力。<a id="a-M5"></a>食力少故。<a id="a-M6"></a>颜色憔悴。<a id="a-M7"></a>若风调顺。<a id="a-M8"></a>则无如向所说之病。<a id="a-M9"></a>观下行风已。<a id="a-MA"></a>如实知身。</p>
  <p id="aMB">复次修行者。<a id="a-MC"></a>内身循身观。<a id="a-MD"></a>有何等风。<a id="a-ME"></a>住在身中。<a id="a-MF"></a>或调不调。<a id="a-MG"></a>作何等业。<a id="a-MH"></a>彼以闻慧。<a id="a-MI"></a>或以天眼。<a id="a-MJ"></a>见有一风。<a id="a-MK"></a>名曰上行。<a id="a-ML"></a>住在身中。<a id="a-MM"></a>为何所作。<a id="a-MN"></a>彼以闻慧。<a id="a-MO"></a>或以天眼。<a id="a-MP"></a>见上行风。<a id="a-MQ"></a>住于顶上。<a id="a-MR"></a>若风调顺。<a id="a-MS"></a>从顶而出。<a id="a-MT"></a>犹如烟气。<a id="a-MU"></a>从上而出。<a id="a-MV"></a>若住日中。<a id="a-MW"></a>若住阴中。<a id="a-MX"></a>若昼若夜。<a id="a-MY"></a>常出不断。<a id="a-MZ"></a>凡人皆见。<a id="a-Ma"></a>若风不调。<a id="a-Mb"></a>则气不出。<a id="a-Mc"></a>若复顶气断已。<a id="a-Md"></a>三日不出。<a id="a-Me"></a>决定命终。<a id="a-Mf"></a>观上行风已。<a id="a-Mg"></a>如实知身。</p>
  <p id="aMh">复次修行者。<a id="a-Mi"></a>内身循身观。<a id="a-Mj"></a>有何等风。<a id="a-Mk"></a>住在身中。<a id="a-Ml"></a>或调不调。<a id="a-Mm"></a>作何等业。<a id="a-Mn"></a>彼以闻慧。<a id="a-Mo"></a>或以天眼。<a id="a-Mp"></a>见有傍风住在身中。<a id="a-Mq"></a>若调不调。<a id="a-Mr"></a>为何所作。<a id="a-Ms"></a>彼以闻慧。<a id="a-Mt"></a>或以天眼。<a id="a-Mu"></a>见于傍风。<a id="a-Mv"></a>若不调顺。<a id="a-Mw"></a>闭出入息。<a id="a-Mx"></a>一切筋脉。<a id="a-My"></a>皆令掣缩。<a id="a-Mz"></a>或聚或散。<a id="a-N0"></a>或牵或挽。<a id="a-N1"></a>或鼻瞤动。<a id="a-N2"></a>或淴淴作声。<a id="a-N3"></a>后得大苦。<a id="a-N4"></a>若傍风调顺则无如向所说之病。<a id="a-N5"></a>观傍风已。<a id="a-N6"></a>如实知身。</p>
  <p id="aN7">复次修行者。<a id="a-N8"></a>内身循身观。<a id="a-N9"></a>有何等风住在身中。<a id="a-NA"></a>或调不调。<a id="a-NB"></a>作何等业。<a id="a-NC"></a>彼以闻慧。<a id="a-ND"></a>或以天眼。<a id="a-NE"></a>见有一风。<a id="a-NF"></a>名曰转筋。<a id="a-NG"></a>住在身中。<a id="a-NH"></a>若不调顺。<a id="a-NI"></a>为何所作。<a id="a-NJ"></a>彼以闻慧或以天眼。<a id="a-NK"></a>见转筋风。<a id="a-NL"></a>若不调顺。<a id="a-NM"></a>令手筋脚筋。<a id="a-NN"></a>大小便筋。<a id="a-NO"></a>背筋遍身诸筋。<a id="a-NP"></a>皆悉卷并。<a id="a-NQ"></a>合为一处。<a id="a-NR"></a>坚急顽钝无所觉知。<a id="a-NS"></a>若风调顺。<a id="a-NT"></a>则无如向所说诸病。<a id="a-NU"></a>观转筋风已。<a id="a-NV"></a>如实知身。</p>
  <p id="aNW">复次修行者。<a id="a-NX"></a>内身循身观。<a id="a-NY"></a>有何等风。<a id="a-NZ"></a>住在身中。<a id="a-Na"></a>若调不调。<a id="a-Nb"></a>作何等业。<a id="a-Nc"></a>彼以闻慧。<a id="a-Nd"></a>或以天眼。<a id="a-Ne"></a>见有一风。<a id="a-Nf"></a>名曰坏毛。<a id="a-Ng"></a>住在身中。<a id="a-Nh"></a>若调不调。<a id="a-Ni"></a>为何所作。<a id="a-Nj"></a>彼以闻慧。<a id="a-Nk"></a>或以天眼。<a id="a-Nl"></a>见坏毛风。<a id="a-Nm"></a>若不调顺。<a id="a-Nn"></a>一切身分。<a id="a-No"></a>所有诸毛。<a id="a-Np"></a>皆悉堕落。<a id="a-Nq"></a>身体痿黄。<a id="a-Nr"></a>设更生毛。<a id="a-Ns"></a>即随堕落。<a id="a-Nt"></a>若风调顺。<a id="a-Nu"></a>则无如向所说之病。<a id="a-Nv"></a>观坏毛风已。<a id="a-Nw"></a>如实知身。</p>
  <p id="aNx">复次修行者。<a id="a-Ny"></a>内身循身观。<a id="a-Nz"></a>有何等风住在身中。<a id="a-O0"></a>若调不调。<a id="a-O1"></a>作何等业。<a id="a-O2"></a>彼以闻慧。<a id="a-O3"></a>或以天眼。<a id="a-O4"></a>见有一风。<a id="a-O5"></a>名似少风。<a id="a-O6"></a>若风调顺。<a id="a-O7"></a>为何所作。<a id="a-O8"></a>彼以闻慧。<a id="a-O9"></a>或以天眼。<a id="a-OA"></a>见似少风。<a id="a-OB"></a>以调顺故。<a id="a-OC"></a>十时风力。<a id="a-OD"></a>形貌色力。<a id="a-OE"></a>屈伸俯仰。<a id="a-OF"></a>分分相似。<a id="a-OG"></a>若风不调。<a id="a-OH"></a>于其身中。<a id="a-OI"></a>心意流脉。<a id="a-OJ"></a>则便扰动。<a id="a-OK"></a>而发狂痴。<a id="a-OL"></a>心乱不正。<a id="a-OM"></a>若其心意流脉调顺。<a id="a-ON"></a>则不狂乱。<a id="a-OO"></a>观似少风已。<a id="a-OP"></a>如实知身。</p>
  <p id="aOQ">复次修行者。<a id="a-OR"></a>内身循身观。<a id="a-OS"></a>有何等风。<a id="a-OT"></a>住在身中。<a id="a-OU"></a>若调不调。<a id="a-OV"></a>作何等业。<a id="a-OW"></a>彼以闻慧。<a id="a-OX"></a>或以天眼。<a id="a-OY"></a>见有一风名嗜睡眠。<a id="a-OZ"></a>若不调顺。<a id="a-Oa"></a>为何所作。<a id="a-Ob"></a>彼以闻慧。<a id="a-Oc"></a>或以天眼。<a id="a-Od"></a>见睡眠风。<a id="a-Oe"></a>若不调顺。<a id="a-Of"></a>于听法时。<a id="a-Og"></a>令人惛睡。<a id="a-Oh"></a>闻不善法。<a id="a-Oi"></a>心则乐闻。<a id="a-Oj"></a>若昼若夜。<a id="a-Ok"></a>欲正观察。<a id="a-Ol"></a>则为所乱。<a id="a-Om"></a>乐至酒肆。<a id="a-On"></a>若风调顺。<a id="a-Oo"></a>则无此病。<a id="a-Op"></a>观睡风已。<a id="a-Oq"></a>如实知身。</p>
  <p id="aOr">复次修行者。<a id="a-Os"></a>内身循身观。<a id="a-Ot"></a>有何等风。<a id="a-Ou"></a>住在身中。<a id="a-Ov"></a>作何等业。<a id="a-Ow"></a>彼以闻慧。<a id="a-Ox"></a>或以天眼。<a id="a-Oy"></a>见有一风。<a id="a-Oz"></a>名曰嗔风。<a id="a-P0"></a>住在身中。<a id="a-P1"></a>能不调顺。<a id="a-P2"></a>为何所作。<a id="a-P3"></a>彼以闻慧。<a id="a-P4"></a>或以天眼。<a id="a-P5"></a>见嗔恚风。<a id="a-P6"></a>若不调顺。<a id="a-P7"></a>以少因缘。<a id="a-P8"></a>而起大嗔。<a id="a-P9"></a>为嗔所使。<a id="a-PA"></a>一切世人起大嗔怒。<a id="a-PB"></a>身毛皆竖。<a id="a-PC"></a>心忪动乱。<a id="a-PD"></a>所见不了。<a id="a-PE"></a>以近为远。<a id="a-PF"></a>见于日月。<a id="a-PG"></a>生颠倒心。<a id="a-PH"></a>谓日为月。<a id="a-PI"></a>以月为日。<a id="a-PJ"></a>若风调顺。<a id="a-PK"></a>则无此病。<a id="a-PL"></a>观嗔风已。<a id="a-PM"></a>如实知身。</p>
  <p id="aPN">复次修行者。<a id="a-PO"></a>内身循身观。<a id="a-PP"></a>有何等风。<a id="a-PQ"></a>住在身中。<a id="a-PR"></a>作何等业。<a id="a-PS"></a>彼以闻慧。<a id="a-PT"></a>或以天眼。<a id="a-PU"></a>见有一风。<a id="a-PV"></a>名曰名字。<a id="a-PW"></a>若调不调。<a id="a-PX"></a>为何所作。<a id="a-PY"></a>彼以闻慧。<a id="a-PZ"></a>或以天眼。<a id="a-Pa"></a>见名字风。<a id="a-Pb"></a>若其调顺。<a id="a-Pc"></a>能有言说。<a id="a-Pd"></a>缘心数法。<a id="a-Pe"></a>舌风言说。<a id="a-Pf"></a>随心而行。<a id="a-Pg"></a>能说无量名字句义。<a id="a-Ph"></a>如是舌说名字之风。<a id="a-Pi"></a>若不调顺。<a id="a-Pj"></a>则少言误语。<a id="a-Pk"></a>或口喑不语。<a id="a-Pl"></a>观舌名字风已。<a id="a-Pm"></a>如实知身。</p>
 </body>
</html>