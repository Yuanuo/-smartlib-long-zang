<!doctype html>
<html id="z3IBUQfbO" data-ver="1422">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第三十六</h1>
  <h2 id="a2">观天品第六之十五(夜摩天之初)</h2>
  <p id="a3">又彼比丘。<a id="a-4"></a>知业果报。<a id="a-5"></a>精进不坏。<a id="a-6"></a>观察三十三天已上。<a id="a-7"></a>复有何天。<a id="a-8"></a>在彼三十三天上住。<a id="a-9"></a>光明胜妙。<a id="a-A"></a>力命自在。<a id="a-B"></a>胜彼三十三天果报。<a id="a-C"></a>彼见闻知。<a id="a-D"></a>于彼三十三天已上。<a id="a-E"></a>复有一切法胜之堂。<a id="a-F"></a>法果报胜。<a id="a-G"></a>光明胜妙。<a id="a-H"></a>名夜摩天。<a id="a-I"></a>因三种戒故。<a id="a-J"></a>得生彼夜摩天中。<a id="a-K"></a>三者所谓不杀不盗不邪行等。<a id="a-L"></a>善修不缺。<a id="a-M"></a>不孔不穿。<a id="a-N"></a>坚固不犯。<a id="a-O"></a>一切圣人所爱赞戒。<a id="a-P"></a>报常清凉。<a id="a-Q"></a>次第乃至得到涅槃。<a id="a-R"></a>犹如善亲。<a id="a-S"></a>生死海中。<a id="a-T"></a>能渡如桥。<a id="a-U"></a>若有上彼持戒桥者。<a id="a-V"></a>是则能渡生死大海。<a id="a-W"></a>到于彼岸。<a id="a-X"></a>彼修行者。<a id="a-Y"></a>复谛思惟。<a id="a-Z"></a>见彼比丘观七种戒。<a id="a-a"></a>果报业法。<a id="a-b"></a>有下中上。<a id="a-c"></a>如前所说。<a id="a-d"></a>正观察已。<a id="a-e"></a>又复观察彼夜摩天须弥山上夜摩天处。<a id="a-f"></a>以何为处。<a id="a-g"></a>有何光明。<a id="a-h"></a>高几许住。<a id="a-i"></a>如是观察。<a id="a-j"></a>彼见闻知。<a id="a-k"></a>如不杀生。<a id="a-l"></a>及不偷盗不邪行等乐修多作。<a id="a-m"></a>自能持戒。<a id="a-n"></a>教他持戒。<a id="a-o"></a>自他利益。<a id="a-p"></a>如是众生。<a id="a-q"></a>得生彼天。</p>
  <p id="ar">彼夜摩天可高几许。<a id="a-s"></a>彼见闻知。<a id="a-t"></a>高六十八百千由旬。<a id="a-u"></a>彼夜摩天。<a id="a-v"></a>须弥楼上。<a id="a-w"></a>两倍高远。</p>
  <p id="ax">彼夜摩天。<a id="a-y"></a>凡有几地。<a id="a-z"></a>举高几许。<a id="a-10"></a>何物为地。<a id="a-11"></a>彼见闻知。<a id="a-12"></a>彼一切地。<a id="a-13"></a>有三十二高五千由旬。<a id="a-14"></a>彼夜摩天。<a id="a-15"></a>住于虚空。<a id="a-16"></a>如虚空中所有云聚。<a id="a-17"></a>为风所持。<a id="a-18"></a>如此地根。<a id="a-19"></a>下有水持。<a id="a-1A"></a>水为风持。<a id="a-1B"></a>名阎婆风。<a id="a-1C"></a>持夜摩天。<a id="a-1D"></a>如持云聚。<a id="a-1E"></a>何等名为三十二地。<a id="a-1F"></a>一名势力。<a id="a-1G"></a>二名乘处游行。<a id="a-1H"></a>三名云处游行。<a id="a-1I"></a>四名积负。<a id="a-1J"></a>五名心相。<a id="a-1K"></a>六名山树具足。<a id="a-1L"></a>七名广博行。<a id="a-1M"></a>八名成就。<a id="a-1N"></a>九名胜光明围。<a id="a-1O"></a>十名正行。<a id="a-1P"></a>十一名常乐。<a id="a-1Q"></a>十二名增长法。<a id="a-1R"></a>十三名一向乐。<a id="a-1S"></a>十四名乐行。<a id="a-1T"></a>十五名种种杂。<a id="a-1U"></a>十六名心庄严。<a id="a-1V"></a>十七名风吹。<a id="a-1W"></a>十八名崇高。<a id="a-1X"></a>十九名沫旋行。<a id="a-1Y"></a>二十名百光明岸。<a id="a-1Z"></a>二十一名山聚行。<a id="a-1a"></a>二十二名月镜。<a id="a-1b"></a>二十三名忆念量。<a id="a-1c"></a>二十四名遮尸迦。<a id="a-1d"></a>二十五名解脱禅。<a id="a-1e"></a>二十六名慢上慢。<a id="a-1f"></a>二十七名下入。<a id="a-1g"></a>二十八名阶行。<a id="a-1h"></a>二十九名自身镜。<a id="a-1i"></a>三十名慢身光明。<a id="a-1j"></a>三十一名上行。<a id="a-1k"></a>三十二名林光明。<a id="a-1l"></a>此等是彼夜摩天地。<a id="a-1m"></a>夜摩天王。<a id="a-1n"></a>名牟修楼陀。<a id="a-1o"></a>如彼三十三天之主。<a id="a-1p"></a>帝释大王。<a id="a-1q"></a>名憍尸迦。<a id="a-1r"></a>如是彼处夜摩天王。<a id="a-1s"></a>名牟修楼陀。<a id="a-1t"></a>夜摩天王。<a id="a-1u"></a>随顺法行。<a id="a-1v"></a>于帝释王法神通乐。<a id="a-1w"></a>其量多少。<a id="a-1x"></a>千倍为胜。<a id="a-1y"></a>牟修楼陀天王之身。<a id="a-1z"></a>五由旬量。<a id="a-20"></a>光明胜妙。<a id="a-21"></a>帝释王身。<a id="a-22"></a>一居赊量。<a id="a-23"></a>夜摩天王牟修楼陀。<a id="a-24"></a>身量如是夜摩天王牟修楼陀。<a id="a-25"></a>一身分力。<a id="a-26"></a>彼帝释王百千和合。<a id="a-27"></a>所不能及。<a id="a-28"></a>彼业因果。<a id="a-29"></a>亦复如是。<a id="a-2A"></a>如是比丘。<a id="a-2B"></a>既观察已。<a id="a-2C"></a>而说偈言。</p>
  <p id="a2D">如负少物者　　度水则不没</p>
  <p id="a2E">少恶业之人　　上升不下沉</p>
  <p id="a2F">如鸟翅坚牢　　行空无障碍</p>
  <p id="a2G">持戒坚固者　　则生于天中</p>
  <p id="a2H">彼比丘。<a id="a-2I"></a>如是观察彼夜摩天乐果业因。<a id="a-2J"></a>彼夜摩天。<a id="a-2K"></a>有四大山。<a id="a-2L"></a>彼一切山。<a id="a-2M"></a>高万由旬。<a id="a-2N"></a>何等名为四大山耶。<a id="a-2O"></a>一名清净。<a id="a-2P"></a>二名无垢。<a id="a-2Q"></a>三名大清净。<a id="a-2R"></a>四名内像。<a id="a-2S"></a>是等名为四大山也。<a id="a-2T"></a>复有其余种种异山。<a id="a-2U"></a>有无量种。<a id="a-2V"></a>有无量色。<a id="a-2W"></a>无量形相。<a id="a-2X"></a>无量功德。<a id="a-2Y"></a>如是具有多千异山。<a id="a-2Z"></a>多饶天花。<a id="a-2a"></a>具足庄严。<a id="a-2b"></a>夜摩天中。<a id="a-2c"></a>如是庄严。<a id="a-2d"></a>三十二地。<a id="a-2e"></a>有种种山。<a id="a-2f"></a>种种庄严。<a id="a-2g"></a>饶种种河。<a id="a-2h"></a>莲花水池。<a id="a-2i"></a>百千园林。<a id="a-2j"></a>周匝围绕。<a id="a-2k"></a>一种形相。<a id="a-2l"></a>香色味具。<a id="a-2m"></a>诸树莲花。<a id="a-2n"></a>有种种味。<a id="a-2o"></a>如彼帝释。<a id="a-2p"></a>三十三天。<a id="a-2q"></a>所有山河。<a id="a-2r"></a>莲花水池。<a id="a-2s"></a>诸园林等胜妙之事人中所有。<a id="a-2t"></a>山河树林。<a id="a-2u"></a>莲花水池。<a id="a-2v"></a>所不能及。<a id="a-2w"></a>彼夜摩天。<a id="a-2x"></a>胜妙之事。<a id="a-2y"></a>三十三天。<a id="a-2z"></a>所不能及。<a id="a-30"></a>亦复如是。<a id="a-31"></a>何以故。<a id="a-32"></a>因果多故。<a id="a-33"></a>彼有无量善业福德百种功德业因缘果。<a id="a-34"></a>善业所化。<a id="a-35"></a>不可具说。<a id="a-36"></a>以何因缘。<a id="a-37"></a>不可得说。<a id="a-38"></a>种种业力。<a id="a-39"></a>动转多故。<a id="a-3A"></a>如是业果。<a id="a-3B"></a>一切众生。<a id="a-3C"></a>所不能说。<a id="a-3D"></a>一切善业。<a id="a-3E"></a>得天化生。<a id="a-3F"></a>夜摩天中。<a id="a-3G"></a>如是种种不可具说。<a id="a-3H"></a>彼天果报。<a id="a-3I"></a>千分之中。<a id="a-3J"></a>此可说一。<a id="a-3K"></a>何以故。<a id="a-3L"></a>若持戒者。<a id="a-3M"></a>必定得果。<a id="a-3N"></a>今此实说。<a id="a-3O"></a>若持戒人。<a id="a-3P"></a>闻已心进。<a id="a-3Q"></a>若修智人。<a id="a-3R"></a>十倍力进。<a id="a-3S"></a>以何因缘。<a id="a-3T"></a>知彼持戒。<a id="a-3U"></a>如是差别。<a id="a-3V"></a>持戒之人。<a id="a-3W"></a>生彼天中。<a id="a-3X"></a>修智之人。<a id="a-3Y"></a>则得涅槃。<a id="a-3Z"></a>如是智戒功德已说。<a id="a-3a"></a>若彼已知如是戒果。<a id="a-3b"></a>如是智果。<a id="a-3c"></a>生如是心。<a id="a-3d"></a>持戒尚尔。<a id="a-3e"></a>何况修智。<a id="a-3f"></a>我如是得彼人闻已。<a id="a-3g"></a>勤行精进。<a id="a-3h"></a>如是而说。<a id="a-3i"></a>有中业果。</p>
  <p id="a3j">复以因缘异说有法。<a id="a-3k"></a>彼天如是久住天中。<a id="a-3l"></a>受第一乐。<a id="a-3m"></a>无所妨碍。<a id="a-3n"></a>后时犹退。<a id="a-3o"></a>不得自在。<a id="a-3p"></a>况人中欲。<a id="a-3q"></a>多有诸过。<a id="a-3r"></a>少乐少味。<a id="a-3s"></a>动转不住。<a id="a-3t"></a>常不安隐。<a id="a-3u"></a>能为破坏。<a id="a-3v"></a>与无量罚。<a id="a-3w"></a>恐怖贼等。</p>
  <p id="a3x">彼如是等因缘说天。<a id="a-3y"></a>我复更有余异因缘而说。<a id="a-3z"></a>彼天。<a id="a-40"></a>外道之人。<a id="a-41"></a>有如是念。<a id="a-42"></a>一切皆是摩醯首罗之所造作。<a id="a-43"></a>非业所得。<a id="a-44"></a>更无人知。<a id="a-45"></a>遮彼外道。<a id="a-46"></a>故说业果。<a id="a-47"></a>实有业果。<a id="a-48"></a>实有因生。<a id="a-49"></a>非是异作。<a id="a-4A"></a>非无因有。<a id="a-4B"></a>一切因果。<a id="a-4C"></a>相似得果。<a id="a-4D"></a>因果相似。<a id="a-4E"></a>非从异因而得异果。<a id="a-4F"></a>非善业因生于地狱。<a id="a-4G"></a>非不善业因缘生天。<a id="a-4H"></a>然彼如是因果因缘。<a id="a-4I"></a>修施戒智。<a id="a-4J"></a>必定业故。<a id="a-4K"></a>得生天中。<a id="a-4L"></a>如是说天苦乐二种。<a id="a-4M"></a>不可具说。<a id="a-4N"></a>天中之乐。<a id="a-4O"></a>彼业一分不可譬喻。<a id="a-4P"></a>此说少分。</p>
  <p id="a4Q">又彼比丘。<a id="a-4R"></a>知业果报。<a id="a-4S"></a>次复观察。<a id="a-4T"></a>夜摩天地。<a id="a-4U"></a>彼见闻知。<a id="a-4V"></a>彼夜摩天。<a id="a-4W"></a>有地分处。<a id="a-4X"></a>名为势力。<a id="a-4Y"></a>众生何业生彼地处。<a id="a-4Z"></a>彼见闻知。<a id="a-4a"></a>若人持戒。<a id="a-4b"></a>微尘等恶。<a id="a-4c"></a>见则生畏。<a id="a-4d"></a>其心正直。<a id="a-4e"></a>不谄不诳。<a id="a-4f"></a>不恼他人。<a id="a-4g"></a>正见不邪。<a id="a-4h"></a>不痴心念。<a id="a-4i"></a>观此世间。<a id="a-4j"></a>一切无常苦无我等。<a id="a-4k"></a>念佛法僧。<a id="a-4l"></a>不杀不盗。<a id="a-4m"></a>如前所说。<a id="a-4n"></a>又不邪行。<a id="a-4o"></a>心离不乐不行不作。<a id="a-4p"></a>乃至飞鸟鸽等行欲。<a id="a-4q"></a>亦不观看。<a id="a-4r"></a>乃至欲睡。<a id="a-4s"></a>心亦不念。<a id="a-4t"></a>若人如是。<a id="a-4u"></a>亦教他人。<a id="a-4v"></a>彼人为他说业果言。<a id="a-4w"></a>汝勿如是。<a id="a-4x"></a>汝若作者。<a id="a-4y"></a>必入地狱。<a id="a-4z"></a>彼人如是真见业果。<a id="a-50"></a>如是不犯他妻妇等。<a id="a-51"></a>于业生怖。<a id="a-52"></a>彼人善业。<a id="a-53"></a>生彼地处。<a id="a-54"></a>百千天女之所围绕。<a id="a-55"></a>才生于彼。<a id="a-56"></a>彼诸天女。<a id="a-57"></a>即于生时。<a id="a-58"></a>歌天音声。<a id="a-59"></a>彼天忽闻。<a id="a-5A"></a>如从睡觉。<a id="a-5B"></a>彼乐音声。<a id="a-5C"></a>始初出时。<a id="a-5D"></a>如是化生。<a id="a-5E"></a>于乐音声。<a id="a-5F"></a>如是得念。<a id="a-5G"></a>彼歌音声。<a id="a-5H"></a>备有八分。<a id="a-5I"></a>功德具足。<a id="a-5J"></a>一者语。<a id="a-5K"></a>二者称。<a id="a-5L"></a>三者甜。<a id="a-5M"></a>四者善合。<a id="a-5N"></a>五者相应。<a id="a-5O"></a>六者善深。<a id="a-5P"></a>七者一切爱乐。<a id="a-5Q"></a>八者百万由旬声不妨碍。<a id="a-5R"></a>法句相应。<a id="a-5S"></a>清净不浊。<a id="a-5T"></a>如是八分功德具足胜妙音声觉善业人。</p>
  <p id="a5U">彼于自身出妙光明。<a id="a-5V"></a>广五由旬。<a id="a-5W"></a>青黄赤白。<a id="a-5X"></a>如天上虹。<a id="a-5Y"></a>即彼天子初生之时。<a id="a-5Z"></a>有光明旋。<a id="a-5a"></a>犹如日月晕轮端严。<a id="a-5b"></a>彼既起已。<a id="a-5c"></a>百千天女。<a id="a-5d"></a>相随围绕。<a id="a-5e"></a>故有第一欢喜之心。<a id="a-5f"></a>天子天女。<a id="a-5g"></a>共相随从。<a id="a-5h"></a>如是往入。<a id="a-5i"></a>名光明林。</p>
  <p id="a5j">又于彼处夜摩天中。<a id="a-5k"></a>有花不蔫。<a id="a-5l"></a>彼花名为眼甘露花。<a id="a-5m"></a>香不坏花。<a id="a-5n"></a>善色香花。<a id="a-5o"></a>闻花名已。<a id="a-5p"></a>心则受乐。<a id="a-5q"></a>彼花则有如此势力。<a id="a-5r"></a>何处何处说彼花名。<a id="a-5s"></a>彼处彼处虚空之中。<a id="a-5t"></a>出彼香花名月胜花。<a id="a-5u"></a>常转行花。<a id="a-5v"></a>若天念时。<a id="a-5w"></a>彼天树花出声而生。<a id="a-5x"></a>随天行转。<a id="a-5y"></a>随彼天子所念何处。<a id="a-5z"></a>于彼处行。<a id="a-60"></a>如是天子。<a id="a-61"></a>在彼树上。<a id="a-62"></a>行于虚空。<a id="a-63"></a>在其花中。<a id="a-64"></a>随所念处。<a id="a-65"></a>如是而行。<a id="a-66"></a>犹如第二三十三天在堂上行。<a id="a-67"></a>如是彼处。<a id="a-68"></a>夜摩天子。<a id="a-69"></a>在于花中如是而行。<a id="a-6A"></a>光明赫焰。<a id="a-6B"></a>而常下观一切诸处。<a id="a-6C"></a>于一瞬顷。<a id="a-6D"></a>一切遍见而不疲惓。</p>
  <p id="a6E">彼处复有名乐爱树。<a id="a-6F"></a>彼树可爱。<a id="a-6G"></a>于彼树内何处可爱。<a id="a-6H"></a>入其内已。<a id="a-6I"></a>受天快乐。<a id="a-6J"></a>园林莲花池水之中。<a id="a-6K"></a>有名随顺一切念树。<a id="a-6L"></a>树之势力。<a id="a-6M"></a>若彼天子忆念之时。<a id="a-6N"></a>彼夜摩天。<a id="a-6O"></a>一切地中一切胜物皆在其地。<a id="a-6P"></a>彼树力故。<a id="a-6Q"></a>树中受乐。<a id="a-6R"></a>八分乐音。<a id="a-6S"></a>不可称计。<a id="a-6T"></a>彼中有树。<a id="a-6U"></a>名香漂树。<a id="a-6V"></a>彼有势力。<a id="a-6W"></a>如彼天子忆念之香。<a id="a-6X"></a>如是树中香为之出。<a id="a-6Y"></a>彼复有树。<a id="a-6Z"></a>名花香树。<a id="a-6a"></a>在彼树内。<a id="a-6b"></a>如在房中戏乐无异。<a id="a-6c"></a>有好园林。<a id="a-6d"></a>莲花池水。<a id="a-6e"></a>彼夜摩天在中受乐。<a id="a-6f"></a>彼夜摩天在彼树中。<a id="a-6g"></a>青黄赤紫。<a id="a-6h"></a>妙色光明。<a id="a-6i"></a>备有种种香色具足。<a id="a-6j"></a>彼天若入。<a id="a-6k"></a>有一切种妙色皆生。<a id="a-6l"></a>彼天之身。<a id="a-6m"></a>亦如是色。<a id="a-6n"></a>彼身衣色。<a id="a-6o"></a>一切尽灭。<a id="a-6p"></a>唯树色现。</p>
  <p id="a6q">又复有树。<a id="a-6r"></a>名虚空行。<a id="a-6s"></a>于眼瞬顷。<a id="a-6t"></a>行虚空中百千由旬。<a id="a-6u"></a>随念而去。<a id="a-6v"></a>彼树光明。<a id="a-6w"></a>如日不异。<a id="a-6x"></a>然彼天子。<a id="a-6y"></a>乘彼无量种种妙树。<a id="a-6z"></a>在空而行。<a id="a-70"></a>百千天女。<a id="a-71"></a>围绕相随。<a id="a-72"></a>鬘香涂身。<a id="a-73"></a>彼天子身。<a id="a-74"></a>有胜光明。<a id="a-75"></a>彼天子前。<a id="a-76"></a>有诸天女。<a id="a-77"></a>种种妙衣庄严其身。<a id="a-78"></a>喜笑歌舞。<a id="a-79"></a>彼歌音声。<a id="a-7A"></a>周匝遍满无量由旬。<a id="a-7B"></a>彼天女中。<a id="a-7C"></a>天子端正。<a id="a-7D"></a>且说少分。<a id="a-7E"></a>善业所得。<a id="a-7F"></a>如星中月。<a id="a-7G"></a>天子端正。<a id="a-7H"></a>亦复如是。<a id="a-7I"></a>然彼天子。<a id="a-7J"></a>千功德胜。<a id="a-7K"></a>种种乐声。<a id="a-7L"></a>歌舞嬉戏。<a id="a-7M"></a>入香林中。<a id="a-7N"></a>百千种鸟。<a id="a-7O"></a>普遍彼林。<a id="a-7P"></a>无量河池。<a id="a-7Q"></a>胜妙莲花。<a id="a-7R"></a>以为庄严甚可爱乐。<a id="a-7S"></a>胜于百千日之光明。<a id="a-7T"></a>且以现事少分譬喻。<a id="a-7U"></a>犹如人中可爱园林。<a id="a-7V"></a>流水河池。<a id="a-7W"></a>莲花庄严。<a id="a-7X"></a>于彼四天大王天处。<a id="a-7Y"></a>十六分中不及其一。<a id="a-7Z"></a>如是四天大王天处。<a id="a-7a"></a>复于三十三天之处。<a id="a-7b"></a>园林可爱。<a id="a-7c"></a>十六分中。<a id="a-7d"></a>亦不及一。<a id="a-7e"></a>如是三十三天之处。<a id="a-7f"></a>园林可爱。<a id="a-7g"></a>于夜摩天园林可爱。<a id="a-7h"></a>十六分中亦不及一。<a id="a-7i"></a>如是次第善业胜故。<a id="a-7j"></a>以有上上胜善业故。<a id="a-7k"></a>园林可爱。<a id="a-7l"></a>设使一切众生之中。<a id="a-7m"></a>善智慧人一心专意。<a id="a-7n"></a>更无异作。<a id="a-7o"></a>方便善巧。<a id="a-7p"></a>相应辩才。<a id="a-7q"></a>而亦不能说其一分。<a id="a-7r"></a>何以故。<a id="a-7s"></a>以非一切人境界故。<a id="a-7t"></a>彼处如是非一切人心之境界。<a id="a-7u"></a>设使第二三十三天。<a id="a-7v"></a>共帝释王于百千岁。<a id="a-7w"></a>亦不能说彼夜摩天一地之中受乐之事。<a id="a-7x"></a>何以故。<a id="a-7y"></a>以非境界。<a id="a-7z"></a>三十三天不曾见故。<a id="a-80"></a>不曾闻故。<a id="a-81"></a>故不能说。<a id="a-82"></a>于彼善业。<a id="a-83"></a>且说一分。<a id="a-84"></a>不可具足。<a id="a-85"></a>一切尽说。<a id="a-86"></a>此之善业。<a id="a-87"></a>一切和集。<a id="a-88"></a>决定受乐。<a id="a-89"></a>不可思议。<a id="a-8A"></a>受乐之事。<a id="a-8B"></a>可爱之乐。<a id="a-8C"></a>唯说一分譬如一切善巧画师。<a id="a-8D"></a>若其弟子。<a id="a-8E"></a>于壁等处。<a id="a-8F"></a>或画为月。<a id="a-8G"></a>或画为日。<a id="a-8H"></a>然彼画师。<a id="a-8I"></a>而终不能画作光明。<a id="a-8J"></a>及其威德。<a id="a-8K"></a>不能令行。<a id="a-8L"></a>不能令照。<a id="a-8M"></a>不能令凉。<a id="a-8N"></a>不能令炙。<a id="a-8O"></a>唯可能画轮形而已。<a id="a-8P"></a>说夜摩天。<a id="a-8Q"></a>亦复如是。<a id="a-8R"></a>唯说乐受。<a id="a-8S"></a>不能说其受乐可爱。<a id="a-8T"></a>不可得其势力之实。<a id="a-8U"></a>若彼光明。<a id="a-8V"></a>若彼园林。<a id="a-8W"></a>若彼胜德。<a id="a-8X"></a>若歌若乐。<a id="a-8Y"></a>若彼端正。<a id="a-8Z"></a>若境界乐。<a id="a-8a"></a>若光明轮。<a id="a-8b"></a>若近天女。<a id="a-8c"></a>种种受乐。<a id="a-8d"></a>唯可仿佛说其少分比类而已。</p>
  <p id="a8e">又彼天子。<a id="a-8f"></a>于彼天中戏乐之处。<a id="a-8g"></a>无量欲乐种种具足。<a id="a-8h"></a>无量济口。<a id="a-8i"></a>园林庄严。<a id="a-8j"></a>如是地分。<a id="a-8k"></a>既观察已。<a id="a-8l"></a>五欲境界。<a id="a-8m"></a>功德牵心。<a id="a-8n"></a>境界力动令心不住。<a id="a-8o"></a>分别染转。<a id="a-8p"></a>爱河所漂。<a id="a-8q"></a>普眼所见。<a id="a-8r"></a>皆悉可爱。<a id="a-8s"></a>然彼天子。<a id="a-8t"></a>如是见已。<a id="a-8u"></a>次复往向名无量欲具足林中。<a id="a-8v"></a>流水河池。<a id="a-8w"></a>多有种种莲花庄严。<a id="a-8x"></a>无量百千众鸟音声。<a id="a-8y"></a>到彼林已。<a id="a-8z"></a>于彼林中。<a id="a-90"></a>本未曾见。<a id="a-91"></a>种种具足。<a id="a-92"></a>共诸天女。<a id="a-93"></a>既到彼已。<a id="a-94"></a>于彼莲花河池之中。<a id="a-95"></a>有真珠沙饶金银鸟。<a id="a-96"></a>其翅皆作青宝珠色。<a id="a-97"></a>在彼河岸。<a id="a-98"></a>种种妙树。<a id="a-99"></a>庄严河岸。<a id="a-9A"></a>天子在中游戏受乐。</p>
  <p id="a9B">天子如是既受乐已。<a id="a-9C"></a>次复往向名宝岸林。<a id="a-9D"></a>多有天众天女围绕。<a id="a-9E"></a>见彼胜林。<a id="a-9F"></a>殊妙七宝光明地分。<a id="a-9G"></a>随于何处宝山之峰。<a id="a-9H"></a>流水河池。<a id="a-9I"></a>莲花可爱。<a id="a-9J"></a>百千万峰。<a id="a-9K"></a>庄严山谷。<a id="a-9L"></a>彼地分分妙宝庄严。<a id="a-9M"></a>善业力故。<a id="a-9N"></a>令彼天子。<a id="a-9O"></a>见诸天女。<a id="a-9P"></a>而共嬉戏。<a id="a-9Q"></a>游行受乐。<a id="a-9R"></a>以善业故。<a id="a-9S"></a>彼善根因。<a id="a-9T"></a>相似得果。<a id="a-9U"></a>有无量种。<a id="a-9V"></a>如是无量种种受乐。<a id="a-9W"></a>然彼天子。<a id="a-9X"></a>五欲功德。<a id="a-9Y"></a>受胜乐已。<a id="a-9Z"></a>次复往向。<a id="a-9a"></a>名释迦说地处之中。<a id="a-9b"></a>彼处种种受天乐已。<a id="a-9c"></a>复为所爱境界牵心。<a id="a-9d"></a>分别势力之所迷意。<a id="a-9e"></a>于彼所见境界不住。<a id="a-9f"></a>彼心猕猴。<a id="a-9g"></a>食天乐果。<a id="a-9h"></a>为果所醉。<a id="a-9i"></a>见诸天女生爱乐故。<a id="a-9j"></a>常行不住。<a id="a-9k"></a>何风所吹。<a id="a-9l"></a>令其常转。<a id="a-9m"></a>在彼夜摩天众之中。<a id="a-9n"></a>根不知足境界之乐。<a id="a-9o"></a>有无量种。<a id="a-9p"></a>极甚可爱。<a id="a-9q"></a>终不为他之所侵夺。<a id="a-9r"></a>他则无分。<a id="a-9s"></a>亦不为他之所能毁。</p>
  <p id="a9t">又复普生妙宝莲花。<a id="a-9u"></a>如是如是。<a id="a-9v"></a>种种嬉戏。<a id="a-9w"></a>如是如是种种忆念。<a id="a-9x"></a>彼彼如是宝莲花中。<a id="a-9y"></a>是善业得。<a id="a-9z"></a>若彼天主牟修楼陀夜摩天王。<a id="a-A0"></a>如是思念。<a id="a-A1"></a>我当在彼莲花中坐。<a id="a-A2"></a>共诸天众乘空而行。<a id="a-A3"></a>即生心时。<a id="a-A4"></a>牟修楼陀夜摩天王。<a id="a-A5"></a>共诸天众。<a id="a-A6"></a>于虚空中飞行而去。<a id="a-A7"></a>一切天众如是飞行。<a id="a-A8"></a>身不微动。<a id="a-A9"></a>时一切天坐莲花中。<a id="a-AA"></a>在于虚空。<a id="a-AB"></a>五乐音声。<a id="a-AC"></a>歌舞喜笑。<a id="a-AD"></a>如是游行。<a id="a-AE"></a>受天之乐。<a id="a-AF"></a>五欲功德。<a id="a-AG"></a>彼天如是坐莲花中。<a id="a-AH"></a>行受天乐。<a id="a-AI"></a>如日欲出。<a id="a-AJ"></a>初没之时。<a id="a-AK"></a>于人世间虚空端严一切皆赤。<a id="a-AL"></a>彼天莲花。<a id="a-AM"></a>光明端严。<a id="a-AN"></a>亦复如是。</p>
  <p id="aAO">彼一切天。<a id="a-AP"></a>极受快乐。<a id="a-AQ"></a>受快乐已。<a id="a-AR"></a>次复往向名拘鞞罗众林之中。<a id="a-AS"></a>名滑高山。<a id="a-AT"></a>向彼顶上。<a id="a-AU"></a>为受乐故。<a id="a-AV"></a>若彼天众。<a id="a-AW"></a>到山顶已。<a id="a-AX"></a>彼有无量七宝庄严流水河池。<a id="a-AY"></a>所有光明。<a id="a-AZ"></a>胜百千日。<a id="a-Aa"></a>多有端正天子天女。<a id="a-Ab"></a>无量七宝光明。<a id="a-Ac"></a>如日诸树。<a id="a-Ad"></a>庄严彼天。<a id="a-Ae"></a>既到滑高山已。<a id="a-Af"></a>于彼胜山。<a id="a-Ag"></a>嬉戏受乐。<a id="a-Ah"></a>迭共游行。</p>
  <p id="aAi">下彼莲花。<a id="a-Aj"></a>次复更上。<a id="a-Ak"></a>名白峰山。<a id="a-Al"></a>为戏乐故。<a id="a-Am"></a>然后方及牟修楼陀夜摩天王。<a id="a-An"></a>向天众所。<a id="a-Ao"></a>共诸天女相随围绕。<a id="a-Ap"></a>彼诸天众。<a id="a-Aq"></a>见已奉迎。<a id="a-Ar"></a>心生欢喜。<a id="a-As"></a>歌舞游戏。<a id="a-At"></a>相与往向牟修楼陀夜摩天王。<a id="a-Au"></a>自业得果。<a id="a-Av"></a>以彼善业。<a id="a-Aw"></a>有下中上。<a id="a-Ax"></a>天乐亦尔有下中上。<a id="a-Ay"></a>胜色亦尔有下中上。<a id="a-Az"></a>食亦如是有下中上。<a id="a-B0"></a>乐亦如是有下中上。<a id="a-B1"></a>如是乃至一切极劣。<a id="a-B2"></a>下夜摩天所受之乐。<a id="a-B3"></a>十六分中。<a id="a-B4"></a>帝释天王所受之乐。<a id="a-B5"></a>不及其一。<a id="a-B6"></a>彼帝释王所受之乐。<a id="a-B7"></a>尚不可说。<a id="a-B8"></a>况作三倍功德之业。<a id="a-B9"></a>百业行乐。<a id="a-BA"></a>而当可说。<a id="a-BB"></a>彼天如是。<a id="a-BC"></a>唯多善业。<a id="a-BD"></a>如是善业。<a id="a-BE"></a>持戒之人。<a id="a-BF"></a>心常欢喜。<a id="a-BG"></a>有无量种。<a id="a-BH"></a>如是此说。<a id="a-BI"></a>夜摩天中。<a id="a-BJ"></a>受大快乐悕望有故。</p>
  <p id="aBK">又复如是牟修楼陀夜摩天王。<a id="a-BL"></a>种种百千。<a id="a-BM"></a>分别忆念。<a id="a-BN"></a>无量种种功德成就。<a id="a-BO"></a>不可譬喻。<a id="a-BP"></a>受诸快乐。<a id="a-BQ"></a>牟修楼陀夜摩天王。<a id="a-BR"></a>滑高山上。<a id="a-BS"></a>彼莲花中。<a id="a-BT"></a>胜妙七宝。<a id="a-BU"></a>受快乐已。<a id="a-BV"></a>复见莲花。<a id="a-BW"></a>如是思念。<a id="a-BX"></a>我当入彼大莲花内。<a id="a-BY"></a>既入彼已。<a id="a-BZ"></a>一切天众。<a id="a-Ba"></a>共受快乐。<a id="a-Bb"></a>即于念时。<a id="a-Bc"></a>彼莲花台。<a id="a-Bd"></a>增长宽大。<a id="a-Be"></a>以善业故。<a id="a-Bf"></a>多有如是大莲花台。<a id="a-Bg"></a>皆入其中。<a id="a-Bh"></a>彼花台内。<a id="a-Bi"></a>多有孔穴。<a id="a-Bj"></a>彼孔穴中。<a id="a-Bk"></a>出大光明。<a id="a-Bl"></a>彼莲花内。<a id="a-Bm"></a>复有异天。<a id="a-Bn"></a>昔未曾见。<a id="a-Bo"></a>光明出过。<a id="a-Bp"></a>普百由旬。<a id="a-Bq"></a>其光备有无量种色。<a id="a-Br"></a>夜摩天王牟修楼陀。<a id="a-Bs"></a>及诸天众。<a id="a-Bt"></a>见光明已。<a id="a-Bu"></a>生希有心。<a id="a-Bv"></a>是何光明。<a id="a-Bw"></a>于此莲花台中而出。</p>
  <p id="aBx">尔时天王牟修楼陀。<a id="a-By"></a>告天众言。<a id="a-Bz"></a>汝见如是势力光明。<a id="a-C0"></a>如是出不。<a id="a-C1"></a>天众答言。<a id="a-C2"></a>唯然已见。<a id="a-C3"></a>如是光明。<a id="a-C4"></a>甚为希有。<a id="a-C5"></a>尔时如是夜摩天主又复告言。<a id="a-C6"></a>一切天众。<a id="a-C7"></a>今皆共我。<a id="a-C8"></a>从莲花门。<a id="a-C9"></a>入莲花台。<a id="a-CA"></a>入已观察。<a id="a-CB"></a>尔时如是一切天众。<a id="a-CC"></a>一心白言。<a id="a-CD"></a>我等皆如夜摩天王意所希乐。<a id="a-CE"></a>我等意愿。<a id="a-CF"></a>亦复如是。<a id="a-CG"></a>我亦欲入大莲花中。<a id="a-CH"></a>并诸天女。<a id="a-CI"></a>相与共入。</p>
  <p id="aCJ">尔时天主牟修楼陀夜摩天王。<a id="a-CK"></a>并诸天众。<a id="a-CL"></a>诸天女众。<a id="a-CM"></a>皆共入彼莲花台中。<a id="a-CN"></a>皆悉欲见希有之事。<a id="a-CO"></a>尔时相与欲从孔入。<a id="a-CP"></a>则有光明。<a id="a-CQ"></a>如日光照。<a id="a-CR"></a>火洋金聚。<a id="a-CS"></a>更生日光。<a id="a-CT"></a>照诸天身。<a id="a-CU"></a>遍满虚空。<a id="a-CV"></a>彼大莲花台中光明。<a id="a-CW"></a>如是照耀。<a id="a-CX"></a>天皆见故。<a id="a-CY"></a>一切摄眼。<a id="a-CZ"></a>不耐光明。<a id="a-Ca"></a>时既入彼大莲花中。<a id="a-Cb"></a>生欢喜心。<a id="a-Cc"></a>生希有心。<a id="a-Cd"></a>何因故有如是光明。<a id="a-Ce"></a>不可称说。<a id="a-Cf"></a>而我昔来未曾睹见。<a id="a-Cg"></a>尔时天主牟修楼陀夜摩天王。<a id="a-Ch"></a>在天众前天众在后。<a id="a-Ci"></a>相随而入。<a id="a-Cj"></a>夜摩天王。<a id="a-Ck"></a>心亦欢喜。<a id="a-Cl"></a>而共入已。<a id="a-Cm"></a>见有无量百千宝珠百千光明。<a id="a-Cn"></a>照耀显赫。<a id="a-Co"></a>多有无量游戏之处。<a id="a-Cp"></a>园林庄严。<a id="a-Cq"></a>无量百千宫殿庄严。<a id="a-Cr"></a>光明遍满。<a id="a-Cs"></a>有无量树。<a id="a-Ct"></a>百千庄严。<a id="a-Cu"></a>复有无量七宝诸树园林庄严。<a id="a-Cv"></a>有无量色。<a id="a-Cw"></a>异异形相。<a id="a-Cx"></a>种种众鸟。<a id="a-Cy"></a>多有无量游戏妙山。<a id="a-Cz"></a>庄严可爱。<a id="a-D0"></a>无量莲花。<a id="a-D1"></a>池水庄严。<a id="a-D2"></a>无量百千妙堂庄严。<a id="a-D3"></a>无量百千流水河池涧谷庄严。<a id="a-D4"></a>如说一切色量形相七宝庄严。<a id="a-D5"></a>牟修楼陀夜摩天王。<a id="a-D6"></a>犹尚不见。<a id="a-D7"></a>何况余天。<a id="a-D8"></a>彼处如是莲花台中。<a id="a-D9"></a>河流清水。<a id="a-DA"></a>彼河两岸。<a id="a-DB"></a>皆是玻璃。<a id="a-DC"></a>或有金岸。<a id="a-DD"></a>或有银岸。<a id="a-DE"></a>或有宝岸。<a id="a-DF"></a>或有青色宝珠为岸。<a id="a-DG"></a>或有赤色莲花宝岸。<a id="a-DH"></a>或有种种间错宝岸。<a id="a-DI"></a>复有胜妙莲花池水。<a id="a-DJ"></a>有种种宝莲花庄严。<a id="a-DK"></a>或有一色莲花庄严。<a id="a-DL"></a>有种种色妙叶庄严。<a id="a-DM"></a>所谓青黄赤白等色莲花庄严。<a id="a-DN"></a>彼若青叶。<a id="a-DO"></a>彼叶名为。<a id="a-DP"></a>青色宝叶。<a id="a-DQ"></a>若黄色者则名为金。<a id="a-DR"></a>若白色者。<a id="a-DS"></a>则名为银。<a id="a-DT"></a>若赤色者。<a id="a-DU"></a>则名赤宝。<a id="a-DV"></a>如是无量种种莲花。<a id="a-DW"></a>在于如是大莲花中。<a id="a-DX"></a>如是如是。<a id="a-DY"></a>彼天迭共心生欢喜。<a id="a-DZ"></a>见彼莲花。<a id="a-Da"></a>无量百千种种诸蜂。<a id="a-Db"></a>满中庄严。</p>
  <p id="aDc">诸天见已。<a id="a-Dd"></a>复向异处。<a id="a-De"></a>极大可爱园林之中游戏之处。<a id="a-Df"></a>彼处多有种种乐音。<a id="a-Dg"></a>既闻乐音。<a id="a-Dh"></a>意甚爱乐。<a id="a-Di"></a>生欢喜心。<a id="a-Dj"></a>天众天女。<a id="a-Dk"></a>彼此更互欢喜心往。<a id="a-Dl"></a>生希有心入彼园林。<a id="a-Dm"></a>多有种种众鸟音声。<a id="a-Dn"></a>七宝庄严。<a id="a-Do"></a>其地柔软下足则容。<a id="a-Dp"></a>举足还起。<a id="a-Dq"></a>一切普生欢喜之心。<a id="a-Dr"></a>处处遍看。<a id="a-Ds"></a>转胜转胜。<a id="a-Dt"></a>彼天之心。<a id="a-Du"></a>迭相爱乐。<a id="a-Dv"></a>游戏受乐。<a id="a-Dw"></a>彼天久时。<a id="a-Dx"></a>迭相爱乐。<a id="a-Dy"></a>如是游戏。<a id="a-Dz"></a>受快乐已。<a id="a-E0"></a>复向异处。<a id="a-E1"></a>次第受乐。<a id="a-E2"></a>彼处名行种种宝地。<a id="a-E3"></a>既往彼处。<a id="a-E4"></a>音声娱乐。<a id="a-E5"></a>种种音声。<a id="a-E6"></a>欢喜受乐。<a id="a-E7"></a>六欲境界。<a id="a-E8"></a>心爱乐见。<a id="a-E9"></a>多受欲乐。<a id="a-EA"></a>而行放逸。<a id="a-EB"></a>嬉戏游行。<a id="a-EC"></a>于彼地处。<a id="a-ED"></a>见异功德。<a id="a-EE"></a>青黄赤白无量诸种。<a id="a-EF"></a>皆悉可爱。</p>
  <p id="aEG">彼天如是。<a id="a-EH"></a>于彼地处。<a id="a-EI"></a>次第复向。<a id="a-EJ"></a>名嬉戏山。<a id="a-EK"></a>受境界乐。<a id="a-EL"></a>犹未厌足。<a id="a-EM"></a>彼嬉戏山。<a id="a-EN"></a>七宝庄严。<a id="a-EO"></a>多有无量。<a id="a-EP"></a>种种诸鸟。<a id="a-EQ"></a>种种妙色。<a id="a-ER"></a>种种形相。<a id="a-ES"></a>无量百千诸树庄严。<a id="a-ET"></a>流水河池。<a id="a-EU"></a>莲花庄严。<a id="a-EV"></a>园林戏处。<a id="a-EW"></a>山谷崄岸。<a id="a-EX"></a>峻极之处。<a id="a-EY"></a>鹿众庄严。<a id="a-EZ"></a>天众在彼嬉戏山中。<a id="a-Ea"></a>五欲功德。<a id="a-Eb"></a>而受快乐。<a id="a-Ec"></a>迭相爱念。<a id="a-Ed"></a>彼天之身。<a id="a-Ee"></a>种种光明而为庄严。<a id="a-Ef"></a>多有无量种种庄严胜妙天女。<a id="a-Eg"></a>共相娱乐。</p>
  <p id="aEh">彼处如是。<a id="a-Ei"></a>复于久时受大快乐。<a id="a-Ej"></a>未知厌足。<a id="a-Ek"></a>次复往向作行重楼。<a id="a-El"></a>复有行堂。<a id="a-Em"></a>向彼戏乐。<a id="a-En"></a>未知厌足。<a id="a-Eo"></a>五功德乐亦未厌足。<a id="a-Ep"></a>无量分别。<a id="a-Eq"></a>无量种欲。<a id="a-Er"></a>复更增长。<a id="a-Es"></a>大增长爱。<a id="a-Et"></a>复受无量种种快乐。<a id="a-Eu"></a>彼诸天众。<a id="a-Ev"></a>诸天女众。<a id="a-Ew"></a>彼此迭共欢喜受乐。<a id="a-Ex"></a>如是复共夜摩天王牟修楼陀欢喜受乐。<a id="a-Ey"></a>彼莲花中。<a id="a-Ez"></a>光明照曜。<a id="a-F0"></a>过百千日所有光明。<a id="a-F1"></a>胜而不热。<a id="a-F2"></a>各于其根。<a id="a-F3"></a>迭相爱乐。<a id="a-F4"></a>五根受乐。<a id="a-F5"></a>第一端正。<a id="a-F6"></a>见者甚乐。<a id="a-F7"></a>圣所爱戒。<a id="a-F8"></a>善净胜果。<a id="a-F9"></a>有无量种无量分别。<a id="a-FA"></a>无量境界。<a id="a-FB"></a>受诸快乐。<a id="a-FC"></a>迭共一心。<a id="a-FD"></a>彼此更互心不相妨。<a id="a-FE"></a>共相敬重。<a id="a-FF"></a>迭清净心。<a id="a-FG"></a>彼莲花中。<a id="a-FH"></a>久时受乐。<a id="a-FI"></a>如是之时。<a id="a-FJ"></a>于境界中未知厌足。<a id="a-FK"></a>随所忆念。<a id="a-FL"></a>从彼莲花台门出去。<a id="a-FM"></a>如是入故。<a id="a-FN"></a>还如是出。<a id="a-FO"></a>欲出之时。<a id="a-FP"></a>彼滑高山。<a id="a-FQ"></a>其中有鸟。<a id="a-FR"></a>名谛见鸟。<a id="a-FS"></a>鸟见彼天欲出去故。<a id="a-FT"></a>即为彼天。<a id="a-FU"></a>而说偈曰。</p>
  <p id="aFV">此天身色空　　年少亦复然</p>
  <p id="aFW">乐念念向尽　　愚痴故不觉</p>
  <p id="aFX">如此天一切　　无量妙善相</p>
  <p id="aFY">时轮所劈割　　令身分散坏</p>
  <p id="aFZ">如彼天身命　　无量百种相</p>
  <p id="aFa">以其业尽故　　死王之所杀</p>
  <p id="aFb">此天受乐久　　恒常心放逸</p>
  <p id="aFc">自罥之所系　　将欲坏其乐</p>
  <p id="aFd">乐及安力命　　能令爱别离</p>
  <p id="aFe">死王力甚大　　在近临欲至</p>
  <p id="aFf">若多放逸者　　天罥临欲到</p>
  <p id="aFg">必来夺乐命　　速疾坏令尽</p>
  <p id="aFh">此久时破坏　　常放逸行天</p>
  <p id="aFi">着胜乐未觉　　为乐之所诳</p>
  <p id="aFj">此天失光明　　诸根心劣减</p>
  <p id="aFk">堕于阎罗处　　彼时则知果</p>
  <p id="aFl">此身念念变　　乐念念无常</p>
  <p id="aFm">犹故染心天　　无眼故不见</p>
  <p id="aFn">从爱至胜爱　　恒常受行乐</p>
  <p id="aFo">若死王来至　　不能到乐处</p>
  <p id="aFp">不知生死老　　心见不生怖</p>
  <p id="aFq">彼后欲死时　　于自业生悔</p>
  <p id="aFr">境界不厌足　　诸根亦如是</p>
  <p id="aFs">若为智灯照　　则除着乐闇</p>
  <p id="aFt">常习近境界　　思念无量种</p>
  <p id="aFu">如火为风吹　　炽然而增长</p>
  <p id="aFv">欲乐甚大力　　常增欲火焰</p>
  <p id="aFw">智者谛思量　　故能调境界</p>
  <p id="aFx">若常迷乱心　　恒乐于境界</p>
  <p id="aFy">皆是痴力故　　如是受戏乐</p>
  <p id="aFz">痴故乐近之　　境界火增长</p>
  <p id="aG0">如薪与火合　　为风之所吹</p>
  <p id="aG1">属欲未厌足　　常为欲所使</p>
  <p id="aG2">此天退天堕　　天欲所诳故</p>
  <p id="aG3">前身受乐时　　彼身集功德</p>
  <p id="aG4">念念命不住　　彼坏何处去</p>
  <p id="aG5">如彼人身坏　　天命尔不疑</p>
  <p id="aG6">虽久会当死　　天身必破坏</p>
  <p id="aG7">此天境界乐　　常着心不离</p>
  <p id="aG8">必当退此处　　而不觉知苦</p>
  <p id="aG9">如此天所受　　五欲功德乐</p>
  <p id="aGA">不及别天苦　　十六分之一</p>
  <p id="aGB">如鱼在水中　　未曾有渴苦</p>
  <p id="aGC">于爱知足者　　亦未曾有欲</p>
  <p id="aGD">若人不观心　　常爱行欲乐</p>
  <p id="aGE">长夜久时睡　　苦恼不曾灭</p>
  <p id="aGF">痴故乐受乐　　不觉知苦恼</p>
  <p id="aGG">后得衰恼时　　乃知得何果</p>
  <p id="aGH">欲初似贤善　　而实甚为恶</p>
  <p id="aGI">此为地狱使　　专行不饶益</p>
  <p id="aGJ">盲者信此欲　　智眼者则离</p>
  <p id="aGK">犹崄岸相似　　如是堕地狱</p>
  <p id="aGL">谨慎第一友　　常能作利益</p>
  <p id="aGM">放逸第一怨　　故应近善友</p>
  <p id="aGN">欲遍一切身　　如第一严毒</p>
  <p id="aGO">恶道第一导　　所谓放逸是</p>
  <p id="aGP">若行于放逸　　复染着境界</p>
  <p id="aGQ">彼以愚痴心　　常受诸苦恼</p>
  <p id="aGR">若不知是苦　　不知观察者</p>
  <p id="aGS">彼则与羊等　　爱乐天亦尔</p>
  <p id="aGT">饮食乐欲乐　　羊亦有此乐</p>
  <p id="aGU">若天亦如是　　与羊则不异</p>
  <p id="aGV">以心力胜故　　业亦如是胜</p>
  <p id="aGW">离业功德已　　胜则不可得</p>
  <p id="aGX">天不畏而戏　　是故住死中</p>
  <p id="aGY">死时既到已　　方知其果恶</p>
  <p id="aGZ">乃至未死来　　意常不错乱</p>
  <p id="aGa">黠慧意乐法　　皆随顺法行</p>
  <p id="aGb">一切命皆失　　一切乐皆尽</p>
  <p id="aGc">一切爱别离　　汝死时欲至</p>
  <p id="aGd">死为第一恶　　到旷野大道</p>
  <p id="aGe">更无如法归　　故应随顺法</p>
  <p id="aGf">有异法名死　　所谓放逸心</p>
  <p id="aGg">放逸前破坏　　然后为死杀</p>
  <p id="aGh">由法得命乐　　故说法第一</p>
  <p id="aGi">法为不放逸　　天道之导师</p>
  <p id="aGj">益不益不异　　缚脱亦如是</p>
  <p id="aGk">放逸不放逸　　功德过平等</p>
  <p id="aGl">由彼痴心故　　令天无所知</p>
  <p id="aGm">共怨聚戏乐　　智者则舍离</p>
  <p id="aGn">如是彼处。<a id="a-Go"></a>名谛见鸟。<a id="a-Gp"></a>谛观察已。<a id="a-Gq"></a>诃责彼天无量种过。<a id="a-Gr"></a>天未觉知。<a id="a-Gs"></a>以有放逸覆其心故。<a id="a-Gt"></a>喜乐境界。<a id="a-Gu"></a>五欲功德。<a id="a-Gv"></a>以乐受故。<a id="a-Gw"></a>不觉真谛。<a id="a-Gx"></a>故不觉退。<a id="a-Gy"></a>如是天处。<a id="a-Gz"></a>必归无常。<a id="a-H0"></a>一切世间。<a id="a-H1"></a>悉当无常。<a id="a-H2"></a>而彼不觉。</p>
  <p id="aH3">又复彼天。<a id="a-H4"></a>坐莲花上。<a id="a-H5"></a>在滑高山并莲花座。<a id="a-H6"></a>舍出离去。<a id="a-H7"></a>而身不动。<a id="a-H8"></a>向名广池。<a id="a-H9"></a>有五百堂。<a id="a-HA"></a>七宝庄严。<a id="a-HB"></a>周匝栏楯。<a id="a-HC"></a>处处无量。<a id="a-HD"></a>间错庄严。<a id="a-HE"></a>复有异天。<a id="a-HF"></a>于中受乐。<a id="a-HG"></a>又彼堂中。<a id="a-HH"></a>皆有却入。<a id="a-HI"></a>在上高楼。<a id="a-HJ"></a>多有重数。<a id="a-HK"></a>复有诸天。<a id="a-HL"></a>心生欢喜。<a id="a-HM"></a>满彼堂中。<a id="a-HN"></a>无量饮食。<a id="a-HO"></a>衣服床敷。<a id="a-HP"></a>迭相爱敬。<a id="a-HQ"></a>心不妨碍。<a id="a-HR"></a>常游受乐。<a id="a-HS"></a>欲食恒丰。<a id="a-HT"></a>一切时有五乐音声。<a id="a-HU"></a>彼处一切天女天众。<a id="a-HV"></a>如是受乐。<a id="a-HW"></a>牟修楼。<a id="a-HX"></a>陀夜摩天王。<a id="a-HY"></a>坐莲华台。<a id="a-HZ"></a>一切天众。<a id="a-Ha"></a>皆共相随。<a id="a-Hb"></a>向彼广池。<a id="a-Hc"></a>忽然而至。<a id="a-Hd"></a>既到彼已。<a id="a-He"></a>彼旧住天。<a id="a-Hf"></a>既见王至。<a id="a-Hg"></a>一切下楼复有离于莲花处者。<a id="a-Hh"></a>有出堂者离钩栏者。<a id="a-Hi"></a>一切皆从往处而出。<a id="a-Hj"></a>生欢喜心。<a id="a-Hk"></a>尽共奉迎牟修楼陀夜摩天王。<a id="a-Hl"></a>皆向王走。<a id="a-Hm"></a>生敬重心。<a id="a-Hn"></a>生欢喜心。<a id="a-Ho"></a>既见天王在虚空中。<a id="a-Hp"></a>合掌在顶。<a id="a-Hq"></a>礼敬王已。<a id="a-Hr"></a>牟修楼陀夜摩天王在天众前。<a id="a-Hs"></a>一切天众。<a id="a-Ht"></a>皆悉在后。<a id="a-Hu"></a>若歌若舞。<a id="a-Hv"></a>近彼广池。<a id="a-Hw"></a>彼处一切功德具足。<a id="a-Hx"></a>无量妙堂皆悉作行。<a id="a-Hy"></a>种种庄严。<a id="a-Hz"></a>有种种鸟种种音声。<a id="a-I0"></a>无量百千诸树庄严。<a id="a-I1"></a>所有光明。<a id="a-I2"></a>胜百千日。<a id="a-I3"></a>彼处多饶无量天众。<a id="a-I4"></a>常受快乐。<a id="a-I5"></a>在夜摩天胜妙地上。<a id="a-I6"></a>夜摩天王到已则入。<a id="a-I7"></a>彼一切天心生欢喜。<a id="a-I8"></a>赞叹天主牟修楼陀。<a id="a-I9"></a>牟修楼陀夜摩天王。<a id="a-IA"></a>以善妙语。<a id="a-IB"></a>先安慰之乃临广池。<a id="a-IC"></a>到已次升。<a id="a-ID"></a>名见心乐胜妙堂上。<a id="a-IE"></a>彼堂珍宝。<a id="a-IF"></a>光明照曜。<a id="a-IG"></a>周匝彼处。<a id="a-IH"></a>种种间杂。<a id="a-II"></a>多有无量。<a id="a-IJ"></a>胜相功德。<a id="a-IK"></a>千千庄严。<a id="a-IL"></a>一切天众之所围绕。<a id="a-IM"></a>夜摩天王。<a id="a-IN"></a>升彼堂已。<a id="a-IO"></a>第一胜相。<a id="a-IP"></a>微妙光明。<a id="a-IQ"></a>师子之座。<a id="a-IR"></a>七宝庄严。<a id="a-IS"></a>如是妙座。<a id="a-IT"></a>一切乐触。<a id="a-IU"></a>具足而有。<a id="a-IV"></a>天王坐上。<a id="a-IW"></a>彼有第一宿旧天众。<a id="a-IX"></a>围绕现前。<a id="a-IY"></a>多有无量诸天女众。<a id="a-IZ"></a>于先歌舞。<a id="a-Ia"></a>然后次第。<a id="a-Ib"></a>彼宿旧天问天王言。<a id="a-Ic"></a>王于何处。<a id="a-Id"></a>乘莲花座。<a id="a-Ie"></a>今来至此。<a id="a-If"></a>已于久时。<a id="a-Ig"></a>不曾见王。<a id="a-Ih"></a>时宿旧天于彼天王第一尊重。<a id="a-Ii"></a>尔时天主牟修楼陀夜摩天王答天众言。<a id="a-Ij"></a>我向于彼莲花台中。<a id="a-Ik"></a>见希有事。<a id="a-Il"></a>我向入彼莲花台中。<a id="a-Im"></a>一切诸天。<a id="a-In"></a>及诸天女。<a id="a-Io"></a>俱共入已。<a id="a-Ip"></a>一切皆见。<a id="a-Iq"></a>时彼天王。<a id="a-Ir"></a>如其所见。<a id="a-Is"></a>希有之事。<a id="a-It"></a>悉为旧天。<a id="a-Iu"></a>尽皆具说。<a id="a-Iv"></a>如莲花中种种功德。<a id="a-Iw"></a>悉为旧天具足尽说。<a id="a-Ix"></a>时彼旧天。<a id="a-Iy"></a>于先已曾胜胜见来。<a id="a-Iz"></a>闻已不生希有之心。<a id="a-J0"></a>彼莲花中种种胜事。<a id="a-J1"></a>于先已曾善见来故。<a id="a-J2"></a>时彼旧天。<a id="a-J3"></a>于是乃为牟修楼陀夜摩天王。<a id="a-J4"></a>说于旧法。<a id="a-J5"></a>作如是言。<a id="a-J6"></a>愿天王听。<a id="a-J7"></a>我先曾闻此大莲华有大势力。<a id="a-J8"></a>此莲花内大势力者。<a id="a-J9"></a>随心忆念。<a id="a-JA"></a>种种功德庄严具足。<a id="a-JB"></a>此夜摩天一切处中。<a id="a-JC"></a>除此更无如是乐处。<a id="a-JD"></a>如莲花中。<a id="a-JE"></a>如是先闻。<a id="a-JF"></a>有迦那迦牟尼世尊无上士调御丈夫天人师。<a id="a-JG"></a>出现于世。<a id="a-JH"></a>彼所说法。<a id="a-JI"></a>初中后善。<a id="a-JJ"></a>义善语善。<a id="a-JK"></a>独法具足。<a id="a-JL"></a>清净鲜白。<a id="a-JM"></a>演说正法。<a id="a-JN"></a>所谓此色。<a id="a-JO"></a>此色集。<a id="a-JP"></a>此色灭。<a id="a-JQ"></a>此色灭道。<a id="a-JR"></a>如是此法。<a id="a-JS"></a>初中后等。<a id="a-JT"></a>如是说已。<a id="a-JU"></a>彼佛法中。<a id="a-JV"></a>有多百千已见谛者。<a id="a-JW"></a>有得果者。<a id="a-JX"></a>如是次第。<a id="a-JY"></a>得阿那含者。<a id="a-JZ"></a>斯陀含者。<a id="a-Ja"></a>须陀洹者如是复有。<a id="a-Jb"></a>得四禅者。<a id="a-Jc"></a>得三禅者。<a id="a-Jd"></a>得二禅者。<a id="a-Je"></a>得初禅者。<a id="a-Jf"></a>彼佛安住如是人已。<a id="a-Jg"></a>复令余人住十善法。<a id="a-Jh"></a>随顺法行。<a id="a-Ji"></a>令使多人。<a id="a-Jj"></a>乃至无量百千亿人。<a id="a-Jk"></a>行善业已。<a id="a-Jl"></a>然后观察。<a id="a-Jm"></a>有何等人。<a id="a-Jn"></a>我今调御。<a id="a-Jo"></a>彼以清净过人天眼。<a id="a-Jp"></a>见夜摩天。<a id="a-Jq"></a>我应调御。<a id="a-Jr"></a>彼时此处夜摩天王名曰乐见。<a id="a-Js"></a>彼王内藏有善种子。<a id="a-Jt"></a>身行放逸。<a id="a-Ju"></a>彼王近身。<a id="a-Jv"></a>多有无量诸天之众。<a id="a-Jw"></a>善根淳熟。<a id="a-Jx"></a>而多放逸。<a id="a-Jy"></a>行放逸行。<a id="a-Jz"></a>彼迦那迦牟尼世尊。<a id="a-K0"></a>以怜愍之。<a id="a-K1"></a>是故来上此夜摩处天世间中。<a id="a-K2"></a>为利益天。<a id="a-K3"></a>尽其苦故。<a id="a-K4"></a>为彼诸天除放逸故。<a id="a-K5"></a>尽漏比丘。<a id="a-K6"></a>有五千人围绕共到夜摩天处。<a id="a-K7"></a>更胜光明。<a id="a-K8"></a>处处普遍。<a id="a-K9"></a>彼时诸天。<a id="a-KA"></a>见佛世尊。<a id="a-KB"></a>若有诸天。<a id="a-KC"></a>从本已来。<a id="a-KD"></a>未见佛者。<a id="a-KE"></a>谓佛是天。<a id="a-KF"></a>于天中胜。<a id="a-KG"></a>彼天于佛。<a id="a-KH"></a>生希有心。<a id="a-KI"></a>不知是佛。<a id="a-KJ"></a>而此佛色。<a id="a-KK"></a>于诸天众。<a id="a-KL"></a>最为殊胜。<a id="a-KM"></a>一切功德皆悉具足。<a id="a-KN"></a>无异相似。<a id="a-KO"></a>光遍一切天之世间。<a id="a-KP"></a>彼天既见与佛世尊相随声闻亦生胜上希有之心。<a id="a-KQ"></a>作如是念。<a id="a-KR"></a>彼是何人。<a id="a-KS"></a>如是形服。<a id="a-KT"></a>而共此天相随不离。<a id="a-KU"></a>围绕而行。</p>
  <p id="aKV">时彼天子即取种种胜妙莲华。<a id="a-KW"></a>向迦那迦牟尼世尊。<a id="a-KX"></a>尔时世尊见天子来。<a id="a-KY"></a>上升虚空。<a id="a-KZ"></a>示现种种胜妙神通。<a id="a-Ka"></a>随念分别无量功德身上出水。<a id="a-Kb"></a>色香味触。<a id="a-Kc"></a>具足而有。<a id="a-Kd"></a>彼处天水。<a id="a-Ke"></a>于十六分不及其一。<a id="a-Kf"></a>其身顶上。<a id="a-Kg"></a>出火焰然。<a id="a-Kh"></a>有无量种无量色光。<a id="a-Ki"></a>遍满虚空。<a id="a-Kj"></a>所谓青黄赤紫色等。<a id="a-Kk"></a>复现异异胜妙神通。<a id="a-Kl"></a>所谓一身。<a id="a-Km"></a>以为多身。<a id="a-Kn"></a>或为千身。<a id="a-Ko"></a>或百千身。<a id="a-Kp"></a>或为亿身。<a id="a-Kq"></a>所有光明。<a id="a-Kr"></a>遍满一切天处世间。<a id="a-Ks"></a>复令多身以为一身。<a id="a-Kt"></a>世尊如是。<a id="a-Ku"></a>复现神通。<a id="a-Kv"></a>夜摩天中。<a id="a-Kw"></a>一切地处。<a id="a-Kx"></a>一一手捉。<a id="a-Ky"></a>举置掌中。<a id="a-Kz"></a>并诸园林流水河池。<a id="a-L0"></a>掷在虚空。<a id="a-L1"></a>过眼境界。<a id="a-L2"></a>复还安置本所住处。<a id="a-L3"></a>世尊又复现大神通。<a id="a-L4"></a>彼处大山。<a id="a-L5"></a>以手拨取。<a id="a-L6"></a>掷虚空中。<a id="a-L7"></a>并诸园林河池涧谷及天女众。<a id="a-L8"></a>不知所在。<a id="a-L9"></a>复还安置本所住处。<a id="a-LA"></a>其中诸天。<a id="a-LB"></a>不觉动转。<a id="a-LC"></a>如本不异。<a id="a-LD"></a>世尊又复现异神通。<a id="a-LE"></a>无量种色。<a id="a-LF"></a>无量种作。<a id="a-LG"></a>无量形服。<a id="a-LH"></a>有无量种。<a id="a-LI"></a>诸功德色。<a id="a-LJ"></a>现大力势。<a id="a-LK"></a>令彼天众种种异见。<a id="a-LL"></a>或见如来在于山中。<a id="a-LM"></a>或见如来在园林中。<a id="a-LN"></a>或见如来在莲花林。<a id="a-LO"></a>或见如来在堂中行。<a id="a-LP"></a>或见如来在于树下。<a id="a-LQ"></a>或见如来在河池中。<a id="a-LR"></a>或见如来在游戏处园林之中。<a id="a-LS"></a>或见如来一切禅处。<a id="a-LT"></a>或见如来遍满一切虚空之中坐禅而住。<a id="a-LU"></a>或见如来于虚空中敷具上坐。<a id="a-LV"></a>复虚空中。<a id="a-LW"></a>若坐若行。<a id="a-LX"></a>若复经行。<a id="a-LY"></a>还复坐禅。</p>
  <p id="aLZ">世尊又复示现神通。<a id="a-La"></a>如是如是。<a id="a-Lb"></a>音声说法。<a id="a-Lc"></a>五乐音声。<a id="a-Ld"></a>胜夜摩天。<a id="a-Le"></a>形夜摩天所有音声。<a id="a-Lf"></a>如阎浮提乌鸟之声。<a id="a-Lg"></a>彼一切天。<a id="a-Lh"></a>如是劣减。<a id="a-Li"></a>彼天既闻如是声已。<a id="a-Lj"></a>皆悉舍离能歌慢心。</p>
  <p id="aLk">世尊又复现异神通。<a id="a-Ll"></a>所谓在彼虚空之中。<a id="a-Lm"></a>作诸天众。<a id="a-Ln"></a>化作天女。<a id="a-Lo"></a>胜妙殊绝。<a id="a-Lp"></a>形夜摩天。<a id="a-Lq"></a>夜摩天女。<a id="a-Lr"></a>如萤火虫。<a id="a-Ls"></a>光明色量如是形相。<a id="a-Lt"></a>服饰庄严。<a id="a-Lu"></a>园林处乐。<a id="a-Lv"></a>皆悉胜妙。<a id="a-Lw"></a>彼大天王。<a id="a-Lx"></a>并诸天众。<a id="a-Ly"></a>见化天已。<a id="a-Lz"></a>心生耻愧。<a id="a-M0"></a>皆见自身。<a id="a-M1"></a>色光欲乐。<a id="a-M2"></a>如草无异。<a id="a-M3"></a>彼夜摩天。<a id="a-M4"></a>生如是见。</p>
  <p id="aM5">尔时世尊知其根熟。<a id="a-M6"></a>知其深心。<a id="a-M7"></a>知因果报。<a id="a-M8"></a>无障碍见。<a id="a-M9"></a>为欲利益一切世间极大悲心。<a id="a-MA"></a>如来世尊尔时即向夜摩天王乐见王所。<a id="a-MB"></a>现异神通。<a id="a-MC"></a>如向所现。<a id="a-MD"></a>一切神通。<a id="a-ME"></a>尽为乐见。<a id="a-MF"></a>悉皆现之。<a id="a-MG"></a>百倍胜前。<a id="a-MH"></a>尔时乐见夜摩天王一切慢心。<a id="a-MI"></a>皆悉舍离。</p>
  <p id="aMJ">彼时乐见夜摩天王亦复坐彼大莲华中。<a id="a-MK"></a>亦如向者牟修楼陀夜摩天王大莲花中游戏受乐。</p>
  <p id="aML">时彼世尊大莲花中。<a id="a-MM"></a>示现神通。<a id="a-MN"></a>然后复语夜摩天等。<a id="a-MO"></a>作如是言。<a id="a-MP"></a>汝今所见。<a id="a-MQ"></a>一切皆是乐见所感。<a id="a-MR"></a>世尊为化令使离慢。<a id="a-MS"></a>汝见其内游戏之处。<a id="a-MT"></a>园林莲华。<a id="a-MU"></a>河池山谷。<a id="a-MV"></a>并妙堂等。<a id="a-MW"></a>境界行处。<a id="a-MX"></a>无量种见。<a id="a-MY"></a>彼乐见王舍离慢心。<a id="a-MZ"></a>时彼世尊入大莲花。<a id="a-Ma"></a>化作一切。<a id="a-Mb"></a>复于乐见夜摩天王住处之前。<a id="a-Mc"></a>有莲华生。<a id="a-Md"></a>亿百千叶。<a id="a-Me"></a>如来坐彼莲花台上。<a id="a-Mf"></a>声闻弟子。<a id="a-Mg"></a>坐其叶上。<a id="a-Mh"></a>而现种种胜妙神通。<a id="a-Mi"></a>或有飞至虚空中已。<a id="a-Mj"></a>然后还至莲花中者。<a id="a-Mk"></a>复现种种异异神通。<a id="a-Ml"></a>时彼乐见夜摩天王。<a id="a-Mm"></a>作如是念。<a id="a-Mn"></a>此是何人。<a id="a-Mo"></a>有何善业。<a id="a-Mp"></a>以何势力。<a id="a-Mq"></a>能作如是奇特之事。<a id="a-Mr"></a>我之所有。<a id="a-Ms"></a>若多若少。<a id="a-Mt"></a>色光明等。<a id="a-Mu"></a>甚为微劣。<a id="a-Mv"></a>彼则为胜。</p>
 </body>
</html>