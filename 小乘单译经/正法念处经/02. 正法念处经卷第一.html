<!doctype html>
<html id="z3IBUOvap" data-ver="1241">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第一</h1>
  <h2 id="a2">十善业道品第一之一</h2>
  <p id="a3">归命一切诸佛菩萨。</p>
  <p id="a4">如是我闻。<a id="a-5"></a>一时婆伽婆。<a id="a-6"></a>在王舍城。<a id="a-7"></a>游那罗陀婆罗门村。<a id="a-8"></a>尔时慧命舍利弗。<a id="a-9"></a>于晨朝时。<a id="a-A"></a>共众多比丘。<a id="a-B"></a>入王舍城各各行乞。<a id="a-C"></a>尔时众多比丘。<a id="a-D"></a>离慧命舍利弗。<a id="a-E"></a>而行乞食。<a id="a-F"></a>遂尔往到遮罗迦波离婆阇迦外道所已。<a id="a-G"></a>共相问讯。<a id="a-H"></a>彼此欢喜说法语论。<a id="a-I"></a>迭互相问。<a id="a-J"></a>彼遮罗迦波离婆阇迦外道。<a id="a-K"></a>问诸比丘言。<a id="a-L"></a>汝之释迦沙门瞿昙。<a id="a-M"></a>说如是法。<a id="a-N"></a>欲为不善。<a id="a-O"></a>是不可爱。<a id="a-P"></a>非是可乐。<a id="a-Q"></a>非是可意。<a id="a-R"></a>于他欲者亦不随喜。<a id="a-S"></a>我亦如是说。<a id="a-T"></a>彼身业是不可爱。<a id="a-U"></a>非是可乐。<a id="a-V"></a>非是可意。<a id="a-W"></a>于他欲者亦不随喜。<a id="a-X"></a>汝之释迦沙门瞿昙。<a id="a-Y"></a>说彼口业是不可爱。<a id="a-Z"></a>非是可乐。<a id="a-a"></a>非是可意。<a id="a-b"></a>不随喜他。<a id="a-c"></a>我亦如是说。<a id="a-d"></a>彼口业是不可爱。<a id="a-e"></a>非是可乐。<a id="a-f"></a>非是可意。<a id="a-g"></a>不随喜他。<a id="a-h"></a>汝之释迦沙门瞿昙。<a id="a-i"></a>说彼意业是不可爱。<a id="a-j"></a>非是可乐。<a id="a-k"></a>非是可意。<a id="a-l"></a>不随喜他。<a id="a-m"></a>我亦如是说。<a id="a-n"></a>彼意业是不可爱。<a id="a-o"></a>非是可乐。<a id="a-p"></a>非是可意。<a id="a-q"></a>不随喜他。<a id="a-r"></a>汝之释迦沙门瞿昙。<a id="a-s"></a>如是法律。<a id="a-t"></a>为有何异。<a id="a-u"></a>何意何胜。<a id="a-v"></a>若汝释迦沙门瞿昙。<a id="a-w"></a>如是法律。<a id="a-x"></a>与我何异。<a id="a-y"></a>而汝释迦沙门瞿昙。<a id="a-z"></a>自说我是一切智人。<a id="a-10"></a>彼遮罗迦波离婆阇迦外道。<a id="a-11"></a>如是问已。<a id="a-12"></a>彼诸比丘新出家故。<a id="a-13"></a>于比丘法。<a id="a-14"></a>未能善解。<a id="a-15"></a>心不随喜。<a id="a-16"></a>是故不答。<a id="a-17"></a>尔时众多比丘。<a id="a-18"></a>既乞食已。<a id="a-19"></a>离慧命舍利弗。<a id="a-1A"></a>各各皆到那罗陀村。<a id="a-1B"></a>食讫已住。<a id="a-1C"></a>尔时慧命舍利弗。<a id="a-1D"></a>亦乞食已。<a id="a-1E"></a>同共往到那罗陀村。<a id="a-1F"></a>尔时众多比丘。<a id="a-1G"></a>往到慧命舍利弗所。<a id="a-1H"></a>具说如上。</p>
  <p id="a1I">尔时慧命舍利弗。<a id="a-1J"></a>语众多比丘言。<a id="a-1K"></a>若我慧命。<a id="a-1L"></a>共汝相随王舍城内。<a id="a-1M"></a>同四出巷。<a id="a-1N"></a>同三角巷。<a id="a-1O"></a>即共汝等。<a id="a-1P"></a>到遮罗迦波离婆阇迦外道所者。<a id="a-1Q"></a>我则能以正法破之。<a id="a-1R"></a>然我在于异四出巷。<a id="a-1S"></a>异三角巷。<a id="a-1T"></a>而行乞食。<a id="a-1U"></a>故我如是不闻彼难。<a id="a-1V"></a>彼遮罗迦波离婆阇迦外道。<a id="a-1W"></a>前所问难。<a id="a-1X"></a>世尊普眼。<a id="a-1Y"></a>诸业果报一切现知。<a id="a-1Z"></a>今在此处。<a id="a-1a"></a>最为尊胜。<a id="a-1b"></a>一切外道见则降伏。<a id="a-1c"></a>为诸声闻诸优婆塞诸天人等。<a id="a-1d"></a>善说一切业果报法。<a id="a-1e"></a>去此不远。<a id="a-1f"></a>汝可往问。<a id="a-1g"></a>彼当为汝善说一切业果报法。<a id="a-1h"></a>若天魔梵世间沙门婆罗门等所不能说。<a id="a-1i"></a>唯有如来能为汝说。<a id="a-1j"></a>我于彼法未善通达。<a id="a-1k"></a>唯有世尊第一善解业果报法。<a id="a-1l"></a>能为汝说。<a id="a-1m"></a>尔时众多比丘向世尊所。</p>
  <p id="a1n">尔时世尊。<a id="a-1o"></a>依昼时法。<a id="a-1p"></a>如须弥山。<a id="a-1q"></a>自光网焰。<a id="a-1r"></a>如昼日明。<a id="a-1s"></a>如夜中月。<a id="a-1t"></a>如月清凉。<a id="a-1u"></a>如陂池清。<a id="a-1v"></a>甚深如海。<a id="a-1w"></a>安住不动如须弥山。<a id="a-1x"></a>心无所畏如师子王。<a id="a-1y"></a>一切众生之所归依。<a id="a-1z"></a>犹如父母。<a id="a-20"></a>大悲熏心。<a id="a-21"></a>一切众生。<a id="a-22"></a>唯一上亲。<a id="a-23"></a>慈悲喜舍。<a id="a-24"></a>为依止处。<a id="a-25"></a>以三十七大菩提分胜妙之法。<a id="a-26"></a>庄严其身。<a id="a-27"></a>一切众生清净眼观无有厌足。<a id="a-28"></a>胜日月光释迦王子偈言。</p>
  <p id="a29">世尊广普眼　　无三垢净眼</p>
  <p id="a2A">能巧说二谛　　善知三种苦</p>
  <p id="a2B">如是佛世尊　　已修二种修</p>
  <p id="a2C">现证于道果　　灭谛智具足</p>
  <p id="a2D">远离三界眼　　而说异三界</p>
  <p id="a2E">知十八界谛　　观知解脱谛</p>
  <p id="a2F">十八功德众　　自功德相应</p>
  <p id="a2G">解脱九系缚　　具足十种力</p>
  <p id="a2H">成就四无畏　　亦成就大悲</p>
  <p id="a2I">大悲心深润　　成就三念处</p>
  <p id="a2J">尔时众多比丘。<a id="a-2K"></a>既见世尊。<a id="a-2L"></a>整服一肩。<a id="a-2M"></a>如法叉跪。<a id="a-2N"></a>右膝着地。<a id="a-2O"></a>礼世尊足。<a id="a-2P"></a>退在一面。<a id="a-2Q"></a>正威仪住。<a id="a-2R"></a>低头敛容。<a id="a-2S"></a>尔时众多比丘。<a id="a-2T"></a>推一比丘往近世尊。<a id="a-2U"></a>复更顶礼世尊足已白言。<a id="a-2V"></a>世尊。<a id="a-2W"></a>我于晨朝着衣持钵。<a id="a-2X"></a>入王舍城而行乞食。<a id="a-2Y"></a>如上所说。<a id="a-2Z"></a>次第乃至共彼外道遮罗迦波离婆阇迦问难语说。<a id="a-2a"></a>彼问身业口业意业。<a id="a-2b"></a>皆如上说。</p>
  <p id="a2c">尔时世尊先观察已。<a id="a-2d"></a>然后为说。<a id="a-2e"></a>尔时世尊。<a id="a-2f"></a>为彼比丘那罗陀村诸婆罗门而说法言。<a id="a-2g"></a>汝诸比丘。<a id="a-2h"></a>我所说法。<a id="a-2i"></a>初中后善。<a id="a-2j"></a>义善语善。<a id="a-2k"></a>法应具足。<a id="a-2l"></a>清净鲜白。<a id="a-2m"></a>梵行开显。<a id="a-2n"></a>所谓正法念处法门。<a id="a-2o"></a>谛听谛听。<a id="a-2p"></a>善思念之。<a id="a-2q"></a>我为汝说。<a id="a-2r"></a>诸比丘言。<a id="a-2s"></a>如是世尊。<a id="a-2t"></a>彼诸比丘。<a id="a-2u"></a>于世尊所。<a id="a-2v"></a>至心谛听。</p>
  <p id="a2w">尔时世尊。<a id="a-2x"></a>为诸比丘。<a id="a-2y"></a>如是说言。<a id="a-2z"></a>诸比丘。<a id="a-30"></a>何者正法念处法门。<a id="a-31"></a>所谓法见法。<a id="a-32"></a>非法见非法。<a id="a-33"></a>常念彼处。<a id="a-34"></a>心不生疑。<a id="a-35"></a>喜乐闻法。<a id="a-36"></a>供养长宿。<a id="a-37"></a>彼知身业口业意业。<a id="a-38"></a>业果生灭不颠倒见。<a id="a-39"></a>不行异法。<a id="a-3A"></a>诸比丘。<a id="a-3B"></a>身业三种。<a id="a-3C"></a>所谓杀生偷盗邪淫。<a id="a-3D"></a>云何杀生。<a id="a-3E"></a>于他众生。<a id="a-3F"></a>生众生想。<a id="a-3G"></a>起杀害心。<a id="a-3H"></a>断其命根。<a id="a-3I"></a>得成杀生。<a id="a-3J"></a>彼有三种。<a id="a-3K"></a>谓上中下。<a id="a-3L"></a>所言上者。<a id="a-3M"></a>杀罗汉等。<a id="a-3N"></a>堕阿鼻狱。<a id="a-3O"></a>所言中者。<a id="a-3P"></a>杀住道人。<a id="a-3Q"></a>所言下者。<a id="a-3R"></a>杀不善人。<a id="a-3S"></a>及杀畜生。<a id="a-3T"></a>又复三种。<a id="a-3U"></a>所谓过去。<a id="a-3V"></a>未来现在。<a id="a-3W"></a>又复三种。<a id="a-3X"></a>所谓贪作嗔作痴作。<a id="a-3Y"></a>彼贪作者。<a id="a-3Z"></a>所谓猎等。<a id="a-3a"></a>彼嗔作者。<a id="a-3b"></a>所谓下性。<a id="a-3c"></a>彼痴作者。<a id="a-3d"></a>外道斋等。<a id="a-3e"></a>又复三种。<a id="a-3f"></a>所谓自作。<a id="a-3g"></a>他教二作。<a id="a-3h"></a>有五因缘。<a id="a-3i"></a>虽是杀生。<a id="a-3j"></a>无杀罪业。<a id="a-3k"></a>所谓道行无心伤杀蠕蚁等命。<a id="a-3l"></a>若掷铁等。<a id="a-3m"></a>无心杀生而断物命。<a id="a-3n"></a>医师治病。<a id="a-3o"></a>为利益故。<a id="a-3p"></a>与病者药因药命断。<a id="a-3q"></a>医无恶心。<a id="a-3r"></a>父母慈心。<a id="a-3s"></a>为治故打。<a id="a-3t"></a>因打命终。<a id="a-3u"></a>燃火虫入。<a id="a-3v"></a>无心杀虫。<a id="a-3w"></a>虫入火死。<a id="a-3x"></a>如是五种。<a id="a-3y"></a>虽断生命。<a id="a-3z"></a>不得杀罪。<a id="a-40"></a>又复更有三种杀生。<a id="a-41"></a>所谓教他自作二作。</p>
  <p id="a42">又修行者。<a id="a-43"></a>内心思惟。<a id="a-44"></a>随顺正法。<a id="a-45"></a>观察法行。<a id="a-46"></a>云何偷盗成就满足。<a id="a-47"></a>云何偷盗得果报少。<a id="a-48"></a>彼见闻知。<a id="a-49"></a>或天眼见。<a id="a-4A"></a>他物他摄。<a id="a-4B"></a>自意盗取。<a id="a-4C"></a>如是偷盗。<a id="a-4D"></a>成就满足若是王法。<a id="a-4E"></a>为饶益尊父母病人。<a id="a-4F"></a>缘觉罗汉。<a id="a-4G"></a>阿那含人。<a id="a-4H"></a>斯陀含人。<a id="a-4I"></a>须陀洹等。<a id="a-4J"></a>若为病急若为饥急。<a id="a-4K"></a>彼为饶益。<a id="a-4L"></a>如是偷盗。<a id="a-4M"></a>得果报少。<a id="a-4N"></a>盗业不具。<a id="a-4O"></a>又复偷盗得果报少。<a id="a-4P"></a>谓偷盗已。<a id="a-4Q"></a>专心忏悔。<a id="a-4R"></a>既忏悔已。<a id="a-4S"></a>后更不作。<a id="a-4T"></a>遮他偷盗。<a id="a-4U"></a>教不盗戒。<a id="a-4V"></a>示其善道。<a id="a-4W"></a>令住善法。<a id="a-4X"></a>远离偷盗。<a id="a-4Y"></a>如是盗业不具足满。<a id="a-4Z"></a>何业具足。<a id="a-4a"></a>若人偷盗。<a id="a-4b"></a>彼偷盗人。<a id="a-4c"></a>若诳惑他。<a id="a-4d"></a>屏处思量。<a id="a-4e"></a>作欺诳事。<a id="a-4f"></a>斗秤治物。<a id="a-4g"></a>作恶业行。<a id="a-4h"></a>如是种种此业具足。<a id="a-4i"></a>云何成业。<a id="a-4j"></a>若他摄物。<a id="a-4k"></a>知已盗取。<a id="a-4l"></a>如是成业。<a id="a-4m"></a>何业具足。<a id="a-4n"></a>作已随喜。<a id="a-4o"></a>乐行多作。<a id="a-4p"></a>向他赞说。<a id="a-4q"></a>又复教他善戒者盗。<a id="a-4r"></a>此业具足。<a id="a-4s"></a>如是三业。<a id="a-4t"></a>具足不减。<a id="a-4u"></a>余偷盗业。<a id="a-4v"></a>得果报少。<a id="a-4w"></a>而不决定。</p>
  <p id="a4x">又修行者。<a id="a-4y"></a>内心思惟。<a id="a-4z"></a>随顺正法。<a id="a-50"></a>观察法行。<a id="a-51"></a>云何邪淫。<a id="a-52"></a>此邪淫人。<a id="a-53"></a>若于自妻。<a id="a-54"></a>非道而行。<a id="a-55"></a>或于他妻。<a id="a-56"></a>道非道行。<a id="a-57"></a>若于他作。<a id="a-58"></a>心生随喜。<a id="a-59"></a>若设方便。<a id="a-5A"></a>强教他作。<a id="a-5B"></a>是名邪淫。<a id="a-5C"></a>云何邪淫得果报少。<a id="a-5D"></a>若邪淫已专心忏悔不随喜他。<a id="a-5E"></a>遮他邪淫。<a id="a-5F"></a>示其善道。<a id="a-5G"></a>彼邪淫业不具足满。<a id="a-5H"></a>离邪淫意。<a id="a-5I"></a>修行善戒。<a id="a-5J"></a>如是邪淫。<a id="a-5K"></a>得果报少。<a id="a-5L"></a>不决定受。<a id="a-5M"></a>如是三种身不善业。<a id="a-5N"></a>得果报少。<a id="a-5O"></a>果报轻软。<a id="a-5P"></a>如是外道遮罗迦波离波阇迦所不能知。<a id="a-5Q"></a>非其境界。<a id="a-5R"></a>并天世间若魔若梵沙门婆罗门。<a id="a-5S"></a>一切世间诸天人等所不能知。<a id="a-5T"></a>除我声闻。<a id="a-5U"></a>从我闻故。<a id="a-5V"></a>知业果报。<a id="a-5W"></a>更无教者。</p>
  <p id="a5X">又修行者。<a id="a-5Y"></a>知业果报。<a id="a-5Z"></a>云何口业。<a id="a-5a"></a>恶不善行。<a id="a-5b"></a>口业四种。<a id="a-5c"></a>所谓妄语两舌恶口绮语。<a id="a-5d"></a>如是四种。<a id="a-5e"></a>何者妄语。<a id="a-5f"></a>自思惟已。<a id="a-5g"></a>然后于他作不实语。<a id="a-5h"></a>若作咒誓。<a id="a-5i"></a>若在王前。<a id="a-5j"></a>若王等前。<a id="a-5k"></a>妄语言说。<a id="a-5l"></a>令他衰恼。<a id="a-5m"></a>或打或缚。<a id="a-5n"></a>或令输物。<a id="a-5o"></a>彼成妄语如是满足。<a id="a-5p"></a>成妄语业地狱中受。<a id="a-5q"></a>复有口业名为两舌。<a id="a-5r"></a>于和合者。<a id="a-5s"></a>共作业者。<a id="a-5t"></a>破坏语说。<a id="a-5u"></a>如是语者。<a id="a-5v"></a>成就两舌。<a id="a-5w"></a>云何此语。<a id="a-5x"></a>得果报少。<a id="a-5y"></a>破坏语已。<a id="a-5z"></a>心中生悔。<a id="a-60"></a>我愚痴故。<a id="a-61"></a>作如是说。<a id="a-62"></a>专心忏悔。<a id="a-63"></a>亦遮他人作破坏语。<a id="a-64"></a>示其善道。<a id="a-65"></a>业不具足。<a id="a-66"></a>此业不重。<a id="a-67"></a>云何此业不具足满。<a id="a-68"></a>此破坏语。<a id="a-69"></a>或以烦恼。<a id="a-6A"></a>或以酒醉。<a id="a-6B"></a>心异分别。<a id="a-6C"></a>向他异说。<a id="a-6D"></a>此业不足。<a id="a-6E"></a>云何名为业道相应成破坏语。<a id="a-6F"></a>若以恶心破坏于他。<a id="a-6G"></a>随喜赞叹。<a id="a-6H"></a>如是名为业道相应成破坏语。<a id="a-6I"></a>云何此业决定成就破坏语说。<a id="a-6J"></a>作已随喜。<a id="a-6K"></a>复教他作。<a id="a-6L"></a>随喜赞说。<a id="a-6M"></a>喜乐贪着。<a id="a-6N"></a>不离于心。<a id="a-6O"></a>常怀恶心。<a id="a-6P"></a>他人所避。<a id="a-6Q"></a>不可往返。<a id="a-6R"></a>为他毁呰。<a id="a-6S"></a>不生羞耻。<a id="a-6T"></a>无惭无愧。<a id="a-6U"></a>不能自知。<a id="a-6V"></a>如是名为破坏语业。<a id="a-6W"></a>又修行者观察业集。<a id="a-6X"></a>云何名为恶口业行。<a id="a-6Y"></a>彼见闻知。<a id="a-6Z"></a>或天眼见。<a id="a-6a"></a>如是恶口。<a id="a-6b"></a>能生热恼。<a id="a-6c"></a>闻不悦耳。<a id="a-6d"></a>不忍他恶。<a id="a-6e"></a>令异人信。<a id="a-6f"></a>若重若轻。<a id="a-6g"></a>戏笑嗔心。<a id="a-6h"></a>得无量报。<a id="a-6i"></a>无量种报。<a id="a-6j"></a>彼重恶口。<a id="a-6k"></a>堕于地狱。<a id="a-6l"></a>彼轻恶口。<a id="a-6m"></a>不决定受。<a id="a-6n"></a>如是名为第三口业。<a id="a-6o"></a>彼业具足相应之义。<a id="a-6p"></a>如前所说。</p>
  <p id="a6q">又修行者。<a id="a-6r"></a>知业报法。<a id="a-6s"></a>云何名为第四口业。<a id="a-6t"></a>无义绮语。<a id="a-6u"></a>前后相违。<a id="a-6v"></a>不相应说。<a id="a-6w"></a>不决定受决定如余。<a id="a-6x"></a>如是名为第四口业。</p>
  <p id="a6y">又修行者。<a id="a-6z"></a>观业报法。<a id="a-70"></a>云何意业。<a id="a-71"></a>意业几种。<a id="a-72"></a>彼见闻知。<a id="a-73"></a>意业三种。<a id="a-74"></a>贪嗔邪见。<a id="a-75"></a>何者为贪。<a id="a-76"></a>若见他人富者财物。<a id="a-77"></a>心生希望。<a id="a-78"></a>欲得彼物。<a id="a-79"></a>是意贪业。<a id="a-7A"></a>复次意业。<a id="a-7B"></a>若见他人富者财物。<a id="a-7C"></a>心生恶嫉。<a id="a-7D"></a>是意嫉业。<a id="a-7E"></a>若生邪见。<a id="a-7F"></a>生颠倒见。<a id="a-7G"></a>是邪见业。<a id="a-7H"></a>彼有二种。<a id="a-7I"></a>谓失不信。<a id="a-7J"></a>云何不信。<a id="a-7K"></a>彼人心谓无施无祀。<a id="a-7L"></a>无斋无会。<a id="a-7M"></a>无有善业。<a id="a-7N"></a>无不善业。<a id="a-7O"></a>无业果报。<a id="a-7P"></a>广则无量。<a id="a-7Q"></a>云何为失。<a id="a-7R"></a>彼人心谓一切苦乐皆是天作。<a id="a-7S"></a>非业果报。<a id="a-7T"></a>如是二种。<a id="a-7U"></a>名为邪见。<a id="a-7V"></a>又修行者。<a id="a-7W"></a>观业报法。<a id="a-7X"></a>云何三种身口意业。<a id="a-7Y"></a>如是十种。<a id="a-7Z"></a>乐行多作。<a id="a-7a"></a>彼决定受。<a id="a-7b"></a>此义云何。<a id="a-7c"></a>何者业果于现世受。<a id="a-7d"></a>何者业果于生世受。<a id="a-7e"></a>何者业果于余世受。<a id="a-7f"></a>复于世间何处何生。<a id="a-7g"></a>彼见闻知。<a id="a-7h"></a>或天眼见。<a id="a-7i"></a>身业杀生。<a id="a-7j"></a>乐行多作。<a id="a-7k"></a>堕于地狱畜生饿鬼。<a id="a-7l"></a>若生人中。<a id="a-7m"></a>命则短促。<a id="a-7n"></a>若因贪心猎等杀生。<a id="a-7o"></a>彼人则生猪鹿雉鸡迦宾阇罗如是等中。<a id="a-7p"></a>猎师围兵之所杀害。<a id="a-7q"></a>乃至作鱼。<a id="a-7r"></a>钩钓所杀。<a id="a-7s"></a>彼前作业。<a id="a-7t"></a>相似因缘。<a id="a-7u"></a>常在生死。<a id="a-7v"></a>若生人中。<a id="a-7w"></a>命则短促。<a id="a-7x"></a>设得生天。<a id="a-7y"></a>不得好处。<a id="a-7z"></a>多有铁畏。<a id="a-80"></a>速为他杀。<a id="a-81"></a>杀生之报。<a id="a-82"></a>有下中上。<a id="a-83"></a>偈言。</p>
  <p id="a84">有于藏中死　　有生已命终</p>
  <p id="a85">有能行则亡　　有能走便卒</p>
  <p id="a86">彼杀生者此业成就。<a id="a-87"></a>势力果报。<a id="a-88"></a>谓地狱受。<a id="a-89"></a>若现在受。<a id="a-8A"></a>若余残受。</p>
  <p id="a8B">又修行者。<a id="a-8C"></a>观业果报。<a id="a-8D"></a>云何偷盗乐行多作。<a id="a-8E"></a>报有三种。<a id="a-8F"></a>谓地狱受。<a id="a-8G"></a>若现在受。<a id="a-8H"></a>若余残受。<a id="a-8I"></a>彼偷盗业乐行多作。<a id="a-8J"></a>堕于地狱畜生饿鬼。<a id="a-8K"></a>若生人中。<a id="a-8L"></a>则常贫穷。<a id="a-8M"></a>若得财物。<a id="a-8N"></a>畏王水火劫贼因缘。<a id="a-8O"></a>具足失夺。<a id="a-8P"></a>不曾得乐。<a id="a-8Q"></a>彼偷盗业。<a id="a-8R"></a>得如是等三种果报。</p>
  <p id="a8S">又修行者。<a id="a-8T"></a>观业果报。<a id="a-8U"></a>云何邪淫乐行多作。<a id="a-8V"></a>得三种果。<a id="a-8W"></a>彼见闻知。<a id="a-8X"></a>或天眼见。<a id="a-8Y"></a>若彼邪淫乐行多作。<a id="a-8Z"></a>堕于地狱畜生饿鬼。<a id="a-8a"></a>若生人中余残果报。<a id="a-8b"></a>妻不随顺。<a id="a-8c"></a>若得二根。<a id="a-8d"></a>世间所恶。<a id="a-8e"></a>彼如是等三种身业。<a id="a-8f"></a>三种果报。<a id="a-8g"></a>非彼外道遮罗迦波离婆阇迦之所能解。<a id="a-8h"></a>广说身业。<a id="a-8i"></a>则有无量。<a id="a-8j"></a>皆不能解。<a id="a-8k"></a>何以故。<a id="a-8l"></a>彼以痴法熏其心故。<a id="a-8m"></a>唯我能解。<a id="a-8n"></a>我实不见余人能解。<a id="a-8o"></a>更无有人能见如是业果报法。<a id="a-8p"></a>如我见者。<a id="a-8q"></a>若我弟子修行法者。<a id="a-8r"></a>以从我闻。<a id="a-8s"></a>是故能解。</p>
  <p id="a8t">又修行者。<a id="a-8u"></a>内心思惟。<a id="a-8v"></a>随顺正法。<a id="a-8w"></a>观察法行。<a id="a-8x"></a>云何口业。<a id="a-8y"></a>口业几种。<a id="a-8z"></a>彼见闻知。<a id="a-90"></a>或天眼见。<a id="a-91"></a>口业四种。<a id="a-92"></a>所谓妄语。<a id="a-93"></a>两舌。<a id="a-94"></a>恶口。<a id="a-95"></a>绮语。<a id="a-96"></a>若彼妄语乐行多作。<a id="a-97"></a>堕于地狱畜生饿鬼。<a id="a-98"></a>若生人中。<a id="a-99"></a>一切众生。<a id="a-9A"></a>不信其语。<a id="a-9B"></a>诸善众会善长者众。<a id="a-9C"></a>刹利等众。<a id="a-9D"></a>及妻子等。<a id="a-9E"></a>不信其语。<a id="a-9F"></a>口常烂臭。<a id="a-9G"></a>齿亦不好。<a id="a-9H"></a>面皮无色。<a id="a-9I"></a>一切世人妄语枉谤。<a id="a-9J"></a>常生怖畏。<a id="a-9K"></a>亲友兄弟。<a id="a-9L"></a>知识不固。<a id="a-9M"></a>一切所作不得果利。<a id="a-9N"></a>于一切人不得饶益。<a id="a-9O"></a>如是妄语。<a id="a-9P"></a>是不可爱。<a id="a-9Q"></a>非是可乐。<a id="a-9R"></a>非是可意。<a id="a-9S"></a>成就如是不善业果。</p>
  <p id="a9T">又修行者。<a id="a-9U"></a>内心思惟。<a id="a-9V"></a>随顺正法。<a id="a-9W"></a>观察法行。<a id="a-9X"></a>云何名为第二口业乐行多作成就果报。<a id="a-9Y"></a>彼见闻知。<a id="a-9Z"></a>或天眼见。<a id="a-9a"></a>如是两舌乐行多作。<a id="a-9b"></a>堕于地狱畜生饿鬼。<a id="a-9c"></a>若生人中。<a id="a-9d"></a>若聋若哑。<a id="a-9e"></a>口常烂臭。<a id="a-9f"></a>无人信语。<a id="a-9g"></a>众人所笑。<a id="a-9h"></a>面色不好。<a id="a-9i"></a>不住一处。<a id="a-9j"></a>心动不定。<a id="a-9k"></a>常行恶行。<a id="a-9l"></a>如是名为两舌业报。</p>
  <p id="a9m">又修行者。<a id="a-9n"></a>内心思惟。<a id="a-9o"></a>随顺正法。<a id="a-9p"></a>观察法行。<a id="a-9q"></a>云何名为第三口业乐行多作成就业果。<a id="a-9r"></a>彼见闻知。<a id="a-9s"></a>或天眼见。<a id="a-9t"></a>如是恶口乐行多作。<a id="a-9u"></a>堕于地狱畜生饿鬼。<a id="a-9v"></a>若生人中。<a id="a-9w"></a>处处皆畏。<a id="a-9x"></a>一切人所。<a id="a-9y"></a>皆得衰恼。<a id="a-9z"></a>无人安慰。<a id="a-A0"></a>于自妻子。<a id="a-A1"></a>不得爱语。<a id="a-A2"></a>犹如野鹿畏一切人。<a id="a-A3"></a>远善知识。<a id="a-A4"></a>近恶知识。<a id="a-A5"></a>是名恶口三种果报。</p>
  <p id="aA6">又修行者。<a id="a-A7"></a>内心思惟。<a id="a-A8"></a>随顺正法。<a id="a-A9"></a>观察法行。<a id="a-AA"></a>云何绮语乐行多作。<a id="a-AB"></a>彼见闻知。<a id="a-AC"></a>或天眼见。<a id="a-AD"></a>若彼绮语乐行多作。<a id="a-AE"></a>堕于地狱畜生饿鬼。<a id="a-AF"></a>若生人中。<a id="a-AG"></a>一切不爱。<a id="a-AH"></a>王舍怨家。<a id="a-AI"></a>兄弟亲家。<a id="a-AJ"></a>轻弄嫌贱。<a id="a-AK"></a>此是绮语口业果报。</p>
  <p id="aAL">又修行者。<a id="a-AM"></a>内心思惟。<a id="a-AN"></a>随顺正法。<a id="a-AO"></a>观察法行。<a id="a-AP"></a>云何意业。<a id="a-AQ"></a>三种不善。<a id="a-AR"></a>乐行多作意不善业。<a id="a-AS"></a>彼见闻知。<a id="a-AT"></a>或天眼见。<a id="a-AU"></a>若彼贪心。<a id="a-AV"></a>乐行多作意不善业。<a id="a-AW"></a>堕于地狱畜生饿鬼。<a id="a-AX"></a>若生人中。<a id="a-AY"></a>虽有财物。<a id="a-AZ"></a>则为王贼及水火等无理横失。<a id="a-Aa"></a>恒常贫穷。</p>
  <p id="aAb">又修行者。<a id="a-Ac"></a>内心思惟。<a id="a-Ad"></a>随顺正法。<a id="a-Ae"></a>观察法行。<a id="a-Af"></a>云何嗔心。<a id="a-Ag"></a>乐行多作意不善业。<a id="a-Ah"></a>彼见闻知。<a id="a-Ai"></a>或天眼见。<a id="a-Aj"></a>嗔心意业。<a id="a-Ak"></a>乐行多作意不善业。<a id="a-Al"></a>堕于地狱畜生饿鬼。<a id="a-Am"></a>若生人中。<a id="a-An"></a>则生边地夷人之中。<a id="a-Ao"></a>常畏铁处。<a id="a-Ap"></a>常怖魄处。<a id="a-Aq"></a>堕崄岸处。<a id="a-Ar"></a>彼人之心不曾安隐。<a id="a-As"></a>常被诽谤。<a id="a-At"></a>常得如是多种众恶。</p>
  <p id="aAu">又修行者。<a id="a-Av"></a>内心思惟。<a id="a-Aw"></a>随顺正法。<a id="a-Ax"></a>观察法行。<a id="a-Ay"></a>云何邪见。<a id="a-Az"></a>乐行多作意不善业。<a id="a-B0"></a>彼见闻知。<a id="a-B1"></a>或天眼见。<a id="a-B2"></a>邪见意业乐行多作。<a id="a-B3"></a>堕于阿鼻地狱等中受一切苦。<a id="a-B4"></a>若堕畜生。<a id="a-B5"></a>于无量世百千万亿亿数转生。<a id="a-B6"></a>饿鬼境界。<a id="a-B7"></a>亦复如是。<a id="a-B8"></a>若生人中。<a id="a-B9"></a>如法所说。<a id="a-BA"></a>自种性业。<a id="a-BB"></a>善业道行。<a id="a-BC"></a>不依法行。<a id="a-BD"></a>于上世来父祖种性。<a id="a-BE"></a>千倍下劣。</p>
  <p id="aBF">又修行者。<a id="a-BG"></a>内心思惟。<a id="a-BH"></a>随顺正法。<a id="a-BI"></a>观察法行。<a id="a-BJ"></a>更复思法。<a id="a-BK"></a>深细观察。<a id="a-BL"></a>云何如是十不善法。<a id="a-BM"></a>流转生死世间地狱饿鬼畜生。<a id="a-BN"></a>彼见闻知。<a id="a-BO"></a>或天眼见。<a id="a-BP"></a>云何杀生。<a id="a-BQ"></a>云何乐行。<a id="a-BR"></a>云何多作。<a id="a-BS"></a>谓杀生者。<a id="a-BT"></a>此杀生人。<a id="a-BU"></a>近恶知识。<a id="a-BV"></a>若恶知识近住之人。<a id="a-BW"></a>与彼相随。<a id="a-BX"></a>喜乐彼人。<a id="a-BY"></a>相随游戏。<a id="a-BZ"></a>共行共宿。<a id="a-Ba"></a>于彼生信。<a id="a-Bb"></a>谓有功德。<a id="a-Bc"></a>随彼所作。<a id="a-Bd"></a>亦与同行。<a id="a-Be"></a>彼人如是近恶知识。<a id="a-Bf"></a>彼杀生人。<a id="a-Bg"></a>近杀生者。<a id="a-Bh"></a>则以种种杀生因缘教令杀生。<a id="a-Bi"></a>或外道斋。<a id="a-Bj"></a>或屠猎等。<a id="a-Bk"></a>如贪味者说杀生事。<a id="a-Bl"></a>如怨家者说杀生事。<a id="a-Bm"></a>如贼贪物说杀生事。<a id="a-Bn"></a>如斗战者说杀生事。<a id="a-Bo"></a>如贪名者说杀生利。<a id="a-Bp"></a>彼人闻已。<a id="a-Bq"></a>心则生信。<a id="a-Br"></a>亦随顺行。<a id="a-Bs"></a>喜乐杀生。<a id="a-Bt"></a>如是喜乐。<a id="a-Bu"></a>既杀生已堕于地狱饿鬼畜生。<a id="a-Bv"></a>不可爱着。<a id="a-Bw"></a>心不乐处。<a id="a-Bx"></a>一切善人訾毁之处。<a id="a-By"></a>以此因故。<a id="a-Bz"></a>若生人中。<a id="a-C0"></a>命则短促。<a id="a-C1"></a>如是杀生。<a id="a-C2"></a>近恶知识。<a id="a-C3"></a>以为种子。</p>
  <p id="aC4">云何乐行彼不善人。<a id="a-C5"></a>既杀生已。<a id="a-C6"></a>喜乐欢喜。<a id="a-C7"></a>心意分别。<a id="a-C8"></a>见杀功德。<a id="a-C9"></a>如是分别。<a id="a-CA"></a>则有多种。<a id="a-CB"></a>断他命已。<a id="a-CC"></a>不生懊悔。<a id="a-CD"></a>赞说言善。<a id="a-CE"></a>心不放舍。<a id="a-CF"></a>转复更作。<a id="a-CG"></a>教他人作。<a id="a-CH"></a>既教他已。<a id="a-CI"></a>说彼杀生种种功德。<a id="a-CJ"></a>异异因缘。<a id="a-CK"></a>如前所说。<a id="a-CL"></a>如是名为乐行杀生。<a id="a-CM"></a>云何多作。<a id="a-CN"></a>此杀生已。<a id="a-CO"></a>如前行说。<a id="a-CP"></a>近恶知识。<a id="a-CQ"></a>习作杀生。<a id="a-CR"></a>多造杀具。<a id="a-CS"></a>作危崄处。<a id="a-CT"></a>作围毒箭。<a id="a-CU"></a>集养狗等。<a id="a-CV"></a>养杀生鸟。<a id="a-CW"></a>近旃陀罗。<a id="a-CX"></a>造斗战具。<a id="a-CY"></a>铠钾刀杖。<a id="a-CZ"></a>及以[矛*(替-曰+貝)]鉾斗战之轮。<a id="a-Ca"></a>种种器仗。<a id="a-Cb"></a>诸杀生具。<a id="a-Cc"></a>如是一切。<a id="a-Cd"></a>皆悉摄取。<a id="a-Ce"></a>如是恶人。<a id="a-Cf"></a>多作杀生。<a id="a-Cg"></a>以是因缘。<a id="a-Ch"></a>堕于地狱畜生。<a id="a-Ci"></a>饿鬼。<a id="a-Cj"></a>受极苦恼杀生之业。<a id="a-Ck"></a>有下中上。<a id="a-Cl"></a>受苦报时。<a id="a-Cm"></a>亦下中上。<a id="a-Cn"></a>既作业已。<a id="a-Co"></a>如是不得不受果报如是如是。<a id="a-Cp"></a>自作恶业。<a id="a-Cq"></a>自得恶报。<a id="a-Cr"></a>若黠慧人。<a id="a-Cs"></a>舍恶行善。<a id="a-Ct"></a>彼世间中。<a id="a-Cu"></a>如是杀生。<a id="a-Cv"></a>乐行多作。</p>
  <p id="aCw">云何偷盗乐行多作。<a id="a-Cx"></a>云何乐行多作。<a id="a-Cy"></a>盗已堕于地狱。<a id="a-Cz"></a>此恶戒人。<a id="a-D0"></a>性自偷盗。<a id="a-D1"></a>近恶知识。<a id="a-D2"></a>若恶知识近住之人与彼相随。<a id="a-D3"></a>则行偷盗。<a id="a-D4"></a>有下中上。<a id="a-D5"></a>何者为下。<a id="a-D6"></a>谓王法等。<a id="a-D7"></a>如前所说。<a id="a-D8"></a>何者为中。<a id="a-D9"></a>非福田所。<a id="a-DA"></a>偷盗彼物。<a id="a-DB"></a>此盗为中。<a id="a-DC"></a>何者为上。<a id="a-DD"></a>佛法僧物。<a id="a-DE"></a>微少偷盗。<a id="a-DF"></a>是则为上。<a id="a-DG"></a>彼佛法僧。<a id="a-DH"></a>若盗僧物。<a id="a-DI"></a>佛法能净。<a id="a-DJ"></a>盗佛法物。<a id="a-DK"></a>僧不能净。<a id="a-DL"></a>若盗众僧现食用物。<a id="a-DM"></a>堕大地狱。<a id="a-DN"></a>头面在下。<a id="a-DO"></a>若取属僧所常食物。<a id="a-DP"></a>则堕无间阿鼻地狱。<a id="a-DQ"></a>宽广闇等。<a id="a-DR"></a>以重福田。<a id="a-DS"></a>微少偷盗。<a id="a-DT"></a>以有心念。<a id="a-DU"></a>乐行多作。<a id="a-DV"></a>彼少偷盗。<a id="a-DW"></a>堕于地狱畜生饿鬼。<a id="a-DX"></a>若复忏悔。<a id="a-DY"></a>不生随喜。<a id="a-DZ"></a>心中生悔。<a id="a-Da"></a>彼不定受。<a id="a-Db"></a>若偷盗人。<a id="a-Dc"></a>无量方便而行偷盗。<a id="a-Dd"></a>以如是故。<a id="a-De"></a>名为偷盗。</p>
  <p id="aDf">云何乐行偷盗他物。<a id="a-Dg"></a>得已欢喜。<a id="a-Dh"></a>与贼相随。<a id="a-Di"></a>心以为乐。<a id="a-Dj"></a>既得财物。<a id="a-Dk"></a>作衣食已。<a id="a-Dl"></a>心生欢喜。<a id="a-Dm"></a>赞其功德。<a id="a-Dn"></a>教他偷盗。<a id="a-Do"></a>教已赞说。<a id="a-Dp"></a>如是名为乐行偷盗。</p>
  <p id="aDq">云何多作。<a id="a-Dr"></a>既偷盗已。<a id="a-Ds"></a>多作床敷。<a id="a-Dt"></a>卧具毡被。<a id="a-Du"></a>食啖饼肉。<a id="a-Dv"></a>衣服庄严。<a id="a-Dw"></a>淫女娱乐。<a id="a-Dx"></a>樗蒲博戏。<a id="a-Dy"></a>心生喜悦。<a id="a-Dz"></a>我今快乐。<a id="a-E0"></a>一切乐中。<a id="a-E1"></a>偷盗为最。<a id="a-E2"></a>以此因缘。<a id="a-E3"></a>我丰床敷卧具饮食。<a id="a-E4"></a>衣服庄严。<a id="a-E5"></a>淫女樗蒲。<a id="a-E6"></a>第一胜乐。<a id="a-E7"></a>我今常当作偷盗行。<a id="a-E8"></a>令我后时增长富乐。<a id="a-E9"></a>如前所说。<a id="a-EA"></a>如是如是。<a id="a-EB"></a>多行偷盗。<a id="a-EC"></a>决定于彼地狱中受。</p>
  <p id="aED">云何邪淫乐行多作。<a id="a-EE"></a>此邪淫人。<a id="a-EF"></a>心不观察。<a id="a-EG"></a>淫欲覆蔽。<a id="a-EH"></a>若人先世淫欲处来。<a id="a-EI"></a>所谓鸳鸯迦宾。<a id="a-EJ"></a>阇罗孔雀。<a id="a-EK"></a>鹦鹉鱼雉。<a id="a-EL"></a>鷃鸟阿修罗等。<a id="a-EM"></a>如是处来。<a id="a-EN"></a>于此中生。<a id="a-EO"></a>常与多欲。<a id="a-EP"></a>不善知识。<a id="a-EQ"></a>相随共行。<a id="a-ER"></a>如是二分。<a id="a-ES"></a>喜乐淫欲。<a id="a-ET"></a>心不观察。<a id="a-EU"></a>心不厌足。<a id="a-EV"></a>不离欲心。<a id="a-EW"></a>不观察行。<a id="a-EX"></a>随有欲处。<a id="a-EY"></a>往到其所。<a id="a-EZ"></a>以欲处来。<a id="a-Ea"></a>此欲处生。<a id="a-Eb"></a>喜行淫欲。<a id="a-Ec"></a>故不观察淫欲所覆。<a id="a-Ed"></a>如是邪淫不善之人。<a id="a-Ee"></a>触染势力。<a id="a-Ef"></a>彼彼喜乐。<a id="a-Eg"></a>如是邪淫。<a id="a-Eh"></a>复更如是。<a id="a-Ei"></a>心喜乐行。<a id="a-Ej"></a>乐行如是邪淫恶触。</p>
  <p id="aEk">云何乐行如是邪淫。<a id="a-El"></a>虽不常行。<a id="a-Em"></a>而常喜乐。<a id="a-En"></a>心意分别。<a id="a-Eo"></a>更于余处。<a id="a-Ep"></a>心不喜乐如淫欲者。<a id="a-Eq"></a>如是乐行邪淫境界。</p>
  <p id="aEr">云何多作。<a id="a-Es"></a>愚痴凡夫。<a id="a-Et"></a>心不观察。<a id="a-Eu"></a>邪淫覆蔽。<a id="a-Ev"></a>他复为说邪淫功德第一胜乐。<a id="a-Ew"></a>所谓淫欲。<a id="a-Ex"></a>言为此事非是不善。<a id="a-Ey"></a>复教多人喜乐淫欲。<a id="a-Ez"></a>如是邪淫。<a id="a-F0"></a>愚痴凡夫喜乐多作。<a id="a-F1"></a>如是三种身不善业。<a id="a-F2"></a>口业四种。<a id="a-F3"></a>妄语两舌恶口绮语。<a id="a-F4"></a>何者妄语。<a id="a-F5"></a>所谓自心先自作诳。<a id="a-F6"></a>然后诳他如是妄语。<a id="a-F7"></a>自他成诳。<a id="a-F8"></a>又彼妄语。<a id="a-F9"></a>五因缘发。<a id="a-FA"></a>所谓嗔贪邪法所摄。<a id="a-FB"></a>欲心怖畏。</p>
  <p id="aFC">云何嗔心而发妄语。<a id="a-FD"></a>若于王前。<a id="a-FE"></a>或大众中。<a id="a-FF"></a>长者众中。<a id="a-FG"></a>若善知识。<a id="a-FH"></a>怨家诤斗。<a id="a-FI"></a>饶益知识。<a id="a-FJ"></a>衰恼怨家。<a id="a-FK"></a>是故妄语。<a id="a-FL"></a>云何贪心而发妄语。<a id="a-FM"></a>见他财物。<a id="a-FN"></a>方便欲取。<a id="a-FO"></a>是故妄语。<a id="a-FP"></a>云何邪法所摄妄语。<a id="a-FQ"></a>如婆罗门法中所说。<a id="a-FR"></a>饶益尊故。<a id="a-FS"></a>饶益牛故。<a id="a-FT"></a>畏自死故。<a id="a-FU"></a>为取妇故。<a id="a-FV"></a>如是妄语。<a id="a-FW"></a>皆不得罪。<a id="a-FX"></a>如是之人。<a id="a-FY"></a>邪法摄语。<a id="a-FZ"></a>如是妄语。<a id="a-Fa"></a>是愚痴人邪见摄语。<a id="a-Fb"></a>此语坚重。<a id="a-Fc"></a>于地狱受。<a id="a-Fd"></a>是故乃至失命因缘。<a id="a-Fe"></a>不应妄语。<a id="a-Ff"></a>此妄语者。<a id="a-Fg"></a>能为地狱第一种子。<a id="a-Fh"></a>言为取妇妄语无罪。<a id="a-Fi"></a>是欲心发。<a id="a-Fj"></a>亦是邪法。<a id="a-Fk"></a>云何怖畏而发妄语。<a id="a-Fl"></a>何处怖畏。<a id="a-Fm"></a>为彼饶益。<a id="a-Fn"></a>是故妄语。<a id="a-Fo"></a>起如是心。<a id="a-Fp"></a>若不妄语。<a id="a-Fq"></a>彼则于我多不饶益。<a id="a-Fr"></a>彼人畏死。<a id="a-Fs"></a>是故妄语。<a id="a-Ft"></a>彼五因缘愚痴之人。<a id="a-Fu"></a>作妄语说。<a id="a-Fv"></a>如是一切皆住痴法。<a id="a-Fw"></a>尔时世尊而说偈言。</p>
  <p id="aFx">若有何等人　　起一妄语法</p>
  <p id="aFy">则不畏他世　　无恶不造作</p>
  <p id="aFz">若人生世间　　口中有大斧</p>
  <p id="aG0">若以斫自他　　口中恶语出</p>
  <p id="aG1">如是应实语　　不应斫他人</p>
  <p id="aG2">虽无乞求者　　应当多少与</p>
  <p id="aG3">此三种行者　　舍身则生天</p>
  <p id="aG4">若如是者。<a id="a-G5"></a>一切因缘。<a id="a-G6"></a>一切所作。<a id="a-G7"></a>莫妄语说。<a id="a-G8"></a>于他妄语。<a id="a-G9"></a>心莫随喜。<a id="a-GA"></a>亦不随逐妄语者行。<a id="a-GB"></a>莫共同坐。<a id="a-GC"></a>若妄语人共行坐者。<a id="a-GD"></a>他人见之。<a id="a-GE"></a>亦谓妄语。<a id="a-GF"></a>如是若与垢业之人共相随者。<a id="a-GG"></a>则乐垢业。<a id="a-GH"></a>若与彼人共行坐等。<a id="a-GI"></a>虽无垢业。<a id="a-GJ"></a>他谓垢业。<a id="a-GK"></a>若如是者。<a id="a-GL"></a>应观察法。<a id="a-GM"></a>恶知识者。<a id="a-GN"></a>勿与相随。<a id="a-GO"></a>此恶知识。<a id="a-GP"></a>于生死中最坚系缚。<a id="a-GQ"></a>则堕地狱畜生饿鬼。<a id="a-GR"></a>所谓随逐恶知识行。<a id="a-GS"></a>若善知识相随行者。<a id="a-GT"></a>则得解脱。<a id="a-GU"></a>广则无量。<a id="a-GV"></a>此中如是略说妄语又修行者。<a id="a-GW"></a>内心思惟。<a id="a-GX"></a>随顺正法。<a id="a-GY"></a>观察法行。<a id="a-GZ"></a>云何两舌。<a id="a-Ga"></a>两舌几种。<a id="a-Gb"></a>彼见闻知。<a id="a-Gc"></a>或天眼见。<a id="a-Gd"></a>两舌者。<a id="a-Ge"></a>多于和合人起破坏意。<a id="a-Gf"></a>口中语说。<a id="a-Gg"></a>两舌二种。<a id="a-Gh"></a>自作教他。<a id="a-Gi"></a>教他者怨家。<a id="a-Gj"></a>若似怨家所遣破坏。<a id="a-Gk"></a>汝破彼人。<a id="a-Gl"></a>是他因缘。<a id="a-Gm"></a>有他不遣。<a id="a-Gn"></a>自作破坏。<a id="a-Go"></a>令他衰恼。<a id="a-Gp"></a>又复云何嗔因缘故。<a id="a-Gq"></a>于他不爱。<a id="a-Gr"></a>与他人恶口说恶语。<a id="a-Gs"></a>闻者不爱。</p>
  <p id="aGt">又修行者。<a id="a-Gu"></a>内心思惟。<a id="a-Gv"></a>随顺正法。<a id="a-Gw"></a>观察法行。<a id="a-Gx"></a>云何恶口。<a id="a-Gy"></a>彼见闻知。<a id="a-Gz"></a>或天眼见。<a id="a-H0"></a>彼恶口者。<a id="a-H1"></a>贪嗔痴发。<a id="a-H2"></a>一切愚痴凡夫之人。<a id="a-H3"></a>常行不离。<a id="a-H4"></a>如是恶口。<a id="a-H5"></a>有无量种。<a id="a-H6"></a>无量攀缘。<a id="a-H7"></a>无量因缘。<a id="a-H8"></a>无量心发。<a id="a-H9"></a>无量果报。<a id="a-HA"></a>此语能破无量善行。<a id="a-HB"></a>此语能与一切人恶。<a id="a-HC"></a>世间如怨。<a id="a-HD"></a>善人不近。<a id="a-HE"></a>人所不信。<a id="a-HF"></a>此语如毒。<a id="a-HG"></a>如是恶口恶道因缘。<a id="a-HH"></a>是垢言语正梵行人。<a id="a-HI"></a>舍离不行。<a id="a-HJ"></a>尔时世尊。<a id="a-HK"></a>而说偈言。</p>
  <p id="aHL">黠慧离恶口　　正语喜乐行</p>
  <p id="aHM">如是美语人　　则近涅槃住</p>
  <p id="aHN">常说善妙语　　舍离垢恶语</p>
  <p id="aHO">垢恶语污人　　能令到地狱</p>
  <p id="aHP">垢语所污人　　彼人则无善</p>
  <p id="aHQ">恶如师子蛇　　彼不得生天</p>
  <p id="aHR">一切善语人　　能善安慰他</p>
  <p id="aHS">诸世间所爱　　后世则生天</p>
  <p id="aHT">若人不恶语　　舍离于谄曲</p>
  <p id="aHU">虽人行如天　　彼人善应礼</p>
  <p id="aHV">实语常行忍　　直心不谄曲</p>
  <p id="aHW">不恼于他人　　彼建立法幢</p>
  <p id="aHX">人命不久住　　犹如拍手声</p>
  <p id="aHY">人身不如法　　愚痴空过世</p>
  <p id="aHZ">何人不自爱　　何人不乐乐</p>
  <p id="aHa">若人作恶业　　不行自爱因</p>
  <p id="aHb">妻子及财物　　知识兄弟等</p>
  <p id="aHc">皆悉不相随　　唯有善恶业</p>
  <p id="aHd">善业不善业　　常与相随行</p>
  <p id="aHe">如鸟行空中　　影随常不离</p>
  <p id="aHf">如人乏资粮　　道行则受苦</p>
  <p id="aHg">不作善业者　　彼众生亦然</p>
  <p id="aHh">如具资粮者　　道行则安乐</p>
  <p id="aHi">众生亦如是　　作福善处行</p>
  <p id="aHj">久时远行人　　平安得还归</p>
  <p id="aHk">诸亲友知识　　见之皆欢喜</p>
  <p id="aHl">作福者亦尔　　此死他处生</p>
  <p id="aHm">所作诸福德　　如亲等见喜</p>
  <p id="aHn">如是作福德　　和集资未来</p>
  <p id="aHo">福德于他世　　则得善住处</p>
  <p id="aHp">福德天所赞　　若人平等行</p>
  <p id="aHq">此身不可毁　　未来则生天</p>
  <p id="aHr">观如是处已　　黠慧者学戒</p>
  <p id="aHs">得圣见具足　　善行得寂静</p>
  <p id="aHt">又修行者。<a id="a-Hu"></a>内心思惟。<a id="a-Hv"></a>随顺正法。<a id="a-Hw"></a>观察法行。<a id="a-Hx"></a>观察第四不善业道。<a id="a-Hy"></a>绮语口业。<a id="a-Hz"></a>云何绮语。<a id="a-I0"></a>绮语几种。<a id="a-I1"></a>前后语言不相应说。<a id="a-I2"></a>故名绮语。<a id="a-I3"></a>心轻速转。<a id="a-I4"></a>前后语言相应而说。<a id="a-I5"></a>亦名绮语。<a id="a-I6"></a>从慢心起。<a id="a-I7"></a>自轻因缘。<a id="a-I8"></a>令人不信。<a id="a-I9"></a>即于现身是恶道生。<a id="a-IA"></a>一切世间轻毁之因。<a id="a-IB"></a>无所饶益。<a id="a-IC"></a>垢语绮语。<a id="a-ID"></a>如是第四垢语口业。<a id="a-IE"></a>非善业道。<a id="a-IF"></a>勿作绮语。<a id="a-IG"></a>亦莫随喜。<a id="a-IH"></a>不应受行。<a id="a-II"></a>若绮语者。<a id="a-IJ"></a>则非善人。</p>
  <p id="aIK">意不善者。<a id="a-IL"></a>贪嗔邪见。<a id="a-IM"></a>云何为贪。<a id="a-IN"></a>他所摄物。<a id="a-IO"></a>自心分别。<a id="a-IP"></a>欲得彼物。<a id="a-IQ"></a>非正观察。<a id="a-IR"></a>彼人如是。<a id="a-IS"></a>爱乐他物。<a id="a-IT"></a>于他所有。<a id="a-IU"></a>无因无分而自扰恼。<a id="a-IV"></a>望得彼物。<a id="a-IW"></a>故名意贪。<a id="a-IX"></a>不善业道。<a id="a-IY"></a>非是可爱。<a id="a-IZ"></a>非是可乐。<a id="a-Ia"></a>所得果报。<a id="a-Ib"></a>非意相应。<a id="a-Ic"></a>非寂静意。<a id="a-Id"></a>非是安乐。<a id="a-Ie"></a>愚痴之人。<a id="a-If"></a>虚妄生贪。<a id="a-Ig"></a>他物叵得。<a id="a-Ih"></a>虚妄分别。<a id="a-Ii"></a>生贪味着。<a id="a-Ij"></a>心意动转。<a id="a-Ik"></a>常生悕望。<a id="a-Il"></a>心乐欲取。<a id="a-Im"></a>见他财物。<a id="a-In"></a>自得苦恼。<a id="a-Io"></a>故名为贪。<a id="a-Ip"></a>如是意地第一贪心不善业道。<a id="a-Iq"></a>又修行者。<a id="a-Ir"></a>内心思惟。<a id="a-Is"></a>随顺正法。<a id="a-It"></a>观察法行。<a id="a-Iu"></a>云何名嗔意地第二不善业道。<a id="a-Iv"></a>彼见闻知。<a id="a-Iw"></a>或天眼见。<a id="a-Ix"></a>于他前人。<a id="a-Iy"></a>无有因缘。<a id="a-Iz"></a>起嗔恶意。<a id="a-J0"></a>又复于他。<a id="a-J1"></a>若贫若富。<a id="a-J2"></a>无有因缘而见他已。<a id="a-J3"></a>意地起发重恶嗔心。<a id="a-J4"></a>以嗔因缘。<a id="a-J5"></a>于地狱受。<a id="a-J6"></a>善法谷等。<a id="a-J7"></a>既成熟已。<a id="a-J8"></a>嗔心如雹。<a id="a-J9"></a>坏善谷等。<a id="a-JA"></a>唯正智眼。<a id="a-JB"></a>对治彼闇。<a id="a-JC"></a>嗔心如火。<a id="a-JD"></a>烧一切戒。<a id="a-JE"></a>嗔则色变。<a id="a-JF"></a>是恶色因。<a id="a-JG"></a>嗔如大斧。<a id="a-JH"></a>能斫法桥。<a id="a-JI"></a>住在心中。<a id="a-JJ"></a>如怨入舍。<a id="a-JK"></a>此世他世。<a id="a-JL"></a>心一正行。<a id="a-JM"></a>嗔能坏破。<a id="a-JN"></a>舍彼嗔心。<a id="a-JO"></a>慈是对治。<a id="a-JP"></a>及四圣谛。<a id="a-JQ"></a>苦集灭道行地狱行。<a id="a-JR"></a>嗔为上使。<a id="a-JS"></a>唯有善人。<a id="a-JT"></a>圣声闻人。<a id="a-JU"></a>闻法义人。<a id="a-JV"></a>乃能舍离。<a id="a-JW"></a>又修行者。<a id="a-JX"></a>内心思惟。<a id="a-JY"></a>随顺正法。<a id="a-JZ"></a>观察法行。<a id="a-Ja"></a>云何邪见正法障碍。<a id="a-Jb"></a>一切恶见。<a id="a-Jc"></a>心之黑闇。<a id="a-Jd"></a>彼见闻知。<a id="a-Je"></a>或天眼见。<a id="a-Jf"></a>无始以来行邪见因。<a id="a-Jg"></a>堕于地狱饿鬼畜生。<a id="a-Jh"></a>故名黑闇。<a id="a-Ji"></a>乐邪见者。<a id="a-Jj"></a>正道障碍。<a id="a-Jk"></a>如刀火毒崄岸恶处。<a id="a-Jl"></a>唯有一切愚痴之人。<a id="a-Jm"></a>贪着乐行。<a id="a-Jn"></a>以颠倒见。<a id="a-Jo"></a>故名邪见彼有二种。<a id="a-Jp"></a>一信邪因。<a id="a-Jq"></a>二心不信业果报法。<a id="a-Jr"></a>信邪因者。<a id="a-Js"></a>作如是知。<a id="a-Jt"></a>身等乐苦。<a id="a-Ju"></a>皆是天作。<a id="a-Jv"></a>非业果报。<a id="a-Jw"></a>于业果报心不信者。<a id="a-Jx"></a>谓无施等。<a id="a-Jy"></a>是名邪见。<a id="a-Jz"></a>如是十种不善业道不饶益业。<a id="a-K0"></a>一切皆以邪见为本。</p>
 </body>
</html>