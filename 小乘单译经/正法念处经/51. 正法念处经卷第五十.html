<!doctype html>
<html id="z3IBUR9bc" data-ver="1203">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第五十</h1>
  <h2 id="a2">观天品第六之二十九(夜摩天之十五)</h2>
  <p id="a3">又彼比丘共己同侣。<a id="a-4"></a>于檀越家。<a id="a-5"></a>先所相识。<a id="a-6"></a>持戒比丘。<a id="a-7"></a>以谄诳心。<a id="a-8"></a>说其过恶。<a id="a-9"></a>或以嫉心。<a id="a-A"></a>说其破戒。<a id="a-B"></a>或以嫉心。<a id="a-C"></a>说其无闻。<a id="a-D"></a>或以嫉心。<a id="a-E"></a>说其行相。<a id="a-F"></a>语檀越言。<a id="a-G"></a>汝此门师。<a id="a-H"></a>毁破禁戒。<a id="a-I"></a>或说懈怠。<a id="a-J"></a>无闻无智。<a id="a-K"></a>愚痴如鸟。<a id="a-L"></a>少闻少智。<a id="a-M"></a>彼恶比丘。<a id="a-N"></a>向他檀越。<a id="a-O"></a>如是恶说。<a id="a-P"></a>恒常习近非法境界。<a id="a-Q"></a>何处得修禅诵等业。<a id="a-R"></a>彼空无物。<a id="a-S"></a>不坚不实。<a id="a-T"></a>身坏命终。<a id="a-U"></a>堕于恶道生地狱中。<a id="a-V"></a>尔时世尊迦葉如来。<a id="a-W"></a>而说偈言。</p>
  <p id="aX">妄语言说者　　恼一切众生</p>
  <p id="aY">彼常如黑闇　　有命亦同死</p>
  <p id="aZ">语刀自割舌　　何云舌不堕</p>
  <p id="aa">若妄语言说　　则失实功德</p>
  <p id="ab">若人妄语说　　口中有毒蛇</p>
  <p id="ac">刀在口中住　　炎火口中燃</p>
  <p id="ad">口中毒是毒　　蛇上毒非毒</p>
  <p id="ae">口毒坏众生　　命终堕地狱</p>
  <p id="af">若人妄语说　　自口中出脓</p>
  <p id="ag">舌则是泥浊　　舌亦如炽火</p>
  <p id="ah">此如是罥缚　　地狱之前使</p>
  <p id="ai">破坏法桥等　　皆是妄语过</p>
  <p id="aj">彼妄语之人　　则非有父母</p>
  <p id="ak">亦不能持戒　　堕于恶道中</p>
  <p id="al">若人妄语说　　彼人速轻贱</p>
  <p id="am">为善人舍离　　天则不摄护</p>
  <p id="an">自不摄言语　　速疾多嗔恚</p>
  <p id="ao">心[懂-重+隻]多语说　　常受诸苦恼</p>
  <p id="ap">常憎嫉他人　　与诸众生恶</p>
  <p id="aq">方便恼乱他　　因是入地狱</p>
  <p id="ar">彼佛世尊迦葉如来。<a id="a-s"></a>如是已说。<a id="a-t"></a>妨废禅诵七种恶法。<a id="a-u"></a>彼恶比丘。<a id="a-v"></a>于持戒者。<a id="a-w"></a>作不饶益。<a id="a-x"></a>是故天舍。<a id="a-y"></a>口中生刀。<a id="a-z"></a>为少利故。<a id="a-10"></a>他实功德而说言无。<a id="a-11"></a>彼实无过而说有过。<a id="a-12"></a>如是之人。<a id="a-13"></a>是恶沙门。<a id="a-14"></a>自谓沙门妄语言说。<a id="a-15"></a>彼人如是常有恶意恶行恶法。<a id="a-16"></a>彼檀越主。<a id="a-17"></a>后时知已。<a id="a-18"></a>心则轻薄。<a id="a-19"></a>知其谄曲。<a id="a-1A"></a>此第七法。<a id="a-1B"></a>是故比丘。<a id="a-1C"></a>应当舍此第七恶法。<a id="a-1D"></a>所谓悕望饮食供养。<a id="a-1E"></a>皆欲在己。</p>
  <p id="a1F">又复第八障碍恶法。<a id="a-1G"></a>妨废比丘坐禅读诵。<a id="a-1H"></a>是故沙门。<a id="a-1I"></a>应当舍离。<a id="a-1J"></a>何者第八。<a id="a-1K"></a>所谓采集种种宝性造作诸宝。<a id="a-1L"></a>如是比丘。<a id="a-1M"></a>怖畏生死。<a id="a-1N"></a>剃除须发。<a id="a-1O"></a>披服法衣。<a id="a-1P"></a>以信出家。<a id="a-1Q"></a>彼生死中。<a id="a-1R"></a>多诸苦恼。<a id="a-1S"></a>略而言之。<a id="a-1T"></a>有二种苦。<a id="a-1U"></a>依阴界入。<a id="a-1V"></a>在三界中。<a id="a-1W"></a>广则五道。<a id="a-1X"></a>又复广者。<a id="a-1Y"></a>八大地狱。<a id="a-1Z"></a>饿鬼畜生。<a id="a-1a"></a>欲界六天。<a id="a-1b"></a>于欲界中复有枝条种种诸苦。<a id="a-1c"></a>于色界中。<a id="a-1d"></a>复有心苦。<a id="a-1e"></a>无色界中。<a id="a-1f"></a>则有退苦。<a id="a-1g"></a>故欲退时。<a id="a-1h"></a>三昧则乱。<a id="a-1i"></a>如是心者。<a id="a-1j"></a>有无量种分别之苦。<a id="a-1k"></a>彼善男子。<a id="a-1l"></a>观苦恼已。<a id="a-1m"></a>心生厌离。<a id="a-1n"></a>怖畏如是无量过恶。<a id="a-1o"></a>剃除须发。<a id="a-1p"></a>披服法衣。<a id="a-1q"></a>以信出家。</p>
  <p id="a1r">又彼沙门。<a id="a-1s"></a>复观余苦。<a id="a-1t"></a>心生怖畏。<a id="a-1u"></a>所谓身苦。<a id="a-1v"></a>身苦二处。<a id="a-1w"></a>谓欲色界。<a id="a-1x"></a>随有身处皆受苦恼。<a id="a-1y"></a>彼色界中。<a id="a-1z"></a>云何受苦。<a id="a-20"></a>谓于禅中疲惓故起。<a id="a-21"></a>起彼禅已。<a id="a-22"></a>身则疲惓。<a id="a-23"></a>彼欲退时。<a id="a-24"></a>身威德劣。<a id="a-25"></a>风触其身。<a id="a-26"></a>如是风者。<a id="a-27"></a>本来不触。<a id="a-28"></a>是故触身则受苦恼。<a id="a-29"></a>唯除眼触。<a id="a-2A"></a>受乐无苦。<a id="a-2B"></a>则是无记。<a id="a-2C"></a>如是分别。<a id="a-2D"></a>受苦不同。<a id="a-2E"></a>依色身有。<a id="a-2F"></a>彼善男子。<a id="a-2G"></a>如是闻已。<a id="a-2H"></a>知生死中一切苦恼。<a id="a-2I"></a>阴界入聚。<a id="a-2J"></a>和合皆苦。</p>
  <p id="a2K">彼观如是无量无边生死苦已。<a id="a-2L"></a>而便出家。<a id="a-2M"></a>既出家已。<a id="a-2N"></a>近不善人。<a id="a-2O"></a>近彼人故。<a id="a-2P"></a>同其作业。<a id="a-2Q"></a>闻宝性方。<a id="a-2R"></a>畏何性故。<a id="a-2S"></a>以信出家。<a id="a-2T"></a>闻余性故。<a id="a-2U"></a>更生贪心。<a id="a-2V"></a>或闻金性。<a id="a-2W"></a>或闻银性。<a id="a-2X"></a>或闻宝性。<a id="a-2Y"></a>如是闻已。<a id="a-2Z"></a>不知厌足。<a id="a-2a"></a>贪火所烧。<a id="a-2b"></a>彼既烧已。<a id="a-2c"></a>共恶知识。<a id="a-2d"></a>行于山中。<a id="a-2e"></a>从山至山。<a id="a-2f"></a>从一山峰至一山峰。<a id="a-2g"></a>如是遍行。<a id="a-2h"></a>在隐密处。<a id="a-2i"></a>贪火所烧。<a id="a-2j"></a>昼夜常苦。<a id="a-2k"></a>无有乐时。<a id="a-2l"></a>以何因缘。<a id="a-2m"></a>如是出家。<a id="a-2n"></a>不念彼性。<a id="a-2o"></a>思惟异性。<a id="a-2p"></a>谓舍身性而不思惟。<a id="a-2q"></a>如向所说。<a id="a-2r"></a>彼人如是心意不正。<a id="a-2s"></a>乱心意故。<a id="a-2t"></a>妨废禅诵。<a id="a-2u"></a>失于善法。<a id="a-2v"></a>彼非沙门。<a id="a-2w"></a>亦非俗人。<a id="a-2x"></a>为求涅槃。<a id="a-2y"></a>是故出家。<a id="a-2z"></a>性鬼所著。<a id="a-30"></a>则生贪心。<a id="a-31"></a>贪罥系缚。<a id="a-32"></a>入于地狱。<a id="a-33"></a>尔时世尊迦葉如来而说偈言。</p>
  <p id="a34">观察身性者　　即是一切性</p>
  <p id="a35">欲得涅槃者　　调身性非余</p>
  <p id="a36">若舍离身性　　贪着于余性</p>
  <p id="a37">彼人迷真性　　不得脱苦恼</p>
  <p id="a38">金性则不能　　除舍诸苦恼</p>
  <p id="a39">谛知真性者　　得脱苦不疑</p>
  <p id="a3A">一切苦生苦　　此苦难得脱</p>
  <p id="a3B">财于王贼火　　一切皆怖畏</p>
  <p id="a3C">是故应舍物　　如本来无物</p>
  <p id="a3D">舍离则受乐　　摄取则受苦</p>
  <p id="a3E">谛知于身性　　复谛知性相</p>
  <p id="a3F">喜乐于禅诵　　能烧烦恼山</p>
  <p id="a3G">是故黠慧者　　观察身摄性</p>
  <p id="a3H">众生知自相　　则得涅槃乐</p>
  <p id="a3I">有智之人。<a id="a-3J"></a>如是勤心观此身性。<a id="a-3K"></a>不乐经营金银等性。<a id="a-3L"></a>此是一切在家之人怖畏根本。<a id="a-3M"></a>况出家人。<a id="a-3N"></a>出家人者。<a id="a-3O"></a>一切舍离。<a id="a-3P"></a>彼财物者。<a id="a-3Q"></a>一切怖畏。<a id="a-3R"></a>非卖财物。<a id="a-3S"></a>如是得乐。<a id="a-3T"></a>如是财者。<a id="a-3U"></a>则非财物。<a id="a-3V"></a>非财物性。<a id="a-3W"></a>何者是物。<a id="a-3X"></a>谓观身性。<a id="a-3Y"></a>若舍身性而乐余性。<a id="a-3Z"></a>非于禅诵勤精进也。<a id="a-3a"></a>如是之人。<a id="a-3b"></a>身坏命终堕于地狱。<a id="a-3c"></a>故出家人。<a id="a-3d"></a>常应修集禅诵财物。<a id="a-3e"></a>不应求于世间凡物。<a id="a-3f"></a>彼因缘故。<a id="a-3g"></a>能增长爱。<a id="a-3h"></a>是故知足第一财物。<a id="a-3i"></a>余财物者。<a id="a-3j"></a>能令衰恼。<a id="a-3k"></a>此第八法。<a id="a-3l"></a>妨于禅诵。<a id="a-3m"></a>出家沙门。<a id="a-3n"></a>应当舍离。</p>
  <p id="a3o">又复第九障碍恶法。<a id="a-3p"></a>妨废比丘坐禅读诵。<a id="a-3q"></a>是故沙门应当舍离。<a id="a-3r"></a>何者第九。<a id="a-3s"></a>所谓近王。<a id="a-3t"></a>出家之人不应近王。<a id="a-3u"></a>何以故。<a id="a-3v"></a>近王沙门。<a id="a-3w"></a>一切世人嫌不供养。<a id="a-3x"></a>彼亲近王恶沙门者。<a id="a-3y"></a>悕望财物。<a id="a-3z"></a>或城或村。<a id="a-40"></a>或多人处。<a id="a-41"></a>常求财物。<a id="a-42"></a>不知厌足。<a id="a-43"></a>若不求者。<a id="a-44"></a>徒近于王。<a id="a-45"></a>妨废禅诵。<a id="a-46"></a>如是比丘。<a id="a-47"></a>发心欲行解脱之道。<a id="a-48"></a>而复返入系缚道中。<a id="a-49"></a>是故比丘不应近王。</p>
  <p id="a4A">又复比丘不近何者。<a id="a-4B"></a>所谓比丘不近恶人。<a id="a-4C"></a>彼是何人。<a id="a-4D"></a>谓恶知识。<a id="a-4E"></a>或时染着五尘境界。<a id="a-4F"></a>所谓色声香味触等不善观察。<a id="a-4G"></a>懈怠愚痴。<a id="a-4H"></a>住村中等。<a id="a-4I"></a>一切除舍。<a id="a-4J"></a>不近一切懈怠之人。<a id="a-4K"></a>不近一切谄诳之人。<a id="a-4L"></a>不近一切贪食味人。<a id="a-4M"></a>不近一切商贾之人。<a id="a-4N"></a>不近一切屠猎师等恶命活者。<a id="a-4O"></a>不近一切本性妒人。<a id="a-4P"></a>不近一切邪见之人。<a id="a-4Q"></a>不近一切不审谛人。<a id="a-4R"></a>不近一切我慢之人。<a id="a-4S"></a>不近一切卒富贵人。<a id="a-4T"></a>不近一切博戏之人。<a id="a-4U"></a>不近一切酤酒之人。<a id="a-4V"></a>不近一切嗜酒之人。<a id="a-4W"></a>不近一切酒肆之处。<a id="a-4X"></a>不近乐见妇女之人。<a id="a-4Y"></a>不近一切淫女主人。<a id="a-4Z"></a>不近一切储畜杂货贩卖之人。<a id="a-4a"></a>不近一切厨宰之人。<a id="a-4b"></a>不近一切狱卒等人。<a id="a-4c"></a>不近一切捕鸟之人。<a id="a-4d"></a>不近一切戏论之人。<a id="a-4e"></a>不近一切信外道人。<a id="a-4f"></a>不近一切众所憎人。<a id="a-4g"></a>比丘不应近如是人。<a id="a-4h"></a>或与同住。<a id="a-4i"></a>或共语言。<a id="a-4j"></a>或同道行。<a id="a-4k"></a>一切不应。<a id="a-4l"></a>何以故。<a id="a-4m"></a>多人疑故。<a id="a-4n"></a>若出家人。<a id="a-4o"></a>若离诸过清净之人。<a id="a-4p"></a>皆不应近彼生疑者。<a id="a-4q"></a>谓彼比丘。<a id="a-4r"></a>亦同如是。<a id="a-4s"></a>以彼比丘或近彼人。<a id="a-4t"></a>或同处住。<a id="a-4u"></a>如是比丘。<a id="a-4v"></a>他过所污。<a id="a-4w"></a>是故不应近如是等。<a id="a-4x"></a>何况近王彼近王者。<a id="a-4y"></a>最为凡鄙。<a id="a-4z"></a>尔时世尊迦葉如来。<a id="a-50"></a>而说偈言。</p>
  <p id="a51">比丘林应住　　近王最凡鄙</p>
  <p id="a52">着袈裟近他　　如奴依主命</p>
  <p id="a53">比丘非近他　　尚不应近天</p>
  <p id="a54">鹅不应近狗　　以其净洁故</p>
  <p id="a55">无我无悕望　　心不求一切</p>
  <p id="a56">怖畏生死者　　近王则非善</p>
  <p id="a57">住园林冢间　　若平地若山</p>
  <p id="a58">则是善比丘　　近王则非善</p>
  <p id="a59">如是种种无量方便舍离近王。<a id="a-5A"></a>若近王者。<a id="a-5B"></a>诸梵行人。<a id="a-5C"></a>悉皆呵毁。<a id="a-5D"></a>所应近者。<a id="a-5E"></a>其唯智王。<a id="a-5F"></a>如是近者。<a id="a-5G"></a>毕竟寂静。<a id="a-5H"></a>近智王故。<a id="a-5I"></a>必得涅槃。<a id="a-5J"></a>随所得处。<a id="a-5K"></a>皆悉不退。<a id="a-5L"></a>近彼智王。<a id="a-5M"></a>则有方便。<a id="a-5N"></a>谓于禅诵。<a id="a-5O"></a>坚固精进。<a id="a-5P"></a>不作余业。<a id="a-5Q"></a>妨废禅诵。<a id="a-5R"></a>亲近尊长修习知足。<a id="a-5S"></a>其心调顺。<a id="a-5T"></a>常无贪求。<a id="a-5U"></a>以近尊长。<a id="a-5V"></a>随时咨问。<a id="a-5W"></a>受持不忘。<a id="a-5X"></a>于希有物。<a id="a-5Y"></a>不求见闻。<a id="a-5Z"></a>不生奇特。<a id="a-5a"></a>近智王者。<a id="a-5b"></a>有此方便。<a id="a-5c"></a>尔时世尊迦葉如来。<a id="a-5d"></a>而说偈言。</p>
  <p id="a5e">近尊长供养　　随时勤请问</p>
  <p id="a5f">修行施戒智　　复亲近智王</p>
  <p id="a5g">天人世间中　　能示安隐者</p>
  <p id="a5h">非有中苦缚　　世间之凡王</p>
  <p id="a5i">若无苦恼者　　此乃名为王</p>
  <p id="a5j">若常受苦恼　　不得名为王</p>
  <p id="a5k">比丘应近如是智王。<a id="a-5l"></a>勿近凡王。<a id="a-5m"></a>近世王故。<a id="a-5n"></a>妨废禅诵。<a id="a-5o"></a>若不禅诵。<a id="a-5p"></a>复堕地狱饿鬼畜生。<a id="a-5q"></a>此是世间凡王境界。<a id="a-5r"></a>是故比丘。<a id="a-5s"></a>知此过已。<a id="a-5t"></a>常不近王。<a id="a-5u"></a>住林之人。<a id="a-5v"></a>若亲近王。<a id="a-5w"></a>则非所宜。<a id="a-5x"></a>故应舍离。<a id="a-5y"></a>此第九法。<a id="a-5z"></a>妨禅诵故。</p>
  <p id="a60">又复第十障碍恶法。<a id="a-61"></a>妨废比丘坐禅读诵。<a id="a-62"></a>是故沙门应当舍离。<a id="a-63"></a>何者第十。<a id="a-64"></a>所谓比丘。<a id="a-65"></a>悕望请唤。<a id="a-66"></a>贪乐食味。<a id="a-67"></a>既于境界。<a id="a-68"></a>正修行已。<a id="a-69"></a>乃更后时在人间行。<a id="a-6A"></a>舍弃林野可爱之处。<a id="a-6B"></a>复于人中。<a id="a-6C"></a>处处游行。<a id="a-6D"></a>如是比丘。<a id="a-6E"></a>近于放逸。<a id="a-6F"></a>家家村村。<a id="a-6G"></a>从城至城。<a id="a-6H"></a>从多人处至多人处。<a id="a-6I"></a>如是遍行。<a id="a-6J"></a>乐多言说。<a id="a-6K"></a>妄行人中。<a id="a-6L"></a>乐世俗语。<a id="a-6M"></a>乐见亲旧。<a id="a-6N"></a>亲旧知识。<a id="a-6O"></a>详共请唤。<a id="a-6P"></a>得好美食。<a id="a-6Q"></a>既得种种美味食已。<a id="a-6R"></a>妄于林中。<a id="a-6S"></a>舍离禅诵。<a id="a-6T"></a>放逸而行。<a id="a-6U"></a>悕望饮食。<a id="a-6V"></a>以常贪着种种食故。<a id="a-6W"></a>不觉身尽。<a id="a-6X"></a>如是着味。<a id="a-6Y"></a>悕望请唤。<a id="a-6Z"></a>心以为乐。</p>
  <p id="a6a">又若比丘。<a id="a-6b"></a>于境界中。<a id="a-6c"></a>不如法行。<a id="a-6d"></a>眼见好色。<a id="a-6e"></a>心爱乐故。<a id="a-6f"></a>则生染欲。<a id="a-6g"></a>悕望乐见。<a id="a-6h"></a>转复爱着。<a id="a-6i"></a>于彼彼处。<a id="a-6j"></a>心生喜乐。<a id="a-6k"></a>如是比丘。<a id="a-6l"></a>行于人中。<a id="a-6m"></a>失自利益禅诵之业。<a id="a-6n"></a>如是失已常悕食味。<a id="a-6o"></a>常到他舍。<a id="a-6p"></a>眼见色故。<a id="a-6q"></a>心生爱乐。<a id="a-6r"></a>如是次第。<a id="a-6s"></a>耳闻于声。<a id="a-6t"></a>心生爱乐。<a id="a-6u"></a>鼻得香已。<a id="a-6v"></a>心生爱乐。<a id="a-6w"></a>如是乐着一切境界。<a id="a-6x"></a>为一切缚之所系缚。<a id="a-6y"></a>为一切罥之所系缚。<a id="a-6z"></a>于一切欲随逐而行。<a id="a-70"></a>既非在家。<a id="a-71"></a>复非出家。<a id="a-72"></a>如是之人身坏命终。<a id="a-73"></a>堕于恶道。<a id="a-74"></a>生地狱中。<a id="a-75"></a>是故不应乐他请唤。<a id="a-76"></a>乐他请唤。<a id="a-77"></a>有如是过。<a id="a-78"></a>是故比丘应观此过。<a id="a-79"></a>不应常在人中游行。<a id="a-7A"></a>若须行者。<a id="a-7B"></a>有五因缘得行人中。<a id="a-7C"></a>一为病人推求医药资用因缘。<a id="a-7D"></a>得行人中。<a id="a-7E"></a>二为饶益尊长因缘。<a id="a-7F"></a>得行人中。<a id="a-7G"></a>三为佛塔自舍破坏修治因缘。<a id="a-7H"></a>得行人中。<a id="a-7I"></a>四为饶益众生因缘。<a id="a-7J"></a>得行人中。<a id="a-7K"></a>五为他王破其国土。<a id="a-7L"></a>欲化彼王救命因缘。<a id="a-7M"></a>得行人中。<a id="a-7N"></a>为如是因。<a id="a-7O"></a>得行人中。<a id="a-7P"></a>若无如是五种因缘行人中者。<a id="a-7Q"></a>是虚妄行。<a id="a-7R"></a>妨废禅诵。<a id="a-7S"></a>如是行者。<a id="a-7T"></a>于老病死悲啼号哭愁苦懊恼。<a id="a-7U"></a>不能得脱。<a id="a-7V"></a>彼恶沙门立沙门者。<a id="a-7W"></a>徒尔出家。<a id="a-7X"></a>是故比丘。<a id="a-7Y"></a>若心悕望欲断爱者。<a id="a-7Z"></a>心应正观寂静诸根。<a id="a-7a"></a>依凭尊长。<a id="a-7b"></a>附近三宝摄心而行。<a id="a-7c"></a>摄三宝故。<a id="a-7d"></a>拔断一切烦恼使根。<a id="a-7e"></a>尔时世尊迦葉如来。<a id="a-7f"></a>而说偈言。</p>
  <p id="a7g">舍离禅诵业　　唯贪着食味</p>
  <p id="a7h">是则非比丘　　其心如饿鬼</p>
  <p id="a7i">除禅更无乐　　智者如是说</p>
  <p id="a7j">离于禅定乐　　更无乐可得</p>
  <p id="a7k">愚人舍上乐　　唯贪着诸味</p>
  <p id="a7l">如是痴恶人　　则得衰恼事</p>
  <p id="a7m">若人乐境界　　常依境界乐</p>
  <p id="a7n">增长不善法　　命终堕恶道</p>
  <p id="a7o">若人离禅诵　　舍持戒布施</p>
  <p id="a7p">刚犷不调伏　　有命亦如死</p>
  <p id="a7q">若顺法行已　　在世间不死</p>
  <p id="a7r">离法常愚痴　　有命亦如死</p>
  <p id="a7s">虽有人皮覆　　愚痴同畜生</p>
  <p id="a7t">以智灯光明　　不照其心故</p>
  <p id="a7u">若受持戒者　　可得名为人</p>
  <p id="a7v">一切破戒者　　则如狗不异</p>
  <p id="a7w">若贪不布施　　恶行不调伏</p>
  <p id="a7x">则不名为人　　摄在饿鬼数</p>
  <p id="a7y">若人无戒智　　复无布施宝</p>
  <p id="a7z">彼人虽有命　　则与死不异</p>
  <p id="a80">若行戒施禅　　受持念三昧</p>
  <p id="a81">是人亦名人　　应为天所礼</p>
  <p id="a82">有功德是人　　无功德如羊</p>
  <p id="a83">功德知功德　　彼人则名天</p>
  <p id="a84">如是功德。<a id="a-85"></a>功德者知。<a id="a-86"></a>功德人者。<a id="a-87"></a>一切处乐。<a id="a-88"></a>若无功德。<a id="a-89"></a>彼常受苦。<a id="a-8A"></a>是故比丘既闻如是胜功德已。<a id="a-8B"></a>不应贪味。<a id="a-8C"></a>此第十法。<a id="a-8D"></a>妨废禅诵。<a id="a-8E"></a>沙门之人畏生死者。<a id="a-8F"></a>应当怖畏。</p>
  <p id="a8G">又第十一障碍恶法。<a id="a-8H"></a>妨废比丘坐禅读诵。<a id="a-8I"></a>是故沙门。<a id="a-8J"></a>应当舍离。<a id="a-8K"></a>第十一者。<a id="a-8L"></a>谓痴比丘我慢心故。<a id="a-8M"></a>不请问他。<a id="a-8N"></a>内智不开。<a id="a-8O"></a>外向化说言一切智。<a id="a-8P"></a>有一切智。<a id="a-8Q"></a>故我能说。<a id="a-8R"></a>我能解义。<a id="a-8S"></a>我能读诵。<a id="a-8T"></a>一切法聚。<a id="a-8U"></a>是我所持。<a id="a-8V"></a>百千法义。<a id="a-8W"></a>我教弟子。<a id="a-8X"></a>更无有人与我等者。<a id="a-8Y"></a>自心摄受。<a id="a-8Z"></a>复为他人作如是说。<a id="a-8a"></a>彼唯智慢而实无智。<a id="a-8b"></a>彼人常为一切众生。<a id="a-8c"></a>说自功德。<a id="a-8d"></a>是故世间一切闻者。<a id="a-8e"></a>皆生贵重。<a id="a-8f"></a>一切世人。<a id="a-8g"></a>皆作是言。<a id="a-8h"></a>此善比丘。<a id="a-8i"></a>具一切智。<a id="a-8j"></a>如是比丘。<a id="a-8k"></a>更无与等。<a id="a-8l"></a>一切世人。<a id="a-8m"></a>皆如是说。<a id="a-8n"></a>而彼比丘。<a id="a-8o"></a>最无所解。<a id="a-8p"></a>内实空虚。<a id="a-8q"></a>无所知晓。<a id="a-8r"></a>心中无物。<a id="a-8s"></a>犹如空器。<a id="a-8t"></a>亦如秋云。<a id="a-8u"></a>离于禅诵。<a id="a-8v"></a>诸少智人之所供养。<a id="a-8w"></a>唯修禅诵。<a id="a-8x"></a>持戒布施。<a id="a-8y"></a>勤修精进。<a id="a-8z"></a>攀缘善法。<a id="a-90"></a>智慧毗尼。<a id="a-91"></a>调伏庄严。<a id="a-92"></a>安住佛法。<a id="a-93"></a>勤不休息。<a id="a-94"></a>大悲熏心。<a id="a-95"></a>此是沙门所应行法。<a id="a-96"></a>彼恶比丘。<a id="a-97"></a>内空无智。<a id="a-98"></a>如是意念。<a id="a-99"></a>若我今者见彼比丘。<a id="a-9A"></a>则示我法。<a id="a-9B"></a>如是比丘。<a id="a-9C"></a>轻贱于我。<a id="a-9D"></a>彼檀越家。<a id="a-9E"></a>常供养我。<a id="a-9F"></a>若就彼学。<a id="a-9G"></a>则彼檀越不供养我。<a id="a-9H"></a>轻贱于我。<a id="a-9I"></a>是故我今随自所知所解多少。<a id="a-9J"></a>为他宣说。<a id="a-9K"></a>随彼闻者。<a id="a-9L"></a>解与不解。<a id="a-9M"></a>我终不能就彼而学。<a id="a-9N"></a>如是内空。<a id="a-9O"></a>畏他轻贱。<a id="a-9P"></a>以慢心故。<a id="a-9Q"></a>既自不解。<a id="a-9R"></a>不请问他。<a id="a-9S"></a>畏人轻贱。<a id="a-9T"></a>如是慢心。<a id="a-9U"></a>妄语之人。<a id="a-9V"></a>失五学句。<a id="a-9W"></a>何等为五。<a id="a-9X"></a>所谓妄语。<a id="a-9Y"></a>彼未知故。<a id="a-9Z"></a>是以为他妄语而说。<a id="a-9a"></a>此是彼人破初学句。<a id="a-9b"></a>又复次破第二学句。<a id="a-9c"></a>所谓偷盗。<a id="a-9d"></a>彼不应受他人供养。<a id="a-9e"></a>彼檀越主为智慧故。<a id="a-9f"></a>与物供养。<a id="a-9g"></a>而彼愚人。<a id="a-9h"></a>少于智慧而取其物。<a id="a-9i"></a>如是痴人。<a id="a-9j"></a>则是偷盗。<a id="a-9k"></a>如是名破第二学句。</p>
  <p id="a9l">又复次破第三学句。<a id="a-9m"></a>所谓比丘。<a id="a-9n"></a>初出家时。<a id="a-9o"></a>所受学句。<a id="a-9p"></a>依持戒住。<a id="a-9q"></a>缘于持戒。<a id="a-9r"></a>起如是心。<a id="a-9s"></a>我今出家。<a id="a-9t"></a>而彼比丘。<a id="a-9u"></a>若不学问。<a id="a-9v"></a>何有持戒为他说言。<a id="a-9w"></a>我则多知。<a id="a-9x"></a>如是名破第三学句。</p>
  <p id="a9y">又复次破第四学句。<a id="a-9z"></a>所谓难问。<a id="a-A0"></a>畏他轻贱。<a id="a-A1"></a>是故谤法。<a id="a-A2"></a>而说非法。<a id="a-A3"></a>言此是法。<a id="a-A4"></a>此是第一毁破学句。<a id="a-A5"></a>如是名破第四学句。</p>
  <p id="aA6">又复次破第五学句。<a id="a-A7"></a>所谓彼人不知法故。<a id="a-A8"></a>于同梵行。<a id="a-A9"></a>所说正法。<a id="a-AA"></a>言非正法。<a id="a-AB"></a>作如是言。<a id="a-AC"></a>汝等一切不知深法。<a id="a-AD"></a>汝所说者。<a id="a-AE"></a>非佛所说。<a id="a-AF"></a>彼人如是谤他众僧。<a id="a-AG"></a>作如是言。<a id="a-AH"></a>唯我能知。<a id="a-AI"></a>汝等众僧。<a id="a-AJ"></a>一切不知。<a id="a-AK"></a>如是谤僧。<a id="a-AL"></a>畏他轻故。<a id="a-AM"></a>语众僧言。<a id="a-AN"></a>汝说非法。<a id="a-AO"></a>而僧说者其实是法。<a id="a-AP"></a>彼恶比丘。<a id="a-AQ"></a>如是则失正法功德。<a id="a-AR"></a>最大妄语。<a id="a-AS"></a>身坏命终。<a id="a-AT"></a>堕于恶道。<a id="a-AU"></a>生地狱中。<a id="a-AV"></a>不请问他。<a id="a-AW"></a>恶业因故。</p>
  <p id="aAX">不请问他。<a id="a-AY"></a>复有大过。<a id="a-AZ"></a>谓我慢心。<a id="a-Aa"></a>我慢心故。<a id="a-Ab"></a>不入林中。<a id="a-Ac"></a>畏他轻贱。<a id="a-Ad"></a>于示道者。<a id="a-Ae"></a>而不请问。<a id="a-Af"></a>何者为道。<a id="a-Ag"></a>云何心缘。<a id="a-Ah"></a>何所攀缘。<a id="a-Ai"></a>云何忘失。<a id="a-Aj"></a>复摄在心。<a id="a-Ak"></a>如是于他不请不问。<a id="a-Al"></a>慢心过故。<a id="a-Am"></a>彼不能得如是道故。<a id="a-An"></a>心生疲惓。<a id="a-Ao"></a>结加趺坐。<a id="a-Ap"></a>即尔复起。<a id="a-Aq"></a>作如是念。<a id="a-Ar"></a>此法虚妄。<a id="a-As"></a>彼诸比丘。<a id="a-At"></a>唐为此业。<a id="a-Au"></a>此非是道。<a id="a-Av"></a>实无有禅。<a id="a-Aw"></a>无三摩提。<a id="a-Ax"></a>亦无禅果。<a id="a-Ay"></a>无三昧果。<a id="a-Az"></a>以我慢心。<a id="a-B0"></a>畏他轻贱。<a id="a-B1"></a>如是诽谤。<a id="a-B2"></a>彼邪见者。<a id="a-B3"></a>身坏命终。<a id="a-B4"></a>堕于恶道。<a id="a-B5"></a>生地狱中。<a id="a-B6"></a>尔时世尊迦葉如来。<a id="a-B7"></a>而说偈言。</p>
  <p id="aB8">知时离我慢　　请问于尊长</p>
  <p id="aB9">比丘勤精进　　速得于涅槃</p>
  <p id="aBA">诸从他所闻　　皆为他人说</p>
  <p id="aBB">自知离我慢　　彼比丘谛知</p>
  <p id="aBC">离慢离大慢　　知道知非道</p>
  <p id="aBD">如是知自他　　是知足比丘</p>
  <p id="aBE">我慢心甚坚　　心[懂-重+隻]而愚钝</p>
  <p id="aBF">悕财利供养　　则不得寂静</p>
  <p id="aBG">彼以如是不请问他慢故心坚。<a id="a-BH"></a>不能禅诵。<a id="a-BI"></a>如是比丘。<a id="a-BJ"></a>常食他食。<a id="a-BK"></a>以存性命。<a id="a-BL"></a>彼人唯有比丘形服名字比丘。<a id="a-BM"></a>身坏命终。<a id="a-BN"></a>堕于恶道。<a id="a-BO"></a>生地狱中。<a id="a-BP"></a>或以心慢。<a id="a-BQ"></a>不请问他。<a id="a-BR"></a>是故学者。<a id="a-BS"></a>乃至有命未尽以来。<a id="a-BT"></a>常请问他。<a id="a-BU"></a>如是比丘。<a id="a-BV"></a>心常安乐。<a id="a-BW"></a>身坏命终。<a id="a-BX"></a>生于善道天世界中。<a id="a-BY"></a>生彼处已。<a id="a-BZ"></a>次第乃至到于涅槃。<a id="a-Ba"></a>以离慢故。</p>
  <p id="aBb">又第十二障碍恶法。<a id="a-Bc"></a>妨废比丘坐禅读诵。<a id="a-Bd"></a>第十二者。<a id="a-Be"></a>乐多知识。<a id="a-Bf"></a>多知识名。<a id="a-Bg"></a>作不饶益。<a id="a-Bh"></a>如是比丘。<a id="a-Bi"></a>唯增长爱。<a id="a-Bj"></a>若有比丘多知识者。<a id="a-Bk"></a>则多妨乱。<a id="a-Bl"></a>多所作故。<a id="a-Bm"></a>妨乱心意。<a id="a-Bn"></a>心意乱故。<a id="a-Bo"></a>不得禅诵。<a id="a-Bp"></a>出家之人。<a id="a-Bq"></a>怨亲平等。<a id="a-Br"></a>犹尚不应近一知识。<a id="a-Bs"></a>何况复有多知识耶。<a id="a-Bt"></a>若懈怠者。<a id="a-Bu"></a>唯名比丘。<a id="a-Bv"></a>到他舍故。<a id="a-Bw"></a>即眼见时。<a id="a-Bx"></a>心则动乱。<a id="a-By"></a>眼见色故眼识异本。<a id="a-Bz"></a>心不攀缘寂静之法。<a id="a-C0"></a>不念观察。<a id="a-C1"></a>心不正直。<a id="a-C2"></a>多有言说。<a id="a-C3"></a>见知识已。<a id="a-C4"></a>次第闻声。<a id="a-C5"></a>心则乱缘。<a id="a-C6"></a>有异观察。<a id="a-C7"></a>心不寂静。<a id="a-C8"></a>不寂静故。<a id="a-C9"></a>不寂静观。<a id="a-CA"></a>有所攀缘。<a id="a-CB"></a>若见知识。<a id="a-CC"></a>一念亦妨。<a id="a-CD"></a>况见知识。<a id="a-CE"></a>乃至久时。<a id="a-CF"></a>是故沙门。<a id="a-CG"></a>乃至不用有一知识。<a id="a-CH"></a>况多知识。<a id="a-CI"></a>若有比丘。<a id="a-CJ"></a>近知识者。<a id="a-CK"></a>饶人处行。<a id="a-CL"></a>从饶人处。<a id="a-CM"></a>至饶人处。<a id="a-CN"></a>如是游行。<a id="a-CO"></a>念念命尽而不觉知。<a id="a-CP"></a>则失善分。<a id="a-CQ"></a>若失善分。<a id="a-CR"></a>最是自诳。<a id="a-CS"></a>乃至不能于一念间修禅读诵。<a id="a-CT"></a>是故比丘。<a id="a-CU"></a>如是学者。<a id="a-CV"></a>增长染爱。<a id="a-CW"></a>不应亲近俗人知识。</p>
  <p id="aCX">又若能令未来安隐示涅槃道。<a id="a-CY"></a>导师知识。<a id="a-CZ"></a>坐禅同行。<a id="a-Ca"></a>则应亲近。<a id="a-Cb"></a>何者同行。<a id="a-Cc"></a>所谓除灭。<a id="a-Cd"></a>一切烦恼。<a id="a-Ce"></a>至涅槃城。<a id="a-Cf"></a>此是第一胜善知识。<a id="a-Cg"></a>余知识者。<a id="a-Ch"></a>则是怨家。<a id="a-Ci"></a>非真知识。<a id="a-Cj"></a>以非真故。<a id="a-Ck"></a>则非知识。<a id="a-Cl"></a>若见共语共行共业。<a id="a-Cm"></a>同有所作。<a id="a-Cn"></a>妨废善业。<a id="a-Co"></a>若未来世得其力者。<a id="a-Cp"></a>乃名知识。<a id="a-Cq"></a>若示梵行。<a id="a-Cr"></a>若令修行。<a id="a-Cs"></a>或教怖畏。<a id="a-Ct"></a>未来之世。<a id="a-Cu"></a>示令怖畏。<a id="a-Cv"></a>生于地狱饿鬼畜生。<a id="a-Cw"></a>名善知识。<a id="a-Cx"></a>令身口意造作恶业。<a id="a-Cy"></a>到恶道者。<a id="a-Cz"></a>一切勿近。<a id="a-D0"></a>尔时世尊迦葉如来。<a id="a-D1"></a>而说偈言。</p>
  <p id="aD2">若示未来世　　彼是善知识</p>
  <p id="aD3">若能遮恶处　　复能救灾祸</p>
  <p id="aD4">常说利益法　　利益未来世</p>
  <p id="aD5">彼是善知识　　作知识利益</p>
  <p id="aD6">此胜知识。<a id="a-D7"></a>有无量种无量分别。<a id="a-D8"></a>种种说法。<a id="a-D9"></a>非多饮食。<a id="a-DA"></a>礼拜入舍。<a id="a-DB"></a>非示爱声触味香色。<a id="a-DC"></a>得名知识。<a id="a-DD"></a>如是知识非善知识。<a id="a-DE"></a>善比丘者。<a id="a-DF"></a>应当舍离。<a id="a-DG"></a>尚不应近此一知识。<a id="a-DH"></a>况复近多如是知识。<a id="a-DI"></a>生无量过。<a id="a-DJ"></a>若有知识。<a id="a-DK"></a>于未来世作不利益。<a id="a-DL"></a>虽名知识。<a id="a-DM"></a>实是怨家。<a id="a-DN"></a>若有比丘。<a id="a-DO"></a>近彼知识。<a id="a-DP"></a>则妨自业坐禅读诵。</p>
  <p id="aDQ">又第十三。<a id="a-DR"></a>障碍恶法。<a id="a-DS"></a>妨废比丘坐禅读诵。<a id="a-DT"></a>是故沙门应当舍离。<a id="a-DU"></a>第十三者。<a id="a-DV"></a>所谓比丘与恶同处。<a id="a-DW"></a>一切比丘与恶同处。<a id="a-DX"></a>妨废禅诵。<a id="a-DY"></a>与恶同处。<a id="a-DZ"></a>凡有五种。<a id="a-Da"></a>何等为五。<a id="a-Db"></a>所谓比丘。<a id="a-Dc"></a>善持净戒第一善法。<a id="a-Dd"></a>有正直心。<a id="a-De"></a>而与第一破戒恶人同处止住。<a id="a-Df"></a>不得自在。<a id="a-Dg"></a>此是第一与恶同处。<a id="a-Dh"></a>又复第二与恶同处。<a id="a-Di"></a>所谓比丘不自在过。<a id="a-Dj"></a>或自在过。<a id="a-Dk"></a>与邪见人。<a id="a-Dl"></a>而共相随。<a id="a-Dm"></a>若村若城。<a id="a-Dn"></a>若多人处。<a id="a-Do"></a>同行同住。<a id="a-Dp"></a>此是第二与恶同处。<a id="a-Dq"></a>又复第三与恶同处。<a id="a-Dr"></a>所谓比丘常自乐数亲旧知识。<a id="a-Ds"></a>欲往欲近。<a id="a-Dt"></a>与共相随。<a id="a-Du"></a>至在俗时先住之家。<a id="a-Dv"></a>此是第三与恶同处。<a id="a-Dw"></a>又复第四与恶同处。<a id="a-Dx"></a>所谓比丘。<a id="a-Dy"></a>畏他轻贱。<a id="a-Dz"></a>求知见故。<a id="a-E0"></a>到恶处住论师之所。<a id="a-E1"></a>共相习近。<a id="a-E2"></a>此是第四与恶同处。<a id="a-E3"></a>又复第五与恶同处。<a id="a-E4"></a>所谓比丘。<a id="a-E5"></a>心意动乱不能正行。<a id="a-E6"></a>于先饮食。<a id="a-E7"></a>或卧具等。<a id="a-E8"></a>或先食来。<a id="a-E9"></a>或先饮来。<a id="a-EA"></a>或先卧来。<a id="a-EB"></a>近妇人来。<a id="a-EC"></a>或于先时所受用色声香味触。<a id="a-ED"></a>如是种种。<a id="a-EE"></a>忆念思惟。<a id="a-EF"></a>念境界处。<a id="a-EG"></a>境界处念之所破坏。<a id="a-EH"></a>余一切处。<a id="a-EI"></a>皆悉可避。<a id="a-EJ"></a>此境界处则不可避。<a id="a-EK"></a>以是第一最恶处故。<a id="a-EL"></a>以于一切禅诵等业。<a id="a-EM"></a>最为妨故。<a id="a-EN"></a>自余恶处。<a id="a-EO"></a>皆悉可避。<a id="a-EP"></a>唯此一处。<a id="a-EQ"></a>最不可避境界之乐。<a id="a-ER"></a>从自心起。<a id="a-ES"></a>分别恶处。<a id="a-ET"></a>最为难避。<a id="a-EU"></a>唯除坐禅三摩提乐正观察念。<a id="a-EV"></a>如是能避。<a id="a-EW"></a>尔时世尊迦葉如来。<a id="a-EX"></a>而说偈言。</p>
  <p id="aEY">不善观察风　　所吹炽然火</p>
  <p id="aEZ">彼正观察雨　　能令灭无余</p>
  <p id="aEa">众生先所起　　久时无明暗</p>
  <p id="aEb">如起智慧灯　　能令灭无余</p>
  <p id="aEc">欲痴火能烧　　地狱愚痴人</p>
  <p id="aEd">智者则不尔　　是故得涅槃</p>
  <p id="aEe">如是十三法　　智光明能除</p>
  <p id="aEf">是故畏过者　　常应勤持戒</p>
  <p id="aEg">拔出自身中　　三种过根本</p>
  <p id="aEh">以智慧大火　　烧多烦恼薪</p>
  <p id="aEi">如向所说与恶同处。<a id="a-Ej"></a>应设方便。<a id="a-Ek"></a>一切远离。<a id="a-El"></a>出家沙门。<a id="a-Em"></a>宁当独行。<a id="a-En"></a>勿多忆念。<a id="a-Eo"></a>亦莫懈怠。<a id="a-Ep"></a>本村本城。<a id="a-Eq"></a>本多人处。<a id="a-Er"></a>过去乐事。<a id="a-Es"></a>勿忆勿乐。<a id="a-Et"></a>勿念本时节会之日饶人之处。<a id="a-Eu"></a>本曾游行。<a id="a-Ev"></a>亦勿忆念。<a id="a-Ew"></a>悕望欲见。<a id="a-Ex"></a>亦勿摄受诸恶弟子。<a id="a-Ey"></a>诸恶知识。<a id="a-Ez"></a>亦勿亲近。<a id="a-F0"></a>勿乐爱声触味香色。<a id="a-F1"></a>勿生染心。<a id="a-F2"></a>勿不正行。<a id="a-F3"></a>心莫惊动。<a id="a-F4"></a>亦勿悕望。<a id="a-F5"></a>饮食敷具病药所须。<a id="a-F6"></a>勿着种种杂色袈裟。<a id="a-F7"></a>亦勿方便推捣令平。<a id="a-F8"></a>若洗浴时。<a id="a-F9"></a>不以脚足揩踏身体。<a id="a-FA"></a>勿作种种间杂言语。<a id="a-FB"></a>如是烧灭无始闇聚。<a id="a-FC"></a>极恶生死。<a id="a-FD"></a>五道是门。<a id="a-FE"></a>六尘境界。<a id="a-FF"></a>分别焰起地狱饿鬼畜生之中。<a id="a-FG"></a>常烧常炙。<a id="a-FH"></a>一切世间愚痴凡夫。<a id="a-FI"></a>处处流转。<a id="a-FJ"></a>烧炙失坏。<a id="a-FK"></a>入苦海中。<a id="a-FL"></a>生死转行犹不厌离。<a id="a-FM"></a>舍行持戒。<a id="a-FN"></a>若人生天。<a id="a-FO"></a>第一放逸。<a id="a-FP"></a>后退彼天与先同侣。<a id="a-FQ"></a>胜者离别。<a id="a-FR"></a>生在地狱饿鬼畜生。<a id="a-FS"></a>受第一苦。<a id="a-FT"></a>悔火所烧。<a id="a-FU"></a>无有救者。<a id="a-FV"></a>放逸所坏。<a id="a-FW"></a>悔火所烧。<a id="a-FX"></a>生在地狱饿鬼畜生。<a id="a-FY"></a>以是等故。<a id="a-FZ"></a>诸有怖畏。<a id="a-Fa"></a>未来退者。<a id="a-Fb"></a>一切皆应修行正法。<a id="a-Fc"></a>常不断绝。<a id="a-Fd"></a>如是法律。<a id="a-Fe"></a>一切如来应正遍知。<a id="a-Ff"></a>为放逸天断除放逸。<a id="a-Fg"></a>若人生天。<a id="a-Fh"></a>一切皆是持戒力故。<a id="a-Fi"></a>若有善修善调伏心。<a id="a-Fj"></a>如是之人。<a id="a-Fk"></a>不得言死。<a id="a-Fl"></a>身坏命终生于善道天世界中。<a id="a-Fm"></a>汝等天众。<a id="a-Fn"></a>一切未知。<a id="a-Fo"></a>生此天因。<a id="a-Fp"></a>戒之轻重。<a id="a-Fq"></a>我为饶益。<a id="a-Fr"></a>示汝彼业。<a id="a-Fs"></a>是故说此十三法门。<a id="a-Ft"></a>人天世间。<a id="a-Fu"></a>迭互为因。<a id="a-Fv"></a>人世界中。<a id="a-Fw"></a>则能持戒。<a id="a-Fx"></a>天世界中。<a id="a-Fy"></a>则不能持。<a id="a-Fz"></a>人死生天。<a id="a-G0"></a>若不放逸。<a id="a-G1"></a>退生人中。<a id="a-G2"></a>以是因缘。<a id="a-G3"></a>故说此经。<a id="a-G4"></a>彼佛世尊迦葉如来。<a id="a-G5"></a>利益天人。<a id="a-G6"></a>饶益安乐。<a id="a-G7"></a>乃至涅槃。<a id="a-G8"></a>如是利益一切世间。</p>
  <p id="aG9">尔时彼处牟修楼陀夜摩天王。<a id="a-GA"></a>并天众等。<a id="a-GB"></a>深生厌离。<a id="a-GC"></a>虽处于欲。<a id="a-GD"></a>而于欲中不行放逸皆悉成就不放逸行。<a id="a-GE"></a>顶礼世尊迦葉佛塔。<a id="a-GF"></a>其心清净。<a id="a-GG"></a>彼一切天。<a id="a-GH"></a>如本来时还如是去。</p>
  <p id="aGI">迦葉世尊第六经竟。</p>
  <p id="aGJ">此法名为六修多罗山树具足地处流行。</p>
  <p id="aGK">尔时天众一切皆出迦葉佛塔。<a id="a-GL"></a>问于天主牟修楼陀。<a id="a-GM"></a>而作是言。<a id="a-GN"></a>天王云何知此佛塔。<a id="a-GO"></a>尔时天众。<a id="a-GP"></a>如是问已。<a id="a-GQ"></a>牟修楼陀天主告言。<a id="a-GR"></a>汝等天众。<a id="a-GS"></a>一切皆听。<a id="a-GT"></a>我有因缘。<a id="a-GU"></a>先见此塔。<a id="a-GV"></a>我于先时始生此天。<a id="a-GW"></a>放逸而行喜乐境界。<a id="a-GX"></a>五罥所缚。<a id="a-GY"></a>周遍行此夜摩地处。<a id="a-GZ"></a>五欲功德游戏受乐。<a id="a-Ga"></a>处处而行。<a id="a-Gb"></a>从一园林至一园林。<a id="a-Gc"></a>从山至山。<a id="a-Gd"></a>从岩至岩。<a id="a-Ge"></a>从崖至崖。<a id="a-Gf"></a>从一花池至一花池。<a id="a-Gg"></a>从一峰处至一峰处。<a id="a-Gh"></a>多有无量百千天子。<a id="a-Gi"></a>为天女众之所围绕。<a id="a-Gj"></a>彼天女众。<a id="a-Gk"></a>无量百千服饰庄严。<a id="a-Gl"></a>在天子前。<a id="a-Gm"></a>歌舞喜笑游戏围绕。<a id="a-Gn"></a>我于尔时如是遍观。<a id="a-Go"></a>此天世间乐着境界五欲功德。<a id="a-Gp"></a>心生欢喜。<a id="a-Gq"></a>爱心所牵。<a id="a-Gr"></a>我三处行。<a id="a-Gs"></a>皆不妨碍。<a id="a-Gt"></a>所谓水中在鹅背上。<a id="a-Gu"></a>从一鹅背至一鹅背。<a id="a-Gv"></a>次复在于鸳鸯背上。<a id="a-Gw"></a>从一鸳鸯至一鸳鸯。<a id="a-Gx"></a>次复乘鸭在鸭背上。<a id="a-Gy"></a>从一鸭背至一鸭背。<a id="a-Gz"></a>次复在于莲花之中。<a id="a-H0"></a>从一莲花至一莲花。<a id="a-H1"></a>在水波中。<a id="a-H2"></a>从波至波。<a id="a-H3"></a>处处游戏。<a id="a-H4"></a>随意而行。<a id="a-H5"></a>无有障碍。<a id="a-H6"></a>一切嬉戏歌舞欢笑。<a id="a-H7"></a>心极受乐。<a id="a-H8"></a>如是游行。</p>
  <p id="aH9">我既如是。<a id="a-HA"></a>种种戏已。<a id="a-HB"></a>复念余戏谓处陆地乘于殿堂。<a id="a-HC"></a>百千天女。<a id="a-HD"></a>围绕相随。<a id="a-HE"></a>从山至山。<a id="a-HF"></a>从一山峰。<a id="a-HG"></a>至一山峰。<a id="a-HH"></a>从一山谷至一山谷。<a id="a-HI"></a>从一园林至一园林。<a id="a-HJ"></a>从一山窟至一山窟。<a id="a-HK"></a>我于尔时。<a id="a-HL"></a>在如是处行不障碍。</p>
  <p id="aHM">如是次第。<a id="a-HN"></a>在虚空中。<a id="a-HO"></a>复乘堂殿百千天众而为围绕。<a id="a-HP"></a>作诸天乐。<a id="a-HQ"></a>出妙音声。<a id="a-HR"></a>歌舞喜笑游戏而行。<a id="a-HS"></a>遍此一切天之世间。<a id="a-HT"></a>见不可说种种异处。<a id="a-HU"></a>多有七宝光明照曜胜妙之处。<a id="a-HV"></a>如是山峰处处遍见。<a id="a-HW"></a>有百千树。<a id="a-HX"></a>七宝庄严。<a id="a-HY"></a>如是次第。<a id="a-HZ"></a>复见有河。<a id="a-Ha"></a>百千莲华集在其岸。<a id="a-Hb"></a>处处皆有微妙莲华。<a id="a-Hc"></a>我共天众。<a id="a-Hd"></a>皆如是见在虚空中。<a id="a-He"></a>如是下观一切诸欲。<a id="a-Hf"></a>功德具足。</p>
  <p id="aHg">此天世间百千种殿。<a id="a-Hh"></a>处处皆饶。<a id="a-Hi"></a>我常于中行无障碍。<a id="a-Hj"></a>谓在三处水陆虚空。<a id="a-Hk"></a>如是游戏种种受乐。</p>
  <p id="aHl">我复有时。<a id="a-Hm"></a>遂见六山。<a id="a-Hn"></a>有六光明。<a id="a-Ho"></a>穿空而出。<a id="a-Hp"></a>焰色分明。<a id="a-Hq"></a>不知何物。<a id="a-Hr"></a>我时见已。<a id="a-Hs"></a>生希有心。<a id="a-Ht"></a>专念思惟。<a id="a-Hu"></a>此所见者。<a id="a-Hv"></a>昔未曾有。<a id="a-Hw"></a>为是何物。<a id="a-Hx"></a>如是念已。<a id="a-Hy"></a>即并行殿。<a id="a-Hz"></a>一切天众。<a id="a-I0"></a>速疾前去。<a id="a-I1"></a>诣六光明。<a id="a-I2"></a>我既到彼六光明所并殿俱堕。<a id="a-I3"></a>我先所有光明威德。<a id="a-I4"></a>一切损减。<a id="a-I5"></a>我于尔时心自思惟。<a id="a-I6"></a>此是何物。<a id="a-I7"></a>是何势力。<a id="a-I8"></a>令我自身并此天众。<a id="a-I9"></a>一切皆堕。<a id="a-IA"></a>威德光明。<a id="a-IB"></a>一切损减。<a id="a-IC"></a>我于尔时既思惟已。<a id="a-ID"></a>于天众中。<a id="a-IE"></a>有一旧天。<a id="a-IF"></a>名无垢广。<a id="a-IG"></a>彼天先见如是六山六种光明。<a id="a-IH"></a>而语我言。<a id="a-II"></a>天王今者莫有所畏。<a id="a-IJ"></a>王则无过。<a id="a-IK"></a>此于天王无有不吉。<a id="a-IL"></a>愿王今听。<a id="a-IM"></a>以何因缘。<a id="a-IN"></a>天王今者并此天众空中而堕。<a id="a-IO"></a>过去曾有无量天王曾于此处虚空中行不能得过。<a id="a-IP"></a>皆如是堕。<a id="a-IQ"></a>天王先来未曾得闻。<a id="a-IR"></a>以不知故。<a id="a-IS"></a>欲如是过。<a id="a-IT"></a>即便下堕。<a id="a-IU"></a>威德光明。<a id="a-IV"></a>一切欲灭。<a id="a-IW"></a>此之因缘。<a id="a-IX"></a>我今为说。<a id="a-IY"></a>此处常有六佛如来应正遍知明行满足天中之天。<a id="a-IZ"></a>一切世间甚实知见。<a id="a-Ia"></a>于此山树具足地中。<a id="a-Ib"></a>作六佛塔。<a id="a-Ic"></a>利益天人。<a id="a-Id"></a>此佛塔者。<a id="a-Ie"></a>是所应礼所应供养。<a id="a-If"></a>礼拜供养。<a id="a-Ig"></a>无不得力。<a id="a-Ih"></a>何以故。<a id="a-Ii"></a>更无胜故。<a id="a-Ij"></a>如是佛塔不可得遇。<a id="a-Ik"></a>以此因缘。<a id="a-Il"></a>天王今者如是下堕。</p>
  <p id="aIm">我时告彼无垢广言。<a id="a-In"></a>佛在何处。<a id="a-Io"></a>彼无垢广。<a id="a-Ip"></a>即答我言。<a id="a-Iq"></a>今者悉无。<a id="a-Ir"></a>世间之中一切皆无。<a id="a-Is"></a>彼一切知。<a id="a-It"></a>一切悉见。<a id="a-Iu"></a>知欲过恶。<a id="a-Iv"></a>知生死中。<a id="a-Iw"></a>诸苦恼已。<a id="a-Ix"></a>精勤修行六波罗蜜。<a id="a-Iy"></a>劫数满足三阿僧祇。<a id="a-Iz"></a>得一切智。<a id="a-J0"></a>入于涅槃。<a id="a-J1"></a>此是略说。<a id="a-J2"></a>欲得广闻见此佛塔。<a id="a-J3"></a>更为广说。<a id="a-J4"></a>此六佛塔。<a id="a-J5"></a>今者在于山树具足地处中住。</p>
  <p id="aJ6">我于尔时闻彼旧天无垢广言。<a id="a-J7"></a>生希有心。<a id="a-J8"></a>见势力已。<a id="a-J9"></a>共彼宿旧无垢广天。<a id="a-JA"></a>并诸天众。<a id="a-JB"></a>到六塔所。<a id="a-JC"></a>到已思惟。<a id="a-JD"></a>为欲闻法度生死故。<a id="a-JE"></a>入佛塔中。<a id="a-JF"></a>入佛塔已。<a id="a-JG"></a>闻如是法。<a id="a-JH"></a>彼佛世尊之所宣说。<a id="a-JI"></a>时彼天众。<a id="a-JJ"></a>得闻天主牟修楼陀如是语已。<a id="a-JK"></a>各辞天王。<a id="a-JL"></a>向自地去。<a id="a-JM"></a>牟修楼陀夜摩天王。<a id="a-JN"></a>亦向先来自住之处。<a id="a-JO"></a>说佛塔竟。</p>
 </body>
</html>