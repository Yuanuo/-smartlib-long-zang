<!doctype html>
<html id="z3IBUPob7" data-ver="1162">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十九</h1>
  <h2 id="a2">畜生品第五之二</h2>
  <p id="a3">复次比丘。<a id="a-4"></a>云何观罗睺阿修罗王第二住处。<a id="a-5"></a>彼以天眼智慧观察阿修罗王所住之处纵广一万三千由旬。<a id="a-6"></a>园林浴池。<a id="a-7"></a>莲华郁茂。<a id="a-8"></a>游戏之处。<a id="a-9"></a>异类众鸟。<a id="a-A"></a>以为庄严。<a id="a-B"></a>阿修罗城。<a id="a-C"></a>黄金为地。<a id="a-D"></a>处处多有摩尼宝珠。<a id="a-E"></a>珂贝严饰。<a id="a-F"></a>多众婇女。<a id="a-G"></a>端正殊妙。<a id="a-H"></a>罗睺阿修罗王之所主领。<a id="a-I"></a>不相诤讼。<a id="a-J"></a>随意忆念。<a id="a-K"></a>能有所至。<a id="a-L"></a>所住境界。<a id="a-M"></a>有十三处。<a id="a-N"></a>何等十三。<a id="a-O"></a>一名遮迷。<a id="a-P"></a>二名勇走。<a id="a-Q"></a>三名忆念。<a id="a-R"></a>四名珠璎。<a id="a-S"></a>五名蜂旋。<a id="a-T"></a>六名赤鱼目。<a id="a-U"></a>七名正走。<a id="a-V"></a>八名水行。<a id="a-W"></a>九名住空。<a id="a-X"></a>十名住山窟。<a id="a-Y"></a>十一名爱池。<a id="a-Z"></a>十二名鱼口。<a id="a-a"></a>十三名共道。<a id="a-b"></a>若诸世间。<a id="a-c"></a>不孝父母。<a id="a-d"></a>不供养沙门及婆罗门。<a id="a-e"></a>不行正法。<a id="a-f"></a>诸天众减。<a id="a-g"></a>增长阿修罗众。<a id="a-h"></a>若诸世间。<a id="a-i"></a>供养沙门及婆罗门。<a id="a-j"></a>修行正法。<a id="a-k"></a>减损阿修罗。<a id="a-l"></a>增益诸天众。<a id="a-m"></a>以法非法二因缘故。<a id="a-n"></a>令诸天阿修罗增长损减。</p>
  <p id="ao">复次比丘。<a id="a-p"></a>知业果报。<a id="a-q"></a>观罗睺阿修罗王所住境界。<a id="a-r"></a>诸阿修罗业法果报。<a id="a-s"></a>彼以闻慧。<a id="a-t"></a>知此众生。<a id="a-u"></a>见渔猎者。<a id="a-v"></a>张围设网。<a id="a-w"></a>罝罟遮截。<a id="a-x"></a>为利众生。<a id="a-y"></a>令其活命。<a id="a-z"></a>破彼鱼堰。<a id="a-10"></a>或有势力。<a id="a-11"></a>逼令放生。<a id="a-12"></a>或为自利。<a id="a-13"></a>或求名誉。<a id="a-14"></a>或为王者。<a id="a-15"></a>或为大臣。<a id="a-16"></a>遮断屠杀。<a id="a-17"></a>或护种族。<a id="a-18"></a>先世相习。<a id="a-19"></a>行不杀法。<a id="a-1A"></a>不行诸善。<a id="a-1B"></a>是人身坏命终堕阿修罗道。<a id="a-1C"></a>受阿修罗身。<a id="a-1D"></a>寿命长远。<a id="a-1E"></a>经五千岁。<a id="a-1F"></a>阿修罗中。<a id="a-1G"></a>一日一夜。<a id="a-1H"></a>比于人间经五百岁如是寿命。<a id="a-1I"></a>满五千岁。<a id="a-1J"></a>少出多减。<a id="a-1K"></a>亦有中夭。<a id="a-1L"></a>以下中心。<a id="a-1M"></a>因缘力故。<a id="a-1N"></a>身相威德。<a id="a-1O"></a>如业得报。<a id="a-1P"></a>比丘当知。<a id="a-1Q"></a>观众生心。<a id="a-1R"></a>种种信解。</p>
  <p id="a1S">复次比丘。<a id="a-1T"></a>知业果报。<a id="a-1U"></a>观大海底罗睺阿修罗地。<a id="a-1V"></a>彼以闻慧第一清净利智。<a id="a-1W"></a>观于地下第二地。<a id="a-1X"></a>有地名月鬘。<a id="a-1Y"></a>在罗睺阿修罗下二万一千由旬。<a id="a-1Z"></a>有阿修罗。<a id="a-1a"></a>名曰陀摩睺(魏言骨咽)阿修罗王。<a id="a-1b"></a>名曰花鬘。<a id="a-1c"></a>彼有大城。<a id="a-1d"></a>名双游戏。<a id="a-1e"></a>纵广八万由旬。<a id="a-1f"></a>园林郁茂。<a id="a-1g"></a>清流浴池。<a id="a-1h"></a>莲花映饰。<a id="a-1i"></a>金山岩崿。<a id="a-1j"></a>山窟幽邃。<a id="a-1k"></a>多有禽兽。<a id="a-1l"></a>周遍庄严。<a id="a-1m"></a>青毗琉璃。<a id="a-1n"></a>以为其地。<a id="a-1o"></a>地生绿草。<a id="a-1p"></a>柔软可爱。<a id="a-1q"></a>种种众鸟。<a id="a-1r"></a>音声和雅。<a id="a-1s"></a>诸阿修罗众。<a id="a-1t"></a>悉住其中。<a id="a-1u"></a>充满国界。<a id="a-1v"></a>丰乐安隐。<a id="a-1w"></a>周遍奇特。<a id="a-1x"></a>甚可爱乐。<a id="a-1y"></a>七宝林树。<a id="a-1z"></a>庄严园观。<a id="a-20"></a>亦如上说。<a id="a-21"></a>复有众树。<a id="a-22"></a>殊特倍前。<a id="a-23"></a>那伽龙树。<a id="a-24"></a>无忧龙树。<a id="a-25"></a>陀婆树。<a id="a-26"></a>佉提树。<a id="a-27"></a>无忧力树。<a id="a-28"></a>复有众树。<a id="a-29"></a>胜前树林。<a id="a-2A"></a>谓夜光树。<a id="a-2B"></a>夜开敷树。<a id="a-2C"></a>婆究吒树。<a id="a-2D"></a>尼单多树。<a id="a-2E"></a>重花树。<a id="a-2F"></a>普爱树。<a id="a-2G"></a>集花树。<a id="a-2H"></a>繁花树。<a id="a-2I"></a>柔软花树。<a id="a-2J"></a>五岁花树。<a id="a-2K"></a>蜂爱乐树。<a id="a-2L"></a>瞿流瞿流音声树。<a id="a-2M"></a>众鸟游戏树。<a id="a-2N"></a>白齿树。<a id="a-2O"></a>那罗叶树。<a id="a-2P"></a>双游戏城。<a id="a-2Q"></a>住四山中。<a id="a-2R"></a>其山金色。<a id="a-2S"></a>一名欢喜山。<a id="a-2T"></a>二名金焰光山。<a id="a-2U"></a>三名不见顶山。<a id="a-2V"></a>四名可爱光山。<a id="a-2W"></a>其山高广五千由旬。<a id="a-2X"></a>种种林树。<a id="a-2Y"></a>流泉浴池。<a id="a-2Z"></a>河水清冷。<a id="a-2a"></a>群兽异类。<a id="a-2b"></a>种种杂色。<a id="a-2c"></a>随色周游。<a id="a-2d"></a>众婇女等。<a id="a-2e"></a>欢娱受乐。<a id="a-2f"></a>种种众宝。<a id="a-2g"></a>庄严门户。<a id="a-2h"></a>牛头栴檀树。<a id="a-2i"></a>香风凉冷。<a id="a-2j"></a>触身悦乐。<a id="a-2k"></a>常游香林。<a id="a-2l"></a>游戏自娱。<a id="a-2m"></a>种种众宝。<a id="a-2n"></a>以为光明。<a id="a-2o"></a>无所障蔽。<a id="a-2p"></a>种种妙花。<a id="a-2q"></a>庄严其身。<a id="a-2r"></a>无量百千。<a id="a-2s"></a>孔雀音声。<a id="a-2t"></a>大阿修罗王之所守护。<a id="a-2u"></a>寒暑调适。<a id="a-2v"></a>多诸人众。<a id="a-2w"></a>欢乐常悦。<a id="a-2x"></a>音声伎乐。<a id="a-2y"></a>歌舞喜笑。<a id="a-2z"></a>以自娱意。<a id="a-30"></a>星鬘城中。<a id="a-31"></a>有大池水。<a id="a-32"></a>纵广五百由旬。<a id="a-33"></a>第一清净。<a id="a-34"></a>最上美味。<a id="a-35"></a>无有泥浊。<a id="a-36"></a>亦无垢污。<a id="a-37"></a>湛然无减。<a id="a-38"></a>端严可爱。<a id="a-39"></a>犹如满月。<a id="a-3A"></a>星鬘城中。<a id="a-3B"></a>其池名曰一切观见。<a id="a-3C"></a>以池势力。<a id="a-3D"></a>陀摩睺阿修罗王。<a id="a-3E"></a>若欲斗战。<a id="a-3F"></a>庄严器仗。<a id="a-3G"></a>围绕彼池。<a id="a-3H"></a>自观其身。<a id="a-3I"></a>如视明镜。<a id="a-3J"></a>自观其相。<a id="a-3K"></a>知战胜负。<a id="a-3L"></a>于池水中。<a id="a-3M"></a>如明净镜。<a id="a-3N"></a>自见退走。<a id="a-3O"></a>知天必胜。<a id="a-3P"></a>若于池中。<a id="a-3Q"></a>见身偃卧。<a id="a-3R"></a>知为死相。<a id="a-3S"></a>时陀摩睺阿修罗王。<a id="a-3T"></a>勇健阿修罗王。<a id="a-3U"></a>于池水中。<a id="a-3V"></a>自见其身。<a id="a-3W"></a>若走若堕。<a id="a-3X"></a>时阿修罗作是思惟。<a id="a-3Y"></a>以何事故。<a id="a-3Z"></a>于此池中。<a id="a-3a"></a>见如是事。<a id="a-3b"></a>我与天斗。<a id="a-3c"></a>退堕破坏。<a id="a-3d"></a>即皆还归。<a id="a-3e"></a>所止之处。<a id="a-3f"></a>或至十年。<a id="a-3g"></a>或至百年。<a id="a-3h"></a>或五百年。<a id="a-3i"></a>时勇健阿修罗王。<a id="a-3j"></a>以众器仗。<a id="a-3k"></a>种种鉾铠。<a id="a-3l"></a>涂香末香。<a id="a-3m"></a>花鬘庄严。<a id="a-3n"></a>复至一切观池。<a id="a-3o"></a>围绕自观。<a id="a-3p"></a>何因缘故。<a id="a-3q"></a>见我破坏。<a id="a-3r"></a>即于池中。<a id="a-3s"></a>见阎浮提人。<a id="a-3t"></a>孝养父母。<a id="a-3u"></a>恭敬沙门婆罗门。<a id="a-3v"></a>修行正法。<a id="a-3w"></a>乐生天上。<a id="a-3x"></a>命终之后。<a id="a-3y"></a>生诸天中。<a id="a-3z"></a>是故天众增长。<a id="a-40"></a>阿修罗众亏损减少。<a id="a-41"></a>以于池中见如是相。<a id="a-42"></a>时陀摩睺勇健阿修罗王。<a id="a-43"></a>作是思惟。<a id="a-44"></a>以人修行孝养父母。<a id="a-45"></a>供养沙门婆罗门。<a id="a-46"></a>行法因缘。<a id="a-47"></a>以人力故。<a id="a-48"></a>天得胜力。<a id="a-49"></a>我今当与世间之人作不安乐不饶益事。<a id="a-4A"></a>令天减劣我等增长。<a id="a-4B"></a>时陀摩睺勇健阿修罗王。<a id="a-4C"></a>复自思惟。<a id="a-4D"></a>以人因缘。<a id="a-4E"></a>天有胜力。<a id="a-4F"></a>我当云何令此众人失其所食。<a id="a-4G"></a>令天亦破。<a id="a-4H"></a>人以食故而得寿命。<a id="a-4I"></a>得修法行。<a id="a-4J"></a>今当方便断人所食。<a id="a-4K"></a>思惟是已。<a id="a-4L"></a>即向海中恶龙王所。<a id="a-4M"></a>是恶龙王。<a id="a-4N"></a>不顺法行。<a id="a-4O"></a>含毒多嗔。<a id="a-4P"></a>常为他人作大衰损不利益事。<a id="a-4Q"></a>我今当往至彼住处。<a id="a-4R"></a>恼乱龙王。<a id="a-4S"></a>奋迅龙王。<a id="a-4T"></a>迦罗龙王。<a id="a-4U"></a>如是等龙。<a id="a-4V"></a>不顺正法。<a id="a-4W"></a>时陀摩睺阿修罗王。<a id="a-4X"></a>既至龙所。<a id="a-4Y"></a>作如是言。<a id="a-4Z"></a>汝于世人。<a id="a-4a"></a>快得自在。<a id="a-4b"></a>人今助天。<a id="a-4c"></a>令我损减。<a id="a-4d"></a>人依食故而得寿命。<a id="a-4e"></a>汝当为我断彼人食。<a id="a-4f"></a>汝若能尔。<a id="a-4g"></a>则无复人。<a id="a-4h"></a>若无人民。<a id="a-4i"></a>天则损减。<a id="a-4j"></a>如婆修吉龙王。<a id="a-4k"></a>德叉迦龙王。<a id="a-4l"></a>是汝大怨。<a id="a-4m"></a>我于诸天。<a id="a-4n"></a>亦复如是。<a id="a-4o"></a>吾之怨敌。<a id="a-4p"></a>汝可为我殄灭人界。<a id="a-4q"></a>尔时恶龙。<a id="a-4r"></a>闻陀摩睺勇健阿修罗王如是说已。<a id="a-4s"></a>答言。<a id="a-4t"></a>甚善。<a id="a-4u"></a>我当与汝共为伴侣。<a id="a-4v"></a>朋翼佐助。<a id="a-4w"></a>是时龙王。<a id="a-4x"></a>自入其宫。<a id="a-4y"></a>起大嗔恚。<a id="a-4z"></a>震动大水。<a id="a-50"></a>或百由旬。<a id="a-51"></a>二百由旬。<a id="a-52"></a>三百由旬。<a id="a-53"></a>地住水上。<a id="a-54"></a>以水动故。<a id="a-55"></a>大地亦动。<a id="a-56"></a>非法恶龙。<a id="a-57"></a>动大地已。<a id="a-58"></a>世间邪见诸论师等。<a id="a-59"></a>咸作是说。<a id="a-5A"></a>如是相者。<a id="a-5B"></a>国土灾俭。<a id="a-5C"></a>或言丰乐。<a id="a-5D"></a>或言王崩。<a id="a-5E"></a>大臣受殃。<a id="a-5F"></a>或言王者灵瑞吉祥。<a id="a-5G"></a>或言兵起。<a id="a-5H"></a>或言安隐。<a id="a-5I"></a>或言水灾。<a id="a-5J"></a>或言元旱。<a id="a-5K"></a>世间相师如是说于地动之相。<a id="a-5L"></a>而不能知动之因缘。<a id="a-5M"></a>复有异因缘故。<a id="a-5N"></a>令大地动。<a id="a-5O"></a>随诸众生行善不善业因缘故。<a id="a-5P"></a>令地大动。<a id="a-5Q"></a>地下有风。<a id="a-5R"></a>名为持风。<a id="a-5S"></a>持风动故。<a id="a-5T"></a>令大水动。<a id="a-5U"></a>大水动故。<a id="a-5V"></a>令大地动。<a id="a-5W"></a>五十由旬。<a id="a-5X"></a>或百由旬。<a id="a-5Y"></a>或二百由旬。<a id="a-5Z"></a>或三百由旬。<a id="a-5a"></a>或四百由旬。<a id="a-5b"></a>随风广狭。<a id="a-5c"></a>水动亦尔。<a id="a-5d"></a>如水广狭地动亦然。<a id="a-5e"></a>以何因缘。<a id="a-5f"></a>风动故水动。<a id="a-5g"></a>水动故地动。<a id="a-5h"></a>即以闻慧天眼观察。<a id="a-5i"></a>风持于水。<a id="a-5j"></a>水持于地。<a id="a-5k"></a>以风动故。<a id="a-5l"></a>大水则动。<a id="a-5m"></a>以水动故。<a id="a-5n"></a>大地则动。<a id="a-5o"></a>是为二因缘。<a id="a-5p"></a>故令地大动。<a id="a-5q"></a>彼比丘观二种动。<a id="a-5r"></a>若善因缘动。<a id="a-5s"></a>众生丰乐。<a id="a-5t"></a>无诸衰患。<a id="a-5u"></a>若诸众生作不善行因缘动者。<a id="a-5v"></a>众生则有不善事起。<a id="a-5w"></a>善不善等一切诸业。<a id="a-5x"></a>从因缘生。<a id="a-5y"></a>非无因生。<a id="a-5z"></a>非有作者。<a id="a-60"></a>因果相似。<a id="a-61"></a>而得果报。<a id="a-62"></a>邪见相师。<a id="a-63"></a>不识因果。<a id="a-64"></a>作是说言。<a id="a-65"></a>天帝动地。<a id="a-66"></a>或言风动。<a id="a-67"></a>灾祸丰乐。<a id="a-68"></a>饥俭荒坏。<a id="a-69"></a>王者吉凶。<a id="a-6A"></a>风雨旱涝。<a id="a-6B"></a>兵革军阵。<a id="a-6C"></a>或起不起。<a id="a-6D"></a>天牛婆罗门。<a id="a-6E"></a>或善或恶。<a id="a-6F"></a>世间相师占相吉凶。<a id="a-6G"></a>观星宿者。<a id="a-6H"></a>不识因果。<a id="a-6I"></a>但作此说。<a id="a-6J"></a>记说百灾。<a id="a-6K"></a>一言有征。<a id="a-6L"></a>愚人皆谓我此书记。<a id="a-6M"></a>最胜无比。</p>
  <p id="a6N">复次比丘。<a id="a-6O"></a>知业果报。<a id="a-6P"></a>观陀摩睺阿修罗勇健阿修罗王。<a id="a-6Q"></a>非法恼乱恶龙王等。<a id="a-6R"></a>具观察已。<a id="a-6S"></a>为利一切诸世间故。<a id="a-6T"></a>思惟观察。<a id="a-6U"></a>云何恶龙弊阿修罗。<a id="a-6V"></a>何因缘故。<a id="a-6W"></a>损减不胜。<a id="a-6X"></a>不作衰损。<a id="a-6Y"></a>坏诸世间。<a id="a-6Z"></a>即以闻慧。<a id="a-6a"></a>知阎浮提人若修行正法。<a id="a-6b"></a>孝养父母。<a id="a-6c"></a>供养沙门婆罗门。<a id="a-6d"></a>及诸耆老。<a id="a-6e"></a>若王大臣。<a id="a-6f"></a>修行正法。<a id="a-6g"></a>尔时地神诸夜叉等。<a id="a-6h"></a>见彼恶龙恶阿修罗欲行非法坏诸世间。<a id="a-6i"></a>即向大海。<a id="a-6j"></a>至婆修吉龙王德叉迦龙王等诸龙王所。<a id="a-6k"></a>说如是事。<a id="a-6l"></a>复告虚空诸夜叉号。<a id="a-6m"></a>说如上事。<a id="a-6n"></a>时虚空中诸夜叉等。<a id="a-6o"></a>闻诸地神说是语已。<a id="a-6p"></a>即以大身大神通力。<a id="a-6q"></a>生大嗔恚。<a id="a-6r"></a>口中出烟。<a id="a-6s"></a>乘空上行。<a id="a-6t"></a>往诣四天王所。<a id="a-6u"></a>说如是言。<a id="a-6v"></a>提婆天王。<a id="a-6w"></a>恼乱恶龙弊阿修罗。<a id="a-6x"></a>今欲破坏阎浮提中顺法修行孝养之人。<a id="a-6y"></a>阎浮提中邪见论师。<a id="a-6z"></a>见彼夜叉口中出烟。<a id="a-70"></a>谓彗星出。<a id="a-71"></a>言是阎罗王一百一子。<a id="a-72"></a>不知乃是一百一大力夜叉。<a id="a-73"></a>时彼世人。<a id="a-74"></a>或有见者。<a id="a-75"></a>有不见者。<a id="a-76"></a>世俗相师说言。<a id="a-77"></a>是阎罗王一百一子。<a id="a-78"></a>不如实知。<a id="a-79"></a>妄生分别。<a id="a-7A"></a>言彗星出。<a id="a-7B"></a>或言丰乐。<a id="a-7C"></a>或言饥馑。<a id="a-7D"></a>或言王者吉祥。<a id="a-7E"></a>或言王崩或说兵起。<a id="a-7F"></a>或言不起。<a id="a-7G"></a>或言牛婆罗门吉与不吉。<a id="a-7H"></a>或言水旱灾异。<a id="a-7I"></a>或言某国凶衰。<a id="a-7J"></a>或言某国无事。<a id="a-7K"></a>虽作此说。<a id="a-7L"></a>虚妄不实。</p>
  <p id="a7M">复次比丘。<a id="a-7N"></a>知业果报。<a id="a-7O"></a>观于恶龙恶阿修罗所行之法。<a id="a-7P"></a>彼以闻慧。<a id="a-7Q"></a>见彼大身大神通力行使夜叉。<a id="a-7R"></a>告诸天众。<a id="a-7S"></a>说如上事。<a id="a-7T"></a>时四天王告夜叉曰。<a id="a-7U"></a>汝莫怖畏。<a id="a-7V"></a>汝莫怖畏。<a id="a-7W"></a>诸天尊胜。<a id="a-7X"></a>阿修罗众。<a id="a-7Y"></a>怯弱下劣。<a id="a-7Z"></a>何所能为。<a id="a-7a"></a>所以者何。<a id="a-7b"></a>阎浮提人。<a id="a-7c"></a>修行正法。<a id="a-7d"></a>孝养父母。<a id="a-7e"></a>供养沙门婆罗门。<a id="a-7f"></a>恭敬长宿。<a id="a-7g"></a>以是义故我众增长。<a id="a-7h"></a>阿修罗弱。<a id="a-7i"></a>无所能为。<a id="a-7j"></a>时虚空神诸大神通。<a id="a-7k"></a>大夜叉等。<a id="a-7l"></a>闻天所说。<a id="a-7m"></a>欢喜踊跃。<a id="a-7n"></a>于彼恶龙阿修罗所。<a id="a-7o"></a>生大嗔恚。<a id="a-7p"></a>即下欲诣法行龙王。<a id="a-7q"></a>婆修吉德叉迦等诸龙王所。<a id="a-7r"></a>说上因缘。<a id="a-7s"></a>从空而下。<a id="a-7t"></a>一切身分。<a id="a-7u"></a>光焰腾赫。<a id="a-7v"></a>见是相者。<a id="a-7w"></a>皆言忧流迦下(魏言天狗下)。<a id="a-7x"></a>若其夜下。<a id="a-7y"></a>世人皆见。<a id="a-7z"></a>若昼下者。<a id="a-80"></a>或见不见。<a id="a-81"></a>下入大海。<a id="a-82"></a>至彼法行大龙王所。<a id="a-83"></a>说上因缘。<a id="a-84"></a>见是相已。<a id="a-85"></a>世间邪见诸咒术师。<a id="a-86"></a>咸作异说。<a id="a-87"></a>是相出者。<a id="a-88"></a>或言丰乐。<a id="a-89"></a>或言饥馑。<a id="a-8A"></a>或言王者吉凶。<a id="a-8B"></a>或言兵起。<a id="a-8C"></a>或言不起。<a id="a-8D"></a>或言人民丧殁。<a id="a-8E"></a>或言不死。<a id="a-8F"></a>或言牛婆罗门有吉不吉。<a id="a-8G"></a>虽作此说。<a id="a-8H"></a>不知业果。<a id="a-8I"></a>随相似说。<a id="a-8J"></a>无有真实。</p>
  <p id="a8K">复次比丘。<a id="a-8L"></a>观忧流迦天火下者。<a id="a-8M"></a>复有因缘。<a id="a-8N"></a>忧流迦下。<a id="a-8O"></a>诸天欲行。<a id="a-8P"></a>宫殿随身。<a id="a-8Q"></a>其行速疾。<a id="a-8R"></a>二殿并驰。<a id="a-8S"></a>互相研磨。<a id="a-8T"></a>令火炽焰。<a id="a-8U"></a>光明腾赫。<a id="a-8V"></a>从上而下。<a id="a-8W"></a>世人见已。<a id="a-8X"></a>诸咒术师及占星者。<a id="a-8Y"></a>作如是说。<a id="a-8Z"></a>世间饥馑。<a id="a-8a"></a>或言丰乐。<a id="a-8b"></a>或言王者吉凶灾祥。<a id="a-8c"></a>或言国土安宁。<a id="a-8d"></a>或言荒坏。<a id="a-8e"></a>或言畜生疫病流行。<a id="a-8f"></a>民遭重疾。<a id="a-8g"></a>或言人畜安吉。<a id="a-8h"></a>无为诸世邪论。<a id="a-8i"></a>虽作此说。<a id="a-8j"></a>而不能知相之因缘。<a id="a-8k"></a>何以故。<a id="a-8l"></a>但随相说。<a id="a-8m"></a>不识业果故。<a id="a-8n"></a>所以者何。<a id="a-8o"></a>一切世间沙门婆罗门。<a id="a-8p"></a>若天魔梵。<a id="a-8q"></a>若阿修罗。<a id="a-8r"></a>不能如是知微细业因缘果报。<a id="a-8s"></a>不能思惟我此法律十善业道。<a id="a-8t"></a>唯除如来。</p>
  <p id="a8u">复次比丘。<a id="a-8v"></a>知业果报。<a id="a-8w"></a>观于空行大力夜叉。<a id="a-8x"></a>云何而得此大势力。<a id="a-8y"></a>能行天上。<a id="a-8z"></a>能至大海。<a id="a-90"></a>法行龙王所。<a id="a-91"></a>彼以闻慧。<a id="a-92"></a>见空行夜叉大神通力入大海中。<a id="a-93"></a>至婆修吉德叉迦随顺法行大龙王所。<a id="a-94"></a>说如是言。<a id="a-95"></a>陀摩睺阿修罗。<a id="a-96"></a>勇健阿修罗王。<a id="a-97"></a>至一切观池。<a id="a-98"></a>自观其身。<a id="a-99"></a>如上所说。<a id="a-9A"></a>时婆修吉德叉迦等。<a id="a-9B"></a>诸大龙王。<a id="a-9C"></a>闻夜叉说。<a id="a-9D"></a>告夜叉曰。<a id="a-9E"></a>非法恶龙。<a id="a-9F"></a>我当呵责。<a id="a-9G"></a>令其折伏。<a id="a-9H"></a>我当于彼阎浮提中。<a id="a-9I"></a>降澍时雨。<a id="a-9J"></a>令阎浮提人。<a id="a-9K"></a>百谷苗稼。<a id="a-9L"></a>悉得增长。<a id="a-9M"></a>丰乐安隐。<a id="a-9N"></a>夜叉闻已。<a id="a-9O"></a>欢喜而去。<a id="a-9P"></a>时大龙王。<a id="a-9Q"></a>婆修吉德叉迦诸龙王等。<a id="a-9R"></a>自庄严已。<a id="a-9S"></a>往至非法恶龙恼乱龙王奋迅龙王诸恶龙所。<a id="a-9T"></a>作如是言。<a id="a-9U"></a>汝行非法。<a id="a-9V"></a>好作众恶。<a id="a-9W"></a>我行正法。<a id="a-9X"></a>随顺众善。<a id="a-9Y"></a>汝于我等。<a id="a-9Z"></a>非为善伴。<a id="a-9a"></a>我今欲与汝斗。<a id="a-9b"></a>决其胜负。<a id="a-9c"></a>时恼乱龙奋迅龙等。<a id="a-9d"></a>闻是语已。<a id="a-9e"></a>即起庄严。<a id="a-9f"></a>震雷耀电。<a id="a-9g"></a>霹雳起火。<a id="a-9h"></a>降澍大雨。<a id="a-9i"></a>若阎浮提人。<a id="a-9j"></a>孝养父母。<a id="a-9k"></a>供养沙门及婆罗门。<a id="a-9l"></a>耆旧长宿。<a id="a-9m"></a>时婆修吉德叉迦龙王等。<a id="a-9n"></a>则得胜力。<a id="a-9o"></a>恼乱奋迅恶龙王等。<a id="a-9p"></a>破坏还退。<a id="a-9q"></a>令阎浮提雨泽以时。<a id="a-9r"></a>人民丰乐。<a id="a-9s"></a>时诸咒师占星宿者。<a id="a-9t"></a>妄作邪说。<a id="a-9u"></a>言八曜等功德相故。<a id="a-9v"></a>二十八宿功德相故。<a id="a-9w"></a>是故依时降澍大雨。<a id="a-9x"></a>牛婆罗门力故。<a id="a-9y"></a>令天降雨。<a id="a-9z"></a>非余因缘。<a id="a-A0"></a>若闇浮提人。<a id="a-A1"></a>不孝父母。<a id="a-A2"></a>不供养沙门婆罗门。<a id="a-A3"></a>不敬尊长。<a id="a-A4"></a>不行正法。<a id="a-A5"></a>婆修吉德叉迦如法龙等。<a id="a-A6"></a>退没不如。<a id="a-A7"></a>时恼乱龙奋迅龙等。<a id="a-A8"></a>得大势力。<a id="a-A9"></a>令阎浮提雨泽不时。<a id="a-AA"></a>灾旱水涝。<a id="a-AB"></a>人民饥馑。<a id="a-AC"></a>世间邪见咒术占星诸相师等。<a id="a-AD"></a>作如是说。<a id="a-AE"></a>八曜过故。<a id="a-AF"></a>时节过故。<a id="a-AG"></a>卦相过故。<a id="a-AH"></a>诸外道等。<a id="a-AI"></a>不识业果。<a id="a-AJ"></a>不知以众人行恶。<a id="a-AK"></a>令国灾俭。<a id="a-AL"></a>更作异说。<a id="a-AM"></a>非如实见。<a id="a-AN"></a>何以故。<a id="a-AO"></a>若天世间。<a id="a-AP"></a>若魔世间。<a id="a-AQ"></a>若梵世间。<a id="a-AR"></a>若沙门婆罗门。<a id="a-AS"></a>非其境界。<a id="a-AT"></a>唯除如来及我弟子诸沙门等。<a id="a-AU"></a>闻我所说诸业果报。<a id="a-AV"></a>及余业报决定之相。<a id="a-AW"></a>非是余人能知此业。</p>
  <p id="aAX">复次比丘。<a id="a-AY"></a>知业果报。<a id="a-AZ"></a>观陀摩睺阿修罗所住之处。<a id="a-Aa"></a>若如法龙王。<a id="a-Ab"></a>婆修吉等。<a id="a-Ac"></a>得大势力。<a id="a-Ad"></a>非法者坏。<a id="a-Ae"></a>陀摩睺阿修罗。<a id="a-Af"></a>住星鬘城。<a id="a-Ag"></a>或住林中。<a id="a-Ah"></a>心怀憔悴。<a id="a-Ai"></a>光明威德悉亦损减。<a id="a-Aj"></a>羞愧愁戚。<a id="a-Ak"></a>自入其宫。<a id="a-Al"></a>作如是念。<a id="a-Am"></a>我今何时。<a id="a-An"></a>能破诸天。<a id="a-Ao"></a>时陀摩睺。<a id="a-Ap"></a>思惟是已。<a id="a-Aq"></a>即往罗睺阿修罗所。<a id="a-Ar"></a>作如是言。<a id="a-As"></a>阿修罗王。<a id="a-At"></a>汝当强力。<a id="a-Au"></a>无得怯弱。<a id="a-Av"></a>不久我当破彼天众。<a id="a-Aw"></a>罗睺阿修罗王。<a id="a-Ax"></a>闻是语已。<a id="a-Ay"></a>告陀摩睺勇健阿修罗言。<a id="a-Az"></a>汝莫愁怖。<a id="a-B0"></a>且自安意。<a id="a-B1"></a>不久我能坏彼天众。<a id="a-B2"></a>及其天主帝释天王。<a id="a-B3"></a>时陀摩睺勇健阿修罗王。<a id="a-B4"></a>闻是语已。<a id="a-B5"></a>复更欢喜。<a id="a-B6"></a>还其所止。</p>
  <p id="aB7">复次比丘。<a id="a-B8"></a>知业果报。<a id="a-B9"></a>观星鬘城已。<a id="a-BA"></a>次观陀摩睺阿修罗王余地园林。<a id="a-BB"></a>彼以闻慧。<a id="a-BC"></a>观陀摩睺有异园林。<a id="a-BD"></a>纵广一万三千由旬。<a id="a-BE"></a>园林流池。<a id="a-BF"></a>众鸟异类游戏之处。<a id="a-BG"></a>莲华浴池。<a id="a-BH"></a>凫雁鸳鸯。<a id="a-BI"></a>周遍庄严。<a id="a-BJ"></a>欢娱受乐。<a id="a-BK"></a>其地住处。<a id="a-BL"></a>有七园林。<a id="a-BM"></a>一名云鬘林。<a id="a-BN"></a>二名常林。<a id="a-BO"></a>三名戏乐林。<a id="a-BP"></a>四名果常集林五名风乐林。<a id="a-BQ"></a>六名伎乐林。<a id="a-BR"></a>七名杂宝林。<a id="a-BS"></a>是为七种大林。<a id="a-BT"></a>陀摩睺阿修罗之所住处多诸众侣。<a id="a-BU"></a>以自业力。<a id="a-BV"></a>皆受富乐。<a id="a-BW"></a>悉满其中。</p>
  <p id="aBX">复次比丘。<a id="a-BY"></a>知业果报。<a id="a-BZ"></a>观陀摩睺阿修罗受业报果。<a id="a-Ba"></a>以何业故生于彼处。<a id="a-Bb"></a>即以闻慧。<a id="a-Bc"></a>知此众生。<a id="a-Bd"></a>于前身时。<a id="a-Be"></a>作大施会。<a id="a-Bf"></a>供养外道。<a id="a-Bg"></a>行不净施。<a id="a-Bh"></a>杂漏不坚。<a id="a-Bi"></a>以种种食施于破戒杂行之人。<a id="a-Bj"></a>心无正思。<a id="a-Bk"></a>如是施已。<a id="a-Bl"></a>命终生于畜生之中。<a id="a-Bm"></a>受陀摩睺阿修罗身。<a id="a-Bn"></a>以下中上业。<a id="a-Bo"></a>所得乐报。<a id="a-Bp"></a>亦下中上。<a id="a-Bq"></a>因果相类。</p>
  <p id="aBr">复次比丘。<a id="a-Bs"></a>知业果报。<a id="a-Bt"></a>观勇健阿修罗王业之果报。<a id="a-Bu"></a>以何业报。<a id="a-Bv"></a>得阿修罗王。<a id="a-Bw"></a>彼以闻慧。<a id="a-Bx"></a>见此众生。<a id="a-By"></a>于人中时。<a id="a-Bz"></a>喜作贼盗。<a id="a-C0"></a>偷窃他物。<a id="a-C1"></a>以不正思。<a id="a-C2"></a>施离欲外道。<a id="a-C3"></a>充足饮食。<a id="a-C4"></a>以是因缘。<a id="a-C5"></a>生阿修罗中。</p>
  <p id="aC6">复次比丘。<a id="a-C7"></a>观陀摩睺阿修罗寿命修促。<a id="a-C8"></a>彼以闻慧。<a id="a-C9"></a>天眼观察。<a id="a-CA"></a>见阿修罗寿六千岁。<a id="a-CB"></a>于阎浮提中六百岁。<a id="a-CC"></a>以为陀摩睺阿修罗中一日一夜。<a id="a-CD"></a>如是寿命。<a id="a-CE"></a>满六千岁。<a id="a-CF"></a>少出多减。<a id="a-CG"></a>命亦不定。<a id="a-CH"></a>以善不善业因缘故。<a id="a-CI"></a>为畜生道业果所摄。<a id="a-CJ"></a>于阿修罗为第二地。<a id="a-CK"></a>观第二地已。<a id="a-CL"></a>随顺法行。<a id="a-CM"></a>观一切众生。<a id="a-CN"></a>顺法众生。<a id="a-CO"></a>法护众生。<a id="a-CP"></a>一切生死所摄众生。<a id="a-CQ"></a>善业生于人天之中。<a id="a-CR"></a>恶不善业。<a id="a-CS"></a>生于地狱饿鬼畜生。</p>
  <p id="aCT">复次比丘。<a id="a-CU"></a>知业果报。<a id="a-CV"></a>观天使者。<a id="a-CW"></a>闻虚空中神通夜叉。<a id="a-CX"></a>说是事已。<a id="a-CY"></a>为何所作。<a id="a-CZ"></a>彼以闻慧。<a id="a-Ca"></a>知天使者。<a id="a-Cb"></a>往诣护世鬘持天所。<a id="a-Cc"></a>作如是言。<a id="a-Cd"></a>阿修罗众。<a id="a-Ce"></a>不顺法行。<a id="a-Cf"></a>教诸恶龙。<a id="a-Cg"></a>为阎浮提顺法行善诸福德人。<a id="a-Ch"></a>作不饶益衰害恼乱。<a id="a-Ci"></a>所以者何。<a id="a-Cj"></a>恐彼行善顺法之人。<a id="a-Ck"></a>命终生天。<a id="a-Cl"></a>彼作是念。<a id="a-Cm"></a>阎浮提人。<a id="a-Cn"></a>以食因缘。<a id="a-Co"></a>能行布施持戒智慧。<a id="a-Cp"></a>汝当往至阎浮提中。<a id="a-Cq"></a>降澍恶雨。<a id="a-Cr"></a>害民百谷。<a id="a-Cs"></a>空行顺法诸夜叉等。<a id="a-Ct"></a>来至我所。<a id="a-Cu"></a>说如是事。<a id="a-Cv"></a>我今语汝。<a id="a-Cw"></a>汝可展转告余天众。<a id="a-Cx"></a>若军持天。<a id="a-Cy"></a>三箜篌天。<a id="a-Cz"></a>常恣意天。<a id="a-D0"></a>说如是事。<a id="a-D1"></a>普令得闻。<a id="a-D2"></a>时四大天王。<a id="a-D3"></a>闻其所说。<a id="a-D4"></a>往诣善见城中善法堂上。<a id="a-D5"></a>五欲功德眷属具足。<a id="a-D6"></a>憍尸迦天王所。<a id="a-D7"></a>广说上事。<a id="a-D8"></a>天主憍尸迦。<a id="a-D9"></a>即告护世四天王言。<a id="a-DA"></a>汝当往诣阎浮提。<a id="a-DB"></a>观诸众生。<a id="a-DC"></a>有信佛宝法宝比丘僧宝。<a id="a-DD"></a>供养沙门婆罗门耆旧长宿。<a id="a-DE"></a>知恩报恩。<a id="a-DF"></a>质直有信。<a id="a-DG"></a>孝养父母。<a id="a-DH"></a>受持斋戒。<a id="a-DI"></a>不谄不佞。<a id="a-DJ"></a>不以斗秤欺诳于人互相陵易。</p>
  <p id="aDK">尔时护世四大天王。<a id="a-DL"></a>闻是语已。<a id="a-DM"></a>为利众生。<a id="a-DN"></a>下阎浮提。<a id="a-DO"></a>一一国土。<a id="a-DP"></a>一一聚落。<a id="a-DQ"></a>一一城邑。<a id="a-DR"></a>军营村栅。<a id="a-DS"></a>一一观察修行法教。<a id="a-DT"></a>遍行普观。<a id="a-DU"></a>尔时护世四大天王。<a id="a-DV"></a>见阎浮提人随顺法行。<a id="a-DW"></a>孝养父母。<a id="a-DX"></a>敬信三宝。<a id="a-DY"></a>见此事已。<a id="a-DZ"></a>即诣大海大龙王宫戏乐城内婆修吉德叉迦等大龙王所。<a id="a-Da"></a>作如是言。<a id="a-Db"></a>法行龙王。<a id="a-Dc"></a>勿怖勿怖。<a id="a-Dd"></a>非法减少。<a id="a-De"></a>正法增长。<a id="a-Df"></a>破坏闇冥。<a id="a-Dg"></a>显发光明。<a id="a-Dh"></a>动魔军众。<a id="a-Di"></a>天众增长。<a id="a-Dj"></a>天人龙王乐行正法。<a id="a-Dk"></a>能击法鼓。<a id="a-Dl"></a>歌颂法音。<a id="a-Dm"></a>增益天众。<a id="a-Dn"></a>减损诸魔非法恶龙及阿修罗。<a id="a-Do"></a>时婆修吉德叉迦等。<a id="a-Dp"></a>诸大龙王。<a id="a-Dq"></a>闻已欢喜。<a id="a-Dr"></a>即白护世四天王言。<a id="a-Ds"></a>我今欢喜天王。<a id="a-Dt"></a>我今不畏非法恶龙非法恶行弊阿修罗。<a id="a-Du"></a>不能恼乱阎浮提中法行众生。<a id="a-Dv"></a>唯愿仁者。<a id="a-Dw"></a>为我启白释迦天王时诸龙王说此语已。<a id="a-Dx"></a>护世天王至帝释所。<a id="a-Dy"></a>具说上事。<a id="a-Dz"></a>时天帝释闻是语已。<a id="a-E0"></a>欢喜踊跃。<a id="a-E1"></a>伽陀颂曰。</p>
  <p id="aE2">牟尼真知说实道　　若人能行生天上</p>
  <p id="aE3">谛行布施修慈心　　护诸众生说爱语</p>
  <p id="aE4">正见清净心离垢　　佛说三十三天道</p>
  <p id="aE5">净修众善行相应　　能以善心正依止</p>
  <p id="aE6">从此乐处至乐处　　复从光明还入明</p>
  <p id="aE7">譬如朝落光明花　　亦如一灯燃异灯</p>
  <p id="aE8">若人欲得如彼灯　　莫行放逸自坏心</p>
  <p id="aE9">若有常行净善心　　离垢明净如宝珠</p>
  <p id="aEA">是人智慧离尘垢　　能至诸天所生处</p>
  <p id="aEB">持戒习禅及三昧　　若人有能心修行</p>
  <p id="aEC">是人智慧如真金　　必得往生诸天宫</p>
  <p id="aED">若有舍离于杀生　　于诸众生起慈悲</p>
  <p id="aEE">愍哀质直心寂静　　如是之人生天宫</p>
  <p id="aEF">于一切人施软语　　舍离众恶不善业</p>
  <p id="aEG">恶业不能污其心　　如是之人生天宫</p>
  <p id="aEH">若人视金如草木　　观诸爱欲如火毒</p>
  <p id="aEI">如是离欲智慧人　　则生天宫受快乐</p>
  <p id="aEJ">若有不为欲境惑　　不随爱欲之因缘</p>
  <p id="aEK">得脱三恶道怖畏　　如是之人生天上</p>
  <p id="aEL">若见斗诤能劝喻　　知识亲族及兄弟</p>
  <p id="aEM">能善和解令无诤　　如是之人生天上</p>
  <p id="aEN">若人离恶出欲泥　　常施一切众生乐</p>
  <p id="aEO">离垢寂灭心解脱　　则能破坏魔军众</p>
  <p id="aEP">若能调伏于心意　　不为心意之所使</p>
  <p id="aEQ">是人清净破怨敌　　则得上生诸天宫</p>
  <p id="aER">若有人能净身业　　远离众恶不善法</p>
  <p id="aES">离欲修习禅定乐　　如是之人生天宫</p>
  <p id="aET">舍离放逸恶知识　　断除爱毒诸烦恼</p>
  <p id="aEU">不为女人欲所缚　　如是之人生天宫</p>
  <p id="aEV">若人于法勤精进　　布施持戒及三昧</p>
  <p id="aEW">志意勇猛心坚固　　是人则生于天上</p>
  <p id="aEX">若人能于众结缚　　智刀斩之而不碍</p>
  <p id="aEY">自在离缚无所滞　　如是之人生天宫</p>
  <p id="aEZ">离诸欲垢不贪着　　灭众过恶除染爱</p>
  <p id="aEa">勇健离垢断悕望　　则得受于自果报</p>
  <p id="aEb">若有众生受人报　　能常修行众善法</p>
  <p id="aEc">如是善人业果报　　令天世间得增长</p>
  <p id="aEd">以人力故天增胜　　以天拥护人安隐</p>
  <p id="aEe">各各迭互增势力　　得住正法随顺道</p>
  <p id="aEf">天之善道人世界　　人之善道天世间</p>
  <p id="aEg">诸恶道地有三种　　行善之人所远离</p>
  <p id="aEh">汝应勇猛勤精进　　当乐亲近善知识</p>
  <p id="aEi">如是常应增长法　　勉力勤加升天宫</p>
  <p id="aEj">法为众乐之根本　　以法因缘得涅槃</p>
  <p id="aEk">眠睡众生法常觉　　法为最胜第一道</p>
  <p id="aEl">时天帝释如是教敕。<a id="a-Em"></a>护世四大天王。<a id="a-En"></a>为护阎浮提人增长正法。<a id="a-Eo"></a>得利益故。<a id="a-Ep"></a>遍行观察。</p>
  <p id="aEq">复次比丘。<a id="a-Er"></a>知业果报。<a id="a-Es"></a>观天心行已内自思惟。<a id="a-Et"></a>随顺法行。</p>
  <p id="aEu">复次比丘。<a id="a-Ev"></a>知业果报。<a id="a-Ew"></a>观阿修罗第二地已。<a id="a-Ex"></a>次观第三阿修罗地。<a id="a-Ey"></a>何等为第三阿修罗地。<a id="a-Ez"></a>彼以闻慧。<a id="a-F0"></a>见第三地。<a id="a-F1"></a>在第二地下二万一千由旬。<a id="a-F2"></a>有阿修罗地。<a id="a-F3"></a>名修那婆。<a id="a-F4"></a>纵广一万三千由旬。<a id="a-F5"></a>树林郁茂。<a id="a-F6"></a>浴池流泉。<a id="a-F7"></a>众花常敷。<a id="a-F8"></a>伎乐充满。<a id="a-F9"></a>城名鋡毗罗。<a id="a-FA"></a>纵广八千由旬。<a id="a-FB"></a>于彼城中。<a id="a-FC"></a>有阿修罗王。<a id="a-FD"></a>名曰花鬘。<a id="a-FE"></a>阿修罗民。<a id="a-FF"></a>名游戏行。<a id="a-FG"></a>彼阿修罗鋡毗罗城。<a id="a-FH"></a>种种众宝。<a id="a-FI"></a>以为庄严。<a id="a-FJ"></a>园林游戏。<a id="a-FK"></a>清流浴池。<a id="a-FL"></a>莲花具足。<a id="a-FM"></a>游戏阿修罗众。<a id="a-FN"></a>悉满其中。<a id="a-FO"></a>有四大林。<a id="a-FP"></a>以为庄严。<a id="a-FQ"></a>于六时中。<a id="a-FR"></a>花常鲜荣。<a id="a-FS"></a>何等为四。<a id="a-FT"></a>一名铃鬘。<a id="a-FU"></a>一一林树。<a id="a-FV"></a>皆有宝铃。<a id="a-FW"></a>出妙音声。<a id="a-FX"></a>二名黄鬘。<a id="a-FY"></a>其林皆悉是真金树。<a id="a-FZ"></a>三名焰鬘。<a id="a-Fa"></a>其树花色。<a id="a-Fb"></a>犹如火焰。<a id="a-Fc"></a>四名杂林。<a id="a-Fd"></a>诸杂花果。<a id="a-Fe"></a>以为庄严。<a id="a-Ff"></a>此四种林。<a id="a-Fg"></a>庄严阿修罗鋡毗罗城。<a id="a-Fh"></a>游戏阿修罗住处。<a id="a-Fi"></a>快乐如天无异。<a id="a-Fj"></a>以众涂香末香。<a id="a-Fk"></a>自涂其身。<a id="a-Fl"></a>常乐游戏。<a id="a-Fm"></a>歌舞戏笑。<a id="a-Fn"></a>百千婇女围绕卫护。<a id="a-Fo"></a>花鬘阿修罗王。<a id="a-Fp"></a>常游园林而相娱乐。<a id="a-Fq"></a>种种众宝。<a id="a-Fr"></a>庄严其身。<a id="a-Fs"></a>是名游戏阿修罗所受乐处。<a id="a-Ft"></a>时第二地勇健阿修罗王遣使。<a id="a-Fu"></a>名曰阎婆。<a id="a-Fv"></a>来诣花鬘阿修罗所。<a id="a-Fw"></a>作如是言。<a id="a-Fx"></a>阎浮提人。<a id="a-Fy"></a>供养父母。<a id="a-Fz"></a>知恩报恩。<a id="a-G0"></a>恭敬沙门及婆罗门。<a id="a-G1"></a>如法行故。<a id="a-G2"></a>令天有力。<a id="a-G3"></a>我当竭力破坏人天所行正法。<a id="a-G4"></a>是时第三地花鬘阿修罗王。<a id="a-G5"></a>闻是说已。<a id="a-G6"></a>如上所说。<a id="a-G7"></a>心怀嗔恚。<a id="a-G8"></a>作如是言。<a id="a-G9"></a>我当云何坏彼人天。<a id="a-GA"></a>因人故天人天即是我之大怨。<a id="a-GB"></a>时第三地游戏阿修罗。<a id="a-GC"></a>即时庄严种种钾胄。<a id="a-GD"></a>执持器仗。<a id="a-GE"></a>欲诣乐城龙王宫殿。<a id="a-GF"></a>时婆修吉德叉迦大龙王等。<a id="a-GG"></a>闻阿修罗声。<a id="a-GH"></a>生大嗔恚。<a id="a-GI"></a>身出电光。<a id="a-GJ"></a>赫焰大明。<a id="a-GK"></a>雨大炽电。<a id="a-GL"></a>无量百千亿龙从海中出。<a id="a-GM"></a>共阿修罗兴大斗诤。<a id="a-GN"></a>若阎浮提人修行正法。<a id="a-GO"></a>龙则得胜。<a id="a-GP"></a>阿修罗众四散破坏。<a id="a-GQ"></a>若世间人。<a id="a-GR"></a>不顺正法。<a id="a-GS"></a>则阿修罗胜。<a id="a-GT"></a>龙众破坏。<a id="a-GU"></a>既被破已。<a id="a-GV"></a>往白天使者曰。<a id="a-GW"></a>大仙。<a id="a-GX"></a>我今被破。<a id="a-GY"></a>汝应竭力破阿修罗。<a id="a-GZ"></a>时天使者闻是事已。<a id="a-Ga"></a>心生嗔恚。<a id="a-Gb"></a>口中烟出。<a id="a-Gc"></a>往告四天王白言。<a id="a-Gd"></a>天王。<a id="a-Ge"></a>阿修罗胜。<a id="a-Gf"></a>龙今破坏。<a id="a-Gg"></a>阎浮提中邪见相师。<a id="a-Gh"></a>见烟相已。<a id="a-Gi"></a>咸作是说。<a id="a-Gj"></a>彗星出现。<a id="a-Gk"></a>或丰或俭。<a id="a-Gl"></a>或水或旱。<a id="a-Gm"></a>亦如上说。<a id="a-Gn"></a>是为第二因缘彗星出现。<a id="a-Go"></a>若天龙胜。<a id="a-Gp"></a>则时雨数降。<a id="a-Gq"></a>疫气不行。<a id="a-Gr"></a>兵革不起。<a id="a-Gs"></a>邪见相师。<a id="a-Gt"></a>复作此说。<a id="a-Gu"></a>是八曜力之所作为。<a id="a-Gv"></a>广说上事。<a id="a-Gw"></a>若诸世间。<a id="a-Gx"></a>不修正法。<a id="a-Gy"></a>不顺法行。<a id="a-Gz"></a>不孝父母。<a id="a-H0"></a>不敬沙门及婆罗门。<a id="a-H1"></a>则阿修罗胜。<a id="a-H2"></a>以阿修罗胜故。<a id="a-H3"></a>雨泽不时。<a id="a-H4"></a>人民饥馑。<a id="a-H5"></a>兵刃数起。<a id="a-H6"></a>世间邪见诸相师等。<a id="a-H7"></a>作是思惟。<a id="a-H8"></a>八曜所作。<a id="a-H9"></a>为世人说星宿之过。<a id="a-HA"></a>广说如上。<a id="a-HB"></a>如是一切诸外道等。<a id="a-HC"></a>不知正法。<a id="a-HD"></a>及以非法。<a id="a-HE"></a>以愚痴心。<a id="a-HF"></a>忆想分别。<a id="a-HG"></a>不如实说。<a id="a-HH"></a>以阿修罗胜龙王不如。<a id="a-HI"></a>时护世四天王。<a id="a-HJ"></a>即向四天众。<a id="a-HK"></a>伽陀颂曰。</p>
  <p id="aHL">法胜非法减　　增实离妄语</p>
  <p id="aHM">天胜阿修罗　　光明胜黑闇</p>
  <p id="aHN">布施胜悭贪　　持戒莫毁犯</p>
  <p id="aHO">佛胜非外道　　不动胜退没</p>
  <p id="aHP">实语莫谄曲　　悲心胜怨害</p>
  <p id="aHQ">慈心胜嗔恚　　天王胜修罗</p>
  <p id="aHR">上胜下莫增　　丰胜勿饥馑</p>
  <p id="aHS">智胜灭愚痴　　法戒灭众恶</p>
  <p id="aHT">精进离懈怠　　丈夫胜女人</p>
  <p id="aHU">长者胜小人　　忍胜于嗔恚</p>
  <p id="aHV">人胜非恶龙　　白日胜于夜</p>
  <p id="aHW">月胜非余曜　　五谷胜菅苗</p>
  <p id="aHX">灭苦乐增长　　离病常安乐</p>
  <p id="aHY">柔软胜粗恶　　解脱灭众缚</p>
  <p id="aHZ">法戒胜一切　　善法常增胜</p>
  <p id="aHa">不善常消灭</p>
  <p id="aHb">护世四天王如是说已。<a id="a-Hc"></a>即击天鼓。<a id="a-Hd"></a>作如是言。<a id="a-He"></a>诸天大众。<a id="a-Hf"></a>龙王退弱。<a id="a-Hg"></a>阿修罗胜。<a id="a-Hh"></a>时诸天众闻是语已。<a id="a-Hi"></a>庄严器仗。<a id="a-Hj"></a>于须臾顷。<a id="a-Hk"></a>至大海上。<a id="a-Hl"></a>若世间人。<a id="a-Hm"></a>孝养父母。<a id="a-Hn"></a>敬事沙门。<a id="a-Ho"></a>阿修罗众。<a id="a-Hp"></a>见诸天来。<a id="a-Hq"></a>即时退散。<a id="a-Hr"></a>还入其宫。<a id="a-Hs"></a>若诸世人。<a id="a-Ht"></a>不孝父母。<a id="a-Hu"></a>不敬沙门及婆罗门。<a id="a-Hv"></a>于须臾时。<a id="a-Hw"></a>与天共斗。<a id="a-Hx"></a>天亦得胜。<a id="a-Hy"></a>花鬘阿修罗王。<a id="a-Hz"></a>败散还宫。<a id="a-I0"></a>比丘。<a id="a-I1"></a>如是观阿修罗与天共斗。<a id="a-I2"></a>如实见已。<a id="a-I3"></a>生厌世心。<a id="a-I4"></a>顺法修行。</p>
  <p id="aI5">复次比丘。<a id="a-I6"></a>知业果报。<a id="a-I7"></a>观第二地花鬘阿修罗王所受业报。<a id="a-I8"></a>以何业故。<a id="a-I9"></a>生第三地。<a id="a-IA"></a>彼以闻慧。<a id="a-IB"></a>见此众生。<a id="a-IC"></a>因节会日。<a id="a-ID"></a>相扑射戏。<a id="a-IE"></a>樗蒱围棋。<a id="a-IF"></a>种种博戏。<a id="a-IG"></a>因此事故。<a id="a-IH"></a>行不净施。<a id="a-II"></a>无心无思。<a id="a-IJ"></a>亦无福田。<a id="a-IK"></a>是人身坏。<a id="a-IL"></a>堕于恶道。<a id="a-IM"></a>生游戏行阿修罗中。<a id="a-IN"></a>寿七千岁。<a id="a-IO"></a>以人中七百岁。<a id="a-IP"></a>于阿修罗中一日一夜。<a id="a-IQ"></a>如是寿命。<a id="a-IR"></a>满七千岁。<a id="a-IS"></a>亦有中夭。<a id="a-IT"></a>命亦不定。</p>
  <p id="aIU">复次比丘。<a id="a-IV"></a>知业果报。<a id="a-IW"></a>观察思惟花鬘阿修罗王。<a id="a-IX"></a>即以闻慧。<a id="a-IY"></a>知此阿修罗王。<a id="a-IZ"></a>以食施于破戒病人。<a id="a-Ia"></a>心无净思。<a id="a-Ib"></a>以此业缘。<a id="a-Ic"></a>生阿修罗中。<a id="a-Id"></a>于鋡毗罗城。<a id="a-Ie"></a>作阿修罗王。<a id="a-If"></a>名曰花鬘。<a id="a-Ig"></a>其所食味。<a id="a-Ih"></a>如天所食须陀之味。<a id="a-Ii"></a>一切乐具。<a id="a-Ij"></a>如前所说。</p>
 </body>
</html>