<!doctype html>
<html id="z3IBUPjb5" data-ver="1404">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十七</h1>
  <h2 id="a2">饿鬼品第四之二</h2>
  <p id="a3">复次比丘。<a id="a-4"></a>知业果报。<a id="a-5"></a>观饿鬼世间。<a id="a-6"></a>彼以闻慧。<a id="a-7"></a>观于迦摩饿鬼(迦摩两卢波魏言欲色)。<a id="a-8"></a>以何业故。<a id="a-9"></a>而生其中。<a id="a-A"></a>彼以闻慧。<a id="a-B"></a>知此众生。<a id="a-C"></a>若男若女。<a id="a-D"></a>若黄门人。<a id="a-E"></a>着种种衣。<a id="a-F"></a>而自严饰。<a id="a-G"></a>服女人衣。<a id="a-H"></a>行淫女法。<a id="a-I"></a>若人欲发。<a id="a-J"></a>与之交会。<a id="a-K"></a>因此事故。<a id="a-L"></a>而得财物。<a id="a-M"></a>施与凡人。<a id="a-N"></a>非福田处。<a id="a-O"></a>不净心施。<a id="a-P"></a>以是因缘。<a id="a-Q"></a>身坏命终。<a id="a-R"></a>生于欲色饿鬼之中。<a id="a-S"></a>受鬼身已。<a id="a-T"></a>种种严饰。<a id="a-U"></a>随意所念。<a id="a-V"></a>皆得从心。<a id="a-W"></a>欲善则美。<a id="a-X"></a>欲恶则丑。<a id="a-Y"></a>若其欲作。<a id="a-Z"></a>爱不爱色。<a id="a-a"></a>悉能为之。<a id="a-b"></a>或作男子。<a id="a-c"></a>颜容端正。<a id="a-d"></a>或作女人。<a id="a-e"></a>姿首美妙。<a id="a-f"></a>或作畜生。<a id="a-g"></a>相貌殊异。<a id="a-h"></a>能作种种上妙庄严。<a id="a-i"></a>能遍游行一切方所。<a id="a-j"></a>若得食饮。<a id="a-k"></a>能食无患。<a id="a-l"></a>少行施故。<a id="a-m"></a>能以微细之身。<a id="a-n"></a>盗入人家。<a id="a-o"></a>以求饮食。<a id="a-p"></a>世人说言。<a id="a-q"></a>毗舍阇鬼。<a id="a-r"></a>盗我饮食。<a id="a-s"></a>或作人身。<a id="a-t"></a>入他节会。<a id="a-u"></a>或作鸟身。<a id="a-v"></a>食人祭饭。<a id="a-w"></a>其身细密。<a id="a-x"></a>人不能见。<a id="a-y"></a>此鬼如是。<a id="a-z"></a>随意能现种种众色。<a id="a-10"></a>世人皆名如意夜叉。<a id="a-11"></a>或作女身。<a id="a-12"></a>与人交会。<a id="a-13"></a>如是种种庄严诳人。<a id="a-14"></a>行于人间。<a id="a-15"></a>在鬼道中。<a id="a-16"></a>乃至恶业。<a id="a-17"></a>不尽不坏不朽。<a id="a-18"></a>故不得脱。<a id="a-19"></a>业尽得脱。<a id="a-1A"></a>从此命终。<a id="a-1B"></a>随业流转。<a id="a-1C"></a>受生死苦。<a id="a-1D"></a>人身难得。<a id="a-1E"></a>如海中龟值浮木孔。<a id="a-1F"></a>若生为人。<a id="a-1G"></a>堕伎儿中。<a id="a-1H"></a>着种种衣纵逸游戏。<a id="a-1I"></a>以求活命。<a id="a-1J"></a>自以己妻。<a id="a-1K"></a>令他从事。<a id="a-1L"></a>而求财物。<a id="a-1M"></a>以余业故。<a id="a-1N"></a>受如斯报。</p>
  <p id="a1O">复次比丘。<a id="a-1P"></a>知业果报。<a id="a-1Q"></a>观饿鬼世间。<a id="a-1R"></a>彼以闻慧。<a id="a-1S"></a>观于海渚诸饿鬼等。<a id="a-1T"></a>以何业故。<a id="a-1U"></a>而生其中。<a id="a-1V"></a>彼以闻慧。<a id="a-1W"></a>知此众生。<a id="a-1X"></a>前世之时。<a id="a-1Y"></a>见有行人欲过旷野。<a id="a-1Z"></a>病苦疲极。<a id="a-1a"></a>于是人所。<a id="a-1b"></a>多取其价。<a id="a-1c"></a>与直薄少。<a id="a-1d"></a>以恶贪故。<a id="a-1e"></a>巧辞欺诳。<a id="a-1f"></a>旷野空乏远行之人。<a id="a-1g"></a>以是因缘。<a id="a-1h"></a>生海渚中。<a id="a-1i"></a>是海渚中。<a id="a-1j"></a>无有树林。<a id="a-1k"></a>陂池河水。<a id="a-1l"></a>其处甚热。<a id="a-1m"></a>于彼冬日。<a id="a-1n"></a>甚热毒盛。<a id="a-1o"></a>欲比人间夏时之热。<a id="a-1p"></a>过踰十倍。<a id="a-1q"></a>唯以朝露而自活命。<a id="a-1r"></a>虽住海渚。<a id="a-1s"></a>不能得水。<a id="a-1t"></a>以恶业故。<a id="a-1u"></a>见海枯竭。<a id="a-1v"></a>设见树林。<a id="a-1w"></a>皆悉炽燃大火焰起。<a id="a-1x"></a>望心断绝。<a id="a-1y"></a>众恶臻集。<a id="a-1z"></a>无有安隐。<a id="a-20"></a>饥渴烧身。<a id="a-21"></a>呻[口*睪]悲恼。<a id="a-22"></a>自心所诳。<a id="a-23"></a>处处奔走。<a id="a-24"></a>悲声叫绝。<a id="a-25"></a>无救无护。<a id="a-26"></a>无依无恃。<a id="a-27"></a>皮发蓬乱。<a id="a-28"></a>身体羸瘦。<a id="a-29"></a>一切身脉。<a id="a-2A"></a>皆悉粗现。<a id="a-2B"></a>犹如罗网。<a id="a-2C"></a>所至之处。<a id="a-2D"></a>皆悉空竭。<a id="a-2E"></a>无救无归。<a id="a-2F"></a>无依无怙。<a id="a-2G"></a>恶业不尽。<a id="a-2H"></a>不坏不朽。<a id="a-2I"></a>故使不死。<a id="a-2J"></a>业尽得脱。<a id="a-2K"></a>从此命终。<a id="a-2L"></a>随业流转。<a id="a-2M"></a>受生死苦。<a id="a-2N"></a>人身难得。<a id="a-2O"></a>如海中龟值浮木孔。<a id="a-2P"></a>若生人中。<a id="a-2Q"></a>生在海渚。<a id="a-2R"></a>或有一足。<a id="a-2S"></a>或复短足。<a id="a-2T"></a>困乏浆水。<a id="a-2U"></a>以余业故。<a id="a-2V"></a>受如斯报。</p>
  <p id="a2W">复次比丘。<a id="a-2X"></a>知业果报。<a id="a-2Y"></a>观饿鬼世间。<a id="a-2Z"></a>彼以闻慧。<a id="a-2a"></a>观于阎罗执杖饿鬼。<a id="a-2b"></a>以何业故。<a id="a-2c"></a>而生其中。<a id="a-2d"></a>彼以闻慧。<a id="a-2e"></a>知此众生。<a id="a-2f"></a>以悭嫉故。<a id="a-2g"></a>自坏其心。<a id="a-2h"></a>亲近国王大臣豪贵。<a id="a-2i"></a>专行暴恶。<a id="a-2j"></a>心无慈愍。<a id="a-2k"></a>不行正理。<a id="a-2l"></a>为诸贤善之所轻毁。<a id="a-2m"></a>如是恶人。<a id="a-2n"></a>身坏命终。<a id="a-2o"></a>受阎罗王执杖鬼身。<a id="a-2p"></a>于鬼世界。<a id="a-2q"></a>为阎罗王。<a id="a-2r"></a>趋走给使。<a id="a-2s"></a>若有众生。<a id="a-2t"></a>造诸恶业。<a id="a-2u"></a>时阎罗王。<a id="a-2v"></a>即令此鬼。<a id="a-2w"></a>录其精神。<a id="a-2x"></a>此鬼身色丑恶可畏。<a id="a-2y"></a>手执刀杖。<a id="a-2z"></a>头发蓬乱。<a id="a-30"></a>倒发覆身。<a id="a-31"></a>长唇下垂。<a id="a-32"></a>耽耳大腹。<a id="a-33"></a>高声大叫。<a id="a-34"></a>以怖诸鬼。<a id="a-35"></a>手执利刀。<a id="a-36"></a>拟诸罪人。<a id="a-37"></a>反执其手。<a id="a-38"></a>以绳缚之。<a id="a-39"></a>将诣王所。<a id="a-3A"></a>白大王言。<a id="a-3B"></a>我于人中。<a id="a-3C"></a>摄此罪人。<a id="a-3D"></a>来至于此。<a id="a-3E"></a>大王此人。<a id="a-3F"></a>前世行不善业身业不善。<a id="a-3G"></a>口业不善。<a id="a-3H"></a>意业不善。<a id="a-3I"></a>愿王呵责。<a id="a-3J"></a>时阎罗王。<a id="a-3K"></a>即说偈颂。<a id="a-3L"></a>而呵责言。</p>
  <p id="a3M">汝是人中愚痴辈　　种种恶业自庄严</p>
  <p id="a3N">汝本何不修善行　　如至宝渚空归还</p>
  <p id="a3O">善业因缘得乐果　　乐果因缘生善心</p>
  <p id="a3P">一切诸法随心转　　流转生死常不断</p>
  <p id="a3Q">一切诸行悉无常　　犹如水泡不坚固</p>
  <p id="a3R">若能如是修正法　　是人未来得胜报</p>
  <p id="a3S">若有人能常修善　　舍离一切诸恶业</p>
  <p id="a3T">是人则不至我所　　乘阶上生受天报</p>
  <p id="a3U">若人愚痴无觉悟　　爱乐恶业至我所</p>
  <p id="a3V">能舍恶业诸不善　　是人则行第一道</p>
  <p id="a3W">若见世间诸业果　　亦见天上种种乐</p>
  <p id="a3X">如是犹起放逸心　　是人不名自爱身</p>
  <p id="a3Y">为利谁故造恶业　　放恣一切身口意</p>
  <p id="a3Z">如是人等行各异　　汝今业对至我所</p>
  <p id="a3a">汝为众恶所诳惑　　毕定行于崄恶道</p>
  <p id="a3b">若人爱乐造恶业　　未来人身甚难得</p>
  <p id="a3c">若人远离众恶业　　喜行善法心爱乐</p>
  <p id="a3d">此人现世常安乐　　必得涅槃解脱果</p>
  <p id="a3e">若有众生习善行　　于世间中最殊胜</p>
  <p id="a3f">若人习学不善业　　一切世间最大恶</p>
  <p id="a3g">若有智慧行善人　　能离初中后恶法</p>
  <p id="a3h">若有造习众恶业　　则入地狱受苦报</p>
  <p id="a3i">能以善法调诸根　　则获世间净胜法</p>
  <p id="a3j">是人身坏命终时　　上生天宫受快乐</p>
  <p id="a3k">业系缚汝甚坚牢　　阎罗使者之所持</p>
  <p id="a3l">送至恐怖诸恶道　　阎罗世界大苦处</p>
  <p id="a3m">汝于前世作众恶　　此业今当还自受</p>
  <p id="a3n">自作自受不为他　　若他所作非己报</p>
  <p id="a3o">如是阎罗王。<a id="a-3p"></a>呵责罪人已。<a id="a-3q"></a>使者将出。<a id="a-3r"></a>以此罪人自作恶业自业所诳。<a id="a-3s"></a>将受果报种种苦恼。<a id="a-3t"></a>楚毒治之。<a id="a-3u"></a>饥渴所逼。<a id="a-3v"></a>但食风气。<a id="a-3w"></a>恶业不尽。<a id="a-3x"></a>故使不死。<a id="a-3y"></a>从此得脱。<a id="a-3z"></a>随业流转。<a id="a-40"></a>受生死苦。<a id="a-41"></a>若处人中。<a id="a-42"></a>生在边戍。<a id="a-43"></a>幽山崄谷。<a id="a-44"></a>深河峻岸。<a id="a-45"></a>危怖之处。<a id="a-46"></a>有自在者。<a id="a-47"></a>行于此路。<a id="a-48"></a>令其引导。<a id="a-49"></a>以余业故。<a id="a-4A"></a>受斯罪报。</p>
  <p id="a4B">复次行者内观于法。<a id="a-4C"></a>云何比丘观于五地。<a id="a-4D"></a>彼以闻慧。<a id="a-4E"></a>明眼观察十种色入。<a id="a-4F"></a>何等为十。<a id="a-4G"></a>一者眼入。<a id="a-4H"></a>二者色入。<a id="a-4I"></a>三者耳入。<a id="a-4J"></a>四者声入。<a id="a-4K"></a>五者鼻入。<a id="a-4L"></a>六者香入。<a id="a-4M"></a>七者舌入。<a id="a-4N"></a>八者味入。<a id="a-4O"></a>九者身入。<a id="a-4P"></a>十者触入。<a id="a-4Q"></a>云何比丘眼缘色相。<a id="a-4R"></a>比丘观眼缘色。<a id="a-4S"></a>而生于识。<a id="a-4T"></a>三法和合而生于触。<a id="a-4U"></a>触共受想思识者。<a id="a-4V"></a>触相触者。<a id="a-4W"></a>觉相受者。<a id="a-4X"></a>知相想者。<a id="a-4Y"></a>如长短爱不爱。<a id="a-4Z"></a>现见相对等思者。<a id="a-4a"></a>识知一缘。<a id="a-4b"></a>而各各相(思有三分或色非色)。<a id="a-4c"></a>各各自体。<a id="a-4d"></a>如十大地法。<a id="a-4e"></a>何等为十。<a id="a-4f"></a>一者受。<a id="a-4g"></a>二者想。<a id="a-4h"></a>三者思。<a id="a-4i"></a>四者触。<a id="a-4j"></a>五者作意。<a id="a-4k"></a>六者欲。<a id="a-4l"></a>七者解脱。<a id="a-4m"></a>八者念。<a id="a-4n"></a>九者三昧。<a id="a-4o"></a>十者慧。<a id="a-4p"></a>一缘而各各相识等。<a id="a-4q"></a>十一法亦如是。<a id="a-4r"></a>犹如日光一起众光自体各各别异。<a id="a-4s"></a>如识自体异。<a id="a-4t"></a>乃至思亦如是。<a id="a-4u"></a>彼比丘如实知色入。<a id="a-4v"></a>观眼空无所有。<a id="a-4w"></a>无坚无实。<a id="a-4x"></a>比丘如是。<a id="a-4y"></a>如实知道离于邪见。<a id="a-4z"></a>正见心喜。<a id="a-50"></a>眼离痴垢。<a id="a-51"></a>实见其眼但是肉段。<a id="a-52"></a>痴无所知。<a id="a-53"></a>但是泪窍如实知已离于欲心。<a id="a-54"></a>观眼无常。<a id="a-55"></a>知无常已。<a id="a-56"></a>但是肉团。<a id="a-57"></a>住在孔穴。<a id="a-58"></a>如实知眼。<a id="a-59"></a>筋脉缠缚。<a id="a-5A"></a>当知众缘和合而有眼入。<a id="a-5B"></a>如是眼者。<a id="a-5C"></a>无有见者。<a id="a-5D"></a>无我无知。<a id="a-5E"></a>乃至苦亦如是。<a id="a-5F"></a>观眼入已。<a id="a-5G"></a>得离欲意。<a id="a-5H"></a>是比丘如实观察眼入已。<a id="a-5I"></a>分别观色。<a id="a-5J"></a>如是色者。<a id="a-5K"></a>爱以不爱皆悉无记。<a id="a-5L"></a>以分别生。<a id="a-5M"></a>何法可见。<a id="a-5N"></a>何者为净。<a id="a-5O"></a>何者是常。<a id="a-5P"></a>何者可贪。<a id="a-5Q"></a>比丘如是思惟观察。<a id="a-5R"></a>如实知色。<a id="a-5S"></a>非有非乐。<a id="a-5T"></a>如是思惟观察色相。<a id="a-5U"></a>无坚无实。<a id="a-5V"></a>以分别生。<a id="a-5W"></a>爱不爱等。<a id="a-5X"></a>非实有耶。<a id="a-5Y"></a>一切众生。<a id="a-5Z"></a>于爱不爱。<a id="a-5a"></a>虚妄贪着。<a id="a-5b"></a>如此色者。<a id="a-5c"></a>非有自体。<a id="a-5d"></a>非常非有。<a id="a-5e"></a>非真非乐。<a id="a-5f"></a>非不坏法。<a id="a-5g"></a>非坚非我。<a id="a-5h"></a>以贪欲嗔痴自覆心故。<a id="a-5i"></a>生爱不爱。<a id="a-5j"></a>非色有爱有不爱耶。<a id="a-5k"></a>以忆念生故。<a id="a-5l"></a>比丘如是观于色入。<a id="a-5m"></a>见名色已。<a id="a-5n"></a>不贪不染。<a id="a-5o"></a>不迷不取。<a id="a-5p"></a>知色无坚。<a id="a-5q"></a>彼比丘如是观眼。<a id="a-5r"></a>观色入已。<a id="a-5s"></a>不着眼识。<a id="a-5t"></a>得离欲秽。<a id="a-5u"></a>眼识非我。<a id="a-5v"></a>我非眼识。<a id="a-5w"></a>触受想思。<a id="a-5x"></a>亦复如是(观眼色第五地于十三不相开)。<a id="a-5y"></a>复次比丘。<a id="a-5z"></a>知业果报。<a id="a-60"></a>观饿鬼世间。<a id="a-61"></a>彼以闻慧。<a id="a-62"></a>观啖小儿诸饿鬼等。<a id="a-63"></a>以何业故。<a id="a-64"></a>而生其中。<a id="a-65"></a>彼以闻慧。<a id="a-66"></a>知此众生。<a id="a-67"></a>恶术咒龙。<a id="a-68"></a>为除灾雹。<a id="a-69"></a>诳惑病人。<a id="a-6A"></a>咒术夜叉。<a id="a-6B"></a>取人财物。<a id="a-6C"></a>或复杀羊。<a id="a-6D"></a>如是之人。<a id="a-6E"></a>身坏命终。<a id="a-6F"></a>堕活地狱。<a id="a-6G"></a>受无量苦。<a id="a-6H"></a>从地狱出。<a id="a-6I"></a>生婆罗婆叉饿鬼之中(婆罗婆叉魏云食小儿)。<a id="a-6J"></a>复有众生。<a id="a-6K"></a>杀生余报。<a id="a-6L"></a>生在人中。<a id="a-6M"></a>为此饿鬼。<a id="a-6N"></a>偷而食之。<a id="a-6O"></a>或至产妇所住之处。<a id="a-6P"></a>取彼婴儿。<a id="a-6Q"></a>或匍匐时。<a id="a-6R"></a>或始行时。<a id="a-6S"></a>如是饿鬼。<a id="a-6T"></a>偷诸小儿。<a id="a-6U"></a>次第食之。<a id="a-6V"></a>若得其便。<a id="a-6W"></a>即能断命。<a id="a-6X"></a>若无杀业。<a id="a-6Y"></a>莫能为害。<a id="a-6Z"></a>伽他颂曰。</p>
  <p id="a6a">恶业系缚受恶果　　若行善业受乐报</p>
  <p id="a6b">业绳长坚系缚人　　缚诸众生不得脱</p>
  <p id="a6c">不得安隐涅槃城　　长流三有受众苦</p>
  <p id="a6d">能以智刀斩斯业　　必得解脱诸热恼</p>
  <p id="a6e">以断业绳无系缚　　得至无为寂静处</p>
  <p id="a6f">如鱼入网为人牵　　爱缚众生死亦尔</p>
  <p id="a6g">如人毒箭中野鹿　　其鹿狂怖走东西</p>
  <p id="a6h">毒药既行不能脱　　爱缚众生亦如是</p>
  <p id="a6i">常随众生不放舍　　观爱如毒应远离</p>
  <p id="a6j">愚痴凡夫为爱烧　　犹如大火焚干薪</p>
  <p id="a6k">是爱初染难觉知　　得报如火自烧灭</p>
  <p id="a6l">若欲常乐心安隐　　应舍爱结离诸着</p>
  <p id="a6m">如鱼吞钩命不久　　爱结缚人亦如是</p>
  <p id="a6n">缚诸众生诣恶道　　堕于饿鬼饥渴逼</p>
  <p id="a6o">饿鬼世界诸苦恼　　处处逃遁而奔走</p>
  <p id="a6p">地狱趣中受苦者　　皆由爱结因缘故</p>
  <p id="a6q">若诸贫穷困病人　　求索朝餐自存济</p>
  <p id="a6r">皆由爱结因缘故　　受斯苦报圣所说</p>
  <p id="a6s">如是具观一切贪嫉因缘果报。<a id="a-6t"></a>于生死中得生厌离。<a id="a-6u"></a>弃舍诸欲。</p>
  <p id="a6v">复次比丘。<a id="a-6w"></a>知业果报。<a id="a-6x"></a>观饿鬼世间。<a id="a-6y"></a>彼以闻慧。<a id="a-6z"></a>观于食人精气诸饿鬼等。<a id="a-70"></a>以何业故。<a id="a-71"></a>而生其中。<a id="a-72"></a>彼以闻慧。<a id="a-73"></a>知此众生。<a id="a-74"></a>于前世时。<a id="a-75"></a>巧辞诳人。<a id="a-76"></a>诈言亲友。<a id="a-77"></a>我为汝护。<a id="a-78"></a>其人闻已。<a id="a-79"></a>策心勇力。<a id="a-7A"></a>是时彼人。<a id="a-7B"></a>令他入敌。<a id="a-7C"></a>欲丧其命。<a id="a-7D"></a>舍之而去。<a id="a-7E"></a>竟不救护。<a id="a-7F"></a>欲于王所取其财物。<a id="a-7G"></a>时被诳者。<a id="a-7H"></a>没阵而死。<a id="a-7I"></a>彼人以是不善因缘。<a id="a-7J"></a>身坏命终。<a id="a-7K"></a>堕于食人精气饿鬼之中。<a id="a-7L"></a>受大饥渴。<a id="a-7M"></a>自烧其身。<a id="a-7N"></a>刀斫其体。<a id="a-7O"></a>皮肉断坏。<a id="a-7P"></a>从空雨刀。<a id="a-7Q"></a>遍走四方。<a id="a-7R"></a>无逃避处。<a id="a-7S"></a>若见有人行恶无信。<a id="a-7T"></a>不奉三宝。<a id="a-7U"></a>即得彼便。<a id="a-7V"></a>入其身中。<a id="a-7W"></a>食啖精气。<a id="a-7X"></a>以自济命。<a id="a-7Y"></a>求之甚难。<a id="a-7Z"></a>困不能得。<a id="a-7a"></a>或至十年。<a id="a-7b"></a>或二十年。<a id="a-7c"></a>乃得一便。<a id="a-7d"></a>常困饥渴。<a id="a-7e"></a>自作恶业。<a id="a-7f"></a>还自受之。<a id="a-7g"></a>恶业不尽。<a id="a-7h"></a>故使不死。<a id="a-7i"></a>乃至恶业。<a id="a-7j"></a>不尽不失不朽。<a id="a-7k"></a>故不得脱。<a id="a-7l"></a>业尽得脱。<a id="a-7m"></a>从此命终。<a id="a-7n"></a>生于人中。<a id="a-7o"></a>常守天祀。<a id="a-7p"></a>贫穷困厄。<a id="a-7q"></a>不得自在。<a id="a-7r"></a>食啖残祀。<a id="a-7s"></a>以余业故。<a id="a-7t"></a>依他自活。</p>
  <p id="a7u">复次比丘。<a id="a-7v"></a>知业果报。<a id="a-7w"></a>观饿鬼世间。<a id="a-7x"></a>彼以闻慧。<a id="a-7y"></a>见有饿鬼。<a id="a-7z"></a>名梵罗刹。<a id="a-80"></a>以何业故。<a id="a-81"></a>而生其中。<a id="a-82"></a>彼以闻慧。<a id="a-83"></a>知此众生。<a id="a-84"></a>前世之时。<a id="a-85"></a>杀害生命。<a id="a-86"></a>以为大会。<a id="a-87"></a>谓其希有贩卖饭食。<a id="a-88"></a>贱取贵卖。<a id="a-89"></a>贪嫉破坏。<a id="a-8A"></a>如是众生身坏命终。<a id="a-8B"></a>堕饿鬼中。<a id="a-8C"></a>名婆罗门罗刹饿鬼。<a id="a-8D"></a>为饥渴火焚烧其身。<a id="a-8E"></a>驰奔疾走。<a id="a-8F"></a>现视人像。<a id="a-8G"></a>杀害众生。<a id="a-8H"></a>或住空巷衢道四交路首。<a id="a-8I"></a>以求人便。<a id="a-8J"></a>诸婆罗门。<a id="a-8K"></a>杀生设会。<a id="a-8L"></a>多生其中。<a id="a-8M"></a>或自藏身。<a id="a-8N"></a>以杀害人。<a id="a-8O"></a>或入人身中。<a id="a-8P"></a>以断人命。<a id="a-8Q"></a>咒术人言。<a id="a-8R"></a>鬼神着人。<a id="a-8S"></a>入人身已。<a id="a-8T"></a>令人心乱。<a id="a-8U"></a>狂惑无知。<a id="a-8V"></a>如是恶业。<a id="a-8W"></a>常作众恶。<a id="a-8X"></a>饥渴烧身。<a id="a-8Y"></a>受大苦恼。<a id="a-8Z"></a>住饿鬼界。<a id="a-8a"></a>乃至恶业。<a id="a-8b"></a>不尽不坏不朽。<a id="a-8c"></a>故不得脱。<a id="a-8d"></a>业尽命终。<a id="a-8e"></a>余业因缘。<a id="a-8f"></a>生在人中。<a id="a-8g"></a>常食人肉。<a id="a-8h"></a>或饮人血。<a id="a-8i"></a>以余业故。<a id="a-8j"></a>受如斯报。</p>
  <p id="a8k">复次比丘。<a id="a-8l"></a>知业果报。<a id="a-8m"></a>观饿鬼世间。<a id="a-8n"></a>彼以闻慧。<a id="a-8o"></a>观火炉中食诸饿鬼等。<a id="a-8p"></a>以何业故。<a id="a-8q"></a>生于彼处。<a id="a-8r"></a>彼以闻慧。<a id="a-8s"></a>知此众生。<a id="a-8t"></a>远离善友。<a id="a-8u"></a>贪嫉覆心。<a id="a-8v"></a>喜啖僧食。<a id="a-8w"></a>如是之人。<a id="a-8x"></a>身坏命终。<a id="a-8y"></a>堕于地狱。<a id="a-8z"></a>受无量苦。<a id="a-90"></a>从地狱出。<a id="a-91"></a>生于君茶饿鬼之中(君茶魏云火炉)。<a id="a-92"></a>既生之后。<a id="a-93"></a>饥渴烧身。<a id="a-94"></a>如火焚林。<a id="a-95"></a>周遍奔走。<a id="a-96"></a>而求饮食。<a id="a-97"></a>自业所诳。<a id="a-98"></a>于天寺中。<a id="a-99"></a>被烧残食。<a id="a-9A"></a>合火而啖。<a id="a-9B"></a>心常忆念。<a id="a-9C"></a>火炉残食。<a id="a-9D"></a>饥渴烧身。<a id="a-9E"></a>二火俱起。<a id="a-9F"></a>呻吟[口*睪]叫。<a id="a-9G"></a>作诸恶业。<a id="a-9H"></a>决定成熟。<a id="a-9I"></a>乃至恶业不尽。<a id="a-9J"></a>犹不得脱。<a id="a-9K"></a>业尽得脱。<a id="a-9L"></a>余业因缘。<a id="a-9M"></a>生于人中。<a id="a-9N"></a>贫穷多病。<a id="a-9O"></a>随其行处。<a id="a-9P"></a>常为火烧。<a id="a-9Q"></a>野火所焚。<a id="a-9R"></a>以余业因缘。<a id="a-9S"></a>受如斯报。</p>
  <p id="a9T">复次比丘。<a id="a-9U"></a>知业果报。<a id="a-9V"></a>观饿鬼世间。<a id="a-9W"></a>彼以闻慧观。<a id="a-9X"></a>多行嫉妒。<a id="a-9Y"></a>习于遍业。<a id="a-9Z"></a>究竟成业。<a id="a-9a"></a>堕饿鬼道。<a id="a-9b"></a>生于不净巷陌之中。<a id="a-9c"></a>以何业行。<a id="a-9d"></a>生于彼处。<a id="a-9e"></a>彼以闻慧。<a id="a-9f"></a>见此众生。<a id="a-9g"></a>悭嫉覆心。<a id="a-9h"></a>以不净食。<a id="a-9i"></a>与诸梵行清净之人。<a id="a-9j"></a>以是因缘。<a id="a-9k"></a>身坏命终。<a id="a-9l"></a>生于不净啰他饿鬼之中(啰他魏言巷陌)。<a id="a-9m"></a>若于昼日。<a id="a-9n"></a>人不能见。<a id="a-9o"></a>若人夜行。<a id="a-9p"></a>则多见之。<a id="a-9q"></a>若城邑聚落众聚之处。<a id="a-9r"></a>若住旷野。<a id="a-9s"></a>行军厕屏秽恶之处。<a id="a-9t"></a>虫蛆满中。<a id="a-9u"></a>臭处不净。<a id="a-9v"></a>若人见者。<a id="a-9w"></a>恶不欲视。<a id="a-9x"></a>欧吐舍去。<a id="a-9y"></a>而是饿鬼。<a id="a-9z"></a>生在其中。<a id="a-A0"></a>由前世时。<a id="a-A1"></a>以不净食。<a id="a-A2"></a>持与众僧。<a id="a-A3"></a>以是因缘。<a id="a-A4"></a>生不净处。<a id="a-A5"></a>受大苦恼。<a id="a-A6"></a>虽处其中。<a id="a-A7"></a>常不得食。<a id="a-A8"></a>有诸恶鬼。<a id="a-A9"></a>手执利刀。<a id="a-AA"></a>刃出火焰。<a id="a-AB"></a>在傍守护。<a id="a-AC"></a>常困饥渴。<a id="a-AD"></a>一月半月。<a id="a-AE"></a>乃得一食。<a id="a-AF"></a>犹不得饱。<a id="a-AG"></a>设得食饱。<a id="a-AH"></a>守粪诸鬼。<a id="a-AI"></a>强打令吐。<a id="a-AJ"></a>饥渴烧身。<a id="a-AK"></a>呻[口*睪]哀叫。<a id="a-AL"></a>交横驰走。<a id="a-AM"></a>忧恼悲泣。<a id="a-AN"></a>即以伽他。<a id="a-AO"></a>而说颂曰。</p>
  <p id="aAP">种子不善因缘故　　获得忧苦恶果报</p>
  <p id="aAQ">因果之性相相似　　恶业因缘得苦报</p>
  <p id="aAR">为恶业钩之所牵　　如鱼吞钩入恶道</p>
  <p id="aAS">吞钩之鱼尚可脱　　恶业牵人无免者</p>
  <p id="aAT">诸业大力牵众生　　不善业绳之所缚</p>
  <p id="aAU">将诣饿鬼世界中　　具受诸大饥渴苦</p>
  <p id="aAV">诸饿鬼等饥渴苦　　过于火刀及毒药</p>
  <p id="aAW">如是饥渴有大力　　无量饥渴恼众生</p>
  <p id="aAX">无一念时得休息　　昼夜苦恼常不离</p>
  <p id="aAY">乃至不得微少乐　　常受种种诸辛苦</p>
  <p id="aAZ">以作苦业因缘故　　生恶道中受苦报</p>
  <p id="aAa">于此苦报难得脱　　何时当得受安乐</p>
  <p id="aAb">所见诸泉悉无水　　一切陂池皆枯竭</p>
  <p id="aAc">处处逃奔求水浆　　往至诸河悉不见</p>
  <p id="aAd">我所行处求诸水　　山林旷野无不遍</p>
  <p id="aAe">随所至处望水饮　　求觅少水不能得</p>
  <p id="aAf">饥渴之火烧我身　　无归无救受大苦</p>
  <p id="aAg">如是饿鬼。<a id="a-Ah"></a>自业所诳。<a id="a-Ai"></a>呻唤哀[口*睪]。<a id="a-Aj"></a>乃至恶业不尽。<a id="a-Ak"></a>故不得脱。<a id="a-Al"></a>报尽命终。<a id="a-Am"></a>以余业故。<a id="a-An"></a>生于人中。<a id="a-Ao"></a>受诸淫女。<a id="a-Ap"></a>妇女之身。<a id="a-Aq"></a>若得男身。<a id="a-Ar"></a>生除粪家。<a id="a-As"></a>身服女人所著之衣。<a id="a-At"></a>行女人法。<a id="a-Au"></a>以余业故。</p>
  <p id="aAv">复次比丘。<a id="a-Aw"></a>知业果报。<a id="a-Ax"></a>观饿鬼世间。<a id="a-Ay"></a>以何业故。<a id="a-Az"></a>生于食风饿鬼之中。<a id="a-B0"></a>彼以闻慧。<a id="a-B1"></a>知此众生。<a id="a-B2"></a>见诸沙门婆罗门贫穷病人。<a id="a-B3"></a>来乞求者。<a id="a-B4"></a>许施其食。<a id="a-B5"></a>及其来至。<a id="a-B6"></a>竟不施与。<a id="a-B7"></a>令此沙门及婆罗门贫穷病人。<a id="a-B8"></a>饥虚渴乏。<a id="a-B9"></a>如触冷风。<a id="a-BA"></a>彼妄语人。<a id="a-BB"></a>身坏命终。<a id="a-BC"></a>堕于婆移婆叉(魏言食风)饿鬼之中。<a id="a-BD"></a>既受鬼身。<a id="a-BE"></a>饥渴苦恼。<a id="a-BF"></a>如活地狱。<a id="a-BG"></a>等无有异。<a id="a-BH"></a>奔走四方。<a id="a-BI"></a>无所悕望。<a id="a-BJ"></a>无人救护。<a id="a-BK"></a>无依无怙。<a id="a-BL"></a>自心所诳。<a id="a-BM"></a>于远方处。<a id="a-BN"></a>适见饮食。<a id="a-BO"></a>在于林间。<a id="a-BP"></a>及僧住处。<a id="a-BQ"></a>奔走往趣。<a id="a-BR"></a>疲极困乏。<a id="a-BS"></a>饥渴倍常。<a id="a-BT"></a>张口求食。<a id="a-BU"></a>风从口入。<a id="a-BV"></a>以为饮食。<a id="a-BW"></a>以恶业缘。<a id="a-BX"></a>故使不死。<a id="a-BY"></a>恶业持身。<a id="a-BZ"></a>妄见食想。<a id="a-Ba"></a>犹如渴鹿见阳焰时。<a id="a-Bb"></a>谓之为水。<a id="a-Bc"></a>空无所有。<a id="a-Bd"></a>如旋火轮。<a id="a-Be"></a>以前世时虚诳许人而竟不与。<a id="a-Bf"></a>以此报故。<a id="a-Bg"></a>但眼见食。<a id="a-Bh"></a>而不能得。<a id="a-Bi"></a>伽他颂曰。</p>
  <p id="aBj">因果相似圣所说　　善因善果则成就</p>
  <p id="aBk">善因则不受恶果　　恶因终不受善报</p>
  <p id="aBl">因缘相顺缚众生　　生死相续如钩锁</p>
  <p id="aBm">生死系缚诸众生　　轮回诸趣莫能脱</p>
  <p id="aBn">若能断除诸系缚　　坚牢钩锁业烦恼</p>
  <p id="aBo">是人能至寂静处　　永断一切诸忧恼</p>
  <p id="aBp">其人如是。<a id="a-Bq"></a>受相似因苦报之时。<a id="a-Br"></a>自心所诳。<a id="a-Bs"></a>奔揬驰走。<a id="a-Bt"></a>常食风气。<a id="a-Bu"></a>以自活命。<a id="a-Bv"></a>乃至恶业不尽不坏不朽。<a id="a-Bw"></a>故不得脱。<a id="a-Bx"></a>业尽命终。<a id="a-By"></a>生于人中。<a id="a-Bz"></a>贫穷下贱。<a id="a-C0"></a>人所轻忽。<a id="a-C1"></a>常为众人许施房舍。<a id="a-C2"></a>饮食衣物。<a id="a-C3"></a>而无与者。<a id="a-C4"></a>闻他许时。<a id="a-C5"></a>心悦望得。<a id="a-C6"></a>至后不获。<a id="a-C7"></a>转怀忧结。<a id="a-C8"></a>受二种苦。<a id="a-C9"></a>一者饥渴。<a id="a-CA"></a>二者忧恼。<a id="a-CB"></a>受大苦恼。<a id="a-CC"></a>以余业故。<a id="a-CD"></a>受如斯报。<a id="a-CE"></a>伽他颂曰。</p>
  <p id="aCF">如是众生恶业熏　　具受种种诸苦恼</p>
  <p id="aCG">如粪所熏甚可恶　　如是恶业应舍离</p>
  <p id="aCH">善法所熏最殊胜　　能永离于恶道苦</p>
  <p id="aCI">如瞻卜花熏香油　　花虽灭坏香油在</p>
  <p id="aCJ">复次比丘。<a id="a-CK"></a>知业果报。<a id="a-CL"></a>观饿鬼世间。<a id="a-CM"></a>彼以闻慧。<a id="a-CN"></a>观食火炭诸饿鬼等。<a id="a-CO"></a>以何业故。<a id="a-CP"></a>而生其中。<a id="a-CQ"></a>彼以闻慧。<a id="a-CR"></a>知此众生。<a id="a-CS"></a>典主形狱。<a id="a-CT"></a>贪嫉覆心。<a id="a-CU"></a>打缚众生。<a id="a-CV"></a>禁其饭食。<a id="a-CW"></a>令他饥渴。<a id="a-CX"></a>啖食泥土。<a id="a-CY"></a>以续生命。<a id="a-CZ"></a>此典狱人。<a id="a-Ca"></a>以是因缘。<a id="a-Cb"></a>身坏命终。<a id="a-Cc"></a>堕于食火饿鬼之中。<a id="a-Cd"></a>常至冢间。<a id="a-Ce"></a>啖烧尸火。<a id="a-Cf"></a>犹不能足。<a id="a-Cg"></a>如是恶业。<a id="a-Ch"></a>因时悦乐。<a id="a-Ci"></a>受报极恼。<a id="a-Cj"></a>心不爱乐。<a id="a-Ck"></a>不净可恶。<a id="a-Cl"></a>爱毒势力因缘和合。<a id="a-Cm"></a>受于食火饿鬼之身。<a id="a-Cn"></a>若得食火。<a id="a-Co"></a>少除饥恼。<a id="a-Cp"></a>如人以水灭世间火。<a id="a-Cq"></a>比丘如是观时。<a id="a-Cr"></a>于世爱欲。<a id="a-Cs"></a>深生厌离。<a id="a-Ct"></a>不乐与俱。<a id="a-Cu"></a>作是念言。<a id="a-Cv"></a>愚痴凡夫。<a id="a-Cw"></a>为爱所使。<a id="a-Cx"></a>不得自在。<a id="a-Cy"></a>食火除饥。<a id="a-Cz"></a>无法可喻。<a id="a-D0"></a>受饿鬼身。<a id="a-D1"></a>乃至恶业。<a id="a-D2"></a>不尽不坏。<a id="a-D3"></a>故不得脱。<a id="a-D4"></a>业尽命终。<a id="a-D5"></a>生于人中。<a id="a-D6"></a>常生边地饥俭之处。<a id="a-D7"></a>所食粗恶。<a id="a-D8"></a>无有美味。<a id="a-D9"></a>不识盐味。<a id="a-DA"></a>以余业故。<a id="a-DB"></a>受如斯报。</p>
  <p id="aDC">复次比丘。<a id="a-DD"></a>知业果报。<a id="a-DE"></a>观饿鬼世间。<a id="a-DF"></a>彼以闻慧。<a id="a-DG"></a>观于食毒。<a id="a-DH"></a>诸饿鬼等。<a id="a-DI"></a>以何业故。<a id="a-DJ"></a>生于其中。<a id="a-DK"></a>彼以闻慧。<a id="a-DL"></a>知此众生。<a id="a-DM"></a>贪嫉覆心。<a id="a-DN"></a>以毒食人。<a id="a-DO"></a>令其丧命。<a id="a-DP"></a>取其财物。<a id="a-DQ"></a>如是恶人。<a id="a-DR"></a>身坏命终。<a id="a-DS"></a>堕活地狱。<a id="a-DT"></a>具受众苦。<a id="a-DU"></a>从地狱出。<a id="a-DV"></a>生于食毒饿鬼之中。<a id="a-DW"></a>在于民陀山窟之内。<a id="a-DX"></a>或在波梨耶多幽崄山中。<a id="a-DY"></a>或生冰山极冷之处。<a id="a-DZ"></a>或在摩罗耶山。<a id="a-Da"></a>极崄恶难。<a id="a-Db"></a>多有毒处。<a id="a-Dc"></a>无有浆水。<a id="a-Dd"></a>多饶毒药。<a id="a-De"></a>寒则冰冻。<a id="a-Df"></a>热则毒盛。<a id="a-Dg"></a>甚可怖畏。<a id="a-Dh"></a>丛石峻岩。<a id="a-Di"></a>师子猛虎所居之处。<a id="a-Dj"></a>而生其中。<a id="a-Dk"></a>寒苦极恼。<a id="a-Dl"></a>过人百倍。<a id="a-Dm"></a>夏日热恼。<a id="a-Dn"></a>百倍于人。<a id="a-Do"></a>盛夏五日。<a id="a-Dp"></a>空中雨火。<a id="a-Dq"></a>烧其身体。<a id="a-Dr"></a>极冬寒至于虚空中。<a id="a-Ds"></a>五日雨刀。<a id="a-Dt"></a>以恶业故。<a id="a-Du"></a>空中雨火。<a id="a-Dv"></a>及雨刀剑。<a id="a-Dw"></a>住崄难处。<a id="a-Dx"></a>为饥渴火。<a id="a-Dy"></a>梵烧其身。<a id="a-Dz"></a>叫唤悲恼。<a id="a-E0"></a>以毒药丸而自食之。<a id="a-E1"></a>食已即死。<a id="a-E2"></a>恶业不尽。<a id="a-E3"></a>即便还活。<a id="a-E4"></a>既得活已。<a id="a-E5"></a>饥渴倍前。<a id="a-E6"></a>呻[口*睪]悲哀。<a id="a-E7"></a>有利嘴鸟。<a id="a-E8"></a>来啄其眼。<a id="a-E9"></a>受大苦痛。<a id="a-EA"></a>举声大叫。<a id="a-EB"></a>鸟啄食已。<a id="a-EC"></a>眼复还生。<a id="a-ED"></a>如是受苦。<a id="a-EE"></a>乃至恶业。<a id="a-EF"></a>不尽不坏不朽。<a id="a-EG"></a>故不得脱。<a id="a-EH"></a>业尽命终。<a id="a-EI"></a>生于人中。<a id="a-EJ"></a>交道巷陌。<a id="a-EK"></a>以自存活。<a id="a-EL"></a>恶业所熏。<a id="a-EM"></a>犹行蛊毒。<a id="a-EN"></a>还堕活等大地狱中。<a id="a-EO"></a>以余业故。</p>
  <p id="aEP">复次比丘。<a id="a-EQ"></a>知业果报。<a id="a-ER"></a>观饿鬼世间。<a id="a-ES"></a>彼以闻慧观于旷野诸饿鬼等。<a id="a-ET"></a>以何业故。<a id="a-EU"></a>而生其中。<a id="a-EV"></a>彼以闻慧。<a id="a-EW"></a>知此众生。<a id="a-EX"></a>以前世时。<a id="a-EY"></a>于旷野无水崄难之处。<a id="a-EZ"></a>日光焰暑。<a id="a-Ea"></a>求福之人。<a id="a-Eb"></a>种殖林树。<a id="a-Ec"></a>及造湖池。<a id="a-Ed"></a>以给行路。<a id="a-Ee"></a>有诸群贼。<a id="a-Ef"></a>决去池水。<a id="a-Eg"></a>令道行者。<a id="a-Eh"></a>疲极渴乏。<a id="a-Ei"></a>气力微劣。<a id="a-Ej"></a>破坏劫剥。<a id="a-Ek"></a>夺其财物。<a id="a-El"></a>嫉妒覆心。<a id="a-Em"></a>不肯布施。<a id="a-En"></a>如是之人。<a id="a-Eo"></a>身坏命终。<a id="a-Ep"></a>堕阿吒毗(魏言旷野)饿鬼之中。<a id="a-Eq"></a>大火烧身。<a id="a-Er"></a>如燃灯树。<a id="a-Es"></a>日光焰曝。<a id="a-Et"></a>走于旷野。<a id="a-Eu"></a>叫唤求水。<a id="a-Ev"></a>及求饮食。<a id="a-Ew"></a>求哀自救。<a id="a-Ex"></a>如是饿鬼。<a id="a-Ey"></a>以恶业故。<a id="a-Ez"></a>遥见阳焰。<a id="a-F0"></a>谓是清水。<a id="a-F1"></a>平住湛然。<a id="a-F2"></a>疾走往趣。<a id="a-F3"></a>望得水饮。<a id="a-F4"></a>不计疲极。<a id="a-F5"></a>所至之处。<a id="a-F6"></a>但见空地了无有水。<a id="a-F7"></a>何以故。<a id="a-F8"></a>阳焰之中。<a id="a-F9"></a>性自无水。<a id="a-FA"></a>云何而得。<a id="a-FB"></a>是鬼慞惶。<a id="a-FC"></a>走于旷野。<a id="a-FD"></a>荆棘恶刺。<a id="a-FE"></a>贯其两足。<a id="a-FF"></a>疲极望水。<a id="a-FG"></a>闷绝躄地。<a id="a-FH"></a>恶业力故。<a id="a-FI"></a>死已复生。<a id="a-FJ"></a>饥渴恼逼。<a id="a-FK"></a>过前十倍。<a id="a-FL"></a>未起之间。<a id="a-FM"></a>乌鸱雕鹫。<a id="a-FN"></a>竞啄其眼。<a id="a-FO"></a>食其身肉。<a id="a-FP"></a>分张掴裂。<a id="a-FQ"></a>破散身骨。<a id="a-FR"></a>三苦普至。<a id="a-FS"></a>受大苦恼。<a id="a-FT"></a>无归无救。<a id="a-FU"></a>互相悲告。<a id="a-FV"></a>即以伽他而说颂曰。</p>
  <p id="aFW">雕鹫乌鸱诸恶鸟　　金刚利嘴啄我身</p>
  <p id="aFX">掴裂破坏无全处　　具受众苦无救护</p>
  <p id="aFY">诸业如影不离身　　如昔恶业今受报</p>
  <p id="aFZ">我等宿害行路人　　以是今受大苦恼</p>
  <p id="aFa">业围所绕业绳罥　　不见有可求脱处</p>
  <p id="aFb">唯有恶业尽坏时　　乃能脱此大苦恼</p>
  <p id="aFc">恶业能将诸众生　　业牵令至可畏处</p>
  <p id="aFd">恶业能随至何所　　至受果时恶业熟</p>
  <p id="aFe">业缚众生游三界　　轮转无穷无休息</p>
  <p id="aFf">若行善业舍众恶　　则离众苦无饶益</p>
  <p id="aFg">若人不爱诸恶业　　观之如火不贪着</p>
  <p id="aFh">是人不至饿鬼趣　　不为饥渴火所烧</p>
  <p id="aFi">于须臾时常增长　　饥渴苦痛念念生</p>
  <p id="aFj">身体炽火照山谷　　犹如大火烧山林</p>
  <p id="aFk">野火焚烧大山林　　大龙降雨则能灭</p>
  <p id="aFl">劫火一起海水竭　　我火不可如是灭</p>
  <p id="aFm">业薪因缘生此火　　为爱欲风之所吹</p>
  <p id="aFn">此恶业火烧我身　　周遍围绕无空缺</p>
  <p id="aFo">持戒精进智慧水　　以布施瓶而盛之</p>
  <p id="aFp">寂灭大人持此水　　能灭三界诸业火</p>
  <p id="aFq">若为三业之所使　　三业流转行诸有</p>
  <p id="aFr">是人回旋行三处　　如是三法之所诳</p>
  <p id="aFs">三十六业所驱使　　不能离于四十行</p>
  <p id="aFt">九十八种诸结使　　如是等法行三界</p>
  <p id="aFu">以一百八明智慧　　思惟十二之深义</p>
  <p id="aFv">若人能知法非法　　是人则得无量乐</p>
  <p id="aFw">若有能知二种相　　思惟二八特胜行</p>
  <p id="aFx">思惟十六特胜已　　是人远离众恶道</p>
  <p id="aFy">若人能见二种道　　是为四法究竟人</p>
  <p id="aFz">已得超越四流海　　是人觉悟无众恼</p>
  <p id="aG0">能善修行八圣道　　十力之义善知见</p>
  <p id="aG1">善知二苦之因缘　　是人则到无生处</p>
  <p id="aG2">若人善达二谛义　　能善思惟四念处</p>
  <p id="aG3">能观过去未来世　　不为魔网所障碍</p>
  <p id="aG4">我为恶业之所使　　远离众善白净法</p>
  <p id="aG5">到诸饿鬼世界中　　自造恶业痴所惑</p>
  <p id="aG6">如是有诸饿鬼。<a id="a-G7"></a>利根智慧。<a id="a-G8"></a>有少善业。<a id="a-G9"></a>忆念本行。<a id="a-GA"></a>数数呵责诸饿鬼等。<a id="a-GB"></a>虽复呵责诸饿鬼等。<a id="a-GC"></a>然其恶业。<a id="a-GD"></a>犹不得脱。<a id="a-GE"></a>乃至恶业。<a id="a-GF"></a>不尽不坏不朽。<a id="a-GG"></a>故不得脱。<a id="a-GH"></a>业尽命终。<a id="a-GI"></a>生于人中。<a id="a-GJ"></a>常行山崄。<a id="a-GK"></a>随逐群鹿。<a id="a-GL"></a>以余业故。</p>
  <p id="aGM">复次比丘。<a id="a-GN"></a>知业果报。<a id="a-GO"></a>观饿鬼世间。<a id="a-GP"></a>彼以闻慧。<a id="a-GQ"></a>见冢间住诸饿鬼等。<a id="a-GR"></a>以何业故。<a id="a-GS"></a>而生其中。<a id="a-GT"></a>彼以闻慧。<a id="a-GU"></a>知此众生。<a id="a-GV"></a>贪嫉覆心。<a id="a-GW"></a>见有信人持花施佛。<a id="a-GX"></a>盗取此花。<a id="a-GY"></a>卖之自供。<a id="a-GZ"></a>此人以是恶业因缘。<a id="a-Ga"></a>身坏命终堕饿鬼中。<a id="a-Gb"></a>受于冢间饿鬼之身。<a id="a-Gc"></a>饥渴热恼。<a id="a-Gd"></a>常食烧死人处热灰热土。<a id="a-Ge"></a>一月之中。<a id="a-Gf"></a>乃得一食。<a id="a-Gg"></a>或得不得。<a id="a-Gh"></a>头冠铁鬘。<a id="a-Gi"></a>火焰俱起。<a id="a-Gj"></a>头面髑髅。<a id="a-Gk"></a>皆悉融烂。<a id="a-Gl"></a>烧已复生。<a id="a-Gm"></a>次着铁鬘。<a id="a-Gn"></a>以贯颈上。<a id="a-Go"></a>火焰复起。<a id="a-Gp"></a>烧燃咽胸。<a id="a-Gq"></a>一切。<a id="a-Gr"></a>身分。<a id="a-Gs"></a>从内出火遍烧其身。<a id="a-Gt"></a>以前世时盗佛花鬘。<a id="a-Gu"></a>故获斯报。<a id="a-Gv"></a>受身丑恶。<a id="a-Gw"></a>身上火起。<a id="a-Gx"></a>诸虫唼食。<a id="a-Gy"></a>有异罗刹。<a id="a-Gz"></a>来至其所。<a id="a-H0"></a>以杖打棒。<a id="a-H1"></a>刀斫其身。<a id="a-H2"></a>痛急[口*睪]叫。<a id="a-H3"></a>受三种苦。<a id="a-H4"></a>何等为三。<a id="a-H5"></a>一者饥渴。<a id="a-H6"></a>二者铁鬘。<a id="a-H7"></a>三者罗刹刀杖打斫。<a id="a-H8"></a>以恶业故。<a id="a-H9"></a>受如是报。<a id="a-HA"></a>忧悲苦恼。<a id="a-HB"></a>即以伽他。<a id="a-HC"></a>而说颂曰。</p>
  <p id="aHD">我受饥渴诸辛苦　　铁鬘贯身火炽燃</p>
  <p id="aHE">刀杖打斫第三苦　　具受如是诸忧恼</p>
  <p id="aHF">我为自心之所诳　　为诸恶业痴所惑</p>
  <p id="aHG">今日受斯饿鬼苦　　永离知识及亲族</p>
  <p id="aHH">非是知识及妻室　　亦非男女诸眷属</p>
  <p id="aHI">能救我此业系苦　　是业大力不可夺</p>
  <p id="aHJ">苦乐由业非他作　　我今受斯三种业</p>
  <p id="aHK">布施持戒及闻法　　我得闻已不修故</p>
  <p id="aHL">我为痴网所覆故　　造作种种众恶业</p>
  <p id="aHM">第一恶业因缘故　　我今受斯大苦报</p>
  <p id="aHN">我今若得免离此　　饿鬼世界大苦处</p>
  <p id="aHO">如是恶业未来世　　乃至失命愿不作</p>
  <p id="aHP">是时饿鬼。<a id="a-HQ"></a>如是说已。<a id="a-HR"></a>大苦所压。<a id="a-HS"></a>悔本造业。<a id="a-HT"></a>乃至恶业。<a id="a-HU"></a>不尽不坏不朽。<a id="a-HV"></a>故不得脱。<a id="a-HW"></a>业尽命终。<a id="a-HX"></a>生于人中。<a id="a-HY"></a>堕旃陀罗家。<a id="a-HZ"></a>屠儿魁脍。<a id="a-Ha"></a>担负死尸。<a id="a-Hb"></a>以余业故。<a id="a-Hc"></a>受如斯报。</p>
  <p id="aHd">复次比丘。<a id="a-He"></a>知业果报。<a id="a-Hf"></a>观饿鬼世间。<a id="a-Hg"></a>彼以闻慧。<a id="a-Hh"></a>观树中住诸饿鬼等。<a id="a-Hi"></a>以何业故。<a id="a-Hj"></a>而生其中。<a id="a-Hk"></a>彼以闻慧。<a id="a-Hl"></a>知此众生。<a id="a-Hm"></a>于前世时见人种殖福德林树。<a id="a-Hn"></a>为远行者。<a id="a-Ho"></a>及病困人。<a id="a-Hp"></a>以贪嫉心。<a id="a-Hq"></a>斫伐取材。<a id="a-Hr"></a>及盗众僧园林树木。<a id="a-Hs"></a>此人以是不善因缘。<a id="a-Ht"></a>身坏命终。<a id="a-Hu"></a>堕毗利差饿鬼之中(毗利差魏言树)。<a id="a-Hv"></a>生在树中。<a id="a-Hw"></a>以恶业故。<a id="a-Hx"></a>寒则大寒。<a id="a-Hy"></a>热则大热。<a id="a-Hz"></a>逼迮压身。<a id="a-I0"></a>如贼木虫。<a id="a-I1"></a>受大苦恼。<a id="a-I2"></a>身体萎熟。<a id="a-I3"></a>为诸虫蚁。<a id="a-I4"></a>唼食其身。<a id="a-I5"></a>若有以食弃之于树得而食之。<a id="a-I6"></a>以自活命。<a id="a-I7"></a>于饿鬼中。<a id="a-I8"></a>受诸辛苦。<a id="a-I9"></a>恶业不尽。<a id="a-IA"></a>不坏不朽。<a id="a-IB"></a>故不得脱。<a id="a-IC"></a>业尽命终。<a id="a-ID"></a>生于人中。<a id="a-IE"></a>常卖药草材木花叶以自存活。<a id="a-IF"></a>为他所使。<a id="a-IG"></a>不得自在。<a id="a-IH"></a>受大苦恼。<a id="a-II"></a>以余业故。<a id="a-IJ"></a>受如斯报。</p>
  <p id="aIK">复次比丘。<a id="a-IL"></a>知业果报。<a id="a-IM"></a>观饿鬼世间。<a id="a-IN"></a>见有饿鬼。<a id="a-IO"></a>住四交道。<a id="a-IP"></a>因以为名。<a id="a-IQ"></a>以何业故。<a id="a-IR"></a>而生其中。<a id="a-IS"></a>彼以闻慧。<a id="a-IT"></a>知此众生。<a id="a-IU"></a>贪嫉坏心。<a id="a-IV"></a>盗他行粮。<a id="a-IW"></a>取已含笑。<a id="a-IX"></a>拾之而去。<a id="a-IY"></a>其人失粮。<a id="a-IZ"></a>行于旷野。<a id="a-Ia"></a>受大饥渴如是之人。<a id="a-Ib"></a>以此恶业。<a id="a-Ic"></a>身坏命终。<a id="a-Id"></a>堕遮多波他(魏言交道)饿鬼之中。<a id="a-Ie"></a>以恶业故。<a id="a-If"></a>自然而有。<a id="a-Ig"></a>铁锯截身。<a id="a-Ih"></a>纵横四彻。<a id="a-Ii"></a>饥渴烧身。<a id="a-Ij"></a>若诸世间多病因缘。<a id="a-Ik"></a>交道设祀。<a id="a-Il"></a>凡夫愚痴。<a id="a-Im"></a>不识因果。<a id="a-In"></a>行于恶见交道祭祀。<a id="a-Io"></a>后病得差。<a id="a-Ip"></a>谓是鬼恩。<a id="a-Iq"></a>是交道鬼。<a id="a-Ir"></a>因此祭食。<a id="a-Is"></a>以自济命。<a id="a-It"></a>若是余饭。<a id="a-Iu"></a>则不能食。<a id="a-Iv"></a>恶业不尽。<a id="a-Iw"></a>故使不死。<a id="a-Ix"></a>乃至恶业。<a id="a-Iy"></a>不尽不坏不朽。<a id="a-Iz"></a>故不得脱。<a id="a-J0"></a>业尽命终。<a id="a-J1"></a>生在人中。<a id="a-J2"></a>贫穷下贱。<a id="a-J3"></a>生于屠儿杀羊之家。<a id="a-J4"></a>以余业故。<a id="a-J5"></a>受如斯报。</p>
  <p id="aJ6">复次比丘。<a id="a-J7"></a>知业果报。<a id="a-J8"></a>观饿鬼世间。<a id="a-J9"></a>彼以闻慧。<a id="a-JA"></a>见诸众生行于邪道谄曲作恶。<a id="a-JB"></a>行于恶因。<a id="a-JC"></a>说邪见法。<a id="a-JD"></a>谓是真谛。<a id="a-JE"></a>不信正法。<a id="a-JF"></a>如是之人。<a id="a-JG"></a>身坏命终。<a id="a-JH"></a>堕魔罗身饿鬼之中。<a id="a-JI"></a>受恶鬼身。<a id="a-JJ"></a>若诸比丘。<a id="a-JK"></a>行时食时。<a id="a-JL"></a>及坐禅时。<a id="a-JM"></a>是魔罗鬼。<a id="a-JN"></a>为作乱心妨碍之事。<a id="a-JO"></a>或发恶声。<a id="a-JP"></a>令其恐怖。<a id="a-JQ"></a>为作恶梦。<a id="a-JR"></a>如是饿鬼。<a id="a-JS"></a>为魔所摄。<a id="a-JT"></a>憎嫉正法。<a id="a-JU"></a>专行暴恶。<a id="a-JV"></a>以此现造。<a id="a-JW"></a>恶业缘故。<a id="a-JX"></a>大热铁抟。<a id="a-JY"></a>从口中入。<a id="a-JZ"></a>如地狱人等无有异。<a id="a-Ja"></a>吞啖热铁。<a id="a-Jb"></a>受大苦恼。<a id="a-Jc"></a>无有休息。<a id="a-Jd"></a>从此魔罗迦耶鬼中。<a id="a-Je"></a>命终之后。<a id="a-Jf"></a>堕地狱中。<a id="a-Jg"></a>多劫受苦。<a id="a-Jh"></a>或满十劫。<a id="a-Ji"></a>或二十劫。<a id="a-Jj"></a>如是决定。<a id="a-Jk"></a>在三恶道。<a id="a-Jl"></a>或被烧炙。<a id="a-Jm"></a>或受打棒。<a id="a-Jn"></a>为他食啖。<a id="a-Jo"></a>人身难得。<a id="a-Jp"></a>犹如海龟遇浮木孔。<a id="a-Jq"></a>若生人中。<a id="a-Jr"></a>盲冥喑哑。<a id="a-Js"></a>聋顽无知。<a id="a-Jt"></a>一切众衰。<a id="a-Ju"></a>无量病恼。<a id="a-Jv"></a>庄严其身。<a id="a-Jw"></a>贫穷下贱。<a id="a-Jx"></a>以余业故。<a id="a-Jy"></a>受如斯报。</p>
  <p id="aJz">复次比丘。<a id="a-K0"></a>知业果报。<a id="a-K1"></a>观饿鬼世间。<a id="a-K2"></a>以闻慧观。<a id="a-K3"></a>如是略说饿鬼之处。<a id="a-K4"></a>若分别说。<a id="a-K5"></a>有无量种眷属饿鬼。<a id="a-K6"></a>有住海中。<a id="a-K7"></a>有住海渚。<a id="a-K8"></a>有住阎浮提。<a id="a-K9"></a>有住瞿陀尼。<a id="a-KA"></a>有住弗婆提。<a id="a-KB"></a>有住郁单罗越等。<a id="a-KC"></a>大洲中间之所住处。<a id="a-KD"></a>但以一名。<a id="a-KE"></a>门说有种种名。<a id="a-KF"></a>门有罗刹鬼。<a id="a-KG"></a>鸠槃茶鬼。<a id="a-KH"></a>毗舍阇鬼。<a id="a-KI"></a>知彼鬼神微细业行。<a id="a-KJ"></a>各以何业。<a id="a-KK"></a>而生彼处。<a id="a-KL"></a>食何等食。<a id="a-KM"></a>以何等行。<a id="a-KN"></a>何所欲乐。<a id="a-KO"></a>如是饿鬼。<a id="a-KP"></a>以何缘故。<a id="a-KQ"></a>而生此处。<a id="a-KR"></a>皆由不能调伏心之猕猴行不调柔。<a id="a-KS"></a>犹如象耳。<a id="a-KT"></a>无有住时。<a id="a-KU"></a>如鸟在林。<a id="a-KV"></a>为人所射。<a id="a-KW"></a>间别趣枝。<a id="a-KX"></a>从一至一。<a id="a-KY"></a>于一切境界。<a id="a-KZ"></a>常伺不息。<a id="a-Ka"></a>犹如大风吹动诸尘。<a id="a-Kb"></a>是心可畏。<a id="a-Kc"></a>如师子兽。<a id="a-Kd"></a>如虎如豹。<a id="a-Ke"></a>如蛇如毒。<a id="a-Kf"></a>尚可调伏。<a id="a-Kg"></a>是心难调。<a id="a-Kh"></a>复过于此。<a id="a-Ki"></a>随所造业。<a id="a-Kj"></a>得相似果。<a id="a-Kk"></a>是心如是难可觉知。<a id="a-Kl"></a>如是染心。<a id="a-Km"></a>缚诸众生。<a id="a-Kn"></a>若心清净。<a id="a-Ko"></a>则得解脱。<a id="a-Kp"></a>是心如王。<a id="a-Kq"></a>诸根围绕。<a id="a-Kr"></a>以为眷属。<a id="a-Ks"></a>由心造业。<a id="a-Kt"></a>业因缘果。<a id="a-Ku"></a>以果因缘。<a id="a-Kv"></a>故有五道。<a id="a-Kw"></a>心如机关诸根如丝。<a id="a-Kx"></a>五根及心。<a id="a-Ky"></a>不善调御。<a id="a-Kz"></a>行于恶道。<a id="a-L0"></a>若能善调。<a id="a-L1"></a>作诸善业。<a id="a-L2"></a>生天人中。<a id="a-L3"></a>乃至证得不动涅槃。<a id="a-L4"></a>比丘如是观微细心行。<a id="a-L5"></a>随顺观察。<a id="a-L6"></a>如是观已于生死中。<a id="a-L7"></a>得大厌离。<a id="a-L8"></a>是比丘先已观地狱苦。<a id="a-L9"></a>厌离生死。<a id="a-LA"></a>次观饿鬼世间种种众苦。<a id="a-LB"></a>得入苦圣谛。<a id="a-LC"></a>得苦谛无碍行。<a id="a-LD"></a>未得无碍道证。</p>
  <p id="aLE">复次。<a id="a-LF"></a>修行者内观于法。<a id="a-LG"></a>顺法修行。<a id="a-LH"></a>彼比丘。<a id="a-LI"></a>如实观业果报。<a id="a-LJ"></a>先已分别。<a id="a-LK"></a>观诸地狱。<a id="a-LL"></a>次观饿鬼诸道差别。<a id="a-LM"></a>如实见诸生死过患。<a id="a-LN"></a>甚可恶贱。<a id="a-LO"></a>如是观已。<a id="a-LP"></a>离魔境界。<a id="a-LQ"></a>厌舍生死。<a id="a-LR"></a>起精进力。<a id="a-LS"></a>以求涅槃。<a id="a-LT"></a>成就具足。<a id="a-LU"></a>得十五地。<a id="a-LV"></a>既成就已。<a id="a-LW"></a>尔时地神诸夜叉等。<a id="a-LX"></a>心大欢喜。<a id="a-LY"></a>告虚空夜叉。<a id="a-LZ"></a>虚空夜叉。<a id="a-La"></a>闻已欢喜。<a id="a-Lb"></a>告四大天王。<a id="a-Lc"></a>时四天王。<a id="a-Ld"></a>闻已欢喜。<a id="a-Le"></a>告三十三天。<a id="a-Lf"></a>帝释眷属。<a id="a-Lg"></a>闻已欢喜。<a id="a-Lh"></a>告夜摩天。<a id="a-Li"></a>夜摩天等。<a id="a-Lj"></a>闻已欢喜。<a id="a-Lk"></a>告兜率陀天。<a id="a-Ll"></a>兜率诸天。<a id="a-Lm"></a>闻已欢喜。<a id="a-Ln"></a>告化乐天。<a id="a-Lo"></a>化乐诸天。<a id="a-Lp"></a>闻已欢喜。<a id="a-Lq"></a>告他化自在天。<a id="a-Lr"></a>如是欲界次第相告。<a id="a-Ls"></a>其声展转。<a id="a-Lt"></a>从梵身天。<a id="a-Lu"></a>乃至光音天。<a id="a-Lv"></a>咸作此言。<a id="a-Lw"></a>阎浮提中。<a id="a-Lx"></a>某国某城。<a id="a-Ly"></a>某村某邑。<a id="a-Lz"></a>某种姓中。<a id="a-M0"></a>某善男子。<a id="a-M1"></a>剃除须发。<a id="a-M2"></a>以信出家。<a id="a-M3"></a>离魔境界。<a id="a-M4"></a>欲破魔军。<a id="a-M5"></a>令魔使者生大怖畏。<a id="a-M6"></a>能动一切诸烦恼山。<a id="a-M7"></a>入于正道。<a id="a-M8"></a>欲放光明。<a id="a-M9"></a>今得如是十五地行。<a id="a-MA"></a>时光音天。<a id="a-MB"></a>闻是语已。<a id="a-MC"></a>皆大欢喜。<a id="a-MD"></a>告余天众。<a id="a-ME"></a>汝等诸天。<a id="a-MF"></a>应生欢喜。<a id="a-MG"></a>增长正法。<a id="a-MH"></a>减损诸魔。<a id="a-MI"></a>及魔眷属。<a id="a-MJ"></a>令正法河。<a id="a-MK"></a>流注不断。<a id="a-ML"></a>竭邪见池。<a id="a-MM"></a>调伏贪欲嗔恚愚痴。<a id="a-MN"></a>摧灭邪徒。<a id="a-MO"></a>绍隆正法。<a id="a-MP"></a>欲散生死。<a id="a-MQ"></a>欲界天子。<a id="a-MR"></a>闻此语已。<a id="a-MS"></a>甚大欢喜。<a id="a-MT"></a>赞说之音。<a id="a-MU"></a>如是次第。<a id="a-MV"></a>展转相告。<a id="a-MW"></a>乃至光音一切天众。<a id="a-MX"></a>比丘如是。<a id="a-MY"></a>勤修精进。<a id="a-MZ"></a>心不休息。<a id="a-Ma"></a>端直不谄。<a id="a-Mb"></a>远离邪曲。<a id="a-Mc"></a>如是求涅槃城。<a id="a-Md"></a>善音名称遍诸天众。</p>
 </body>
</html>