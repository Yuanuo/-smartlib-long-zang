<!doctype html>
<html id="z3IBUS3br" data-ver="1540">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第六十五</h1>
  <h2 id="a2">身念处品第七之二</h2>
  <p id="a3">复次修行者。<a id="a-4"></a>内身循身观。<a id="a-5"></a>观闭筋虫。<a id="a-6"></a>彼以闻慧。<a id="a-7"></a>或以天眼。<a id="a-8"></a>见闭筋虫。<a id="a-9"></a>或行粗筋。<a id="a-A"></a>或行细筋。<a id="a-B"></a>若觉虫行。<a id="a-C"></a>筋则疼痛。<a id="a-D"></a>若不觉行。<a id="a-E"></a>筋则不疼痛。<a id="a-F"></a>一切骨肉。<a id="a-G"></a>皆亦消瘦。<a id="a-H"></a>筋中疼痛。<a id="a-I"></a>若虫嗔恚。<a id="a-J"></a>人不能食。<a id="a-K"></a>若住筋中而饮人血。<a id="a-L"></a>令人无力。<a id="a-M"></a>若食人肉。<a id="a-N"></a>令人羸瘦。<a id="a-O"></a>观啮筋虫已。<a id="a-P"></a>如实知身。</p>
  <p id="aQ">复次修行者。<a id="a-R"></a>内身循身观。<a id="a-S"></a>彼以闻慧。<a id="a-T"></a>或以天眼。<a id="a-U"></a>观动脉虫。<a id="a-V"></a>是虫遍行一切脉中。<a id="a-W"></a>其身微细。<a id="a-X"></a>行无障碍。<a id="a-Y"></a>若虫住人食脉之中。<a id="a-Z"></a>则有病过。<a id="a-a"></a>令身干燥。<a id="a-b"></a>不喜饮食。<a id="a-c"></a>若虫住在水脉之中。<a id="a-d"></a>则有病生。<a id="a-e"></a>令口干燥。<a id="a-f"></a>若在汗脉。<a id="a-g"></a>令人一切毛孔无污。<a id="a-h"></a>若在尿脉。<a id="a-i"></a>令人淋病。<a id="a-j"></a>或令精坏。<a id="a-k"></a>或令痛苦。<a id="a-l"></a>若虫嗔恚。<a id="a-m"></a>行下门中。<a id="a-n"></a>令人大便闭塞不通。<a id="a-o"></a>苦恼垂死。<a id="a-p"></a>观动脉虫已。<a id="a-q"></a>如实知身。</p>
  <p id="ar">复次修行者。<a id="a-s"></a>内身循身观。<a id="a-t"></a>观食皮虫。<a id="a-u"></a>彼以闻慧。<a id="a-v"></a>或以天眼。<a id="a-w"></a>见食皮虫。<a id="a-x"></a>以食过故。<a id="a-y"></a>虫则嗔恚。<a id="a-z"></a>能令人面颜色丑恶。<a id="a-10"></a>或生恶疱。<a id="a-11"></a>或痒或赤或黄或破。<a id="a-12"></a>或复令其须爪堕落。<a id="a-13"></a>令人恶病。<a id="a-14"></a>或皮断坏。<a id="a-15"></a>或肉烂坏。<a id="a-16"></a>观食皮虫已。<a id="a-17"></a>如实知身。</p>
  <p id="a18">复次修行者。<a id="a-19"></a>内身循身观。<a id="a-1A"></a>观啮脂虫。<a id="a-1B"></a>彼以闻慧。<a id="a-1C"></a>或以天眼。<a id="a-1D"></a>见动脂虫。<a id="a-1E"></a>住在身中脂脉之内。<a id="a-1F"></a>若食有过。<a id="a-1G"></a>若多睡眠。<a id="a-1H"></a>此虫则嗔。<a id="a-1I"></a>不消饮食。<a id="a-1J"></a>或生疥[癈-(弓*殳)+虫]。<a id="a-1K"></a>或生恶肿。<a id="a-1L"></a>毛根瘭病。<a id="a-1M"></a>或得瘿病。<a id="a-1N"></a>或脉胀病。<a id="a-1O"></a>或干消病。<a id="a-1P"></a>或身臭病。<a id="a-1Q"></a>或食时流汗。<a id="a-1R"></a>如是观动脂虫已。<a id="a-1S"></a>如实知身。</p>
  <p id="a1T">复次修行者。<a id="a-1U"></a>内身循身观。<a id="a-1V"></a>观和集虫于我身中。<a id="a-1W"></a>作何等业。<a id="a-1X"></a>或病或安。<a id="a-1Y"></a>彼以闻慧。<a id="a-1Z"></a>或以天眼。<a id="a-1a"></a>见和集虫。<a id="a-1b"></a>集二种身。<a id="a-1c"></a>一者觉身。<a id="a-1d"></a>二不觉身。<a id="a-1e"></a>皮肉骨血脂髓精等。<a id="a-1f"></a>是名觉身。<a id="a-1g"></a>发毛爪齿。<a id="a-1h"></a>名不觉身。<a id="a-1i"></a>是名和集二身。<a id="a-1j"></a>以食过故。<a id="a-1k"></a>虫则无力。<a id="a-1l"></a>人亦无力。<a id="a-1m"></a>不能速疾行来往返。<a id="a-1n"></a>睡眠[夢-夕+登]瞢或多焦渴。<a id="a-1o"></a>皮肉骨血。<a id="a-1p"></a>髓精损减。<a id="a-1q"></a>观和集虫已。<a id="a-1r"></a>如实知身。</p>
  <p id="a1s">复次修行者。<a id="a-1t"></a>内身循身观。<a id="a-1u"></a>彼以闻慧。<a id="a-1v"></a>或以天眼。<a id="a-1w"></a>观于臭虫。<a id="a-1x"></a>住在肉中。<a id="a-1y"></a>屎尿之中。<a id="a-1z"></a>以食过故。<a id="a-20"></a>虫则嗔恚。<a id="a-21"></a>身肉屎尿。<a id="a-22"></a>涕唾皆臭。<a id="a-23"></a>鼻中烂脓。<a id="a-24"></a>或眵泪烂臭。<a id="a-25"></a>随虫行处。<a id="a-26"></a>皆悉臭秽。<a id="a-27"></a>若衣若敷若食。<a id="a-28"></a>住齿中。<a id="a-29"></a>以虫臭故。<a id="a-2A"></a>食亦随臭。<a id="a-2B"></a>衣敷尽臭。<a id="a-2C"></a>舌上多有白垢臭秽。<a id="a-2D"></a>身垢亦臭。<a id="a-2E"></a>观臭虫已。<a id="a-2F"></a>如实知身。</p>
  <p id="a2G">复次修行者。<a id="a-2H"></a>内身循身观。<a id="a-2I"></a>彼以闻慧。<a id="a-2J"></a>或以天眼。<a id="a-2K"></a>见湿行虫。<a id="a-2L"></a>行背肉中。<a id="a-2M"></a>知食消已。<a id="a-2N"></a>入腰三孔。<a id="a-2O"></a>取人粪秽汁则成尿。<a id="a-2P"></a>滓则为粪。<a id="a-2Q"></a>令入下门观湿虫已。<a id="a-2R"></a>如实知身。</p>
  <p id="a2S">复次修行者。<a id="a-2T"></a>内身循身观。<a id="a-2U"></a>观十种虫行于根中。<a id="a-2V"></a>一切人身。<a id="a-2W"></a>皆从中生。<a id="a-2X"></a>何等为十。<a id="a-2Y"></a>一名[病-丙+習][病-丙+習]虫。<a id="a-2Z"></a>二名惙惙虫。<a id="a-2a"></a>三名苗花虫。<a id="a-2b"></a>四名大谄虫。<a id="a-2c"></a>五名黑虫。<a id="a-2d"></a>六名大食虫。<a id="a-2e"></a>七名暖行虫。<a id="a-2f"></a>八名作热虫。<a id="a-2g"></a>九名火虫。<a id="a-2h"></a>十名大火虫。<a id="a-2i"></a>此诸虫等。<a id="a-2j"></a>住阴黄中。<a id="a-2k"></a>何等是虫为人疾病。<a id="a-2l"></a>或作安隐。<a id="a-2m"></a>彼以闻慧。<a id="a-2n"></a>或以天眼。<a id="a-2o"></a>见[病-丙+習][病-丙+習]虫。<a id="a-2p"></a>以食过故。<a id="a-2q"></a>虫则嗔恚。<a id="a-2r"></a>食人眼睫。<a id="a-2s"></a>令人眼痒。<a id="a-2t"></a>多出眵泪。<a id="a-2u"></a>此微细虫。<a id="a-2v"></a>若行眼中。<a id="a-2w"></a>眼则多病。<a id="a-2x"></a>或令目坏。<a id="a-2y"></a>若入精中。<a id="a-2z"></a>眼生白翳。<a id="a-30"></a>其虫赤色。<a id="a-31"></a>为眼生病。<a id="a-32"></a>若虫不嗔。<a id="a-33"></a>则无此病。<a id="a-34"></a>观[病-丙+習][病-丙+習]虫已。<a id="a-35"></a>如实知身。</p>
  <p id="a36">复次修行者。<a id="a-37"></a>内身循身观。<a id="a-38"></a>彼以闻慧。<a id="a-39"></a>或以天眼见惙惙虫。<a id="a-3A"></a>住在人身。<a id="a-3B"></a>行于阴中。<a id="a-3C"></a>一切身中行无障碍。<a id="a-3D"></a>阴黄覆身。<a id="a-3E"></a>如此虫者。<a id="a-3F"></a>若入骨中。<a id="a-3G"></a>令人身体皆大蒸热。<a id="a-3H"></a>若行肉中。<a id="a-3I"></a>昼夜常热。<a id="a-3J"></a>手足皆热。<a id="a-3K"></a>若入皮里。<a id="a-3L"></a>身则汗出。<a id="a-3M"></a>观惙惙虫已。<a id="a-3N"></a>如实知身。</p>
  <p id="a3O">复次修行者。<a id="a-3P"></a>内身循身观。<a id="a-3Q"></a>彼以闻慧。<a id="a-3R"></a>或以天眼。<a id="a-3S"></a>见苗华虫行住阴中。<a id="a-3T"></a>利嘴短足。<a id="a-3U"></a>身如火藏。<a id="a-3V"></a>不欲食饮。<a id="a-3W"></a>若以食过。<a id="a-3X"></a>虫行异处。<a id="a-3Y"></a>随所行处。<a id="a-3Z"></a>则大热烂。<a id="a-3a"></a>身血增长其身大热。<a id="a-3b"></a>犹如烟起。<a id="a-3c"></a>身皮破坏。<a id="a-3d"></a>如火烧疮。<a id="a-3e"></a>若虫顺行。<a id="a-3f"></a>则无此病。<a id="a-3g"></a>观苗华虫已。<a id="a-3h"></a>如实知身。</p>
  <p id="a3i">复次修行者。<a id="a-3j"></a>内身循身观。<a id="a-3k"></a>彼以闻慧。<a id="a-3l"></a>或以天眼。<a id="a-3m"></a>见大谄虫住在身中。<a id="a-3n"></a>行阴黄中。<a id="a-3o"></a>或安不安。<a id="a-3p"></a>以食过故。<a id="a-3q"></a>虫则嗔恚。<a id="a-3r"></a>从顶至足。<a id="a-3s"></a>行无障碍。<a id="a-3t"></a>能令身中一切热血生于热疮。<a id="a-3u"></a>若血若阴从于口中耳中流出。<a id="a-3v"></a>或死或次死。<a id="a-3w"></a>或身青黄。<a id="a-3x"></a>热病口苦。<a id="a-3y"></a>若虫不嗔。<a id="a-3z"></a>则无此病。<a id="a-40"></a>观大谄虫已。<a id="a-41"></a>如实知身。</p>
  <p id="a42">复次修行者。<a id="a-43"></a>内身循身观。<a id="a-44"></a>彼以闻慧。<a id="a-45"></a>或以天眼。<a id="a-46"></a>见于黑虫住在身内。<a id="a-47"></a>行于黄阴中。<a id="a-48"></a>或安不安。<a id="a-49"></a>以食过故。<a id="a-4A"></a>虫则嗔恚。<a id="a-4B"></a>令人面皯。<a id="a-4C"></a>或生多黡。<a id="a-4D"></a>或黑或黄。<a id="a-4E"></a>或赤或令身臭。<a id="a-4F"></a>或令雀目。<a id="a-4G"></a>或口中生疮。<a id="a-4H"></a>或大小便处生疮。<a id="a-4I"></a>若虫不嗔则无此病。<a id="a-4J"></a>观黑虫已。<a id="a-4K"></a>如实知身。</p>
  <p id="a4L">复次修行者。<a id="a-4M"></a>内身循身观。<a id="a-4N"></a>彼以闻慧。<a id="a-4O"></a>或以天眼。<a id="a-4P"></a>见大食虫住在身中。<a id="a-4Q"></a>或作安隐。<a id="a-4R"></a>或为疾病。<a id="a-4S"></a>彼以闻慧。<a id="a-4T"></a>或以天眼。<a id="a-4U"></a>见大食虫。<a id="a-4V"></a>以食过故。<a id="a-4W"></a>则生嗔恚。<a id="a-4X"></a>住阴黄中。<a id="a-4Y"></a>随食随消。<a id="a-4Z"></a>身大力故。<a id="a-4a"></a>一切身及身分。<a id="a-4b"></a>眼耳鼻舌。<a id="a-4c"></a>于自境界。<a id="a-4d"></a>皆悉减劣。<a id="a-4e"></a>见不明了。<a id="a-4f"></a>以食过故。<a id="a-4g"></a>根不正缘。<a id="a-4h"></a>若虫不嗔。<a id="a-4i"></a>则无此病。<a id="a-4j"></a>观大食虫已。<a id="a-4k"></a>如实知身。</p>
  <p id="a4l">复次修行者。<a id="a-4m"></a>内身循身观。<a id="a-4n"></a>彼以闻慧。<a id="a-4o"></a>或以天眼。<a id="a-4p"></a>见暖行虫。<a id="a-4q"></a>常爱暖食。<a id="a-4r"></a>憎于冷食。<a id="a-4s"></a>此虫云何与人疾病。<a id="a-4t"></a>云何安隐。<a id="a-4u"></a>彼以闻慧。<a id="a-4v"></a>或以天眼。<a id="a-4w"></a>见暖行虫。<a id="a-4x"></a>若我食冷。<a id="a-4y"></a>或以饮冷。<a id="a-4z"></a>或食或味。<a id="a-50"></a>虫则嗔恚。<a id="a-51"></a>口多出水。<a id="a-52"></a>或极或重。<a id="a-53"></a>或[宋-木+(爪*爪)]或睡。<a id="a-54"></a>或心阴[夢-夕+登]瞢。<a id="a-55"></a>或身疼强。<a id="a-56"></a>或复多唾。<a id="a-57"></a>或咽喉病。<a id="a-58"></a>若虫不嗔。<a id="a-59"></a>则无此病。<a id="a-5A"></a>观暖行虫已。<a id="a-5B"></a>如实知身。</p>
  <p id="a5C">复次修行者。<a id="a-5D"></a>内身循身观。<a id="a-5E"></a>彼以闻慧。<a id="a-5F"></a>或以天眼。<a id="a-5G"></a>见于热虫住在身内。<a id="a-5H"></a>行于阴中。<a id="a-5I"></a>作何等病云何安隐。<a id="a-5J"></a>彼以闻慧。<a id="a-5K"></a>或以天眼。<a id="a-5L"></a>见于热虫住人身中。<a id="a-5M"></a>若食重食。<a id="a-5N"></a>以食过故。<a id="a-5O"></a>病垢增长。<a id="a-5P"></a>妨出入息。<a id="a-5Q"></a>以食过故。<a id="a-5R"></a>令身粗大。<a id="a-5S"></a>或咽喉塞。<a id="a-5T"></a>令大小便悉皆白色。<a id="a-5U"></a>不爱寒冷。<a id="a-5V"></a>不爱醈食。<a id="a-5W"></a>观热虫已。<a id="a-5X"></a>如实知身。</p>
  <p id="a5Y">复次修行者。<a id="a-5Z"></a>内身循身观。<a id="a-5a"></a>彼以闻慧。<a id="a-5b"></a>或以天眼。<a id="a-5c"></a>见火食虫住在身内。<a id="a-5d"></a>行住阴中。<a id="a-5e"></a>此虫寒时。<a id="a-5f"></a>则便欢喜。<a id="a-5g"></a>热时萎弱。<a id="a-5h"></a>寒欢喜故。<a id="a-5i"></a>人则忆食。<a id="a-5j"></a>热时火增。<a id="a-5k"></a>不欲饮食。<a id="a-5l"></a>于冬寒时阴则清凉。<a id="a-5m"></a>热则阴发。<a id="a-5n"></a>如是火食虫。<a id="a-5o"></a>如是憎火。<a id="a-5p"></a>观火食虫已。<a id="a-5q"></a>如实知身。</p>
  <p id="a5r">复次修行者。<a id="a-5s"></a>内身循身观。<a id="a-5t"></a>见大火虫。<a id="a-5u"></a>此虫云何令人疾病。<a id="a-5v"></a>或令安隐。<a id="a-5w"></a>彼以闻慧。<a id="a-5x"></a>或以天眼。<a id="a-5y"></a>见大火虫。<a id="a-5z"></a>若人性所不便而强食之。<a id="a-60"></a>以食过故。<a id="a-61"></a>虫则嗔恚。<a id="a-62"></a>啖身内虫。<a id="a-63"></a>以是过故。<a id="a-64"></a>令人肠痛。<a id="a-65"></a>或脚疼手疼。<a id="a-66"></a>随食虫处。<a id="a-67"></a>则皆疼痛。<a id="a-68"></a>若虫不嗔。<a id="a-69"></a>则无如上所说诸病。<a id="a-6A"></a>观黄阴虫已。<a id="a-6B"></a>如实知身。</p>
  <p id="a6C">复次修行者。<a id="a-6D"></a>内身循身观。<a id="a-6E"></a>彼以闻慧。<a id="a-6F"></a>或以天眼。<a id="a-6G"></a>观于骨中。<a id="a-6H"></a>有十种虫。<a id="a-6I"></a>何等为十。<a id="a-6J"></a>一名舐骨虫。<a id="a-6K"></a>二名啮骨虫。<a id="a-6L"></a>三名割节虫。<a id="a-6M"></a>四名赤口臭虫。<a id="a-6N"></a>五名烂虫。<a id="a-6O"></a>六名赤口虫。<a id="a-6P"></a>七名头头摩虫。<a id="a-6Q"></a>八名食皮虫。<a id="a-6R"></a>九名风刀虫。<a id="a-6S"></a>十名刀口虫。<a id="a-6T"></a>如是骨虫。<a id="a-6U"></a>云何疾病。<a id="a-6V"></a>云何安隐。<a id="a-6W"></a>彼以闻慧。<a id="a-6X"></a>或以天眼。<a id="a-6Y"></a>见舐骨虫。<a id="a-6Z"></a>住于骨外住多骨处。<a id="a-6a"></a>或住髀骨。<a id="a-6b"></a>胫骨臂骨。<a id="a-6c"></a>脊骨如是一切骨中。<a id="a-6d"></a>或行脉中。<a id="a-6e"></a>以食过故。<a id="a-6f"></a>虫则嗔恚。<a id="a-6g"></a>令骨疼痛。<a id="a-6h"></a>或令骨动。<a id="a-6i"></a>令人色恶。<a id="a-6j"></a>食近骨肉。<a id="a-6k"></a>令骨大疼。<a id="a-6l"></a>若虫不嗔。<a id="a-6m"></a>则无如向所说诸病。<a id="a-6n"></a>观骨虫已。<a id="a-6o"></a>如实知身。</p>
  <p id="a6p">复次修行者。<a id="a-6q"></a>内身循身观。<a id="a-6r"></a>彼以闻慧或以天眼。<a id="a-6s"></a>见啮骨虫。<a id="a-6t"></a>遍住一切身骨之中。<a id="a-6u"></a>若虫啮骨。<a id="a-6v"></a>诸大干消。<a id="a-6w"></a>其声破散。<a id="a-6x"></a>下痢不调。<a id="a-6y"></a>或两胁痛。<a id="a-6z"></a>鼻塞欧吐。<a id="a-70"></a>不忆饮食。<a id="a-71"></a>若虫不啮。<a id="a-72"></a>一切诸骨。<a id="a-73"></a>其人则无如是等病。<a id="a-74"></a>观啮骨虫已如实知身。</p>
  <p id="a75">复次修行者。<a id="a-76"></a>内身循身观。<a id="a-77"></a>彼以闻慧。<a id="a-78"></a>或以天眼。<a id="a-79"></a>见割节虫。<a id="a-7A"></a>以食过故。<a id="a-7B"></a>虫则嗔恚。<a id="a-7C"></a>或身身分。<a id="a-7D"></a>头痛心痛。<a id="a-7E"></a>或于城邑聚落多人之处。<a id="a-7F"></a>谓为空廓。<a id="a-7G"></a>鼻塞心恼。<a id="a-7H"></a>以痛恼故。<a id="a-7I"></a>于好色声香味触中。<a id="a-7J"></a>心不爱乐。<a id="a-7K"></a>若割骨虫。<a id="a-7L"></a>调顺不嗔。<a id="a-7M"></a>则无如向所说诸病。<a id="a-7N"></a>观割节虫已。<a id="a-7O"></a>如实知身。</p>
  <p id="a7P">复次修行者。<a id="a-7Q"></a>内身循身观。<a id="a-7R"></a>彼以闻慧。<a id="a-7S"></a>或以天眼。<a id="a-7T"></a>见于臭虫住在身中。<a id="a-7U"></a>或为疾病。<a id="a-7V"></a>或作安隐。<a id="a-7W"></a>彼以闻慧。<a id="a-7X"></a>或以天眼见此臭虫以食过故。<a id="a-7Y"></a>虫则嗔恚。<a id="a-7Z"></a>令身重热。<a id="a-7a"></a>或生赤色。<a id="a-7b"></a>黑色痶痪。<a id="a-7c"></a>身汗多出。<a id="a-7d"></a>不能睡眠。<a id="a-7e"></a>即成癞病。<a id="a-7f"></a>一切身分皆悉烂臭。<a id="a-7g"></a>若虫不嗔。<a id="a-7h"></a>则无如向所说诸病。<a id="a-7i"></a>观臭虫已。<a id="a-7j"></a>如实知身。</p>
  <p id="a7k">复次修行者。<a id="a-7l"></a>内身循身观。<a id="a-7m"></a>彼以闻慧。<a id="a-7n"></a>或以天眼。<a id="a-7o"></a>见烂骨虫住在身内。<a id="a-7p"></a>或为疾病。<a id="a-7q"></a>或作安隐。<a id="a-7r"></a>彼以闻慧。<a id="a-7s"></a>或以天眼。<a id="a-7t"></a>见烂骨虫。<a id="a-7u"></a>以食过故。<a id="a-7v"></a>虫则嗔恚。<a id="a-7w"></a>或一岁二岁。<a id="a-7x"></a>乃至多年。<a id="a-7y"></a>或年少时。<a id="a-7z"></a>被伤疮[病-丙+盤]。<a id="a-80"></a>虽复除差。<a id="a-81"></a>至老犹发。<a id="a-82"></a>如是烂虫。<a id="a-83"></a>久久乃发。<a id="a-84"></a>令骨坏烂体生赤疮。<a id="a-85"></a>如优昙钵罗果。<a id="a-86"></a>臭烂可恶。<a id="a-87"></a>其疮大痒。<a id="a-88"></a>多有脓血。<a id="a-89"></a>从疮流出。<a id="a-8A"></a>众蝇封着。<a id="a-8B"></a>蚊虻唼食。<a id="a-8C"></a>若烂骨虫。<a id="a-8D"></a>调顺不嗔。<a id="a-8E"></a>则无如向所说之病。<a id="a-8F"></a>观烂骨虫已。<a id="a-8G"></a>如实知身。</p>
  <p id="a8H">复次修行者。<a id="a-8I"></a>内身循身观。<a id="a-8J"></a>彼以闻慧。<a id="a-8K"></a>或以天眼。<a id="a-8L"></a>见赤口虫。<a id="a-8M"></a>住身骨中。<a id="a-8N"></a>作何等病。<a id="a-8O"></a>云何安隐。<a id="a-8P"></a>彼以闻慧。<a id="a-8Q"></a>或以天眼。<a id="a-8R"></a>见赤口虫。<a id="a-8S"></a>以食过故。<a id="a-8T"></a>则生嗔恚。<a id="a-8U"></a>其虫赤色。<a id="a-8V"></a>过于火色。<a id="a-8W"></a>令人身体日夜汗流。<a id="a-8X"></a>作血癖病。<a id="a-8Y"></a>若赤口虫。<a id="a-8Z"></a>调顺不嗔则无如向所说之病。<a id="a-8a"></a>观赤口虫已。<a id="a-8b"></a>如实知身。</p>
  <p id="a8c">复次修行者。<a id="a-8d"></a>内身循身观。<a id="a-8e"></a>彼以闻慧。<a id="a-8f"></a>或以天眼。<a id="a-8g"></a>见头头摩虫住在骨中。<a id="a-8h"></a>行于骨中。<a id="a-8i"></a>云何此虫。<a id="a-8j"></a>令人疾病。<a id="a-8k"></a>云何安隐。<a id="a-8l"></a>彼以闻慧。<a id="a-8m"></a>或以天眼。<a id="a-8n"></a>见头头摩虫。<a id="a-8o"></a>以食过故。<a id="a-8p"></a>虫则嗔恚。<a id="a-8q"></a>能令人身周遍生疮。<a id="a-8r"></a>若虫行时。<a id="a-8s"></a>令人频申。<a id="a-8t"></a>心动忪忪。<a id="a-8u"></a>或如失身。<a id="a-8v"></a>或身动摇。<a id="a-8w"></a>不能睡眠。<a id="a-8x"></a>身体痒相。<a id="a-8y"></a>犹如虫行。<a id="a-8z"></a>目视不明。<a id="a-90"></a>得寒热病。<a id="a-91"></a>或身体肿。<a id="a-92"></a>若头头摩虫不嗔。<a id="a-93"></a>则无如向所说诸病。<a id="a-94"></a>观头头摩虫已。<a id="a-95"></a>如实知身。</p>
  <p id="a96">复次修行者。<a id="a-97"></a>内身循身观。<a id="a-98"></a>彼以闻慧。<a id="a-99"></a>或以天眼。<a id="a-9A"></a>见食皮虫住在身中。<a id="a-9B"></a>或为疾病。<a id="a-9C"></a>或为安隐。<a id="a-9D"></a>彼以闻慧。<a id="a-9E"></a>或以天眼。<a id="a-9F"></a>见食皮虫。<a id="a-9G"></a>以食过故。<a id="a-9H"></a>虫则嗔恚。<a id="a-9I"></a>唇口及眼。<a id="a-9J"></a>皆生诸疮。<a id="a-9K"></a>两胁生疮。<a id="a-9L"></a>若行筋中。<a id="a-9M"></a>或复啮筋。<a id="a-9N"></a>能令其人咽喉干燥。<a id="a-9O"></a>或复聋塞。<a id="a-9P"></a>耳中脓出。<a id="a-9Q"></a>或髑髅上。<a id="a-9R"></a>刹刹而行。<a id="a-9S"></a>或非时头。<a id="a-9T"></a>白咽喉嗽病。<a id="a-9U"></a>非时睡眠。<a id="a-9V"></a>或憎饮食。<a id="a-9W"></a>不乐一处。<a id="a-9X"></a>乐行空地。<a id="a-9Y"></a>心或多乱。<a id="a-9Z"></a>狂说是非。<a id="a-9a"></a>虫食皮故。<a id="a-9b"></a>一切身分。<a id="a-9c"></a>爴裂破坏。<a id="a-9d"></a>尘土坌身。<a id="a-9e"></a>若虫不嗔。<a id="a-9f"></a>则无如向所说诸病。<a id="a-9g"></a>观食皮虫已。<a id="a-9h"></a>如实知身。</p>
  <p id="a9i">复次修行者。<a id="a-9j"></a>内身循身观。<a id="a-9k"></a>彼以闻慧。<a id="a-9l"></a>或以天眼见风刀虫行于骨中。<a id="a-9m"></a>以虫嗔故。<a id="a-9n"></a>或为疾病。<a id="a-9o"></a>或为安隐。<a id="a-9p"></a>彼以闻慧。<a id="a-9q"></a>或以天眼。<a id="a-9r"></a>见风刀虫。<a id="a-9s"></a>以食过故。<a id="a-9t"></a>虫则嗔恚。<a id="a-9u"></a>犹如蛇螫痛毒难忍。<a id="a-9v"></a>所谓头顶。<a id="a-9w"></a>咽喉心胞。<a id="a-9x"></a>大小便处。<a id="a-9y"></a>手足甲中。<a id="a-9z"></a>亦如针刺。<a id="a-A0"></a>以虫啮啮。<a id="a-A1"></a>鼻则失香。<a id="a-A2"></a>舌不知味。<a id="a-A3"></a>其目瞤动。<a id="a-A4"></a>不忆饮食。<a id="a-A5"></a>以虫嗔故。<a id="a-A6"></a>与骨行虫共害其身。<a id="a-A7"></a>以痛多故。<a id="a-A8"></a>昼夜不睡。<a id="a-A9"></a>若虫不嗔。<a id="a-AA"></a>则无如向所说之病。<a id="a-AB"></a>观风刀虫已。<a id="a-AC"></a>如实知身。</p>
  <p id="aAD">复次修行者。<a id="a-AE"></a>内身循身观。<a id="a-AF"></a>彼以闻慧。<a id="a-AG"></a>或以天眼。<a id="a-AH"></a>见刀口虫。<a id="a-AI"></a>住在身中。<a id="a-AJ"></a>此虫或为疾病。<a id="a-AK"></a>或作安隐。<a id="a-AL"></a>彼以闻慧。<a id="a-AM"></a>或以天眼。<a id="a-AN"></a>见刀口虫。<a id="a-AO"></a>始于母胎。<a id="a-AP"></a>初出生时。<a id="a-AQ"></a>此虫初生。<a id="a-AR"></a>以法胜故。<a id="a-AS"></a>始出胎藏。<a id="a-AT"></a>饮母乳故。<a id="a-AU"></a>是时此虫尽食余虫。<a id="a-AV"></a>后还杂食。<a id="a-AW"></a>以是因缘。<a id="a-AX"></a>余虫还生。<a id="a-AY"></a>观刀口虫已。<a id="a-AZ"></a>如实知身。<a id="a-Aa"></a>此十种虫行于骨中。<a id="a-Ab"></a>如实观之。<a id="a-Ac"></a>如实观已。<a id="a-Ad"></a>眼离尘垢。<a id="a-Ae"></a>离凡夫过。<a id="a-Af"></a>心生厌恶。<a id="a-Ag"></a>离我我所。<a id="a-Ah"></a>离疑清净。<a id="a-Ai"></a>离于邪见。<a id="a-Aj"></a>如实知身。<a id="a-Ak"></a>乃至涅槃。</p>
  <p id="aAl">复次修行者。<a id="a-Am"></a>内身循身观。<a id="a-An"></a>彼以闻慧。<a id="a-Ao"></a>或以天眼。<a id="a-Ap"></a>见十种虫行于屎中。<a id="a-Aq"></a>何等为十。<a id="a-Ar"></a>一名生虫。<a id="a-As"></a>二名针口虫。<a id="a-At"></a>三名白节虫。<a id="a-Au"></a>四名无足虫。<a id="a-Av"></a>五名散汁虫。<a id="a-Aw"></a>六名三燋虫。<a id="a-Ax"></a>七名破肠虫。<a id="a-Ay"></a>八名闭塞虫。<a id="a-Az"></a>九名善色虫。<a id="a-B0"></a>十名秽门疮虫。<a id="a-B1"></a>其色可恶。<a id="a-B2"></a>住粪秽中。<a id="a-B3"></a>作何等病。<a id="a-B4"></a>云何安隐。<a id="a-B5"></a>彼以闻慧。<a id="a-B6"></a>或以天眼。<a id="a-B7"></a>见于生虫行粪秽中。<a id="a-B8"></a>若虫烧热。<a id="a-B9"></a>我身亦热。<a id="a-BA"></a>若虫冷病。<a id="a-BB"></a>我亦冷病。<a id="a-BC"></a>下痢白脓。<a id="a-BD"></a>令身损减。<a id="a-BE"></a>颜色萎黄。<a id="a-BF"></a>若此生虫调顺不嗔。<a id="a-BG"></a>则无如向所说之病。<a id="a-BH"></a>观生虫已。<a id="a-BI"></a>如实知身。</p>
  <p id="aBJ">复次修行者。<a id="a-BK"></a>内身循身观。<a id="a-BL"></a>彼以闻慧。<a id="a-BM"></a>或以天眼。<a id="a-BN"></a>见针口虫行粪秽中。<a id="a-BO"></a>其身长大。<a id="a-BP"></a>从于熟藏。<a id="a-BQ"></a>行趣生藏。<a id="a-BR"></a>一切诸虫。<a id="a-BS"></a>皆不能遮。<a id="a-BT"></a>复从生藏上至咽喉。<a id="a-BU"></a>唾吐俱出。<a id="a-BV"></a>或作心痛。<a id="a-BW"></a>或令不安。<a id="a-BX"></a>以火弱故。<a id="a-BY"></a>与粪俱出。<a id="a-BZ"></a>须臾即死。<a id="a-Ba"></a>观针口虫已。<a id="a-Bb"></a>如实知身。</p>
  <p id="aBc">复次修行者。<a id="a-Bd"></a>内身循身观。<a id="a-Be"></a>彼以闻慧。<a id="a-Bf"></a>或以天眼。<a id="a-Bg"></a>见白节虫行粪秽中。<a id="a-Bh"></a>身短白色。<a id="a-Bi"></a>多虫相续。<a id="a-Bj"></a>冷而大臭。<a id="a-Bk"></a>破坏人力。<a id="a-Bl"></a>随粪俱出。<a id="a-Bm"></a>众蝇封爱。<a id="a-Bn"></a>有此病者。<a id="a-Bo"></a>粪秽益多。<a id="a-Bp"></a>不忆饮食。<a id="a-Bq"></a>观白节虫已。<a id="a-Br"></a>如实知身。</p>
  <p id="aBs">复次修行者。<a id="a-Bt"></a>内身循身观。<a id="a-Bu"></a>彼以闻慧。<a id="a-Bv"></a>或以天眼。<a id="a-Bw"></a>见无足虫住在身中。<a id="a-Bx"></a>此虫云何。<a id="a-By"></a>为人疾病。<a id="a-Bz"></a>云何安隐。<a id="a-C0"></a>彼以闻慧。<a id="a-C1"></a>或以天眼。<a id="a-C2"></a>见无足虫。<a id="a-C3"></a>以食过故。<a id="a-C4"></a>虫则嗔恚。<a id="a-C5"></a>吹一切风气塞大小便。<a id="a-C6"></a>若塞生藏。<a id="a-C7"></a>不能[口*歐]吐。<a id="a-C8"></a>亦不能嚏。<a id="a-C9"></a>不能频申。<a id="a-CA"></a>疲极不安。<a id="a-CB"></a>不能睡眠。<a id="a-CC"></a>不耐饥渴。<a id="a-CD"></a>以虫停故。<a id="a-CE"></a>多生诸病。<a id="a-CF"></a>观无足虫已。<a id="a-CG"></a>如实知身。</p>
  <p id="aCH">复次修行者。<a id="a-CI"></a>内身循身观。<a id="a-CJ"></a>彼以闻慧。<a id="a-CK"></a>或以天眼见散汁虫住在身中。<a id="a-CL"></a>为消食故。<a id="a-CM"></a>于汁流处。<a id="a-CN"></a>拨令分散。<a id="a-CO"></a>于身分中。<a id="a-CP"></a>与汁俱行。<a id="a-CQ"></a>乃至于足。<a id="a-CR"></a>从足至顶。<a id="a-CS"></a>一切身分汁遍流故。<a id="a-CT"></a>众人说之。<a id="a-CU"></a>以为好色。<a id="a-CV"></a>若汁不流。<a id="a-CW"></a>色则丑恶。<a id="a-CX"></a>观散汁虫已。<a id="a-CY"></a>如实知身。</p>
  <p id="aCZ">复次修行者。<a id="a-Ca"></a>内身循身观。<a id="a-Cb"></a>彼以闻慧。<a id="a-Cc"></a>或以天眼见三燋虫住在身中。<a id="a-Cd"></a>若我热病。<a id="a-Ce"></a>虫增垢恶。<a id="a-Cf"></a>生藏不安。<a id="a-Cg"></a>火大增动。<a id="a-Ch"></a>以热病故。<a id="a-Ci"></a>虫亦热病。<a id="a-Cj"></a>遍身奔走。<a id="a-Ck"></a>热恼自燋。<a id="a-Cl"></a>以虫嗔故。<a id="a-Cm"></a>味流之脉。<a id="a-Cn"></a>皆悉干燥。<a id="a-Co"></a>渴病头痛。<a id="a-Cp"></a>观三燋虫已。<a id="a-Cq"></a>如实知身。</p>
  <p id="aCr">复次修行者。<a id="a-Cs"></a>内身循身观。<a id="a-Ct"></a>彼以闻慧。<a id="a-Cu"></a>或以天眼。<a id="a-Cv"></a>见破肠虫住在身中。<a id="a-Cw"></a>此虫云何而作疾病。<a id="a-Cx"></a>云何安隐。<a id="a-Cy"></a>彼以闻慧。<a id="a-Cz"></a>或以天眼。<a id="a-D0"></a>见破肠虫。<a id="a-D1"></a>若人多食饮食味故。<a id="a-D2"></a>诸虫逼迫。<a id="a-D3"></a>虫则生嗔。<a id="a-D4"></a>啮破人肠。<a id="a-D5"></a>或心胀痛。<a id="a-D6"></a>或令风胀。<a id="a-D7"></a>或令热胀。<a id="a-D8"></a>或令冷肠。<a id="a-D9"></a>得如是等种种苦恼。<a id="a-DA"></a>是破肠虫。<a id="a-DB"></a>伤害人肠。<a id="a-DC"></a>若虫调顺。<a id="a-DD"></a>则无如向所说之病。<a id="a-DE"></a>观破肠虫已。<a id="a-DF"></a>如实知身。</p>
  <p id="aDG">复次修行者。<a id="a-DH"></a>内身循身观。<a id="a-DI"></a>彼以闻慧。<a id="a-DJ"></a>或以天眼见闭塞虫住在身中。<a id="a-DK"></a>此虫云何。<a id="a-DL"></a>为人疾病。<a id="a-DM"></a>云何安隐。<a id="a-DN"></a>彼以闻慧。<a id="a-DO"></a>或以天眼。<a id="a-DP"></a>见闭塞虫行粪秽中。<a id="a-DQ"></a>若我饮食。<a id="a-DR"></a>其虫亦食。<a id="a-DS"></a>食已闭塞。<a id="a-DT"></a>以食过故。<a id="a-DU"></a>伤害流脉。<a id="a-DV"></a>伤于火大。<a id="a-DW"></a>所食肠胀。<a id="a-DX"></a>屈肠戾肠。<a id="a-DY"></a>或时令人心痛肠痛。<a id="a-DZ"></a>观闭塞虫已。<a id="a-Da"></a>如实知身。</p>
  <p id="aDb">复次修行者。<a id="a-Dc"></a>内身循身观。<a id="a-Dd"></a>彼以闻慧。<a id="a-De"></a>或以天眼。<a id="a-Df"></a>见善色虫住在身中。<a id="a-Dg"></a>此虫云何而为疾病。<a id="a-Dh"></a>云何安隐。<a id="a-Di"></a>彼以闻慧。<a id="a-Dj"></a>或以天眼。<a id="a-Dk"></a>见善色虫。<a id="a-Dl"></a>若我食时。<a id="a-Dm"></a>或食好肉。<a id="a-Dn"></a>或食恶肉。<a id="a-Do"></a>或食重食虫于身中为作安隐口中取味走遍身中。<a id="a-Dp"></a>令无病恼。<a id="a-Dq"></a>气力增长。<a id="a-Dr"></a>断除诸病住在身中。<a id="a-Ds"></a>以福德故虫有大力。<a id="a-Dt"></a>人则有色。<a id="a-Du"></a>气力充足。<a id="a-Dv"></a>若虫无力人亦瘦瘠。<a id="a-Dw"></a>色貌憔悴。<a id="a-Dx"></a>观善色虫已。<a id="a-Dy"></a>如实知身。</p>
  <p id="aDz">复次修行者。<a id="a-E0"></a>内身循身观。<a id="a-E1"></a>彼以闻慧。<a id="a-E2"></a>或以天眼。<a id="a-E3"></a>见下门疮虫住在身中。<a id="a-E4"></a>云何为我而作疾病。<a id="a-E5"></a>云何安隐。<a id="a-E6"></a>彼以闻慧。<a id="a-E7"></a>或以天眼。<a id="a-E8"></a>见下门疮虫以食相违。<a id="a-E9"></a>虫则嗔恚。<a id="a-EA"></a>生种种疮。<a id="a-EB"></a>或生湿疮。<a id="a-EC"></a>或生干疮。<a id="a-ED"></a>或前生疮。<a id="a-EE"></a>或后生疮。<a id="a-EF"></a>或生热疮。<a id="a-EG"></a>若虫嗔恚。<a id="a-EH"></a>闭塞秽门。<a id="a-EI"></a>粪流之脉。<a id="a-EJ"></a>若血流脉。<a id="a-EK"></a>若汁流脉。<a id="a-EL"></a>或以火少。<a id="a-EM"></a>不消饮食。<a id="a-EN"></a>以火少故。<a id="a-EO"></a>秽门生疮。<a id="a-EP"></a>以虫嗔故。<a id="a-EQ"></a>作种种病。<a id="a-ER"></a>若虫不嗔。<a id="a-ES"></a>则无如向所说诸病。<a id="a-ET"></a>观秽门疮虫已。<a id="a-EU"></a>如实知身。</p>
  <p id="aEV">复次修行者。<a id="a-EW"></a>内身循身观。<a id="a-EX"></a>彼以闻慧。<a id="a-EY"></a>或以天眼。<a id="a-EZ"></a>见十种虫行于髓中。<a id="a-Ea"></a>有行精中。<a id="a-Eb"></a>何等为十。<a id="a-Ec"></a>一名毛虫。<a id="a-Ed"></a>二名黑口虫。<a id="a-Ee"></a>三名无力虫。<a id="a-Ef"></a>四名大痛虫。<a id="a-Eg"></a>五名烦闷虫。<a id="a-Eh"></a>六名火色虫。<a id="a-Ei"></a>七名下流虫。<a id="a-Ej"></a>八名起身根虫。<a id="a-Ek"></a>九名忆念虫。<a id="a-El"></a>十名欢喜虫。<a id="a-Em"></a>复次修行者。<a id="a-En"></a>内身循身观。<a id="a-Eo"></a>彼以闻慧。<a id="a-Ep"></a>或以天眼。<a id="a-Eq"></a>见有髓虫。<a id="a-Er"></a>名曰毛虫。<a id="a-Es"></a>一切身分。<a id="a-Et"></a>皆悉生毛。<a id="a-Eu"></a>若此虫嗔。<a id="a-Ev"></a>令髓伤害。<a id="a-Ew"></a>既与其过便食人髓。<a id="a-Ex"></a>令人癞病。<a id="a-Ey"></a>颜色丑恶。<a id="a-Ez"></a>骨髓疼痛。<a id="a-F0"></a>皆失气力。<a id="a-F1"></a>若毛虫调顺。<a id="a-F2"></a>不生嗔恚。<a id="a-F3"></a>则无如向所说诸病。<a id="a-F4"></a>观毛虫已。<a id="a-F5"></a>如实知身。</p>
  <p id="aF6">复次修行者。<a id="a-F7"></a>内身循身观。<a id="a-F8"></a>彼以闻慧。<a id="a-F9"></a>或以天眼。<a id="a-FA"></a>见黑口虫。<a id="a-FB"></a>住于髓中。<a id="a-FC"></a>一切身中。<a id="a-FD"></a>行无障碍。<a id="a-FE"></a>若虫嗔恚。<a id="a-FF"></a>能令髓融。<a id="a-FG"></a>以伤髓故。<a id="a-FH"></a>令人色恶。<a id="a-FI"></a>曲脊身伛。<a id="a-FJ"></a>行步不便。<a id="a-FK"></a>柱杖而行。<a id="a-FL"></a>颜色憔悴。<a id="a-FM"></a>身体振掉。<a id="a-FN"></a>若黑口虫。<a id="a-FO"></a>调顺不嗔。<a id="a-FP"></a>则无如向所说诸病。<a id="a-FQ"></a>观黑口虫已。<a id="a-FR"></a>如实知身。</p>
  <p id="aFS">复次修行者。<a id="a-FT"></a>内身循身观。<a id="a-FU"></a>彼以闻慧。<a id="a-FV"></a>或以天眼。<a id="a-FW"></a>见少力虫。<a id="a-FX"></a>住在身中。<a id="a-FY"></a>此虫食髓。<a id="a-FZ"></a>若髓不足。<a id="a-Fa"></a>虫则无力。<a id="a-Fb"></a>虫无力故。<a id="a-Fc"></a>人亦无力。<a id="a-Fd"></a>复有余虫。<a id="a-Fe"></a>亦食人髓。<a id="a-Ff"></a>为于强虫之所陵逼。<a id="a-Fg"></a>人则苦恼。<a id="a-Fh"></a>观无力虫已。<a id="a-Fi"></a>如实知身。</p>
  <p id="aFj">复次修行者。<a id="a-Fk"></a>内身循身观。<a id="a-Fl"></a>彼以闻慧。<a id="a-Fm"></a>或以天眼。<a id="a-Fn"></a>见大痛虫游行髓中。<a id="a-Fo"></a>流转常行。<a id="a-Fp"></a>遍诸身界。<a id="a-Fq"></a>此虫能为诸病因缘。<a id="a-Fr"></a>遍诸根中脓汁流出。<a id="a-Fs"></a>不能睡眠。<a id="a-Ft"></a>观大痛虫已。<a id="a-Fu"></a>如实知身。</p>
  <p id="aFv">复次修行者。<a id="a-Fw"></a>内身循身观。<a id="a-Fx"></a>彼以闻慧。<a id="a-Fy"></a>或以天眼。<a id="a-Fz"></a>见于闷虫住在身中。<a id="a-G0"></a>行于微细心流脉中。<a id="a-G1"></a>与脉为妨。<a id="a-G2"></a>以妨脉故。<a id="a-G3"></a>则得心病心闷欲吐。<a id="a-G4"></a>颜色弊恶。<a id="a-G5"></a>不欲饮食。<a id="a-G6"></a>或热病心痛。<a id="a-G7"></a>犹如刀割。<a id="a-G8"></a>见外虫时。<a id="a-G9"></a>心闷欲吐。<a id="a-GA"></a>观闷虫已。<a id="a-GB"></a>如实知身。</p>
  <p id="aGC">复次修行者。<a id="a-GD"></a>内身循身观。<a id="a-GE"></a>彼以闻慧。<a id="a-GF"></a>或以天眼。<a id="a-GG"></a>见有诸虫。<a id="a-GH"></a>名曰下流。<a id="a-GI"></a>行精流脉中。<a id="a-GJ"></a>若食好食发欲之食。<a id="a-GK"></a>令精增长。<a id="a-GL"></a>如此虫等。<a id="a-GM"></a>于尿流脉中。<a id="a-GN"></a>引精令出。<a id="a-GO"></a>观下流虫已。<a id="a-GP"></a>如实知身。</p>
  <p id="aGQ">复次修行者。<a id="a-GR"></a>内身循身观。<a id="a-GS"></a>彼以闻慧。<a id="a-GT"></a>或以天眼。<a id="a-GU"></a>见起根虫住在胞中。<a id="a-GV"></a>若尿满胞虫则欢喜。<a id="a-GW"></a>既欢喜已。<a id="a-GX"></a>以尿因缘。<a id="a-GY"></a>令身根起。<a id="a-GZ"></a>此是一切愚痴凡夫不善观门。<a id="a-Ga"></a>观起根虫已。<a id="a-Gb"></a>如实知身。</p>
  <p id="aGc">复次修行者。<a id="a-Gd"></a>内身循身观。<a id="a-Ge"></a>彼以闻慧。<a id="a-Gf"></a>或以天眼。<a id="a-Gg"></a>见忆念欢喜虫。<a id="a-Gh"></a>作何疾病。<a id="a-Gi"></a>云何安隐。<a id="a-Gj"></a>若虫欢喜有力。<a id="a-Gk"></a>多见诸梦。<a id="a-Gl"></a>或善不善。<a id="a-Gm"></a>以虫过故。<a id="a-Gn"></a>以虫流行。<a id="a-Go"></a>于心脉故。<a id="a-Gp"></a>梦见众相。<a id="a-Gq"></a>观忆念虫已。<a id="a-Gr"></a>如实知身。<a id="a-Gs"></a>如是那罗帝婆罗门长者聚落。<a id="a-Gt"></a>修行比丘。<a id="a-Gu"></a>作是观已。<a id="a-Gv"></a>如实观身。<a id="a-Gw"></a>如是身者。<a id="a-Gx"></a>何者是常不动不坏。<a id="a-Gy"></a>何者为乐。<a id="a-Gz"></a>何者是我。<a id="a-H0"></a>何者是净。<a id="a-H1"></a>何者可恃。<a id="a-H2"></a>彼以闻慧。<a id="a-H3"></a>或以天眼。<a id="a-H4"></a>见此身中。<a id="a-H5"></a>若粗若细。<a id="a-H6"></a>无有一法是常不动不坏。<a id="a-H7"></a>若乐若净。<a id="a-H8"></a>若我而可依恃。<a id="a-H9"></a>譬如有人求日中闇。<a id="a-HA"></a>若粗若细。<a id="a-HB"></a>皆不可得。<a id="a-HC"></a>身亦如是。<a id="a-HD"></a>若有求其常乐我净。<a id="a-HE"></a>亦不可得。<a id="a-HF"></a>是名修行者内身循身观。<a id="a-HG"></a>作是观时。<a id="a-HH"></a>远离魔界。<a id="a-HI"></a>近涅槃道。<a id="a-HJ"></a>爱不能乱。<a id="a-HK"></a>及余烦恼。<a id="a-HL"></a>不能为碍。<a id="a-HM"></a>是名内身循身观。</p>
  <p id="aHN">复次修行者。<a id="a-HO"></a>内身循身观。<a id="a-HP"></a>有何等风。<a id="a-HQ"></a>住在身中。<a id="a-HR"></a>若调不调。<a id="a-HS"></a>作何等业。<a id="a-HT"></a>彼以闻慧。<a id="a-HU"></a>或以天眼。<a id="a-HV"></a>见心转风住在身中。<a id="a-HW"></a>云何心风。<a id="a-HX"></a>能运转身。<a id="a-HY"></a>彼以闻慧。<a id="a-HZ"></a>或以天眼。<a id="a-Ha"></a>见心转风。<a id="a-Hb"></a>以风调故。<a id="a-Hc"></a>能转其身。<a id="a-Hd"></a>或行或住。<a id="a-He"></a>或俯或仰。<a id="a-Hf"></a>或作众事。<a id="a-Hg"></a>以风力故。<a id="a-Hh"></a>或安或危。<a id="a-Hi"></a>观心转风已。<a id="a-Hj"></a>如实知身。<a id="a-Hk"></a>是名内身循身观。</p>
  <p id="aHl">复次修行者。<a id="a-Hm"></a>内身循身观。<a id="a-Hn"></a>有何等风。<a id="a-Ho"></a>住在身中。<a id="a-Hp"></a>若调不调。<a id="a-Hq"></a>作何等业。<a id="a-Hr"></a>彼以闻慧。<a id="a-Hs"></a>或以天眼见爪甲风。<a id="a-Ht"></a>住在身中。<a id="a-Hu"></a>若不调顺。<a id="a-Hv"></a>为何所作。<a id="a-Hw"></a>彼以闻慧。<a id="a-Hx"></a>或以天眼。<a id="a-Hy"></a>见手足甲。<a id="a-Hz"></a>以风因缘。<a id="a-I0"></a>而得增长。<a id="a-I1"></a>乃至老朽。<a id="a-I2"></a>是名观于爪甲之风。<a id="a-I3"></a>如是修行者。<a id="a-I4"></a>观身内风。<a id="a-I5"></a>以风坚故。<a id="a-I6"></a>手足爪甲。<a id="a-I7"></a>亦成坚实。<a id="a-I8"></a>速得增长。<a id="a-I9"></a>比丘如是观身爪甲。<a id="a-IA"></a>如实知身。</p>
  <p id="aIB">复次修行者。<a id="a-IC"></a>内身循身观。<a id="a-ID"></a>有何等风。<a id="a-IE"></a>住在身中。<a id="a-IF"></a>若调不调。<a id="a-IG"></a>作何等业。<a id="a-IH"></a>彼以闻慧。<a id="a-II"></a>或以天眼。<a id="a-IJ"></a>见足下风住在身中。<a id="a-IK"></a>若不调顺。<a id="a-IL"></a>为何所作。<a id="a-IM"></a>彼以闻慧。<a id="a-IN"></a>或以天眼。<a id="a-IO"></a>见足下风若不调顺。<a id="a-IP"></a>能生搔痒。<a id="a-IQ"></a>既生搔痒。<a id="a-IR"></a>能令生疮。<a id="a-IS"></a>或于行时。<a id="a-IT"></a>蹈地有声。<a id="a-IU"></a>令足骨坚。<a id="a-IV"></a>耐于寒热。<a id="a-IW"></a>又此足筋。<a id="a-IX"></a>通于眼脉。<a id="a-IY"></a>以油灌鼻。<a id="a-IZ"></a>以油涂足。<a id="a-Ia"></a>令眼明净。<a id="a-Ib"></a>观足下风已。<a id="a-Ic"></a>如实知身。</p>
  <p id="aId">复次修行者。<a id="a-Ie"></a>内身循身观。<a id="a-If"></a>有何等风住在身中。<a id="a-Ig"></a>若调不调。<a id="a-Ih"></a>作何等业。<a id="a-Ii"></a>彼以闻慧。<a id="a-Ij"></a>或以天眼。<a id="a-Ik"></a>见不觉风住在身中。<a id="a-Il"></a>或调不调。<a id="a-Im"></a>为何所作。<a id="a-In"></a>彼以闻慧。<a id="a-Io"></a>或以天眼。<a id="a-Ip"></a>见不觉风住于皮内。<a id="a-Iq"></a>令[跳-兆+尃][病-丙+習][病-丙+習]。<a id="a-Ir"></a>以风力故。<a id="a-Is"></a>令[跳-兆+尃]皮内。<a id="a-It"></a>犹如蚁行。<a id="a-Iu"></a>若以手捺疮如蚁虫。<a id="a-Iv"></a>观不觉风已。<a id="a-Iw"></a>如实知身。</p>
  <p id="aIx">复次修行者。<a id="a-Iy"></a>内身循身观。<a id="a-Iz"></a>有何等风。<a id="a-J0"></a>住在身中。<a id="a-J1"></a>若调不调。<a id="a-J2"></a>作何等业。<a id="a-J3"></a>彼以闻慧。<a id="a-J4"></a>或以天眼。<a id="a-J5"></a>观见有风。<a id="a-J6"></a>名曰破骨。<a id="a-J7"></a>住在身中。<a id="a-J8"></a>若不调顺。<a id="a-J9"></a>为何所作。<a id="a-JA"></a>彼以闻慧。<a id="a-JB"></a>或以天眼。<a id="a-JC"></a>见破骨风。<a id="a-JD"></a>或昼或夜。<a id="a-JE"></a>或行或住。<a id="a-JF"></a>或在园林。<a id="a-JG"></a>或在寺舍。<a id="a-JH"></a>或疲极时。<a id="a-JI"></a>破骨苦痛。<a id="a-JJ"></a>不得睡眠。<a id="a-JK"></a>手足不便。<a id="a-JL"></a>不能屈伸。<a id="a-JM"></a>观破骨风已。<a id="a-JN"></a>如实知身。</p>
  <p id="aJO">复次修行者。<a id="a-JP"></a>内身循身观。<a id="a-JQ"></a>有何等风。<a id="a-JR"></a>作何等业。<a id="a-JS"></a>彼以闻慧。<a id="a-JT"></a>或以天眼。<a id="a-JU"></a>见有一风。<a id="a-JV"></a>名曰破行。<a id="a-JW"></a>住在身中。<a id="a-JX"></a>若不调顺。<a id="a-JY"></a>为何所作。<a id="a-JZ"></a>彼以闻慧。<a id="a-Ja"></a>或以天眼。<a id="a-Jb"></a>见破行风。<a id="a-Jc"></a>若不调顺。<a id="a-Jd"></a>此风则发。<a id="a-Je"></a>以为恼乱。<a id="a-Jf"></a>不能行步。<a id="a-Jg"></a>去来进趣。<a id="a-Jh"></a>观破行风已。<a id="a-Ji"></a>如实知身。</p>
  <p id="aJj">复次修行者。<a id="a-Jk"></a>内身循身观。<a id="a-Jl"></a>有何等风住在身中。<a id="a-Jm"></a>若调不调。<a id="a-Jn"></a>作何等业。<a id="a-Jo"></a>彼以闻慧。<a id="a-Jp"></a>或以天眼。<a id="a-Jq"></a>见破踝风。<a id="a-Jr"></a>住在身中。<a id="a-Js"></a>为作何等。<a id="a-Jt"></a>彼以闻慧。<a id="a-Ju"></a>或以天眼。<a id="a-Jv"></a>见破节风。<a id="a-Jw"></a>若得冷触。<a id="a-Jx"></a>令[月*坒]骨疼。<a id="a-Jy"></a>遍于身中。<a id="a-Jz"></a>观破节风已。<a id="a-K0"></a>如实知身。</p>
  <p id="aK1">复次修行者。<a id="a-K2"></a>内身循身观。<a id="a-K3"></a>有何等风。<a id="a-K4"></a>住在身中。<a id="a-K5"></a>若调不调。<a id="a-K6"></a>作何等业。<a id="a-K7"></a>彼以闻慧。<a id="a-K8"></a>或以天眼。<a id="a-K9"></a>见破[月*坒]骨风住在身中。<a id="a-KA"></a>若不调顺。<a id="a-KB"></a>为何所作。<a id="a-KC"></a>彼以闻慧。<a id="a-KD"></a>或以天眼。<a id="a-KE"></a>见破髀骨风。<a id="a-KF"></a>若不调顺。<a id="a-KG"></a>令其[月*坒]内汁流之脉。<a id="a-KH"></a>洪粗甚壮。<a id="a-KI"></a>令脚屈伸。<a id="a-KJ"></a>两髀相近。<a id="a-KK"></a>肉重膇起。<a id="a-KL"></a>如是观破髀风已。<a id="a-KM"></a>如实知身。</p>
  <p id="aKN">复次修行者。<a id="a-KO"></a>内身循身观。<a id="a-KP"></a>有何等风住在身中。<a id="a-KQ"></a>若调不调。<a id="a-KR"></a>作何等业。<a id="a-KS"></a>彼以闻慧。<a id="a-KT"></a>或以天眼。<a id="a-KU"></a>见有节风住在身中。<a id="a-KV"></a>为何所作。<a id="a-KW"></a>彼以闻慧。<a id="a-KX"></a>或以天眼。<a id="a-KY"></a>见有节风。<a id="a-KZ"></a>于两肩四节。<a id="a-Ka"></a>咽喉二节。<a id="a-Kb"></a>额骨二节。<a id="a-Kc"></a>鼻骨一节。<a id="a-Kd"></a>颐骨一节。<a id="a-Ke"></a>牙齿骨有三十二节。<a id="a-Kf"></a>上齶一节。<a id="a-Kg"></a>交牙二节。<a id="a-Kh"></a>项十五节。<a id="a-Ki"></a>两膊二节。<a id="a-Kj"></a>两肘二节。<a id="a-Kk"></a>两腕二节。<a id="a-Kl"></a>脊骨数有四十五节。<a id="a-Km"></a>胸十四节。<a id="a-Kn"></a>左右胁肋。<a id="a-Ko"></a>各十二节。<a id="a-Kp"></a>两胁肋端。<a id="a-Kq"></a>各有跪骨二十四节。<a id="a-Kr"></a>横骨一节。<a id="a-Ks"></a>跨骨二节。<a id="a-Kt"></a>身根一接。<a id="a-Ku"></a>两髀二节。<a id="a-Kv"></a>两膝二节。<a id="a-Kw"></a>两踝二节。<a id="a-Kx"></a>足跟二节。<a id="a-Ky"></a>足趺二节。<a id="a-Kz"></a>两手二足上下。<a id="a-L0"></a>合有六十节。<a id="a-L1"></a>手足爪甲。<a id="a-L2"></a>合二十节。<a id="a-L3"></a>此是节风之所依也。<a id="a-L4"></a>若我有病。<a id="a-L5"></a>或致丧命。<a id="a-L6"></a>或致苦恼。<a id="a-L7"></a>观节风已。<a id="a-L8"></a>如实知身。</p>
  <p id="aL9">复次修行者。<a id="a-LA"></a>内身循身观。<a id="a-LB"></a>有何等风住在身中。<a id="a-LC"></a>若调不调。<a id="a-LD"></a>为何所作。<a id="a-LE"></a>彼以闻慧。<a id="a-LF"></a>或以天眼。<a id="a-LG"></a>见髀顽风住在身中。<a id="a-LH"></a>若不调顺。<a id="a-LI"></a>为何所作。<a id="a-LJ"></a>彼以闻慧。<a id="a-LK"></a>或以天眼。<a id="a-LL"></a>见髀顽风。<a id="a-LM"></a>若不调顺。<a id="a-LN"></a>不能屈伸。<a id="a-LO"></a>不能行来。<a id="a-LP"></a>以病过故。<a id="a-LQ"></a>观髀顽风已。<a id="a-LR"></a>如实知身。</p>
  <p id="aLS">复次修行者。<a id="a-LT"></a>内身循身观。<a id="a-LU"></a>有何等风。<a id="a-LV"></a>住在身中。<a id="a-LW"></a>若调不调。<a id="a-LX"></a>作何等业。<a id="a-LY"></a>彼以闻慧。<a id="a-LZ"></a>或以天眼。<a id="a-La"></a>见身行界风住在身中。<a id="a-Lb"></a>若不调顺。<a id="a-Lc"></a>为何所作。<a id="a-Ld"></a>彼以闻慧。<a id="a-Le"></a>或以天眼。<a id="a-Lf"></a>见身界风。<a id="a-Lg"></a>调顺安隐。<a id="a-Lh"></a>则有气力。<a id="a-Li"></a>气行出入。<a id="a-Lj"></a>能消饮食。<a id="a-Lk"></a>身有颜色。<a id="a-Ll"></a>眼耳鼻舌身皆安隐。<a id="a-Lm"></a>所食消化。<a id="a-Ln"></a>若不调顺。<a id="a-Lo"></a>身色粗恶。<a id="a-Lp"></a>五根减劣。<a id="a-Lq"></a>饮食不消。<a id="a-Lr"></a>颜色不悦。<a id="a-Ls"></a>眼等诸根于境劣弱。<a id="a-Lt"></a>不产子孕。<a id="a-Lu"></a>如是观身行界风已。<a id="a-Lv"></a>如实知身。</p>
  <p id="aLw">复次修行者。<a id="a-Lx"></a>内身循身观。<a id="a-Ly"></a>有何等风住在身中。<a id="a-Lz"></a>若调不调。<a id="a-M0"></a>作何等业。<a id="a-M1"></a>彼以闻慧。<a id="a-M2"></a>或以天眼。<a id="a-M3"></a>见抽筋风住在身中。<a id="a-M4"></a>若不调顺。<a id="a-M5"></a>为何所作。<a id="a-M6"></a>彼以闻慧。<a id="a-M7"></a>或以天眼。<a id="a-M8"></a>见抽筋风。<a id="a-M9"></a>若风调顺。<a id="a-MA"></a>诸有所作。<a id="a-MB"></a>若眠若住。<a id="a-MC"></a>一切身色。<a id="a-MD"></a>皆悉光泽。<a id="a-ME"></a>皆是筋风之所为作。<a id="a-MF"></a>若不调顺。<a id="a-MG"></a>不能修作。<a id="a-MH"></a>若眠若住。<a id="a-MI"></a>一切不能有所施作。<a id="a-MJ"></a>观筋风已。<a id="a-MK"></a>如实知身。</p>
  <p id="aML">复次修行者。<a id="a-MM"></a>内身循身观。<a id="a-MN"></a>有何等风。<a id="a-MO"></a>住在身中。<a id="a-MP"></a>若调不调。<a id="a-MQ"></a>作何等业彼以闻慧。<a id="a-MR"></a>或以天眼。<a id="a-MS"></a>观见有风。<a id="a-MT"></a>名曰往返。<a id="a-MU"></a>住在身内。<a id="a-MV"></a>若不调顺。<a id="a-MW"></a>为何所作。<a id="a-MX"></a>彼以闻慧。<a id="a-MY"></a>或以天眼。<a id="a-MZ"></a>见往返风。<a id="a-Ma"></a>若不调顺。<a id="a-Mb"></a>闭身流脉。<a id="a-Mc"></a>令作淋病。<a id="a-Md"></a>一切身分。<a id="a-Me"></a>皆悉疼痛。<a id="a-Mf"></a>腹痛身根疼痛。<a id="a-Mg"></a>不能饮食。<a id="a-Mh"></a>精血竭尽。<a id="a-Mi"></a>不产子孕。<a id="a-Mj"></a>若风调适。<a id="a-Mk"></a>则无此病。<a id="a-Ml"></a>观往返风已。<a id="a-Mm"></a>如实知身。</p>
  <p id="aMn">复次修行者。<a id="a-Mo"></a>内身循身观。<a id="a-Mp"></a>有何等风住在身中。<a id="a-Mq"></a>若调不调。<a id="a-Mr"></a>作何等业。<a id="a-Ms"></a>彼以闻慧。<a id="a-Mt"></a>或以天眼。<a id="a-Mu"></a>观见有风名节行恼乱。<a id="a-Mv"></a>住在身中。<a id="a-Mw"></a>若不调顺。<a id="a-Mx"></a>为何所作。<a id="a-My"></a>彼以闻慧。<a id="a-Mz"></a>或以天眼。<a id="a-N0"></a>见节行恼乱风。<a id="a-N1"></a>若不调顺。<a id="a-N2"></a>令人生癖。<a id="a-N3"></a>或生痔病。<a id="a-N4"></a>便利苦恼。<a id="a-N5"></a>四大枯悴。<a id="a-N6"></a>或令头痛。<a id="a-N7"></a>饮食不消。<a id="a-N8"></a>下风不通。<a id="a-N9"></a>身体燋悴。<a id="a-NA"></a>生诸疮病。<a id="a-NB"></a>或生热病。<a id="a-NC"></a>若行节风调顺。<a id="a-ND"></a>则无如上所说诸病。<a id="a-NE"></a>观行节风已。<a id="a-NF"></a>如实知身。</p>
  <p id="aNG">复次修行者。<a id="a-NH"></a>内身循身观。<a id="a-NI"></a>有何等风住我身中。<a id="a-NJ"></a>或调不调作何等业。<a id="a-NK"></a>彼以闻慧。<a id="a-NL"></a>或以天眼。<a id="a-NM"></a>观见有风。<a id="a-NN"></a>名破毛爪粪。<a id="a-NO"></a>住在身中若不调顺。<a id="a-NP"></a>为何所作。<a id="a-NQ"></a>彼以闻慧。<a id="a-NR"></a>或以天眼。<a id="a-NS"></a>见破毛爪粪风。<a id="a-NT"></a>若不调顺。<a id="a-NU"></a>诸根瘦损。<a id="a-NV"></a>或复头痛。<a id="a-NW"></a>或一眼一耳。<a id="a-NX"></a>半面疼痛。<a id="a-NY"></a>或目视[目*芒][目*芒]。<a id="a-NZ"></a>或复鼻塞不知香臭。<a id="a-Na"></a>面色萎黄。<a id="a-Nb"></a>咳逆[口*歐]唾。<a id="a-Nc"></a>见不净时即便[口*歐]吐。<a id="a-Nd"></a>其心多乱。<a id="a-Ne"></a>不能禅思。<a id="a-Nf"></a>常念身心无病安隐。<a id="a-Ng"></a>人身之中。<a id="a-Nh"></a>受想行识。<a id="a-Ni"></a>四阴住处。<a id="a-Nj"></a>此身所摄。<a id="a-Nk"></a>一切无常。<a id="a-Nl"></a>作是观已。<a id="a-Nm"></a>知生死法。<a id="a-Nn"></a>观破毛屎风已。<a id="a-No"></a>如实知身。</p>
  <p id="aNp">复次修行者。<a id="a-Nq"></a>内身循身观。<a id="a-Nr"></a>有何等风。<a id="a-Ns"></a>住我身中作何等业。<a id="a-Nt"></a>彼以闻慧。<a id="a-Nu"></a>或以天眼。<a id="a-Nv"></a>见乱精沫风。<a id="a-Nw"></a>于小便中。<a id="a-Nx"></a>能令其人精尿俱出。<a id="a-Ny"></a>细如芥子。<a id="a-Nz"></a>与尿俱出。<a id="a-O0"></a>或大便疼。<a id="a-O1"></a>作如是病。<a id="a-O2"></a>恼乱其心。<a id="a-O3"></a>不得专一。<a id="a-O4"></a>若风调顺。<a id="a-O5"></a>则无此病。<a id="a-O6"></a>观乱精风已。<a id="a-O7"></a>如实知身。</p>
  <p id="aO8">复次修行者。<a id="a-O9"></a>内身循身观。<a id="a-OA"></a>有何等风住在身中。<a id="a-OB"></a>或作安隐。<a id="a-OC"></a>或不安隐。<a id="a-OD"></a>彼以闻慧。<a id="a-OE"></a>或以天眼。<a id="a-OF"></a>见有老风住在身中。<a id="a-OG"></a>随风转增渐就衰老。<a id="a-OH"></a>气力微弱。<a id="a-OI"></a>不能去来。<a id="a-OJ"></a>须臾欲起。<a id="a-OK"></a>极不从心。<a id="a-OL"></a>行住坐卧。<a id="a-OM"></a>疲极顿乏。<a id="a-ON"></a>犹如他身。<a id="a-OO"></a>心睡惛浊。<a id="a-OP"></a>若风调顺则无此病。<a id="a-OQ"></a>观老风已。<a id="a-OR"></a>如实知身。</p>
  <p id="aOS">复次修行者。<a id="a-OT"></a>内身循身观。<a id="a-OU"></a>有何等风住我身中。<a id="a-OV"></a>或为安隐。<a id="a-OW"></a>或不安隐。<a id="a-OX"></a>彼以闻慧。<a id="a-OY"></a>或以天眼。<a id="a-OZ"></a>见塞胞风住在身中。<a id="a-Oa"></a>若不调顺。<a id="a-Ob"></a>身肉瞤动。<a id="a-Oc"></a>身羸心痛。<a id="a-Od"></a>屎尿闭塞。<a id="a-Oe"></a>便利涩难。<a id="a-Of"></a>妨于修禅。<a id="a-Og"></a>得大苦恼。<a id="a-Oh"></a>心意散乱。<a id="a-Oi"></a>识不安隐。<a id="a-Oj"></a>不能观法。<a id="a-Ok"></a>以身苦故。<a id="a-Ol"></a>不能念法。<a id="a-Om"></a>若风调顺。<a id="a-On"></a>则无如向所说诸病。<a id="a-Oo"></a>观塞胞风已。<a id="a-Op"></a>如实知身。</p>
 </body>
</html>