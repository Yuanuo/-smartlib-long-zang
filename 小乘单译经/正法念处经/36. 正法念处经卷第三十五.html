<!doctype html>
<html id="z3IBUQdbN" data-ver="1509">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第三十五</h1>
  <h2 id="a2">观天品第六之十四(三十三天之十一)</h2>
  <p id="a3">复次比丘。<a id="a-4"></a>知业果报。<a id="a-5"></a>观三十三天所住之地。<a id="a-6"></a>彼以闻慧。<a id="a-7"></a>见三十三天二十九地。<a id="a-8"></a>名曼陀罗。<a id="a-9"></a>众生何业生此天中。<a id="a-A"></a>彼以闻慧。<a id="a-B"></a>见有善人顺法修行。<a id="a-C"></a>以正直心。<a id="a-D"></a>不恼众生。<a id="a-E"></a>实见业果。<a id="a-F"></a>清净持戒。<a id="a-G"></a>常乐持戒。<a id="a-H"></a>离于谄曲。<a id="a-I"></a>如炼真金。<a id="a-J"></a>清净无垢。<a id="a-K"></a>正见修行。<a id="a-L"></a>受持善戒。<a id="a-M"></a>畏未来世。<a id="a-N"></a>布施修福。<a id="a-O"></a>所谓见有修禅比丘欲断魔缚。<a id="a-P"></a>盛夏热时。<a id="a-Q"></a>流汗热渴。<a id="a-R"></a>施石蜜浆。<a id="a-S"></a>或施拂扇。<a id="a-T"></a>如是善人。<a id="a-U"></a>不杀众生。<a id="a-V"></a>或见猎师罗捕孔雀山鸡种种众鸟。<a id="a-W"></a>猎师捕得。<a id="a-X"></a>或养或杀。<a id="a-Y"></a>或以众鸟。<a id="a-Z"></a>作游戏具。<a id="a-a"></a>是人见之。<a id="a-b"></a>恐其杀害。<a id="a-c"></a>赎此生命。<a id="a-d"></a>放之本处。<a id="a-e"></a>令得安乐。<a id="a-f"></a>是名不杀利益众生。<a id="a-g"></a>云何不盗。<a id="a-h"></a>云何舍盗。<a id="a-i"></a>见于微细业之果报。<a id="a-j"></a>而生怖畏。<a id="a-k"></a>是持戒人若河池岸边。<a id="a-l"></a>或于异处。<a id="a-m"></a>见有杨枝。<a id="a-n"></a>或有蜜浆。<a id="a-o"></a>为施行人。<a id="a-p"></a>是人渴乏。<a id="a-q"></a>不取不饮。<a id="a-r"></a>以慈心故。<a id="a-s"></a>是名不盗。<a id="a-t"></a>如是之人。<a id="a-u"></a>命终生于三十三天。<a id="a-v"></a>既生天已。<a id="a-w"></a>一切诸欲。<a id="a-x"></a>皆悉具足。<a id="a-y"></a>五乐音声。<a id="a-z"></a>游戏园林。<a id="a-10"></a>种种众鸟。<a id="a-11"></a>出妙音声。<a id="a-12"></a>于莲花中众蜂音声。<a id="a-13"></a>鸿鸟之音。<a id="a-14"></a>林中众树。<a id="a-15"></a>七宝庄严。<a id="a-16"></a>诸莲花池。<a id="a-17"></a>香水充满。<a id="a-18"></a>如毗琉璃。<a id="a-19"></a>在中游戏。<a id="a-1A"></a>其山峰中。<a id="a-1B"></a>七宝焰光。<a id="a-1C"></a>七宝石窟。<a id="a-1D"></a>金银颇梨。<a id="a-1E"></a>因陀青宝。<a id="a-1F"></a>如是种种。<a id="a-1G"></a>众鸟出妙音声。<a id="a-1H"></a>如是众鸟。<a id="a-1I"></a>七宝为翅。<a id="a-1J"></a>而以庄严。<a id="a-1K"></a>种种音声。<a id="a-1L"></a>闻之悦乐。<a id="a-1M"></a>一切天众。<a id="a-1N"></a>互相随顺。<a id="a-1O"></a>无量美音。<a id="a-1P"></a>遍园林中。<a id="a-1Q"></a>于其林中。<a id="a-1R"></a>可爱饮食。<a id="a-1S"></a>从河而流。<a id="a-1T"></a>若天见之。<a id="a-1U"></a>生大欢喜。<a id="a-1V"></a>叹未曾有。<a id="a-1W"></a>如是林中。<a id="a-1X"></a>种种众色。<a id="a-1Y"></a>种种庄严。<a id="a-1Z"></a>庄严其身。<a id="a-1a"></a>与诸玉女。<a id="a-1b"></a>百千同众。<a id="a-1c"></a>游戏受乐。<a id="a-1d"></a>受于天中。<a id="a-1e"></a>种种快乐。<a id="a-1f"></a>其身光明。<a id="a-1g"></a>威德第一。<a id="a-1h"></a>如是天子。<a id="a-1i"></a>受业果报。<a id="a-1j"></a>与诸天女。<a id="a-1k"></a>围绕受乐。<a id="a-1l"></a>心生欢喜。<a id="a-1m"></a>既受乐已。<a id="a-1n"></a>如是思惟。<a id="a-1o"></a>我当往诣毗琉璃宝庄严栏楯围绕林中。<a id="a-1p"></a>众宝庄严。<a id="a-1q"></a>种种众鸟。<a id="a-1r"></a>出妙音声。<a id="a-1s"></a>充满林中。<a id="a-1t"></a>一切天众。<a id="a-1u"></a>心皆欢喜。<a id="a-1v"></a>五乐音声。<a id="a-1w"></a>游戏受乐。<a id="a-1x"></a>与诸天众及诸天女。<a id="a-1y"></a>游戏林中。<a id="a-1z"></a>林中有池。<a id="a-20"></a>名曰清水。<a id="a-21"></a>清净可爱。<a id="a-22"></a>诸天众等。<a id="a-23"></a>于莲花池。<a id="a-24"></a>游戏受乐。<a id="a-25"></a>尔时初生天子。<a id="a-26"></a>与天女众。<a id="a-27"></a>欲至此林。<a id="a-28"></a>尔时诸天。<a id="a-29"></a>遥见天子歌舞戏笑。<a id="a-2A"></a>徐步而行。<a id="a-2B"></a>往迎天子。<a id="a-2C"></a>诣清水池。<a id="a-2D"></a>于此池边。<a id="a-2E"></a>欢娱受乐。<a id="a-2F"></a>以池力故。<a id="a-2G"></a>随诸天子心之所念。<a id="a-2H"></a>一切皆现。<a id="a-2I"></a>若念色香。<a id="a-2J"></a>众蜂具足。<a id="a-2K"></a>若念天饮。<a id="a-2L"></a>天饮即生。<a id="a-2M"></a>若念须陀。<a id="a-2N"></a>色香味具。<a id="a-2O"></a>亦复如是。<a id="a-2P"></a>柔软净洁。<a id="a-2Q"></a>色如满月。<a id="a-2R"></a>若念林树。<a id="a-2S"></a>即生第一功德具足种种树林。<a id="a-2T"></a>铃网弥覆。<a id="a-2U"></a>微风吹动。<a id="a-2V"></a>出妙音声。<a id="a-2W"></a>如乾闼婆音。<a id="a-2X"></a>复次天众。<a id="a-2Y"></a>作如是念。<a id="a-2Z"></a>我当入池。<a id="a-2a"></a>作是念已。<a id="a-2b"></a>即入池中。<a id="a-2c"></a>没身深入。<a id="a-2d"></a>见于池中。<a id="a-2e"></a>种种宝珠。<a id="a-2f"></a>以为栏楯。<a id="a-2g"></a>庄严宝殿。<a id="a-2h"></a>或真金白银毗琉璃宝青宝颇梨杂宝为床。<a id="a-2i"></a>敷以天衣。<a id="a-2j"></a>天子天女。<a id="a-2k"></a>游戏受乐。<a id="a-2l"></a>于其池中。<a id="a-2m"></a>无量种种。<a id="a-2n"></a>不知厌足。<a id="a-2o"></a>于五欲乐。<a id="a-2p"></a>无有妒嫉。<a id="a-2q"></a>互相爱敬。<a id="a-2r"></a>游戏歌舞。<a id="a-2s"></a>娱乐受乐既出池水。<a id="a-2t"></a>复往诣于尼单多林。<a id="a-2u"></a>于其林中。<a id="a-2v"></a>多有众鸟。<a id="a-2w"></a>莲花林池。<a id="a-2x"></a>具足庄严。<a id="a-2y"></a>无量众鸟。<a id="a-2z"></a>出妙音声。<a id="a-30"></a>遍满林中。<a id="a-31"></a>其树常有种种光明。<a id="a-32"></a>其林具足种种功德。<a id="a-33"></a>众莲花池。<a id="a-34"></a>以为庄严。<a id="a-35"></a>诸天众等。<a id="a-36"></a>其身光明。<a id="a-37"></a>种种功德。<a id="a-38"></a>具足境界。<a id="a-39"></a>受天快乐。<a id="a-3A"></a>愚痴凡夫。<a id="a-3B"></a>第一乐者。<a id="a-3C"></a>所谓天子天女。<a id="a-3D"></a>娱乐受乐。<a id="a-3E"></a>愚痴凡夫。<a id="a-3F"></a>为婇女罗网之所缠缚。<a id="a-3G"></a>流转生死。<a id="a-3H"></a>互相娱乐。<a id="a-3I"></a>久受乐已。<a id="a-3J"></a>复往诣于摩多山峰宫殿之处。<a id="a-3K"></a>升须弥峰。<a id="a-3L"></a>与诸天女。<a id="a-3M"></a>共升山峰。<a id="a-3N"></a>微风吹衣。<a id="a-3O"></a>幡然随风。<a id="a-3P"></a>皆共上升摩多山峰。<a id="a-3Q"></a>尔时天子。<a id="a-3R"></a>见此宫殿。<a id="a-3S"></a>殊特妙好。<a id="a-3T"></a>莲花庄严。<a id="a-3U"></a>七宝光明。<a id="a-3V"></a>严好山峰。<a id="a-3W"></a>如山功德。<a id="a-3X"></a>具足相应。<a id="a-3Y"></a>摩多山峰。<a id="a-3Z"></a>其处高峻。<a id="a-3a"></a>奇特严好。<a id="a-3b"></a>不可譬喻。<a id="a-3c"></a>于此峰中。<a id="a-3d"></a>游戏歌舞。<a id="a-3e"></a>娱乐受乐。<a id="a-3f"></a>既受乐已。<a id="a-3g"></a>见大光明。<a id="a-3h"></a>过其本相。<a id="a-3i"></a>其山峰中。<a id="a-3j"></a>先具光明。<a id="a-3k"></a>犹如日光。<a id="a-3l"></a>时有异光。<a id="a-3m"></a>来照山峰。<a id="a-3n"></a>其光照已。<a id="a-3o"></a>过百千倍。<a id="a-3p"></a>天子见之。<a id="a-3q"></a>怪未曾有。<a id="a-3r"></a>即闭两目。<a id="a-3s"></a>低头而住。<a id="a-3t"></a>何以故。<a id="a-3u"></a>先未曾见此光明故。<a id="a-3v"></a>其光照之。<a id="a-3w"></a>不久还灭。<a id="a-3x"></a>如阎浮提见天火下。<a id="a-3y"></a>众生见之。<a id="a-3z"></a>皆大怖畏。<a id="a-40"></a>时诸天子。<a id="a-41"></a>见此光明。<a id="a-42"></a>亦复如是。<a id="a-43"></a>怖畏未久。<a id="a-44"></a>心还安隐。<a id="a-45"></a>怖畏灭已。<a id="a-46"></a>一切皆共。<a id="a-47"></a>筹量此事。<a id="a-48"></a>何故有此希有之相。<a id="a-49"></a>令我等天皆生怖畏。<a id="a-4A"></a>未久还灭。<a id="a-4B"></a>时诸天众。<a id="a-4C"></a>怪未曾有。<a id="a-4D"></a>诣善法堂。<a id="a-4E"></a>与诸天女。<a id="a-4F"></a>至帝释所。<a id="a-4G"></a>见天帝释。<a id="a-4H"></a>顶礼供养。<a id="a-4I"></a>皆悉围绕。<a id="a-4J"></a>恭敬而住。<a id="a-4K"></a>尔时释迦天王。<a id="a-4L"></a>近住天众。<a id="a-4M"></a>歌舞游戏。<a id="a-4N"></a>种种莲华。<a id="a-4O"></a>以为庄严。<a id="a-4P"></a>欢喜戏笑。<a id="a-4Q"></a>一切天众。<a id="a-4R"></a>于帝释前。<a id="a-4S"></a>歌舞游戏。<a id="a-4T"></a>曼陀罗地诸天众等。<a id="a-4U"></a>不歌不舞。<a id="a-4V"></a>亦不游戏。<a id="a-4W"></a>亦不歌颂。<a id="a-4X"></a>赞叹帝释。<a id="a-4Y"></a>不与余天言谈语论。<a id="a-4Z"></a>尔时帝释。<a id="a-4a"></a>告曼陀罗所住天众。<a id="a-4b"></a>诸天子。<a id="a-4c"></a>汝等何故不歌不舞不游戏耶。<a id="a-4d"></a>尔时曼陀罗所住天众。<a id="a-4e"></a>白天王言。<a id="a-4f"></a>我于住处。<a id="a-4g"></a>见未曾有。<a id="a-4h"></a>本所未闻奇特之事。<a id="a-4i"></a>尔时天王告曼陀罗所住诸天。<a id="a-4j"></a>汝见何等希有之事。<a id="a-4k"></a>自言昔来未见未闻。<a id="a-4l"></a>时曼陀罗诸天。<a id="a-4m"></a>白帝释言。<a id="a-4n"></a>天王。<a id="a-4o"></a>我等游戏摩多山峰。<a id="a-4p"></a>升彼山上。<a id="a-4q"></a>见大光明。<a id="a-4r"></a>从上而下。<a id="a-4s"></a>一切山峰。<a id="a-4t"></a>皆大焰起。<a id="a-4u"></a>我见此事。<a id="a-4v"></a>怪未曾有。<a id="a-4w"></a>未知当有。<a id="a-4x"></a>何等因缘。<a id="a-4y"></a>帝释闻之。<a id="a-4z"></a>少思惟已。<a id="a-50"></a>告诸天众。<a id="a-51"></a>有如斯事。<a id="a-52"></a>我已先闻如是之事。<a id="a-53"></a>我于尔时。<a id="a-54"></a>闻此事已。<a id="a-55"></a>即问世尊。<a id="a-56"></a>以何因缘。<a id="a-57"></a>有此奇特希有之事。<a id="a-58"></a>尔时世尊。<a id="a-59"></a>而告我言。<a id="a-5A"></a>憍尸迦。<a id="a-5B"></a>汝已闭于恶道之门。<a id="a-5C"></a>勿生怖畏。<a id="a-5D"></a>一切有为生死所摄。<a id="a-5E"></a>所谓无常。<a id="a-5F"></a>汝今谛听。<a id="a-5G"></a>当为汝说。<a id="a-5H"></a>此是夜摩天上诸天命终。<a id="a-5I"></a>夜摩诸天。<a id="a-5J"></a>色量形貌。<a id="a-5K"></a>及以受乐。<a id="a-5L"></a>胜三十三天。<a id="a-5M"></a>过百千倍。<a id="a-5N"></a>以业尽故。<a id="a-5O"></a>命终还退。<a id="a-5P"></a>去此无量百千由旬。<a id="a-5Q"></a>从上而堕。<a id="a-5R"></a>其光薄少。<a id="a-5S"></a>如灯欲灭。<a id="a-5T"></a>光明微少。<a id="a-5U"></a>如是夜摩天子。<a id="a-5V"></a>于虚空中退时堕落。<a id="a-5W"></a>光明微少。<a id="a-5X"></a>犹尚如是。<a id="a-5Y"></a>况夜摩天大光明相。<a id="a-5Z"></a>不可具说。<a id="a-5a"></a>夜摩天光。<a id="a-5b"></a>三十三天。<a id="a-5c"></a>所不能视。<a id="a-5d"></a>何以故。<a id="a-5e"></a>非境界故。<a id="a-5f"></a>憍尸迦。<a id="a-5g"></a>三十三天。<a id="a-5h"></a>不能视于夜摩天光。<a id="a-5i"></a>夜摩天众。<a id="a-5j"></a>三种业故。<a id="a-5k"></a>三十三天。<a id="a-5l"></a>但说二业。<a id="a-5m"></a>我从世尊。<a id="a-5n"></a>闻如是说。<a id="a-5o"></a>汝今所见。<a id="a-5p"></a>亦复如是。<a id="a-5q"></a>今为汝说。<a id="a-5r"></a>时诸天众。<a id="a-5s"></a>闻是语已。<a id="a-5t"></a>于五欲中。<a id="a-5u"></a>生厌离心。<a id="a-5v"></a>此是夜摩诸天命终之时。<a id="a-5w"></a>退殁相也。<a id="a-5x"></a>其光去此无量百千由旬。<a id="a-5y"></a>从空而下。<a id="a-5z"></a>汝勿怖也。<a id="a-60"></a>尔时释迦天王。<a id="a-61"></a>为诸天众。<a id="a-62"></a>而说颂曰。</p>
  <p id="a63">随如是大乐　　富乐亦如是</p>
  <p id="a64">决定当堕落　　受如是大苦</p>
  <p id="a65">业得相似果　　世尊如是说</p>
  <p id="a66">以其业胜故　　其果亦如是</p>
  <p id="a67">上上相续法　　如业之所得</p>
  <p id="a68">上上相续缚　　其果亦如是</p>
  <p id="a69">此威德上故　　知业决定胜</p>
  <p id="a6A">以业上胜故　　得胜命色力</p>
  <p id="a6B">一切诸天众　　业尽故还退</p>
  <p id="a6C">譬如焦败种　　种之不复生</p>
  <p id="a6D">观心性相续　　念念如灯焰</p>
  <p id="a6E">心因念念灭　　诸业亦如是</p>
  <p id="a6F">无常业因故　　终必有破坏</p>
  <p id="a6G">谓乐有常者　　是则不可得</p>
  <p id="a6H">乐若非无常　　不生亦不灭</p>
  <p id="a6I">若有智慧者　　应离爱境界</p>
  <p id="a6J">厌离爱欲人　　则得离爱乐</p>
  <p id="a6K">一切有漏法　　无常苦不实</p>
  <p id="a6L">若得无漏法　　乃名不动乐</p>
  <p id="a6M">如是天帝释。<a id="a-6N"></a>为曼陀罗诸天。<a id="a-6O"></a>如实说已。<a id="a-6P"></a>复更安慰曼陀罗天。<a id="a-6Q"></a>令归自地。<a id="a-6R"></a>告诸天众。<a id="a-6S"></a>汝等诸天。<a id="a-6T"></a>于一切时。<a id="a-6U"></a>莫得放逸。<a id="a-6V"></a>尔时诸天。<a id="a-6W"></a>礼天帝释。<a id="a-6X"></a>还其所止。<a id="a-6Y"></a>到本地已。<a id="a-6Z"></a>受五欲乐。<a id="a-6a"></a>五乐音声。<a id="a-6b"></a>种种庄严。<a id="a-6c"></a>园林之中。<a id="a-6d"></a>受天之乐。<a id="a-6e"></a>乃至爱善业尽。<a id="a-6f"></a>命终还退。<a id="a-6g"></a>随业流转。<a id="a-6h"></a>堕于地狱饿鬼畜生。<a id="a-6i"></a>若生人中。<a id="a-6j"></a>生安乐处。<a id="a-6k"></a>或作大人。<a id="a-6l"></a>为一切人之所爱念。<a id="a-6m"></a>无有病恼。<a id="a-6n"></a>生大种姓大长者家。<a id="a-6o"></a>常受安乐。<a id="a-6p"></a>乃至老死。<a id="a-6q"></a>以余业故。</p>
  <p id="a6r">复次比丘。<a id="a-6s"></a>知业果报。<a id="a-6t"></a>观三十三天所住之地。<a id="a-6u"></a>彼以闻慧。<a id="a-6v"></a>见三十三天第三十处。<a id="a-6w"></a>名曰上行。<a id="a-6x"></a>众生何业生于此天。<a id="a-6y"></a>彼以闻慧。<a id="a-6z"></a>见有众生顺法修行。<a id="a-70"></a>信业果报。<a id="a-71"></a>行于正见。<a id="a-72"></a>布施修福。<a id="a-73"></a>持一分戒。<a id="a-74"></a>初持多分。<a id="a-75"></a>后一切持。<a id="a-76"></a>于道行僧。<a id="a-77"></a>布施靴鞋及施澡瓶。<a id="a-78"></a>不杀不盗。<a id="a-79"></a>或有边地夷人捉人欲杀。<a id="a-7A"></a>是持戒人。<a id="a-7B"></a>救赎令脱。<a id="a-7C"></a>若是王者。<a id="a-7D"></a>或见旷野征伐得财。<a id="a-7E"></a>恐犯偷盗。<a id="a-7F"></a>不受其分。<a id="a-7G"></a>是名不盗。<a id="a-7H"></a>云何不杀生。<a id="a-7I"></a>是持戒人。<a id="a-7J"></a>或是王者。<a id="a-7K"></a>见有恶人欲来害己。<a id="a-7L"></a>以持戒故。<a id="a-7M"></a>不断其命。<a id="a-7N"></a>如是之人。<a id="a-7O"></a>畏业果报。<a id="a-7P"></a>命终生于三十三天。<a id="a-7Q"></a>名上行地。<a id="a-7R"></a>生此天已。<a id="a-7S"></a>以善业故。<a id="a-7T"></a>三千天女。<a id="a-7U"></a>以为给侍。<a id="a-7V"></a>诸天女众。<a id="a-7W"></a>种种璎珞。<a id="a-7X"></a>庄严其身。<a id="a-7Y"></a>手执种种。<a id="a-7Z"></a>伎乐琴瑟。<a id="a-7a"></a>及种种香。<a id="a-7b"></a>种种歌颂。<a id="a-7c"></a>赞叹天子。<a id="a-7d"></a>向天子所。<a id="a-7e"></a>欲心亲近。<a id="a-7f"></a>天子见之。<a id="a-7g"></a>亦向天女。<a id="a-7h"></a>各各生于欢喜之心。<a id="a-7i"></a>皆共往诣常欢喜园。<a id="a-7j"></a>其林一切毗琉璃宝金银之树。<a id="a-7k"></a>以为庄严。<a id="a-7l"></a>种种流泉。<a id="a-7m"></a>莲花林池。<a id="a-7n"></a>庄严其园。<a id="a-7o"></a>有无量河。<a id="a-7p"></a>而为庄严。<a id="a-7q"></a>种种铃网。<a id="a-7r"></a>弥覆其上。<a id="a-7s"></a>无量众鸟。<a id="a-7t"></a>周遍庄严。<a id="a-7u"></a>出于无量种种美妙和雅之音。<a id="a-7v"></a>其林如是。<a id="a-7w"></a>种种庄严。<a id="a-7x"></a>天子天女。<a id="a-7y"></a>于园林中。<a id="a-7z"></a>互相映发。<a id="a-80"></a>转增妙好。<a id="a-81"></a>林中有山。<a id="a-82"></a>名曰游戏。<a id="a-83"></a>七宝所成。<a id="a-84"></a>有无量种众色宝鹿。<a id="a-85"></a>端正庄严。<a id="a-86"></a>赤莲花宝。<a id="a-87"></a>以为其胁。<a id="a-88"></a>真金为背。<a id="a-89"></a>白银为腹。<a id="a-8A"></a>真金为顶。<a id="a-8B"></a>珊瑚为足。<a id="a-8C"></a>颇梨为角。<a id="a-8D"></a>或有一色。<a id="a-8E"></a>所谓金色。<a id="a-8F"></a>或有二色。<a id="a-8G"></a>金色银色。<a id="a-8H"></a>一切众色。<a id="a-8I"></a>以为庄严。<a id="a-8J"></a>一切诸鹿。<a id="a-8K"></a>于林树间。<a id="a-8L"></a>随天众行。<a id="a-8M"></a>出众妙音。<a id="a-8N"></a>如天女歌。<a id="a-8O"></a>如是众鹿。<a id="a-8P"></a>歌众妙声。<a id="a-8Q"></a>此诸天众。<a id="a-8R"></a>既受如是无量乐已。<a id="a-8S"></a>复往诣于须弥山峰。<a id="a-8T"></a>于山峰中。<a id="a-8U"></a>有一大河名曰山谷。<a id="a-8V"></a>乘种种殿。<a id="a-8W"></a>种种伎乐。<a id="a-8X"></a>五乐音声。<a id="a-8Y"></a>胜欲具足。<a id="a-8Z"></a>第一欢喜。<a id="a-8a"></a>威德具足。<a id="a-8b"></a>往诣须弥山。<a id="a-8c"></a>峰山谷河所。<a id="a-8d"></a>于此种种河岸之间。<a id="a-8e"></a>游戏受乐。<a id="a-8f"></a>流水岸中。<a id="a-8g"></a>莲花林中。<a id="a-8h"></a>园林之中。<a id="a-8i"></a>歌音悦耳。<a id="a-8j"></a>受于欲乐。<a id="a-8k"></a>皆生欢喜。<a id="a-8l"></a>互相爱敬。<a id="a-8m"></a>多有天子。<a id="a-8n"></a>及天女众。<a id="a-8o"></a>花香涂身。<a id="a-8p"></a>花鬘贯顶。<a id="a-8q"></a>以善业故。<a id="a-8r"></a>受天快乐。<a id="a-8s"></a>以业力故。<a id="a-8t"></a>随顺游戏。<a id="a-8u"></a>如天所应。<a id="a-8v"></a>受天之乐。<a id="a-8w"></a>不可譬喻。<a id="a-8x"></a>今说少分。<a id="a-8y"></a>一切世人。<a id="a-8z"></a>不能具说。<a id="a-90"></a>何以故。<a id="a-91"></a>不可譬喻。<a id="a-92"></a>如是天乐无相似故。<a id="a-93"></a>人中持戒。<a id="a-94"></a>善业因故。<a id="a-95"></a>受如是乐。<a id="a-96"></a>于此天中。<a id="a-97"></a>受五欲乐。<a id="a-98"></a>乃至可爱善业破坏朽尽。<a id="a-99"></a>命终还退。<a id="a-9A"></a>随业流转。<a id="a-9B"></a>堕于地狱饿鬼畜生。<a id="a-9C"></a>若生人中。<a id="a-9D"></a>第一安乐。<a id="a-9E"></a>近于山泽。<a id="a-9F"></a>多有河林。<a id="a-9G"></a>国土之中。<a id="a-9H"></a>或为大王。<a id="a-9I"></a>或为大臣。<a id="a-9J"></a>第一威德。<a id="a-9K"></a>以余业故。</p>
  <p id="a9L">复次比丘。<a id="a-9M"></a>知业果报。<a id="a-9N"></a>观三十三天所住之地。<a id="a-9O"></a>彼以闻慧。<a id="a-9P"></a>见三十三天。<a id="a-9Q"></a>第三十一地。<a id="a-9R"></a>名威德颜。<a id="a-9S"></a>众生何业生于彼天。<a id="a-9T"></a>彼以闻慧。<a id="a-9U"></a>见有众生。<a id="a-9V"></a>第一净心。<a id="a-9W"></a>布施修福。<a id="a-9X"></a>持七种戒。<a id="a-9Y"></a>不近恶友。<a id="a-9Z"></a>持戒不浊。<a id="a-9a"></a>护持福德。<a id="a-9b"></a>常勤精进。<a id="a-9c"></a>一心直心。<a id="a-9d"></a>如炼真金。<a id="a-9e"></a>护几种戒。<a id="a-9f"></a>所谓不杀。<a id="a-9g"></a>及不偷盗。<a id="a-9h"></a>云何不杀。<a id="a-9i"></a>若国土荒乱。<a id="a-9j"></a>互相杀害。<a id="a-9k"></a>是持戒人。<a id="a-9l"></a>畏破戒故。<a id="a-9m"></a>宁自舍命。<a id="a-9n"></a>不害他人。<a id="a-9o"></a>不教他杀。<a id="a-9p"></a>是名不杀生。<a id="a-9q"></a>云何不盗。<a id="a-9r"></a>若国土荒坏乱。<a id="a-9s"></a>一切众人。<a id="a-9t"></a>竞取他物。<a id="a-9u"></a>是持戒人。<a id="a-9v"></a>畏破戒故。<a id="a-9w"></a>饥渴垂死。<a id="a-9x"></a>宁自舍命。<a id="a-9y"></a>不取他物。</p>
  <p id="a9z">云何布施。<a id="a-A0"></a>施何福田。<a id="a-A1"></a>若供养佛。<a id="a-A2"></a>若说法处。<a id="a-A3"></a>而施与之。<a id="a-A4"></a>第一修心。<a id="a-A5"></a>其意正见。<a id="a-A6"></a>是人命终。<a id="a-A7"></a>生于天上威德颜地。<a id="a-A8"></a>生此天已。<a id="a-A9"></a>威德光轮。<a id="a-AA"></a>周遍围绕。<a id="a-AB"></a>第一胜色。<a id="a-AC"></a>受相似因果。<a id="a-AD"></a>以善业故。<a id="a-AE"></a>五乐音声。<a id="a-AF"></a>以悦其耳。<a id="a-AG"></a>常闻曼陀罗香。<a id="a-AH"></a>俱赊耶舍香。<a id="a-AI"></a>青莲花香。<a id="a-AJ"></a>七宝花香。<a id="a-AK"></a>以悦其鼻。<a id="a-AL"></a>舌得种种上妙须陀天上味饮。<a id="a-AM"></a>目见种种七宝山谷上妙之色。<a id="a-AN"></a>身得种种胜妙天衣。<a id="a-AO"></a>无有经纬。<a id="a-AP"></a>优钵罗华香。<a id="a-AQ"></a>以涂其身。<a id="a-AR"></a>如是天子。<a id="a-AS"></a>以善业故。<a id="a-AT"></a>善果成就。<a id="a-AU"></a>千天女众。<a id="a-AV"></a>以为围绕。<a id="a-AW"></a>园林庄严。<a id="a-AX"></a>其林胜妙。<a id="a-AY"></a>如融金色。<a id="a-AZ"></a>金银枝中。<a id="a-Aa"></a>悬以宝铃。<a id="a-Ab"></a>微风吹动。<a id="a-Ac"></a>出妙音声以为娱乐。<a id="a-Ad"></a>又闻种种歌颂赞叹之音。<a id="a-Ae"></a>受第一乐。<a id="a-Af"></a>天鬘天衣。<a id="a-Ag"></a>以为庄严。<a id="a-Ah"></a>游戏山谷。<a id="a-Ai"></a>见于无量种种众色毗琉璃宝。<a id="a-Aj"></a>金银青宝。<a id="a-Ak"></a>大青宝王。<a id="a-Al"></a>于颇梨山峰。<a id="a-Am"></a>自见其身。<a id="a-An"></a>犹如明镜。<a id="a-Ao"></a>时初生天子。<a id="a-Ap"></a>天女围绕。<a id="a-Aq"></a>入宝山峰。<a id="a-Ar"></a>见百千身。<a id="a-As"></a>百倍欢喜。<a id="a-At"></a>诸天女众。<a id="a-Au"></a>亦复欢喜。<a id="a-Av"></a>呜呼叹言。<a id="a-Aw"></a>我身如是端正庄严。<a id="a-Ax"></a>我今常乐五乐音声。<a id="a-Ay"></a>受天五欲功德之乐。<a id="a-Az"></a>诸天女众。<a id="a-B0"></a>心生欢喜。<a id="a-B1"></a>从一山峰至一山峰。<a id="a-B2"></a>从一山谷至一山谷。<a id="a-B3"></a>皆于其中。<a id="a-B4"></a>游戏受乐。<a id="a-B5"></a>爱毒所醉。<a id="a-B6"></a>如狂病人。<a id="a-B7"></a>心行不正。<a id="a-B8"></a>如是天众。<a id="a-B9"></a>放逸所坏。<a id="a-BA"></a>亦复如是。<a id="a-BB"></a>共诸天女。<a id="a-BC"></a>游于山顶。<a id="a-BD"></a>种种饮食。<a id="a-BE"></a>须陀之味。<a id="a-BF"></a>种种鸟音。<a id="a-BG"></a>于园林中。<a id="a-BH"></a>受无量乐。<a id="a-BI"></a>互相爱乐。<a id="a-BJ"></a>一心共游。<a id="a-BK"></a>一心系念。<a id="a-BL"></a>如是游戏。<a id="a-BM"></a>以天衣鬘璎珞庄严。<a id="a-BN"></a>皆共往诣如意园林。<a id="a-BO"></a>或往诣于酒水河池于此河中。<a id="a-BP"></a>赤优钵罗花。<a id="a-BQ"></a>遍覆其上。<a id="a-BR"></a>鹅鸭鸳鸯。<a id="a-BS"></a>以为庄严。<a id="a-BT"></a>时诸天众。<a id="a-BU"></a>于河岸上。<a id="a-BV"></a>食于花汁。<a id="a-BW"></a>或饮上味天之美饮。<a id="a-BX"></a>与诸天鸟。<a id="a-BY"></a>游戏受乐。<a id="a-BZ"></a>见之悦目。</p>
  <p id="aBa">尔时诸天。<a id="a-Bb"></a>爱毒所醉。<a id="a-Bc"></a>复饮天酒。<a id="a-Bd"></a>百倍增长。<a id="a-Be"></a>爱火烧五欲薪。<a id="a-Bf"></a>爱欲所渴。<a id="a-Bg"></a>不知厌足。<a id="a-Bh"></a>一切皆为欲网所缚。<a id="a-Bi"></a>譬如有人犯官禁法。<a id="a-Bj"></a>为王所缚。<a id="a-Bk"></a>一切天众。<a id="a-Bl"></a>见于无量百千爱欲。<a id="a-Bm"></a>见之往趣。<a id="a-Bn"></a>游戏其中。<a id="a-Bo"></a>于饮河岸。<a id="a-Bp"></a>既游戏已。<a id="a-Bq"></a>河中莲花。<a id="a-Br"></a>钵头摩花。<a id="a-Bs"></a>优钵罗花。<a id="a-Bt"></a>拘物陀花。<a id="a-Bu"></a>众鸟在中。<a id="a-Bv"></a>欢喜受乐。<a id="a-Bw"></a>池中有鸟。<a id="a-Bx"></a>名曰赤水。<a id="a-By"></a>七宝为身。<a id="a-Bz"></a>及以两翅。<a id="a-C0"></a>其身光明。<a id="a-C1"></a>见诸天众乐放逸行。<a id="a-C2"></a>即为天子。<a id="a-C3"></a>而说颂曰。</p>
  <p id="aC4">天众常放逸　　天鸟亦复然</p>
  <p id="aC5">天众及飞鸟　　彼此无胜劣</p>
  <p id="aC6">乐行于非法　　不求解脱乐</p>
  <p id="aC7">天众若如是　　与鸟无差别</p>
  <p id="aC8">若离于放逸　　顺法而修行</p>
  <p id="aC9">则为世间胜　　以不放逸故</p>
  <p id="aCA">若天乐游戏　　禽鸟亦如是</p>
  <p id="aCB">天众则与鸟　　平等无差别</p>
  <p id="aCC">以其业胜故　　受生法亦胜</p>
  <p id="aCD">若入于恶法　　不得生善处</p>
  <p id="aCE">若不觉生死　　一切皆无常</p>
  <p id="aCF">天众若如是　　愚痴如畜生</p>
  <p id="aCG">生苦及老苦　　死苦亦如是</p>
  <p id="aCH">恩爱及别离　　次第受众苦</p>
  <p id="aCI">若人有智慧　　视于无垢法</p>
  <p id="aCJ">彼于世间胜　　非汝放逸行</p>
  <p id="aCK">若人觉苦恼　　而生净智慧</p>
  <p id="aCL">是人名为天　　非汝着欲者</p>
  <p id="aCM">亲友及兄弟　　数数爱别离</p>
  <p id="aCN">若不厌生死　　与鸟等无异</p>
  <p id="aCO">饮酒过虽重　　酒醉尚可醒</p>
  <p id="aCP">放逸不可悟　　是故应远离</p>
  <p id="aCQ">放逸破坏人　　轮转于五道</p>
  <p id="aCR">是故离放逸　　第一胜方便</p>
  <p id="aCS">酒醉但一日　　令人不醒悟</p>
  <p id="aCT">放逸惛醉人　　流转百千劫</p>
  <p id="aCU">若离于放逸　　则得不灭处</p>
  <p id="aCV">若人乐放逸　　常受于生死</p>
  <p id="aCW">若人求利益　　当舍于放逸</p>
  <p id="aCX">放逸生烦恼　　大圣之所说</p>
  <p id="aCY">鸟行于放逸　　畜生轻心故</p>
  <p id="aCZ">天何故放逸　　而不能舍离</p>
  <p id="aCa">如是天鸟。<a id="a-Cb"></a>以善业故。<a id="a-Cc"></a>教化利益一切诸天。<a id="a-Cd"></a>如是天鸟。<a id="a-Ce"></a>犹如父母。<a id="a-Cf"></a>利益教示。<a id="a-Cg"></a>此诸天众。<a id="a-Ch"></a>放逸心故。<a id="a-Ci"></a>不觉天鸟说利益法。</p>
  <p id="aCj">尔时诸天。<a id="a-Ck"></a>复往诣于摩多罗林。<a id="a-Cl"></a>种种音声。<a id="a-Cm"></a>互相爱敬。<a id="a-Cn"></a>至摩多罗林。<a id="a-Co"></a>游戏受乐。<a id="a-Cp"></a>其林皆是七宝之树。<a id="a-Cq"></a>枝叶相接。<a id="a-Cr"></a>无量众蜂。<a id="a-Cs"></a>游戏在于林树之上。<a id="a-Ct"></a>天宝花中。<a id="a-Cu"></a>天众见之。<a id="a-Cv"></a>皆生欢喜。<a id="a-Cw"></a>共天女众。<a id="a-Cx"></a>游戏歌舞。<a id="a-Cy"></a>天女歌音。<a id="a-Cz"></a>遍园林中。<a id="a-D0"></a>于园林中。<a id="a-D1"></a>出于响音。<a id="a-D2"></a>皆如歌声。<a id="a-D3"></a>鸟音蜂音。<a id="a-D4"></a>其音齐等。<a id="a-D5"></a>遍须弥山。<a id="a-D6"></a>其须弥山。<a id="a-D7"></a>本性可爱。<a id="a-D8"></a>既有此音。<a id="a-D9"></a>二倍转胜。<a id="a-DA"></a>时诸天众。<a id="a-DB"></a>若见若闻。<a id="a-DC"></a>皆受快乐。<a id="a-DD"></a>大欲成就。<a id="a-DE"></a>共诸天女。<a id="a-DF"></a>游戏受乐。<a id="a-DG"></a>种种庄严。<a id="a-DH"></a>妙色具足。<a id="a-DI"></a>游戏歌舞。<a id="a-DJ"></a>受天之乐。<a id="a-DK"></a>乃至爱善业尽。<a id="a-DL"></a>命终还退。<a id="a-DM"></a>随业流转堕于地狱饿鬼畜生。<a id="a-DN"></a>有余善业。<a id="a-DO"></a>若生人中。<a id="a-DP"></a>受第一乐。<a id="a-DQ"></a>心常欢喜。<a id="a-DR"></a>颜貌端正。<a id="a-DS"></a>为一切人之所爱敬。<a id="a-DT"></a>或为王者。<a id="a-DU"></a>或为大臣。<a id="a-DV"></a>以余业故。</p>
  <p id="aDW">复次比丘。<a id="a-DX"></a>知业果报。<a id="a-DY"></a>观三十三天所住之地。<a id="a-DZ"></a>彼以闻慧。<a id="a-Da"></a>见有天处。<a id="a-Db"></a>第三十二地。<a id="a-Dc"></a>名威德焰轮。<a id="a-Dd"></a>众生何业而生彼处。<a id="a-De"></a>彼以闻慧。<a id="a-Df"></a>见此众生。<a id="a-Dg"></a>善心修福。<a id="a-Dh"></a>不谄不幻。<a id="a-Di"></a>观于正法。<a id="a-Dj"></a>以正见心。<a id="a-Dk"></a>利益一切众生。<a id="a-Dl"></a>信佛法僧。<a id="a-Dm"></a>其心柔软。<a id="a-Dn"></a>修行福业。<a id="a-Do"></a>若于僧寺。<a id="a-Dp"></a>或见佛塔。<a id="a-Dq"></a>有破坏者。<a id="a-Dr"></a>为之修治。<a id="a-Ds"></a>或时塔寺。<a id="a-Dt"></a>为火所烧。<a id="a-Du"></a>竭力救护。<a id="a-Dv"></a>不惜身命。<a id="a-Dw"></a>或见大火焚烧佛法众僧。<a id="a-Dx"></a>珍宝财物。<a id="a-Dy"></a>丧身救之。<a id="a-Dz"></a>或见有人为火所烧。<a id="a-E0"></a>入火救之。<a id="a-E1"></a>以悲心故。<a id="a-E2"></a>能作如是难为福德。<a id="a-E3"></a>云何不杀。<a id="a-E4"></a>及不偷盗。<a id="a-E5"></a>若见道边遗落之物。<a id="a-E6"></a>若金若银。<a id="a-E7"></a>及余财宝。<a id="a-E8"></a>取已唱令。<a id="a-E9"></a>此是谁物。<a id="a-EA"></a>若有人言此是我物。<a id="a-EB"></a>当问其相。<a id="a-EC"></a>实者当还。<a id="a-ED"></a>若无人认。<a id="a-EE"></a>七日持行。<a id="a-EF"></a>日日唱之。<a id="a-EG"></a>若无主认。<a id="a-EH"></a>以此宝物。<a id="a-EI"></a>付王大臣。<a id="a-EJ"></a>州郡令长。<a id="a-EK"></a>若王大臣州郡令长。<a id="a-EL"></a>见福德人。<a id="a-EM"></a>不取此物。<a id="a-EN"></a>后当持与佛法众僧。<a id="a-EO"></a>是名不偷盗。<a id="a-EP"></a>云何不杀。<a id="a-EQ"></a>若行道路见诸虫蚁蚓蛾虾蟆及余小虫。<a id="a-ER"></a>舍避诸虫。<a id="a-ES"></a>行于远道。<a id="a-ET"></a>以慈悲心。<a id="a-EU"></a>护众生故。<a id="a-EV"></a>信业果报。<a id="a-EW"></a>知生死过。<a id="a-EX"></a>观生灭法。<a id="a-EY"></a>是名不杀生。<a id="a-EZ"></a>是持戒人。<a id="a-Ea"></a>身坏命终。<a id="a-Eb"></a>生于善道三十三天威德焰轮所住之地。<a id="a-Ec"></a>生彼天已。<a id="a-Ed"></a>第一善业。<a id="a-Ee"></a>其威德轮。<a id="a-Ef"></a>周匝庄严。<a id="a-Eg"></a>而受快乐。<a id="a-Eh"></a>不可具说。<a id="a-Ei"></a>今说少分。<a id="a-Ej"></a>其身周遍。<a id="a-Ek"></a>威德炽光。<a id="a-El"></a>如日之照。<a id="a-Em"></a>而不曜目。<a id="a-En"></a>以善业故。<a id="a-Eo"></a>百千天女。<a id="a-Ep"></a>围绕其人。<a id="a-Eq"></a>而受快乐。<a id="a-Er"></a>金毗琉璃。<a id="a-Es"></a>青因陀宝。<a id="a-Et"></a>以为宫殿。<a id="a-Eu"></a>游戏歌舞。<a id="a-Ev"></a>复有园林。<a id="a-Ew"></a>花常开敷。<a id="a-Ex"></a>多有众鸟。<a id="a-Ey"></a>出妙音声。<a id="a-Ez"></a>见色闻声。<a id="a-F0"></a>皆可爱乐。</p>
  <p id="aF1">复有一林。<a id="a-F2"></a>名曰开合。<a id="a-F3"></a>处处诸林。<a id="a-F4"></a>开目闭目。<a id="a-F5"></a>常见光明。<a id="a-F6"></a>于此林中。<a id="a-F7"></a>共诸天女。<a id="a-F8"></a>游戏受乐。<a id="a-F9"></a>生希有心。<a id="a-FA"></a>复往诣于只多之林。<a id="a-FB"></a>与无量百千天女。<a id="a-FC"></a>歌舞音声。<a id="a-FD"></a>游戏山峰以歌音故。<a id="a-FE"></a>出众响声。<a id="a-FF"></a>犹如歌音。<a id="a-FG"></a>若有异天。<a id="a-FH"></a>于诸林中。<a id="a-FI"></a>游戏受乐。<a id="a-FJ"></a>闻此歌音。<a id="a-FK"></a>即出其林。<a id="a-FL"></a>自相谓言。<a id="a-FM"></a>是何等声。<a id="a-FN"></a>犹如第二释迦天王。<a id="a-FO"></a>出已即见。<a id="a-FP"></a>初生天子。<a id="a-FQ"></a>天众见之。<a id="a-FR"></a>生欢喜心。<a id="a-FS"></a>出迎天子。<a id="a-FT"></a>发希有心。<a id="a-FU"></a>既见天子。<a id="a-FV"></a>皆生欢喜。<a id="a-FW"></a>命天子言。<a id="a-FX"></a>善来天子。<a id="a-FY"></a>汝来我所。<a id="a-FZ"></a>汝于天众。<a id="a-Fa"></a>最为殊胜。<a id="a-Fb"></a>于此天中。<a id="a-Fc"></a>犹如第二释迦天王。</p>
  <p id="aFd">尔时余天。<a id="a-Fe"></a>皆悉速往。<a id="a-Ff"></a>至天子所。<a id="a-Fg"></a>到已围绕。<a id="a-Fh"></a>时诸天子。<a id="a-Fi"></a>歌舞戏笑。<a id="a-Fj"></a>心生欢喜。<a id="a-Fk"></a>围绕天子。<a id="a-Fl"></a>皆共往诣。<a id="a-Fm"></a>欢喜园林。<a id="a-Fn"></a>游戏受乐。<a id="a-Fo"></a>诸天女等。<a id="a-Fp"></a>围绕天子。<a id="a-Fq"></a>歌舞游戏。<a id="a-Fr"></a>尔时天子。<a id="a-Fs"></a>须臾回顾。<a id="a-Ft"></a>见诸天众。<a id="a-Fu"></a>皆随其后。<a id="a-Fv"></a>心生欢喜。<a id="a-Fw"></a>问天众言。<a id="a-Fx"></a>欲至何所。<a id="a-Fy"></a>时诸天众。<a id="a-Fz"></a>语初生天子。<a id="a-G0"></a>今当往诣欢喜园林可爱之处。<a id="a-G1"></a>五欲功德受于。<a id="a-G2"></a>胜乐。<a id="a-G3"></a>尔时天子。<a id="a-G4"></a>未曾见此奇特园林。<a id="a-G5"></a>徐行往诣欢喜园林。<a id="a-G6"></a>其林晃曜。<a id="a-G7"></a>光明普照。<a id="a-G8"></a>犹如日轮。<a id="a-G9"></a>初生天子。<a id="a-GA"></a>见此园林。<a id="a-GB"></a>复生欢喜。<a id="a-GC"></a>入此林中。<a id="a-GD"></a>见此林树。<a id="a-GE"></a>有无量种。<a id="a-GF"></a>甚可爱乐。<a id="a-GG"></a>一林之中。<a id="a-GH"></a>具四威德。<a id="a-GI"></a>无量百千众鸟音声。<a id="a-GJ"></a>或有出于微妙音声。<a id="a-GK"></a>或有命言。<a id="a-GL"></a>善来天子。<a id="a-GM"></a>或有围绕。<a id="a-GN"></a>欢喜踊跃。<a id="a-GO"></a>如是天鸟。<a id="a-GP"></a>庄严园林。<a id="a-GQ"></a>复有异处。<a id="a-GR"></a>于山谷中河水之声。<a id="a-GS"></a>出众妙音。<a id="a-GT"></a>真金为岸。<a id="a-GU"></a>于其水中。<a id="a-GV"></a>多有种种鹅鸭众鸟。<a id="a-GW"></a>出妙音声。<a id="a-GX"></a>既见此河。<a id="a-GY"></a>与无量天女。<a id="a-GZ"></a>在于河岸。<a id="a-Ga"></a>游戏受乐。<a id="a-Gb"></a>五乐音声。<a id="a-Gc"></a>欢娱受乐。<a id="a-Gd"></a>既受乐已。<a id="a-Ge"></a>复往诣于如意树林。<a id="a-Gf"></a>见如是树。<a id="a-Gg"></a>光明如月。<a id="a-Gh"></a>或见如日。<a id="a-Gi"></a>新生天子。<a id="a-Gj"></a>于此树下。<a id="a-Gk"></a>受五欲乐。<a id="a-Gl"></a>不可具说。<a id="a-Gm"></a>既受如是。<a id="a-Gn"></a>无量乐已向莲花池。<a id="a-Go"></a>至莲花池。<a id="a-Gp"></a>天众围绕。<a id="a-Gq"></a>如奉帝释。<a id="a-Gr"></a>皆生欢喜。<a id="a-Gs"></a>于莲花池。<a id="a-Gt"></a>既受乐已。<a id="a-Gu"></a>复往诣于高聚山顶。<a id="a-Gv"></a>歌舞游戏。<a id="a-Gw"></a>天子天女。<a id="a-Gx"></a>互相娱乐。<a id="a-Gy"></a>受五欲乐。<a id="a-Gz"></a>至高聚顶。<a id="a-H0"></a>见山顶上。<a id="a-H1"></a>有莲花池。<a id="a-H2"></a>无量众鸟。<a id="a-H3"></a>共诸天众。<a id="a-H4"></a>受第一乐。<a id="a-H5"></a>以善业故。<a id="a-H6"></a>第一威德。<a id="a-H7"></a>共诸天众。<a id="a-H8"></a>于园林中。<a id="a-H9"></a>如意林中。<a id="a-HA"></a>上味林中。<a id="a-HB"></a>多有众鸟。<a id="a-HC"></a>庄严其林。<a id="a-HD"></a>于此林中。<a id="a-HE"></a>游戏受乐。<a id="a-HF"></a>是时天子。<a id="a-HG"></a>于高聚峰。<a id="a-HH"></a>与诸天众。<a id="a-HI"></a>久受乐已。<a id="a-HJ"></a>复观自地。<a id="a-HK"></a>新生天子。<a id="a-HL"></a>生希有心。<a id="a-HM"></a>百千天众。<a id="a-HN"></a>皆共围绕。<a id="a-HO"></a>复与天众。<a id="a-HP"></a>诣善法堂。<a id="a-HQ"></a>见天帝释。</p>
  <p id="aHR">尔时新生天子。<a id="a-HS"></a>至善法堂。<a id="a-HT"></a>见善法堂。<a id="a-HU"></a>种种众宝。<a id="a-HV"></a>以为庄严。<a id="a-HW"></a>众宝栏楯。<a id="a-HX"></a>如前所说。<a id="a-HY"></a>尔时释迦提婆。<a id="a-HZ"></a>见此天子。<a id="a-Ha"></a>心生欢喜。<a id="a-Hb"></a>而说颂曰。</p>
  <p id="aHc">以善业果报　　今生于此地</p>
  <p id="aHd">于此天世间　　命终当堕落</p>
  <p id="aHe">业尽还堕落　　随业之所生</p>
  <p id="aHf">今若修善业　　后不生悔心</p>
  <p id="aHg">放逸着欲乐　　消尽于善业</p>
  <p id="aHh">以时自在故　　业尽堕恶道</p>
  <p id="aHi">见余天退没　　云何不生厌</p>
  <p id="aHj">我亦当堕落　　决定无有疑</p>
  <p id="aHk">若有畏未来　　随顺于法行</p>
  <p id="aHl">其人命终时　　则无恶道畏</p>
  <p id="aHm">放逸无怖畏　　其心行不善</p>
  <p id="aHn">后得大忧恼　　临终生悔热</p>
  <p id="aHo">一切诸天众　　必当有退没</p>
  <p id="aHp">既知欲无常　　莫行于放逸</p>
  <p id="aHq">五欲诳众生　　为欲之所迷</p>
  <p id="aHr">欲网所缠缚　　常堕于地狱</p>
  <p id="aHs">知此衰恼已　　当作自利益</p>
  <p id="aHt">以心调伏故　　命终心不悔</p>
  <p id="aHu">为欲蛇所螫　　欲如海潮波</p>
  <p id="aHv">痴人趣死路　　为欲火所烧</p>
  <p id="aHw">亲爱及兄弟　　亲友皆别离</p>
  <p id="aHx">死时众苦集　　不可得具说</p>
  <p id="aHy">死时既至已　　犹如坠山岩</p>
  <p id="aHz">大力不可避　　将人入恶道</p>
  <p id="aI0">大力执持人　　能坏于世间</p>
  <p id="aI1">天众既知已　　当舍于放逸</p>
  <p id="aI2">诸根生贪着　　而不知厌足</p>
  <p id="aI3">爱心常增长　　如酥油投火</p>
  <p id="aI4">如是种种门　　因爱有世间</p>
  <p id="aI5">轮转于地狱　　饿鬼及畜生</p>
  <p id="aI6">生死所扰动　　苦恼自迷心</p>
  <p id="aI7">既知能离爱　　则到第一道</p>
  <p id="aI8">勇健者断爱　　离忧无苦恼</p>
  <p id="aI9">则得安隐眠　　以能离爱故</p>
  <p id="aIA">若人心常乐　　修行于智慧</p>
  <p id="aIB">不为于生死　　爱网之所缚</p>
  <p id="aIC">若人心无相　　厌离于爱欲</p>
  <p id="aID">离垢及旷野　　到安乐彼岸</p>
  <p id="aIE">若人不厌苦　　得乐亦不欣</p>
  <p id="aIF">是人脱苦乐　　能到涅槃城</p>
  <p id="aIG">若有人修行　　常起慈悲心</p>
  <p id="aIH">是人知因果　　则能脱苦网</p>
  <p id="aII">若心不分别　　离意分别过</p>
  <p id="aIJ">是人离众过　　能得无上道</p>
  <p id="aIK">和合则有离　　盛色必有衰</p>
  <p id="aIL">有命皆归死　　一切法如是</p>
  <p id="aIM">诸天将退没　　念念欲现前</p>
  <p id="aIN">当知如是法　　莫行于放逸</p>
  <p id="aIO">愚人无方便　　常求于欲乐</p>
  <p id="aIP">如沙中求油　　则是不可得</p>
  <p id="aIQ">若人乐放逸　　则不得安乐</p>
  <p id="aIR">放逸受大苦　　如树根坚牢</p>
  <p id="aIS">我为汝实说　　法非法之义</p>
  <p id="aIT">汝当善思惟　　勿于后生悔</p>
  <p id="aIU">若有愚痴人　　不受善师教</p>
  <p id="aIV">临终衰恼至　　心必生悔热</p>
  <p id="aIW">亿千那由他　　无数亿兆载</p>
  <p id="aIX">阿僧祇诸天　　皆为放逸诳</p>
  <p id="aIY">无常大劫火　　尚烧此山王</p>
  <p id="aIZ">何况诸天身　　如水沫芭蕉</p>
  <p id="aIa">诸行皆迁动　　生法悉无常</p>
  <p id="aIb">如是诸法中　　求乐不可得</p>
  <p id="aIc">如是天帝释。<a id="a-Id"></a>为新生天子。<a id="a-Ie"></a>方便说利益法。<a id="a-If"></a>时新生天子。<a id="a-Ig"></a>以放逸故。<a id="a-Ih"></a>不受一言。<a id="a-Ii"></a>尔时帝释。<a id="a-Ij"></a>知其不受。<a id="a-Ik"></a>默然而住。<a id="a-Il"></a>时初生天子。<a id="a-Im"></a>合掌顶上。<a id="a-In"></a>礼帝释已。<a id="a-Io"></a>与诸天众。<a id="a-Ip"></a>歌舞游戏。<a id="a-Iq"></a>百众千众。<a id="a-Ir"></a>还归自地。<a id="a-Is"></a>园林花池。<a id="a-It"></a>处处游戏。<a id="a-Iu"></a>遍观住处。<a id="a-Iv"></a>流泉华池。<a id="a-Iw"></a>庄严之处。<a id="a-Ix"></a>种种众鸟。<a id="a-Iy"></a>其声可爱。<a id="a-Iz"></a>种种山谷。<a id="a-J0"></a>宝光焰轮。<a id="a-J1"></a>与诸天众。<a id="a-J2"></a>受无量乐。<a id="a-J3"></a>放逸覆心。<a id="a-J4"></a>爱着欲心。<a id="a-J5"></a>欲火所烧。<a id="a-J6"></a>从于五根。<a id="a-J7"></a>生五种焰。<a id="a-J8"></a>心窟住处。<a id="a-J9"></a>不觉自烧。<a id="a-JA"></a>与诸天女。<a id="a-JB"></a>放逸游戏。<a id="a-JC"></a>覆藏怨贼。<a id="a-JD"></a>谓为亲友。<a id="a-JE"></a>如是受乐。<a id="a-JF"></a>乃至爱善业尽。<a id="a-JG"></a>随业流转。<a id="a-JH"></a>堕于地狱饿鬼畜生。<a id="a-JI"></a>若有善业。<a id="a-JJ"></a>生于人中。<a id="a-JK"></a>常受安乐。<a id="a-JL"></a>第一端正。<a id="a-JM"></a>无量功德。<a id="a-JN"></a>生大种姓。<a id="a-JO"></a>为一切人之所爱念。<a id="a-JP"></a>或为人王。<a id="a-JQ"></a>或为大臣。<a id="a-JR"></a>生处长寿。<a id="a-JS"></a>乃至命终受乐不坏。<a id="a-JT"></a>以余业故。</p>
  <p id="aJU">复次比丘。<a id="a-JV"></a>知业果报。<a id="a-JW"></a>观三十三天所住之地。<a id="a-JX"></a>彼以闻慧。<a id="a-JY"></a>见三十三天第三十三地。<a id="a-JZ"></a>名曰清净。<a id="a-Ja"></a>众生何业。<a id="a-Jb"></a>生于彼天。<a id="a-Jc"></a>彼以闻慧。<a id="a-Jd"></a>见此众生。<a id="a-Je"></a>以善心故。<a id="a-Jf"></a>信于因果。<a id="a-Jg"></a>持七种戒。<a id="a-Jh"></a>于一切众生。<a id="a-Ji"></a>起慈悲心。<a id="a-Jj"></a>不近恶友。<a id="a-Jk"></a>不与恶人言语谈论。<a id="a-Jl"></a>常信三宝。<a id="a-Jm"></a>其心寂静。<a id="a-Jn"></a>心无障碍。<a id="a-Jo"></a>意无散乱。<a id="a-Jp"></a>不行恶法。<a id="a-Jq"></a>不与下贱恶人交友。<a id="a-Jr"></a>于一切众生。<a id="a-Js"></a>常说爱语。<a id="a-Jt"></a>利益时语。<a id="a-Ju"></a>供养法师。<a id="a-Jv"></a>常听正法。<a id="a-Jw"></a>随力布施。<a id="a-Jx"></a>若于行路。<a id="a-Jy"></a>乃至不以盗心取他草叶。<a id="a-Jz"></a>是名不盗。<a id="a-K0"></a>云何不杀生。<a id="a-K1"></a>若虾蟆。<a id="a-K2"></a>若屯头迦(两头蛇也)。<a id="a-K3"></a>乃至目见不起杀心。<a id="a-K4"></a>何以故。<a id="a-K5"></a>一切众生皆自爱命。<a id="a-K6"></a>以此因缘。<a id="a-K7"></a>一心系念。<a id="a-K8"></a>谛视而行。<a id="a-K9"></a>不伤众生。<a id="a-KA"></a>云何不杀生。<a id="a-KB"></a>若有疾病。<a id="a-KC"></a>恐丧其命。<a id="a-KD"></a>买肉疗病。<a id="a-KE"></a>若于热时。<a id="a-KF"></a>或经多时。<a id="a-KG"></a>肉中生虫。<a id="a-KH"></a>若去此虫。<a id="a-KI"></a>则断虫命。<a id="a-KJ"></a>宁自丧命。<a id="a-KK"></a>不去此虫。<a id="a-KL"></a>护虫命故。<a id="a-KM"></a>如是善人。<a id="a-KN"></a>乃至微细小罪。<a id="a-KO"></a>见之生怖。<a id="a-KP"></a>云何不盗。<a id="a-KQ"></a>如是善人。<a id="a-KR"></a>安乐利益。<a id="a-KS"></a>一切众生。<a id="a-KT"></a>若田泽园林。<a id="a-KU"></a>有干牛粪。<a id="a-KV"></a>知他所摄。<a id="a-KW"></a>终不故取。<a id="a-KX"></a>恐犯偷盗。<a id="a-KY"></a>如是之人。<a id="a-KZ"></a>舍于盗心。<a id="a-Ka"></a>持戒离垢。<a id="a-Kb"></a>不杂不浊。<a id="a-Kc"></a>离于糠秸。<a id="a-Kd"></a>是持戒人。<a id="a-Ke"></a>身坏命终生于善道。<a id="a-Kf"></a>名清净地。<a id="a-Kg"></a>如是天子。<a id="a-Kh"></a>生此天已。<a id="a-Ki"></a>受第一乐。<a id="a-Kj"></a>其身光明。<a id="a-Kk"></a>胜于日光。<a id="a-Kl"></a>威德炽盛。<a id="a-Km"></a>受于无量天之快乐。<a id="a-Kn"></a>以善业故。<a id="a-Ko"></a>受如是乐。<a id="a-Kp"></a>诸天女众。<a id="a-Kq"></a>百千围绕。<a id="a-Kr"></a>天鬘天衣。<a id="a-Ks"></a>庄严其身。<a id="a-Kt"></a>七宝林中。<a id="a-Ku"></a>与诸天女游戏。<a id="a-Kv"></a>受于第一之乐。<a id="a-Kw"></a>复往诣于乐鹿顶林。<a id="a-Kx"></a>见此园林。<a id="a-Ky"></a>可爱奇特。<a id="a-Kz"></a>生大欢喜。<a id="a-L0"></a>问诸天曰。<a id="a-L1"></a>以何因故。<a id="a-L2"></a>如此园林。<a id="a-L3"></a>胜诸园林。<a id="a-L4"></a>花果庄严。<a id="a-L5"></a>山窟溪谷。<a id="a-L6"></a>崖岸河泉。<a id="a-L7"></a>花池流水。<a id="a-L8"></a>无量众鸟。<a id="a-L9"></a>出妙音声。<a id="a-LA"></a>于其山中。<a id="a-LB"></a>处处多有。<a id="a-LC"></a>众宝之鹿种种庄严。<a id="a-LD"></a>第一殊胜。<a id="a-LE"></a>尔时先生诸旧天等。<a id="a-LF"></a>告初生天子曰。<a id="a-LG"></a>天子当知。<a id="a-LH"></a>如我往昔。<a id="a-LI"></a>次第曾闻先世天子作如是说。<a id="a-LJ"></a>有转轮圣王。<a id="a-LK"></a>名曰顶生。<a id="a-LL"></a>主四天下。<a id="a-LM"></a>受于无量百千之乐。<a id="a-LN"></a>欲无厌足。<a id="a-LO"></a>以自在力。<a id="a-LP"></a>来至此天。<a id="a-LQ"></a>从四天王天。<a id="a-LR"></a>次至此天。<a id="a-LS"></a>于人中数无量百千岁。<a id="a-LT"></a>在此天中。<a id="a-LU"></a>受于欲乐。<a id="a-LV"></a>而无厌足。<a id="a-LW"></a>既至此天。<a id="a-LX"></a>与天帝释。<a id="a-LY"></a>分座而坐。<a id="a-LZ"></a>与帝释天。<a id="a-La"></a>共出游戏。<a id="a-Lb"></a>知此林中。<a id="a-Lc"></a>无量功德。<a id="a-Ld"></a>至此林中。<a id="a-Le"></a>游戏受乐。<a id="a-Lf"></a>以此因缘。<a id="a-Lg"></a>此林殊胜。<a id="a-Lh"></a>乃至于今。<a id="a-Li"></a>胜于余林。<a id="a-Lj"></a>时顶生王。<a id="a-Lk"></a>于此天中。<a id="a-Ll"></a>与天帝释。<a id="a-Lm"></a>同处而坐。<a id="a-Ln"></a>自业尽故。<a id="a-Lo"></a>从天还退。<a id="a-Lp"></a>我昔曾从先旧诸天。<a id="a-Lq"></a>传闻斯事。<a id="a-Lr"></a>非我自见。<a id="a-Ls"></a>此林具足。<a id="a-Lt"></a>乃至于今时。<a id="a-Lu"></a>新生天子。<a id="a-Lv"></a>闻已欢喜。<a id="a-Lw"></a>远离疑惑。<a id="a-Lx"></a>以五乐音声。<a id="a-Ly"></a>受于无量五欲之乐。<a id="a-Lz"></a>林中有鸟。<a id="a-M0"></a>名曰悕乐。<a id="a-M1"></a>以善业故。<a id="a-M2"></a>为诸天子。<a id="a-M3"></a>而说颂曰。</p>
  <p id="aM4">以爱因缘故　　欲心无厌足</p>
  <p id="aM5">多欲从爱生　　心意不可满</p>
  <p id="aM6">一切众生类　　死法常现前</p>
  <p id="aM7">设以诸方便　　不能遮此法</p>
  <p id="aM8">久受无量乐　　必定当退没</p>
  <p id="aM9">是故诸天子　　应随顺法行</p>
  <p id="aMA">唯有法能救　　能令得善道</p>
  <p id="aMB">以法得寿命　　无法则无寿</p>
  <p id="aMC">若能爱乐法　　随顺于法行</p>
  <p id="aMD">从乐得乐处　　则不见众苦</p>
  <p id="aME">若不爱乐法　　乐行于非法</p>
  <p id="aMF">则堕于地狱　　常受诸苦恼</p>
  <p id="aMG">如是天王界　　所说诸地处</p>
  <p id="aMH">除斯更无有　　其余诸地住</p>
  <p id="aMI">此三十三天　　更无微少处</p>
  <p id="aMJ">而能脱死地　　以无常业故</p>
  <p id="aMK">应知此因缘　　种种无常法</p>
  <p id="aML">帝释所说法　　而天不能受</p>
  <p id="aMM">善智憍尸迦　　其身如妙藏</p>
  <p id="aMN">爱于俱赊花　　舍离于恶众</p>
  <p id="aMO">为诸天父母　　善说于正法</p>
  <p id="aMP">愚天不受教　　放逸乱心故</p>
  <p id="aMQ">如是天鸟。<a id="a-MR"></a>为诸天子。<a id="a-MS"></a>说是偈已。<a id="a-MT"></a>时诸天子。<a id="a-MU"></a>性放逸故。<a id="a-MV"></a>不生厌心。<a id="a-MW"></a>放逸覆心。<a id="a-MX"></a>不受其教。<a id="a-MY"></a>还着欲乐。<a id="a-MZ"></a>但观现在。<a id="a-Ma"></a>不观未来。<a id="a-Mb"></a>于此天中。<a id="a-Mc"></a>受五欲乐。<a id="a-Md"></a>乃至爱善业尽。<a id="a-Me"></a>命终还退。<a id="a-Mf"></a>随业流转。<a id="a-Mg"></a>堕于地狱饿鬼畜生。<a id="a-Mh"></a>若有余业。<a id="a-Mi"></a>生于人中。<a id="a-Mj"></a>常受快乐。<a id="a-Mk"></a>好行善法。<a id="a-Ml"></a>端正第一。<a id="a-Mm"></a>为一切人之所爱乐。<a id="a-Mn"></a>以余业故。</p>
  <p id="aMo">复次彼比丘。<a id="a-Mp"></a>知业果报。<a id="a-Mq"></a>观三十三天所住地处。<a id="a-Mr"></a>除此三十三地。<a id="a-Ms"></a>更无余地。<a id="a-Mt"></a>彼作是念。<a id="a-Mu"></a>但有如是三十三天。<a id="a-Mv"></a>更无余地。<a id="a-Mw"></a>此是释迦天王之地。<a id="a-Mx"></a>天王福力。<a id="a-My"></a>天王自在。<a id="a-Mz"></a>更无有余。<a id="a-N0"></a>如是观于第二天众。<a id="a-N1"></a>因果相似。<a id="a-N2"></a>相续而生。<a id="a-N3"></a>业果之镜。<a id="a-N4"></a>皆悉相应。<a id="a-N5"></a>一一诸地。<a id="a-N6"></a>各各差别。<a id="a-N7"></a>具观察已。<a id="a-N8"></a>于无量生死怖畏。<a id="a-N9"></a>生厌离心。<a id="a-NA"></a>生死险处。<a id="a-NB"></a>爱别离苦。<a id="a-NC"></a>怨憎会苦。<a id="a-ND"></a>老病死苦。<a id="a-NE"></a>逼迫之处。<a id="a-NF"></a>见无量苦。<a id="a-NG"></a>暴河所漂。<a id="a-NH"></a>心生厌离。<a id="a-NI"></a>呜呼世间。<a id="a-NJ"></a>甚为大苦。<a id="a-NK"></a>于生老病死大险难处。<a id="a-NL"></a>没在其中。<a id="a-NM"></a>而不觉知。<a id="a-NN"></a>不知求出。<a id="a-NO"></a>如是生死。<a id="a-NP"></a>无有少乐。<a id="a-NQ"></a>无常败坏。<a id="a-NR"></a>变易之法。<a id="a-NS"></a>众生愚痴。<a id="a-NT"></a>不知不觉。<a id="a-NU"></a>以身因缘。<a id="a-NV"></a>多作众恶。<a id="a-NW"></a>身虽破坏。<a id="a-NX"></a>业缚不亡。<a id="a-NY"></a>尔时比丘。<a id="a-NZ"></a>观是事已。<a id="a-Na"></a>而说颂曰。</p>
  <p id="aNb">种种内供养　　床褥及卧具</p>
  <p id="aNc">此身要当坏　　无人能自护</p>
  <p id="aNd">不念于恩惠　　得便则伤害</p>
  <p id="aNe">智者为身怨　　则不造恶业</p>
  <p id="aNf">衰病所住处　　种种众苦集</p>
  <p id="aNg">不净秽恶聚　　是故名为身</p>
  <p id="aNh">智者所观察　　死相常现前</p>
  <p id="aNi">命念念不住　　须臾归磨灭</p>
  <p id="aNj">此身念念老　　终无有增长</p>
  <p id="aNk">为愚痴所迷　　恃少生憍慢</p>
  <p id="aNl">恃财生憍慢　　不益于自身</p>
  <p id="aNm">财物皆亡失　　恶业还自烧</p>
  <p id="aNn">若不行布施　　则无受乐报</p>
  <p id="aNo">财物会归尽　　贪狂故守护</p>
  <p id="aNp">若所爱财物　　布施于师长</p>
  <p id="aNq">此财则坚牢　　悭者财如草</p>
  <p id="aNr">净心布施者　　犹如盲者导</p>
  <p id="aNs">此世未来世　　能护怯弱者</p>
  <p id="aNt">持戒七种福　　不可破坏句</p>
  <p id="aNu">戒能护丈夫　　上生于天中</p>
  <p id="aNv">第一胜智者　　常欲杀烦恼</p>
  <p id="aNw">是人脱众缚　　则到不退处</p>
  <p id="aNx">有海大险难　　此三坚牢筏</p>
  <p id="aNy">若得无垢心　　则能到彼岸</p>
  <p id="aNz">如是比丘。<a id="a-O0"></a>观布施持戒智慧果报。<a id="a-O1"></a>如实见之。<a id="a-O2"></a>欲至实谛三种观已。<a id="a-O3"></a>得十八地。<a id="a-O4"></a>于一切生死中。<a id="a-O5"></a>心得厌离。<a id="a-O6"></a>修行精进。<a id="a-O7"></a>以求涅槃。<a id="a-O8"></a>不住魔境。<a id="a-O9"></a>地行夜叉。<a id="a-OA"></a>知此事已。<a id="a-OB"></a>告虚空夜叉。<a id="a-OC"></a>虚空夜叉。<a id="a-OD"></a>告四护世。<a id="a-OE"></a>护世天王。<a id="a-OF"></a>告三十三天。<a id="a-OG"></a>三十三天。<a id="a-OH"></a>告夜摩天。<a id="a-OI"></a>如是展转。<a id="a-OJ"></a>至光音天。<a id="a-OK"></a>如上所说。</p>
 </body>
</html>