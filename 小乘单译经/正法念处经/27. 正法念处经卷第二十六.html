<!doctype html>
<html id="z3IBUQ3bE" data-ver="1447">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第二十六</h1>
  <h2 id="a2">观天品第六之五(三十三天之二)</h2>
  <p id="a3">时天帝释告诸天曰。<a id="a-4"></a>以善业故生此天中。<a id="a-5"></a>业尽则退。<a id="a-6"></a>业果因缘而生此天。<a id="a-7"></a>我于此天必有退没。<a id="a-8"></a>当自勉力以求安隐。<a id="a-9"></a>时诸天众。<a id="a-A"></a>闻天帝释说是语已。<a id="a-B"></a>白帝释言。<a id="a-C"></a>如是天王。<a id="a-D"></a>我等于此善业乐处。<a id="a-E"></a>不敢复作放逸之行。<a id="a-F"></a>白言天王。<a id="a-G"></a>以何因缘令我不退。<a id="a-H"></a>尔时帝释。<a id="a-I"></a>告诸天曰。<a id="a-J"></a>八方上下所生之处。<a id="a-K"></a>无非有为无常破坏。<a id="a-L"></a>勿生贪着谓可常保。<a id="a-M"></a>不净烦恼后致大苦。<a id="a-N"></a>非生乐法。<a id="a-O"></a>非智因缘。<a id="a-P"></a>非为正行。<a id="a-Q"></a>如是忆念。<a id="a-R"></a>后则大苦。<a id="a-S"></a>诸天子。<a id="a-T"></a>汝等已曾无量世中。<a id="a-U"></a>生此天上。<a id="a-V"></a>命尽还退。<a id="a-W"></a>堕于地狱饿鬼畜生。<a id="a-X"></a>复以善业。<a id="a-Y"></a>生此天中。<a id="a-Z"></a>受自业果。<a id="a-a"></a>受天中乐。<a id="a-b"></a>业幻所诳。<a id="a-c"></a>复堕地狱饿鬼畜生。<a id="a-d"></a>是故天子。<a id="a-e"></a>不应放逸。<a id="a-f"></a>我所说者。<a id="a-g"></a>是恒河沙等诸佛之法。<a id="a-h"></a>闻此法者。<a id="a-i"></a>于生死中。<a id="a-j"></a>当得解脱。<a id="a-k"></a>所谓无明缘行。<a id="a-l"></a>行缘识。<a id="a-m"></a>识缘名色。<a id="a-n"></a>名色缘六入。<a id="a-o"></a>六入缘触。<a id="a-p"></a>触缘受。<a id="a-q"></a>受缘爱。<a id="a-r"></a>爱缘取。<a id="a-s"></a>取缘有。<a id="a-t"></a>有缘生。<a id="a-u"></a>生缘老死忧悲苦恼。<a id="a-v"></a>如是唯有大苦聚集。<a id="a-w"></a>无明灭则行灭。<a id="a-x"></a>行灭则识灭。<a id="a-y"></a>识灭则名色灭。<a id="a-z"></a>名色灭则六入灭。<a id="a-10"></a>六入灭则触灭。<a id="a-11"></a>触灭则受灭。<a id="a-12"></a>受灭则爱灭。<a id="a-13"></a>爱灭则取灭。<a id="a-14"></a>取灭则有灭。<a id="a-15"></a>有灭则生灭。<a id="a-16"></a>生灭则老死忧悲苦恼灭。<a id="a-17"></a>如是大苦聚灭。<a id="a-18"></a>如是天中生死回旋。<a id="a-19"></a>如是见已。<a id="a-1A"></a>生厌离心。<a id="a-1B"></a>烦恼尽故。<a id="a-1C"></a>常不破坏。<a id="a-1D"></a>不生不老。<a id="a-1E"></a>无死无尽。<a id="a-1F"></a>是名涅槃。<a id="a-1G"></a>诸天子若能如是则脱生死。<a id="a-1H"></a>此生死处。<a id="a-1I"></a>无有此法。<a id="a-1J"></a>所谓无生常住不可破坏。<a id="a-1K"></a>无尽无灭。<a id="a-1L"></a>于生死中则无此法。<a id="a-1M"></a>于生死中。<a id="a-1N"></a>唯有退没生灭之法。</p>
  <p id="a1O">时诸天子。<a id="a-1P"></a>闻天帝释说是法时。<a id="a-1Q"></a>于过去世佛正法中。<a id="a-1R"></a>修行来者。<a id="a-1S"></a>更不放逸。<a id="a-1T"></a>信佛法僧。<a id="a-1U"></a>一心清净。<a id="a-1V"></a>种涅槃因。<a id="a-1W"></a>若有天人。<a id="a-1X"></a>于过去世佛正法中。<a id="a-1Y"></a>不修心者。<a id="a-1Z"></a>放逸乱心。<a id="a-1a"></a>为爱所诳。<a id="a-1b"></a>受五欲乐。<a id="a-1c"></a>以爱诳故。<a id="a-1d"></a>具受无量生死苦恼。<a id="a-1e"></a>时天帝释。<a id="a-1f"></a>说是法时。<a id="a-1g"></a>护世四天王。<a id="a-1h"></a>如是思惟。<a id="a-1i"></a>释迦天王。<a id="a-1j"></a>共诸天众住在何处。<a id="a-1k"></a>作是念时。<a id="a-1l"></a>即见天王坐于天宫。<a id="a-1m"></a>天众围绕。<a id="a-1n"></a>威德光明。<a id="a-1o"></a>受天快乐。<a id="a-1p"></a>时四天王。<a id="a-1q"></a>即诣善法堂。<a id="a-1r"></a>至帝释所。<a id="a-1s"></a>头面作礼。<a id="a-1t"></a>于一面坐。<a id="a-1u"></a>坐已须臾。<a id="a-1v"></a>复从座起。<a id="a-1w"></a>于帝释前白言天王。<a id="a-1x"></a>阎浮提人。<a id="a-1y"></a>行十善道。<a id="a-1z"></a>顺于法行。<a id="a-20"></a>孝养父母。<a id="a-21"></a>恭敬沙门婆罗门耆旧长宿。<a id="a-22"></a>天王。<a id="a-23"></a>愿加欢喜。<a id="a-24"></a>时天帝释。<a id="a-25"></a>告护世言。<a id="a-26"></a>我亦随喜。<a id="a-27"></a>护世天王。<a id="a-28"></a>利益世间。<a id="a-29"></a>令行善法。<a id="a-2A"></a>我闻欢喜。<a id="a-2B"></a>汝得善业。<a id="a-2C"></a>如是阎浮提人。<a id="a-2D"></a>随顺法行。<a id="a-2E"></a>护世天王。<a id="a-2F"></a>向帝释说。<a id="a-2G"></a>若阎浮提人。<a id="a-2H"></a>不顺法行。<a id="a-2I"></a>不孝父母。<a id="a-2J"></a>不敬沙门婆罗门耆旧长宿。<a id="a-2K"></a>增长魔众。<a id="a-2L"></a>减损正法。<a id="a-2M"></a>帝释闻之。<a id="a-2N"></a>告三十三天及四天王。<a id="a-2O"></a>速疾庄严。<a id="a-2P"></a>阿修罗王提罗勇健钵呵娑王。<a id="a-2Q"></a>非法恼乱恶龙王等。<a id="a-2R"></a>住于海下。<a id="a-2S"></a>或来战斗。<a id="a-2T"></a>尔时护世四天王等。<a id="a-2U"></a>闻帝释教。<a id="a-2V"></a>还四天处。<a id="a-2W"></a>至乐见山。<a id="a-2X"></a>庄严器仗。<a id="a-2Y"></a>如前所说。<a id="a-2Z"></a>时天帝释。<a id="a-2a"></a>与护世天无量千众。<a id="a-2b"></a>而自围绕。<a id="a-2c"></a>天衣天鬘。<a id="a-2d"></a>以自庄严。<a id="a-2e"></a>将诸天女。<a id="a-2f"></a>诣一切主山。<a id="a-2g"></a>犹如众星围绕满月。<a id="a-2h"></a>绕须弥山。<a id="a-2i"></a>亦如日光处于众星。<a id="a-2j"></a>如百千金山围绕须弥。<a id="a-2k"></a>金银毗琉璃青因陀珠赤莲华宝。<a id="a-2l"></a>以此宝树庄严。<a id="a-2m"></a>天帝游戏之处。<a id="a-2n"></a>多有众鸟出妙音声。<a id="a-2o"></a>天莲华池。<a id="a-2p"></a>伊罗婆那白龙象王游戏之处。<a id="a-2q"></a>金色莲华。<a id="a-2r"></a>琉璃为茎。<a id="a-2s"></a>与诸乳象。<a id="a-2t"></a>共游其中。<a id="a-2u"></a>如前所说。<a id="a-2v"></a>虽是畜生。<a id="a-2w"></a>亦受天乐。</p>
  <p id="a2x">时天帝释。<a id="a-2y"></a>至其象所。<a id="a-2z"></a>以手摩扪。<a id="a-30"></a>而戏弄之。<a id="a-31"></a>我此白象王。<a id="a-32"></a>善能与诸阿修罗斗。<a id="a-33"></a>令我得胜。<a id="a-34"></a>说是语已。<a id="a-35"></a>复往诣于一切主山。<a id="a-36"></a>至无忧殿。<a id="a-37"></a>与诸天子九那由他天女。<a id="a-38"></a>而共游戏。<a id="a-39"></a>受五欲乐。<a id="a-3A"></a>共诸天众。<a id="a-3B"></a>伎乐音声游戏之处。<a id="a-3C"></a>无量庄严。<a id="a-3D"></a>天众受报。<a id="a-3E"></a>乃至爱善业尽集乐报尽。<a id="a-3F"></a>于善法堂命终还退。<a id="a-3G"></a>或堕地狱饿鬼畜生。<a id="a-3H"></a>若有善业。<a id="a-3I"></a>得生人中。<a id="a-3J"></a>常受快乐。<a id="a-3K"></a>聪明智慧。<a id="a-3L"></a>同生一城。<a id="a-3M"></a>或同聚落。<a id="a-3N"></a>于世间中。<a id="a-3O"></a>最为上首。<a id="a-3P"></a>或为亲友兄弟知识。<a id="a-3Q"></a>常受安乐。<a id="a-3R"></a>以余业故。<a id="a-3S"></a>帝释天王闭三恶趣。<a id="a-3T"></a>观天退没。<a id="a-3U"></a>而说偈言。</p>
  <p id="a3V">此地诸园林　　及诸莲华池</p>
  <p id="a3W">山峰极端严　　广大多珍宝</p>
  <p id="a3X">莲华诸河池　　宝石而庄严</p>
  <p id="a3Y">林树种种花　　众鸟皆和集</p>
  <p id="a3Z">金树如意树　　净如毗琉璃</p>
  <p id="a3a">银宝或珊瑚　　种种杂庄严</p>
  <p id="a3b">众蜂出妙音　　在于莲华池</p>
  <p id="a3c">宝楼甚广大　　端严极净妙</p>
  <p id="a3d">庄严甚奇特　　诸天所应供</p>
  <p id="a3e">如是诸严饰　　天人轮回转</p>
  <p id="a3f">如幻亦如泡　　如乾闼婆城</p>
  <p id="a3g">五欲爱所诳　　天乐亦如是</p>
  <p id="a3h">爱伤诸世间　　流转生死海</p>
  <p id="a3i">爱毒如猛火　　灭坏诸世间</p>
  <p id="a3j">欲乐无厌足　　求之而不息</p>
  <p id="a3k">无常火烧已　　不知何所趣</p>
  <p id="a3l">众生皆为此　　爱毒之所诳</p>
  <p id="a3m">爱染覆诸天　　不觉时所迁</p>
  <p id="a3n">天人阿修罗　　地狱龙夜叉</p>
  <p id="a3o">一切无自在　　念念时所迁</p>
  <p id="a3p">一切三界中　　为时网所缠</p>
  <p id="a3q">不知无自在　　为爱之所惑</p>
  <p id="a3r">如是天帝释。<a id="a-3s"></a>见天无常。<a id="a-3t"></a>有生有灭。<a id="a-3u"></a>见无常已。<a id="a-3v"></a>念第一法。<a id="a-3w"></a>以偈赞佛。</p>
  <p id="a3x">南无婆伽婆　　利益诸众生</p>
  <p id="a3y">说爱如毒害　　为众广分别</p>
  <p id="a3z">了知一切法　　其智无挂碍</p>
  <p id="a40">离于智所知　　则无第三法</p>
  <p id="a41">无常及苦空　　亦无有作者</p>
  <p id="a42">如来见实谛　　为诸众生说</p>
  <p id="a43">尔时帝释。<a id="a-44"></a>以清净心。<a id="a-45"></a>赞叹佛已。<a id="a-46"></a>如印所印。<a id="a-47"></a>还住所止。<a id="a-48"></a>受天快乐。</p>
  <p id="a49">复次比丘。<a id="a-4A"></a>知业果报。<a id="a-4B"></a>观三十三天所住之地。<a id="a-4C"></a>彼以闻慧。<a id="a-4D"></a>见第二处。<a id="a-4E"></a>名曰山峰。<a id="a-4F"></a>众生何业。<a id="a-4G"></a>而生彼处。<a id="a-4H"></a>彼以闻慧。<a id="a-4I"></a>见此众生。<a id="a-4J"></a>教人持戒。<a id="a-4K"></a>乃至一日一夜。<a id="a-4L"></a>不杀众生。<a id="a-4M"></a>亦不偷盗。<a id="a-4N"></a>不犯王法。<a id="a-4O"></a>不行偷盗。<a id="a-4P"></a>乃至小罪亦不故犯。<a id="a-4Q"></a>是人命终生于第二。<a id="a-4R"></a>山峰之处。<a id="a-4S"></a>其地柔软。<a id="a-4T"></a>须弥山峰。<a id="a-4U"></a>种种杂业。<a id="a-4V"></a>光明庄严。<a id="a-4W"></a>于此地中。<a id="a-4X"></a>观见一切须弥山根。<a id="a-4Y"></a>金银琉璃杂宝庄严。<a id="a-4Z"></a>无量天鬘衣服。<a id="a-4a"></a>庄严其地。<a id="a-4b"></a>妙色如融金聚。<a id="a-4c"></a>毗琉璃林庄严山地。<a id="a-4d"></a>与诸天女。<a id="a-4e"></a>游戏其中。<a id="a-4f"></a>复往诣于饮食之河。<a id="a-4g"></a>一名天善味河。<a id="a-4h"></a>二名大驶流河。<a id="a-4i"></a>三名流行河。<a id="a-4j"></a>四名大流河。<a id="a-4k"></a>五名曲流河。<a id="a-4l"></a>六名浚鬘河。<a id="a-4m"></a>七名千流河。<a id="a-4n"></a>八名如意河。<a id="a-4o"></a>饮此河流。<a id="a-4p"></a>离于醉乱。<a id="a-4q"></a>一切诸饮。<a id="a-4r"></a>从河而流。<a id="a-4s"></a>种种众味。<a id="a-4t"></a>种种诸色。<a id="a-4u"></a>或有乳色。<a id="a-4v"></a>或赤宝色。<a id="a-4w"></a>青宝王色。<a id="a-4x"></a>毗琉璃色。<a id="a-4y"></a>或黄金色。<a id="a-4z"></a>或有杂色。<a id="a-50"></a>妙香流出。<a id="a-51"></a>湛然常满。<a id="a-52"></a>复有天食。<a id="a-53"></a>皆有种种色香味具。<a id="a-54"></a>味如石蜜。<a id="a-55"></a>香洁白净。<a id="a-56"></a>如意之味。<a id="a-57"></a>随天所念。<a id="a-58"></a>有种种味。<a id="a-59"></a>种种园林。<a id="a-5A"></a>香花庄严。<a id="a-5B"></a>种种色鸟。<a id="a-5C"></a>以为严饰。<a id="a-5D"></a>与诸天女。<a id="a-5E"></a>游戏其中。<a id="a-5F"></a>种种伎乐。<a id="a-5G"></a>歌舞戏笑。<a id="a-5H"></a>甚可爱乐。<a id="a-5I"></a>多有诸林。<a id="a-5J"></a>谓娑罗林。<a id="a-5K"></a>大娑罗林。<a id="a-5L"></a>如意树林。<a id="a-5M"></a>常华香林。<a id="a-5N"></a>如意风林。<a id="a-5O"></a>触身悦乐。<a id="a-5P"></a>金枝庄严。<a id="a-5Q"></a>铃网弥覆。<a id="a-5R"></a>百千众鸟。<a id="a-5S"></a>出妙音声。<a id="a-5T"></a>受五欲乐。<a id="a-5U"></a>共相娱乐。<a id="a-5V"></a>无有病恼。<a id="a-5W"></a>离于饥渴。<a id="a-5X"></a>身无疲极。<a id="a-5Y"></a>无所营作。<a id="a-5Z"></a>如心所念。<a id="a-5a"></a>游戏园林。<a id="a-5b"></a>莲华池中。<a id="a-5c"></a>见诸妙色。<a id="a-5d"></a>五欲娱乐。<a id="a-5e"></a>住山峰天。<a id="a-5f"></a>其身光明。<a id="a-5g"></a>如意大小。<a id="a-5h"></a>神通自在。<a id="a-5i"></a>随意所念皆悉即得。<a id="a-5j"></a>得已不坏。<a id="a-5k"></a>无能夺者。<a id="a-5l"></a>如是住峰。<a id="a-5m"></a>一切天众受自业乐。<a id="a-5n"></a>乃至爱善业本所持戒。<a id="a-5o"></a>不杀不盗。<a id="a-5p"></a>善业既尽。<a id="a-5q"></a>命终还退。<a id="a-5r"></a>随业流转。<a id="a-5s"></a>堕于地狱饿鬼畜生。<a id="a-5t"></a>若生人中。<a id="a-5u"></a>住于山谷。<a id="a-5v"></a>大富饶财。<a id="a-5w"></a>端正第一。<a id="a-5x"></a>园林郁茂。<a id="a-5y"></a>寒暑调适。<a id="a-5z"></a>以余业故。</p>
  <p id="a60">复次比丘。<a id="a-61"></a>知业果报。<a id="a-62"></a>观三十三天第三地处。<a id="a-63"></a>彼以闻慧。<a id="a-64"></a>见有地处。<a id="a-65"></a>名曰山顶。<a id="a-66"></a>众生何业生于彼处。<a id="a-67"></a>彼以闻慧。<a id="a-68"></a>见有众生。<a id="a-69"></a>持二种戒。<a id="a-6A"></a>见诸众生被缚幽闭。<a id="a-6B"></a>解之令脱。<a id="a-6C"></a>行于旷路。<a id="a-6D"></a>为饥所逼。<a id="a-6E"></a>不盗他人甘蔗果菜。<a id="a-6F"></a>虽有势力。<a id="a-6G"></a>不夺他人浆水饮食。<a id="a-6H"></a>以其不杀放众生故。<a id="a-6I"></a>是人命终。<a id="a-6J"></a>生三十三天山顶之处。<a id="a-6K"></a>受无量乐。<a id="a-6L"></a>无量河水。<a id="a-6M"></a>所谓欲流洄澓。<a id="a-6N"></a>悕欲为岸。<a id="a-6O"></a>欢喜之人。<a id="a-6P"></a>忆念涛波。<a id="a-6Q"></a>于此河中。<a id="a-6R"></a>多有众鸟。<a id="a-6S"></a>色香爱味。<a id="a-6T"></a>诸有蛟龙。<a id="a-6U"></a>无量欲着。<a id="a-6V"></a>曲戾流行。<a id="a-6W"></a>水沫为筏。<a id="a-6X"></a>嫉妒园林。<a id="a-6Y"></a>无量境界。<a id="a-6Z"></a>以为山谷。<a id="a-6a"></a>如是爱河。<a id="a-6b"></a>诸天没溺。<a id="a-6c"></a>无能渡者。<a id="a-6d"></a>无始轮转。<a id="a-6e"></a>不得彼岸。<a id="a-6f"></a>流注不绝。<a id="a-6g"></a>习为甚深。<a id="a-6h"></a>行于三道。<a id="a-6i"></a>瀑流波注。<a id="a-6j"></a>遍于欲界色界无色界。<a id="a-6k"></a>生老病死。<a id="a-6l"></a>忧悲苦恼。<a id="a-6m"></a>为大势力如是爱河。<a id="a-6n"></a>诸世间人。<a id="a-6o"></a>亦不能渡。<a id="a-6p"></a>山顶诸天。<a id="a-6q"></a>爱河常流。<a id="a-6r"></a>与诸天女。<a id="a-6s"></a>游戏其中。<a id="a-6t"></a>受五欲乐。<a id="a-6u"></a>有六园林。<a id="a-6v"></a>何等为六。<a id="a-6w"></a>一名常欢喜。<a id="a-6x"></a>二名常游戏。<a id="a-6y"></a>三名白云聚。<a id="a-6z"></a>四名普乐林。<a id="a-70"></a>五名如月林。<a id="a-71"></a>六名恒河林。<a id="a-72"></a>如是等林。<a id="a-73"></a>严饰山顶。<a id="a-74"></a>游戏其中。<a id="a-75"></a>受无量乐。<a id="a-76"></a>复向饮河。<a id="a-77"></a>所谓质多罗河。<a id="a-78"></a>手触之河。<a id="a-79"></a>无厌足河。<a id="a-7A"></a>杂色水河。<a id="a-7B"></a>其河两岸。<a id="a-7C"></a>金银颇梨。<a id="a-7D"></a>以为林树。<a id="a-7E"></a>华果具足。<a id="a-7F"></a>甚可爱乐。<a id="a-7G"></a>以善业故。<a id="a-7H"></a>其地诸天。<a id="a-7I"></a>种种河林。<a id="a-7J"></a>饮食香洁。<a id="a-7K"></a>从河而流。<a id="a-7L"></a>千万天众游戏娱乐。<a id="a-7M"></a>所服天衣。<a id="a-7N"></a>无有经纬。<a id="a-7O"></a>身具光明。<a id="a-7P"></a>无有骨肉。<a id="a-7Q"></a>亦无津污。<a id="a-7R"></a>口意无惓。<a id="a-7S"></a>常怀欢喜。<a id="a-7T"></a>行步庠序。<a id="a-7U"></a>歌舞戏笑。<a id="a-7V"></a>乃至爱善业尽。<a id="a-7W"></a>身口意业。<a id="a-7X"></a>清凉业尽。<a id="a-7Y"></a>第一乐报。<a id="a-7Z"></a>决定业尽。<a id="a-7a"></a>从天还退。<a id="a-7b"></a>堕于地狱饿鬼畜生。<a id="a-7c"></a>若生人中。<a id="a-7d"></a>常受安乐。<a id="a-7e"></a>巨富饶财。<a id="a-7f"></a>乐修智慧。<a id="a-7g"></a>游戏歌舞。<a id="a-7h"></a>所生国土。<a id="a-7i"></a>多处高原。<a id="a-7j"></a>以余业故。</p>
  <p id="a7k">复次比丘。<a id="a-7l"></a>知业果报。<a id="a-7m"></a>观三十三天所住之地。<a id="a-7n"></a>彼以闻慧。<a id="a-7o"></a>见第四地。<a id="a-7p"></a>名善见城。<a id="a-7q"></a>众生何业生于彼处。<a id="a-7r"></a>彼以闻慧。<a id="a-7s"></a>见有众生修行持戒。<a id="a-7t"></a>救于溺人。<a id="a-7u"></a>令脱水难。<a id="a-7v"></a>或将被戮。<a id="a-7w"></a>救赎令脱。<a id="a-7x"></a>或以自身投深水中。<a id="a-7y"></a>救彼溺人。<a id="a-7z"></a>若有恶人。<a id="a-80"></a>教令偷盗。<a id="a-81"></a>不从他教。<a id="a-82"></a>不行偷盗。<a id="a-83"></a>乃至行于旷野。<a id="a-84"></a>饥渴所逼。<a id="a-85"></a>尚不盗人粮食果食。<a id="a-86"></a>尊敬于戒。<a id="a-87"></a>于微细戒心生畏惧。<a id="a-88"></a>不敢毁犯。<a id="a-89"></a>是人命终。<a id="a-8A"></a>生善见城。<a id="a-8B"></a>其城纵广十千由旬。<a id="a-8C"></a>十千阶道。<a id="a-8D"></a>阎浮檀金。<a id="a-8E"></a>以为其地。<a id="a-8F"></a>十千大殿。<a id="a-8G"></a>毗琉璃宝。<a id="a-8H"></a>或阎浮檀金。<a id="a-8I"></a>或有白银因陀青宝。<a id="a-8J"></a>及余七宝。<a id="a-8K"></a>间错庄严。<a id="a-8L"></a>于诸街巷。<a id="a-8M"></a>多有楼阁宝殿庄严。<a id="a-8N"></a>光明晃耀。<a id="a-8O"></a>若以日光。<a id="a-8P"></a>喻彼天宫。<a id="a-8Q"></a>如日中灯。<a id="a-8R"></a>其城四面。<a id="a-8S"></a>毗琉璃宝。<a id="a-8T"></a>以为园林。<a id="a-8U"></a>周匝庄严。<a id="a-8V"></a>真珠罗网。<a id="a-8W"></a>遍覆其上。<a id="a-8X"></a>复有金树。<a id="a-8Y"></a>银网弥覆。<a id="a-8Z"></a>复有银树。<a id="a-8a"></a>金网弥覆。<a id="a-8b"></a>有七宝树。<a id="a-8c"></a>为游戏处。<a id="a-8d"></a>如意之树。<a id="a-8e"></a>随天所念。<a id="a-8f"></a>从此树生。<a id="a-8g"></a>因陀青宝。<a id="a-8h"></a>大青宝林。<a id="a-8i"></a>金色众鸟。<a id="a-8j"></a>出妙音声。<a id="a-8k"></a>金林之中。<a id="a-8l"></a>银色众鸟。<a id="a-8m"></a>青宝林中。<a id="a-8n"></a>赤宝华鸟。<a id="a-8o"></a>赤宝林中。<a id="a-8p"></a>杂色众鸟。<a id="a-8q"></a>如是园林。<a id="a-8r"></a>众鸟妙音。<a id="a-8s"></a>以为庄严。<a id="a-8t"></a>善见大城。<a id="a-8u"></a>街巷阡陌。<a id="a-8v"></a>一切皆以真金宫殿。<a id="a-8w"></a>白银为柱。<a id="a-8x"></a>毗琉璃树。<a id="a-8y"></a>以为庄严。<a id="a-8z"></a>复有金殿。<a id="a-90"></a>毗琉璃柱。<a id="a-91"></a>复有金殿。<a id="a-92"></a>金树庄严。<a id="a-93"></a>杂宝宫殿。<a id="a-94"></a>庄严阶道。<a id="a-95"></a>金色众鸟。<a id="a-96"></a>出妙音声。<a id="a-97"></a>周遍庄严。<a id="a-98"></a>善见大城。<a id="a-99"></a>不可称说。<a id="a-9A"></a>有四大林。<a id="a-9B"></a>以为严饰。<a id="a-9C"></a>一名云鬘林。<a id="a-9D"></a>二名大树林。<a id="a-9E"></a>三名光明音林。<a id="a-9F"></a>四名乐见林。<a id="a-9G"></a>一一园林。<a id="a-9H"></a>纵广二千五百由旬。<a id="a-9I"></a>一一林中。<a id="a-9J"></a>有一万河。<a id="a-9K"></a>皆以金华。<a id="a-9L"></a>弥覆水上。<a id="a-9M"></a>两岸严饰。<a id="a-9N"></a>甚可爱乐。<a id="a-9O"></a>金银颇梨。<a id="a-9P"></a>青宝王树。<a id="a-9Q"></a>以为庄严。<a id="a-9R"></a>于此林中。<a id="a-9S"></a>多有众蜂。<a id="a-9T"></a>白银为身。<a id="a-9U"></a>毗琉璃宝。<a id="a-9V"></a>以为两翅。<a id="a-9W"></a>其音美妙。<a id="a-9X"></a>胜于笙笛丝竹之音。<a id="a-9Y"></a>过十六倍。<a id="a-9Z"></a>毗琉璃树。<a id="a-9a"></a>黄金为果。<a id="a-9b"></a>香美柔软。<a id="a-9c"></a>味胜石蜜。<a id="a-9d"></a>其果香气。<a id="a-9e"></a>满一由旬。<a id="a-9f"></a>鸟闻香气。<a id="a-9g"></a>百倍受乐。<a id="a-9h"></a>金树银果。<a id="a-9i"></a>香美上味。<a id="a-9j"></a>毗琉璃树。<a id="a-9k"></a>黄金为叶。<a id="a-9l"></a>杂宝色果。<a id="a-9m"></a>如是种种。<a id="a-9n"></a>无量林树。<a id="a-9o"></a>庄严围绕。<a id="a-9p"></a>善见大城。<a id="a-9q"></a>随其忆念。<a id="a-9r"></a>种种善业。<a id="a-9s"></a>皆悉成就。<a id="a-9t"></a>得种种报。<a id="a-9u"></a>如其种子。<a id="a-9v"></a>受如业报。<a id="a-9w"></a>住善见城。<a id="a-9x"></a>受无量乐。<a id="a-9y"></a>此城如是。<a id="a-9z"></a>众所乐见。<a id="a-A0"></a>故名善见。<a id="a-A1"></a>其林种种。<a id="a-A2"></a>赤宝庄严。<a id="a-A3"></a>珊瑚车磲。<a id="a-A4"></a>种种铃网。<a id="a-A5"></a>弥覆园林。<a id="a-A6"></a>游戏之处。<a id="a-A7"></a>善见诸天住在其中。<a id="a-A8"></a>其城宫殿。<a id="a-A9"></a>华鬘宝幢。<a id="a-AA"></a>无量百千亿宝幢幡盖。<a id="a-AB"></a>微风吹动。<a id="a-AC"></a>出于种种微妙乐音。<a id="a-AD"></a>多诸天子。<a id="a-AE"></a>天女眷属围绕。<a id="a-AF"></a>住于须弥山顶善见城中。<a id="a-AG"></a>善业庄严。<a id="a-AH"></a>受胜报者。<a id="a-AI"></a>三十六亿帝释天王之所识知。<a id="a-AJ"></a>有大神通。<a id="a-AK"></a>光明威德。<a id="a-AL"></a>心常欢喜。<a id="a-AM"></a>无量百千天子天女。<a id="a-AN"></a>出天王城。<a id="a-AO"></a>诣林游戏。<a id="a-AP"></a>乘于无量百千亿殿。<a id="a-AQ"></a>种种幢幡。<a id="a-AR"></a>百千亿种。<a id="a-AS"></a>以为庄严。<a id="a-AT"></a>其殿种种色相庄严。<a id="a-AU"></a>因陀青宝。<a id="a-AV"></a>以为箱舆。<a id="a-AW"></a>赤莲华宝。<a id="a-AX"></a>以为殿轮。<a id="a-AY"></a>有乘宝殿。<a id="a-AZ"></a>紫磨金地。<a id="a-Aa"></a>毗琉璃道。<a id="a-Ab"></a>车磲为绳。<a id="a-Ac"></a>以界道侧。<a id="a-Ad"></a>宝铃庄严。<a id="a-Ae"></a>复有天子。<a id="a-Af"></a>乘众宝殿。<a id="a-Ag"></a>有乘宝宫。<a id="a-Ah"></a>车磲为底。<a id="a-Ai"></a>真珠罗网。<a id="a-Aj"></a>以覆其上。<a id="a-Ak"></a>珊瑚为壁。<a id="a-Al"></a>白银为柱复有天子。<a id="a-Am"></a>乘于金殿。<a id="a-An"></a>真珠为壁。<a id="a-Ao"></a>赤宝为底。<a id="a-Ap"></a>白银为柱。<a id="a-Aq"></a>珊瑚庄严。<a id="a-Ar"></a>一一庄严。<a id="a-As"></a>出千光明。<a id="a-At"></a>百千诸殿。<a id="a-Au"></a>不可称说。<a id="a-Av"></a>天众围绕。<a id="a-Aw"></a>无量百千种种庄严。<a id="a-Ax"></a>天子乘之。<a id="a-Ay"></a>往诣园林。<a id="a-Az"></a>毗琉璃幢。<a id="a-B0"></a>或赤覆幢。<a id="a-B1"></a>或紫金幢。<a id="a-B2"></a>或赤莲宝幢。<a id="a-B3"></a>无量种色。<a id="a-B4"></a>宝幢众幡。<a id="a-B5"></a>遍于虚空。<a id="a-B6"></a>欢喜游戏。<a id="a-B7"></a>往诣四林。<a id="a-B8"></a>无量伎乐。<a id="a-B9"></a>百千亿声。<a id="a-BA"></a>种种妙音。<a id="a-BB"></a>皆悉具足。<a id="a-BC"></a>闻者爱乐。<a id="a-BD"></a>如业所得。<a id="a-BE"></a>上中下报。<a id="a-BF"></a>欢喜受乐。<a id="a-BG"></a>往诣大林。<a id="a-BH"></a>一一天子。<a id="a-BI"></a>与天女众。<a id="a-BJ"></a>或百或千。<a id="a-BK"></a>乃至百千。<a id="a-BL"></a>歌舞戏笑。<a id="a-BM"></a>乾闼婆音。<a id="a-BN"></a>伎乐具足。<a id="a-BO"></a>往诣大林。<a id="a-BP"></a>受五欲乐。<a id="a-BQ"></a>一一天女。<a id="a-BR"></a>各与天子。<a id="a-BS"></a>娱乐受乐。<a id="a-BT"></a>如意纵逸。<a id="a-BU"></a>往诣种种游戏之处。<a id="a-BV"></a>或行空中。<a id="a-BW"></a>如青云气。<a id="a-BX"></a>毗琉璃色。<a id="a-BY"></a>如是天众。<a id="a-BZ"></a>处于虚空。<a id="a-Ba"></a>以种种衣。<a id="a-Bb"></a>庄严其身。<a id="a-Bc"></a>种种严饰。<a id="a-Bd"></a>美音爱语。<a id="a-Be"></a>往诣大林。<a id="a-Bf"></a>或有天众。<a id="a-Bg"></a>行于金道。<a id="a-Bh"></a>无量百千。<a id="a-Bi"></a>宝殿轮辋。<a id="a-Bj"></a>辗诸金地。<a id="a-Bk"></a>金尘满空。<a id="a-Bl"></a>令空阴翳。<a id="a-Bm"></a>而无染污。<a id="a-Bn"></a>若诸天子。<a id="a-Bo"></a>命欲终时。<a id="a-Bp"></a>尘则着身。<a id="a-Bq"></a>有诸天子。<a id="a-Br"></a>曾见余天。<a id="a-Bs"></a>有如是相。<a id="a-Bt"></a>不久退没。<a id="a-Bu"></a>受大苦恼。<a id="a-Bv"></a>生慈悲心。<a id="a-Bw"></a>而说颂曰。</p>
  <p id="aBx">诸天行此道　　或百或千还</p>
  <p id="aBy">为于时节火　　而烧境界薪</p>
  <p id="aBz">见他病死相　　而自不觉知</p>
  <p id="aC0">衰相既至已　　乃知自苦恼</p>
  <p id="aC1">放逸自浊心　　常乐于境界</p>
  <p id="aC2">不觉死随逐　　常不离众生</p>
  <p id="aC3">受乐游戏人　　乐行于放逸</p>
  <p id="aC4">死军将欲至　　破坏如毒害</p>
  <p id="aC5">非是咒药力　　非天阿修罗</p>
  <p id="aC6">自业之所缚　　世所不能救</p>
  <p id="aC7">尘垢覆身面　　而犹不自觉</p>
  <p id="aC8">死信既来至　　不久必终没</p>
  <p id="aC9">众生常贪欲　　渴爱无厌足</p>
  <p id="aCA">死贼忽已至　　着乐不觉知</p>
  <p id="aCB">汝已死相现　　为死之所牵</p>
  <p id="aCC">须臾必退没　　退时受苦恼</p>
  <p id="aCD">此山顶众生　　园林庄严处</p>
  <p id="aCE">业缚不自在　　受于自业报</p>
  <p id="aCF">游戏放逸行　　受乐无厌足</p>
  <p id="aCG">痴人爱增长　　退没不自在</p>
  <p id="aCH">有烟必有火　　其相法如是</p>
  <p id="aCI">如是退没相　　必当归死苦</p>
  <p id="aCJ">如是天子。<a id="a-CK"></a>见是相已。<a id="a-CL"></a>放逸心息。<a id="a-CM"></a>修本善根。<a id="a-CN"></a>呵责自心。<a id="a-CO"></a>及余天子。<a id="a-CP"></a>如是说时。<a id="a-CQ"></a>有诸天子。<a id="a-CR"></a>乘种种殿。<a id="a-CS"></a>宝网弥覆。<a id="a-CT"></a>悬众宝铃。<a id="a-CU"></a>无量庄严。<a id="a-CV"></a>以自校饰。<a id="a-CW"></a>见者爱乐。<a id="a-CX"></a>天鬘天衣。<a id="a-CY"></a>以为庄严。<a id="a-CZ"></a>如融金聚。<a id="a-Ca"></a>百千万众。<a id="a-Cb"></a>遍须弥顶。<a id="a-Cc"></a>是时天子。<a id="a-Cd"></a>见天众来。<a id="a-Ce"></a>或乘金殿。<a id="a-Cf"></a>或在地行。<a id="a-Cg"></a>或乘鹅殿。<a id="a-Ch"></a>有与天女。<a id="a-Ci"></a>歌舞戏笑。<a id="a-Cj"></a>向游戏林。<a id="a-Ck"></a>天莲华树。<a id="a-Cl"></a>河泉池流。<a id="a-Cm"></a>华果茂盛。<a id="a-Cn"></a>种种杂宝。<a id="a-Co"></a>以为庄严。<a id="a-Cp"></a>一切园林。<a id="a-Cq"></a>甚可爱乐。<a id="a-Cr"></a>善见诸天。<a id="a-Cs"></a>既至园林。<a id="a-Ct"></a>即皆下殿。<a id="a-Cu"></a>往诣金树。<a id="a-Cv"></a>其树鲜荣。<a id="a-Cw"></a>曜若日光。<a id="a-Cx"></a>空行天众。<a id="a-Cy"></a>从空而下。<a id="a-Cz"></a>诣游戏处。<a id="a-D0"></a>一切天众。<a id="a-D1"></a>皆悉云集。<a id="a-D2"></a>鼓乐弦歌。<a id="a-D3"></a>游戏受乐。<a id="a-D4"></a>无有嫉妒。<a id="a-D5"></a>歌舞戏笑。<a id="a-D6"></a>五欲自娱。<a id="a-D7"></a>庄严乐音。<a id="a-D8"></a>与诸天女。<a id="a-D9"></a>行于饮食河岸之间。<a id="a-DA"></a>向琉璃林。<a id="a-DB"></a>其琉璃林。<a id="a-DC"></a>以真金果以为庄严。<a id="a-DD"></a>香色具足。<a id="a-DE"></a>味如蜜酒。<a id="a-DF"></a>与诸端正妙色天女。<a id="a-DG"></a>饮摩偷果。<a id="a-DH"></a>久受天乐。<a id="a-DI"></a>如是天众。<a id="a-DJ"></a>歌舞戏笑。<a id="a-DK"></a>以受快乐。<a id="a-DL"></a>余天闻已。<a id="a-DM"></a>往帝释所。<a id="a-DN"></a>合掌顶礼。<a id="a-DO"></a>白言天王。<a id="a-DP"></a>善见城中。<a id="a-DQ"></a>一切天众。<a id="a-DR"></a>皆诣园林游戏之处。<a id="a-DS"></a>天王当知。<a id="a-DT"></a>帝释闻已。<a id="a-DU"></a>敕诸天众。<a id="a-DV"></a>速疾严饰。<a id="a-DW"></a>我欲往诣善见诸天游戏之处。<a id="a-DX"></a>善法堂上。<a id="a-DY"></a>一切天众。<a id="a-DZ"></a>闻天王敕。<a id="a-Da"></a>乘种种殿。<a id="a-Db"></a>若乘金殿。<a id="a-Dc"></a>毗琉璃幢。<a id="a-Dd"></a>毗琉璃殿。<a id="a-De"></a>真金为幢。<a id="a-Df"></a>七宝杂幡。<a id="a-Dg"></a>以为庄严。<a id="a-Dh"></a>金色鸟殿。<a id="a-Di"></a>出众妙音。<a id="a-Dj"></a>或有马殿。<a id="a-Dk"></a>其行速疾。<a id="a-Dl"></a>或有金鹅。<a id="a-Dm"></a>毗琉璃足。<a id="a-Dn"></a>赤莲华宝。<a id="a-Do"></a>以为两翅。<a id="a-Dp"></a>天子乘之。<a id="a-Dq"></a>随天帝释。<a id="a-Dr"></a>向善见大城游戏之处。<a id="a-Ds"></a>复有天子。<a id="a-Dt"></a>乘孔雀鸟。<a id="a-Du"></a>七宝为身。<a id="a-Dv"></a>是孔雀鸟。<a id="a-Dw"></a>于阎浮提中。<a id="a-Dx"></a>胜余一切众鸟之色。<a id="a-Dy"></a>何况天中善业庄严。<a id="a-Dz"></a>形相色貌。<a id="a-E0"></a>无以为比。<a id="a-E1"></a>乘此孔雀。<a id="a-E2"></a>诣游戏处。<a id="a-E3"></a>种种乐音。<a id="a-E4"></a>歌舞戏笑。<a id="a-E5"></a>诣善见天。<a id="a-E6"></a>游戏受乐。<a id="a-E7"></a>时天帝释乘于千辐四轮之殿。<a id="a-E8"></a>其殿庄严。<a id="a-E9"></a>七宝所成。<a id="a-EA"></a>何等为七。<a id="a-EB"></a>一者青宝王。<a id="a-EC"></a>二者赤莲华宝。<a id="a-ED"></a>三者车磲宝。<a id="a-EE"></a>四者清净毗琉璃宝。<a id="a-EF"></a>五者珊瑚金刚。<a id="a-EG"></a>六者颇梨。<a id="a-EH"></a>七者真金。<a id="a-EI"></a>如是七宝。<a id="a-EJ"></a>杂色庄严。<a id="a-EK"></a>驾以千鹅。<a id="a-EL"></a>身七宝色。<a id="a-EM"></a>种种形相。<a id="a-EN"></a>音声美妙。<a id="a-EO"></a>胜诸天女歌颂之音。<a id="a-EP"></a>帝释乘之。<a id="a-EQ"></a>有五百幡。<a id="a-ER"></a>金银毗琉璃。<a id="a-ES"></a>以为宝幢。<a id="a-ET"></a>青黄赤白紫色。<a id="a-EU"></a>杂成庄严其殿。<a id="a-EV"></a>帝释乘之。<a id="a-EW"></a>无量天女。<a id="a-EX"></a>歌颂妙音。<a id="a-EY"></a>在前歌舞。<a id="a-EZ"></a>或游虚空。<a id="a-Ea"></a>或行于地。<a id="a-Eb"></a>随意自在。<a id="a-Ec"></a>无所障碍。<a id="a-Ed"></a>受五欲乐伎乐自娱向善见天游戏之处。<a id="a-Ee"></a>余天见之。<a id="a-Ef"></a>执种种华。<a id="a-Eg"></a>毗琉璃茎。<a id="a-Eh"></a>往帝释所。<a id="a-Ei"></a>善见天众。<a id="a-Ej"></a>见帝释来。<a id="a-Ek"></a>皆舍游戏。<a id="a-El"></a>往迎帝释。<a id="a-Em"></a>帝释告言。<a id="a-En"></a>汝等今应游戏水中。<a id="a-Eo"></a>善法天众。<a id="a-Ep"></a>闻帝释敕。<a id="a-Eq"></a>顶受其教。<a id="a-Er"></a>即入池水。<a id="a-Es"></a>取莲华叶。<a id="a-Et"></a>向善见天。<a id="a-Eu"></a>驰速而走。<a id="a-Ev"></a>善见天众。<a id="a-Ew"></a>亦执莲华。<a id="a-Ex"></a>走向善法天众。<a id="a-Ey"></a>游戏喜笑。<a id="a-Ez"></a>时天帝释。<a id="a-F0"></a>住在空中。<a id="a-F1"></a>观诸天众。<a id="a-F2"></a>游戏水斗。<a id="a-F3"></a>久时游戏。<a id="a-F4"></a>犹不厌足。<a id="a-F5"></a>复以莲华。<a id="a-F6"></a>而共斗戏。<a id="a-F7"></a>或以金华毗琉璃华。<a id="a-F8"></a>种种色茎。<a id="a-F9"></a>共相打掷。<a id="a-FA"></a>久于此处。<a id="a-FB"></a>以莲华相打。<a id="a-FC"></a>以为戏笑。<a id="a-FD"></a>复诣果林。<a id="a-FE"></a>取诸软果。<a id="a-FF"></a>遥相打掷。<a id="a-FG"></a>果戏斗已。<a id="a-FH"></a>复往酒林。<a id="a-FI"></a>食摩偷饮。<a id="a-FJ"></a>以善业故。<a id="a-FK"></a>而不醉乱。<a id="a-FL"></a>时天帝释。<a id="a-FM"></a>从殿而下。<a id="a-FN"></a>入于林中。<a id="a-FO"></a>时诸天子。<a id="a-FP"></a>见帝释来。<a id="a-FQ"></a>皆大欢喜。<a id="a-FR"></a>供养帝释。<a id="a-FS"></a>诸天子等。<a id="a-FT"></a>合掌白言。<a id="a-FU"></a>我得善命。<a id="a-FV"></a>得善果报。<a id="a-FW"></a>得值天王利益我等。<a id="a-FX"></a>过于父母。<a id="a-FY"></a>如是天众。<a id="a-FZ"></a>既供养已。<a id="a-Fa"></a>时天帝释告诸天子。<a id="a-Fb"></a>汝等皆悉如我之子。<a id="a-Fc"></a>如兄如弟。<a id="a-Fd"></a>相慰劳已。<a id="a-Fe"></a>入放逸地。<a id="a-Ff"></a>于园林中游戏受乐。<a id="a-Fg"></a>河流泉水。<a id="a-Fh"></a>莲华池中。<a id="a-Fi"></a>种种众鸟。<a id="a-Fj"></a>出妙音声。<a id="a-Fk"></a>以为庄严。<a id="a-Fl"></a>以诸金华。<a id="a-Fm"></a>庄严其地。<a id="a-Fn"></a>其地细妙。<a id="a-Fo"></a>柔软平正。<a id="a-Fp"></a>其诸树林。<a id="a-Fq"></a>金毗琉璃。<a id="a-Fr"></a>颇梨诸树。<a id="a-Fs"></a>庄严其地。<a id="a-Ft"></a>河泉流水。<a id="a-Fu"></a>出众饮食。<a id="a-Fv"></a>皆悉具足。<a id="a-Fw"></a>曼陀罗华。<a id="a-Fx"></a>居赊耶舍大莲华等。<a id="a-Fy"></a>以为庄严。<a id="a-Fz"></a>天子天女。<a id="a-G0"></a>游戏歌舞于山谷中。<a id="a-G1"></a>欢娱受乐。<a id="a-G2"></a>五乐之音。<a id="a-G3"></a>天女歌音。<a id="a-G4"></a>受五欲乐善见城中。<a id="a-G5"></a>诸天子等。<a id="a-G6"></a>善法堂中。<a id="a-G7"></a>诸天子等。<a id="a-G8"></a>皆共游戏于园林中。<a id="a-G9"></a>于人中数经无量时。<a id="a-GA"></a>游戏受乐。<a id="a-GB"></a>还向本宫。<a id="a-GC"></a>其道种种游戏之处。<a id="a-GD"></a>戏笑受乐。<a id="a-GE"></a>种种庄严。<a id="a-GF"></a>还于本宫善见城中。<a id="a-GG"></a>所住诸天。<a id="a-GH"></a>受于天乐。<a id="a-GI"></a>乃至爱善业尽。<a id="a-GJ"></a>从天命终。<a id="a-GK"></a>随其本业。<a id="a-GL"></a>堕于地狱饿鬼畜生。<a id="a-GM"></a>若有善业。<a id="a-GN"></a>得生人中。<a id="a-GO"></a>常受安乐。<a id="a-GP"></a>多闻知见。<a id="a-GQ"></a>常爱音乐。<a id="a-GR"></a>歌舞戏笑。<a id="a-GS"></a>爱于节会。<a id="a-GT"></a>多饶资生。<a id="a-GU"></a>不遭疫病。<a id="a-GV"></a>离于忧恼。<a id="a-GW"></a>以余业故。</p>
  <p id="aGX">复次比丘。<a id="a-GY"></a>知业果报。<a id="a-GZ"></a>观三十三天所住之地。<a id="a-Ga"></a>彼以闻慧。<a id="a-Gb"></a>见第五地。<a id="a-Gc"></a>名钵私他。<a id="a-Gd"></a>众生何业生于彼处。<a id="a-Ge"></a>彼以闻慧。<a id="a-Gf"></a>见持戒人。<a id="a-Gg"></a>贫穷乞索。<a id="a-Gh"></a>财物饭食。<a id="a-Gi"></a>见大贫人。<a id="a-Gj"></a>分餐惠施。<a id="a-Gk"></a>减妻子分而施贫穷。<a id="a-Gl"></a>盲冥孤独。<a id="a-Gm"></a>困病之人。<a id="a-Gn"></a>善信修集。<a id="a-Go"></a>见他犯奸。<a id="a-Gp"></a>为官所执。<a id="a-Gq"></a>从右门出。<a id="a-Gr"></a>执事魁脍。<a id="a-Gs"></a>欲断其命。<a id="a-Gt"></a>怖畏目冥。<a id="a-Gu"></a>救令得脱。<a id="a-Gv"></a>是人命终。<a id="a-Gw"></a>生三十三天。<a id="a-Gx"></a>钵私他地。<a id="a-Gy"></a>生此天已。<a id="a-Gz"></a>以善业故。<a id="a-H0"></a>其身光明。<a id="a-H1"></a>皆悉普照。<a id="a-H2"></a>犹如日光。<a id="a-H3"></a>其光色相。<a id="a-H4"></a>无量光明。<a id="a-H5"></a>青黄赤白。<a id="a-H6"></a>紫绿诸光。<a id="a-H7"></a>遍照诸天。<a id="a-H8"></a>十倍增胜。<a id="a-H9"></a>如阎浮提众星宿之中。<a id="a-HA"></a>月光第一。<a id="a-HB"></a>此地天子。<a id="a-HC"></a>其身光明。<a id="a-HD"></a>亦复如是。<a id="a-HE"></a>众色具足。<a id="a-HF"></a>余天比之。<a id="a-HG"></a>犹如萤火。<a id="a-HH"></a>诸天女等见此天子。<a id="a-HI"></a>皆走往趣。<a id="a-HJ"></a>天子既生。<a id="a-HK"></a>庄严之具。<a id="a-HL"></a>亦皆随生。<a id="a-HM"></a>于其顶上。<a id="a-HN"></a>大青宝王。<a id="a-HO"></a>以为宝冠。<a id="a-HP"></a>其光普照。<a id="a-HQ"></a>满一由旬。<a id="a-HR"></a>余大珠宝。<a id="a-HS"></a>见此珠光。<a id="a-HT"></a>皆灭不现。<a id="a-HU"></a>犹如日出。<a id="a-HV"></a>萤火失光。<a id="a-HW"></a>自然七宝。<a id="a-HX"></a>以为花冠。<a id="a-HY"></a>其光普照。<a id="a-HZ"></a>满百由旬。<a id="a-Ha"></a>一切光明。<a id="a-Hb"></a>以为庄严。<a id="a-Hc"></a>青黄赤白紫绿诸光。<a id="a-Hd"></a>于其身上。<a id="a-He"></a>自然而有。<a id="a-Hf"></a>珠宝璎珞。<a id="a-Hg"></a>七宝光明。<a id="a-Hh"></a>其光普照一百由旬。<a id="a-Hi"></a>身服璎珞。<a id="a-Hj"></a>七宝所成。<a id="a-Hk"></a>其光能照一百由旬。<a id="a-Hl"></a>以金刚綖以为带繓。<a id="a-Hm"></a>垂于胸前。<a id="a-Hn"></a>所著腰带。<a id="a-Ho"></a>如天虹色。<a id="a-Hp"></a>脚着种种杂色履屣。<a id="a-Hq"></a>其光明曜。<a id="a-Hr"></a>犹如电光。<a id="a-Hs"></a>行不疲极。<a id="a-Ht"></a>若念行空。<a id="a-Hu"></a>随其所向。<a id="a-Hv"></a>以屣力故。<a id="a-Hw"></a>能有所至。<a id="a-Hx"></a>终不疲惓。<a id="a-Hy"></a>所著衣服。<a id="a-Hz"></a>无有经纬。<a id="a-I0"></a>种种众宝。<a id="a-I1"></a>光明照曜。<a id="a-I2"></a>殊胜可爱。<a id="a-I3"></a>天子生已。<a id="a-I4"></a>即自思惟。<a id="a-I5"></a>我以何业。<a id="a-I6"></a>来生此中。<a id="a-I7"></a>适生此念。<a id="a-I8"></a>自见往世于阎浮提善不善处。<a id="a-I9"></a>从彼命终。<a id="a-IA"></a>来生此天。<a id="a-IB"></a>若阎浮提中。<a id="a-IC"></a>修行善业。<a id="a-ID"></a>此中成熟。<a id="a-IE"></a>我作善业。<a id="a-IF"></a>故来生此。<a id="a-IG"></a>以因缘生。<a id="a-IH"></a>非无因生。<a id="a-II"></a>于须臾顷。<a id="a-IJ"></a>诸天女众。<a id="a-IK"></a>少壮妙色。<a id="a-IL"></a>光明具足。<a id="a-IM"></a>悉来亲近。<a id="a-IN"></a>初生天子。<a id="a-IO"></a>诸天女等。<a id="a-IP"></a>庄严之具。<a id="a-IQ"></a>所出音声。<a id="a-IR"></a>如五乐音。<a id="a-IS"></a>其香普熏。<a id="a-IT"></a>满二由旬。<a id="a-IU"></a>其华胜于一切诸华。<a id="a-IV"></a>妙色光颜。<a id="a-IW"></a>天服庄严。<a id="a-IX"></a>功德所生。<a id="a-IY"></a>天善业故。<a id="a-IZ"></a>譬如日出。<a id="a-Ia"></a>众华开敷。<a id="a-Ib"></a>天子既生。<a id="a-Ic"></a>天女色敷。<a id="a-Id"></a>至天子所。<a id="a-Ie"></a>种种游戏。<a id="a-If"></a>娱乐天子。<a id="a-Ig"></a>抱持天子。<a id="a-Ih"></a>诣林游戏。<a id="a-Ii"></a>种种伎乐。<a id="a-Ij"></a>歌舞戏笑。<a id="a-Ik"></a>瞻仰天子。<a id="a-Il"></a>共诣林中。<a id="a-Im"></a>其林名曰莲华化生。<a id="a-In"></a>若诸天子。<a id="a-Io"></a>入林戏时。<a id="a-Ip"></a>一一足下。<a id="a-Iq"></a>悉生莲华。<a id="a-Ir"></a>以承其足。<a id="a-Is"></a>毗琉璃茎。<a id="a-It"></a>金刚为须。<a id="a-Iu"></a>真金为叶。<a id="a-Iv"></a>其台柔软。<a id="a-Iw"></a>众蜂庄严。<a id="a-Ix"></a>随其举足。<a id="a-Iy"></a>欲下足时。<a id="a-Iz"></a>莲华即生。<a id="a-J0"></a>以承其足。<a id="a-J1"></a>从此花林。<a id="a-J2"></a>入摩偷林。<a id="a-J3"></a>其林金树。<a id="a-J4"></a>流出香饮。<a id="a-J5"></a>胜葡萄酒。<a id="a-J6"></a>色香味具。<a id="a-J7"></a>诸天饮之。<a id="a-J8"></a>无有醉乱。<a id="a-J9"></a>天女饮之。<a id="a-JA"></a>复往诣于遮都罗林。<a id="a-JB"></a>其林三众。<a id="a-JC"></a>不可譬喻。<a id="a-JD"></a>一者鸟音。<a id="a-JE"></a>二者蜂音。<a id="a-JF"></a>三者天女歌颂之音。<a id="a-JG"></a>彼诸天子。<a id="a-JH"></a>三众林中。<a id="a-JI"></a>一一游处。<a id="a-JJ"></a>一一华池。<a id="a-JK"></a>种种鸟音。<a id="a-JL"></a>闻之悦乐。<a id="a-JM"></a>不知厌足。<a id="a-JN"></a>爱火所烧。<a id="a-JO"></a>乃至爱善业尽。<a id="a-JP"></a>从天命终。<a id="a-JQ"></a>业所系缚。<a id="a-JR"></a>堕于地狱饿鬼畜生。<a id="a-JS"></a>若生人中。<a id="a-JT"></a>妙色端正。<a id="a-JU"></a>生大种姓。<a id="a-JV"></a>功德具足。<a id="a-JW"></a>富乐自在。<a id="a-JX"></a>随心游戏。<a id="a-JY"></a>无病安隐。<a id="a-JZ"></a>寿命长远。<a id="a-Ja"></a>生值善世。<a id="a-Jb"></a>或值中国。<a id="a-Jc"></a>不生边地。<a id="a-Jd"></a>或为大王。<a id="a-Je"></a>或为大臣。<a id="a-Jf"></a>多饶财宝。<a id="a-Jg"></a>为大商主。<a id="a-Jh"></a>以余业故。</p>
  <p id="aJi">复次比丘。<a id="a-Jj"></a>知业果报。<a id="a-Jk"></a>观三十三天所住之处。<a id="a-Jl"></a>彼以闻慧。<a id="a-Jm"></a>见第六处。<a id="a-Jn"></a>名曰俱吒。<a id="a-Jo"></a>众生何业。<a id="a-Jp"></a>而生彼处。<a id="a-Jq"></a>彼闻知见。<a id="a-Jr"></a>若有众生获执贼人。<a id="a-Js"></a>不加罚戮。<a id="a-Jt"></a>不令苦恼。<a id="a-Ju"></a>或他捉贼。<a id="a-Jv"></a>令其得脱。<a id="a-Jw"></a>以润益心。<a id="a-Jx"></a>利益众生。<a id="a-Jy"></a>供养父母。<a id="a-Jz"></a>奉施病药。<a id="a-K0"></a>随心所须。<a id="a-K1"></a>不盗父母所有资财。<a id="a-K2"></a>悦意软语。<a id="a-K3"></a>利益少言。<a id="a-K4"></a>常以香华供养礼拜。<a id="a-K5"></a>念佛功德。<a id="a-K6"></a>恭敬师长。<a id="a-K7"></a>礼拜问讯。<a id="a-K8"></a>和言软善。<a id="a-K9"></a>见恶知识。<a id="a-KA"></a>而不亲近。<a id="a-KB"></a>不乐其行。<a id="a-KC"></a>不善恶人。<a id="a-KD"></a>不正行人。<a id="a-KE"></a>世间所贱。<a id="a-KF"></a>不共同行。<a id="a-KG"></a>不与同住。<a id="a-KH"></a>亲近宿老。<a id="a-KI"></a>遵奉只敬。<a id="a-KJ"></a>受佛禁戒。<a id="a-KK"></a>智慧具足。<a id="a-KL"></a>真心持戒。<a id="a-KM"></a>不恼坏他。<a id="a-KN"></a>众人所爱。<a id="a-KO"></a>善言赞叹。<a id="a-KP"></a>软语供养。<a id="a-KQ"></a>奴婢僮客。<a id="a-KR"></a>不横加怖。<a id="a-KS"></a>饮食知足。<a id="a-KT"></a>不饮余食。<a id="a-KU"></a>不恼众生。<a id="a-KV"></a>不喜嗔恚。<a id="a-KW"></a>不与下贱屠儿魁脍贩卖贸易。<a id="a-KX"></a>卖买质直。<a id="a-KY"></a>不诳众生不入酒肆。<a id="a-KZ"></a>不为女人之所轻易。<a id="a-Ka"></a>不坏威仪。<a id="a-Kb"></a>进止庠序。<a id="a-Kc"></a>言则奉行。<a id="a-Kd"></a>不求他人好恶长短。<a id="a-Ke"></a>心不怀恨。<a id="a-Kf"></a>不说毁呰。<a id="a-Kg"></a>亦不言智。<a id="a-Kh"></a>见他田植。<a id="a-Ki"></a>不生嫉妒。<a id="a-Kj"></a>租税依法。<a id="a-Kk"></a>不欺王者。<a id="a-Kl"></a>不盗他田溉灌之水。<a id="a-Km"></a>若昼若夜。<a id="a-Kn"></a>不取他果。<a id="a-Ko"></a>一切众恶。<a id="a-Kp"></a>悉舍不为。<a id="a-Kq"></a>或一一止。<a id="a-Kr"></a>或复下止。<a id="a-Ks"></a>云何下止。<a id="a-Kt"></a>遍作诸业。<a id="a-Ku"></a>是名下止。<a id="a-Kv"></a>云何中止。<a id="a-Kw"></a>作已忏悔。<a id="a-Kx"></a>毁呰不作。<a id="a-Ky"></a>是名中止。<a id="a-Kz"></a>云何上止。<a id="a-L0"></a>不作遍业。<a id="a-L1"></a>不教他人。<a id="a-L2"></a>劝他令舍。<a id="a-L3"></a>不生随喜。<a id="a-L4"></a>舍离恶人中下之业。<a id="a-L5"></a>如是三人。<a id="a-L6"></a>得三种果。<a id="a-L7"></a>谓上中下。<a id="a-L8"></a>如是行善。<a id="a-L9"></a>舍恶业人。<a id="a-LA"></a>身坏命终。<a id="a-LB"></a>生俱吒天。<a id="a-LC"></a>既生天已。<a id="a-LD"></a>身无骨皮。<a id="a-LE"></a>离于污垢。<a id="a-LF"></a>受乐成就不可称说譬如转轮圣王。<a id="a-LG"></a>七宝千子。<a id="a-LH"></a>王四天下。<a id="a-LI"></a>所受之乐。<a id="a-LJ"></a>比此天乐如活地狱其天住处。<a id="a-LK"></a>纵广三千由旬。<a id="a-LL"></a>七宝天树河池庄严。<a id="a-LM"></a>于彼天中名曰行林。<a id="a-LN"></a>其林金树。<a id="a-LO"></a>随天忆念。<a id="a-LP"></a>悉从树生随天所至常与天俱如转轮王七宝。<a id="a-LQ"></a>随王心念。<a id="a-LR"></a>常与王俱。<a id="a-LS"></a>此天园林亦复如是。<a id="a-LT"></a>若天念住。<a id="a-LU"></a>林即住地。<a id="a-LV"></a>譬如飞鸟。<a id="a-LW"></a>翱翔于空。<a id="a-LX"></a>住则依地。<a id="a-LY"></a>此天园林。<a id="a-LZ"></a>亦复如是。<a id="a-La"></a>此俱吒天。<a id="a-Lb"></a>一势力也。<a id="a-Lc"></a>以善业故。<a id="a-Ld"></a>复有势力。<a id="a-Le"></a>以善业故。<a id="a-Lf"></a>随其行处。<a id="a-Lg"></a>众妙音鸟。<a id="a-Lh"></a>常与天俱。<a id="a-Li"></a>是俱吒天。<a id="a-Lj"></a>二势力也。<a id="a-Lk"></a>复有善业。<a id="a-Ll"></a>随其行处。<a id="a-Lm"></a>诸莲华池。<a id="a-Ln"></a>众蜂妙音。<a id="a-Lo"></a>鹅鸭鸳鸯。<a id="a-Lp"></a>以为庄严。<a id="a-Lq"></a>是俱吒天。<a id="a-Lr"></a>三势力也。<a id="a-Ls"></a>复有善业。<a id="a-Lt"></a>着天华鬘。<a id="a-Lu"></a>行于空中自然而有千叶莲华。<a id="a-Lv"></a>毗琉璃茎。<a id="a-Lw"></a>诸天女等。<a id="a-Lx"></a>坐其华台。<a id="a-Ly"></a>与共游戏。<a id="a-Lz"></a>是俱吒天。<a id="a-M0"></a>四势力也。<a id="a-M1"></a>复有善业随天所至。<a id="a-M2"></a>行于空中。<a id="a-M3"></a>天诸宝器。<a id="a-M4"></a>盛满天饮。<a id="a-M5"></a>自然在手。<a id="a-M6"></a>共诸天女。<a id="a-M7"></a>次第饮之歌舞戏笑如意能行是俱吒天。<a id="a-M8"></a>五势力也复有业力。<a id="a-M9"></a>随其所念。<a id="a-MA"></a>一切成就。<a id="a-MB"></a>若有忆念。<a id="a-MC"></a>欲行异方。<a id="a-MD"></a>能越山峰。<a id="a-ME"></a>园林华果。<a id="a-MF"></a>皆悉具足。<a id="a-MG"></a>行于空中。<a id="a-MH"></a>与诸天女。<a id="a-MI"></a>作天伎乐随意所至善法堂天。<a id="a-MJ"></a>善见城天。<a id="a-MK"></a>见此天众。<a id="a-ML"></a>升此高殿。<a id="a-MM"></a>下观山谷。<a id="a-MN"></a>生大欢喜。<a id="a-MO"></a>如天使者。<a id="a-MP"></a>观阎浮提。<a id="a-MQ"></a>善法堂天。<a id="a-MR"></a>善见城天见此天众共相谓言。<a id="a-MS"></a>此俱吒天。<a id="a-MT"></a>如念能行。<a id="a-MU"></a>能踰我等。<a id="a-MV"></a>处处无碍。<a id="a-MW"></a>是俱吒天。<a id="a-MX"></a>六势力也。<a id="a-MY"></a>释迦天王。<a id="a-MZ"></a>与其后坐。<a id="a-Ma"></a>百千叶莲华台上。<a id="a-Mb"></a>乘空而游。<a id="a-Mc"></a>善业所化。<a id="a-Md"></a>一一华叶。<a id="a-Me"></a>有五天女。<a id="a-Mf"></a>天鬘庄严。<a id="a-Mg"></a>坐于华叶。<a id="a-Mh"></a>如融金聚。<a id="a-Mi"></a>作天伎乐。<a id="a-Mj"></a>瞻仰帝释。<a id="a-Mk"></a>端正殊妙。<a id="a-Ml"></a>与天帝释。<a id="a-Mm"></a>诣俱吒天。<a id="a-Mn"></a>时彼天众。<a id="a-Mo"></a>见帝释来。<a id="a-Mp"></a>皆大欢喜。<a id="a-Mq"></a>出迎帝释。<a id="a-Mr"></a>头面敬礼。<a id="a-Ms"></a>美言赞叹。<a id="a-Mt"></a>围绕帝释。<a id="a-Mu"></a>四面而住。<a id="a-Mv"></a>或在山峰。<a id="a-Mw"></a>或游戏处。<a id="a-Mx"></a>或在山顶。<a id="a-My"></a>或在园林。<a id="a-Mz"></a>或莲华池。<a id="a-N0"></a>共帝释住。<a id="a-N1"></a>俱吒天众。<a id="a-N2"></a>与天帝释。<a id="a-N3"></a>久时游戏。<a id="a-N4"></a>还归本宫。<a id="a-N5"></a>释迦天王。<a id="a-N6"></a>还善法堂。<a id="a-N7"></a>此天所受五欲之乐。<a id="a-N8"></a>上妙色声香味触等。<a id="a-N9"></a>乃至爱善业尽。<a id="a-NA"></a>随业流转。<a id="a-NB"></a>堕于地狱饿鬼畜生。<a id="a-NC"></a>若生人间。<a id="a-ND"></a>第一安乐。<a id="a-NE"></a>不遭病苦。<a id="a-NF"></a>或居大洲。<a id="a-NG"></a>不畏怨敌。<a id="a-NH"></a>或为大王。<a id="a-NI"></a>或为大臣。<a id="a-NJ"></a>常受安乐。<a id="a-NK"></a>以余业故。</p>
 </body>
</html>