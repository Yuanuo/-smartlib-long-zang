<!doctype html>
<html id="z3IBUPWaz" data-ver="1512">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第十一</h1>
  <h2 id="a2">地狱品第三之七</h2>
  <p id="a3">又彼比丘。<a id="a-4"></a>知业果报。<a id="a-5"></a>复观焦热之大地狱。<a id="a-6"></a>复有何处。<a id="a-7"></a>彼见闻知复有异处。<a id="a-8"></a>彼处名为无终没入。<a id="a-9"></a>是彼地狱第九别处。<a id="a-A"></a>众生何业生于彼处。<a id="a-B"></a>彼见有人盗杀邪行饮酒妄语。<a id="a-C"></a>乐行多作。<a id="a-D"></a>业及果报。<a id="a-E"></a>如前所说。<a id="a-F"></a>复有邪见身口意业。<a id="a-G"></a>业业普遍。<a id="a-H"></a>作业究竟乐行多作。<a id="a-I"></a>彼人以是恶业因缘。<a id="a-J"></a>身坏命终。<a id="a-K"></a>堕彼地狱无终没入别异处生。<a id="a-L"></a>受大苦恼。<a id="a-M"></a>所谓苦者。<a id="a-N"></a>如前所说活等地狱所受苦恼。<a id="a-O"></a>彼一切苦。<a id="a-P"></a>此中具足。<a id="a-Q"></a>五倍更重。<a id="a-R"></a>邪见所作。<a id="a-S"></a>以不正闻他人所教。<a id="a-T"></a>有如是心。<a id="a-U"></a>若以虫蚁蛇蟒鹿马而着火中。<a id="a-V"></a>火既欢喜我得大福。<a id="a-W"></a>生胜世间。<a id="a-X"></a>火所烧者魔醯首罗世界中生。<a id="a-Y"></a>若人以火烧众生者。<a id="a-Z"></a>则得无量胜大福德。<a id="a-a"></a>如是愚痴邪法所诳邪见之人。<a id="a-b"></a>身坏命终。<a id="a-c"></a>堕于恶处。<a id="a-d"></a>在彼地狱无终没入别异处生。<a id="a-e"></a>受大苦恼。<a id="a-f"></a>所谓苦者。<a id="a-g"></a>彼有铁山。<a id="a-h"></a>火焰甚炽。<a id="a-i"></a>广五由旬。<a id="a-j"></a>其山普遍地狱火燃。<a id="a-k"></a>阎魔罗人驱地狱人令上彼山。<a id="a-l"></a>烧脚腰髋背臂头项手足耳眼。<a id="a-m"></a>乃至头脑。<a id="a-n"></a>烧已复生。<a id="a-o"></a>生已复烧。<a id="a-p"></a>时节长远。<a id="a-q"></a>无有年数。<a id="a-r"></a>乃至恶业未坏未烂。<a id="a-s"></a>业气未尽。<a id="a-t"></a>于一切时与苦不止。<a id="a-u"></a>若恶业尽。<a id="a-v"></a>彼地狱处尔乃得脱。<a id="a-w"></a>彼邪见人既脱彼处。<a id="a-x"></a>于五百世生于食屎饿鬼之中。<a id="a-y"></a>一切身分皆悉焰燃。<a id="a-z"></a>于夜中行。<a id="a-10"></a>众人所见。<a id="a-11"></a>彼恶业人。<a id="a-12"></a>如是鬼中既得脱已。<a id="a-13"></a>生在畜生作萤火虫。<a id="a-14"></a>身有火焰。<a id="a-15"></a>于夜中行。<a id="a-16"></a>一切人见。<a id="a-17"></a>白日风吹。<a id="a-18"></a>日光所炙。<a id="a-19"></a>身则内烧。<a id="a-1A"></a>是彼恶业。<a id="a-1B"></a>余残果报。</p>
  <p id="a1C">又彼比丘。<a id="a-1D"></a>知业果报。<a id="a-1E"></a>复观焦热之大地狱。<a id="a-1F"></a>复有何处。<a id="a-1G"></a>彼见闻知复有异处。<a id="a-1H"></a>彼处名为大钵头摩。<a id="a-1I"></a>是彼地狱第十别处。<a id="a-1J"></a>众生何业生于彼处。<a id="a-1K"></a>彼见有人。<a id="a-1L"></a>杀盗邪行。<a id="a-1M"></a>饮酒妄语。<a id="a-1N"></a>乐行多作。<a id="a-1O"></a>以要言之。<a id="a-1P"></a>身口意业普遍究竟。<a id="a-1Q"></a>作而复集。<a id="a-1R"></a>彼人以是恶业因缘。<a id="a-1S"></a>身坏命终。<a id="a-1T"></a>堕于恶处。<a id="a-1U"></a>在彼地狱大钵头摩别异处生。<a id="a-1V"></a>业及果报如前所说。<a id="a-1W"></a>复有邪见。<a id="a-1X"></a>彼邪见人有如是心。<a id="a-1Y"></a>于大斋中。<a id="a-1Z"></a>若杀丈夫。<a id="a-1a"></a>得称意处。<a id="a-1b"></a>造作如是邪见恶业。<a id="a-1c"></a>身坏命终。<a id="a-1d"></a>堕于恶处。<a id="a-1e"></a>在彼地狱大钵头摩别异处生。<a id="a-1f"></a>受大苦恼。<a id="a-1g"></a>所谓苦者。<a id="a-1h"></a>彼地狱处。<a id="a-1i"></a>如钵头摩在彼须中。<a id="a-1j"></a>金刚棘须。<a id="a-1k"></a>五百由旬。<a id="a-1l"></a>地狱罪人。<a id="a-1m"></a>钵头摩金刚棘中。<a id="a-1n"></a>彼金刚棘。<a id="a-1o"></a>破坏彼人一切身分。<a id="a-1p"></a>无针头许不被刺处。<a id="a-1q"></a>无地狱火不遍烧处。<a id="a-1r"></a>身疮焰燃。<a id="a-1s"></a>如是久时。<a id="a-1t"></a>常烧常煮。<a id="a-1u"></a>乃至恶业未坏未烂。<a id="a-1v"></a>业气未尽。<a id="a-1w"></a>于一切时。<a id="a-1x"></a>与苦不止。<a id="a-1y"></a>若恶业尽。<a id="a-1z"></a>彼地狱处尔乃得脱。<a id="a-20"></a>既得脱已。<a id="a-21"></a>于二百世生于食屎饿鬼之中。<a id="a-22"></a>彼处脱已。<a id="a-23"></a>于五百世生畜生中。<a id="a-24"></a>作孔雀等。<a id="a-25"></a>常食恶毒。<a id="a-26"></a>既得脱已难得人身。<a id="a-27"></a>如龟遇孔。<a id="a-28"></a>若生人中同业之处。<a id="a-29"></a>常困贫穷。<a id="a-2A"></a>系属他人。<a id="a-2B"></a>若作伎儿。<a id="a-2C"></a>以戏为业而自活命。<a id="a-2D"></a>若如是戏而活命者。<a id="a-2E"></a>世间下贱。<a id="a-2F"></a>乃至命尽。<a id="a-2G"></a>是彼恶业余残果报。</p>
  <p id="a2H">又彼比丘。<a id="a-2I"></a>知业果报。<a id="a-2J"></a>复观焦热之大地狱。<a id="a-2K"></a>复有何处。<a id="a-2L"></a>彼见闻知复有异处。<a id="a-2M"></a>名恶崄岸。<a id="a-2N"></a>是彼地狱第十一处。<a id="a-2O"></a>众生何业生于彼处。<a id="a-2P"></a>彼见有人杀盗邪行。<a id="a-2Q"></a>饮酒妄语。<a id="a-2R"></a>业及果报。<a id="a-2S"></a>如前所说。<a id="a-2T"></a>复有邪见。<a id="a-2U"></a>乐行多作。<a id="a-2V"></a>所谓有人。<a id="a-2W"></a>作如是见。<a id="a-2X"></a>入水死者。<a id="a-2Y"></a>一切罪灭。<a id="a-2Z"></a>死已生于八臂世界彼处不退。<a id="a-2a"></a>如是痴人。<a id="a-2b"></a>望生彼处复教他人。<a id="a-2c"></a>亦随喜他。<a id="a-2d"></a>入水而死。<a id="a-2e"></a>彼人如是入水死已。<a id="a-2f"></a>堕于恶处。<a id="a-2g"></a>在彼地狱恶崄岸处。<a id="a-2h"></a>受大苦恼。<a id="a-2i"></a>破坏身业口业意业。<a id="a-2j"></a>于彼处生受大苦恼。<a id="a-2k"></a>所谓苦者。<a id="a-2l"></a>如前所说活等地狱所受苦恼。<a id="a-2m"></a>彼一切苦。<a id="a-2n"></a>此中具受。<a id="a-2o"></a>复有胜者。<a id="a-2p"></a>彼地狱处。<a id="a-2q"></a>极利刃石。<a id="a-2r"></a>遍满其中。<a id="a-2s"></a>多有恶山。<a id="a-2t"></a>处处遍满岩崖崄峻。<a id="a-2u"></a>高千由旬。<a id="a-2v"></a>鸟飞不得到。<a id="a-2w"></a>何况罪人而能往到。<a id="a-2x"></a>焰火普遍。<a id="a-2y"></a>一切炽燃。<a id="a-2z"></a>彼地狱处一地狱人。<a id="a-30"></a>为余一切地狱罪人说如是言。<a id="a-31"></a>君等可来。<a id="a-32"></a>过此山已。<a id="a-33"></a>更无地狱。<a id="a-34"></a>若过此山。<a id="a-35"></a>我等得乐。<a id="a-36"></a>诸地狱人。<a id="a-37"></a>以恶业故。<a id="a-38"></a>闻见彼人作如是说。<a id="a-39"></a>如是说已。<a id="a-3A"></a>诸地狱人走赴彼山。<a id="a-3B"></a>以恶业故。<a id="a-3C"></a>到彼岩崖崄岸之处。<a id="a-3D"></a>彼处普烧。<a id="a-3E"></a>火焰炽燃。<a id="a-3F"></a>既走往至。<a id="a-3G"></a>不能得上。<a id="a-3H"></a>有堕坠者。<a id="a-3I"></a>有在火中极被烧者。<a id="a-3J"></a>有怖畏故。<a id="a-3K"></a>手抱焰石而被烧者。<a id="a-3L"></a>有惊畏故。<a id="a-3M"></a>望救望归。<a id="a-3N"></a>走回还者。<a id="a-3O"></a>彼地狱处阎魔罗人。<a id="a-3P"></a>手捉铁椎。<a id="a-3Q"></a>极打连打。<a id="a-3R"></a>彼地狱人。<a id="a-3S"></a>身业口业意业邪故。<a id="a-3T"></a>长久远时。<a id="a-3U"></a>如是烧煮。<a id="a-3V"></a>乃至恶业未坏未烂。<a id="a-3W"></a>业气未尽。<a id="a-3X"></a>于一切时与苦不止。<a id="a-3Y"></a>若恶业尽。<a id="a-3Z"></a>彼地狱处尔乃得脱。<a id="a-3a"></a>既得脱已。<a id="a-3b"></a>于三百世生于食血饿鬼之中。<a id="a-3c"></a>同业处生彼处脱已。<a id="a-3d"></a>于三百世生于有毒畜生之中。<a id="a-3e"></a>是彼恶业余残果报。<a id="a-3f"></a>若生人中同业之处。<a id="a-3g"></a>贫穷多病。<a id="a-3h"></a>恶国土生诸根不具。<a id="a-3i"></a>常有怖畏。<a id="a-3j"></a>恶国土中。</p>
  <p id="a3k">又彼比丘。<a id="a-3l"></a>知业果报。<a id="a-3m"></a>复观焦热之大地狱。<a id="a-3n"></a>复有何处。<a id="a-3o"></a>彼见闻知复有异处。<a id="a-3p"></a>名金刚骨。<a id="a-3q"></a>是彼地狱第十二处。<a id="a-3r"></a>众生何业生于彼处。<a id="a-3s"></a>彼见有人杀盗邪行。<a id="a-3t"></a>饮酒妄语。<a id="a-3u"></a>乐行多作。<a id="a-3v"></a>如前所说。<a id="a-3w"></a>复有邪见乐行多作。<a id="a-3x"></a>所谓有人作如是心。<a id="a-3y"></a>一切世间命无命物。<a id="a-3z"></a>自然而生。<a id="a-40"></a>自然而灭如棘刺针。<a id="a-41"></a>孔雀毛色。<a id="a-42"></a>如鹿爱焰。<a id="a-43"></a>乾闼婆城。<a id="a-44"></a>无因缘有。<a id="a-45"></a>无因缘灭。<a id="a-46"></a>一切诸法。<a id="a-47"></a>皆亦如是。<a id="a-48"></a>无因缘生无因缘灭。<a id="a-49"></a>自然如是。<a id="a-4A"></a>复教他人。<a id="a-4B"></a>安住他人。<a id="a-4C"></a>令如是信破坏身业口业意业。<a id="a-4D"></a>彼人以是恶业因缘身坏命终。<a id="a-4E"></a>堕于恶处。<a id="a-4F"></a>在彼地狱金刚骨处。<a id="a-4G"></a>受大苦恼。<a id="a-4H"></a>所谓苦者。<a id="a-4I"></a>如前所说活等地狱所受苦恼。<a id="a-4J"></a>彼一切苦此中具受。<a id="a-4K"></a>复有胜者。<a id="a-4L"></a>阎魔罗人取地狱人。<a id="a-4M"></a>以严利刀削其身肉。<a id="a-4N"></a>皆悉令尽。<a id="a-4O"></a>唯有骨在。<a id="a-4P"></a>见本怨家。<a id="a-4Q"></a>执诸骨人。<a id="a-4R"></a>以此打彼。<a id="a-4S"></a>以彼打此。<a id="a-4T"></a>以恶业故。<a id="a-4U"></a>骨为金刚。<a id="a-4V"></a>有头破者。<a id="a-4W"></a>身中破者。<a id="a-4X"></a>或有罪人。<a id="a-4Y"></a>一切身分皆悉破者。<a id="a-4Z"></a>有作孔者。<a id="a-4a"></a>有骨乾者。<a id="a-4b"></a>或有罪人。<a id="a-4c"></a>失身分者。<a id="a-4d"></a>复有以骨更互打者。<a id="a-4e"></a>有以焰石而打之者。<a id="a-4f"></a>彼地狱人。<a id="a-4g"></a>恶业因缘。<a id="a-4h"></a>无数年岁。<a id="a-4i"></a>彼地狱中。<a id="a-4j"></a>见本怨家如是执持更互而打。<a id="a-4k"></a>乃至恶业未坏未烂。<a id="a-4l"></a>业气未尽。<a id="a-4m"></a>于一切时与苦不止。<a id="a-4n"></a>若恶业尽。<a id="a-4o"></a>彼地狱处尔乃得脱。<a id="a-4p"></a>既得脱已。<a id="a-4q"></a>于五百世生自食脑饿鬼之中。<a id="a-4r"></a>彼处脱已。<a id="a-4s"></a>于五百世。<a id="a-4t"></a>生畜生中而作蝎虎。<a id="a-4u"></a>或作瞿陀。<a id="a-4v"></a>彼处脱已。<a id="a-4w"></a>难得人身。<a id="a-4x"></a>如龟遇孔。<a id="a-4y"></a>若生人中同业之处。<a id="a-4z"></a>生于边地树林国土。<a id="a-50"></a>陀罗毗罗安陀罗等恶国土中。<a id="a-51"></a>贫穷多病。<a id="a-52"></a>系属于他。<a id="a-53"></a>是彼恶业余残果报。</p>
  <p id="a54">又彼比丘。<a id="a-55"></a>知业果报。<a id="a-56"></a>复观焦热之大地狱。<a id="a-57"></a>复有何处。<a id="a-58"></a>彼见闻知复有异处。<a id="a-59"></a>名黑铁绳刀解受苦。<a id="a-5A"></a>是彼地狱第十三处。<a id="a-5B"></a>众生何业生于彼处。<a id="a-5C"></a>彼见有人杀盗邪行。<a id="a-5D"></a>饮酒妄语。<a id="a-5E"></a>乐行多作。<a id="a-5F"></a>业及果报如前所说。<a id="a-5G"></a>复有邪见。<a id="a-5H"></a>所谓有人作如是见。<a id="a-5I"></a>一切罪福在因缘中。<a id="a-5J"></a>所因之处。<a id="a-5K"></a>皆得罪福。<a id="a-5L"></a>喜为他说。<a id="a-5M"></a>乐行多作。<a id="a-5N"></a>彼人以是恶业因缘。<a id="a-5O"></a>身坏命终。<a id="a-5P"></a>堕于恶处。<a id="a-5Q"></a>在彼地狱名黑铁绳刀解受苦别异处生。<a id="a-5R"></a>受大苦恼。<a id="a-5S"></a>所谓苦者。<a id="a-5T"></a>如前所说活等地狱所受苦恼。<a id="a-5U"></a>彼一切苦。<a id="a-5V"></a>此中具受。<a id="a-5W"></a>五倍更重。<a id="a-5X"></a>复有胜者。<a id="a-5Y"></a>所谓彼处。<a id="a-5Z"></a>阎魔罗人。<a id="a-5a"></a>以黑铁绳锁其身体。<a id="a-5b"></a>以恶业故。<a id="a-5c"></a>如是锁已。<a id="a-5d"></a>以利铁刃。<a id="a-5e"></a>火焰炽燃。<a id="a-5f"></a>从足至头而解劈之。<a id="a-5g"></a>彼地狱人既被锁劈。<a id="a-5h"></a>悲号大叫。<a id="a-5i"></a>唱唤啼哭。<a id="a-5j"></a>而复更以铁绳锁之。<a id="a-5k"></a>焰燃利铁。<a id="a-5l"></a>极细分解。<a id="a-5m"></a>如芥子许。<a id="a-5n"></a>亦不可得。<a id="a-5o"></a>而更和合。<a id="a-5p"></a>还复更生。<a id="a-5q"></a>和合生已。<a id="a-5r"></a>而复更割。<a id="a-5s"></a>割已复割。<a id="a-5t"></a>彼人如是。<a id="a-5u"></a>彼地狱处。<a id="a-5v"></a>于长久时受大苦恼。<a id="a-5w"></a>乃至恶业。<a id="a-5x"></a>未坏未烂。<a id="a-5y"></a>业气未尽。<a id="a-5z"></a>于一切时与苦不止。<a id="a-60"></a>若恶业尽。<a id="a-61"></a>彼地狱处。<a id="a-62"></a>尔乃得脱。<a id="a-63"></a>既得脱已。<a id="a-64"></a>于五百世生饿鬼中。<a id="a-65"></a>食人所弃荡器恶水。<a id="a-66"></a>彼处脱已。<a id="a-67"></a>于一百世生畜生中。<a id="a-68"></a>作蛭作蝎。<a id="a-69"></a>若蜣螂等种种诸虫。<a id="a-6A"></a>是彼恶业余残果报。<a id="a-6B"></a>若生人中同业之处。<a id="a-6C"></a>所生常为饥渴所逼。<a id="a-6D"></a>若有异人违犯王法。<a id="a-6E"></a>横诬抂押。<a id="a-6F"></a>令其入罪。<a id="a-6G"></a>是彼恶业余残果报。</p>
  <p id="a6H">又彼比丘。<a id="a-6I"></a>知业果报。<a id="a-6J"></a>复观焦热之大地狱复有何处。<a id="a-6K"></a>彼见闻知复有异处。<a id="a-6L"></a>彼处名为那迦虫柱恶火受苦。<a id="a-6M"></a>是彼地狱第十四处。<a id="a-6N"></a>众生何业生于彼处。<a id="a-6O"></a>彼见有人。<a id="a-6P"></a>杀盗邪行饮酒妄语。<a id="a-6Q"></a>乐行多作。<a id="a-6R"></a>业及果报如前所说。<a id="a-6S"></a>复有邪见乐行多作。<a id="a-6T"></a>所谓有人如是邪见。<a id="a-6U"></a>言无此世。<a id="a-6V"></a>亦无彼世。<a id="a-6W"></a>杀盗邪行饮酒妄语业及果报。<a id="a-6X"></a>如前所说。<a id="a-6Y"></a>此世间常。<a id="a-6Z"></a>一切法常常不破坏。<a id="a-6a"></a>彼人如是颠倒邪见邪见之人。<a id="a-6b"></a>复教他人令住邪见。<a id="a-6c"></a>数数为说。<a id="a-6d"></a>大众中说。<a id="a-6e"></a>恶因譬喻。<a id="a-6f"></a>为他人说。<a id="a-6g"></a>令彼前人取恶邪见。<a id="a-6h"></a>于大众中。<a id="a-6i"></a>于相似法。<a id="a-6j"></a>非法说法。<a id="a-6k"></a>彼人以是恶业因缘。<a id="a-6l"></a>身坏命终。<a id="a-6m"></a>堕于恶处。<a id="a-6n"></a>在彼地狱那迦虫柱恶火苦处。<a id="a-6o"></a>受大苦恼。<a id="a-6p"></a>所谓苦者。<a id="a-6q"></a>如前所说活等地狱所受苦恼。<a id="a-6r"></a>彼一切苦此中具受。<a id="a-6s"></a>复有胜者。<a id="a-6t"></a>所谓彼处。<a id="a-6u"></a>有铁柱生钉其头上。<a id="a-6v"></a>从下而出。<a id="a-6w"></a>如是出已。<a id="a-6x"></a>半下入地。<a id="a-6y"></a>半在头上。<a id="a-6z"></a>如是穿已。<a id="a-70"></a>有那迦虫。<a id="a-71"></a>在彼罪人皮肉脂中一切处生。<a id="a-72"></a>饮食罪人。<a id="a-73"></a>一切身分。<a id="a-74"></a>先啄其脉。<a id="a-75"></a>饮血令尽。<a id="a-76"></a>次食其肉。<a id="a-77"></a>次破其骨。<a id="a-78"></a>次饮其髓。<a id="a-79"></a>次断其筋。<a id="a-7A"></a>次断其脉。<a id="a-7B"></a>次烧其窍。<a id="a-7C"></a>次拔其毛。<a id="a-7D"></a>抖擞其皮。<a id="a-7E"></a>次入身内。<a id="a-7F"></a>在丛筋中。<a id="a-7G"></a>次破其心。<a id="a-7H"></a>既破心已。<a id="a-7I"></a>而饮其汁。<a id="a-7J"></a>次破其肺。<a id="a-7K"></a>次入背中而饮其汁。<a id="a-7L"></a>次散其脉。<a id="a-7M"></a>次以焰钳破其颔下而拔其舌。<a id="a-7N"></a>拔已与狗。<a id="a-7O"></a>以其舌根本说恶语。<a id="a-7P"></a>说颠倒因。<a id="a-7Q"></a>非法譬喻和合说故。<a id="a-7R"></a>彼地狱人。<a id="a-7S"></a>如是舌罪。<a id="a-7T"></a>故受如是一切苦网。<a id="a-7U"></a>彼邪见人。<a id="a-7V"></a>曲见教他。<a id="a-7W"></a>以大恶心教化余人。<a id="a-7X"></a>令住邪见。<a id="a-7Y"></a>身业口业意业破坏。<a id="a-7Z"></a>于长久时在地狱中常被烧燃。<a id="a-7a"></a>无有年数。<a id="a-7b"></a>不可穷尽。<a id="a-7c"></a>乃至恶业未坏未烂。<a id="a-7d"></a>业气未尽。<a id="a-7e"></a>于一切时与苦不止。<a id="a-7f"></a>若恶业尽。<a id="a-7g"></a>彼地狱处尔乃得脱。<a id="a-7h"></a>既得脱已。<a id="a-7i"></a>于三百世生食死尸饿鬼之中。<a id="a-7j"></a>既得脱已。<a id="a-7k"></a>难得人身。<a id="a-7l"></a>如龟遇孔。<a id="a-7m"></a>若生人中同业之处。<a id="a-7n"></a>他犯王法。<a id="a-7o"></a>横得其殃。<a id="a-7p"></a>以恶业故。<a id="a-7q"></a>贫穷多病。<a id="a-7r"></a>系属他人。<a id="a-7s"></a>不得自在。<a id="a-7t"></a>啖食人肉。<a id="a-7u"></a>而复名人。<a id="a-7v"></a>是彼恶业余残果报。</p>
  <p id="a7w">又彼比丘。<a id="a-7x"></a>知业果报。<a id="a-7y"></a>复观焦热之大地狱。<a id="a-7z"></a>复有何处。<a id="a-80"></a>彼见闻知。<a id="a-81"></a>复有异处。<a id="a-82"></a>名闇火风。<a id="a-83"></a>是彼地狱第十五处。<a id="a-84"></a>众生何业生于彼处。<a id="a-85"></a>彼见有人杀盗邪行饮酒妄语。<a id="a-86"></a>乐行多作。<a id="a-87"></a>业业普遍。<a id="a-88"></a>作业究竟。<a id="a-89"></a>以是恶业。<a id="a-8A"></a>堕彼地狱闇火风处。<a id="a-8B"></a>业及果报如前所说。<a id="a-8C"></a>复有邪见乐行多作。<a id="a-8D"></a>所谓有人。<a id="a-8E"></a>作如是见。<a id="a-8F"></a>一切诸法有常无常。<a id="a-8G"></a>无常者身。<a id="a-8H"></a>常者四大。<a id="a-8I"></a>彼邪见人如是二见。<a id="a-8J"></a>恶因恶喻。<a id="a-8K"></a>为他人说。<a id="a-8L"></a>令住邪见。<a id="a-8M"></a>复生随喜。<a id="a-8N"></a>于大众中。<a id="a-8O"></a>于非法中。<a id="a-8P"></a>相似法说。<a id="a-8Q"></a>彼人以是恶业因缘。<a id="a-8R"></a>身坏命终。<a id="a-8S"></a>堕于恶处。<a id="a-8T"></a>在彼地狱闇火风处受大苦恼。<a id="a-8U"></a>所谓苦者。<a id="a-8V"></a>如前所说活等地狱所受苦恼。<a id="a-8W"></a>彼一切苦此中具受。<a id="a-8X"></a>五倍更重。<a id="a-8Y"></a>复有胜者。<a id="a-8Z"></a>彼既得脱。<a id="a-8a"></a>阎魔罗人所作苦恼难脱脱已。<a id="a-8b"></a>恶业所作。<a id="a-8c"></a>后复更入闇火急风受苦之处。<a id="a-8d"></a>恶风所吹。<a id="a-8e"></a>彼地狱人在虚空中。<a id="a-8f"></a>无所依处。<a id="a-8g"></a>如轮疾转。<a id="a-8h"></a>身不可见。<a id="a-8i"></a>彼人如是。<a id="a-8j"></a>如轮转已。<a id="a-8k"></a>异刀风生碎割其身。<a id="a-8l"></a>令如沙抟。<a id="a-8m"></a>分散十方。<a id="a-8n"></a>又复更生。<a id="a-8o"></a>生已复散。<a id="a-8p"></a>散已复生。<a id="a-8q"></a>恒常如是。<a id="a-8r"></a>无有年数。<a id="a-8s"></a>受如是等坚急苦恼。<a id="a-8t"></a>乃至恶业未坏未烂。<a id="a-8u"></a>业气未尽。<a id="a-8v"></a>于一切时与苦不止。<a id="a-8w"></a>若恶业尽。<a id="a-8x"></a>彼地狱处尔乃得脱。<a id="a-8y"></a>既得脱已。<a id="a-8z"></a>于五百世生于食吐饿鬼之中。<a id="a-90"></a>彼处脱已。<a id="a-91"></a>复生饥渴畜生之中。<a id="a-92"></a>是彼恶业余残果报。</p>
  <p id="a93">又彼比丘。<a id="a-94"></a>知业果报。<a id="a-95"></a>复观焦热之大地狱。<a id="a-96"></a>复有何处。<a id="a-97"></a>彼见闻知。<a id="a-98"></a>复有异处。<a id="a-99"></a>彼处名为金刚嘴蜂。<a id="a-9A"></a>是彼地狱第十六处。<a id="a-9B"></a>众生何业生于彼处。<a id="a-9C"></a>彼见有人。<a id="a-9D"></a>杀盗邪行饮酒妄语。<a id="a-9E"></a>乐行多作。<a id="a-9F"></a>业及果报。<a id="a-9G"></a>如前所说。<a id="a-9H"></a>复有邪见。<a id="a-9I"></a>所谓有人。<a id="a-9J"></a>作如是见。<a id="a-9K"></a>世间有始因缘而生。<a id="a-9L"></a>有常无常。<a id="a-9M"></a>一切皆是因缘所作。<a id="a-9N"></a>彼不实语。<a id="a-9O"></a>邪因譬喻。<a id="a-9P"></a>于非法中。<a id="a-9Q"></a>相似法说。<a id="a-9R"></a>令他余人安住邪法。<a id="a-9S"></a>退失正法。<a id="a-9T"></a>障碍正法而作邪见。<a id="a-9U"></a>彼不正说常法非因。<a id="a-9V"></a>常法不动。<a id="a-9W"></a>常法不异。<a id="a-9X"></a>常不能作。<a id="a-9Y"></a>犹如虚空。<a id="a-9Z"></a>彼邪见人。<a id="a-9a"></a>不实分别。<a id="a-9b"></a>彼人以是恶业因缘。<a id="a-9c"></a>身坏命终。<a id="a-9d"></a>堕于恶处。<a id="a-9e"></a>在彼地狱生金刚嘴蜂铠钾处。<a id="a-9f"></a>受大苦恼。<a id="a-9g"></a>彼邪见人。<a id="a-9h"></a>身业口业意业破坏。<a id="a-9i"></a>下贱之人。<a id="a-9j"></a>众生中劣。<a id="a-9k"></a>障碍正法。<a id="a-9l"></a>住不善法。<a id="a-9m"></a>以愚痴故。<a id="a-9n"></a>作恶道行。<a id="a-9o"></a>自谓有智恃智我慢。<a id="a-9p"></a>自意分别。<a id="a-9q"></a>不实语说。<a id="a-9r"></a>受大苦恼。<a id="a-9s"></a>所谓苦者。<a id="a-9t"></a>如前所说活等地狱所受苦恼。<a id="a-9u"></a>彼一切苦此中具受。<a id="a-9v"></a>五倍更重。<a id="a-9w"></a>复有胜者。<a id="a-9x"></a>所谓彼处阎魔罗人以极细钳稍拔其肉。<a id="a-9y"></a>如毛根许。<a id="a-9z"></a>拔已复拔。<a id="a-A0"></a>如是连拔。<a id="a-A1"></a>置其口中。<a id="a-A2"></a>驱令自食。<a id="a-A3"></a>彼处多有金刚嘴蜂。<a id="a-A4"></a>触罪人身。<a id="a-A5"></a>有热血出。<a id="a-A6"></a>味碱如盐。<a id="a-A7"></a>阎魔罗人。<a id="a-A8"></a>取彼碱血置罪人口。<a id="a-A9"></a>驱令食之。<a id="a-AA"></a>彼既食已。<a id="a-AB"></a>十倍饥渴。<a id="a-AC"></a>烧其身心。<a id="a-AD"></a>恶业所诳。<a id="a-AE"></a>复自食肉。<a id="a-AF"></a>食已更生。<a id="a-AG"></a>恶业因缘。<a id="a-AH"></a>作集恶业之所诳惑。<a id="a-AI"></a>受大苦恼。<a id="a-AJ"></a>无有年数。<a id="a-AK"></a>乃至恶业未坏未烂。<a id="a-AL"></a>业气未尽。<a id="a-AM"></a>于一切时与苦不止。<a id="a-AN"></a>若恶业尽。<a id="a-AO"></a>彼地狱处尔乃得脱。<a id="a-AP"></a>既得脱已。<a id="a-AQ"></a>于四百世生饿鬼中。<a id="a-AR"></a>食不净食。<a id="a-AS"></a>彼处脱已。<a id="a-AT"></a>于五百世生畜生中。<a id="a-AU"></a>而作曲蟮蜣螂等虫。<a id="a-AV"></a>饥渴烧身。<a id="a-AW"></a>是彼恶业余残果报。</p>
  <p id="aAX">又彼比丘。<a id="a-AY"></a>知业果报。<a id="a-AZ"></a>复观焦热之大地狱。<a id="a-Aa"></a>如是观已。<a id="a-Ab"></a>彼更不见第十七处。<a id="a-Ac"></a>如是焦热之大地狱。<a id="a-Ad"></a>如是等处如是尽边。<a id="a-Ae"></a>彼邪见人。<a id="a-Af"></a>如是业作。<a id="a-Ag"></a>恶业住处。<a id="a-Ah"></a>彼比丘。<a id="a-Ai"></a>如是观察六大地狱。<a id="a-Aj"></a>如实而知。<a id="a-Ak"></a>彼修行者。<a id="a-Al"></a>内心思惟。<a id="a-Am"></a>随顺正法观察法行。<a id="a-An"></a>如是见已。<a id="a-Ao"></a>心生欢喜。<a id="a-Ap"></a>作如是言。<a id="a-Aq"></a>此比丘第一精进。<a id="a-Ar"></a>得十一地。<a id="a-As"></a>彼人则能断生死道。<a id="a-At"></a>彼地夜叉。<a id="a-Au"></a>知已欢喜。<a id="a-Av"></a>转复上闻虚空夜叉。<a id="a-Aw"></a>如前所说。<a id="a-Ax"></a>次第乃至闻不少天。<a id="a-Ay"></a>作如是言。<a id="a-Az"></a>某国某村。<a id="a-B0"></a>某善男子。<a id="a-B1"></a>如前所说。<a id="a-B2"></a>得十一地。<a id="a-B3"></a>不共魔王同一处住。<a id="a-B4"></a>心不乐与烦恼共戏。<a id="a-B5"></a>离生死欲非境界处。<a id="a-B6"></a>一切世界无边苦中。<a id="a-B7"></a>不肯住止。</p>
  <p id="aB8">又彼比丘。<a id="a-B9"></a>观活。<a id="a-BA"></a>黑绳。<a id="a-BB"></a>合。<a id="a-BC"></a>唤。<a id="a-BD"></a>大唤。<a id="a-BE"></a>及焦热等并别处已。<a id="a-BF"></a>复更观察。<a id="a-BG"></a>为当更有余地狱不。<a id="a-BH"></a>彼见闻知。<a id="a-BI"></a>有大地狱。<a id="a-BJ"></a>名大焦热。<a id="a-BK"></a>众生何业。<a id="a-BL"></a>生彼地狱。<a id="a-BM"></a>彼见有人。<a id="a-BN"></a>杀生偷盗邪行饮酒妄语邪见。<a id="a-BO"></a>乐行多作。<a id="a-BP"></a>堕彼地狱。<a id="a-BQ"></a>业及果报。<a id="a-BR"></a>如前所说。<a id="a-BS"></a>复于持戒不犯禁戒。<a id="a-BT"></a>具足不缺净行童女。<a id="a-BU"></a>善比丘尼。<a id="a-BV"></a>未曾行欲。<a id="a-BW"></a>未曾犯戒。<a id="a-BX"></a>如来法中如法行者。<a id="a-BY"></a>令其退坏。<a id="a-BZ"></a>如是之人。<a id="a-Ba"></a>不信佛法。<a id="a-Bb"></a>如是心言。<a id="a-Bc"></a>佛者。<a id="a-Bd"></a>则非一切智人。<a id="a-Be"></a>佛既非是一切智者。<a id="a-Bf"></a>何况弟子比丘尼僧。<a id="a-Bg"></a>有清净行。<a id="a-Bh"></a>如是一切。<a id="a-Bi"></a>皆是妄语。<a id="a-Bj"></a>虚诳不实。<a id="a-Bk"></a>如是佛法。<a id="a-Bl"></a>乃是恶处。<a id="a-Bm"></a>非布施此。<a id="a-Bn"></a>能生福德。<a id="a-Bo"></a>非布施此。<a id="a-Bp"></a>能得涅槃。<a id="a-Bq"></a>此凡人僧。<a id="a-Br"></a>如是和合。<a id="a-Bs"></a>比丘女尼毁破禁戒。<a id="a-Bt"></a>则不得罪。<a id="a-Bu"></a>彼人如是恶思惟已。<a id="a-Bv"></a>坏彼童女。<a id="a-Bw"></a>比丘尼戒。<a id="a-Bx"></a>令退僧行。<a id="a-By"></a>令其犯戒。<a id="a-Bz"></a>彼人身业口业意业。<a id="a-C0"></a>恶不善行。<a id="a-C1"></a>身坏命终。<a id="a-C2"></a>堕于恶处。<a id="a-C3"></a>在大焦热大地狱中受大苦恼。<a id="a-C4"></a>一由旬身。<a id="a-C5"></a>身极柔软软于生酥。<a id="a-C6"></a>如是眼软。<a id="a-C7"></a>更软于身。<a id="a-C8"></a>如是五根。<a id="a-C9"></a>皆悉坏软。<a id="a-CA"></a>声触色香。<a id="a-CB"></a>犹尚能杀。<a id="a-CC"></a>何况余苦。<a id="a-CD"></a>如彼作恶。<a id="a-CE"></a>恶业重故。<a id="a-CF"></a>如是身心。<a id="a-CG"></a>皆悉坏软。<a id="a-CH"></a>彼恶业人。<a id="a-CI"></a>恶业力故受极苦恼。<a id="a-CJ"></a>彼恶业人临欲死时。<a id="a-CK"></a>现受业报。<a id="a-CL"></a>有大苦恼。<a id="a-CM"></a>如前所说活地狱中所有苦恼。<a id="a-CN"></a>皆悉具受。<a id="a-CO"></a>如此罪人临欲死时。<a id="a-CP"></a>于先三日。<a id="a-CQ"></a>如是受苦。<a id="a-CR"></a>乃至命尽。<a id="a-CS"></a>失音不语。<a id="a-CT"></a>想大怖畏。<a id="a-CU"></a>行劣识惊。<a id="a-CV"></a>如是次第。<a id="a-CW"></a>四大色怒。<a id="a-CX"></a>极受苦恼。<a id="a-CY"></a>地界坚[革*卬]。<a id="a-CZ"></a>身体强怒。<a id="a-Ca"></a>一切身分筋脉骨髓。<a id="a-Cb"></a>处处闭塞。<a id="a-Cc"></a>皆悉破坏。<a id="a-Cd"></a>生大苦恼。<a id="a-Ce"></a>如新生酥。<a id="a-Cf"></a>抟押磨打。<a id="a-Cg"></a>地界如是。<a id="a-Ch"></a>又复水界。<a id="a-Ci"></a>一切身分筋脉系缚。<a id="a-Cj"></a>本自坚燥。<a id="a-Ck"></a>能令烂缓。<a id="a-Cl"></a>杀虫气臭。<a id="a-Cm"></a>一切漏门。<a id="a-Cn"></a>皆悉闭塞。<a id="a-Co"></a>咽不通利。<a id="a-Cp"></a>舌缩入喉。<a id="a-Cq"></a>诸窍受苦。<a id="a-Cr"></a>遍体污出。<a id="a-Cs"></a>又复火界。<a id="a-Ct"></a>一切身体所有筋脉。<a id="a-Cu"></a>皆悉烧煮。<a id="a-Cv"></a>受大苦恼。<a id="a-Cw"></a>身体皮肤。<a id="a-Cx"></a>如赤铜色。<a id="a-Cy"></a>内外皆热。<a id="a-Cz"></a>口干大渴。<a id="a-D0"></a>烧心炽热。<a id="a-D1"></a>又复风界。<a id="a-D2"></a>轻相更增。<a id="a-D3"></a>以身干故。<a id="a-D4"></a>如升虚空。<a id="a-D5"></a>复下堕地。<a id="a-D6"></a>一切身分。<a id="a-D7"></a>一切皆干。<a id="a-D8"></a>一切身分。<a id="a-D9"></a>一切脉中。<a id="a-DA"></a>风行不住。<a id="a-DB"></a>有风名为必波罗针。<a id="a-DC"></a>如焰针刺。<a id="a-DD"></a>乃至遍身如毛根等。<a id="a-DE"></a>乃至精髓皆悉干烧。<a id="a-DF"></a>卑波罗风能割皮肉。<a id="a-DG"></a>脂骨精髓。<a id="a-DH"></a>如斤斧斫。<a id="a-DI"></a>吹一切根一切身分。<a id="a-DJ"></a>皆悉闭塞。<a id="a-DK"></a>大小便利。<a id="a-DL"></a>拥隔不通。<a id="a-DM"></a>息不调利。<a id="a-DN"></a>咽喉不正。<a id="a-DO"></a>眼目损减。<a id="a-DP"></a>耳中则闻不可爱声。<a id="a-DQ"></a>鼻不闻香。<a id="a-DR"></a>舌不知味。<a id="a-DS"></a>鼻柱倾倒。<a id="a-DT"></a>人根缩入。<a id="a-DU"></a>粪门苦痛。<a id="a-DV"></a>如火所触。<a id="a-DW"></a>受大苦恼。<a id="a-DX"></a>皮肤肿起。<a id="a-DY"></a>毛发不牢。<a id="a-DZ"></a>此等唯说恶业行人。<a id="a-Da"></a>临欲死时。<a id="a-Db"></a>彼人如是。<a id="a-Dc"></a>三夜三日。<a id="a-Dd"></a>四大怒盛。<a id="a-De"></a>苦恼所逼。<a id="a-Df"></a>若命尽时。<a id="a-Dg"></a>他世相现。<a id="a-Dh"></a>所谓自见一切屋舍如黑帐幕。<a id="a-Di"></a>见有黑焰。<a id="a-Dj"></a>如梦见色。<a id="a-Dk"></a>如是恶相。<a id="a-Dl"></a>不曾暂住。<a id="a-Dm"></a>复见恶色师子虎等不可爱色。<a id="a-Dn"></a>一切极恶皆悉具见。<a id="a-Do"></a>闻恶虎声。<a id="a-Dp"></a>生大恐怖铁磨身皮。<a id="a-Dq"></a>残有欲尽。<a id="a-Dr"></a>彼风上行。<a id="a-Ds"></a>始起足甲。<a id="a-Dt"></a>离足甲已。<a id="a-Du"></a>次行足趺。<a id="a-Dv"></a>离足趺已。<a id="a-Dw"></a>次行其踹。<a id="a-Dx"></a>如是离踹。<a id="a-Dy"></a>次行其膝。<a id="a-Dz"></a>如是离膝。<a id="a-E0"></a>次行其髀。<a id="a-E1"></a>如是离髀。<a id="a-E2"></a>次行其髋。<a id="a-E3"></a>如是离臗。<a id="a-E4"></a>次行其肚。<a id="a-E5"></a>如是离肚。<a id="a-E6"></a>次行其心。<a id="a-E7"></a>如是离心。<a id="a-E8"></a>咽喉不利。<a id="a-E9"></a>口干唾尽。<a id="a-EA"></a>一眼则陷。<a id="a-EB"></a>见虚空中。<a id="a-EC"></a>阎魔罗人。<a id="a-ED"></a>手执铁棒。<a id="a-EE"></a>既如是见。<a id="a-EF"></a>以手摩托。<a id="a-EG"></a>知识诸亲见如是已。<a id="a-EH"></a>皆言此人手摩虚空。<a id="a-EI"></a>气息闭塞。<a id="a-EJ"></a>遍吹身分。<a id="a-EK"></a>于是气断。<a id="a-EL"></a>如彼灯炷。<a id="a-EM"></a>烧已而灭。<a id="a-EN"></a>舍此世间。<a id="a-EO"></a>生在中有。<a id="a-EP"></a>如因相似。<a id="a-EQ"></a>相似得果。<a id="a-ER"></a>彼恶业人。<a id="a-ES"></a>于中有中受中有苦。<a id="a-ET"></a>彼见自身。<a id="a-EU"></a>如长命时人寿八万四千年岁。<a id="a-EV"></a>年始八岁小儿之身。<a id="a-EW"></a>自见自身。<a id="a-EX"></a>余一切人皆所不见。<a id="a-EY"></a>四大微细。<a id="a-EZ"></a>不见不对。<a id="a-Ea"></a>钻须弥山能穿能过而不妨碍。<a id="a-Eb"></a>自身不障。<a id="a-Ec"></a>须弥不障。<a id="a-Ed"></a>何况余山。<a id="a-Ee"></a>彼中有中。<a id="a-Ef"></a>如是自见黑闇铁城。<a id="a-Eg"></a>自身入中。<a id="a-Eh"></a>以恶业故。<a id="a-Ei"></a>见自己身一切诸毛皆悉焰燃。<a id="a-Ej"></a>又复自见阎魔罗人。<a id="a-Ek"></a>以黑铁绳反缚其手。<a id="a-El"></a>复缚其足。<a id="a-Em"></a>彼黑铁绳。<a id="a-En"></a>毒坚触恶。<a id="a-Eo"></a>其色可畏。<a id="a-Ep"></a>次缠身中。<a id="a-Eq"></a>遍体普急。<a id="a-Er"></a>不容毛头。<a id="a-Es"></a>恶业行人。<a id="a-Et"></a>如是自见。<a id="a-Eu"></a>既为铁绳坚急缚已。<a id="a-Ev"></a>有不可爱色声香味触等境界。<a id="a-Ew"></a>谓恶业故。<a id="a-Ex"></a>眼见恶色。<a id="a-Ey"></a>甚可怖畏。<a id="a-Ez"></a>阎魔罗人。<a id="a-F0"></a>眼则焰燃多种恶色努臂极嗔。<a id="a-F1"></a>心不喜见。<a id="a-F2"></a>又复耳闻不可爱语。<a id="a-F3"></a>心不乐闻。<a id="a-F4"></a>所谓说言。<a id="a-F5"></a>此人乃是恶业行者。<a id="a-F6"></a>身业口业意业不善。<a id="a-F7"></a>造作恶行。<a id="a-F8"></a>人中善处宝洲之地。<a id="a-F9"></a>自诳其身。<a id="a-FA"></a>不正思惟十善业道。<a id="a-FB"></a>作不善行。<a id="a-FC"></a>常虚妄行。<a id="a-FD"></a>不得善宝。<a id="a-FE"></a>一切欲行。<a id="a-FF"></a>如刀火毒。<a id="a-FG"></a>堕在崄岸。<a id="a-FH"></a>此人如是为欲所诳。<a id="a-FI"></a>他妻所诳。<a id="a-FJ"></a>如是恶行。<a id="a-FK"></a>此人如是不善观察。<a id="a-FL"></a>造作三种不善恶业。<a id="a-FM"></a>如是痴人。<a id="a-FN"></a>自行恶业。<a id="a-FO"></a>我于今者。<a id="a-FP"></a>置大焦热大地狱中。<a id="a-FQ"></a>与种种苦。<a id="a-FR"></a>无量百千种种苦恼。<a id="a-FS"></a>皆悉具与。<a id="a-FT"></a>令使后时更不复作恶行恶业。<a id="a-FU"></a>阎魔罗人。<a id="a-FV"></a>为呵中有离妻子人大忧愁者。<a id="a-FW"></a>而说偈言。</p>
  <p id="aFX">女色为知识　　不利益如怨</p>
  <p id="aFY">破坏人世界　　到闇地狱处</p>
  <p id="aFZ">一切怨恶中　　更无如业怨</p>
  <p id="aFa">三恶业缚束　　我今送地狱</p>
  <p id="aFb">独造作恶业　　独受恶果报</p>
  <p id="aFc">独自到恶处　　世间无同伴</p>
  <p id="aFd">若人多作恶　　因缘于他人</p>
  <p id="aFe">自作还自受　　彼人不能救</p>
  <p id="aFf">汝何故愚痴　　为妻子所诳</p>
  <p id="aFg">于比丘尼等　　痴诳故造恶</p>
  <p id="aFh">此世未来世　　怨常随后行</p>
  <p id="aFi">怨中第一怨　　一切恶处示</p>
  <p id="aFj">自所作恶业　　如毒如刀火</p>
  <p id="aFk">汝自作恶业　　汝如是自食</p>
  <p id="aFl">非此人作业　　余人受果报</p>
  <p id="aFm">非初非中后　　非此世他世</p>
  <p id="aFn">若人散乱意　　心不正观察</p>
  <p id="aFo">贪受乐味故　　造作不善业</p>
  <p id="aFp">愚痴乱心人　　增长不善法</p>
  <p id="aFq">不知正观察　　造作诸恶业</p>
  <p id="aFr">心能诳众生　　心能令人贪</p>
  <p id="aFs">令人向地狱　　闇中闇处去</p>
  <p id="aFt">闇覆生死中　　难得佛正法</p>
  <p id="aFu">若人不爱法　　从苦到苦处</p>
  <p id="aFv">若人寂静心　　境界不破坏</p>
  <p id="aFw">彼人到善处　　汝今者至此</p>
  <p id="aFx">如是造作恶业行人。<a id="a-Fy"></a>自身口意造不善业。<a id="a-Fz"></a>阎魔罗人既呵责已。<a id="a-G0"></a>送大焦热大地狱去。<a id="a-G1"></a>鼻嗅不净臭烂恶屎。<a id="a-G2"></a>舌尝坚热不净恶味。<a id="a-G3"></a>得不可爱香味之色。<a id="a-G4"></a>身则当触最重恶触。<a id="a-G5"></a>有恶风来。<a id="a-G6"></a>如刀如火。<a id="a-G7"></a>此五境界。<a id="a-G8"></a>极恶可畏。<a id="a-G9"></a>心怖畏故。<a id="a-GA"></a>则生恐怯。<a id="a-GB"></a>于先已见大地狱相。<a id="a-GC"></a>阎魔罗人坚系其咽。<a id="a-GD"></a>业风所吹。<a id="a-GE"></a>将向地狱。<a id="a-GF"></a>不得自在。<a id="a-GG"></a>阎魔罗人。<a id="a-GH"></a>面有恶状。<a id="a-GI"></a>手足极热。<a id="a-GJ"></a>捩身努肚罪人见之。<a id="a-GK"></a>极大恾怖。<a id="a-GL"></a>阎魔罗人。<a id="a-GM"></a>声如雷吼。<a id="a-GN"></a>罪人闻之。<a id="a-GO"></a>恐怖更增。<a id="a-GP"></a>阎魔罗人。<a id="a-GQ"></a>手执利刀。<a id="a-GR"></a>腹肚甚大。<a id="a-GS"></a>如黑云色。<a id="a-GT"></a>眼焰如灯。<a id="a-GU"></a>狗牙锋利。<a id="a-GV"></a>臂手皆长。<a id="a-GW"></a>摇动作势。<a id="a-GX"></a>肩阔长爪。<a id="a-GY"></a>锋利焰燃。<a id="a-GZ"></a>臂粗脉胀。<a id="a-Ga"></a>一切身分。<a id="a-Gb"></a>皆悉粗起。<a id="a-Gc"></a>如是种种可畏形状。<a id="a-Gd"></a>执恶业人。<a id="a-Ge"></a>如是将去。<a id="a-Gf"></a>过六十八百千由旬地海洲城。<a id="a-Gg"></a>在海外边。<a id="a-Gh"></a>复行三十六亿由旬。<a id="a-Gi"></a>渐渐向下十亿由旬。<a id="a-Gj"></a>业风所吹。<a id="a-Gk"></a>如是远去。<a id="a-Gl"></a>彼如是处业风力吹。<a id="a-Gm"></a>非心思量。<a id="a-Gn"></a>不可譬喻。<a id="a-Go"></a>彼处境界。<a id="a-Gp"></a>日月风力所不能到。<a id="a-Gq"></a>唯业风力。<a id="a-Gr"></a>一切风中。<a id="a-Gs"></a>业风第一。<a id="a-Gt"></a>更无过者。<a id="a-Gu"></a>如是业风。<a id="a-Gv"></a>将恶业人去到彼处。<a id="a-Gw"></a>既到彼已。<a id="a-Gx"></a>阎魔罗王呵责如前。<a id="a-Gy"></a>阎魔罗王既呵责已。<a id="a-Gz"></a>恶业罥缚。<a id="a-H0"></a>出向地狱。<a id="a-H1"></a>以恶业故。<a id="a-H2"></a>彼处见有阎魔罗人。<a id="a-H3"></a>谓是众生。<a id="a-H4"></a>将恶业人向大焦热大地狱去。<a id="a-H5"></a>如是罪人。<a id="a-H6"></a>闇中远见彼大焦热大地狱中。<a id="a-H7"></a>普火焰燃。<a id="a-H8"></a>彼地狱量。<a id="a-H9"></a>五千由旬。<a id="a-HA"></a>不增不减。<a id="a-HB"></a>去彼地狱三千由旬。<a id="a-HC"></a>闻地狱人啼哭之声。<a id="a-HD"></a>悲愁恐魄。<a id="a-HE"></a>极大忧恼。<a id="a-HF"></a>已受无量种种苦恼。<a id="a-HG"></a>坚恶叵耐。<a id="a-HH"></a>如是无量百千万亿。<a id="a-HI"></a>无数年岁。<a id="a-HJ"></a>闻大焦热大地狱中。<a id="a-HK"></a>地狱罪人啼哭之声。<a id="a-HL"></a>既闻啼哭。<a id="a-HM"></a>十倍恐魄。<a id="a-HN"></a>心惊怖畏。<a id="a-HO"></a>阎魔罗人。<a id="a-HP"></a>如是将送向大焦热大地狱去。<a id="a-HQ"></a>阎魔罗人呵责之故。<a id="a-HR"></a>而说偈言。</p>
  <p id="aHS">汝闻地狱声　　已如是怖畏</p>
  <p id="aHT">何况地狱烧　　如烧干薪草</p>
  <p id="aHU">火烧非是烧　　恶业乃是烧</p>
  <p id="aHV">火烧则可灭　　业烧不可灭</p>
  <p id="aHW">火不地狱烧　　火不随逐行</p>
  <p id="aHX">汝作恶业火　　须臾当烧汝</p>
  <p id="aHY">若作恶业火　　彼在烧狱烧</p>
  <p id="aHZ">若舍恶业火　　则不畏地狱</p>
  <p id="aHa">若人自爱身　　复畏于地狱</p>
  <p id="aHb">彼人则舍恶　　不受大苦恼</p>
  <p id="aHc">舍离恶业人　　心常善观察</p>
  <p id="aHd">身口意皆善　　去涅槃不远</p>
  <p id="aHe">若人常恶心　　痴心常自在</p>
  <p id="aHf">故得恶地狱　　何须眼出泪</p>
  <p id="aHg">造苦得苦报　　苦灭得乐报</p>
  <p id="aHh">初中后恶业　　众生不受乐</p>
  <p id="aHi">汝人中造恶　　恶业已多作</p>
  <p id="aHj">如是恶业果　　今者将欲受</p>
  <p id="aHk">若人作恶业　　则向恶处去</p>
  <p id="aHl">若人作善业　　则去向善处</p>
  <p id="aHm">非是作恶业　　而得于乐果</p>
  <p id="aHn">乐果非恶得　　以不颠倒受</p>
  <p id="aHo">无始世界来　　作善得乐果</p>
  <p id="aHp">若作恶业者　　如是得苦果</p>
  <p id="aHq">因缘则相似　　颠倒不相应</p>
  <p id="aHr">已作因于前　　如是得果报</p>
  <p id="aHs">如是罪人恶业所作。<a id="a-Ht"></a>阎魔罗人。<a id="a-Hu"></a>于中有中。<a id="a-Hv"></a>苦呵责已。<a id="a-Hw"></a>将向地狱。<a id="a-Hx"></a>彼恶业人。<a id="a-Hy"></a>既闻呵责怖异毛竖。<a id="a-Hz"></a>何况眼见。<a id="a-I0"></a>彼中有人。<a id="a-I1"></a>既见地狱焰火炽燃。<a id="a-I2"></a>色等诸阴。<a id="a-I3"></a>极受寒苦。<a id="a-I4"></a>战动难忍。<a id="a-I5"></a>于彼地狱热焰炽火。<a id="a-I6"></a>心生贪着。<a id="a-I7"></a>起心即取。<a id="a-I8"></a>取因缘有。<a id="a-I9"></a>一切有分。<a id="a-IA"></a>法皆如是。<a id="a-IB"></a>有因缘生。<a id="a-IC"></a>彼恶业人。<a id="a-ID"></a>不善业因。<a id="a-IE"></a>杀生偷盗邪行饮酒妄语邪见。<a id="a-IF"></a>复有邪行。<a id="a-IG"></a>于彼净行无欲染心净戒相应善比丘。<a id="a-IH"></a>尼。<a id="a-II"></a>强逼行欲。<a id="a-IJ"></a>彼不善业。<a id="a-IK"></a>作而复集。<a id="a-IL"></a>势力坚[革*卬]。<a id="a-IM"></a>所得果报。<a id="a-IN"></a>有大火聚。<a id="a-IO"></a>其聚举高五百由旬。<a id="a-IP"></a>其量宽广二百由旬。<a id="a-IQ"></a>焰燃炽盛。<a id="a-IR"></a>彼人所作恶业势力。<a id="a-IS"></a>急掷其身堕彼火聚。<a id="a-IT"></a>如大山崖推在崄岸。<a id="a-IU"></a>无有坎蹬挽摸之处。<a id="a-IV"></a>如是罪人。<a id="a-IW"></a>直入大火。<a id="a-IX"></a>彼地狱中。<a id="a-IY"></a>如是势推恶业行人入大地狱。<a id="a-IZ"></a>炽燃火中。<a id="a-Ia"></a>以恶业故。<a id="a-Ib"></a>有热铁钩。<a id="a-Ic"></a>先钩其足。<a id="a-Id"></a>令头在下而入火中。<a id="a-Ie"></a>彼恶业人。<a id="a-If"></a>既如是入地狱炽火。<a id="a-Ig"></a>先烧其眼。<a id="a-Ih"></a>既烧眼已。<a id="a-Ii"></a>次烧头皮。<a id="a-Ij"></a>烧头皮已。<a id="a-Ik"></a>次烧头骨。<a id="a-Il"></a>烧头骨已。<a id="a-Im"></a>次烧颊骨。<a id="a-In"></a>烧颊骨已。<a id="a-Io"></a>次烧其齿。<a id="a-Ip"></a>既烧齿已。<a id="a-Iq"></a>次烧牙床。<a id="a-Ir"></a>烧牙床已。<a id="a-Is"></a>次烧项骨。<a id="a-It"></a>烧项骨已。<a id="a-Iu"></a>次烧背骨。<a id="a-Iv"></a>烧背骨已。<a id="a-Iw"></a>次烧胸骨。<a id="a-Ix"></a>烧胸骨已。<a id="a-Iy"></a>次烧咽筒。<a id="a-Iz"></a>烧咽筒已。<a id="a-J0"></a>次烧其心。<a id="a-J1"></a>既烧心已。<a id="a-J2"></a>次烧其肚。<a id="a-J3"></a>既烧肚已。<a id="a-J4"></a>次烧大肠。<a id="a-J5"></a>烧大肠已。<a id="a-J6"></a>次烧小肠。<a id="a-J7"></a>烧小肠已。<a id="a-J8"></a>次烧其髋。<a id="a-J9"></a>既烧髋已。<a id="a-JA"></a>次烧其根。<a id="a-JB"></a>既烧根已。<a id="a-JC"></a>次烧髀骨。<a id="a-JD"></a>烧髀骨已。<a id="a-JE"></a>次烧其踹。<a id="a-JF"></a>既烧踹已。<a id="a-JG"></a>次烧脚腕。<a id="a-JH"></a>烧脚腕已。<a id="a-JI"></a>次烧足指。<a id="a-JJ"></a>如是如是。<a id="a-JK"></a>彼恶业人。<a id="a-JL"></a>以恶业故。<a id="a-JM"></a>最初先入大火盆中。<a id="a-JN"></a>如是极烧。<a id="a-JO"></a>一切身分。<a id="a-JP"></a>烧已复生受苦不断。<a id="a-JQ"></a>如彼人中上上作业。<a id="a-JR"></a>如是如是上上受苦。<a id="a-JS"></a>彼地狱人如是具受焰鬘火盆。<a id="a-JT"></a>如是极烧。<a id="a-JU"></a>然后堕在金刚火地。<a id="a-JV"></a>以怖畏故。<a id="a-JW"></a>伸手努臂。<a id="a-JX"></a>既倒地已。<a id="a-JY"></a>即复建上。<a id="a-JZ"></a>如毬着地。<a id="a-Ja"></a>即上不停。<a id="a-Jb"></a>如是速建。<a id="a-Jc"></a>连上连下。<a id="a-Jd"></a>伸手努臂。<a id="a-Je"></a>吼唤号哭堕地复上。<a id="a-Jf"></a>如是唱唤。<a id="a-Jg"></a>大火焰鬘。<a id="a-Jh"></a>普覆身体。<a id="a-Ji"></a>建在空中。<a id="a-Jj"></a>常亦被烧。<a id="a-Jk"></a>如前所烧。<a id="a-Jl"></a>入火焰中。<a id="a-Jm"></a>如是无量百千年岁。<a id="a-Jn"></a>彼大地狱大火盆中。<a id="a-Jo"></a>烧已复烧。<a id="a-Jp"></a>连烧不止。<a id="a-Jq"></a>一切身分。<a id="a-Jr"></a>烧已复生。<a id="a-Js"></a>乃至时尽。<a id="a-Jt"></a>若出火盆。<a id="a-Ju"></a>以恶业故。<a id="a-Jv"></a>而复更见阎魔罗人。<a id="a-Jw"></a>非是众生。<a id="a-Jx"></a>罪人见之。<a id="a-Jy"></a>谓是众生。<a id="a-Jz"></a>手中执持焰燃铁钳。<a id="a-K0"></a>彼钳极热。<a id="a-K1"></a>于彼火聚二倍更热。<a id="a-K2"></a>以何因缘。<a id="a-K3"></a>彼钳极热。<a id="a-K4"></a>以杀生故。<a id="a-K5"></a>火盆所烧。<a id="a-K6"></a>杀生偷盗二恶业故。<a id="a-K7"></a>彼钳极热二倍更热。<a id="a-K8"></a>以此因缘。<a id="a-K9"></a>彼焰铁钳二倍更热。<a id="a-KA"></a>阎魔罗人非是众生。<a id="a-KB"></a>以如是钳。<a id="a-KC"></a>钳取罪人置热铁地。<a id="a-KD"></a>焰铁钩上。<a id="a-KE"></a>提令使坐。<a id="a-KF"></a>焰燃铁钩。<a id="a-KG"></a>从粪门入。<a id="a-KH"></a>背上而出。<a id="a-KI"></a>或卵上出。<a id="a-KJ"></a>广说如前。<a id="a-KK"></a>彼既坐已。<a id="a-KL"></a>三倍受苦。<a id="a-KM"></a>热焰利铁。<a id="a-KN"></a>割其人根。<a id="a-KO"></a>并卵俱割。<a id="a-KP"></a>何因何缘三倍受苦。<a id="a-KQ"></a>所谓杀生偷盗邪行。<a id="a-KR"></a>以此因缘。<a id="a-KS"></a>三倍受苦。<a id="a-KT"></a>譬如铁师。<a id="a-KU"></a>若其弟子铁作之处以韛吹之。<a id="a-KV"></a>风满皮韛。<a id="a-KW"></a>如是风吹彼火焰燃。<a id="a-KX"></a>如是如是。<a id="a-KY"></a>作恶业人。<a id="a-KZ"></a>以作恶业究竟满故。<a id="a-Ka"></a>名恶业人。<a id="a-Kb"></a>作恶业人。<a id="a-Kc"></a>恶业弟子。<a id="a-Kd"></a>业业普遍。<a id="a-Ke"></a>故名为风。<a id="a-Kf"></a>所谓业风。<a id="a-Kg"></a>共妇女淫。<a id="a-Kh"></a>名为锻作炉中热沸。<a id="a-Ki"></a>谓地狱人。<a id="a-Kj"></a>唱声叫唤。<a id="a-Kk"></a>如是多吹。<a id="a-Kl"></a>如是多然。<a id="a-Km"></a>多不善业。<a id="a-Kn"></a>如是多烧不善业人。<a id="a-Ko"></a>受极苦恼。<a id="a-Kp"></a>以此因缘。<a id="a-Kq"></a>彼地狱中三倍受苦。<a id="a-Kr"></a>杀盗邪行乐行多作。<a id="a-Ks"></a>彼果应知。<a id="a-Kt"></a>阎魔罗人。<a id="a-Ku"></a>问彼地狱极大怖畏皱面唱唤不善业人。<a id="a-Kv"></a>大火煮人作如是言。<a id="a-Kw"></a>汝何所患。<a id="a-Kx"></a>汝何所苦。<a id="a-Ky"></a>彼受苦人。<a id="a-Kz"></a>即复报答阎魔罗人作如是言。<a id="a-L0"></a>我今如是极受大苦。<a id="a-L1"></a>如是大苦犹尚可忍。<a id="a-L2"></a>渴苦叵耐。<a id="a-L3"></a>阎魔罗人如是闻已。<a id="a-L4"></a>复有恶河。<a id="a-L5"></a>名可畏波。<a id="a-L6"></a>彼河唯有极热勇沸铜汁镴汁和合满中。<a id="a-L7"></a>又复多有焰燃铁块。<a id="a-L8"></a>彼河岸崄。<a id="a-L9"></a>若见彼河。<a id="a-LA"></a>极大怖畏。<a id="a-LB"></a>若闻其声。<a id="a-LC"></a>极生恐怕。<a id="a-LD"></a>阎魔罗人以热铁钵。<a id="a-LE"></a>盛取热铜热白镴汁。<a id="a-LF"></a>持向罪人而语之言。<a id="a-LG"></a>汝可饮之。<a id="a-LH"></a>彼人渴故。<a id="a-LI"></a>两手执取。<a id="a-LJ"></a>谓之是水。<a id="a-LK"></a>取已而饮。<a id="a-LL"></a>彼地狱人。<a id="a-LM"></a>以恶业故。<a id="a-LN"></a>先烧其唇。<a id="a-LO"></a>既烧唇已。<a id="a-LP"></a>次烧其舌。<a id="a-LQ"></a>乃至咽筒。<a id="a-LR"></a>皆悉被烧。<a id="a-LS"></a>次第乃至烧身遍已。<a id="a-LT"></a>从下而出。<a id="a-LU"></a>如是罪人。<a id="a-LV"></a>四倍焰然。<a id="a-LW"></a>四倍受苦。<a id="a-LX"></a>何业果报。<a id="a-LY"></a>所谓杀生偷盗邪行。<a id="a-LZ"></a>及以饮酒。<a id="a-La"></a>戒人自饮。<a id="a-Lb"></a>复与戒人出家比丘。<a id="a-Lc"></a>此业果报。<a id="a-Ld"></a>于地狱中。<a id="a-Le"></a>热渴须水。<a id="a-Lf"></a>而饮热沸赤焰铜汁。<a id="a-Lg"></a>如是比丘。<a id="a-Lh"></a>持戒之人。<a id="a-Li"></a>于众僧中不知是酒。<a id="a-Lj"></a>谓是净饮。<a id="a-Lk"></a>而实是酒。<a id="a-Ll"></a>酒者是毒。<a id="a-Lm"></a>手既执已。<a id="a-Ln"></a>不能弃舍。<a id="a-Lo"></a>畏众僧故而自饮之。<a id="a-Lp"></a>此业果报。<a id="a-Lq"></a>于地狱中赤焰铜汁不能舍弃。<a id="a-Lr"></a>渴急而饮。<a id="a-Ls"></a>此是酒果。<a id="a-Lt"></a>所谓沙门在檀越家。<a id="a-Lu"></a>惜檀越意。<a id="a-Lv"></a>不能弃却而便饮之。<a id="a-Lw"></a>此业果报。<a id="a-Lx"></a>阎魔罗人。<a id="a-Ly"></a>又复更问地狱人曰。<a id="a-Lz"></a>汝何所患。<a id="a-M0"></a>彼地狱人。<a id="a-M1"></a>即复答言。<a id="a-M2"></a>我今患饥。<a id="a-M3"></a>我之所受。<a id="a-M4"></a>如是苦中。<a id="a-M5"></a>饥苦为胜。<a id="a-M6"></a>如是答已。<a id="a-M7"></a>阎魔罗人。<a id="a-M8"></a>于可畏波热焰河中。<a id="a-M9"></a>取铁揣来。<a id="a-MA"></a>五倍焰燃。<a id="a-MB"></a>语罪人曰。<a id="a-MC"></a>此则是食。<a id="a-MD"></a>彼地狱人恶业痴故。<a id="a-ME"></a>起如是意。<a id="a-MF"></a>今食已至。<a id="a-MG"></a>即取食之。<a id="a-MH"></a>先烧其唇如前广说。<a id="a-MI"></a>次第乃至从下而出。<a id="a-MJ"></a>恶业力故。<a id="a-MK"></a>而常不死。<a id="a-ML"></a>作集业故。<a id="a-MM"></a>舌还更生更生柔软。<a id="a-MN"></a>过莲华叶。<a id="a-MO"></a>身复更生。<a id="a-MP"></a>更生软嫰。<a id="a-MQ"></a>恶业果报。<a id="a-MR"></a>彼比丘。<a id="a-MS"></a>如是观察。<a id="a-MT"></a>何业果报。<a id="a-MU"></a>新生更软。<a id="a-MV"></a>彼见闻知。<a id="a-MW"></a>如来如灯。<a id="a-MX"></a>如是说言。<a id="a-MY"></a>若人杀生偷盗邪行。<a id="a-MZ"></a>饮酒与酒。<a id="a-Ma"></a>复有妄语。<a id="a-Mb"></a>彼业果报。<a id="a-Mc"></a>若人犯戒。<a id="a-Md"></a>若具声行。<a id="a-Me"></a>言我持戒。<a id="a-Mf"></a>如是比丘。<a id="a-Mg"></a>如是心意。<a id="a-Mh"></a>食众僧食。<a id="a-Mi"></a>得如是果。<a id="a-Mj"></a>阎魔罗人。<a id="a-Mk"></a>又复更问地狱人曰。<a id="a-Ml"></a>汝烧舌耶。<a id="a-Mm"></a>彼地狱人。<a id="a-Mn"></a>恶业痴人。<a id="a-Mo"></a>出舌示之。<a id="a-Mp"></a>彼舌极软。<a id="a-Mq"></a>如莲华叶。<a id="a-Mr"></a>广半由旬。<a id="a-Ms"></a>妄语业故阎魔罗人。<a id="a-Mt"></a>犁耕其舌。<a id="a-Mu"></a>无量百倒。<a id="a-Mv"></a>伤坏破裂。<a id="a-Mw"></a>发声呻唤。<a id="a-Mx"></a>妄语业故。<a id="a-My"></a>如是无量百千亿岁。<a id="a-Mz"></a>出于算数。<a id="a-N0"></a>时节久远。<a id="a-N1"></a>受大苦恼。<a id="a-N2"></a>是彼作集恶业果报。<a id="a-N3"></a>如是受已。<a id="a-N4"></a>而于地狱未得解脱。<a id="a-N5"></a>阎魔罗人。<a id="a-N6"></a>复为说偈呵责之言。</p>
  <p id="aN7">如汝护惜命　　他心亦如是</p>
  <p id="aN8">汝如是杀生　　作恶业故来</p>
  <p id="aN9">世人宁舍命　　而聚集财物</p>
  <p id="aNA">何故取他物　　以为己所有</p>
  <p id="aNB">一切人爱妻　　胜于爱自身</p>
  <p id="aNC">汝痴欲染人　　何故强侵逼</p>
  <p id="aND">若人饮酒者　　于佛所痴生</p>
  <p id="aNE">法中第一过　　汝何故饮酒</p>
  <p id="aNF">舌中出恶毒　　一切人不信</p>
  <p id="aNG">汝妄语恶人　　何故不舍离</p>
  <p id="aNH">如是五种恶　　汝心所喜乐</p>
  <p id="aNI">今者应忍受　　徒生此忧恼</p>
  <p id="aNJ">恶业法如毒　　汝如是不舍</p>
  <p id="aNK">故到此地狱　　焰鬘大畏处</p>
  <p id="aNL">阎魔罗人。<a id="a-NM"></a>如是呵责地狱罪人。<a id="a-NN"></a>既呵责已。<a id="a-NO"></a>自所作业。<a id="a-NP"></a>彼业如印。<a id="a-NQ"></a>常受大苦。<a id="a-NR"></a>昼夜不息。<a id="a-NS"></a>种种坚鞕。<a id="a-NT"></a>有无量种。<a id="a-NU"></a>如无量种不善业行。<a id="a-NV"></a>如是无量种种受苦。<a id="a-NW"></a>如因相似。<a id="a-NX"></a>得相似果。<a id="a-NY"></a>如是苦果。<a id="a-NZ"></a>似种子故。<a id="a-Na"></a>在大焦热大地狱中满足恶业。<a id="a-Nb"></a>不善业人。<a id="a-Nc"></a>受苦果报。<a id="a-Nd"></a>善满足者。<a id="a-Ne"></a>乐果满足。<a id="a-Nf"></a>彼恶业人。<a id="a-Ng"></a>如是受苦。<a id="a-Nh"></a>如是无量百千年岁。<a id="a-Ni"></a>如是恶业。<a id="a-Nj"></a>如怨无异。<a id="a-Nk"></a>大不饶益。<a id="a-Nl"></a>如是烧煮。<a id="a-Nm"></a>彼地狱人。<a id="a-Nn"></a>如是罪人。<a id="a-No"></a>若脱彼处。<a id="a-Np"></a>望救望归。<a id="a-Nq"></a>走向异处。<a id="a-Nr"></a>远见树林。<a id="a-Ns"></a>极大黑闇。<a id="a-Nt"></a>如是闇处。<a id="a-Nu"></a>多有大狗。<a id="a-Nv"></a>彼狗名为张口大力。<a id="a-Nw"></a>如是狗者。<a id="a-Nx"></a>能急疾走。<a id="a-Ny"></a>口是金刚。<a id="a-Nz"></a>彼狗吼声。<a id="a-O0"></a>甚可怖畏。<a id="a-O1"></a>如是张口。<a id="a-O2"></a>大力狗者。<a id="a-O3"></a>于彼林中。<a id="a-O4"></a>处处遍有。<a id="a-O5"></a>彼地狱人。<a id="a-O6"></a>见彼林已。<a id="a-O7"></a>疾走往入。<a id="a-O8"></a>彼诸恶狗。<a id="a-O9"></a>一切皆来逐彼罪人。<a id="a-OA"></a>先啮其卵。<a id="a-OB"></a>肉皮筋根。<a id="a-OC"></a>脉及脉穴。<a id="a-OD"></a>骨及骨节。<a id="a-OE"></a>一切身分。<a id="a-OF"></a>皆悉遍食。<a id="a-OG"></a>如芥子许遗余不尽。<a id="a-OH"></a>后复更生。<a id="a-OI"></a>长久远时。<a id="a-OJ"></a>恶狗所食。<a id="a-OK"></a>此何业果。<a id="a-OL"></a>谓杀生业。<a id="a-OM"></a>为食肉故而杀众生。<a id="a-ON"></a>得如是果。</p>
 </body>
</html>