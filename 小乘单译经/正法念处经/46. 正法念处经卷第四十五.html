<!doctype html>
<html id="z3IBUR2bX" data-ver="1465">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第四十五</h1>
  <h2 id="a2">观天品第六之二十四(夜摩天之十)</h2>
  <p id="a3">云何比丘及比丘尼二种眷属。<a id="a-4"></a>彼有几种。<a id="a-5"></a>有何功德。<a id="a-6"></a>有何等行。<a id="a-7"></a>云何持戒。<a id="a-8"></a>几种持戒。<a id="a-9"></a>如是沙门。<a id="a-A"></a>世尊弟子。<a id="a-B"></a>或是比丘。<a id="a-C"></a>或比丘尼。<a id="a-D"></a>求涅槃行。<a id="a-E"></a>勤行精进。<a id="a-F"></a>若昼若夜。<a id="a-G"></a>能令魔众眷属怖畏。<a id="a-H"></a>几比丘尼。<a id="a-I"></a>黠慧正行。<a id="a-J"></a>如法律行。<a id="a-K"></a>心无所畏。<a id="a-L"></a>向涅槃城。<a id="a-M"></a>求于实谛。<a id="a-N"></a>求实谛故。<a id="a-O"></a>持戒不越如是则能入涅槃城。<a id="a-P"></a>修何等行。<a id="a-Q"></a>功德相应。<a id="a-R"></a>一切女人。<a id="a-S"></a>爱欲近欲。<a id="a-T"></a>二是功德。<a id="a-U"></a>一切善者。<a id="a-V"></a>最初如是真实观察。<a id="a-W"></a>男身自身。<a id="a-X"></a>见彼男身。<a id="a-Y"></a>或与身等或大于身。<a id="a-Z"></a>如是见已。<a id="a-a"></a>生于兄弟父母等想。<a id="a-b"></a>如是修心。<a id="a-c"></a>此妇女人。<a id="a-d"></a>欲乐为本。<a id="a-e"></a>若相近者。<a id="a-f"></a>意常悕望。<a id="a-g"></a>若昼若夜。<a id="a-h"></a>若坐若卧。<a id="a-i"></a>若睡若寤。<a id="a-j"></a>若余所作。<a id="a-k"></a>若少若老。<a id="a-l"></a>若是中年。<a id="a-m"></a>若住平处。<a id="a-n"></a>若住恶处。<a id="a-o"></a>若苦若乐。<a id="a-p"></a>若病无病。<a id="a-q"></a>若护不护。<a id="a-r"></a>若禁不禁。<a id="a-s"></a>若大姓生。<a id="a-t"></a>若小姓生。<a id="a-u"></a>若媚若丑若道边住。<a id="a-v"></a>若家中住。<a id="a-w"></a>若聚落中。<a id="a-x"></a>或于空处。<a id="a-y"></a>若或庄严。<a id="a-z"></a>若不庄严。<a id="a-10"></a>若系在狱。<a id="a-11"></a>若不在狱。<a id="a-12"></a>若夫爱乐。<a id="a-13"></a>若不爱乐。<a id="a-14"></a>若近尊长。<a id="a-15"></a>在尊长前。<a id="a-16"></a>若近卑贱。<a id="a-17"></a>若近年少。<a id="a-18"></a>若近老年。<a id="a-19"></a>一切妇女。<a id="a-1A"></a>于一切时。<a id="a-1B"></a>于一切处。<a id="a-1C"></a>欲常缚心。<a id="a-1D"></a>欲在心中。<a id="a-1E"></a>譬如火热。<a id="a-1F"></a>如地之坚。<a id="a-1G"></a>如风轻动。<a id="a-1H"></a>如水湿润。<a id="a-1I"></a>如四大中所有自相。<a id="a-1J"></a>皆不颠倒。<a id="a-1K"></a>于一切时。<a id="a-1L"></a>皆不自离。<a id="a-1M"></a>女欲如是。<a id="a-1N"></a>常随系缚。<a id="a-1O"></a>不曾暂离。<a id="a-1P"></a>如是女人。<a id="a-1Q"></a>复有二垢。<a id="a-1R"></a>所谓妒嫉。<a id="a-1S"></a>如是二垢。<a id="a-1T"></a>复有余垢。<a id="a-1U"></a>共生不离。<a id="a-1V"></a>所谓谀谄。<a id="a-1W"></a>彼复有垢随逐不离。<a id="a-1X"></a>所谓欺诳。<a id="a-1Y"></a>彼复有垢随逐不离所谓憍慢。<a id="a-1Z"></a>彼复有垢随逐不离。<a id="a-1a"></a>谓衰恼处。<a id="a-1b"></a>衰恼处者。<a id="a-1c"></a>近于富男而共行欲。<a id="a-1d"></a>彼复有垢随逐不离。<a id="a-1e"></a>所谓躁扰。<a id="a-1f"></a>心常不住。<a id="a-1g"></a>彼复有垢随逐不离。<a id="a-1h"></a>所谓诬枉。<a id="a-1i"></a>亲旧知识。<a id="a-1j"></a>兄弟眷属。<a id="a-1k"></a>彼复有垢随逐不离。<a id="a-1l"></a>所谓能于大会之中。<a id="a-1m"></a>损坏威仪。<a id="a-1n"></a>彼复有垢随逐不离。<a id="a-1o"></a>所谓两舌。<a id="a-1p"></a>彼复有垢随逐不离。<a id="a-1q"></a>所谓私语。<a id="a-1r"></a>彼复有垢随逐不离。<a id="a-1s"></a>所谓贪食。<a id="a-1t"></a>彼复有垢随逐不离。<a id="a-1u"></a>所谓能行不应行欲。<a id="a-1v"></a>彼复有垢随逐不离。<a id="a-1w"></a>所谓叵信。<a id="a-1x"></a>彼复有垢随逐不离。<a id="a-1y"></a>所谓能说他之妇女坏威仪事。<a id="a-1z"></a>彼复有垢随逐不离。<a id="a-20"></a>所谓爱斗。<a id="a-21"></a>彼复有垢随逐不离。<a id="a-22"></a>所谓辱人。<a id="a-23"></a>彼复有垢随逐不离。<a id="a-24"></a>所谓坏乱。<a id="a-25"></a>能令村栅聚落坏乱。<a id="a-26"></a>彼复有垢随逐不离。<a id="a-27"></a>所谓近此妇女因缘堕于地狱。<a id="a-28"></a>如是妇女。<a id="a-29"></a>如屎如毒。<a id="a-2A"></a>亦如利刀。<a id="a-2B"></a>如堕崄岸大火旷野。<a id="a-2C"></a>恶毒蛇等一切相似。<a id="a-2D"></a>妇女之心悉皆如是。</p>
  <p id="a2E">如是等心妇女之人。<a id="a-2F"></a>既见三宝。<a id="a-2G"></a>赞叹称说。<a id="a-2H"></a>听闻佛语。<a id="a-2I"></a>妇女之心则可柔软。<a id="a-2J"></a>彼复更有希有之法。<a id="a-2K"></a>如是对治。<a id="a-2L"></a>如是坚[革*卬]垢恶之心。<a id="a-2M"></a>对治二种。<a id="a-2N"></a>谓自生心。<a id="a-2O"></a>或为他教。<a id="a-2P"></a>以信出家。<a id="a-2Q"></a>自生心者。<a id="a-2R"></a>善熏心故。<a id="a-2S"></a>为他教者。<a id="a-2T"></a>近善知识。<a id="a-2U"></a>彼如所说。<a id="a-2V"></a>诸过闇聚。<a id="a-2W"></a>从无始来。<a id="a-2X"></a>依止心者。<a id="a-2Y"></a>能令散失。<a id="a-2Z"></a>彼初如是出家悕望比丘尼者。<a id="a-2a"></a>近善知识。<a id="a-2b"></a>何以故。<a id="a-2c"></a>此如所说诸垢对治。<a id="a-2d"></a>知说为说。<a id="a-2e"></a>令其善住。<a id="a-2f"></a>善能为解苦恼结缚。<a id="a-2g"></a>令得解脱。<a id="a-2h"></a>安隐乐住。<a id="a-2i"></a>善知识者。<a id="a-2j"></a>安慰示导无始来闇。<a id="a-2k"></a>能令失灭。<a id="a-2l"></a>示其善道。<a id="a-2m"></a>拔无始来恶欲等刺。<a id="a-2n"></a>于爱恶处。<a id="a-2o"></a>则能救免。<a id="a-2p"></a>示常不生不死不老安隐之处。<a id="a-2q"></a>彼如是垢对治之处。<a id="a-2r"></a>我今说之。<a id="a-2s"></a>如次第说。<a id="a-2t"></a>如随逐垢。<a id="a-2u"></a>如彼对治。<a id="a-2v"></a>令得寂静。<a id="a-2w"></a>一切如是。<a id="a-2x"></a>妇女妒嫉。<a id="a-2y"></a>多于男子。<a id="a-2z"></a>如是彼此逆顺对治出离生死。</p>
  <p id="a30">女欲多故。<a id="a-31"></a>不净对治。<a id="a-32"></a>如身实见。<a id="a-33"></a>身是病藏。<a id="a-34"></a>不善之聚。<a id="a-35"></a>一切不净。<a id="a-36"></a>粪屎等处。<a id="a-37"></a>彼于此身。<a id="a-38"></a>或自或他。<a id="a-39"></a>如其自相。<a id="a-3A"></a>如是观察观其本藏。<a id="a-3B"></a>此身本从何处出生。<a id="a-3C"></a>彼见精血不净和合集聚如汁。<a id="a-3D"></a>二家恶汁。<a id="a-3E"></a>合为一身。<a id="a-3F"></a>如是身者。<a id="a-3G"></a>不净种子而生此身。</p>
  <p id="a3H">又复彼女。<a id="a-3I"></a>如是观身。<a id="a-3J"></a>此身若从不净种子而得生者。<a id="a-3K"></a>如此身中。<a id="a-3L"></a>无少净法。<a id="a-3M"></a>彼比丘尼。<a id="a-3N"></a>复更谛求观身九种恶疮不净。<a id="a-3O"></a>从身流出。<a id="a-3P"></a>如妇女身。<a id="a-3Q"></a>男身亦尔。<a id="a-3R"></a>妇女男子。<a id="a-3S"></a>九种疮流。<a id="a-3T"></a>妇女之身。<a id="a-3U"></a>三种大过。<a id="a-3V"></a>何等为三。<a id="a-3W"></a>所谓妇女。<a id="a-3X"></a>尿门宽大。<a id="a-3Y"></a>两乳汁流。<a id="a-3Z"></a>是名三种。</p>
  <p id="a3a">又复男女。<a id="a-3b"></a>平等疮流。<a id="a-3c"></a>鼻两孔中。<a id="a-3d"></a>并皆流涕。<a id="a-3e"></a>两目出泪。<a id="a-3f"></a>两耳孔中。<a id="a-3g"></a>或有垢出。<a id="a-3h"></a>或有血出。<a id="a-3i"></a>或有脓出。<a id="a-3j"></a>口中气臭。<a id="a-3k"></a>或啖故臭。<a id="a-3l"></a>唾沫流出。<a id="a-3m"></a>于下分中。<a id="a-3n"></a>若屎若尿。<a id="a-3o"></a>血等不净。<a id="a-3p"></a>如是如实观察此身诸不净已。<a id="a-3q"></a>如是忆念。<a id="a-3r"></a>此身聚中。<a id="a-3s"></a>无有净物。<a id="a-3t"></a>微尘许流。<a id="a-3u"></a>一切皆是。<a id="a-3v"></a>不净之物。</p>
  <p id="a3w">如此身者。<a id="a-3x"></a>何物住中。<a id="a-3y"></a>何者依止。<a id="a-3z"></a>若有净物来近此身。<a id="a-40"></a>身犹不净。<a id="a-41"></a>身不净故。<a id="a-42"></a>如是净物亦同不净。<a id="a-43"></a>随何等物本清净者。<a id="a-44"></a>若来触身则为不净。<a id="a-45"></a>所谓彼物本清净者。<a id="a-46"></a>若食第一清净之食。<a id="a-47"></a>彼食入身。<a id="a-48"></a>则成粪屎。<a id="a-49"></a>此身如是饮清净物。<a id="a-4A"></a>入身成尿外物触身。<a id="a-4B"></a>由此身故。<a id="a-4C"></a>一切净物皆为不净。<a id="a-4D"></a>所谓净者。<a id="a-4E"></a>一切香衣。<a id="a-4F"></a>若令身着。<a id="a-4G"></a>汗出则臭。<a id="a-4H"></a>又复如花。<a id="a-4I"></a>本一切香。<a id="a-4J"></a>与身相着。<a id="a-4K"></a>萎蔫气臭彼比丘尼。<a id="a-4L"></a>复观察身。<a id="a-4M"></a>如此身者。<a id="a-4N"></a>何处住来。<a id="a-4O"></a>谓本在于母身藏中。<a id="a-4P"></a>母身云何。<a id="a-4Q"></a>为净不净。<a id="a-4R"></a>彼比丘尼。<a id="a-4S"></a>如是观察我母本性。<a id="a-4T"></a>亦复如是一种不净。</p>
  <p id="a4U">彼比丘尼。<a id="a-4V"></a>又观察身。<a id="a-4W"></a>如此身者。<a id="a-4X"></a>何处而住。<a id="a-4Y"></a>于何处行。<a id="a-4Z"></a>彼如是处。<a id="a-4a"></a>为净不净。<a id="a-4b"></a>如是观已。<a id="a-4c"></a>如实见知。<a id="a-4d"></a>一切所有清净之处。<a id="a-4e"></a>随何等处。<a id="a-4f"></a>如此之身。<a id="a-4g"></a>若死若活。<a id="a-4h"></a>若在彼处。<a id="a-4i"></a>彼如是处。<a id="a-4j"></a>则有虫垢发毛骨等。<a id="a-4k"></a>能令彼处悉皆大臭。<a id="a-4l"></a>以如是身在彼处故。</p>
  <p id="a4m">彼比丘尼。<a id="a-4n"></a>为断欲故。<a id="a-4o"></a>复观察身。<a id="a-4p"></a>如是身者。<a id="a-4q"></a>为谁所食。<a id="a-4r"></a>云何观察。<a id="a-4s"></a>如实见之。<a id="a-4t"></a>所谓罗刹诸恶鬼等。<a id="a-4u"></a>诸不净者之所食啖。<a id="a-4v"></a>非是鹅鸭及鸳鸯等净洁众生之所食啖。</p>
  <p id="a4w">彼比丘尼。<a id="a-4x"></a>复实观察如是身已。<a id="a-4y"></a>则见此身。<a id="a-4z"></a>唯邪所摄。<a id="a-50"></a>颠倒分别。<a id="a-51"></a>不正观察。<a id="a-52"></a>闇眼现前。<a id="a-53"></a>男子相近。<a id="a-54"></a>欲系缚心。<a id="a-55"></a>不见不净。<a id="a-56"></a>彼以如是。<a id="a-57"></a>决定观察此无始来。<a id="a-58"></a>久习坚欲。<a id="a-59"></a>皆得断灭。<a id="a-5A"></a>或令微少。<a id="a-5B"></a>一切垢中。<a id="a-5C"></a>痴垢最恶。<a id="a-5D"></a>一切妇女。<a id="a-5E"></a>欲为最恶。<a id="a-5F"></a>欲垢因缘。<a id="a-5G"></a>更生余垢。<a id="a-5H"></a>若以对治除欲垢者。<a id="a-5I"></a>余一切垢。<a id="a-5J"></a>皆灭无余。<a id="a-5K"></a>如日没时光明尽没。<a id="a-5L"></a>如是断除垢根欲故。<a id="a-5M"></a>余垢尽灭。</p>
  <p id="a5N">彼比丘尼。<a id="a-5O"></a>此道灭欲。<a id="a-5P"></a>彼欲灭故。<a id="a-5Q"></a>余共生垢。<a id="a-5R"></a>一切皆灭。<a id="a-5S"></a>何者共生。<a id="a-5T"></a>所谓妒嫉。<a id="a-5U"></a>若男若女所有妒嫉。<a id="a-5V"></a>皆因欲故。<a id="a-5W"></a>妒嫉二垢。<a id="a-5X"></a>欲是其根。<a id="a-5Y"></a>彼欲断故。<a id="a-5Z"></a>或微薄故。<a id="a-5a"></a>彼二则灭。</p>
  <p id="a5b">又彼二垢。<a id="a-5c"></a>复有余垢随逐系缚。<a id="a-5d"></a>何者余垢。<a id="a-5e"></a>所谓谀谄。<a id="a-5f"></a>从妒嫉生。<a id="a-5g"></a>妒嫉灭故。<a id="a-5h"></a>谀谄亦灭。<a id="a-5i"></a>从谀谄垢复生余垢随逐系缚。<a id="a-5j"></a>所谓欺诳。<a id="a-5k"></a>谀谄灭故。<a id="a-5l"></a>则无欺诳。<a id="a-5m"></a>从欺诳垢复生余垢随逐系缚。<a id="a-5n"></a>所谓憍慢。<a id="a-5o"></a>欺诳灭故。<a id="a-5p"></a>则无憍慢。<a id="a-5q"></a>从憍慢垢复生余垢随逐系缚。<a id="a-5r"></a>谓衰恼处。<a id="a-5s"></a>憍慢灭故。<a id="a-5t"></a>无衰恼处。<a id="a-5u"></a>从衰恼处复生余垢随逐系缚。<a id="a-5v"></a>所谓躁扰。<a id="a-5w"></a>衰恼处灭。<a id="a-5x"></a>则无躁扰。<a id="a-5y"></a>从躁扰垢复生余垢随逐系缚。<a id="a-5z"></a>所谓诬枉。<a id="a-60"></a>躁扰灭故。<a id="a-61"></a>则不诬枉。<a id="a-62"></a>从诬枉垢复生余垢随逐系缚。<a id="a-63"></a>谓坏威仪。<a id="a-64"></a>无诬枉故。<a id="a-65"></a>不坏威仪。<a id="a-66"></a>从坏威仪复生余垢随逐系缚。<a id="a-67"></a>所谓两舌。<a id="a-68"></a>一切妇女。<a id="a-69"></a>两舌破坏。<a id="a-6A"></a>不坏威仪。<a id="a-6B"></a>则无两舌。<a id="a-6C"></a>从两舌垢复生余垢随逐系缚。<a id="a-6D"></a>所谓私语屏处说他。<a id="a-6E"></a>两舌灭故。<a id="a-6F"></a>则不私语。<a id="a-6G"></a>从私语垢复生余垢随逐系缚。<a id="a-6H"></a>所谓贪食。<a id="a-6I"></a>妇女腹内。<a id="a-6J"></a>饮食则多。<a id="a-6K"></a>一切妇女常贪饮食。<a id="a-6L"></a>多置腹中。<a id="a-6M"></a>自养其身。<a id="a-6N"></a>不私语故。<a id="a-6O"></a>则不贪食。<a id="a-6P"></a>从贪食垢复生余垢随逐系缚。<a id="a-6Q"></a>所谓能行不相应欲。<a id="a-6R"></a>一切妇女。<a id="a-6S"></a>贪欲食故。<a id="a-6T"></a>则不相应。<a id="a-6U"></a>恶邪欲发。<a id="a-6V"></a>彼贪饮食餐垢灭故。<a id="a-6W"></a>彼不相应邪欲则无。<a id="a-6X"></a>从彼恶邪不相应欲复生余垢随逐系缚。<a id="a-6Y"></a>所谓叵信。<a id="a-6Z"></a>若有妇女不相应欲。<a id="a-6a"></a>一切诸人。<a id="a-6b"></a>于彼妇女皆生疑虑。<a id="a-6c"></a>为一切人之所不爱。<a id="a-6d"></a>彼不相应邪欲垢灭。<a id="a-6e"></a>叵信则灭。<a id="a-6f"></a>从叵信垢复生余垢随逐系缚。<a id="a-6g"></a>所谓能说他之妇女坏威仪事。<a id="a-6h"></a>叵信灭故。<a id="a-6i"></a>则不说他坏威仪事。<a id="a-6j"></a>从说他垢复生余垢随逐系缚。<a id="a-6k"></a>所谓爱斗。<a id="a-6l"></a>说他灭故爱斗则灭。<a id="a-6m"></a>从爱斗垢复生余垢随逐系缚。<a id="a-6n"></a>所谓辱人。<a id="a-6o"></a>爱斗灭故。<a id="a-6p"></a>则不辱人。<a id="a-6q"></a>从辱人垢复生余垢随逐系缚。<a id="a-6r"></a>所谓坏乱。<a id="a-6s"></a>能令村舍聚落坏乱。<a id="a-6t"></a>辱人灭故。<a id="a-6u"></a>则不坏乱。<a id="a-6v"></a>此一切垢。<a id="a-6w"></a>上上次第相住持者。<a id="a-6x"></a>一切皆灭。<a id="a-6y"></a>如是自体根本系缚。<a id="a-6z"></a>妇女之心。<a id="a-70"></a>更无有法能令柔软。<a id="a-71"></a>唯除佛语。<a id="a-72"></a>知识口说。<a id="a-73"></a>从其得闻。<a id="a-74"></a>彼妇女人。<a id="a-75"></a>如是闻已。<a id="a-76"></a>如是难舍。<a id="a-77"></a>住处家业舍而出家。<a id="a-78"></a>若其不能尽灭诸漏。<a id="a-79"></a>则能专心持戒修行。<a id="a-7A"></a>初修不杀不盗不淫。<a id="a-7B"></a>不作妄语。<a id="a-7C"></a>不破坏语。<a id="a-7D"></a>不作恶口。<a id="a-7E"></a>不作绮语。<a id="a-7F"></a>一切善修。<a id="a-7G"></a>常数数修。<a id="a-7H"></a>乐修多作。<a id="a-7I"></a>如是妇女。<a id="a-7J"></a>身坏命终。<a id="a-7K"></a>生于善道欲界天中。<a id="a-7L"></a>若不厌欲。<a id="a-7M"></a>业心自在。<a id="a-7N"></a>生夜摩天山树具足地处之中。<a id="a-7O"></a>得丈夫身。<a id="a-7P"></a>善能如是持戒不缺。<a id="a-7Q"></a>如是既得彼天身已。<a id="a-7R"></a>则行放逸。<a id="a-7S"></a>放逸行天。<a id="a-7T"></a>善业尽故。<a id="a-7U"></a>复堕地狱饿鬼畜生。<a id="a-7V"></a>复生如是上上垢恶妇女之身。<a id="a-7W"></a>尔时世尊。<a id="a-7X"></a>而说偈言。</p>
  <p id="a7Y">欲为妒嫉地　　心如电火轮</p>
  <p id="a7Z">是贪慢之藏　　智者则不信</p>
  <p id="a7a">心体是欲罥　　如利刀火等</p>
  <p id="a7b">心如堕崄岸　　难测深于海</p>
  <p id="a7c">心常缘如网　　诳惑于他人</p>
  <p id="a7d">如金刚火烧　　亦如毒能杀</p>
  <p id="a7e">满足诸过恶　　无量种和集</p>
  <p id="a7f">妇女则无心　　少分修持戒</p>
  <p id="a7g">以欲势力故　　妇女不持戒</p>
  <p id="a7h">若离欲势力　　于戒则能持</p>
  <p id="a7i">牟修楼陀夜摩天王。<a id="a-7j"></a>如是为说本生持戒而语之言。<a id="a-7k"></a>汝等男天。<a id="a-7l"></a>如是人中女身持戒。<a id="a-7m"></a>生此天处。<a id="a-7n"></a>本妇女身。<a id="a-7o"></a>持戒善业。<a id="a-7p"></a>汝身男生。<a id="a-7q"></a>如是生已放逸故尽。<a id="a-7r"></a>汝等天众。<a id="a-7s"></a>如是自欺。<a id="a-7t"></a>从今以后。<a id="a-7u"></a>慎勿如是放逸而行。</p>
  <p id="a7v">世尊如是已调伏天为作利益。<a id="a-7w"></a>彼如是等一切正觉正遍知者四种眷属。<a id="a-7x"></a>彼眷属中。<a id="a-7y"></a>第二眷属。<a id="a-7z"></a>妇女姊妹。<a id="a-80"></a>随顺次第比丘眷属。<a id="a-81"></a>如彼次第。<a id="a-82"></a>比丘持戒。<a id="a-83"></a>第一胜上。<a id="a-84"></a>善修心意。<a id="a-85"></a>如是比丘。<a id="a-86"></a>自他恼乱。<a id="a-87"></a>见则生畏。<a id="a-88"></a>于世间中生死之道。<a id="a-89"></a>则生厌离。<a id="a-8A"></a>其心怖畏一切生死。<a id="a-8B"></a>乃至微少尘许小恶见则生畏。<a id="a-8C"></a>谛观察行。<a id="a-8D"></a>无所悕望。<a id="a-8E"></a>第一深心。<a id="a-8F"></a>第一种姓正行持戒。<a id="a-8G"></a>布施熏心。<a id="a-8H"></a>于四圣谛。<a id="a-8I"></a>正念思惟。<a id="a-8J"></a>几种比丘几种法行。<a id="a-8K"></a>比丘不越四种正法。<a id="a-8L"></a>何等为四。<a id="a-8M"></a>所谓一者不独道行。<a id="a-8N"></a>是初比丘。<a id="a-8O"></a>何以故。<a id="a-8P"></a>独行比丘。<a id="a-8Q"></a>行聚落中。<a id="a-8R"></a>则为轻贱。<a id="a-8S"></a>或复自在。<a id="a-8T"></a>以自在故。<a id="a-8U"></a>则破学句。<a id="a-8V"></a>若于村中。<a id="a-8W"></a>若城等中。<a id="a-8X"></a>人众之处随意念行。<a id="a-8Y"></a>于余比丘。<a id="a-8Z"></a>不生忌难。<a id="a-8a"></a>见多妇女。<a id="a-8b"></a>则生疑虑。<a id="a-8c"></a>其心躁扰。<a id="a-8d"></a>看彼妇女。<a id="a-8e"></a>俗人见之。<a id="a-8f"></a>则生讥嫌。<a id="a-8g"></a>见他讥嫌。<a id="a-8h"></a>则生嗔忿。<a id="a-8i"></a>如是比丘。<a id="a-8j"></a>心中生此第二嗔过。<a id="a-8k"></a>如是比丘。<a id="a-8l"></a>嗔欲覆故。<a id="a-8m"></a>心则愚痴。<a id="a-8n"></a>如是出家。<a id="a-8o"></a>独行沙门。<a id="a-8p"></a>行于人中。<a id="a-8q"></a>三过增长。<a id="a-8r"></a>是故不应独行人中。<a id="a-8s"></a>此是一种。</p>
  <p id="a8t">又复第二不越比丘。<a id="a-8u"></a>如是比丘。<a id="a-8v"></a>念身而行。<a id="a-8w"></a>此比丘行。<a id="a-8x"></a>欲在道行。<a id="a-8y"></a>专念自身。<a id="a-8z"></a>谓如是念。<a id="a-90"></a>我举此足。<a id="a-91"></a>心及心数。<a id="a-92"></a>观察其足。<a id="a-93"></a>如是比丘。<a id="a-94"></a>从足至头。<a id="a-95"></a>一切身分。<a id="a-96"></a>皆悉观察。<a id="a-97"></a>或举右足。<a id="a-98"></a>或举左足。<a id="a-99"></a>常观此身。<a id="a-9A"></a>脉网系缚。<a id="a-9B"></a>脂骨皮筋。<a id="a-9C"></a>系缚足踝。<a id="a-9D"></a>业风吹行。<a id="a-9E"></a>心则不断。<a id="a-9F"></a>若举若下。<a id="a-9G"></a>若舒若屈。<a id="a-9H"></a>足举则摄。<a id="a-9I"></a>足下则宽。<a id="a-9J"></a>如是脚者。<a id="a-9K"></a>筋网系缚。<a id="a-9L"></a>大小五指。<a id="a-9M"></a>和合为脚。<a id="a-9N"></a>旧爪新爪。<a id="a-9O"></a>合为足趺。</p>
  <p id="a9P">观足趺已。<a id="a-9Q"></a>次观足胫。<a id="a-9R"></a>犹如合汁甘蔗之茎。<a id="a-9S"></a>肉泥封涂。<a id="a-9T"></a>以筋系缚。<a id="a-9U"></a>骨中孔长。<a id="a-9V"></a>筋缠其外。<a id="a-9W"></a>前因缘生。<a id="a-9X"></a>有毛覆皮。<a id="a-9Y"></a>外有毛聚。<a id="a-9Z"></a>皮如蝇翅。<a id="a-9a"></a>以覆胫外。<a id="a-9b"></a>彼如是胫。<a id="a-9c"></a>一举一下。<a id="a-9d"></a>如实观之。<a id="a-9e"></a>经行处行。<a id="a-9f"></a>令身来去。</p>
  <p id="a9g">次复观察此身二髀。<a id="a-9h"></a>筋血脂肉骨等合成。<a id="a-9i"></a>如是观察。<a id="a-9j"></a>心及心数。<a id="a-9k"></a>业风所吹。<a id="a-9l"></a>是故动行。</p>
  <p id="a9m">又复观察此身二髀。<a id="a-9n"></a>于胫为粗。<a id="a-9o"></a>多有筋肉。<a id="a-9p"></a>迭相缠缚。<a id="a-9q"></a>以肉涂上。<a id="a-9r"></a>以肉傅上。<a id="a-9s"></a>血烂为汁。<a id="a-9t"></a>汁脂内满。<a id="a-9u"></a>唯见外皮。<a id="a-9v"></a>心生爱染。<a id="a-9w"></a>若举一脚。<a id="a-9x"></a>下踏之时。<a id="a-9y"></a>如实观察。<a id="a-9z"></a>复举第二。<a id="a-A0"></a>举第二脚。<a id="a-A1"></a>亦如是观。<a id="a-A2"></a>足举则摄。<a id="a-A3"></a>着地则宽。<a id="a-A4"></a>或伸或屈。<a id="a-A5"></a>如是次第。<a id="a-A6"></a>坚处孔处。<a id="a-A7"></a>一切观察。<a id="a-A8"></a>欲行欲动。<a id="a-A9"></a>或余种种。<a id="a-AA"></a>皆是风吹。<a id="a-AB"></a>两脚已上。<a id="a-AC"></a>如有瓶等。<a id="a-AD"></a>中有熟藏。<a id="a-AE"></a>所谓屎尿不净恶汁。<a id="a-AF"></a>一切所见。<a id="a-AG"></a>不坚不净。<a id="a-AH"></a>二脚行故。<a id="a-AI"></a>彼瓶随去。<a id="a-AJ"></a>并其所盛一切诸物。<a id="a-AK"></a>皆悉随行。<a id="a-AL"></a>彼于行时。<a id="a-AM"></a>如是如是。<a id="a-AN"></a>随顺系念。</p>
  <p id="aAO">又彼比丘。<a id="a-AP"></a>于彼上瓶摇动其身。<a id="a-AQ"></a>观察而行。<a id="a-AR"></a>作如是念。<a id="a-AS"></a>我云何行。<a id="a-AT"></a>上身动行。<a id="a-AU"></a>观大小肠彼见举脚。<a id="a-AV"></a>气共肠动。<a id="a-AW"></a>大肠小肠。<a id="a-AX"></a>一切动转。<a id="a-AY"></a>或从左厢去至右厢。<a id="a-AZ"></a>或从右厢去至左厢。<a id="a-Aa"></a>如是肠中。<a id="a-Ab"></a>有风黄冷。<a id="a-Ac"></a>屎尿虫满。<a id="a-Ad"></a>并肠转动。</p>
  <p id="aAe">又彼比丘观察动已。<a id="a-Af"></a>如实观察彼肠已上。<a id="a-Ag"></a>所有生藏筋罥系缚。<a id="a-Ah"></a>下上傍厢。<a id="a-Ai"></a>脉网缠之。<a id="a-Aj"></a>内有烂沫。<a id="a-Ak"></a>饮食水。<a id="a-Al"></a>汁彼食犹如新吐冷沫为生藏覆。<a id="a-Am"></a>满生藏中。<a id="a-An"></a>第一大臭。<a id="a-Ao"></a>上与咽连。<a id="a-Ap"></a>筋脉骨持。<a id="a-Aq"></a>唯有业风。<a id="a-Ar"></a>共心心数。<a id="a-As"></a>相随持行。</p>
  <p id="aAt">比丘如是观察身已。<a id="a-Au"></a>观身动行。<a id="a-Av"></a>我身上面。<a id="a-Aw"></a>颊骨齿骨。<a id="a-Ax"></a>髑髅骨等。<a id="a-Ay"></a>和合为头。<a id="a-Az"></a>有二眼块。<a id="a-B0"></a>并集成头。<a id="a-B1"></a>眼中脂多。<a id="a-B2"></a>常睫不停。</p>
  <p id="aB3">我今观此妇女之身。<a id="a-B4"></a>筋皮罥缚。<a id="a-B5"></a>如绳缠木。<a id="a-B6"></a>念念生灭。<a id="a-B7"></a>退没出生。<a id="a-B8"></a>在于聚落城邑等中而行乞食。<a id="a-B9"></a>以养身箧。<a id="a-BA"></a>如养蛇箧。<a id="a-BB"></a>如是养身。<a id="a-BC"></a>不为欲故。<a id="a-BD"></a>非贪饮食。<a id="a-BE"></a>非贪着味。<a id="a-BF"></a>如是比丘。<a id="a-BG"></a>如是而行。<a id="a-BH"></a>如是第二精进比丘。<a id="a-BI"></a>于法不越。<a id="a-BJ"></a>又彼比丘。<a id="a-BK"></a>村城聚落多人住处。<a id="a-BL"></a>入中乞食。<a id="a-BM"></a>既乞食已。<a id="a-BN"></a>如是观身。<a id="a-BO"></a>如是一切妇女男子。<a id="a-BP"></a>普皆观察。<a id="a-BQ"></a>彼能如是善修习行。<a id="a-BR"></a>勤发精进。<a id="a-BS"></a>欲等离心。<a id="a-BT"></a>不入其心。<a id="a-BU"></a>如是比丘。<a id="a-BV"></a>善调伏根。<a id="a-BW"></a>胜而不劣。<a id="a-BX"></a>如是比丘。<a id="a-BY"></a>悕望利益。<a id="a-BZ"></a>不越法行。</p>
  <p id="aBa">又复第三。<a id="a-Bb"></a>修行比丘。<a id="a-Bc"></a>所谓比丘常修正念。<a id="a-Bd"></a>正念比丘心不散乱。<a id="a-Be"></a>是善知识。<a id="a-Bf"></a>常有善意。<a id="a-Bg"></a>有不乱意。<a id="a-Bh"></a>如是比丘。<a id="a-Bi"></a>天常随行。<a id="a-Bj"></a>天魔不能与作妨乱。<a id="a-Bk"></a>云何正念。<a id="a-Bl"></a>谓知欲行。<a id="a-Bm"></a>心心数法。<a id="a-Bn"></a>已生欲生。<a id="a-Bo"></a>如是能知。<a id="a-Bp"></a>不放逸意。<a id="a-Bq"></a>应缘不缘。<a id="a-Br"></a>一切皆知。<a id="a-Bs"></a>心心数法。<a id="a-Bt"></a>若善不善无记等法。<a id="a-Bu"></a>一切皆知。<a id="a-Bv"></a>心如是念。<a id="a-Bw"></a>我诸善法因缘故生。<a id="a-Bx"></a>所谓我当利益安乐。<a id="a-By"></a>乃至涅槃。<a id="a-Bz"></a>我今破坏余不善法。<a id="a-C0"></a>以我善法。<a id="a-C1"></a>心心数法。<a id="a-C2"></a>生因缘故。<a id="a-C3"></a>则破不善。<a id="a-C4"></a>此不善法。<a id="a-C5"></a>若不破坏。<a id="a-C6"></a>令我后时当不利益。<a id="a-C7"></a>当不安乐。<a id="a-C8"></a>如是善法及不善法。<a id="a-C9"></a>如实而知。<a id="a-CA"></a>知已思量。<a id="a-CB"></a>如是等法。<a id="a-CC"></a>心意所知。<a id="a-CD"></a>分分观察。<a id="a-CE"></a>有五种念。<a id="a-CF"></a>不味不着。<a id="a-CG"></a>心不分别。<a id="a-CH"></a>先所作者。<a id="a-CI"></a>不念不乐。<a id="a-CJ"></a>何者五念。<a id="a-CK"></a>谓念眼色若前境界可爱者来。<a id="a-CL"></a>眼境界色。<a id="a-CM"></a>若近若远。<a id="a-CN"></a>善色恶色。<a id="a-CO"></a>本曾见来。<a id="a-CP"></a>或他用来。<a id="a-CQ"></a>种种诸色。<a id="a-CR"></a>如是比丘。<a id="a-CS"></a>见已不味。<a id="a-CT"></a>心不思惟。<a id="a-CU"></a>何因缘来。<a id="a-CV"></a>舍彼因缘。<a id="a-CW"></a>如人畏烧。<a id="a-CX"></a>避火不异。<a id="a-CY"></a>如是比丘畏欲火烧。<a id="a-CZ"></a>初染之时。<a id="a-Ca"></a>欢喜爱多。<a id="a-Cb"></a>后时苦多。<a id="a-Cc"></a>本所味色。<a id="a-Cd"></a>心则不念。<a id="a-Ce"></a>心不分别。<a id="a-Cf"></a>不住于心。<a id="a-Cg"></a>自本爱色。<a id="a-Ch"></a>今不复念。<a id="a-Ci"></a>亦不分别。<a id="a-Cj"></a>亦于他身憎爱之色。<a id="a-Ck"></a>心则不念。<a id="a-Cl"></a>不念于他。<a id="a-Cm"></a>他所念色。<a id="a-Cn"></a>心亦不求。<a id="a-Co"></a>如是自身。<a id="a-Cp"></a>或弟子等。<a id="a-Cq"></a>自他俱遮。<a id="a-Cr"></a>令不味着。<a id="a-Cs"></a>不生随喜。<a id="a-Ct"></a>令住正道。<a id="a-Cu"></a>如是比丘。<a id="a-Cv"></a>名为清净。<a id="a-Cw"></a>正念不贪。<a id="a-Cx"></a>于不染法。<a id="a-Cy"></a>相应正行。<a id="a-Cz"></a>如是比丘眼不着色。</p>
  <p id="aD0">又复比丘第二念者。<a id="a-D1"></a>谓念耳声。<a id="a-D2"></a>如是比丘。<a id="a-D3"></a>正念观察。<a id="a-D4"></a>若耳所闻。<a id="a-D5"></a>极可爱声。<a id="a-D6"></a>若歌若舞。<a id="a-D7"></a>打鼓拍手戏乐等声。<a id="a-D8"></a>曾所闻者。<a id="a-D9"></a>不念不味。<a id="a-DA"></a>心不乐着。<a id="a-DB"></a>亦不分别。<a id="a-DC"></a>何因缘闻。<a id="a-DD"></a>舍彼因缘。<a id="a-DE"></a>如畏烧者舍火不异。<a id="a-DF"></a>如是比丘。<a id="a-DG"></a>舍离彼声。<a id="a-DH"></a>或遮他人。<a id="a-DI"></a>或自兄弟所闻之声。<a id="a-DJ"></a>一切或遮。<a id="a-DK"></a>令住善道。<a id="a-DL"></a>心不随喜。<a id="a-DM"></a>如是比丘。<a id="a-DN"></a>自他利益。<a id="a-DO"></a>不贪音声。<a id="a-DP"></a>以胜念故。<a id="a-DQ"></a>于声不着。<a id="a-DR"></a>是名比丘第二正念。<a id="a-DS"></a>如是比丘。<a id="a-DT"></a>耳不着声。<a id="a-DU"></a>又复比丘。<a id="a-DV"></a>第三念者谓发精进。<a id="a-DW"></a>正意寂静。<a id="a-DX"></a>梵行持戒。<a id="a-DY"></a>如是比丘。<a id="a-DZ"></a>不念不味。<a id="a-Da"></a>意不生念。<a id="a-Db"></a>若本用香。<a id="a-Dc"></a>若复熏香。<a id="a-Dd"></a>若香若臭。<a id="a-De"></a>若净不净。<a id="a-Df"></a>若远若近。<a id="a-Dg"></a>一切不念。<a id="a-Dh"></a>于香无心。<a id="a-Di"></a>何因缘来。<a id="a-Dj"></a>舍彼因缘。<a id="a-Dk"></a>若是他人。<a id="a-Dl"></a>若自弟子。<a id="a-Dm"></a>若鼻嗅香。<a id="a-Dn"></a>生味著者。<a id="a-Do"></a>如是比丘。<a id="a-Dp"></a>则便遮之。<a id="a-Dq"></a>心不随喜。<a id="a-Dr"></a>自行善业。<a id="a-Ds"></a>亦令他人住于善法。<a id="a-Dt"></a>心常善念。<a id="a-Du"></a>正行不贪。<a id="a-Dv"></a>鼻不贪香。<a id="a-Dw"></a>如是比丘。<a id="a-Dx"></a>得名除垢。<a id="a-Dy"></a>善修持戒。<a id="a-Dz"></a>心生善念。<a id="a-E0"></a>又复比丘第四念者。<a id="a-E1"></a>先曾所得可爱诸味。<a id="a-E2"></a>若爱不爱。<a id="a-E3"></a>若久时味。<a id="a-E4"></a>若近时味。<a id="a-E5"></a>不念彼味。<a id="a-E6"></a>不味彼味。<a id="a-E7"></a>心不分别何因缘来。<a id="a-E8"></a>舍彼因缘。<a id="a-E9"></a>如畏烧者舍火不异。<a id="a-EA"></a>若于他人或自弟子。<a id="a-EB"></a>若贪着味。<a id="a-EC"></a>如是比丘。<a id="a-ED"></a>则便遮之心不随喜。<a id="a-EE"></a>此名比丘不贪着味善念正行。<a id="a-EF"></a>舍离诸恶。<a id="a-EG"></a>修行善戒自他利益。</p>
  <p id="aEH">又复比丘第五念者。<a id="a-EI"></a>曾所得触。<a id="a-EJ"></a>先已触来彼触染乐软滑生垢。<a id="a-EK"></a>于彼欲法。<a id="a-EL"></a>不染不味。<a id="a-EM"></a>心不分别何因缘来。<a id="a-EN"></a>舍彼因缘。<a id="a-EO"></a>如畏烧者舍火不异。<a id="a-EP"></a>若他人身。<a id="a-EQ"></a>贪触染着。<a id="a-ER"></a>不生随喜。<a id="a-ES"></a>善观触法。<a id="a-ET"></a>此名比丘离触清净。<a id="a-EU"></a>名善持戒。<a id="a-EV"></a>修行善法。<a id="a-EW"></a>得名善住。<a id="a-EX"></a>次第乃至到于涅槃。</p>
  <p id="aEY">又彼比丘复有五念。<a id="a-EZ"></a>应当修行。<a id="a-Ea"></a>何等为五。<a id="a-Eb"></a>一念时节。<a id="a-Ec"></a>二念少年。<a id="a-Ed"></a>三念生死。<a id="a-Ee"></a>四念具足。<a id="a-Ef"></a>亡失散坏。<a id="a-Eg"></a>五念涅槃。<a id="a-Eh"></a>欲到涅槃。<a id="a-Ei"></a>如是比丘。<a id="a-Ej"></a>云何念时。<a id="a-Ek"></a>谓彼比丘。<a id="a-El"></a>常一切时。<a id="a-Em"></a>系念修行。<a id="a-En"></a>不迷境界。<a id="a-Eo"></a>不为境界之所破坏。<a id="a-Ep"></a>不失不散。<a id="a-Eq"></a>比丘不念此昼此夜。<a id="a-Er"></a>如是时节。<a id="a-Es"></a>不念不知。<a id="a-Et"></a>于觉悟时。<a id="a-Eu"></a>出息入息。<a id="a-Ev"></a>与意相应。<a id="a-Ew"></a>常不离意。<a id="a-Ex"></a>如出入息。<a id="a-Ey"></a>乃至一念。<a id="a-Ez"></a>皆决定知出入二息在我腹内。<a id="a-F0"></a>是故我腹若起若减。<a id="a-F1"></a>以二息故。<a id="a-F2"></a>我阴入界而得存立。<a id="a-F3"></a>诸有为法。<a id="a-F4"></a>一念不住。<a id="a-F5"></a>阴界入等出于暖气。<a id="a-F6"></a>此共气生。<a id="a-F7"></a>共气俱灭。<a id="a-F8"></a>破坏烂尽。<a id="a-F9"></a>复于后时。<a id="a-FA"></a>因缘异生。<a id="a-FB"></a>气共生灭。<a id="a-FC"></a>一念不住。<a id="a-FD"></a>彼念比丘如是念时。<a id="a-FE"></a>系念相应。<a id="a-FF"></a>比丘如是自观此身界阴入等和合聚集。<a id="a-FG"></a>一念不住。<a id="a-FH"></a>唯有苦恼。<a id="a-FI"></a>一切身分。<a id="a-FJ"></a>非有作者。<a id="a-FK"></a>非有受者。<a id="a-FL"></a>迭相因缘。<a id="a-FM"></a>平等共生。<a id="a-FN"></a>如是身者。<a id="a-FO"></a>念念流转。<a id="a-FP"></a>于念念中。<a id="a-FQ"></a>生死老退诸行聚集。<a id="a-FR"></a>如是比丘。<a id="a-FS"></a>修行不空。<a id="a-FT"></a>如是修行念时比丘。<a id="a-FU"></a>以念时故。<a id="a-FV"></a>决定必得四种清净。<a id="a-FW"></a>一心清净。<a id="a-FX"></a>心清净故。<a id="a-FY"></a>面色清净。<a id="a-FZ"></a>善业清净。<a id="a-Fa"></a>未来利益。<a id="a-Fb"></a>次第乃至到于涅槃。</p>
  <p id="aFc">或复他人见其持戒。<a id="a-Fd"></a>彼檀越主。<a id="a-Fe"></a>第一欢喜。<a id="a-Ff"></a>生清净心。<a id="a-Fg"></a>如是四种持。<a id="a-Fh"></a>戒比丘。<a id="a-Fi"></a>如是实义。<a id="a-Fj"></a>思惟清净。<a id="a-Fk"></a>如是一切普清净故。<a id="a-Fl"></a>则得安眠。<a id="a-Fm"></a>卧见善梦。<a id="a-Fn"></a>随顺于法。<a id="a-Fo"></a>彼常如是不放逸行。<a id="a-Fp"></a>不放逸故。<a id="a-Fq"></a>得七种法。<a id="a-Fr"></a>何等为七。<a id="a-Fs"></a>一法无碍。<a id="a-Ft"></a>思惟善法。<a id="a-Fu"></a>彼善业者。<a id="a-Fv"></a>心则欢喜。<a id="a-Fw"></a>欢喜增长。<a id="a-Fx"></a>欢喜因缘。<a id="a-Fy"></a>身则肥盛。<a id="a-Fz"></a>身肥盛故。<a id="a-G0"></a>名色二法迭互因缘。<a id="a-G1"></a>此因缘故。<a id="a-G2"></a>身则肥盛。<a id="a-G3"></a>身无病患。<a id="a-G4"></a>身之与心。<a id="a-G5"></a>迭互相依。<a id="a-G6"></a>则善聪明。<a id="a-G7"></a>言聪明者。<a id="a-G8"></a>念本作业。<a id="a-G9"></a>如是念故。<a id="a-GA"></a>聪明增长。<a id="a-GB"></a>念善法故。<a id="a-GC"></a>如是增长。<a id="a-GD"></a>既思惟已。<a id="a-GE"></a>乐亦增长。<a id="a-GF"></a>乐增长故力亦增长。<a id="a-GG"></a>如是增长七种法故。<a id="a-GH"></a>夜则安眠。<a id="a-GI"></a>夜安眠故。<a id="a-GJ"></a>修身修心。<a id="a-GK"></a>比丘如是念于夜时。</p>
  <p id="aGL">云何比丘念于昼时。<a id="a-GM"></a>如是比丘。<a id="a-GN"></a>念眼开合。<a id="a-GO"></a>我念眼合。<a id="a-GP"></a>时节已过。<a id="a-GQ"></a>则念已过。<a id="a-GR"></a>如是时节。<a id="a-GS"></a>共心心数。<a id="a-GT"></a>相与俱灭。<a id="a-GU"></a>皆悉散坏。<a id="a-GV"></a>如是时节。<a id="a-GW"></a>次第失灭。<a id="a-GX"></a>或灭或生。<a id="a-GY"></a>于出息顷。<a id="a-GZ"></a>命已尽灭。<a id="a-Ga"></a>我今老时次第欲到。<a id="a-Gb"></a>我少已尽。<a id="a-Gc"></a>欲到余有。<a id="a-Gd"></a>渐次决定。<a id="a-Ge"></a>欲到死时。<a id="a-Gf"></a>我一切命当失不久。<a id="a-Gg"></a>一切方便不可得离。<a id="a-Gh"></a>一切众生。<a id="a-Gi"></a>无因缘怨。<a id="a-Gj"></a>欲来坏命。<a id="a-Gk"></a>譬如燃灯。<a id="a-Gl"></a>火食苏油。<a id="a-Gm"></a>念念尽灭。<a id="a-Gn"></a>如是如是。<a id="a-Go"></a>老死之火。<a id="a-Gp"></a>烧命苏油。<a id="a-Gq"></a>念念尽灭。<a id="a-Gr"></a>如是系念。<a id="a-Gs"></a>知无常已。<a id="a-Gt"></a>勤修善法。<a id="a-Gu"></a>此之内法。<a id="a-Gv"></a>如是速疾。<a id="a-Gw"></a>念念无常。<a id="a-Gx"></a>念念尽灭。<a id="a-Gy"></a>诳生贪者。<a id="a-Gz"></a>念念尽坏。<a id="a-H0"></a>如此内法。<a id="a-H1"></a>外亦如是。<a id="a-H2"></a>一切世间有为之法。<a id="a-H3"></a>速疾无常念念尽灭。<a id="a-H4"></a>如是山河城邑聚落。<a id="a-H5"></a>药草园林。<a id="a-H6"></a>一切人中。<a id="a-H7"></a>一切天中。<a id="a-H8"></a>必当失坏。</p>
  <p id="aH9">如是园林莲花河池。<a id="a-HA"></a>以一切天放逸而行。<a id="a-HB"></a>先已曾失。<a id="a-HC"></a>今失当失。<a id="a-HD"></a>彼为放逸之所坏故。<a id="a-HE"></a>堕于地狱饿鬼畜生。<a id="a-HF"></a>自业成熟。<a id="a-HG"></a>如是比丘。<a id="a-HH"></a>此如是等一切世间无量动转。<a id="a-HI"></a>破坏无常。<a id="a-HJ"></a>不乱其意。<a id="a-HK"></a>乃至一念意常不乱。<a id="a-HL"></a>坚固忆念。<a id="a-HM"></a>正念不乱。<a id="a-HN"></a>一心谛观正意不乱。<a id="a-HO"></a>又彼比丘。<a id="a-HP"></a>正念彼时。<a id="a-HQ"></a>我如是威仪。<a id="a-HR"></a>如是正行。<a id="a-HS"></a>此时应起。<a id="a-HT"></a>此时行禅。<a id="a-HU"></a>如是时中。<a id="a-HV"></a>亲近尊者。<a id="a-HW"></a>此时我食。<a id="a-HX"></a>此时着衣。<a id="a-HY"></a>此时我去到檀越家。<a id="a-HZ"></a>为其说法。<a id="a-Ha"></a>我于此时。<a id="a-Hb"></a>离檀越家。<a id="a-Hc"></a>如是行去。<a id="a-Hd"></a>如是比比。<a id="a-He"></a>念知行时。</p>
  <p id="aHf">云何比丘念于少年。<a id="a-Hg"></a>谓此比丘。<a id="a-Hh"></a>念于自身。<a id="a-Hi"></a>乃至在胞胎中之时。<a id="a-Hj"></a>念如是少。<a id="a-Hk"></a>次第相续。<a id="a-Hl"></a>如是少身。<a id="a-Hm"></a>念念不停。<a id="a-Hn"></a>谓歌罗逻。<a id="a-Ho"></a>次安浮陀。<a id="a-Hp"></a>次肉团时。<a id="a-Hq"></a>次身分时。<a id="a-Hr"></a>次婴孩时。<a id="a-Hs"></a>次童子时。<a id="a-Ht"></a>次中年时。<a id="a-Hu"></a>次老年时。<a id="a-Hv"></a>如是法体。<a id="a-Hw"></a>念念不停。<a id="a-Hx"></a>少身次第。<a id="a-Hy"></a>此念念时。<a id="a-Hz"></a>愚痴凡夫。<a id="a-I0"></a>不觉不知。<a id="a-I1"></a>放逸破坏。<a id="a-I2"></a>疑水所漂。<a id="a-I3"></a>在爱河中。<a id="a-I4"></a>如是漂已。<a id="a-I5"></a>复堕余处同业众中。<a id="a-I6"></a>业锁系缚。<a id="a-I7"></a>相续流转。<a id="a-I8"></a>复生余处。<a id="a-I9"></a>又自业行。<a id="a-IA"></a>于自身心。<a id="a-IB"></a>随顺系缚。<a id="a-IC"></a>母精血中。<a id="a-ID"></a>作安浮陀。<a id="a-IE"></a>次肉团时。<a id="a-IF"></a>次第开张。<a id="a-IG"></a>身分具足。<a id="a-IH"></a>人道中生。<a id="a-II"></a>婴孩童子。<a id="a-IJ"></a>少年中年。<a id="a-IK"></a>及老年时。<a id="a-IL"></a>次第至死。<a id="a-IM"></a>如是一人。<a id="a-IN"></a>如是展转。<a id="a-IO"></a>一切欲界。<a id="a-IP"></a>一切道中。<a id="a-IQ"></a>各各差别。<a id="a-IR"></a>皆以业风。<a id="a-IS"></a>吹彼众生。<a id="a-IT"></a>从少年等。<a id="a-IU"></a>次第而得。<a id="a-IV"></a>如是自业。<a id="a-IW"></a>如是差别。<a id="a-IX"></a>如是比丘。<a id="a-IY"></a>念于少年。</p>
  <p id="aIZ">又复比丘。<a id="a-Ia"></a>第三念者。<a id="a-Ib"></a>精勤修行。<a id="a-Ic"></a>必定当得。<a id="a-Id"></a>念于何法。<a id="a-Ie"></a>所谓生死。<a id="a-If"></a>若昼若夜。<a id="a-Ig"></a>恒常修行。<a id="a-Ih"></a>一切众生。<a id="a-Ii"></a>乃至终尽。<a id="a-Ij"></a>有命皆死。<a id="a-Ik"></a>三界众生。<a id="a-Il"></a>一切无常。<a id="a-Im"></a>生死之法。<a id="a-In"></a>有为衰恼。<a id="a-Io"></a>恩爱别离。<a id="a-Ip"></a>天中退已堕于地狱。<a id="a-Iq"></a>地狱中出。<a id="a-Ir"></a>生于天上。<a id="a-Is"></a>若人中死。<a id="a-It"></a>生于地狱饿鬼畜生及天人中。<a id="a-Iu"></a>饿鬼中死。<a id="a-Iv"></a>生于地狱饿鬼畜生人天之中。<a id="a-Iw"></a>如是下上傍厢生死业风所吹。<a id="a-Ix"></a>旋转而行。<a id="a-Iy"></a>自业成就。<a id="a-Iz"></a>流转在于生死海中。<a id="a-J0"></a>如是比丘。<a id="a-J1"></a>若昼若夜。<a id="a-J2"></a>修生死念。<a id="a-J3"></a>如是修已。<a id="a-J4"></a>彼若念慢。<a id="a-J5"></a>常令人迷。<a id="a-J6"></a>乐于虚妄。<a id="a-J7"></a>以正念故。<a id="a-J8"></a>此慢或薄。<a id="a-J9"></a>或皆尽灭。<a id="a-JA"></a>第一胜念。<a id="a-JB"></a>谓念生退。<a id="a-JC"></a>是故欲入涅槃城者。<a id="a-JD"></a>修行此念。<a id="a-JE"></a>何以故。<a id="a-JF"></a>以我慢故。<a id="a-JG"></a>心常虚妄。<a id="a-JH"></a>颠倒求常。<a id="a-JI"></a>在生死中。<a id="a-JJ"></a>流转常行。<a id="a-JK"></a>爱罥缚故。<a id="a-JL"></a>于彼常处。<a id="a-JM"></a>则不可得。<a id="a-JN"></a>尔时世尊。<a id="a-JO"></a>而说偈言。</p>
  <p id="aJP">得脱于爱畏　　无有诸悕望</p>
  <p id="aJQ">勇健离疑者　　则能得常处</p>
  <p id="aJR">若没于有水　　心常喜乐欲</p>
  <p id="aJS">彼人心虚妄　　何能得常处</p>
  <p id="aJT">若人虚妄心　　境界中喜乐</p>
  <p id="aJU">彼人迷法道　　则生地狱中</p>
  <p id="aJV">放逸妨乱心　　不能真实见</p>
  <p id="aJW">放逸犹如火　　是故应舍离</p>
  <p id="aJX">放逸故能失　　一切善法藏</p>
  <p id="aJY">尽一切方便　　不见八分道</p>
  <p id="aJZ">十法皆失坏　　乐于放逸毒</p>
  <p id="aJa">亦以放逸故　　四禅尽皆失</p>
  <p id="aJb">放逸缚众生　　能缚而非色</p>
  <p id="aJc">常处则是乐　　离放逸则得</p>
  <p id="aJd">若人意不迷　　常畏于生死</p>
  <p id="aJe">彼则脱恶道　　得安隐寂静</p>
  <p id="aJf">如是修行。<a id="a-Jg"></a>念生退念。<a id="a-Jh"></a>如是修行。<a id="a-Ji"></a>生死念已。<a id="a-Jj"></a>则常不迷。<a id="a-Jk"></a>彼观世间。<a id="a-Jl"></a>一切有为生退法已。<a id="a-Jm"></a>厌离生死。<a id="a-Jn"></a>种种观已。<a id="a-Jo"></a>观生死苦。<a id="a-Jp"></a>有无量种。<a id="a-Jq"></a>此无量种。<a id="a-Jr"></a>世间众生一切放逸。<a id="a-Js"></a>随何等时舍离放逸。<a id="a-Jt"></a>能一切时观察无常。<a id="a-Ju"></a>观察尽灭。<a id="a-Jv"></a>见尽灭已。<a id="a-Jw"></a>观察佛念。<a id="a-Jx"></a>如是之人。<a id="a-Jy"></a>则能尽苦。</p>
  <p id="aJz">又复比丘第四念者。<a id="a-K0"></a>所谓修行一切具足悉皆失坏。<a id="a-K1"></a>念彼具足一切失坏。<a id="a-K2"></a>此念比丘不乐利养。<a id="a-K3"></a>不贪檀越往返来去。<a id="a-K4"></a>亦不乐见王若大臣。<a id="a-K5"></a>若见王者。<a id="a-K6"></a>不生乐心。<a id="a-K7"></a>爱不能妨。<a id="a-K8"></a>又于昼夜不生分别。<a id="a-K9"></a>于他具足若卧具等。<a id="a-KA"></a>心不分别。<a id="a-KB"></a>不生悕求以为己物。<a id="a-KC"></a>如是见已不生嫉妒。<a id="a-KD"></a>心如是念。<a id="a-KE"></a>如是众生。<a id="a-KF"></a>决定死亡。<a id="a-KG"></a>一切具足。<a id="a-KH"></a>必定失坏。<a id="a-KI"></a>如是如是。<a id="a-KJ"></a>具足增长。<a id="a-KK"></a>如是如是。<a id="a-KL"></a>爱亦增长。<a id="a-KM"></a>又复如是具足失故。<a id="a-KN"></a>悕望更得有无量种。<a id="a-KO"></a>无量分别心生苦恼。<a id="a-KP"></a>彼苦恼者。<a id="a-KQ"></a>不可譬喻如是比丘。<a id="a-KR"></a>如是观见具足失坏。<a id="a-KS"></a>既观见已。<a id="a-KT"></a>则于后时不悕天王况复人王。<a id="a-KU"></a>若转轮王。<a id="a-KV"></a>何以故。<a id="a-KW"></a>见无量种失坏苦故。<a id="a-KX"></a>若王大臣。<a id="a-KY"></a>或大长者。<a id="a-KZ"></a>刹利大姓。<a id="a-Ka"></a>种种具足。<a id="a-Kb"></a>更有大力能破坏之。<a id="a-Kc"></a>种种具足一切皆失。<a id="a-Kd"></a>妻子奴婢。<a id="a-Ke"></a>客等舍离。<a id="a-Kf"></a>失财物故。<a id="a-Kg"></a>得大衰恼。<a id="a-Kh"></a>他强胜故。<a id="a-Ki"></a>则为劣减。<a id="a-Kj"></a>四出巷中处处而行。<a id="a-Kk"></a>手足坏裂唇干衣破。<a id="a-Kl"></a>饥渴羸瘦。<a id="a-Km"></a>身体枯燥。<a id="a-Kn"></a>从城至城。<a id="a-Ko"></a>从村至村。<a id="a-Kp"></a>从山至山。<a id="a-Kq"></a>从边地处。<a id="a-Kr"></a>至边地处。<a id="a-Ks"></a>受如是等无量种苦。<a id="a-Kt"></a>比丘如是既观察。<a id="a-Ku"></a>已复更思惟。<a id="a-Kv"></a>堕于无量崄岸恶。<a id="a-Kw"></a>处于生死处生厌离心。</p>
  <p id="aKx">如是比丘。<a id="a-Ky"></a>复见人中种种具足一切失坏。<a id="a-Kz"></a>如是见故。<a id="a-L0"></a>如是比知思惟天处。<a id="a-L1"></a>若此人中。<a id="a-L2"></a>如是无量多种怖畏。<a id="a-L3"></a>不得自在。<a id="a-L4"></a>刀贼水火。<a id="a-L5"></a>王种衰恼。<a id="a-L6"></a>财宝具足。<a id="a-L7"></a>富乐失坏。<a id="a-L8"></a>何况复于离肉骨污天乐处生。<a id="a-L9"></a>有天花鬘。<a id="a-LA"></a>在头庄严。<a id="a-LB"></a>无量百千天处围绕。<a id="a-LC"></a>多有无量诸天女众游戏歌舞。<a id="a-LD"></a>喜笑受乐。<a id="a-LE"></a>在天园林莲花水池。<a id="a-LF"></a>山峰则有七宝光明。<a id="a-LG"></a>聚集乐行五乐音声。<a id="a-LH"></a>种种天歌。<a id="a-LI"></a>七宝间杂。<a id="a-LJ"></a>堂殿光明。<a id="a-LK"></a>常一切时。<a id="a-LL"></a>身无量种。<a id="a-LM"></a>胜胜妙事。<a id="a-LN"></a>不可譬喻。<a id="a-LO"></a>天境界中受乐成就。<a id="a-LP"></a>迭互相爱无有斗诤。<a id="a-LQ"></a>随所须念一切皆得。<a id="a-LR"></a>五乐音声心。<a id="a-LS"></a>受快乐。<a id="a-LT"></a>若如是乐。<a id="a-LU"></a>具足失坏。<a id="a-LV"></a>则得苦恼。<a id="a-LW"></a>以业尽故。<a id="a-LX"></a>复堕地狱饿鬼畜生。<a id="a-LY"></a>临欲堕时。<a id="a-LZ"></a>如是生处。<a id="a-La"></a>次第无隔。<a id="a-Lb"></a>已于久来无量种作。<a id="a-Lc"></a>皆得苦恼。<a id="a-Ld"></a>复生异处。<a id="a-Le"></a>种种苦恼。<a id="a-Lf"></a>如是彼天。<a id="a-Lg"></a>若生地狱。<a id="a-Lh"></a>彼地狱中。<a id="a-Li"></a>大力炽火。<a id="a-Lj"></a>周匝烧身甚为饥渴。<a id="a-Lk"></a>不可譬喻。<a id="a-Ll"></a>受大苦恼。<a id="a-Lm"></a>作地狱业。<a id="a-Ln"></a>作业道已。<a id="a-Lo"></a>见于自身堕活黑绳合唤大唤热大热等。<a id="a-Lp"></a>如是七种大地狱中。<a id="a-Lq"></a>唯除阿鼻最大地狱。<a id="a-Lr"></a>资生离别。<a id="a-Ls"></a>生大苦恼见苦恼事。<a id="a-Lt"></a>彼苦恼事。<a id="a-Lu"></a>不可得说。<a id="a-Lv"></a>如是比丘。<a id="a-Lw"></a>常一切时昼夜修行如是正念。</p>
  <p id="aLx">又复比丘念彼如是财物具足资生失坏。<a id="a-Ly"></a>修行此念。<a id="a-Lz"></a>念天人中有如是事。<a id="a-M0"></a>自余三道。<a id="a-M1"></a>则无财物资生之具。<a id="a-M2"></a>何得有失。<a id="a-M3"></a>所谓地狱饿鬼畜生人中少有相似乐受。<a id="a-M4"></a>非是自在于彼人处。<a id="a-M5"></a>则有五种具足失坏。<a id="a-M6"></a>何等为五。<a id="a-M7"></a>谓眼于色若爱若乐。<a id="a-M8"></a>见则悕求悕求味着。<a id="a-M9"></a>为乐摄取。<a id="a-MA"></a>如此颠倒。<a id="a-MB"></a>不利益者。<a id="a-MC"></a>则不爱乐。<a id="a-MD"></a>见不净色。<a id="a-ME"></a>彼于色中。<a id="a-MF"></a>心则恶之。<a id="a-MG"></a>是故无乐。<a id="a-MH"></a>如是具足。<a id="a-MI"></a>与彼失坏。<a id="a-MJ"></a>同一根本。<a id="a-MK"></a>又彼比丘随顺系念具足失坏何者具足。<a id="a-ML"></a>云何失坏。<a id="a-MM"></a>谓耳闻声。<a id="a-MN"></a>耳闻声已。<a id="a-MO"></a>随顺彼声。<a id="a-MP"></a>爱乐相应。<a id="a-MQ"></a>心生欢喜。<a id="a-MR"></a>如是具足。<a id="a-MS"></a>又所闻声有异因缘。<a id="a-MT"></a>所谓四大。<a id="a-MU"></a>于四大声。<a id="a-MV"></a>心不爱乐。<a id="a-MW"></a>不生欢喜。<a id="a-MX"></a>与心相违不利益心。<a id="a-MY"></a>是名失坏。</p>
  <p id="aMZ">又彼比丘。<a id="a-Ma"></a>闻好花香。<a id="a-Mb"></a>和合末香。<a id="a-Mc"></a>种种杂香。<a id="a-Md"></a>闻嗅香等。<a id="a-Me"></a>种种诸香。<a id="a-Mf"></a>顺心受乐。<a id="a-Mg"></a>彼香因缘。<a id="a-Mh"></a>则生乐心。<a id="a-Mi"></a>能令欲发。<a id="a-Mj"></a>又彼比丘系念思惟。<a id="a-Mk"></a>彼念香者。<a id="a-Ml"></a>思惟彼人。<a id="a-Mm"></a>鼻嗅诸香。<a id="a-Mn"></a>彼一一香。<a id="a-Mo"></a>有无量种。<a id="a-Mp"></a>所谓烂臭。<a id="a-Mq"></a>与心违逆。<a id="a-Mr"></a>闻粪屎等无量臭气。<a id="a-Ms"></a>心不喜乐彼人如是。<a id="a-Mt"></a>此物失坏。</p>
  <p id="aMu">又彼比丘专心系念。<a id="a-Mv"></a>复有异种。<a id="a-Mw"></a>世间之中。<a id="a-Mx"></a>具足失坏。<a id="a-My"></a>云何系念。<a id="a-Mz"></a>于人世间。<a id="a-N0"></a>舌味爱乐。<a id="a-N1"></a>顺心喜乐。<a id="a-N2"></a>食味易消。<a id="a-N3"></a>消已则适。<a id="a-N4"></a>得命色力。<a id="a-N5"></a>乐辩才等。<a id="a-N6"></a>心生喜乐。<a id="a-N7"></a>若复余味。<a id="a-N8"></a>不可爱乐。<a id="a-N9"></a>违心不乐。<a id="a-NA"></a>食之难消。<a id="a-NB"></a>心则不适。<a id="a-NC"></a>于命色力。<a id="a-ND"></a>安乐辩才。<a id="a-NE"></a>资用则微。<a id="a-NF"></a>唯生苦恼。<a id="a-NG"></a>彼人如是。<a id="a-NH"></a>此物失坏。</p>
  <p id="aNI">又彼比丘。<a id="a-NJ"></a>复念身触。<a id="a-NK"></a>可爱可乐。<a id="a-NL"></a>寒时得温。<a id="a-NM"></a>热时得凉。<a id="a-NN"></a>顺心生乐。<a id="a-NO"></a>人世间中。<a id="a-NP"></a>如是具足。<a id="a-NQ"></a>若异因缘。<a id="a-NR"></a>复令身触。<a id="a-NS"></a>不爱不乐心不生乐。<a id="a-NT"></a>热时不凉。<a id="a-NU"></a>寒时不温。<a id="a-NV"></a>违心受苦。<a id="a-NW"></a>不喜不乐。<a id="a-NX"></a>唯生苦恼。<a id="a-NY"></a>世间人中。<a id="a-NZ"></a>如是五种具足失坏。<a id="a-Na"></a>比丘如是。<a id="a-Nb"></a>若昼若夜。<a id="a-Nc"></a>系念修行。</p>
 </body>
</html>