<!doctype html>
<html id="z3IBUS7bt" data-ver="1539">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘单译经">
  <meta period="元魏">
 </head>
 <body>
  <h1 id="a1">正法念处经卷第六十七</h1>
  <h2 id="a2">身念处品第七之四</h2>
  <p id="a3">复次修行者。<a id="a-4"></a>内身循身观。<a id="a-5"></a>有何等风。<a id="a-6"></a>住在身中。<a id="a-7"></a>若调不调。<a id="a-8"></a>作何等业。<a id="a-9"></a>彼以闻慧。<a id="a-A"></a>或以天眼。<a id="a-B"></a>见有一风。<a id="a-C"></a>名曰坏味。<a id="a-D"></a>住在身中。<a id="a-E"></a>若不调顺。<a id="a-F"></a>为何所作。<a id="a-G"></a>彼以闻慧。<a id="a-H"></a>或以天眼。<a id="a-I"></a>见坏味风。<a id="a-J"></a>若不调顺。<a id="a-K"></a>令人舌中嗜甜虫动。<a id="a-L"></a>以虫动故。<a id="a-M"></a>一切好食美膳悉不能食。<a id="a-N"></a>以不食故。<a id="a-O"></a>身体劣弱。<a id="a-P"></a>不能读诵修学禅思。<a id="a-Q"></a>及修善法。<a id="a-R"></a>身不调故。<a id="a-S"></a>心不乐法。<a id="a-T"></a>名色互相因缘而住。<a id="a-U"></a>犹如束竹相依而住。<a id="a-V"></a>相依力故。<a id="a-W"></a>如是名色各各相依。<a id="a-X"></a>如是行聚食因缘住。<a id="a-Y"></a>如水和麨。<a id="a-Z"></a>名为糗浆。<a id="a-a"></a>各各有力。<a id="a-b"></a>名色得住。<a id="a-c"></a>若风调顺。<a id="a-d"></a>则无如向所说之病。<a id="a-e"></a>观坏味风已。<a id="a-f"></a>如实知身。</p>
  <p id="ag">复次修行者。<a id="a-h"></a>内身循身观。<a id="a-i"></a>有何等风。<a id="a-j"></a>住在身中。<a id="a-k"></a>若调不调。<a id="a-l"></a>作何等业。<a id="a-m"></a>彼以闻慧。<a id="a-n"></a>或以天眼。<a id="a-o"></a>见有一风。<a id="a-p"></a>名曰肺过。<a id="a-q"></a>住在身中。<a id="a-r"></a>若调不调。<a id="a-s"></a>为何所作。<a id="a-t"></a>彼以闻慧。<a id="a-u"></a>或以天眼。<a id="a-v"></a>见肺过风。<a id="a-w"></a>若不调顺。<a id="a-x"></a>食欲消时。<a id="a-y"></a>夜则患痛。<a id="a-z"></a>令食酢气。<a id="a-10"></a>乃至食消。<a id="a-11"></a>一切身体。<a id="a-12"></a>皆悉无力。<a id="a-13"></a>脉如网缚。<a id="a-14"></a>若风调顺。<a id="a-15"></a>则无如向所说诸病。<a id="a-16"></a>观肺风已。<a id="a-17"></a>如实知身。</p>
  <p id="a18">复次修行者。<a id="a-19"></a>内身循身观。<a id="a-1A"></a>有何等风。<a id="a-1B"></a>住在身中。<a id="a-1C"></a>若调不调。<a id="a-1D"></a>作何等业。<a id="a-1E"></a>彼以闻慧。<a id="a-1F"></a>或以天眼。<a id="a-1G"></a>见有一风。<a id="a-1H"></a>名臭上行。<a id="a-1I"></a>若调不调。<a id="a-1J"></a>为何所作。<a id="a-1K"></a>彼以闻慧。<a id="a-1L"></a>或以天眼。<a id="a-1M"></a>见臭上行风。<a id="a-1N"></a>令身鼻口一切皆臭。<a id="a-1O"></a>能令臭气从毛孔出。<a id="a-1P"></a>从于熟藏上冲生藏。<a id="a-1Q"></a>令一切身坚[革*卬]大苦。<a id="a-1R"></a>食不消化。<a id="a-1S"></a>不能坐禅。<a id="a-1T"></a>昼夜不能修行善法。<a id="a-1U"></a>若臭上行风。<a id="a-1V"></a>和顺调适。<a id="a-1W"></a>则无如向所说之病。<a id="a-1X"></a>观上行风已。<a id="a-1Y"></a>如实知身。</p>
  <p id="a1Z">复次修行者。<a id="a-1a"></a>内身循身观。<a id="a-1b"></a>有何等风。<a id="a-1c"></a>住在身中。<a id="a-1d"></a>若调不调。<a id="a-1e"></a>作何等业。<a id="a-1f"></a>彼以闻慧。<a id="a-1g"></a>或以天眼。<a id="a-1h"></a>见有一风。<a id="a-1i"></a>名大便处。<a id="a-1j"></a>若调不调。<a id="a-1k"></a>为何所作。<a id="a-1l"></a>彼以闻慧。<a id="a-1m"></a>或以天眼。<a id="a-1n"></a>见大便风。<a id="a-1o"></a>若不调顺。<a id="a-1p"></a>于三肉疱。<a id="a-1q"></a>则成痔病。<a id="a-1r"></a>所下之血。<a id="a-1s"></a>如赤豆汁。<a id="a-1t"></a>身体烧热。<a id="a-1u"></a>惛嗜睡眠。<a id="a-1v"></a>筋脉拘急食不能消。<a id="a-1w"></a>舌不得味。<a id="a-1x"></a>若风调顺。<a id="a-1y"></a>则无此病。<a id="a-1z"></a>观大便处风已。<a id="a-20"></a>如实知身。</p>
  <p id="a21">复次修行者。<a id="a-22"></a>内身循身观。<a id="a-23"></a>有何等风。<a id="a-24"></a>住在身中。<a id="a-25"></a>若调不调。<a id="a-26"></a>作何等业。<a id="a-27"></a>彼以闻慧。<a id="a-28"></a>或以天眼。<a id="a-29"></a>见有一风。<a id="a-2A"></a>名曰忘念。<a id="a-2B"></a>住在身中。<a id="a-2C"></a>若调不调。<a id="a-2D"></a>为何所作。<a id="a-2E"></a>彼以闻慧。<a id="a-2F"></a>或以天眼。<a id="a-2G"></a>见忘念风。<a id="a-2H"></a>若不调顺。<a id="a-2I"></a>令念忘失习诵多忘。<a id="a-2J"></a>不能忆持于四方面所见颠倒。<a id="a-2K"></a>已过之事。<a id="a-2L"></a>忘失不忆。<a id="a-2M"></a>所食速饥。<a id="a-2N"></a>而不能食。<a id="a-2O"></a>身毛粗涩。<a id="a-2P"></a>爪甲亦然。<a id="a-2Q"></a>不耐寒热。<a id="a-2R"></a>所念随忘。<a id="a-2S"></a>若风调顺。<a id="a-2T"></a>则无如是所说之病。<a id="a-2U"></a>观忘念风已。<a id="a-2V"></a>如实知身。</p>
  <p id="a2W">复次修行者。<a id="a-2X"></a>内身循身观。<a id="a-2Y"></a>有何等风。<a id="a-2Z"></a>住在身中。<a id="a-2a"></a>若调不调。<a id="a-2b"></a>作何等业。<a id="a-2c"></a>彼以闻慧。<a id="a-2d"></a>或以天眼。<a id="a-2e"></a>见有一风。<a id="a-2f"></a>名曰生力。<a id="a-2g"></a>住在身中。<a id="a-2h"></a>若不调顺。<a id="a-2i"></a>为何所作。<a id="a-2j"></a>彼以闻慧。<a id="a-2k"></a>或以天眼。<a id="a-2l"></a>见生力风若不调顺。<a id="a-2m"></a>虽复多食美膳饮食。<a id="a-2n"></a>身常无力。<a id="a-2o"></a>如毒坏身。<a id="a-2p"></a>以风不调故有此病。<a id="a-2q"></a>若风调顺。<a id="a-2r"></a>则无此病。<a id="a-2s"></a>观生力风已。<a id="a-2t"></a>如实知身。</p>
  <p id="a2u">复次修行者。<a id="a-2v"></a>内身循身观。<a id="a-2w"></a>有何等风。<a id="a-2x"></a>住在身中。<a id="a-2y"></a>或调不调。<a id="a-2z"></a>作何等业。<a id="a-30"></a>彼以闻慧。<a id="a-31"></a>或以天眼。<a id="a-32"></a>见有一风。<a id="a-33"></a>名生身心力。<a id="a-34"></a>住在身中。<a id="a-35"></a>若不调顺。<a id="a-36"></a>为何所作。<a id="a-37"></a>彼以闻慧。<a id="a-38"></a>或以天眼。<a id="a-39"></a>见生身心力风。<a id="a-3A"></a>若风调顺。<a id="a-3B"></a>治从胎中身心渐增。<a id="a-3C"></a>令心强健。<a id="a-3D"></a>以风调故。<a id="a-3E"></a>知作不作。<a id="a-3F"></a>久时所作皆能念知。<a id="a-3G"></a>去来进止。<a id="a-3H"></a>强健不怯。<a id="a-3I"></a>耐于饥渴。<a id="a-3J"></a>寒热众苦。<a id="a-3K"></a>身体充满。<a id="a-3L"></a>其身头发。<a id="a-3M"></a>不非时白。<a id="a-3N"></a>若不调顺。<a id="a-3O"></a>则失此法。<a id="a-3P"></a>观生身心力风已。<a id="a-3Q"></a>如实知身。</p>
  <p id="a3R">复次修行者。<a id="a-3S"></a>内身循身观。<a id="a-3T"></a>有何等风。<a id="a-3U"></a>住在身中。<a id="a-3V"></a>或调不调。<a id="a-3W"></a>作何等业。<a id="a-3X"></a>彼以闻慧。<a id="a-3Y"></a>或以天眼。<a id="a-3Z"></a>见有一风。<a id="a-3a"></a>名曰妨咽喉语。<a id="a-3b"></a>住在身中。<a id="a-3c"></a>若不调顺。<a id="a-3d"></a>为何所作。<a id="a-3e"></a>彼以闻慧。<a id="a-3f"></a>或以天眼。<a id="a-3g"></a>见妨咽喉语风。<a id="a-3h"></a>若不调顺。<a id="a-3i"></a>则生身病。<a id="a-3j"></a>以余不调。<a id="a-3k"></a>则便失音。<a id="a-3l"></a>或时耳聋。<a id="a-3m"></a>或手足挛躄。<a id="a-3n"></a>或身曲伛偻。<a id="a-3o"></a>两目失明。<a id="a-3p"></a>以风不调。<a id="a-3q"></a>生如是病。<a id="a-3r"></a>观妨咽喉语风已。<a id="a-3s"></a>如实知身。</p>
  <p id="a3t">复次修行者。<a id="a-3u"></a>内身循身观。<a id="a-3v"></a>有何等风住在身中。<a id="a-3w"></a>若调不调。<a id="a-3x"></a>作何等业。<a id="a-3y"></a>彼以闻慧。<a id="a-3z"></a>或以天眼。<a id="a-40"></a>见有一风。<a id="a-41"></a>名曰睡风。<a id="a-42"></a>若不调顺。<a id="a-43"></a>为何所作。<a id="a-44"></a>彼以闻慧。<a id="a-45"></a>或以天眼。<a id="a-46"></a>见有睡风。<a id="a-47"></a>若不调顺。<a id="a-48"></a>所见颠倒。<a id="a-49"></a>恼乱流脉。<a id="a-4A"></a>令其动变。<a id="a-4B"></a>一切骨节。<a id="a-4C"></a>皆悉疼痛。<a id="a-4D"></a>观睡风已。<a id="a-4E"></a>如实知身。</p>
  <p id="a4F">复次修行者。<a id="a-4G"></a>内身循身观。<a id="a-4H"></a>有何等风。<a id="a-4I"></a>住在身中。<a id="a-4J"></a>若调不调。<a id="a-4K"></a>作何等业。<a id="a-4L"></a>彼以闻慧。<a id="a-4M"></a>或以天眼。<a id="a-4N"></a>见有一风。<a id="a-4O"></a>名曰持命。<a id="a-4P"></a>住在身中。<a id="a-4Q"></a>若调不调。<a id="a-4R"></a>为何所作。<a id="a-4S"></a>彼以闻慧。<a id="a-4T"></a>或以天眼。<a id="a-4U"></a>见持命风。<a id="a-4V"></a>若不调顺。<a id="a-4W"></a>令人失命舍于觉知。<a id="a-4X"></a>一切众生第二之命。<a id="a-4Y"></a>能持于身。<a id="a-4Z"></a>依于识心以不调故。<a id="a-4a"></a>能断人命依持一切。<a id="a-4b"></a>众生命根。<a id="a-4c"></a>若风调顺则不夭命。<a id="a-4d"></a>观持命风已。<a id="a-4e"></a>如实知身。</p>
  <p id="a4f">复次修行者。<a id="a-4g"></a>内身循身观。<a id="a-4h"></a>有何等风住在身中。<a id="a-4i"></a>若调不调。<a id="a-4j"></a>作何等业。<a id="a-4k"></a>彼以闻慧。<a id="a-4l"></a>或以天眼。<a id="a-4m"></a>见有一风。<a id="a-4n"></a>名曰损坏一切身分。<a id="a-4o"></a>住在身中。<a id="a-4p"></a>若不调顺。<a id="a-4q"></a>为何所作。<a id="a-4r"></a>彼以闻慧。<a id="a-4s"></a>或以天眼。<a id="a-4t"></a>见坏身风。<a id="a-4u"></a>始从住胎。<a id="a-4v"></a>以此风力。<a id="a-4w"></a>令其身分破坏损伤。<a id="a-4x"></a>身曲伛脊。<a id="a-4y"></a>凸臆戾髋。<a id="a-4z"></a>若风调顺。<a id="a-50"></a>则无此病。<a id="a-51"></a>观坏身风已。<a id="a-52"></a>如实知身。</p>
  <p id="a53">复次修行者。<a id="a-54"></a>内身循身观。<a id="a-55"></a>有何等风住在身中作何等业。<a id="a-56"></a>彼以闻慧。<a id="a-57"></a>或以天眼。<a id="a-58"></a>观见有风。<a id="a-59"></a>名曰摄皮。<a id="a-5A"></a>住在身中。<a id="a-5B"></a>为何所作。<a id="a-5C"></a>彼以闻慧。<a id="a-5D"></a>或以天眼。<a id="a-5E"></a>见摄皮风。<a id="a-5F"></a>若为外风所触。<a id="a-5G"></a>若冷若热。<a id="a-5H"></a>若香若臭。<a id="a-5I"></a>或下或上。<a id="a-5J"></a>或大力小力。<a id="a-5K"></a>随时来触。<a id="a-5L"></a>悉能觉知。<a id="a-5M"></a>观摄皮风已。<a id="a-5N"></a>如实知身。</p>
  <p id="a5O">复次修行者。<a id="a-5P"></a>内身循身观。<a id="a-5Q"></a>复有何风。<a id="a-5R"></a>住于身中。<a id="a-5S"></a>彼以闻慧。<a id="a-5T"></a>或以天眼。<a id="a-5U"></a>离于垢浊。<a id="a-5V"></a>清净所缘。<a id="a-5W"></a>离疑度疑。<a id="a-5X"></a>度于旷野。<a id="a-5Y"></a>如实不疑。<a id="a-5Z"></a>于此身中。<a id="a-5a"></a>更无异风。<a id="a-5b"></a>此风聚集。<a id="a-5c"></a>此风和合。<a id="a-5d"></a>如此风流缘于根界。<a id="a-5e"></a>共业烦恼。<a id="a-5f"></a>和合而住。<a id="a-5g"></a>能持于身。<a id="a-5h"></a>或为妨害。<a id="a-5i"></a>是修行者。<a id="a-5j"></a>遍观一切身内诸风。<a id="a-5k"></a>具足见已。<a id="a-5l"></a>厌离欲心。<a id="a-5m"></a>爱不能坏。<a id="a-5n"></a>不入魔境。<a id="a-5o"></a>近于涅槃。<a id="a-5p"></a>以智慧日破无始流转贪嗔痴闇。<a id="a-5q"></a>离疑旷野。<a id="a-5r"></a>不染色声香味触等。<a id="a-5s"></a>于境界中。<a id="a-5t"></a>如实见之。<a id="a-5u"></a>一切三界。<a id="a-5v"></a>皆悉无常。<a id="a-5w"></a>苦空无我。<a id="a-5x"></a>如实见之。<a id="a-5y"></a>如是那罗帝。<a id="a-5z"></a>婆罗门长者。<a id="a-60"></a>聚落修行比丘。<a id="a-61"></a>如实知此乐修身念。<a id="a-62"></a>知生灭法。<a id="a-63"></a>不念余观。<a id="a-64"></a>观一切身。<a id="a-65"></a>知一切缚。<a id="a-66"></a>及以解脱。</p>
  <p id="a67">复次修行者。<a id="a-68"></a>复以异法观察是身。<a id="a-69"></a>失坏尽灭。<a id="a-6A"></a>云何此身当失坏耶。<a id="a-6B"></a>于命终时。<a id="a-6C"></a>云何风虫。<a id="a-6D"></a>能坏此身。<a id="a-6E"></a>云何恼乱。<a id="a-6F"></a>于一切界。<a id="a-6G"></a>几时命终。<a id="a-6H"></a>云何上下。<a id="a-6I"></a>逆顺风吹。<a id="a-6J"></a>如是比丘。<a id="a-6K"></a>内身循身观。<a id="a-6L"></a>彼以闻慧。<a id="a-6M"></a>或以天眼。<a id="a-6N"></a>见临终时。<a id="a-6O"></a>一切诸虫。<a id="a-6P"></a>先被恼乱。<a id="a-6Q"></a>虫既死已。<a id="a-6R"></a>人乃命终。<a id="a-6S"></a>一切有为。<a id="a-6T"></a>决定失坏。<a id="a-6U"></a>如是死法。<a id="a-6V"></a>必当有此坚牢大恶。<a id="a-6W"></a>如是比丘。<a id="a-6X"></a>观于头中有十种虫。<a id="a-6Y"></a>为风所杀。<a id="a-6Z"></a>一名顶内虫。<a id="a-6a"></a>为足甲风之所杀害。<a id="a-6b"></a>二名脑内虫。<a id="a-6c"></a>为于两足傍风之所杀害。<a id="a-6d"></a>三名髑髅骨虫。<a id="a-6e"></a>为不觉风之所杀害。<a id="a-6f"></a>四名食发虫。<a id="a-6g"></a>为破骨风之所杀害。<a id="a-6h"></a>五名耳内行虫。<a id="a-6i"></a>为行蹈地风之所杀害。<a id="a-6j"></a>六名流涕虫。<a id="a-6k"></a>为于跟风之所杀害。<a id="a-6l"></a>七名脂内行虫。<a id="a-6m"></a>为破胫风之所杀害。<a id="a-6n"></a>八名交牙节虫。<a id="a-6o"></a>九名食涎虫为破足腕节风之所杀害。<a id="a-6p"></a>十名食齿根虫。<a id="a-6q"></a>为破髀骨风之所杀害(一十)</p>
  <p id="a6r">复次有十种虫。<a id="a-6s"></a>行于咽喉。<a id="a-6t"></a>下至胸中。<a id="a-6u"></a>为风所杀。<a id="a-6v"></a>何等为十。<a id="a-6w"></a>一名食涎虫。<a id="a-6x"></a>为破力风之所杀害。<a id="a-6y"></a>二名睡虫。<a id="a-6z"></a>三名吐虫。<a id="a-70"></a>四名行十味脉虫。<a id="a-71"></a>为行转风之所杀害。<a id="a-72"></a>五名甜醉虫。<a id="a-73"></a>为害节风之所杀害。<a id="a-74"></a>六名嗜六味虫。<a id="a-75"></a>为破毛爪甲屎风之所杀害。<a id="a-76"></a>七名杼气虫。<a id="a-77"></a>为正跳风之所杀害。<a id="a-78"></a>八名憎味虫。<a id="a-79"></a>为破坏风之所杀害。<a id="a-7A"></a>九名嗜睡虫。<a id="a-7B"></a>为胞中风之所杀害(二十)</p>
  <p id="a7C">复次有十种虫。<a id="a-7D"></a>住于血中。<a id="a-7E"></a>为风所杀。<a id="a-7F"></a>一名食毛虫。<a id="a-7G"></a>为干粪风之所杀害。<a id="a-7H"></a>二名孔行虫。<a id="a-7I"></a>为二傍风之所杀害。<a id="a-7J"></a>三名禅都虫。<a id="a-7K"></a>为六窍风之所杀害。<a id="a-7L"></a>四名赤虫。<a id="a-7M"></a>为断身分风之所杀害。<a id="a-7N"></a>五名蛔母虫。<a id="a-7O"></a>为恶火风之所杀害。<a id="a-7P"></a>六名毛灯虫。<a id="a-7Q"></a>为一切身分风之所杀害。<a id="a-7R"></a>七名食发虫。<a id="a-7S"></a>八名嗔血虫。<a id="a-7T"></a>为破揵风之所杀害。<a id="a-7U"></a>九名[病-丙+習][病-丙+習]虫。<a id="a-7V"></a>为一切身动风之所杀害。<a id="a-7W"></a>十名酢虫。<a id="a-7X"></a>为于热风之所杀害。<a id="a-7Y"></a>生于血中。<a id="a-7Z"></a>其形短促。<a id="a-7a"></a>团圆无足。<a id="a-7b"></a>微细无眼。<a id="a-7c"></a>能作身痒。<a id="a-7d"></a>惙惙而动。<a id="a-7e"></a>其虫味碱。<a id="a-7f"></a>于人死时。<a id="a-7g"></a>如是等虫。<a id="a-7h"></a>为风杀已。<a id="a-7i"></a>血则干燥。<a id="a-7j"></a>其人即死。<a id="a-7k"></a>是故人说死人无血。<a id="a-7l"></a>血欲干故。<a id="a-7m"></a>得大苦恼。<a id="a-7n"></a>临命终时。<a id="a-7o"></a>心怀大怖。<a id="a-7p"></a>受大苦恼恐舍此身。<a id="a-7q"></a>行于异处。<a id="a-7r"></a>舍离亲族知识兄弟妻子财物。<a id="a-7s"></a>痴爱无智。<a id="a-7t"></a>爱结所缚。<a id="a-7u"></a>无有救护。<a id="a-7v"></a>无善法伴。<a id="a-7w"></a>唯独一身。<a id="a-7x"></a>一切身分。<a id="a-7y"></a>血脉干燥。<a id="a-7z"></a>受于身心二种大苦(三十)</p>
  <p id="a80">复次修行者。<a id="a-81"></a>内身循身观。<a id="a-82"></a>有何等虫。<a id="a-83"></a>为风所杀。<a id="a-84"></a>得何苦恼。<a id="a-85"></a>彼以闻慧。<a id="a-86"></a>或以天眼。<a id="a-87"></a>见十种虫。<a id="a-88"></a>住在肉中。<a id="a-89"></a>何等为十。<a id="a-8A"></a>一名生疮虫。<a id="a-8B"></a>为于行风之所杀害。<a id="a-8C"></a>二名刺虫。<a id="a-8D"></a>为上下风之所杀害。<a id="a-8E"></a>三名闭筋虫。<a id="a-8F"></a>为于命风之所杀害。<a id="a-8G"></a>何故名之以为命风。<a id="a-8H"></a>若出身中。<a id="a-8I"></a>人即命尽。<a id="a-8J"></a>故名命风。<a id="a-8K"></a>四名动脉虫。<a id="a-8L"></a>为于开风之所杀害。<a id="a-8M"></a>五名皮虫。<a id="a-8N"></a>为乱心风之所杀害。<a id="a-8O"></a>六名动脂虫。<a id="a-8P"></a>为恼乱风之所杀害。<a id="a-8Q"></a>七名和集虫。<a id="a-8R"></a>为视眴风之所杀害。<a id="a-8S"></a>八名臭虫。<a id="a-8T"></a>为于闭风临命终时五闭风之所杀害(四十)</p>
  <p id="a8U">复次修行者。<a id="a-8V"></a>内身循身观。<a id="a-8W"></a>云何死时白汗流出。<a id="a-8X"></a>如是诸虫。<a id="a-8Y"></a>行于阴中。<a id="a-8Z"></a>何风所杀。<a id="a-8a"></a>是修行者。<a id="a-8b"></a>观十种虫。<a id="a-8c"></a>行于阴黄中。<a id="a-8d"></a>何等为十。<a id="a-8e"></a>一名[病-丙+習][病-丙+習]虫。<a id="a-8f"></a>为坏胎藏风之所杀害。<a id="a-8g"></a>若男若女。<a id="a-8h"></a>欲命终时。<a id="a-8i"></a>此风断脉。<a id="a-8j"></a>二名惙惙虫。<a id="a-8k"></a>为转胎藏风之所杀害。<a id="a-8l"></a>若男若女。<a id="a-8m"></a>令失气力。<a id="a-8n"></a>或于口中出一掬黄。<a id="a-8o"></a>犹如金色。<a id="a-8p"></a>三名苗华虫。<a id="a-8q"></a>为去来行住风之所杀害。<a id="a-8r"></a>四名大謟虫五名行孔穴虫六名黑虫。<a id="a-8s"></a>七名大食虫。<a id="a-8t"></a>八名行热虫。<a id="a-8u"></a>为坏眼耳鼻舌身风之所杀害。<a id="a-8v"></a>如是次第。<a id="a-8w"></a>九名大热虫。<a id="a-8x"></a>为于刀风之所杀害。<a id="a-8y"></a>十名食味虫。<a id="a-8z"></a>为针刺风之所杀害。<a id="a-90"></a>十一名火虫。<a id="a-91"></a>为恶黄风之所杀害。<a id="a-92"></a>十二名大火虫。<a id="a-93"></a>为破肠风之所杀害(五十)</p>
  <p id="a94">复次修行者。<a id="a-95"></a>内身循身观。<a id="a-96"></a>观于骨虫。<a id="a-97"></a>临命终时。<a id="a-98"></a>为何等风之所杀害。<a id="a-99"></a>彼以闻慧。<a id="a-9A"></a>或以天眼。<a id="a-9B"></a>见一切身分骨内。<a id="a-9C"></a>有十种虫。<a id="a-9D"></a>何等为十。<a id="a-9E"></a>一名舐骨虫。<a id="a-9F"></a>为黄过风之所杀害。<a id="a-9G"></a>二名啮骨虫。<a id="a-9H"></a>为于冷风之所杀害。<a id="a-9I"></a>三名断节虫。<a id="a-9J"></a>为伤髓风之所杀害。<a id="a-9K"></a>四名赤口臭虫。<a id="a-9L"></a>为伤皮风之所杀害。<a id="a-9M"></a>五名消骨虫。<a id="a-9N"></a>为伤血风之所杀害。<a id="a-9O"></a>六名赤口虫。<a id="a-9P"></a>为伤肉风之所杀害。<a id="a-9Q"></a>七名食皮虫。<a id="a-9R"></a>为伤骨风之所杀害。<a id="a-9S"></a>八名风刀虫。<a id="a-9T"></a>为害精风之所杀害。<a id="a-9U"></a>九名刀口虫。<a id="a-9V"></a>为皮皱风之所杀害(六十)</p>
  <p id="a9W">复次修行者。<a id="a-9X"></a>内身循身观。<a id="a-9Y"></a>观屎中虫。<a id="a-9Z"></a>临命终时。<a id="a-9a"></a>为何等风之所杀害。<a id="a-9b"></a>彼以闻慧。<a id="a-9c"></a>或以天眼。<a id="a-9d"></a>见十种虫。<a id="a-9e"></a>何等为十。<a id="a-9f"></a>一名生虫。<a id="a-9g"></a>为生力风之所杀害。<a id="a-9h"></a>二名针口虫。<a id="a-9i"></a>为伤汗风之所杀害。<a id="a-9j"></a>三名白节虫。<a id="a-9k"></a>为于麻风之所杀害。<a id="a-9l"></a>四名无足虫。<a id="a-9m"></a>为伤汗风之所杀害。<a id="a-9n"></a>五名无足虫为食相应风之所杀害六名散粪虫。<a id="a-9o"></a>为破齿风之所杀害。<a id="a-9p"></a>七名三焦虫。<a id="a-9q"></a>为喉脉风之所杀害。<a id="a-9r"></a>八名破伤虫。<a id="a-9s"></a>为下行风之所杀害。<a id="a-9t"></a>九名闭食消虫为上行风之所杀害。<a id="a-9u"></a>十名黄虫。<a id="a-9v"></a>为二傍风之所杀害。<a id="a-9w"></a>十一名消重食虫。<a id="a-9x"></a>为辅筋风之所杀害。<a id="a-9y"></a>是风及虫。<a id="a-9z"></a>令粪干燥。<a id="a-A0"></a>恼乱诸界。<a id="a-A1"></a>互相动发。<a id="a-A2"></a>互相冲击。<a id="a-A3"></a>风皆上行。<a id="a-A4"></a>恼身界已。<a id="a-A5"></a>破坏断气。<a id="a-A6"></a>挠搅其身。<a id="a-A7"></a>令其干燥。<a id="a-A8"></a>奋力杀之。<a id="a-A9"></a>人死之时。<a id="a-AA"></a>受大苦恼。<a id="a-AB"></a>无法可喻。<a id="a-AC"></a>一切世人皆当有死。<a id="a-AD"></a>决定无疑(七十)</p>
  <p id="aAE">复次修行者。<a id="a-AF"></a>内身循身观。<a id="a-AG"></a>观髓中虫。<a id="a-AH"></a>临命终时。<a id="a-AI"></a>为何等风之所杀害。<a id="a-AJ"></a>彼以闻慧。<a id="a-AK"></a>或以天眼。<a id="a-AL"></a>见于髓中。<a id="a-AM"></a>有十种虫。<a id="a-AN"></a>何等为十。<a id="a-AO"></a>一名毛虫。<a id="a-AP"></a>为害髓风之所杀害。<a id="a-AQ"></a>二名黑口虫。<a id="a-AR"></a>为似少风之所杀害。<a id="a-AS"></a>三名无力虫。<a id="a-AT"></a>为睡见乱风之所杀害。<a id="a-AU"></a>四名痛恼虫。<a id="a-AV"></a>为不忍风之所杀害。<a id="a-AW"></a>五名心闷虫。<a id="a-AX"></a>为名字风之所杀害。<a id="a-AY"></a>六名火色虫。<a id="a-AZ"></a>为于紧风之所杀害。<a id="a-Aa"></a>七名滑虫。<a id="a-Ab"></a>为于肺风之所杀害。<a id="a-Ac"></a>八名下流虫。<a id="a-Ad"></a>为臭上行风之所杀害。<a id="a-Ae"></a>九名起身根虫。<a id="a-Af"></a>为秽门行风之所杀害。<a id="a-Ag"></a>十名忆念欢喜虫。<a id="a-Ah"></a>为忘念风之所杀害(八十)</p>
  <p id="aAi">复次修行者。<a id="a-Aj"></a>内身循身观。<a id="a-Ak"></a>已见无常。<a id="a-Al"></a>不净无我。<a id="a-Am"></a>前已一虫。<a id="a-An"></a>为伤肺风之所杀害。<a id="a-Ao"></a>如是等虫。<a id="a-Ap"></a>临命终时。<a id="a-Aq"></a>为风所杀。<a id="a-Ar"></a>如是比丘。<a id="a-As"></a>内身循身观。<a id="a-At"></a>以无漏明。<a id="a-Au"></a>断除无始流转闇黑。<a id="a-Av"></a>毕竟常灭。<a id="a-Aw"></a>以世间相似业。<a id="a-Ax"></a>而得此法。<a id="a-Ay"></a>以其久修七种之念。<a id="a-Az"></a>现前见故。<a id="a-B0"></a>何等为七。<a id="a-B1"></a>一者念佛。<a id="a-B2"></a>二者念法。<a id="a-B3"></a>三者念僧。<a id="a-B4"></a>四者念戒。<a id="a-B5"></a>五者念天。<a id="a-B6"></a>六者念死。<a id="a-B7"></a>七者念无常。</p>
  <p id="aB8">复次修行者。<a id="a-B9"></a>内身循身观。<a id="a-BA"></a>观死几种坏一切业。<a id="a-BB"></a>彼以闻慧。<a id="a-BC"></a>或以天眼。<a id="a-BD"></a>观死四种。<a id="a-BE"></a>所谓地大不调。<a id="a-BF"></a>水大不调。<a id="a-BG"></a>火大不调。<a id="a-BH"></a>风大不调。<a id="a-BI"></a>云何地大不调。<a id="a-BJ"></a>而断人命。<a id="a-BK"></a>若地大不调。<a id="a-BL"></a>身中风气。<a id="a-BM"></a>地大坚故。<a id="a-BN"></a>举身皆闭。<a id="a-BO"></a>互相破坏。<a id="a-BP"></a>互相逼恼。<a id="a-BQ"></a>譬如二山。<a id="a-BR"></a>坚如金刚。<a id="a-BS"></a>于二山间。<a id="a-BT"></a>置生酥搏。<a id="a-BU"></a>有大黑风。<a id="a-BV"></a>吹此二山。<a id="a-BW"></a>互共相击。<a id="a-BX"></a>压生酥搏。<a id="a-BY"></a>地大风大。<a id="a-BZ"></a>如彼二山。<a id="a-Ba"></a>一切身命。<a id="a-Bb"></a>皮肉骨血。<a id="a-Bc"></a>脂髓精气。<a id="a-Bd"></a>身箧盛之。<a id="a-Be"></a>犹如生酥。<a id="a-Bf"></a>为地大风大。<a id="a-Bg"></a>打压加害。<a id="a-Bh"></a>破坏身界。<a id="a-Bi"></a>得大苦恼。<a id="a-Bj"></a>不能念佛念法念僧。<a id="a-Bk"></a>现阴将尽。<a id="a-Bl"></a>为中阴系。<a id="a-Bm"></a>相续不断。<a id="a-Bn"></a>一切愚痴凡夫之人。<a id="a-Bo"></a>以心相似相续缘生。<a id="a-Bp"></a>如印所印。<a id="a-Bq"></a>死亦如是。<a id="a-Br"></a>现阴将尽。<a id="a-Bs"></a>以相似心。<a id="a-Bt"></a>生亦相似。<a id="a-Bu"></a>以心猕猴因缘力故。<a id="a-Bv"></a>受诸生死。</p>
  <p id="aBw">复次修行者。<a id="a-Bx"></a>内身循身观。<a id="a-By"></a>观命终时。<a id="a-Bz"></a>云何水大不调。<a id="a-C0"></a>令我及一切愚痴凡夫。<a id="a-C1"></a>而丧身命。<a id="a-C2"></a>彼以闻慧。<a id="a-C3"></a>或以天眼。<a id="a-C4"></a>见水大不调。<a id="a-C5"></a>举身筋脉。<a id="a-C6"></a>一切皮肉骨血脂髓精气。<a id="a-C7"></a>我及众生。<a id="a-C8"></a>临命终时。<a id="a-C9"></a>一切皆烂。<a id="a-CA"></a>脓血流出。<a id="a-CB"></a>互相逼迫。<a id="a-CC"></a>一切皆动。<a id="a-CD"></a>如雨山压。<a id="a-CE"></a>亦如前说。<a id="a-CF"></a>以生酥抟。<a id="a-CG"></a>置于海中。<a id="a-CH"></a>黑风所吹。<a id="a-CI"></a>洪波相击。<a id="a-CJ"></a>不可止住。<a id="a-CK"></a>无坚无牢。<a id="a-CL"></a>如是水大。<a id="a-CM"></a>破坏其身。<a id="a-CN"></a>亦复如是。<a id="a-CO"></a>不能复念佛法僧宝。<a id="a-CP"></a>余念之心。<a id="a-CQ"></a>相续不断。<a id="a-CR"></a>一切愚痴凡夫。<a id="a-CS"></a>缘心相似而受生身。<a id="a-CT"></a>如印所印。<a id="a-CU"></a>于命终时。<a id="a-CV"></a>现阴既尽。<a id="a-CW"></a>受相似生。<a id="a-CX"></a>亦复如是。<a id="a-CY"></a>以心猕猴。<a id="a-CZ"></a>而受生死。<a id="a-Ca"></a>引入生死。</p>
  <p id="aCb">复次修行者。<a id="a-Cc"></a>内身循身观。<a id="a-Cd"></a>云何火大不调。<a id="a-Ce"></a>而断人命。<a id="a-Cf"></a>彼以闻慧。<a id="a-Cg"></a>或以天眼。<a id="a-Ch"></a>见命终时。<a id="a-Ci"></a>火大不调。<a id="a-Cj"></a>一切身脉。<a id="a-Ck"></a>一切诸筋。<a id="a-Cl"></a>一切辅筋。<a id="a-Cm"></a>皮肉骨血。<a id="a-Cn"></a>脂髓及精。<a id="a-Co"></a>一切烧煮。<a id="a-Cp"></a>热炎炽然。<a id="a-Cq"></a>譬如烧于佉陀罗炭。<a id="a-Cr"></a>火聚如山。<a id="a-Cs"></a>投以生酥。<a id="a-Ct"></a>烧之炎起。<a id="a-Cu"></a>如是身者。<a id="a-Cv"></a>犹如酥搏投之。<a id="a-Cw"></a>死苦亦复如是。<a id="a-Cx"></a>不能复念佛法僧宝。<a id="a-Cy"></a>现阴将尽。<a id="a-Cz"></a>心念相续。<a id="a-D0"></a>一切愚痴凡夫。<a id="a-D1"></a>以心缘念。<a id="a-D2"></a>相似受生。<a id="a-D3"></a>如印所印。<a id="a-D4"></a>于命终时。<a id="a-D5"></a>现阴既尽。<a id="a-D6"></a>而心受生。<a id="a-D7"></a>亦复如是。<a id="a-D8"></a>以心猕猴因缘力故。<a id="a-D9"></a>而受生死。</p>
  <p id="aDA">复次修行者。<a id="a-DB"></a>内身循身观。<a id="a-DC"></a>云何死时。<a id="a-DD"></a>风大不调。<a id="a-DE"></a>而断人命。<a id="a-DF"></a>彼以闻慧。<a id="a-DG"></a>或以天眼。<a id="a-DH"></a>见临终时。<a id="a-DI"></a>风大不调。<a id="a-DJ"></a>一切身分。<a id="a-DK"></a>一切筋脉。<a id="a-DL"></a>一切身界。<a id="a-DM"></a>所谓皮肉骨血脂髓精气。<a id="a-DN"></a>皆悉散坏。<a id="a-DO"></a>干燥无腻。<a id="a-DP"></a>互相割裂。<a id="a-DQ"></a>从足至顶。<a id="a-DR"></a>分散如沙。<a id="a-DS"></a>譬如酥抟黑风所吹。<a id="a-DT"></a>散坏失腻。<a id="a-DU"></a>于虚空中分散如沙。<a id="a-DV"></a>人命终时。<a id="a-DW"></a>风大不调。<a id="a-DX"></a>死苦所逼。<a id="a-DY"></a>亦复如是。<a id="a-DZ"></a>不能复念佛法僧宝。<a id="a-Da"></a>一切凡夫。<a id="a-Db"></a>尽有缘心相续而生。<a id="a-Dc"></a>如印所印。<a id="a-Dd"></a>于命终时。<a id="a-De"></a>有尽心生。<a id="a-Df"></a>亦复如是。<a id="a-Dg"></a>以心猕猴因缘力故。<a id="a-Dh"></a>而受生老病死之身。<a id="a-Di"></a>是名四大不调。<a id="a-Dj"></a>有四种死。<a id="a-Dk"></a>行者见已。<a id="a-Dl"></a>观察无常。<a id="a-Dm"></a>苦空无我。<a id="a-Dn"></a>如是见已。<a id="a-Do"></a>不近魔境。<a id="a-Dp"></a>近涅槃道。<a id="a-Dq"></a>于染爱色声香味触不乐不着。<a id="a-Dr"></a>不起爱心。<a id="a-Ds"></a>离于尘垢。<a id="a-Dt"></a>离于旷野。<a id="a-Du"></a>不着色声香味触。<a id="a-Dv"></a>不起色慢。<a id="a-Dw"></a>不恃少年。<a id="a-Dx"></a>不恃命慢。<a id="a-Dy"></a>不喜多语。<a id="a-Dz"></a>不入城邑。<a id="a-E0"></a>无所偏着。<a id="a-E1"></a>常念死畏。<a id="a-E2"></a>于微细罪。<a id="a-E3"></a>心生怖畏。<a id="a-E4"></a>如实知身。<a id="a-E5"></a>知生灭法。<a id="a-E6"></a>于一切染欲。<a id="a-E7"></a>心得厌离。<a id="a-E8"></a>乐行正法。<a id="a-E9"></a>心不懈怠。<a id="a-EA"></a>如是那罗帝。<a id="a-EB"></a>婆罗门长者聚落修行比丘。<a id="a-EC"></a>观察修行。</p>
  <p id="aED">复次修行者。<a id="a-EE"></a>内身循身观。<a id="a-EF"></a>云何修行观内外身。<a id="a-EG"></a>所谓观外法已。<a id="a-EH"></a>观于内身循身观。<a id="a-EI"></a>观察种子。<a id="a-EJ"></a>如种生芽。<a id="a-EK"></a>从芽生茎。<a id="a-EL"></a>从茎生叶。<a id="a-EM"></a>从叶生花。<a id="a-EN"></a>从花生实。<a id="a-EO"></a>是名外观。</p>
  <p id="aEP">复次修行者。<a id="a-EQ"></a>观于内身。<a id="a-ER"></a>前识种子。<a id="a-ES"></a>共业烦恼。<a id="a-ET"></a>入不净中。<a id="a-EU"></a>名安浮陀。<a id="a-EV"></a>从安浮陀。<a id="a-EW"></a>名歌罗啰。<a id="a-EX"></a>从歌罗啰。<a id="a-EY"></a>名曰伽那。<a id="a-EZ"></a>从伽那时名为肉抟。<a id="a-Ea"></a>从于肉搏。<a id="a-Eb"></a>生于五胞。<a id="a-Ec"></a>所谓两手两足及头。<a id="a-Ed"></a>从于五胞。<a id="a-Ee"></a>生于五根。<a id="a-Ef"></a>如是次第。<a id="a-Eg"></a>乃至老死。</p>
  <p id="aEh">复次修行。<a id="a-Ei"></a>外身随顺观。<a id="a-Ej"></a>云何草木。<a id="a-Ek"></a>前见青绿。<a id="a-El"></a>后渐变黄。<a id="a-Em"></a>终时堕落。<a id="a-En"></a>身亦如是。<a id="a-Eo"></a>初见婴儿。<a id="a-Ep"></a>次至中年。<a id="a-Eq"></a>渐至于。<a id="a-Er"></a>老则归于死。</p>
  <p id="aEs">复次修行者。<a id="a-Et"></a>外身随顺观。<a id="a-Eu"></a>外诸种子。<a id="a-Ev"></a>云何生耶。<a id="a-Ew"></a>从地生于一切药草。<a id="a-Ex"></a>及以丛林而得增长。<a id="a-Ey"></a>彼以闻慧。<a id="a-Ez"></a>或以天眼。<a id="a-F0"></a>见是诸法。<a id="a-F1"></a>各各因缘。<a id="a-F2"></a>各各力生。<a id="a-F3"></a>若内若外。<a id="a-F4"></a>一切有为。<a id="a-F5"></a>除三种法。<a id="a-F6"></a>所谓数缘无为。<a id="a-F7"></a>非数缘无为。<a id="a-F8"></a>虚空无为。<a id="a-F9"></a>云何诸法各各力转。<a id="a-FA"></a>所谓无明缘行。<a id="a-FB"></a>行缘识。<a id="a-FC"></a>识缘名色。<a id="a-FD"></a>名色缘六入。<a id="a-FE"></a>六入缘触。<a id="a-FF"></a>触缘受。<a id="a-FG"></a>受缘爱。<a id="a-FH"></a>爱缘取。<a id="a-FI"></a>取缘有。<a id="a-FJ"></a>有缘生。<a id="a-FK"></a>生缘老死忧悲苦恼。<a id="a-FL"></a>如是一切大苦聚集。<a id="a-FM"></a>若无明灭则行灭。<a id="a-FN"></a>行灭则识灭。<a id="a-FO"></a>识灭则名色灭。<a id="a-FP"></a>名色灭则六入灭。<a id="a-FQ"></a>六入灭则触灭。<a id="a-FR"></a>触灭则受灭。<a id="a-FS"></a>受灭则爱灭。<a id="a-FT"></a>爱灭则取灭。<a id="a-FU"></a>取灭则有灭。<a id="a-FV"></a>有灭则生灭。<a id="a-FW"></a>生灭则老死忧悲苦恼大苦聚灭。<a id="a-FX"></a>如是唯有大苦聚灭。<a id="a-FY"></a>如是诸法。<a id="a-FZ"></a>若内若外。<a id="a-Fa"></a>互相因缘而得生长。<a id="a-Fb"></a>如是修行者。<a id="a-Fc"></a>内身循身观。<a id="a-Fd"></a>三种外身界。<a id="a-Fe"></a>随顺观。<a id="a-Ff"></a>观内如外。<a id="a-Fg"></a>观外如内。<a id="a-Fh"></a>如实观察。<a id="a-Fi"></a>如是修行者。<a id="a-Fj"></a>观内外法。<a id="a-Fk"></a>先观阎浮提。<a id="a-Fl"></a>为增长正法。<a id="a-Fm"></a>修内法观。<a id="a-Fn"></a>分别观察。<a id="a-Fo"></a>一一观察人天合观。<a id="a-Fp"></a>别观无觉。<a id="a-Fq"></a>内因于外。<a id="a-Fr"></a>一切四大。<a id="a-Fs"></a>外因于内。<a id="a-Ft"></a>心心数法。<a id="a-Fu"></a>有内法外法增长。<a id="a-Fv"></a>若有内法。<a id="a-Fw"></a>内法正了。<a id="a-Fx"></a>若内法增长。<a id="a-Fy"></a>见外则了。<a id="a-Fz"></a>云何内法因外增长床褥卧具。<a id="a-G0"></a>病瘦医药所须之物。<a id="a-G1"></a>皆悉具足。<a id="a-G2"></a>比丘则能增长善法。<a id="a-G3"></a>若无卧具病瘦医药。<a id="a-G4"></a>不能增长一切善法。<a id="a-G5"></a>无心悕求。<a id="a-G6"></a>如是内外互共相因而得增长。<a id="a-G7"></a>非有作者。<a id="a-G8"></a>非常不变。<a id="a-G9"></a>非无因生。<a id="a-GA"></a>复次修行者。<a id="a-GB"></a>观于外身。<a id="a-GC"></a>云何一切三界众生。<a id="a-GD"></a>外法因缘。<a id="a-GE"></a>而得增长。<a id="a-GF"></a>有一法增长。<a id="a-GG"></a>一切有为所摄众生。<a id="a-GH"></a>有四种食。<a id="a-GI"></a>何等为四。<a id="a-GJ"></a>一名搏食。<a id="a-GK"></a>二名思食。<a id="a-GL"></a>三名触食。<a id="a-GM"></a>四名爱识食。<a id="a-GN"></a>欲界之食。<a id="a-GO"></a>四大种子。<a id="a-GP"></a>因于外食而得增长。<a id="a-GQ"></a>内善禅乐。<a id="a-GR"></a>是名初观。<a id="a-GS"></a>外法增长内法。<a id="a-GT"></a>云何外法增长内法。<a id="a-GU"></a>彼以闻慧。<a id="a-GV"></a>或以天眼。<a id="a-GW"></a>观劫初时众生所食。<a id="a-GX"></a>何因何缘。<a id="a-GY"></a>八分具足。<a id="a-GZ"></a>何等八分。<a id="a-Ga"></a>所谓爱味色声。<a id="a-Gb"></a>爱声乐濡。<a id="a-Gc"></a>坚固色貌。<a id="a-Gd"></a>外法者。<a id="a-Ge"></a>谓床褥卧具汤药。<a id="a-Gf"></a>能增长身。<a id="a-Gg"></a>乐修善法。<a id="a-Gh"></a>如是修行者。<a id="a-Gi"></a>外身随顺观。<a id="a-Gj"></a>若蚊虻蚁等不恼触身。<a id="a-Gk"></a>内法增长。<a id="a-Gl"></a>若风雨寒热若不妨碍。<a id="a-Gm"></a>得求内法。<a id="a-Gn"></a>若闻不爱不乐丑恶之声。<a id="a-Go"></a>闻之无碍。<a id="a-Gp"></a>名增内法。<a id="a-Gq"></a>若闻臭气不可爱乐。<a id="a-Gr"></a>不以为碍。<a id="a-Gs"></a>名增内法。<a id="a-Gt"></a>若闻爱香无所障碍。<a id="a-Gu"></a>名益内法。<a id="a-Gv"></a>五根皆悉。<a id="a-Gw"></a>内因外入。<a id="a-Gx"></a>有五内入。<a id="a-Gy"></a>是名外身观。<a id="a-Gz"></a>贤圣弟子。<a id="a-H0"></a>如实知身。</p>
  <p id="aH1">复次修行者。<a id="a-H2"></a>观于外身。<a id="a-H3"></a>云何六识而取于法。<a id="a-H4"></a>彼以闻慧。<a id="a-H5"></a>或以天眼。<a id="a-H6"></a>见于外法无所障碍。<a id="a-H7"></a>则能知法。<a id="a-H8"></a>何等六识。<a id="a-H9"></a>所谓眼识耳识鼻识舌识身识意识。<a id="a-HA"></a>是名内法。<a id="a-HB"></a>了知外法。<a id="a-HC"></a>是内外法互相因缘。<a id="a-HD"></a>譬如飞鸟。<a id="a-HE"></a>游于虚空。<a id="a-HF"></a>随其所至。<a id="a-HG"></a>影常随身。<a id="a-HH"></a>内外诸入。<a id="a-HI"></a>亦复如是。<a id="a-HJ"></a>若一切身。<a id="a-HK"></a>一切内法增长。<a id="a-HL"></a>心亦增长。<a id="a-HM"></a>心为一切法之因缘。<a id="a-HN"></a>各各相因而有诸法。<a id="a-HO"></a>如是修行者。<a id="a-HP"></a>不见一法是常不变不破坏者。</p>
  <p id="aHQ">复次修行者。<a id="a-HR"></a>外身随顺观。<a id="a-HS"></a>观阎浮提人寿命。<a id="a-HT"></a>云何减损。<a id="a-HU"></a>云何增长。<a id="a-HV"></a>彼以闻慧。<a id="a-HW"></a>或以天眼。<a id="a-HX"></a>见劫初时。<a id="a-HY"></a>光音诸天。<a id="a-HZ"></a>下阎浮提。<a id="a-Ha"></a>食于地皮。<a id="a-Hb"></a>如三十三天须陀之味。<a id="a-Hc"></a>以劫初时人善心故。<a id="a-Hd"></a>地皮好色好香善触。<a id="a-He"></a>离一切过。<a id="a-Hf"></a>众人食之。<a id="a-Hg"></a>寿命八万四千岁。<a id="a-Hh"></a>唯有三病。<a id="a-Hi"></a>一者饥。<a id="a-Hj"></a>二者渴。<a id="a-Hk"></a>三者悕望。<a id="a-Hl"></a>至第二时。<a id="a-Hm"></a>如是人等。<a id="a-Hn"></a>以不善心。<a id="a-Ho"></a>取于地皮。<a id="a-Hp"></a>遂令地皮秽浊不净。<a id="a-Hq"></a>所谓饥渴。<a id="a-Hr"></a>及以悕望。<a id="a-Hs"></a>欲命终时。<a id="a-Ht"></a>热病而死。<a id="a-Hu"></a>如是观阎浮提人。<a id="a-Hv"></a>因于外食而得寿命。<a id="a-Hw"></a>无病无恼。</p>
  <p id="aHx">复次修行者。<a id="a-Hy"></a>外身随顺观。<a id="a-Hz"></a>云何阎浮提人。<a id="a-I0"></a>于第三时。<a id="a-I1"></a>一切因食而得色命。<a id="a-I2"></a>彼以闻慧。<a id="a-I3"></a>或以天眼。<a id="a-I4"></a>观第三时。<a id="a-I5"></a>地皮皆灭。<a id="a-I6"></a>以食过故。<a id="a-I7"></a>风冷热等皆不调顺。<a id="a-I8"></a>无量病起。<a id="a-I9"></a>一切有为行聚。<a id="a-IA"></a>外食因缘。<a id="a-IB"></a>内入增长。<a id="a-IC"></a>由内因缘。<a id="a-ID"></a>外法增长。<a id="a-IE"></a>观外身因内内法缘外。</p>
  <p id="aIF">复次修行者。<a id="a-IG"></a>随顺观外身。<a id="a-IH"></a>云何第四斗时。<a id="a-II"></a>阎浮提人。<a id="a-IJ"></a>食何等食。<a id="a-IK"></a>彼以闻慧。<a id="a-IL"></a>或以天眼。<a id="a-IM"></a>见阎浮提人。<a id="a-IN"></a>于斗战时。<a id="a-IO"></a>食于莠子。<a id="a-IP"></a>或食鹊豆。<a id="a-IQ"></a>或食鱼肉。<a id="a-IR"></a>或食菜根。<a id="a-IS"></a>一切好味。<a id="a-IT"></a>皆悉灭没。<a id="a-IU"></a>多有病苦。<a id="a-IV"></a>非时而老。<a id="a-IW"></a>于斗战时。<a id="a-IX"></a>人无气力。</p>
  <p id="aIY">复次修行者。<a id="a-IZ"></a>外身随顺观。<a id="a-Ia"></a>云何劫初时。<a id="a-Ib"></a>阎浮提人。<a id="a-Ic"></a>寿命长短。<a id="a-Id"></a>彼以闻慧。<a id="a-Ie"></a>或以天眼。<a id="a-If"></a>见劫初时。<a id="a-Ig"></a>阎浮提人。<a id="a-Ih"></a>寿命八万四千岁。<a id="a-Ii"></a>身长五百弓(今人身等一弓)</p>
  <p id="aIj">复次修行者。<a id="a-Ik"></a>外身随顺观。<a id="a-Il"></a>云何阎浮提人。<a id="a-Im"></a>于第二时。<a id="a-In"></a>寿命色量。<a id="a-Io"></a>彼以闻慧。<a id="a-Ip"></a>或以天眼。<a id="a-Iq"></a>见阎浮提人。<a id="a-Ir"></a>于第二时。<a id="a-Is"></a>寿命四万岁。<a id="a-It"></a>人之身量。<a id="a-Iu"></a>长二百弓。</p>
  <p id="aIv">复次修行者。<a id="a-Iw"></a>外身随顺观。<a id="a-Ix"></a>云何观于阎浮提人。<a id="a-Iy"></a>于第三时。<a id="a-Iz"></a>寿命色量。<a id="a-J0"></a>彼以闻慧。<a id="a-J1"></a>或以天眼。<a id="a-J2"></a>见阎浮提人。<a id="a-J3"></a>于第三时。<a id="a-J4"></a>其人寿命一万岁。<a id="a-J5"></a>人之身量。<a id="a-J6"></a>长一百弓。</p>
  <p id="aJ7">复次修行者。<a id="a-J8"></a>外身随顺观。<a id="a-J9"></a>观阎浮提人寿命色量。<a id="a-JA"></a>彼以闻慧。<a id="a-JB"></a>或以天眼。<a id="a-JC"></a>见阎浮提人于斗战时。<a id="a-JD"></a>其人寿命。<a id="a-JE"></a>受一百岁。<a id="a-JF"></a>身长一弓。</p>
  <p id="aJG">复次修行者。<a id="a-JH"></a>随顺观外身。<a id="a-JI"></a>观末劫时。<a id="a-JJ"></a>无十善时。<a id="a-JK"></a>一切人民。<a id="a-JL"></a>但自拥护。<a id="a-JM"></a>无福德时。<a id="a-JN"></a>云何寿命。<a id="a-JO"></a>寿几许命。<a id="a-JP"></a>彼以闻慧。<a id="a-JQ"></a>或以天眼。<a id="a-JR"></a>见于恶劫无法之时。<a id="a-JS"></a>一切好味。<a id="a-JT"></a>皆悉磨灭。<a id="a-JU"></a>所谓盐酥。<a id="a-JV"></a>及安石榴。<a id="a-JW"></a>蜜与石蜜。<a id="a-JX"></a>甘蔗稻粮。<a id="a-JY"></a>六十日稻。<a id="a-JZ"></a>如是等味。<a id="a-Ja"></a>世间胜者。<a id="a-Jb"></a>一切皆灭。<a id="a-Jc"></a>一名赤稻。<a id="a-Jd"></a>次名鸟将来稻。<a id="a-Je"></a>次名飞虫稻。<a id="a-Jf"></a>次名迦吒波稻。<a id="a-Jg"></a>次名赤芒黄米稻。<a id="a-Jh"></a>次名易洛稻。<a id="a-Ji"></a>次名斑稻。<a id="a-Jj"></a>次名白真珠稻。<a id="a-Jk"></a>次名速稻。<a id="a-Jl"></a>次名铁芒稻。<a id="a-Jm"></a>次名垂穗稻。<a id="a-Jn"></a>次名赤色稻。<a id="a-Jo"></a>次名朱吒迦稻。<a id="a-Jp"></a>次名树稻。<a id="a-Jq"></a>次名水陆稻。<a id="a-Jr"></a>次名陆地稻。<a id="a-Js"></a>次名正意稻。<a id="a-Jt"></a>次名海生稻。<a id="a-Ju"></a>次名双穗稻。<a id="a-Jv"></a>次名等[口*美]稻。<a id="a-Jw"></a>次名焦热稻。<a id="a-Jx"></a>次名鹦鹉不食稻。<a id="a-Jy"></a>次名日坚稻。<a id="a-Jz"></a>次名命稻。<a id="a-K0"></a>次名一切处生稻。<a id="a-K1"></a>次名师子稻。<a id="a-K2"></a>次名无垢稻。<a id="a-K3"></a>次名大轻稻。<a id="a-K4"></a>次名一切生稻。<a id="a-K5"></a>次名大力稻。<a id="a-K6"></a>次名生香稻。<a id="a-K7"></a>次名割蛇稻。<a id="a-K8"></a>次名罽宾稻。<a id="a-K9"></a>次名山中稻。<a id="a-KA"></a>次名近雪山生稻。<a id="a-KB"></a>次名离缚稻。<a id="a-KC"></a>次名迦陵稻。<a id="a-KD"></a>次名大迦陵伽稻。<a id="a-KE"></a>次名如雪稻。<a id="a-KF"></a>次名大贝稻。<a id="a-KG"></a>次名善德稻。<a id="a-KH"></a>次名流稻。<a id="a-KI"></a>次名不学稻。<a id="a-KJ"></a>次名不曲新陀稻。<a id="a-KK"></a>次名员黑稻。<a id="a-KL"></a>次名波斯主稻。<a id="a-KM"></a>次名多得稻。<a id="a-KN"></a>次名鸯伽梨稻。<a id="a-KO"></a>次名量稻。<a id="a-KP"></a>次名长稻。<a id="a-KQ"></a>次名杂稻。<a id="a-KR"></a>次名非人稻。<a id="a-KS"></a>次名惠稻。<a id="a-KT"></a>次名日种稻。<a id="a-KU"></a>次名摩伽陀稻。<a id="a-KV"></a>次名水沫稻。<a id="a-KW"></a>次名时生稻。<a id="a-KX"></a>次名无康稻。<a id="a-KY"></a>次名第一稻。<a id="a-KZ"></a>次名暖稻。<a id="a-Ka"></a>次名汉稻。<a id="a-Kb"></a>次名黄色稻。<a id="a-Kc"></a>次名婆萨罗稻。<a id="a-Kd"></a>次名缚相稻。<a id="a-Ke"></a>次名舌爱稻。<a id="a-Kf"></a>次名涩稻。<a id="a-Kg"></a>次名坚稻。<a id="a-Kh"></a>次名须陀稻。<a id="a-Ki"></a>次名麦色稻(七十)。<a id="a-Kj"></a>次名少稻。<a id="a-Kk"></a>次名六种藏稻。<a id="a-Kl"></a>次名无皮稻。<a id="a-Km"></a>次名甜稻。<a id="a-Kn"></a>次名黑色稻。<a id="a-Ko"></a>次名青色稻。<a id="a-Kp"></a>如是稻中。<a id="a-Kq"></a>有二种子。<a id="a-Kr"></a>一者自生。<a id="a-Ks"></a>二者种殖。<a id="a-Kt"></a>及余一切香花。<a id="a-Ku"></a>于恶世时。<a id="a-Kv"></a>尽皆灭没。<a id="a-Kw"></a>以灭没故。<a id="a-Kx"></a>阎浮提人。<a id="a-Ky"></a>皮肉脂骨。<a id="a-Kz"></a>悉皆减少。<a id="a-L0"></a>一切身骨。<a id="a-L1"></a>矬陋短小。<a id="a-L2"></a>食味薄故。<a id="a-L3"></a>一切内外。<a id="a-L4"></a>互相因缘。<a id="a-L5"></a>皆悉耗减。<a id="a-L6"></a>是修行者。<a id="a-L7"></a>如是外观。<a id="a-L8"></a>一切无常。<a id="a-L9"></a>无乐无净无我。<a id="a-LA"></a>亦无作者。<a id="a-LB"></a>非无因生。<a id="a-LC"></a>非异因生。<a id="a-LD"></a>非是一作。<a id="a-LE"></a>亦非二作。<a id="a-LF"></a>非三非四。<a id="a-LG"></a>非五非六。<a id="a-LH"></a>邪见外道之所造作。<a id="a-LI"></a>如是观外境界随顺身观。<a id="a-LJ"></a>如是修行者。<a id="a-LK"></a>观初后时。<a id="a-LL"></a>如上广说。<a id="a-LM"></a>如实随顺观于外身。<a id="a-LN"></a>复次修行者。<a id="a-LO"></a>随顺观外身。<a id="a-LP"></a>云何观四天下山河城邑国土海鱼由旬之身。<a id="a-LQ"></a>须弥山王。<a id="a-LR"></a>四面大洲。<a id="a-LS"></a>谓阎浮提国。<a id="a-LT"></a>郁单越国。<a id="a-LU"></a>弗婆提国。<a id="a-LV"></a>瞿陀尼国。<a id="a-LW"></a>有八大地狱饿鬼畜生六欲诸天。<a id="a-LX"></a>如是随顺观于外身。</p>
  <p id="aLY">复次修行者。<a id="a-LZ"></a>初观阎浮提。<a id="a-La"></a>东方大海。<a id="a-Lb"></a>山河国土。<a id="a-Lc"></a>彼以闻慧。<a id="a-Ld"></a>或以天眼。<a id="a-Le"></a>见有大山。<a id="a-Lf"></a>名曰无减。<a id="a-Lg"></a>高十由旬。<a id="a-Lh"></a>纵广三十由旬。<a id="a-Li"></a>于此山中。<a id="a-Lj"></a>有恒伽河。<a id="a-Lk"></a>有国名迦尸。<a id="a-Ll"></a>复有二河。<a id="a-Lm"></a>一名安输摩河。<a id="a-Ln"></a>二名毗提醯河。<a id="a-Lo"></a>桥萨罗国。<a id="a-Lp"></a>有六国土。<a id="a-Lq"></a>名他鸯伽国。<a id="a-Lr"></a>名毗提醯国。<a id="a-Ls"></a>广百由旬。<a id="a-Lt"></a>安输国。<a id="a-Lu"></a>广三百由旬。<a id="a-Lv"></a>迦尸国。<a id="a-Lw"></a>一万四千聚落。<a id="a-Lx"></a>城广二由旬。<a id="a-Ly"></a>金蒲罗国。<a id="a-Lz"></a>人民众多林树具足那梨吱树多罗树多摩罗树。<a id="a-M0"></a>庄严其城佉殊罗树。<a id="a-M1"></a>波那婆树。<a id="a-M2"></a>多有众果。<a id="a-M3"></a>是修行者。<a id="a-M4"></a>复观异人。<a id="a-M5"></a>谓取衣人。<a id="a-M6"></a>赊婆罗人穿其唇口。<a id="a-M7"></a>以珠庄严。<a id="a-M8"></a>骆驼面人。<a id="a-M9"></a>其国纵广一百三十由旬。<a id="a-MA"></a>观彼国土。<a id="a-MB"></a>随顺观外身。<a id="a-MC"></a>复观阎浮提山河聚落。<a id="a-MD"></a>彼以闻慧或以天眼见卢醯河。<a id="a-ME"></a>出佉罗山。<a id="a-MF"></a>广三由旬。<a id="a-MG"></a>长百由旬。<a id="a-MH"></a>入于东海。<a id="a-MI"></a>多有人民城邑庄严。</p>
  <p id="aMJ">复次修行者。<a id="a-MK"></a>随顺观外身阎浮提中。<a id="a-ML"></a>何等山河彼以闻慧。<a id="a-MM"></a>或以天眼。<a id="a-MN"></a>见有大山。<a id="a-MO"></a>名弥斫迦。<a id="a-MP"></a>高一由旬。<a id="a-MQ"></a>长一百由旬。<a id="a-MR"></a>复有一山。<a id="a-MS"></a>名为高山。<a id="a-MT"></a>高五由旬。<a id="a-MU"></a>长百由旬。<a id="a-MV"></a>山上有池。<a id="a-MW"></a>池有大力。<a id="a-MX"></a>广半由旬。<a id="a-MY"></a>其池有河长二百由旬。<a id="a-MZ"></a>入于大海。<a id="a-Ma"></a>复次修行者。<a id="a-Mb"></a>随顺观外身。<a id="a-Mc"></a>阎浮提中。<a id="a-Md"></a>何等异河。<a id="a-Me"></a>彼以闻慧。<a id="a-Mf"></a>或以天眼。<a id="a-Mg"></a>见阎浮提中有一大河名迦毗梨多有大花庄严其河。<a id="a-Mh"></a>谓迦多吱花。<a id="a-Mi"></a>般遮花。<a id="a-Mj"></a>阿殊那花。<a id="a-Mk"></a>迦陀摩花。<a id="a-Ml"></a>南摩梨迦花。<a id="a-Mm"></a>阿提目多迦花。<a id="a-Mn"></a>以为庄严。<a id="a-Mo"></a>复有第二河。<a id="a-Mp"></a>名瞿摩帝。<a id="a-Mq"></a>以多饶牛。<a id="a-Mr"></a>故名牛河。<a id="a-Ms"></a>如是二河。<a id="a-Mt"></a>广半由旬。<a id="a-Mu"></a>长三百由旬。<a id="a-Mv"></a>入于大海(瞿摩帝者名牛)</p>
  <p id="aMw">复次修行者随顺观外身。<a id="a-Mx"></a>阎浮提中。<a id="a-My"></a>复有何等山河。<a id="a-Mz"></a>彼以闻慧。<a id="a-N0"></a>或以天眼。<a id="a-N1"></a>见阎浮提有山。<a id="a-N2"></a>名曰生念。<a id="a-N3"></a>其山有河。<a id="a-N4"></a>名娑罗娑帝。<a id="a-N5"></a>河边有城名俱尸那。<a id="a-N6"></a>其河不驶洋洋而流其山方圆三十由旬。<a id="a-N7"></a>山中有人。<a id="a-N8"></a>名吱罗陀。<a id="a-N9"></a>边地恶人心无慈愍其山复有取衣之人。<a id="a-NA"></a>住在其中善能水行于大海水。<a id="a-NB"></a>能过能度山水饶鱼。<a id="a-NC"></a>以宿习故。<a id="a-ND"></a>唯食血肉。<a id="a-NE"></a>以自存活。</p>
  <p id="aNF">复次修行者。<a id="a-NG"></a>随顺观外身过阎浮提。<a id="a-NH"></a>复有何等山海渚耶。<a id="a-NI"></a>彼以闻慧。<a id="a-NJ"></a>或以天眼。<a id="a-NK"></a>见有宝山。<a id="a-NL"></a>住于海边。<a id="a-NM"></a>高千由旬。<a id="a-NN"></a>种种众宝之所成就。<a id="a-NO"></a>所谓青宝。<a id="a-NP"></a>大青宝王。<a id="a-NQ"></a>金刚车磲。<a id="a-NR"></a>赤莲花宝。<a id="a-NS"></a>以为庄严。<a id="a-NT"></a>往昔有诸法行商人。<a id="a-NU"></a>入于大海。<a id="a-NV"></a>为大风力。<a id="a-NW"></a>将至宝山。<a id="a-NX"></a>其大海水。<a id="a-NY"></a>广万由旬。<a id="a-NZ"></a>海中多有提弥鱼。<a id="a-Na"></a>堤弥鲵罗鱼。<a id="a-Nb"></a>失收摩罗鱼。<a id="a-Nc"></a>捉影鱼。<a id="a-Nd"></a>不为其难。<a id="a-Ne"></a>得度大海。<a id="a-Nf"></a>至金壁渚。<a id="a-Ng"></a>真金为地。<a id="a-Nh"></a>诸罗刹等。<a id="a-Ni"></a>住在此渚。<a id="a-Nj"></a>其形可畏。<a id="a-Nk"></a>有大势力。<a id="a-Nl"></a>过此渚已。<a id="a-Nm"></a>复有一海。<a id="a-Nn"></a>广二千由旬。<a id="a-No"></a>过此海已。<a id="a-Np"></a>复有一山。<a id="a-Nq"></a>名曰二一。<a id="a-Nr"></a>其山三峰。<a id="a-Ns"></a>高七由旬。<a id="a-Nt"></a>纵广三百由旬。<a id="a-Nu"></a>七宝庄严。<a id="a-Nv"></a>青宝金刚青毗琉璃车磲诸宝。<a id="a-Nw"></a>赤莲花宝。<a id="a-Nx"></a>庄严其山。</p>
  <p id="aNy">复次修行者。<a id="a-Nz"></a>随顺观外身。<a id="a-O0"></a>过此山已。<a id="a-O1"></a>复有何等山海渚耶。<a id="a-O2"></a>彼以闻慧。<a id="a-O3"></a>或以天眼。<a id="a-O4"></a>见有大海。<a id="a-O5"></a>名曰黑水。<a id="a-O6"></a>广一万由旬。<a id="a-O7"></a>诸阿修罗。<a id="a-O8"></a>游戏其中。<a id="a-O9"></a>龙及龙女。<a id="a-OA"></a>亦游其中。<a id="a-OB"></a>其黑水海。<a id="a-OC"></a>观之可畏。<a id="a-OD"></a>有罗刹鬼。<a id="a-OE"></a>名曰捉影。<a id="a-OF"></a>摄阿修罗。<a id="a-OG"></a>令其劣弱。<a id="a-OH"></a>退入水下。<a id="a-OI"></a>其黑水海。<a id="a-OJ"></a>水下无山。<a id="a-OK"></a>水如黑云。<a id="a-OL"></a>多有诸龙。<a id="a-OM"></a>住在其中。<a id="a-ON"></a>是修行者。<a id="a-OO"></a>既观察已。<a id="a-OP"></a>如实外观。<a id="a-OQ"></a>行者复观。<a id="a-OR"></a>过黑水海。<a id="a-OS"></a>有何山海。<a id="a-OT"></a>彼以闻慧。<a id="a-OU"></a>或以天眼。<a id="a-OV"></a>见有大海。<a id="a-OW"></a>名赤宝水。<a id="a-OX"></a>充满其中。<a id="a-OY"></a>海岸有树。<a id="a-OZ"></a>名阎浮树。<a id="a-Oa"></a>一切树中。<a id="a-Ob"></a>最为高胜。<a id="a-Oc"></a>树高九十由旬。<a id="a-Od"></a>迦楼罗鸟王。<a id="a-Oe"></a>金刚为嘴。<a id="a-Of"></a>住在其上。<a id="a-Og"></a>去阎浮树。<a id="a-Oh"></a>一百由旬。<a id="a-Oi"></a>名青水海。<a id="a-Oj"></a>于此海中。<a id="a-Ok"></a>有诸罗刹。<a id="a-Ol"></a>名曼头呵。<a id="a-Om"></a>身长十里。<a id="a-On"></a>水中有山。<a id="a-Oo"></a>此诸罗刹住在山中。</p>
 </body>
</html>