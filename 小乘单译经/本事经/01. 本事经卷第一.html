<!doctype html>
<html id="z3IBUVccy" data-ver="1231">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="小乘单译经">
  <meta period="唐">
 </head>
 <body>
  <h1 id="a1">本事经卷第一</h1>
  <h2 id="a2">一法品第一之一</h2>
  <p id="a3">吾从世尊。<a id="a-4"></a>闻如是语。<a id="a-5"></a>苾刍当知。<a id="a-6"></a>我观世间。<a id="a-7"></a>无别一法。<a id="a-8"></a>覆障群生。<a id="a-9"></a>驰骋流转生死长途。<a id="a-A"></a>如无明盖。<a id="a-B"></a>所以者何。<a id="a-C"></a>世间群生。<a id="a-D"></a>由无明盖所覆障故。<a id="a-E"></a>驰骋流转生死长途。<a id="a-F"></a>是故汝等。<a id="a-G"></a>应如是学。<a id="a-H"></a>我当云何修起慧明。<a id="a-I"></a>破无明盖。<a id="a-J"></a>出贪爱网。<a id="a-K"></a>汝等苾刍。<a id="a-L"></a>应如是学。<a id="a-M"></a>尔时世尊。<a id="a-N"></a>重摄此义。<a id="a-O"></a>而说颂曰。</p>
  <p id="aP">无别有一法　　覆障诸群生</p>
  <p id="aQ">驰流生死途　　如无明盖者</p>
  <p id="aR">无明大愚闇　　由斯久流转</p>
  <p id="aS">彼此有往来　　升沉高下趣</p>
  <p id="aT">若破无明盖　　解脱贪爱网</p>
  <p id="aU">不处生死流　　以无彼因故</p>
  <p id="aV">吾从世尊。<a id="a-W"></a>闻如是语。<a id="a-X"></a>苾刍当知。<a id="a-Y"></a>我观世间。<a id="a-Z"></a>无别一法。<a id="a-a"></a>系缚群生。<a id="a-b"></a>驰骋流转生死长途。<a id="a-c"></a>如贪爱结。<a id="a-d"></a>所以者何。<a id="a-e"></a>世间群生。<a id="a-f"></a>由贪爱结所系缚故。<a id="a-g"></a>驰骋流转生死长途。<a id="a-h"></a>是故汝等。<a id="a-i"></a>应如是学。<a id="a-j"></a>我当云何修莹慧刀断贪爱结。<a id="a-k"></a>破大闇聚。<a id="a-l"></a>汝等苾刍。<a id="a-m"></a>应如是学。<a id="a-n"></a>尔时世尊。<a id="a-o"></a>重摄此义。<a id="a-p"></a>而说颂曰。</p>
  <p id="aq">无别有一法　　系缚诸群生</p>
  <p id="ar">驰流生死途　　如贪爱结者</p>
  <p id="as">贪爱大系缚　　由斯久流转</p>
  <p id="at">彼此有往来　　升沉高下趣</p>
  <p id="au">若断贪爱缚　　破大黑闇聚</p>
  <p id="av">不处生死流　　以无彼因故</p>
  <p id="aw">吾从世尊。<a id="a-x"></a>闻如是语。<a id="a-y"></a>苾刍当知。<a id="a-z"></a>若一有情。<a id="a-10"></a>于一劫中。<a id="a-11"></a>流转生死。<a id="a-12"></a>所受身骨。<a id="a-13"></a>假使有能积聚下烂。<a id="a-14"></a>其聚高广。<a id="a-15"></a>如王舍城毗补罗山。<a id="a-16"></a>况彼有情。<a id="a-17"></a>无初后际。<a id="a-18"></a>驰骋流转生死长途。<a id="a-19"></a>所受身骨。<a id="a-1A"></a>而可测量。<a id="a-1B"></a>所以者何。<a id="a-1C"></a>苾刍当知。<a id="a-1D"></a>我说有情。<a id="a-1E"></a>于四圣谛。<a id="a-1F"></a>不了知故。<a id="a-1G"></a>不照见故。<a id="a-1H"></a>不现观故。<a id="a-1I"></a>不通达故。<a id="a-1J"></a>不审察故。<a id="a-1K"></a>驰骋流转生死长途。<a id="a-1L"></a>受诸骨身。<a id="a-1M"></a>是故汝等。<a id="a-1N"></a>应如是学。<a id="a-1O"></a>我当云何于四圣谛。<a id="a-1P"></a>了知照见。<a id="a-1Q"></a>现观通达。<a id="a-1R"></a>审察究竟。<a id="a-1S"></a>汝等苾刍。<a id="a-1T"></a>应如是学。<a id="a-1U"></a>尔时世尊。<a id="a-1V"></a>重摄此义。<a id="a-1W"></a>而说颂曰。</p>
  <p id="a1X">一有情一劫　　受身骨不烂</p>
  <p id="a1Y">其聚量高广　　如毗补罗山</p>
  <p id="a1Z">况无初后际　　久流转生死</p>
  <p id="a1a">所受诸骨身　　其量而可测</p>
  <p id="a1b">受是大苦聚　　由不见圣谛</p>
  <p id="a1c">故应修妙智　　正观四真实</p>
  <p id="a1d">所谓苦圣谛　　苦因及苦灭</p>
  <p id="a1e">能灭苦苦因　　八支真圣道</p>
  <p id="a1f">此补特伽罗　　极七有流转</p>
  <p id="a1g">定断一切结　　能尽诸苦边</p>
  <p id="a1h">吾从世尊。<a id="a-1i"></a>闻如是语。<a id="a-1j"></a>苾刍当知。<a id="a-1k"></a>我以佛眼。<a id="a-1l"></a>遍观世间。<a id="a-1m"></a>诸有业果。<a id="a-1n"></a>皆缘心意。<a id="a-1o"></a>一类有情。<a id="a-1p"></a>心意所使。<a id="a-1q"></a>行如是行。<a id="a-1r"></a>履如是道。<a id="a-1s"></a>身坏命终。<a id="a-1t"></a>如舍重担。<a id="a-1u"></a>堕诸恶趣。<a id="a-1v"></a>生地狱中。<a id="a-1w"></a>所以者何。<a id="a-1x"></a>彼诸有情。<a id="a-1y"></a>心意染污。<a id="a-1z"></a>由此为因。<a id="a-20"></a>身坏命终。<a id="a-21"></a>堕诸恶趣。<a id="a-22"></a>生地狱中。<a id="a-23"></a>尔时世尊。<a id="a-24"></a>重摄此义。<a id="a-25"></a>而说颂曰。</p>
  <p id="a26">一类诸有情　　心意起染污</p>
  <p id="a27">我今当为汝　　记别其所生</p>
  <p id="a28">彼身坏命终　　如舍于重担</p>
  <p id="a29">必堕诸恶趣　　生于地狱中</p>
  <p id="a2A">应知恶慧者　　由心意染污</p>
  <p id="a2B">因斯染污故　　当生地狱中</p>
  <p id="a2C">吾从世尊。<a id="a-2D"></a>闻如是语。<a id="a-2E"></a>苾刍当知。<a id="a-2F"></a>我以佛眼。<a id="a-2G"></a>遍观世间。<a id="a-2H"></a>诸有业果。<a id="a-2I"></a>皆缘心意。<a id="a-2J"></a>一类有情。<a id="a-2K"></a>心意所使。<a id="a-2L"></a>行如是行。<a id="a-2M"></a>履如是道。<a id="a-2N"></a>身坏命终。<a id="a-2O"></a>如捐重担。<a id="a-2P"></a>升诸善趣。<a id="a-2Q"></a>生于天中。<a id="a-2R"></a>所以者何。<a id="a-2S"></a>彼诸有情。<a id="a-2T"></a>心意清净。<a id="a-2U"></a>由此为因。<a id="a-2V"></a>身坏命终。<a id="a-2W"></a>升诸善趣。<a id="a-2X"></a>生天界中。<a id="a-2Y"></a>尔时世尊。<a id="a-2Z"></a>重摄此义。<a id="a-2a"></a>而说颂曰。</p>
  <p id="a2b">一类诸有情　　心意起清净</p>
  <p id="a2c">我今当为汝　　记别其所生</p>
  <p id="a2d">彼身坏命终　　如捐于重担</p>
  <p id="a2e">必升诸善趣　　生于天界中</p>
  <p id="a2f">应知善慧者　　由心意清净</p>
  <p id="a2g">因斯清净故　　当生天界中</p>
  <p id="a2h">吾从世尊。<a id="a-2i"></a>闻如是语。<a id="a-2j"></a>苾刍当知。<a id="a-2k"></a>一切有情。<a id="a-2l"></a>皆由自业。<a id="a-2m"></a>业为伴侣。<a id="a-2n"></a>业为生门。<a id="a-2o"></a>业为眷属。<a id="a-2p"></a>业为依趣。<a id="a-2q"></a>业能分定。<a id="a-2r"></a>一切有情。<a id="a-2s"></a>下中上品。<a id="a-2t"></a>是故汝等。<a id="a-2u"></a>应当善知。<a id="a-2v"></a>诸业自性。<a id="a-2w"></a>诸业因缘。<a id="a-2x"></a>诸业品类。<a id="a-2y"></a>诸业异熟。<a id="a-2z"></a>诸业尽灭。<a id="a-30"></a>趣业灭道。<a id="a-31"></a>因缘资具。<a id="a-32"></a>苾刍汝等。<a id="a-33"></a>如我所说。<a id="a-34"></a>应正了知。<a id="a-35"></a>云何应知诸业自性业自性者。<a id="a-36"></a>谓或思业。<a id="a-37"></a>或思已业如是应知诸业自性。<a id="a-38"></a>既正了知业自性已。<a id="a-39"></a>云何应知诸业因缘业因缘者。<a id="a-3A"></a>谓诸贪爱如是。<a id="a-3B"></a>应知诸业因缘。<a id="a-3C"></a>既正了知诸业自性业因缘已。<a id="a-3D"></a>云何应知诸业品类。<a id="a-3E"></a>业品类者。<a id="a-3F"></a>谓别品类业。<a id="a-3G"></a>趣地狱身别品类业。<a id="a-3H"></a>趣傍生身别品类业。<a id="a-3I"></a>趣鬼界身别品类业。<a id="a-3J"></a>趣阿素洛界身别品类业。<a id="a-3K"></a>趣人界身别品类业。<a id="a-3L"></a>趣天界身。<a id="a-3M"></a>如是应知诸业品类。<a id="a-3N"></a>既正了知诸业自性诸业。<a id="a-3O"></a>因缘业品类已。<a id="a-3P"></a>云何应知诸业异熟。<a id="a-3Q"></a>业异熟者。<a id="a-3R"></a>谓于此生。<a id="a-3S"></a>造作诸业。<a id="a-3T"></a>即此生中。<a id="a-3U"></a>能感诸有。<a id="a-3V"></a>或受未受。<a id="a-3W"></a>如是应知诸业异熟。<a id="a-3X"></a>既正了知诸业自性诸业因缘诸业品类业异熟已。<a id="a-3Y"></a>云何应知诸业尽灭。<a id="a-3Z"></a>业尽灭者。<a id="a-3a"></a>谓爱灭故。<a id="a-3b"></a>诸业尽灭。<a id="a-3c"></a>如是应知诸业尽灭。<a id="a-3d"></a>既正了知诸业自性诸业因缘诸业品类诸业异熟业尽灭已。<a id="a-3e"></a>云何应知趣业灭道因缘资具。<a id="a-3f"></a>趣业灭道因缘资具者。<a id="a-3g"></a>谓八支圣道。<a id="a-3h"></a>即是正见正思惟正语正业正命正精进正念正定。<a id="a-3i"></a>如是应知趣业灭道因缘资具。<a id="a-3j"></a>苾刍当知。<a id="a-3k"></a>诸有沙门。<a id="a-3l"></a>或婆罗门。<a id="a-3m"></a>若能正知诸业自性。<a id="a-3n"></a>诸业因缘。<a id="a-3o"></a>诸业品类。<a id="a-3p"></a>诸业异熟。<a id="a-3q"></a>诸业尽灭。<a id="a-3r"></a>趣业灭道。<a id="a-3s"></a>因缘资具。<a id="a-3t"></a>即能信我法毗奈耶。<a id="a-3u"></a>若能信我法毗奈耶。<a id="a-3v"></a>即能入我法毗奈耶。<a id="a-3w"></a>若能入我法毗奈耶。<a id="a-3x"></a>即能达我法毗奈耶。<a id="a-3y"></a>修行梵行。<a id="a-3z"></a>若能达我法毗奈耶。<a id="a-40"></a>修行梵行。<a id="a-41"></a>即能究竟。<a id="a-42"></a>正尽诸业。<a id="a-43"></a>所以者何。<a id="a-44"></a>是诸沙门。<a id="a-45"></a>或婆罗门。<a id="a-46"></a>既正了知诸业自性。<a id="a-47"></a>诸业因缘。<a id="a-48"></a>诸业品类。<a id="a-49"></a>诸业异熟。<a id="a-4A"></a>诸业尽灭。<a id="a-4B"></a>趣业灭道。<a id="a-4C"></a>因缘资具已。<a id="a-4D"></a>即于诸业。<a id="a-4E"></a>能厌离灭。<a id="a-4F"></a>究竟解脱。<a id="a-4G"></a>得善解脱。<a id="a-4H"></a>既善解脱。<a id="a-4I"></a>即能独立。<a id="a-4J"></a>既能独立。<a id="a-4K"></a>即具善修。<a id="a-4L"></a>既具善修。<a id="a-4M"></a>彼身坏已。<a id="a-4N"></a>法尔无有一切施设。<a id="a-4O"></a>尔时世尊。<a id="a-4P"></a>重摄此义。<a id="a-4Q"></a>而说颂曰。</p>
  <p id="a4R">世间诸有情　　居前中后际</p>
  <p id="a4S">皆属于自业　　业为其伴侣</p>
  <p id="a4T">业为彼生门　　业为其眷属</p>
  <p id="a4U">业为所依趣　　业能定三品</p>
  <p id="a4V">随业彼彼生　　不定如轮转</p>
  <p id="a4W">或处天人中　　或居四恶趣</p>
  <p id="a4X">世间诸有情　　皆随业力转</p>
  <p id="a4Y">非国财妻子　　随从往余生</p>
  <p id="a4Z">彼于命终时　　所有皆顿舍</p>
  <p id="a4a">独随业而往　　故皆由自业</p>
  <p id="a4b">当来诸有情　　虽受如是业</p>
  <p id="a4c">若能依佛教　　正信而出家</p>
  <p id="a4d">彼于愚痴类　　无师开导中</p>
  <p id="a4e">名能善修行　　不愚正法者</p>
  <p id="a4f">故汝等苾刍　　精勤勿放逸</p>
  <p id="a4g">应善知诸业　　相续正修行</p>
  <p id="a4h">为尽业自性　　及业因缘等</p>
  <p id="a4i">修八支圣道　　速令得圆满</p>
  <p id="a4j">吾从世尊。<a id="a-4k"></a>闻如是语。<a id="a-4l"></a>苾刍当知。<a id="a-4m"></a>世间所有恶不善法。<a id="a-4n"></a>于生起时。<a id="a-4o"></a>诸不善品。<a id="a-4p"></a>诸不善类。<a id="a-4q"></a>一切皆由意为前导。<a id="a-4r"></a>所以者何。<a id="a-4s"></a>意生起已。<a id="a-4t"></a>恶不善法。<a id="a-4u"></a>皆随后生。<a id="a-4v"></a>尔时世尊。<a id="a-4w"></a>重摄此义。<a id="a-4x"></a>而说颂曰。</p>
  <p id="a4y">诸不善法生　　为因能感苦</p>
  <p id="a4z">皆意为前导　　与烦恼俱生</p>
  <p id="a50">意为前导法　　意尊意所使</p>
  <p id="a51">由意有染污　　故有说有行</p>
  <p id="a52">苦随此而生　　如轮因手转</p>
  <p id="a53">吾从世尊。<a id="a-54"></a>闻如是语。<a id="a-55"></a>苾刍当知。<a id="a-56"></a>世间所有白净善法。<a id="a-57"></a>于生起时。<a id="a-58"></a>善品善类。<a id="a-59"></a>一切皆由意为前导。<a id="a-5A"></a>所以者何。<a id="a-5B"></a>意生起已。<a id="a-5C"></a>白净善法。<a id="a-5D"></a>皆随后生。<a id="a-5E"></a>尔时世尊。<a id="a-5F"></a>重摄此义。<a id="a-5G"></a>而说颂曰。</p>
  <p id="a5H">诸净善法生　　为因能感乐</p>
  <p id="a5I">皆意为前导　　与善法俱生</p>
  <p id="a5J">意为前导法　　意尊意所使</p>
  <p id="a5K">由意有清净　　故有说有行</p>
  <p id="a5L">乐随此而生　　如影随形转</p>
  <p id="a5M">吾从世尊。<a id="a-5N"></a>闻如是语。<a id="a-5O"></a>苾刍当知。<a id="a-5P"></a>世有一法。<a id="a-5Q"></a>于生起时。<a id="a-5R"></a>与多众生。<a id="a-5S"></a>为不利益。<a id="a-5T"></a>为不安乐。<a id="a-5U"></a>引诸世间天人大众。<a id="a-5V"></a>作无义利。<a id="a-5W"></a>感大苦果。<a id="a-5X"></a>云何一法。<a id="a-5Y"></a>是谓破僧。<a id="a-5Z"></a>所以者何。<a id="a-5a"></a>苾刍当知。<a id="a-5b"></a>僧若破坏。<a id="a-5c"></a>一切大众。<a id="a-5d"></a>互兴诤论。<a id="a-5e"></a>递相诃责。<a id="a-5f"></a>递相陵蔑。<a id="a-5g"></a>递相骂辱。<a id="a-5h"></a>递相毁呰。<a id="a-5i"></a>递相怨嫌。<a id="a-5j"></a>递相恼触。<a id="a-5k"></a>递相反戾。<a id="a-5l"></a>递相诽谤。<a id="a-5m"></a>递相弃舍。<a id="a-5n"></a>当于尔时。<a id="a-5o"></a>一切世间。<a id="a-5p"></a>未敬信者。<a id="a-5q"></a>转不敬信。<a id="a-5r"></a>已敬信者。<a id="a-5s"></a>还不敬信。<a id="a-5t"></a>苾刍当知。<a id="a-5u"></a>如是名为世有一法。<a id="a-5v"></a>于生起时。<a id="a-5w"></a>与多众生。<a id="a-5x"></a>为不利益。<a id="a-5y"></a>为不安乐。<a id="a-5z"></a>引诸世间。<a id="a-60"></a>天人大众。<a id="a-61"></a>作无义利。<a id="a-62"></a>感大苦果。<a id="a-63"></a>尔时世尊。<a id="a-64"></a>重摄此义而说颂曰。</p>
  <p id="a65">世有一法生　　能起无量恶</p>
  <p id="a66">所谓僧破坏　　愚痴者随喜</p>
  <p id="a67">能破坏僧苦　　破坏众亦苦</p>
  <p id="a68">僧和合令坏　　经劫无间苦</p>
  <p id="a69">吾从世尊。<a id="a-6A"></a>闻如是语。<a id="a-6B"></a>苾刍当知。<a id="a-6C"></a>世有一法。<a id="a-6D"></a>于生起时。<a id="a-6E"></a>与多众生。<a id="a-6F"></a>为大利益。<a id="a-6G"></a>为大安乐。<a id="a-6H"></a>引诸世间。<a id="a-6I"></a>天人大众。<a id="a-6J"></a>作大义利。<a id="a-6K"></a>感大乐果。<a id="a-6L"></a>云何一法。<a id="a-6M"></a>是谓僧和。<a id="a-6N"></a>所以者何。<a id="a-6O"></a>苾刍当知。<a id="a-6P"></a>僧若和合。<a id="a-6Q"></a>一切大众。<a id="a-6R"></a>互无诤论。<a id="a-6S"></a>不相诃责。<a id="a-6T"></a>不相陵蔑。<a id="a-6U"></a>不相骂辱。<a id="a-6V"></a>不相毁呰。<a id="a-6W"></a>不相怨嫌。<a id="a-6X"></a>不相恼触。<a id="a-6Y"></a>不相反戾。<a id="a-6Z"></a>不相诽谤。<a id="a-6a"></a>不相弃舍。<a id="a-6b"></a>当于尔时。<a id="a-6c"></a>一切世间。<a id="a-6d"></a>未敬信者。<a id="a-6e"></a>便生敬信。<a id="a-6f"></a>已敬信者。<a id="a-6g"></a>转增敬信。<a id="a-6h"></a>苾刍当知。<a id="a-6i"></a>如是名为世有一法。<a id="a-6j"></a>于生起时。<a id="a-6k"></a>与多众生。<a id="a-6l"></a>为大利益。<a id="a-6m"></a>为大安乐。<a id="a-6n"></a>引诸世间。<a id="a-6o"></a>天人大众。<a id="a-6p"></a>作大义利。<a id="a-6q"></a>感大乐果。<a id="a-6r"></a>尔时世尊。<a id="a-6s"></a>重摄此义。<a id="a-6t"></a>而说颂曰。</p>
  <p id="a6u">世有一法生　　能起无量福</p>
  <p id="a6v">所谓僧和合　　慧利者随喜</p>
  <p id="a6w">能和合僧乐　　和合众亦乐</p>
  <p id="a6x">僧破坏令和　　经劫受天乐</p>
  <p id="a6y">吾从世尊。<a id="a-6z"></a>闻如是语。<a id="a-70"></a>苾刍当知。<a id="a-71"></a>世间有情。<a id="a-72"></a>一结断时。<a id="a-73"></a>余一切结。<a id="a-74"></a>皆亦随断。<a id="a-75"></a>云何一结。<a id="a-76"></a>是谓我慢。<a id="a-77"></a>所以者何。<a id="a-78"></a>诸所有结。<a id="a-79"></a>细中粗品。<a id="a-7A"></a>一切皆以我慢为根。<a id="a-7B"></a>从我慢生。<a id="a-7C"></a>我慢所长。<a id="a-7D"></a>是故我慢一结断时。<a id="a-7E"></a>余一切结。<a id="a-7F"></a>皆亦随断。<a id="a-7G"></a>譬如世间楼观中心。<a id="a-7H"></a>普为楼观。<a id="a-7I"></a>众分依止。<a id="a-7J"></a>中心若坠。<a id="a-7K"></a>余亦随堕。<a id="a-7L"></a>如是我慢。<a id="a-7M"></a>诸结所依。<a id="a-7N"></a>我慢若断。<a id="a-7O"></a>余亦随灭。<a id="a-7P"></a>若诸苾刍。<a id="a-7Q"></a>已断我慢。<a id="a-7R"></a>当知即是已断余结。<a id="a-7S"></a>若诸苾刍。<a id="a-7T"></a>已断余结。<a id="a-7U"></a>当知即是已尽苦边。<a id="a-7V"></a>已修正智。<a id="a-7W"></a>心善解脱。<a id="a-7X"></a>慧善解脱。<a id="a-7Y"></a>无复后有。<a id="a-7Z"></a>尔时世尊。<a id="a-7a"></a>重摄此义。<a id="a-7b"></a>而说颂曰。</p>
  <p id="a7c">如楼观中心　　众分所依止</p>
  <p id="a7d">中心若坠堕　　余分皆堕落</p>
  <p id="a7e">如是我慢结　　众结之所依</p>
  <p id="a7f">我慢结断时　　诸结皆随灭</p>
  <p id="a7g">苾刍断我慢　　余结悉随断</p>
  <p id="a7h">余结既已断　　即得尽苦边</p>
  <p id="a7i">既得尽苦边　　名已修正智</p>
  <p id="a7j">心慧善解脱　　后有毕竟无</p>
  <p id="a7k">吾从世尊。<a id="a-7l"></a>闻如是语。<a id="a-7m"></a>苾刍当知。<a id="a-7n"></a>世有一法。<a id="a-7o"></a>若善修习。<a id="a-7p"></a>善多修习。<a id="a-7q"></a>摄持二利。<a id="a-7r"></a>令至圆满。<a id="a-7s"></a>谓现法利。<a id="a-7t"></a>令至圆满。<a id="a-7u"></a>及后法利。<a id="a-7v"></a>令至圆满。<a id="a-7w"></a>能成现法。<a id="a-7x"></a>利益安乐。<a id="a-7y"></a>能成后法。<a id="a-7z"></a>利益安乐。<a id="a-80"></a>能成现后。<a id="a-81"></a>利益安乐。<a id="a-82"></a>云何一法。<a id="a-83"></a>谓于所修诸善法中。<a id="a-84"></a>修不放逸。<a id="a-85"></a>所以者何。<a id="a-86"></a>若于所修诸善法中。<a id="a-87"></a>于不放逸。<a id="a-88"></a>能善修习。<a id="a-89"></a>善多修习。<a id="a-8A"></a>便能摄持二种义利。<a id="a-8B"></a>令至圆满。<a id="a-8C"></a>广说乃至能成现后利益安乐。<a id="a-8D"></a>是名一法。<a id="a-8E"></a>若善修习。<a id="a-8F"></a>善多修习。<a id="a-8G"></a>摄持二利。<a id="a-8H"></a>广说乃至能成现后利益安乐。<a id="a-8I"></a>尔时世尊。<a id="a-8J"></a>重摄此义。<a id="a-8K"></a>而说颂曰。</p>
  <p id="a8L">诸有多闻人　　能舍贪财位</p>
  <p id="a8M">勤修不放逸　　证常乐涅槃</p>
  <p id="a8N">智人无放逸　　能摄持二利</p>
  <p id="a8O">谓现法当来　　俱令至圆满</p>
  <p id="a8P">诸有善能成　　现后俱利乐</p>
  <p id="a8Q">前后众贤圣　　皆称为智人</p>
  <p id="a8R">重摄前经嗢拖南曰。</p>
  <p id="a8S">盖结劫两心　　业二意前行</p>
  <p id="a8T">僧破及僧和　　断慢修不逸</p>
  <p id="a8U">吾从世尊。<a id="a-8V"></a>闻如是语。<a id="a-8W"></a>苾刍当知。<a id="a-8X"></a>若诸有情。<a id="a-8Y"></a>永断一法。<a id="a-8Z"></a>我证彼定。<a id="a-8a"></a>得不还果。<a id="a-8b"></a>云何一法。<a id="a-8c"></a>谓是于贪。<a id="a-8d"></a>所以者何。<a id="a-8e"></a>一切有情。<a id="a-8f"></a>由贪染故。<a id="a-8g"></a>数数还来。<a id="a-8h"></a>堕诸恶趣。<a id="a-8i"></a>受生死苦。<a id="a-8j"></a>若能永断。<a id="a-8k"></a>如是一法。<a id="a-8l"></a>我证彼定。<a id="a-8m"></a>得不还果。<a id="a-8n"></a>不复还来。<a id="a-8o"></a>生此世间。<a id="a-8p"></a>是故我说。<a id="a-8q"></a>若诸有情。<a id="a-8r"></a>永断一法。<a id="a-8s"></a>我证彼定。<a id="a-8t"></a>得不还果。<a id="a-8u"></a>尔时世尊。<a id="a-8v"></a>重摄此义。<a id="a-8w"></a>而说颂曰。</p>
  <p id="a8x">我观诸有情　　由贪之所染</p>
  <p id="a8y">还来堕恶趣　　受生死轮回</p>
  <p id="a8z">若能正了知　　永断此贪者</p>
  <p id="a90">定得不还果　　不来生此间</p>
  <p id="a91">吾从世尊。<a id="a-92"></a>闻如是语。<a id="a-93"></a>苾刍当知。<a id="a-94"></a>若诸有情。<a id="a-95"></a>永断一法。<a id="a-96"></a>我证彼定。<a id="a-97"></a>得不还果。<a id="a-98"></a>云何一法。<a id="a-99"></a>谓是于嗔。<a id="a-9A"></a>所以者何。<a id="a-9B"></a>一切有情。<a id="a-9C"></a>由嗔染故。<a id="a-9D"></a>数数还来。<a id="a-9E"></a>堕诸恶趣。<a id="a-9F"></a>受生死苦。<a id="a-9G"></a>若能永断。<a id="a-9H"></a>如是一法。<a id="a-9I"></a>我证彼定。<a id="a-9J"></a>得不还果。<a id="a-9K"></a>不复还来。<a id="a-9L"></a>生此世间。<a id="a-9M"></a>是故我说。<a id="a-9N"></a>若诸有情。<a id="a-9O"></a>永断一法。<a id="a-9P"></a>我证彼定。<a id="a-9Q"></a>得不还果。<a id="a-9R"></a>尔时世尊。<a id="a-9S"></a>重摄此义。<a id="a-9T"></a>而说颂曰。</p>
  <p id="a9U">我观诸有情　　由嗔之所染</p>
  <p id="a9V">还来堕恶趣　　受生死轮回</p>
  <p id="a9W">若能正了知　　永断此嗔者</p>
  <p id="a9X">定得不还果　　不来生此间</p>
  <p id="a9Y">吾从世尊。<a id="a-9Z"></a>闻如是语。<a id="a-9a"></a>苾刍当知。<a id="a-9b"></a>若诸有情。<a id="a-9c"></a>永断一法。<a id="a-9d"></a>我证彼定。<a id="a-9e"></a>得不还果。<a id="a-9f"></a>云何一法。<a id="a-9g"></a>谓是于痴所以者何。<a id="a-9h"></a>一切有情。<a id="a-9i"></a>由痴染故。<a id="a-9j"></a>数数还来。<a id="a-9k"></a>堕诸恶趣。<a id="a-9l"></a>受生死苦。<a id="a-9m"></a>若能永断。<a id="a-9n"></a>如是一法。<a id="a-9o"></a>我证彼定。<a id="a-9p"></a>得不还果。<a id="a-9q"></a>不复还来。<a id="a-9r"></a>生此世间。<a id="a-9s"></a>是故我说。<a id="a-9t"></a>若诸有情。<a id="a-9u"></a>永断一法。<a id="a-9v"></a>我证彼定。<a id="a-9w"></a>得不还果。<a id="a-9x"></a>尔时世尊。<a id="a-9y"></a>重摄此义。<a id="a-9z"></a>而说颂曰。</p>
  <p id="aA0">我观诸有情　　由痴之所染</p>
  <p id="aA1">还来堕恶趣　　受生死轮回</p>
  <p id="aA2">若能正了知　　永断此痴者</p>
  <p id="aA3">定得不还果　　不来生此间</p>
  <p id="aA4">吾从世尊。<a id="a-A5"></a>闻如是语。<a id="a-A6"></a>苾刍当知。<a id="a-A7"></a>若诸有情。<a id="a-A8"></a>永断一法。<a id="a-A9"></a>我证彼定。<a id="a-AA"></a>得不还果。<a id="a-AB"></a>云何一法。<a id="a-AC"></a>谓是于覆。<a id="a-AD"></a>所以者何。<a id="a-AE"></a>一切有情。<a id="a-AF"></a>由覆染故。<a id="a-AG"></a>数数还来。<a id="a-AH"></a>堕诸恶趣。<a id="a-AI"></a>受生死苦。<a id="a-AJ"></a>若能永断。<a id="a-AK"></a>如是一法。<a id="a-AL"></a>我证彼定。<a id="a-AM"></a>得不还果。<a id="a-AN"></a>不复还来。<a id="a-AO"></a>生此世间。<a id="a-AP"></a>是故我说。<a id="a-AQ"></a>若诸有情。<a id="a-AR"></a>永断一法。<a id="a-AS"></a>我证彼定。<a id="a-AT"></a>得不还果。<a id="a-AU"></a>尔时世尊。<a id="a-AV"></a>重摄此义。<a id="a-AW"></a>而说颂曰。</p>
  <p id="aAX">我观诸有情　　由覆之所染</p>
  <p id="aAY">还来堕恶趣　　受生死轮回</p>
  <p id="aAZ">若能正了知　　永断此覆者</p>
  <p id="aAa">定得不还果　　不来生此间</p>
  <p id="aAb">吾从世尊。<a id="a-Ac"></a>闻如是语。<a id="a-Ad"></a>苾刍当知。<a id="a-Ae"></a>若诸有情。<a id="a-Af"></a>永断一法。<a id="a-Ag"></a>我证彼定。<a id="a-Ah"></a>得不还果。<a id="a-Ai"></a>云何一法。<a id="a-Aj"></a>谓是于恼。<a id="a-Ak"></a>所以者何。<a id="a-Al"></a>一切有情。<a id="a-Am"></a>由恼染故。<a id="a-An"></a>数数还来。<a id="a-Ao"></a>堕诸恶趣。<a id="a-Ap"></a>受生死苦。<a id="a-Aq"></a>若能永断。<a id="a-Ar"></a>如是一法。<a id="a-As"></a>我证彼定。<a id="a-At"></a>得不还果。<a id="a-Au"></a>不复还来。<a id="a-Av"></a>生此世间。<a id="a-Aw"></a>是故我说。<a id="a-Ax"></a>若诸有情。<a id="a-Ay"></a>永断一法。<a id="a-Az"></a>我证彼定。<a id="a-B0"></a>得不还果。<a id="a-B1"></a>尔时世尊。<a id="a-B2"></a>重摄此义。<a id="a-B3"></a>而说颂曰。</p>
  <p id="aB4">我观诸有情　　由恼之所染</p>
  <p id="aB5">还来堕恶趣　　受生死轮回</p>
  <p id="aB6">若能正了知　　永断此恼者</p>
  <p id="aB7">定得不还果　　不来生此间</p>
  <p id="aB8">吾从世尊。<a id="a-B9"></a>闻如是语。<a id="a-BA"></a>苾刍当知。<a id="a-BB"></a>若诸有情。<a id="a-BC"></a>永断一法。<a id="a-BD"></a>我证彼定。<a id="a-BE"></a>得不还果。<a id="a-BF"></a>云何一法。<a id="a-BG"></a>谓是于忿。<a id="a-BH"></a>所以者何。<a id="a-BI"></a>一切有情。<a id="a-BJ"></a>由忿染故。<a id="a-BK"></a>数数还来。<a id="a-BL"></a>堕诸恶趣。<a id="a-BM"></a>受生死苦。<a id="a-BN"></a>若能永断。<a id="a-BO"></a>如是一法。<a id="a-BP"></a>我证彼定。<a id="a-BQ"></a>得不还果。<a id="a-BR"></a>不复还来。<a id="a-BS"></a>生此世间。<a id="a-BT"></a>是故我说。<a id="a-BU"></a>若诸有情。<a id="a-BV"></a>永断一法。<a id="a-BW"></a>我证彼定。<a id="a-BX"></a>得不还果。<a id="a-BY"></a>尔时世尊。<a id="a-BZ"></a>重摄此义。<a id="a-Ba"></a>而说颂曰。</p>
  <p id="aBb">我观诸有情　　由忿之所染</p>
  <p id="aBc">还来堕恶趣　　受生死轮回</p>
  <p id="aBd">若能正了知　　永断此忿者</p>
  <p id="aBe">定得不还果　　不来生此间</p>
  <p id="aBf">吾从世尊。<a id="a-Bg"></a>闻如是语。<a id="a-Bh"></a>苾刍当知。<a id="a-Bi"></a>若诸有情。<a id="a-Bj"></a>永断一法。<a id="a-Bk"></a>我证彼定。<a id="a-Bl"></a>得不还果。<a id="a-Bm"></a>云何一法。<a id="a-Bn"></a>谓是于恨。<a id="a-Bo"></a>所以者何。<a id="a-Bp"></a>一切有情。<a id="a-Bq"></a>由恨染故。<a id="a-Br"></a>数数还来。<a id="a-Bs"></a>堕诸恶趣。<a id="a-Bt"></a>受生死苦。<a id="a-Bu"></a>若能永断。<a id="a-Bv"></a>如是一法。<a id="a-Bw"></a>我证彼定。<a id="a-Bx"></a>得不还果。<a id="a-By"></a>不复还来。<a id="a-Bz"></a>生此世间。<a id="a-C0"></a>是故我说。<a id="a-C1"></a>若诸有情。<a id="a-C2"></a>永断一法。<a id="a-C3"></a>我证彼定。<a id="a-C4"></a>得不还果。<a id="a-C5"></a>尔时世尊。<a id="a-C6"></a>重摄此义。<a id="a-C7"></a>而说颂曰。</p>
  <p id="aC8">我观诸有情　　由恨之所染</p>
  <p id="aC9">还来堕恶趣　　受生死轮回</p>
  <p id="aCA">若能正了知　　永断此恨者</p>
  <p id="aCB">定得不还果　　不来生此间</p>
  <p id="aCC">吾从世尊。<a id="a-CD"></a>闻如是语。<a id="a-CE"></a>苾刍当知。<a id="a-CF"></a>若诸有情。<a id="a-CG"></a>永断一法。<a id="a-CH"></a>我证彼定。<a id="a-CI"></a>得不还果。<a id="a-CJ"></a>云何一法。<a id="a-CK"></a>谓是于嫉。<a id="a-CL"></a>所以者何。<a id="a-CM"></a>一切有情。<a id="a-CN"></a>由嫉染故。<a id="a-CO"></a>数数还来。<a id="a-CP"></a>堕诸恶趣。<a id="a-CQ"></a>受生死苦。<a id="a-CR"></a>若能永断。<a id="a-CS"></a>如是一法。<a id="a-CT"></a>我证彼定。<a id="a-CU"></a>得不还果。<a id="a-CV"></a>不复还来。<a id="a-CW"></a>生此世间。<a id="a-CX"></a>是故我说。<a id="a-CY"></a>若诸有情。<a id="a-CZ"></a>永断一法。<a id="a-Ca"></a>我证彼定。<a id="a-Cb"></a>得不还果。<a id="a-Cc"></a>尔时世尊。<a id="a-Cd"></a>重摄此义。<a id="a-Ce"></a>而说颂曰。</p>
  <p id="aCf">我观诸有情　　由嫉之所染</p>
  <p id="aCg">还来堕恶趣　　受生死轮回</p>
  <p id="aCh">若能正了知　　永断此嫉者</p>
  <p id="aCi">定得不还果　　不来生此间</p>
  <p id="aCj">吾从世尊。<a id="a-Ck"></a>闻如是语。<a id="a-Cl"></a>苾刍当知。<a id="a-Cm"></a>若诸有情。<a id="a-Cn"></a>永断一法。<a id="a-Co"></a>我证彼定。<a id="a-Cp"></a>得不还果。<a id="a-Cq"></a>云何一法。<a id="a-Cr"></a>谓是于悭。<a id="a-Cs"></a>所以者何。<a id="a-Ct"></a>一切有情。<a id="a-Cu"></a>由悭染故。<a id="a-Cv"></a>数数还来。<a id="a-Cw"></a>堕诸恶趣。<a id="a-Cx"></a>受生死苦。<a id="a-Cy"></a>若能永断。<a id="a-Cz"></a>如是一法。<a id="a-D0"></a>我证彼定。<a id="a-D1"></a>得不还果。<a id="a-D2"></a>不复还来。<a id="a-D3"></a>生此世间。<a id="a-D4"></a>是故我说。<a id="a-D5"></a>若诸有情。<a id="a-D6"></a>永断一法。<a id="a-D7"></a>我证彼定。<a id="a-D8"></a>得不还果。<a id="a-D9"></a>尔时世尊。<a id="a-DA"></a>重摄此义。<a id="a-DB"></a>而说颂曰。</p>
  <p id="aDC">我观诸有情　　由悭之所染</p>
  <p id="aDD">还来堕恶趣　　受生死轮回</p>
  <p id="aDE">若能正了知　　永断此悭者</p>
  <p id="aDF">定得不还果　　不来生此间</p>
  <p id="aDG">吾从世尊。<a id="a-DH"></a>闻如是语。<a id="a-DI"></a>苾刍当知。<a id="a-DJ"></a>若诸有情。<a id="a-DK"></a>永断一法。<a id="a-DL"></a>我证彼定。<a id="a-DM"></a>得不还果。<a id="a-DN"></a>云何一法。<a id="a-DO"></a>谓是于耽。<a id="a-DP"></a>所以者何。<a id="a-DQ"></a>一切有情。<a id="a-DR"></a>由耽染故。<a id="a-DS"></a>数数还来。<a id="a-DT"></a>堕诸恶趣。<a id="a-DU"></a>受生死苦。<a id="a-DV"></a>若能永断。<a id="a-DW"></a>如是一法。<a id="a-DX"></a>我证彼定。<a id="a-DY"></a>得不还果。<a id="a-DZ"></a>不复还来。<a id="a-Da"></a>生此世间。<a id="a-Db"></a>是故我说。<a id="a-Dc"></a>若诸有情。<a id="a-Dd"></a>永断一法。<a id="a-De"></a>我证彼定。<a id="a-Df"></a>得不还果。<a id="a-Dg"></a>尔时世尊。<a id="a-Dh"></a>重摄此义。<a id="a-Di"></a>而说颂曰。</p>
  <p id="aDj">我观诸有情　　由耽之所染</p>
  <p id="aDk">还来堕恶趣　　受生死轮回</p>
  <p id="aDl">若能正了知　　永断此耽者</p>
  <p id="aDm">定得不还果　　不来生此间</p>
  <p id="aDn">吾从世尊。<a id="a-Do"></a>闻如是语。<a id="a-Dp"></a>苾刍当知。<a id="a-Dq"></a>若诸有情。<a id="a-Dr"></a>永断一法。<a id="a-Ds"></a>我证彼定。<a id="a-Dt"></a>得不还果。<a id="a-Du"></a>云何一法。<a id="a-Dv"></a>谓是于慢。<a id="a-Dw"></a>所以者何。<a id="a-Dx"></a>一切有情。<a id="a-Dy"></a>由慢染故。<a id="a-Dz"></a>数数还来。<a id="a-E0"></a>堕诸恶趣。<a id="a-E1"></a>受生死苦。<a id="a-E2"></a>若能永断。<a id="a-E3"></a>如是一法。<a id="a-E4"></a>我证彼定。<a id="a-E5"></a>得不还果。<a id="a-E6"></a>不复还来。<a id="a-E7"></a>生此世间。<a id="a-E8"></a>是故我说。<a id="a-E9"></a>若诸有情。<a id="a-EA"></a>永断一法。<a id="a-EB"></a>我证彼定。<a id="a-EC"></a>得不还果。<a id="a-ED"></a>尔时世尊。<a id="a-EE"></a>重摄此义。<a id="a-EF"></a>而说颂曰。</p>
  <p id="aEG">我观诸有情　　由慢之所染</p>
  <p id="aEH">还来堕恶趣　　受生死轮回</p>
  <p id="aEI">若能正了知　　永断此慢者</p>
  <p id="aEJ">定得不还果　　不来生此间</p>
  <p id="aEK">吾从世尊。<a id="a-EL"></a>闻如是语。<a id="a-EM"></a>苾刍当知。<a id="a-EN"></a>若诸有情。<a id="a-EO"></a>永断一法。<a id="a-EP"></a>我证彼定。<a id="a-EQ"></a>得不还果。<a id="a-ER"></a>云何一法。<a id="a-ES"></a>谓是于害。<a id="a-ET"></a>所以者何。<a id="a-EU"></a>一切有情。<a id="a-EV"></a>由害染故。<a id="a-EW"></a>数数还来。<a id="a-EX"></a>堕诸恶趣。<a id="a-EY"></a>受生死苦。<a id="a-EZ"></a>若能永断。<a id="a-Ea"></a>如是一法。<a id="a-Eb"></a>我证彼定。<a id="a-Ec"></a>得不还果。<a id="a-Ed"></a>不复还来。<a id="a-Ee"></a>生此世间。<a id="a-Ef"></a>是故我说。<a id="a-Eg"></a>若诸有情。<a id="a-Eh"></a>永断一法。<a id="a-Ei"></a>我证彼定。<a id="a-Ej"></a>得不还果。<a id="a-Ek"></a>尔时世尊。<a id="a-El"></a>重摄此义。<a id="a-Em"></a>而说颂曰。</p>
  <p id="aEn">我观诸有情　　由害之所染</p>
  <p id="aEo">还来堕恶趣　　受生死轮回</p>
  <p id="aEp">若能正了知　　永断此害者</p>
  <p id="aEq">定得不还果　　不来生此间</p>
  <p id="aEr">重摄前经嗢拖南曰。</p>
  <p id="aEs">贪欲嗔恚痴　　覆藏恼及忿</p>
  <p id="aEt">怨恨嫉与悭　　耽嗜慢将害</p>
  <p id="aEu">吾从世尊。<a id="a-Ev"></a>闻如是语。<a id="a-Ew"></a>苾刍当知。<a id="a-Ex"></a>若诸有情。<a id="a-Ey"></a>永念一法。<a id="a-Ez"></a>我证彼定。<a id="a-F0"></a>得不还果。<a id="a-F1"></a>云何为一法。<a id="a-F2"></a>谓是念佛。<a id="a-F3"></a>所以者何。<a id="a-F4"></a>一切有情。<a id="a-F5"></a>由不念佛故。<a id="a-F6"></a>数数还来。<a id="a-F7"></a>堕诸恶趣。<a id="a-F8"></a>受生死苦。<a id="a-F9"></a>若能常念如是一法。<a id="a-FA"></a>我证彼定。<a id="a-FB"></a>得不还果。<a id="a-FC"></a>不复还来生此世间。<a id="a-FD"></a>是故我说。<a id="a-FE"></a>若诸有情。<a id="a-FF"></a>能念一法。<a id="a-FG"></a>我证彼定。<a id="a-FH"></a>得不还果。<a id="a-FI"></a>尔时世尊。<a id="a-FJ"></a>重摄此义。<a id="a-FK"></a>而说颂曰。</p>
  <p id="aFL">我观诸有情　　由不念佛故</p>
  <p id="aFM">还来堕恶趣　　受生死轮回</p>
  <p id="aFN">若能正了知　　永念于佛者</p>
  <p id="aFO">定得不还果　　不来生此间</p>
  <p id="aFP">吾从世尊。<a id="a-FQ"></a>闻如是语。<a id="a-FR"></a>苾刍当知。<a id="a-FS"></a>若诸有情。<a id="a-FT"></a>永念一法。<a id="a-FU"></a>我证彼定。<a id="a-FV"></a>得不还果。<a id="a-FW"></a>云何为一法。<a id="a-FX"></a>谓是念法。<a id="a-FY"></a>所以者何。<a id="a-FZ"></a>一切有情。<a id="a-Fa"></a>由不念法故。<a id="a-Fb"></a>数数还来。<a id="a-Fc"></a>堕诸恶趣。<a id="a-Fd"></a>受生死苦。<a id="a-Fe"></a>若能常念如是一法。<a id="a-Ff"></a>我证彼定。<a id="a-Fg"></a>得不还果。<a id="a-Fh"></a>不复还来生此世间。<a id="a-Fi"></a>是故我说。<a id="a-Fj"></a>若诸有情。<a id="a-Fk"></a>能念一法。<a id="a-Fl"></a>我证彼定。<a id="a-Fm"></a>得不还果。<a id="a-Fn"></a>尔时世尊。<a id="a-Fo"></a>重摄此义。<a id="a-Fp"></a>而说颂曰。</p>
  <p id="aFq">我观诸有情　　由不念法故</p>
  <p id="aFr">还来堕恶趣　　受生死轮回</p>
  <p id="aFs">若能正了知　　永念于法者</p>
  <p id="aFt">定得不还果　　不来生此间</p>
  <p id="aFu">吾从世尊。<a id="a-Fv"></a>闻如是语。<a id="a-Fw"></a>苾刍当知。<a id="a-Fx"></a>若诸有情。<a id="a-Fy"></a>永念一法。<a id="a-Fz"></a>我证彼定。<a id="a-G0"></a>得不还果。<a id="a-G1"></a>云何为一法。<a id="a-G2"></a>谓是念圣众。<a id="a-G3"></a>所以者何。<a id="a-G4"></a>一切有情。<a id="a-G5"></a>由不念圣众故。<a id="a-G6"></a>数数还来。<a id="a-G7"></a>堕诸恶趣。<a id="a-G8"></a>受生死苦。<a id="a-G9"></a>若能常念如是一法。<a id="a-GA"></a>我证彼定。<a id="a-GB"></a>得不还果。<a id="a-GC"></a>不复还来生此世间是故我说。<a id="a-GD"></a>若诸有情。<a id="a-GE"></a>能念一法。<a id="a-GF"></a>我证彼定。<a id="a-GG"></a>得不还果。<a id="a-GH"></a>尔时世尊。<a id="a-GI"></a>重摄此义。<a id="a-GJ"></a>而说颂曰。</p>
  <p id="aGK">我观诸有情　　由不念圣众</p>
  <p id="aGL">还来堕恶趣　　受生死轮回</p>
  <p id="aGM">若能正了知　　永念于圣众</p>
  <p id="aGN">定得不还果　　不来生此间</p>
  <p id="aGO">吾从世尊。<a id="a-GP"></a>闻如是语。<a id="a-GQ"></a>苾刍当知。<a id="a-GR"></a>若诸有情。<a id="a-GS"></a>永念一法。<a id="a-GT"></a>我证彼定。<a id="a-GU"></a>得不还果。<a id="a-GV"></a>云何为一法。<a id="a-GW"></a>谓是念戒。<a id="a-GX"></a>所以者何。<a id="a-GY"></a>一切有情。<a id="a-GZ"></a>由不念戒故。<a id="a-Ga"></a>数数还来。<a id="a-Gb"></a>堕诸恶趣。<a id="a-Gc"></a>受生死苦。<a id="a-Gd"></a>若能常念如是一法。<a id="a-Ge"></a>我证彼定。<a id="a-Gf"></a>得不还果。<a id="a-Gg"></a>不复还来生此世间。<a id="a-Gh"></a>是故我说。<a id="a-Gi"></a>若诸有情。<a id="a-Gj"></a>能念一法。<a id="a-Gk"></a>我证彼定。<a id="a-Gl"></a>得不还果。<a id="a-Gm"></a>尔时世尊。<a id="a-Gn"></a>重摄此义。<a id="a-Go"></a>而说颂曰。</p>
  <p id="aGp">我观诸有情　　由不念戒故</p>
  <p id="aGq">还来堕恶趣　　受生死轮回</p>
  <p id="aGr">若能正了知　　永念于戒者</p>
  <p id="aGs">定得不还果　　不来生此间</p>
  <p id="aGt">吾从世尊闻如是语。<a id="a-Gu"></a>苾刍当知。<a id="a-Gv"></a>若诸有情。<a id="a-Gw"></a>永念一法。<a id="a-Gx"></a>我证彼定。<a id="a-Gy"></a>得不还果。<a id="a-Gz"></a>云何为一法。<a id="a-H0"></a>谓是念施。<a id="a-H1"></a>所以者何。<a id="a-H2"></a>一切有情。<a id="a-H3"></a>由不念施故。<a id="a-H4"></a>数数还来。<a id="a-H5"></a>堕诸恶趣。<a id="a-H6"></a>受生死苦。<a id="a-H7"></a>若能常念如是一法。<a id="a-H8"></a>我证彼定。<a id="a-H9"></a>得不还果。<a id="a-HA"></a>不复还来生此世间。<a id="a-HB"></a>是故我说。<a id="a-HC"></a>若诸有情。<a id="a-HD"></a>能念一法。<a id="a-HE"></a>我证彼定。<a id="a-HF"></a>得不还果。<a id="a-HG"></a>尔时世尊。<a id="a-HH"></a>重摄此义。<a id="a-HI"></a>而说颂曰。</p>
  <p id="aHJ">我观诸有情　　由不念施故</p>
  <p id="aHK">还来堕恶趣　　受生死轮回</p>
  <p id="aHL">若能正了知　　永念于施者</p>
  <p id="aHM">定得不还果　　不来生此间</p>
  <p id="aHN">吾从世尊。<a id="a-HO"></a>闻如是语。<a id="a-HP"></a>苾刍当知。<a id="a-HQ"></a>若诸有情。<a id="a-HR"></a>永念一法。<a id="a-HS"></a>我证彼定。<a id="a-HT"></a>得不还果。<a id="a-HU"></a>云何为一法。<a id="a-HV"></a>谓是念天。<a id="a-HW"></a>所以者何。<a id="a-HX"></a>一切有情。<a id="a-HY"></a>由不念天故。<a id="a-HZ"></a>数数还来。<a id="a-Ha"></a>堕诸恶趣。<a id="a-Hb"></a>受生死苦。<a id="a-Hc"></a>若能常念如是一法。<a id="a-Hd"></a>我说彼定。<a id="a-He"></a>得不还果。<a id="a-Hf"></a>不复还来生此世间。<a id="a-Hg"></a>是故我说。<a id="a-Hh"></a>若诸有情。<a id="a-Hi"></a>能念一法。<a id="a-Hj"></a>我证彼定。<a id="a-Hk"></a>得不还果。<a id="a-Hl"></a>尔时世尊。<a id="a-Hm"></a>重摄此义。<a id="a-Hn"></a>而说颂曰。</p>
  <p id="aHo">我观诸有情　　由不念天故</p>
  <p id="aHp">还来堕恶趣　　受生死轮回</p>
  <p id="aHq">若能正了知　　永念于天者</p>
  <p id="aHr">定得不还果　　不来生世间</p>
  <p id="aHs">吾从世尊。<a id="a-Ht"></a>闻如是语。<a id="a-Hu"></a>苾刍当知。<a id="a-Hv"></a>若诸有情。<a id="a-Hw"></a>永念一法。<a id="a-Hx"></a>我证彼定。<a id="a-Hy"></a>得不还果。<a id="a-Hz"></a>云何为一法。<a id="a-I0"></a>谓是念休息。<a id="a-I1"></a>所以者何。<a id="a-I2"></a>一切有情。<a id="a-I3"></a>由不念休息故。<a id="a-I4"></a>数数还来。<a id="a-I5"></a>堕诸恶趣。<a id="a-I6"></a>受生死苦。<a id="a-I7"></a>若能常念如是一法。<a id="a-I8"></a>我证彼定。<a id="a-I9"></a>得不还果。<a id="a-IA"></a>不复还来生此世间。<a id="a-IB"></a>是故我说。<a id="a-IC"></a>若诸有情。<a id="a-ID"></a>能念一法。<a id="a-IE"></a>我证彼定。<a id="a-IF"></a>得不还果。<a id="a-IG"></a>尔时世尊。<a id="a-IH"></a>重摄此义。<a id="a-II"></a>而说颂曰。</p>
  <p id="aIJ">我观诸有情　　由不念休息</p>
  <p id="aIK">还来堕恶趣　　受生死轮回</p>
  <p id="aIL">若能正了知　　永念于休息</p>
  <p id="aIM">定得不还果　　不来生此间</p>
  <p id="aIN">吾从世尊。<a id="a-IO"></a>闻如是语。<a id="a-IP"></a>苾刍当知。<a id="a-IQ"></a>若诸有情。<a id="a-IR"></a>永念一法。<a id="a-IS"></a>我证彼定。<a id="a-IT"></a>得不还果。<a id="a-IU"></a>云何为一法。<a id="a-IV"></a>谓是念安般。<a id="a-IW"></a>所以者何。<a id="a-IX"></a>一切有情。<a id="a-IY"></a>由不念安般故。<a id="a-IZ"></a>数数还来。<a id="a-Ia"></a>堕诸恶趣。<a id="a-Ib"></a>受生死苦。<a id="a-Ic"></a>若能常念如是一法。<a id="a-Id"></a>我证彼定。<a id="a-Ie"></a>得不还果。<a id="a-If"></a>不复还来生此世间。<a id="a-Ig"></a>是故我说。<a id="a-Ih"></a>若诸有情。<a id="a-Ii"></a>能念一法。<a id="a-Ij"></a>我证彼定。<a id="a-Ik"></a>得不还果。<a id="a-Il"></a>尔时世尊。<a id="a-Im"></a>重摄此义。<a id="a-In"></a>而说颂曰。</p>
  <p id="aIo">我观诸有情　　由不念安般</p>
  <p id="aIp">还来堕恶趣　　受生死轮回</p>
  <p id="aIq">若能正了知　　永念于安般</p>
  <p id="aIr">定得不还果　　不来生此间</p>
  <p id="aIs">吾从世尊。<a id="a-It"></a>闻如是语。<a id="a-Iu"></a>苾刍当知。<a id="a-Iv"></a>若诸有情。<a id="a-Iw"></a>永念一法。<a id="a-Ix"></a>我证彼定。<a id="a-Iy"></a>得不还果。<a id="a-Iz"></a>云何为一法。<a id="a-J0"></a>谓是念身。<a id="a-J1"></a>所以者何。<a id="a-J2"></a>一切有情。<a id="a-J3"></a>由不念身故。<a id="a-J4"></a>数数还来。<a id="a-J5"></a>堕诸恶趣。<a id="a-J6"></a>受生死苦。<a id="a-J7"></a>若能常念如是一法。<a id="a-J8"></a>我证彼定。<a id="a-J9"></a>得不还果。<a id="a-JA"></a>不复还来生此世间。<a id="a-JB"></a>是故我说。<a id="a-JC"></a>若诸有情。<a id="a-JD"></a>能念一法。<a id="a-JE"></a>我证彼定。<a id="a-JF"></a>得不还果。<a id="a-JG"></a>尔时世尊。<a id="a-JH"></a>重摄此义。<a id="a-JI"></a>而说颂曰。</p>
  <p id="aJJ">我观诸有情　　由不念身故</p>
  <p id="aJK">还来堕恶趣　　受生死轮回</p>
  <p id="aJL">若能正了知　　永念于身者</p>
  <p id="aJM">定得不还果　　不来生此间</p>
  <p id="aJN">吾从世尊。<a id="a-JO"></a>闻如是语。<a id="a-JP"></a>苾刍当知。<a id="a-JQ"></a>若诸有情。<a id="a-JR"></a>永念一法。<a id="a-JS"></a>我证彼定。<a id="a-JT"></a>得不还果。<a id="a-JU"></a>云何为一法。<a id="a-JV"></a>谓是念死。<a id="a-JW"></a>所以者何一切有情。<a id="a-JX"></a>由不念死故。<a id="a-JY"></a>数数还来。<a id="a-JZ"></a>堕诸恶趣。<a id="a-Ja"></a>受生死苦。<a id="a-Jb"></a>若能常念如是一法。<a id="a-Jc"></a>我证彼定。<a id="a-Jd"></a>得不还果。<a id="a-Je"></a>不复还来生此世间。<a id="a-Jf"></a>是故我说。<a id="a-Jg"></a>若诸有情。<a id="a-Jh"></a>能念一法。<a id="a-Ji"></a>我证彼定。<a id="a-Jj"></a>得不还果。<a id="a-Jk"></a>尔时世尊。<a id="a-Jl"></a>重摄此义。<a id="a-Jm"></a>而说颂曰。</p>
  <p id="aJn">我观诸有情　　由不念死故</p>
  <p id="aJo">还来堕恶趣　　受生死轮回</p>
  <p id="aJp">若能正了知　　永念于死者</p>
  <p id="aJq">定得不还果　　不来生此间</p>
 </body>
</html>