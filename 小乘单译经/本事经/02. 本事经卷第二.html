<!doctype html>
<html id="z3IBUVecz" data-ver="1068">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="小乘单译经">
  <meta period="唐">
 </head>
 <body>
  <h1 id="a1">本事经卷第二</h1>
  <h2 id="a2">一法品第一之二</h2>
  <p id="a3">吾从世尊。<a id="a-4"></a>闻如是语。<a id="a-5"></a>苾刍当知。<a id="a-6"></a>若有于贪未如实知。<a id="a-7"></a>未正遍知。<a id="a-8"></a>未能永断。<a id="a-9"></a>彼于自心。<a id="a-A"></a>未离贪故。<a id="a-B"></a>不能通达。<a id="a-C"></a>不能遍知。<a id="a-D"></a>不能等觉。<a id="a-E"></a>不能涅槃。<a id="a-F"></a>不能证得无上安乐。<a id="a-G"></a>若有于贪已如实知。<a id="a-H"></a>已正遍知。<a id="a-I"></a>已能永断。<a id="a-J"></a>彼于自心。<a id="a-K"></a>已离贪故。<a id="a-L"></a>即能通达。<a id="a-M"></a>即能遍知。<a id="a-N"></a>即能等觉。<a id="a-O"></a>即能涅槃。<a id="a-P"></a>即能证得无上安乐。<a id="a-Q"></a>是故于贪应如实知。<a id="a-R"></a>应正遍知。<a id="a-S"></a>应求永断。<a id="a-T"></a>于佛法中。<a id="a-U"></a>当修梵行。<a id="a-V"></a>尔时世尊。<a id="a-W"></a>重摄上义。<a id="a-X"></a>而说偈言。</p>
  <p id="aY">若于贪未知　　彼去涅槃远</p>
  <p id="aZ">于贪已知者　　去涅槃不遥</p>
  <p id="aa">我观诸有情　　由贪之所染</p>
  <p id="ab">还来堕恶趣　　受生死轮回</p>
  <p id="ac">若能正了知　　永断此贪者</p>
  <p id="ad">得上沙门果　　毕竟不受生</p>
  <p id="ae">吾从世尊。<a id="a-f"></a>闻如是语。<a id="a-g"></a>苾刍当知。<a id="a-h"></a>若有于嗔未如实知。<a id="a-i"></a>未正遍知。<a id="a-j"></a>未能永断。<a id="a-k"></a>彼于自心。<a id="a-l"></a>未离嗔故。<a id="a-m"></a>不能通达。<a id="a-n"></a>不能遍知。<a id="a-o"></a>不能等觉。<a id="a-p"></a>不能涅槃。<a id="a-q"></a>不能证得无上安乐。<a id="a-r"></a>若有于嗔已如实知。<a id="a-s"></a>已正遍知。<a id="a-t"></a>已能永断。<a id="a-u"></a>彼于自心。<a id="a-v"></a>已离嗔故。<a id="a-w"></a>即能通达。<a id="a-x"></a>即能遍知。<a id="a-y"></a>即能等觉。<a id="a-z"></a>即能涅槃。<a id="a-10"></a>即能证得无上安乐。<a id="a-11"></a>是故于嗔应如实知。<a id="a-12"></a>应正遍知。<a id="a-13"></a>应求永断。<a id="a-14"></a>于佛法中。<a id="a-15"></a>当修梵行。<a id="a-16"></a>尔时世尊。<a id="a-17"></a>重摄上义。<a id="a-18"></a>而说颂曰。</p>
  <p id="a19">若于嗔未知　　彼去涅槃远</p>
  <p id="a1A">于嗔已知者　　去涅槃不遥</p>
  <p id="a1B">我观诸有情　　由嗔之所染</p>
  <p id="a1C">还来堕恶趣　　受生死轮回</p>
  <p id="a1D">若能正了知　　永断此嗔者</p>
  <p id="a1E">得上沙门果　　毕竟不受生</p>
  <p id="a1F">吾从世尊。<a id="a-1G"></a>闻如是语。<a id="a-1H"></a>苾刍当知。<a id="a-1I"></a>若有于痴未如实知。<a id="a-1J"></a>未正遍知。<a id="a-1K"></a>未能永断。<a id="a-1L"></a>彼于自心。<a id="a-1M"></a>未离痴故。<a id="a-1N"></a>不能通达。<a id="a-1O"></a>不能遍知。<a id="a-1P"></a>不能等觉。<a id="a-1Q"></a>不能涅槃。<a id="a-1R"></a>不能证得无上安乐。<a id="a-1S"></a>若有于痴已如实知。<a id="a-1T"></a>已正遍知。<a id="a-1U"></a>已能永断。<a id="a-1V"></a>彼于自心。<a id="a-1W"></a>已离痴故。<a id="a-1X"></a>即能通达。<a id="a-1Y"></a>即能遍知。<a id="a-1Z"></a>即能等觉。<a id="a-1a"></a>即能涅槃。<a id="a-1b"></a>即能证得无上安乐。<a id="a-1c"></a>是故于痴。<a id="a-1d"></a>应如实知。<a id="a-1e"></a>应正遍知。<a id="a-1f"></a>应求永断。<a id="a-1g"></a>于佛法中。<a id="a-1h"></a>当修梵行。<a id="a-1i"></a>尔时世尊。<a id="a-1j"></a>重摄上义。<a id="a-1k"></a>而说颂曰。</p>
  <p id="a1l">若于痴未知　　彼去涅槃远</p>
  <p id="a1m">于痴已知者　　去涅槃不遥</p>
  <p id="a1n">我观诸有情　　由痴之所染</p>
  <p id="a1o">还来堕恶趣　　受生死轮回</p>
  <p id="a1p">若能正了知　　永断此痴者</p>
  <p id="a1q">得上沙门果　　毕竟不受生</p>
  <p id="a1r">吾从世尊。<a id="a-1s"></a>闻如是语。<a id="a-1t"></a>苾刍当知。<a id="a-1u"></a>若有于覆未如实知。<a id="a-1v"></a>未正遍知。<a id="a-1w"></a>未能永断。<a id="a-1x"></a>彼于自心。<a id="a-1y"></a>未离覆故。<a id="a-1z"></a>不能通达。<a id="a-20"></a>不能遍知。<a id="a-21"></a>不能等觉。<a id="a-22"></a>不能涅槃。<a id="a-23"></a>不能证得无上安乐。<a id="a-24"></a>若有于覆已如实知。<a id="a-25"></a>已正遍知。<a id="a-26"></a>已能永断。<a id="a-27"></a>彼于自心。<a id="a-28"></a>已离覆故。<a id="a-29"></a>即能通达。<a id="a-2A"></a>即能遍知。<a id="a-2B"></a>即能等觉。<a id="a-2C"></a>即能涅槃。<a id="a-2D"></a>即能证得无上安乐。<a id="a-2E"></a>是故于覆。<a id="a-2F"></a>应如实知。<a id="a-2G"></a>应正遍知。<a id="a-2H"></a>应求永断。<a id="a-2I"></a>于佛法中。<a id="a-2J"></a>当修梵行。<a id="a-2K"></a>尔时世尊。<a id="a-2L"></a>重摄上义。<a id="a-2M"></a>而说颂曰。</p>
  <p id="a2N">若于覆未知　　彼去涅槃远</p>
  <p id="a2O">于覆已知者　　去涅槃不遥</p>
  <p id="a2P">我观诸有情　　由覆之所染</p>
  <p id="a2Q">还来堕恶趣　　受生死轮回</p>
  <p id="a2R">若能正了知　　永断此覆者</p>
  <p id="a2S">得上沙门果　　毕竟不受生</p>
  <p id="a2T">吾从世尊。<a id="a-2U"></a>闻如是语。<a id="a-2V"></a>苾刍当知。<a id="a-2W"></a>若有于恼未如实知。<a id="a-2X"></a>未正遍知。<a id="a-2Y"></a>未能永断。<a id="a-2Z"></a>彼于自心。<a id="a-2a"></a>未离恼故。<a id="a-2b"></a>不能通达。<a id="a-2c"></a>不能遍知。<a id="a-2d"></a>不能等觉。<a id="a-2e"></a>不能涅槃。<a id="a-2f"></a>不能证得无上安乐。<a id="a-2g"></a>若有于恼已如实知。<a id="a-2h"></a>已正遍知。<a id="a-2i"></a>已能永断。<a id="a-2j"></a>彼于自心。<a id="a-2k"></a>已离恼故。<a id="a-2l"></a>即能通达。<a id="a-2m"></a>即能遍知。<a id="a-2n"></a>即能等觉。<a id="a-2o"></a>即能涅槃。<a id="a-2p"></a>即能证得无上安乐。<a id="a-2q"></a>是故于恼。<a id="a-2r"></a>应如实知。<a id="a-2s"></a>应正遍知。<a id="a-2t"></a>应求永断。<a id="a-2u"></a>于佛法中。<a id="a-2v"></a>当修梵行。<a id="a-2w"></a>尔时世尊。<a id="a-2x"></a>重摄上义。<a id="a-2y"></a>而说颂曰。</p>
  <p id="a2z">若于恼未知　　彼去涅槃远</p>
  <p id="a30">于恼已知者　　去涅槃不遥</p>
  <p id="a31">我观诸有情　　由恼之所染</p>
  <p id="a32">还来堕恶趣　　受生死轮回</p>
  <p id="a33">若能正了知　　永断此恼者</p>
  <p id="a34">得上沙门果　　毕竟不受生</p>
  <p id="a35">吾从世尊。<a id="a-36"></a>闻如是语。<a id="a-37"></a>苾刍当知。<a id="a-38"></a>若有于忿未如实知。<a id="a-39"></a>未正遍知。<a id="a-3A"></a>未能永断。<a id="a-3B"></a>彼于自心。<a id="a-3C"></a>未离忿故。<a id="a-3D"></a>不能通达。<a id="a-3E"></a>不能遍知。<a id="a-3F"></a>不能等觉。<a id="a-3G"></a>不能涅槃。<a id="a-3H"></a>不能证得无上安乐。<a id="a-3I"></a>若有于忿。<a id="a-3J"></a>已如实知。<a id="a-3K"></a>已正遍知。<a id="a-3L"></a>已能永断。<a id="a-3M"></a>彼于自心。<a id="a-3N"></a>已离忿故。<a id="a-3O"></a>即能通达。<a id="a-3P"></a>即能遍知。<a id="a-3Q"></a>即能等觉。<a id="a-3R"></a>即能涅槃。<a id="a-3S"></a>即能证得无上安乐。<a id="a-3T"></a>是故于忿。<a id="a-3U"></a>应如实知。<a id="a-3V"></a>应正遍知。<a id="a-3W"></a>应求永断。<a id="a-3X"></a>于佛法中。<a id="a-3Y"></a>当修梵行。<a id="a-3Z"></a>尔时世尊。<a id="a-3a"></a>重摄上义。<a id="a-3b"></a>而说颂曰。</p>
  <p id="a3c">若于忿未知　　彼去涅槃远</p>
  <p id="a3d">于忿已知者　　去涅槃不遥</p>
  <p id="a3e">我观诸有情　　由忿之所染</p>
  <p id="a3f">还来堕恶趣　　受生死轮回</p>
  <p id="a3g">若能正了知　　永断此忿者</p>
  <p id="a3h">得上沙门果　　毕竟不受生</p>
  <p id="a3i">吾从世尊。<a id="a-3j"></a>闻如是语。<a id="a-3k"></a>苾刍当知。<a id="a-3l"></a>若有于恨未如实知。<a id="a-3m"></a>未正遍知。<a id="a-3n"></a>未能永断。<a id="a-3o"></a>彼于自心。<a id="a-3p"></a>未离恨故。<a id="a-3q"></a>不能通达。<a id="a-3r"></a>不能遍知。<a id="a-3s"></a>不能等觉。<a id="a-3t"></a>不能涅槃。<a id="a-3u"></a>不能证得无上安乐。<a id="a-3v"></a>若有于恨。<a id="a-3w"></a>已如实知。<a id="a-3x"></a>已正遍知。<a id="a-3y"></a>已能永断。<a id="a-3z"></a>彼于自心。<a id="a-40"></a>已离恨故。<a id="a-41"></a>即能通达。<a id="a-42"></a>即能遍知。<a id="a-43"></a>即能等觉。<a id="a-44"></a>即能涅槃。<a id="a-45"></a>即能证得无上安乐。<a id="a-46"></a>是故于恨。<a id="a-47"></a>应如实知。<a id="a-48"></a>应正遍知。<a id="a-49"></a>应求永断。<a id="a-4A"></a>于佛法中。<a id="a-4B"></a>当修梵行。<a id="a-4C"></a>尔时世尊。<a id="a-4D"></a>重摄上义。<a id="a-4E"></a>而说颂曰。</p>
  <p id="a4F">若于恨未知　　彼去涅槃远</p>
  <p id="a4G">于恨已知者　　去涅槃不遥</p>
  <p id="a4H">我观诸有情　　由恨之所染</p>
  <p id="a4I">还来堕恶趣　　受生死轮回</p>
  <p id="a4J">若能正了知　　永断此恨者</p>
  <p id="a4K">得上沙门果　　毕竟不受生</p>
  <p id="a4L">吾从世尊。<a id="a-4M"></a>闻如是语。<a id="a-4N"></a>苾刍当知。<a id="a-4O"></a>若有于嫉未如实知。<a id="a-4P"></a>未正遍知。<a id="a-4Q"></a>未能永断。<a id="a-4R"></a>彼于自心。<a id="a-4S"></a>未离嫉故。<a id="a-4T"></a>不能通达。<a id="a-4U"></a>不能遍知。<a id="a-4V"></a>不能等觉。<a id="a-4W"></a>不能涅槃。<a id="a-4X"></a>不能证得无上安乐。<a id="a-4Y"></a>若有于嫉已如实知。<a id="a-4Z"></a>已正遍知。<a id="a-4a"></a>已能永断。<a id="a-4b"></a>彼于自心。<a id="a-4c"></a>已离嫉故。<a id="a-4d"></a>即能通达。<a id="a-4e"></a>即能遍知。<a id="a-4f"></a>即能等觉。<a id="a-4g"></a>即能涅槃。<a id="a-4h"></a>即能证得无上安乐。<a id="a-4i"></a>是故于嫉。<a id="a-4j"></a>应如实知。<a id="a-4k"></a>应正遍知。<a id="a-4l"></a>应求永断。<a id="a-4m"></a>于佛法中。<a id="a-4n"></a>当修梵行。<a id="a-4o"></a>尔时世尊。<a id="a-4p"></a>重摄上义。<a id="a-4q"></a>而说颂曰。</p>
  <p id="a4r">若于嫉未知　　彼去涅槃远</p>
  <p id="a4s">于嫉已知者　　去涅槃不遥</p>
  <p id="a4t">我观诸有情　　由嫉之所染</p>
  <p id="a4u">还来堕恶趣　　受生死轮回</p>
  <p id="a4v">若能正了知　　永断此嫉者</p>
  <p id="a4w">得上沙门果　　毕竟不受生</p>
  <p id="a4x">吾从世尊。<a id="a-4y"></a>闻如是语。<a id="a-4z"></a>苾刍当知。<a id="a-50"></a>若有于悭未如实知。<a id="a-51"></a>未正遍知。<a id="a-52"></a>未能永断。<a id="a-53"></a>彼于自心。<a id="a-54"></a>未离悭故。<a id="a-55"></a>不能通达。<a id="a-56"></a>不能遍知。<a id="a-57"></a>不能等觉。<a id="a-58"></a>不能涅槃。<a id="a-59"></a>不能证得。<a id="a-5A"></a>无上安乐。<a id="a-5B"></a>若有于悭已如实知。<a id="a-5C"></a>已正遍知。<a id="a-5D"></a>已能永断。<a id="a-5E"></a>彼于自心。<a id="a-5F"></a>已离悭故。<a id="a-5G"></a>即能通达。<a id="a-5H"></a>即能遍知。<a id="a-5I"></a>即能等觉。<a id="a-5J"></a>即能涅槃。<a id="a-5K"></a>即能证得无上安乐。<a id="a-5L"></a>是故于悭。<a id="a-5M"></a>应如实知。<a id="a-5N"></a>应正遍知应求永断。<a id="a-5O"></a>于佛法中。<a id="a-5P"></a>当修梵行。<a id="a-5Q"></a>尔时世尊。<a id="a-5R"></a>重摄上义。<a id="a-5S"></a>而说颂曰。</p>
  <p id="a5T">若于悭未知　　彼去涅槃远</p>
  <p id="a5U">于悭已知者　　去涅槃不遥</p>
  <p id="a5V">我观诸有情　　由悭之所染</p>
  <p id="a5W">还来堕恶趣　　受生死轮回</p>
  <p id="a5X">若能正了知　　永断此悭者</p>
  <p id="a5Y">得上沙门果　　毕竟不受生</p>
  <p id="a5Z">吾从世尊。<a id="a-5a"></a>闻如是语。<a id="a-5b"></a>苾刍当知。<a id="a-5c"></a>若有于耽未如实知。<a id="a-5d"></a>未正遍知。<a id="a-5e"></a>未能永断。<a id="a-5f"></a>彼于自心。<a id="a-5g"></a>未离耽故。<a id="a-5h"></a>不能通达。<a id="a-5i"></a>不能遍知。<a id="a-5j"></a>不能等觉。<a id="a-5k"></a>不能涅槃。<a id="a-5l"></a>不能证得无上安乐。<a id="a-5m"></a>若有于耽已如实知。<a id="a-5n"></a>已正遍知。<a id="a-5o"></a>已能永断。<a id="a-5p"></a>彼于自心。<a id="a-5q"></a>已离耽故。<a id="a-5r"></a>即能通达。<a id="a-5s"></a>即能遍知。<a id="a-5t"></a>即能等觉。<a id="a-5u"></a>即能涅槃。<a id="a-5v"></a>即能证得无上安乐。<a id="a-5w"></a>是故于耽。<a id="a-5x"></a>应如实知。<a id="a-5y"></a>应正遍知。<a id="a-5z"></a>应求永断。<a id="a-60"></a>于佛法中。<a id="a-61"></a>当修梵行。<a id="a-62"></a>尔时世尊。<a id="a-63"></a>重摄上义。<a id="a-64"></a>而说颂曰。</p>
  <p id="a65">若于耽未知　　彼去涅槃远</p>
  <p id="a66">于耽已知者　　去涅槃不遥</p>
  <p id="a67">我观诸有情　　由耽之所染</p>
  <p id="a68">还来堕恶趣　　受生死轮回</p>
  <p id="a69">若能正了知　　永断此耽者</p>
  <p id="a6A">得上沙门果　　毕竟不受生</p>
  <p id="a6B">吾从世尊。<a id="a-6C"></a>闻如是语。<a id="a-6D"></a>苾刍当知。<a id="a-6E"></a>若有于慢未如实知。<a id="a-6F"></a>未正遍知。<a id="a-6G"></a>未能永断。<a id="a-6H"></a>彼于自心。<a id="a-6I"></a>未离慢故。<a id="a-6J"></a>不能通达。<a id="a-6K"></a>不能遍知。<a id="a-6L"></a>不能等觉。<a id="a-6M"></a>不能涅槃。<a id="a-6N"></a>不能证得无上安乐。<a id="a-6O"></a>若有于慢已如实知。<a id="a-6P"></a>已正遍知。<a id="a-6Q"></a>已能永断。<a id="a-6R"></a>彼于自心。<a id="a-6S"></a>已离慢故。<a id="a-6T"></a>即能通达。<a id="a-6U"></a>即能遍知。<a id="a-6V"></a>即能等觉。<a id="a-6W"></a>即能涅槃。<a id="a-6X"></a>即能证得无上安乐。<a id="a-6Y"></a>是故于慢。<a id="a-6Z"></a>应如实知。<a id="a-6a"></a>应正遍知。<a id="a-6b"></a>应求永断。<a id="a-6c"></a>于佛法中。<a id="a-6d"></a>当修梵行。<a id="a-6e"></a>尔时世尊。<a id="a-6f"></a>重摄上义。<a id="a-6g"></a>而说颂曰。</p>
  <p id="a6h">若于慢未知　　彼去涅槃远</p>
  <p id="a6i">于慢已知者　　去涅槃不遥</p>
  <p id="a6j">我观诸有情　　由慢之所染</p>
  <p id="a6k">还来堕恶趣　　受生死轮回</p>
  <p id="a6l">若能正了知　　永断此慢者</p>
  <p id="a6m">得上沙门果　　毕竟不受生</p>
  <p id="a6n">吾从世尊。<a id="a-6o"></a>闻如是语。<a id="a-6p"></a>苾刍当知。<a id="a-6q"></a>若有于害未如实知。<a id="a-6r"></a>未正遍知。<a id="a-6s"></a>未能永断。<a id="a-6t"></a>彼于自心。<a id="a-6u"></a>未离害故。<a id="a-6v"></a>不能通达。<a id="a-6w"></a>不能遍知。<a id="a-6x"></a>不能等觉。<a id="a-6y"></a>不能涅槃。<a id="a-6z"></a>不能证得无上安乐。<a id="a-70"></a>若有于害已如实知。<a id="a-71"></a>已正遍知。<a id="a-72"></a>已能永断。<a id="a-73"></a>彼于自心。<a id="a-74"></a>已离害故。<a id="a-75"></a>即能通达。<a id="a-76"></a>即能遍知。<a id="a-77"></a>即能等觉。<a id="a-78"></a>即能涅槃。<a id="a-79"></a>即能证得无上安乐。<a id="a-7A"></a>是故于害。<a id="a-7B"></a>应如实知。<a id="a-7C"></a>应正遍知。<a id="a-7D"></a>应求永断。<a id="a-7E"></a>于佛法中。<a id="a-7F"></a>当修梵行。<a id="a-7G"></a>尔时世尊。<a id="a-7H"></a>重摄上义。<a id="a-7I"></a>而说颂曰。</p>
  <p id="a7J">若于害未知　　彼去涅槃远</p>
  <p id="a7K">于害已知者　　去涅槃不遥</p>
  <p id="a7L">我观诸有情　　由害之所染</p>
  <p id="a7M">还来堕恶趣　　受生死轮回</p>
  <p id="a7N">若能正了知　　永断此害者</p>
  <p id="a7O">得上沙门果　　毕竟不受生</p>
  <p id="a7P">吾从世尊。<a id="a-7Q"></a>闻如是语。<a id="a-7R"></a>苾刍当知。<a id="a-7S"></a>若于一切。<a id="a-7T"></a>未如实知。<a id="a-7U"></a>未正遍知。<a id="a-7V"></a>未能永断。<a id="a-7W"></a>彼于自心。<a id="a-7X"></a>未离一切故。<a id="a-7Y"></a>不能通达。<a id="a-7Z"></a>不能遍知。<a id="a-7a"></a>不能等觉。<a id="a-7b"></a>不能涅槃。<a id="a-7c"></a>不能证得无上安乐。<a id="a-7d"></a>若于一切。<a id="a-7e"></a>已如实知。<a id="a-7f"></a>已正遍知。<a id="a-7g"></a>已能永断。<a id="a-7h"></a>彼于自心。<a id="a-7i"></a>已离一切故。<a id="a-7j"></a>即能通达。<a id="a-7k"></a>即能遍知。<a id="a-7l"></a>即能等觉。<a id="a-7m"></a>即能涅槃。<a id="a-7n"></a>即能证得无上安乐。<a id="a-7o"></a>故于一切。<a id="a-7p"></a>应如实知应正遍知。<a id="a-7q"></a>应求永断。<a id="a-7r"></a>于佛法中。<a id="a-7s"></a>当修梵行。<a id="a-7t"></a>尔时世尊。<a id="a-7u"></a>重摄此义。<a id="a-7v"></a>而说颂曰。</p>
  <p id="a7w">若一切未知　　彼去涅槃远</p>
  <p id="a7x">一切已知者　　去涅槃不遥</p>
  <p id="a7y">我观诸有情　　由一切所染</p>
  <p id="a7z">还来堕恶趣　　受生死轮回</p>
  <p id="a80">重摄前经嗢拖南曰。</p>
  <p id="a81">食恚及愚痴　　覆藏恼忿恨</p>
  <p id="a82">嫉悭与耽嗜　　慢害将一切</p>
  <p id="a83">吾从世尊。<a id="a-84"></a>闻如是语。<a id="a-85"></a>苾刍当知。<a id="a-86"></a>一切修习。<a id="a-87"></a>福业事中。<a id="a-88"></a>慈心解脱。<a id="a-89"></a>最为第一。<a id="a-8A"></a>所以者何。<a id="a-8B"></a>慈心解脱。<a id="a-8C"></a>威德炽盛。<a id="a-8D"></a>映蔽一切诸福业事。<a id="a-8E"></a>以彼诸事所有威德。<a id="a-8F"></a>欲比所修。<a id="a-8G"></a>慈心解脱。<a id="a-8H"></a>十六分中。<a id="a-8I"></a>亦不及一。<a id="a-8J"></a>苾刍当知。<a id="a-8K"></a>譬如小大诸国王中。<a id="a-8L"></a>转轮圣王。<a id="a-8M"></a>最为第一。<a id="a-8N"></a>所以者何。<a id="a-8O"></a>转轮圣王。<a id="a-8P"></a>威德炽盛。<a id="a-8Q"></a>映蔽一切小大诸王。<a id="a-8R"></a>以彼诸王所有威德。<a id="a-8S"></a>比转轮王。<a id="a-8T"></a>十六分中。<a id="a-8U"></a>亦不及一。<a id="a-8V"></a>诸福业事。<a id="a-8W"></a>亦复如是。<a id="a-8X"></a>欲比所修慈心解脱。<a id="a-8Y"></a>十六分中。<a id="a-8Z"></a>亦不及一。<a id="a-8a"></a>又如小大诸星之中。<a id="a-8b"></a>其满月轮。<a id="a-8c"></a>最为第一。<a id="a-8d"></a>所以者何。<a id="a-8e"></a>是满月轮。<a id="a-8f"></a>威光炽盛。<a id="a-8g"></a>映蔽一切小大诸星。<a id="a-8h"></a>以彼诸星所有威光。<a id="a-8i"></a>比满月轮。<a id="a-8j"></a>十六分中。<a id="a-8k"></a>亦不及一。<a id="a-8l"></a>诸福业事。<a id="a-8m"></a>亦复如是。<a id="a-8n"></a>欲比所修慈心解脱。<a id="a-8o"></a>十六分中。<a id="a-8p"></a>亦不及一。<a id="a-8q"></a>尔时世尊。<a id="a-8r"></a>重摄此义。<a id="a-8s"></a>而说颂曰。</p>
  <p id="a8t">一切福业事　　比慈心解脱</p>
  <p id="a8u">于十六分中　　亦不能及一</p>
  <p id="a8v">于一有情所　　能修慈善心</p>
  <p id="a8w">其福尚无边　　何况于一切</p>
  <p id="a8x">诸有大国王　　威伏于大地</p>
  <p id="a8y">世间祠施会　　一切无不为</p>
  <p id="a8z">如是祠施福　　比所修慈心</p>
  <p id="a90">于十六分中　　亦不能及一</p>
  <p id="a91">如转轮圣帝　　威德蔽诸王</p>
  <p id="a92">亦如满月轮　　其光映诸宿</p>
  <p id="a93">如是诸所修　　一切福业事</p>
  <p id="a94">皆为慈善心　　威德之所覆</p>
  <p id="a95">修慈心解脱　　若人若非人</p>
  <p id="a96">一切诸有情　　皆不能为害</p>
  <p id="a97">吾从世尊。<a id="a-98"></a>闻如是语。<a id="a-99"></a>苾刍当知。<a id="a-9A"></a>我观世间。<a id="a-9B"></a>无别一法。<a id="a-9C"></a>为诸有学未得心者。<a id="a-9D"></a>希求无上安乐果时。<a id="a-9E"></a>作外强缘。<a id="a-9F"></a>如善知识。<a id="a-9G"></a>所以者何。<a id="a-9H"></a>彼诸有情。<a id="a-9I"></a>因善知识。<a id="a-9J"></a>所求皆遂。<a id="a-9K"></a>谓断众恶。<a id="a-9L"></a>修习诸善。<a id="a-9M"></a>得无杂染真净之身。<a id="a-9N"></a>尔时世尊。<a id="a-9O"></a>重摄此义。<a id="a-9P"></a>而说颂曰。</p>
  <p id="a9Q">我观诸世间　　无别有一法</p>
  <p id="a9R">学未得心者　　求无上果时</p>
  <p id="a9S">为作外强缘　　如彼善知识</p>
  <p id="a9T">亲近善知识　　所求无不成</p>
  <p id="a9U">恭敬受其教　　无放逸奉行</p>
  <p id="a9V">速证于涅槃　　离怖常安乐</p>
  <p id="a9W">吾从世尊。<a id="a-9X"></a>闻如是语。<a id="a-9Y"></a>苾刍当知。<a id="a-9Z"></a>我观世间。<a id="a-9a"></a>无别一法。<a id="a-9b"></a>为诸有学未得心者。<a id="a-9c"></a>希求无上安乐果时。<a id="a-9d"></a>作内强缘。<a id="a-9e"></a>如正作意。<a id="a-9f"></a>所以者何。<a id="a-9g"></a>彼诸有情。<a id="a-9h"></a>因正作意。<a id="a-9i"></a>所求皆遂。<a id="a-9j"></a>谓断众恶。<a id="a-9k"></a>修习诸善。<a id="a-9l"></a>得无杂染真净之身。<a id="a-9m"></a>尔时世尊。<a id="a-9n"></a>重摄此义。<a id="a-9o"></a>而说颂曰。</p>
  <p id="a9p">我观诸世间　　无别有一法</p>
  <p id="a9q">学未得心者　　求无上果时</p>
  <p id="a9r">为作内强缘　　如彼正作意</p>
  <p id="a9s">修习正作意　　所求无不成</p>
  <p id="a9t">如理审观察　　无放逸修行</p>
  <p id="a9u">速证于涅槃　　离怖常安乐</p>
  <p id="a9v">吾从世尊。<a id="a-9w"></a>闻如是语。<a id="a-9x"></a>苾刍当知。<a id="a-9y"></a>若诸有情。<a id="a-9z"></a>能知惠施。<a id="a-A0"></a>所感果报。<a id="a-A1"></a>明了现前。<a id="a-A2"></a>如我知者。<a id="a-A3"></a>必无悭吝。<a id="a-A4"></a>缠染其心。<a id="a-A5"></a>设彼唯有所食一抟。<a id="a-A6"></a>要分施他。<a id="a-A7"></a>然后自食。<a id="a-A8"></a>以不知故。<a id="a-A9"></a>为诸悭吝缠染其心。<a id="a-AA"></a>虽有无量饮食财宝。<a id="a-AB"></a>而不施他唯自食用。<a id="a-AC"></a>所以者何。<a id="a-AD"></a>惠施果报。<a id="a-AE"></a>生人天中。<a id="a-AF"></a>无量往返。<a id="a-AG"></a>受诸快乐。<a id="a-AH"></a>尔时世尊。<a id="a-AI"></a>重摄此义。<a id="a-AJ"></a>而说颂曰。</p>
  <p id="aAK">世间诸有情　　若了知惠施</p>
  <p id="aAL">能感大果报　　明见似如来</p>
  <p id="aAM">其心必不为　　悭吝所缠染</p>
  <p id="aAN">唯有食一抟　　而亦能分施</p>
  <p id="aAO">由不知施果　　明见似如来</p>
  <p id="aAP">虽有多财食　　悭吝不能舍</p>
  <p id="aAQ">若于凡圣田　　三时心喜施</p>
  <p id="aAR">感人天果报　　往返量无边</p>
  <p id="aAS">吾从世尊。<a id="a-AT"></a>闻如是语。<a id="a-AU"></a>苾刍当知。<a id="a-AV"></a>若诸有情。<a id="a-AW"></a>能知犯戒。<a id="a-AX"></a>所感果报。<a id="a-AY"></a>明了现前。<a id="a-AZ"></a>如我知者。<a id="a-Aa"></a>行住坐卧。<a id="a-Ab"></a>皆不能安。<a id="a-Ac"></a>言笑饮食。<a id="a-Ad"></a>都无思念。<a id="a-Ae"></a>其心惊惶。<a id="a-Af"></a>狂乱吐血。<a id="a-Ag"></a>身形萎悴。<a id="a-Ah"></a>如被刈芦。<a id="a-Ai"></a>以不知故。<a id="a-Aj"></a>安然无畏。<a id="a-Ak"></a>所以者何。<a id="a-Al"></a>诸犯戒罪。<a id="a-Am"></a>能感恶趣。<a id="a-An"></a>增上猛利。<a id="a-Ao"></a>诸苦果报。<a id="a-Ap"></a>尔时世尊。<a id="a-Aq"></a>重摄此义。<a id="a-Ar"></a>而说颂曰。</p>
  <p id="aAs">世间诸有情　　若了知犯戒</p>
  <p id="aAt">能感苦果报　　明见似如来</p>
  <p id="aAu">四威仪不安　　不思言笑等</p>
  <p id="aAv">心惊狂吐血　　身悴如刈芦</p>
  <p id="aAw">由不知犯戒　　能感恶趣苦</p>
  <p id="aAx">明见似如来　　安然不惊惧</p>
  <p id="aAy">诸有犯戒人　　定堕于恶趣</p>
  <p id="aAz">受增上猛利　　苦果报无边</p>
  <p id="aB0">吾从世尊。<a id="a-B1"></a>闻如是语。<a id="a-B2"></a>苾刍当知。<a id="a-B3"></a>若诸有情。<a id="a-B4"></a>能知持戒。<a id="a-B5"></a>所感果报。<a id="a-B6"></a>明了现前。<a id="a-B7"></a>如我知者。<a id="a-B8"></a>彼于自身。<a id="a-B9"></a>深生厌离。<a id="a-BA"></a>欣乐当来。<a id="a-BB"></a>坚持禁戒。<a id="a-BC"></a>以不知故。<a id="a-BD"></a>乐着自身。<a id="a-BE"></a>毁犯禁戒。<a id="a-BF"></a>所以者何。<a id="a-BG"></a>诸持戒福。<a id="a-BH"></a>能感善趣。<a id="a-BI"></a>增上猛利。<a id="a-BJ"></a>诸乐果报。<a id="a-BK"></a>尔时世尊。<a id="a-BL"></a>重摄此义。<a id="a-BM"></a>而说颂曰。</p>
  <p id="aBN">世间诸有情　　若了知持戒</p>
  <p id="aBO">能感乐果报　　明见似如来</p>
  <p id="aBP">便于不净身　　深能生厌离</p>
  <p id="aBQ">求当来胜果　　坚守净尸罗</p>
  <p id="aBR">由不知持戒　　能感善趣乐</p>
  <p id="aBS">明见似如来　　故毁犯净戒</p>
  <p id="aBT">诸有持戒人　　得生于善趣</p>
  <p id="aBU">受天诸妙乐　　证无上涅槃</p>
  <p id="aBV">吾从世尊。<a id="a-BW"></a>闻如是语。<a id="a-BX"></a>苾刍当知。<a id="a-BY"></a>若诸有情。<a id="a-BZ"></a>知而妄语。<a id="a-Ba"></a>无惭无愧。<a id="a-Bb"></a>无改悔心。<a id="a-Bc"></a>我说彼于恶不善业无不能造。<a id="a-Bd"></a>尔时世尊。<a id="a-Be"></a>重摄此义。<a id="a-Bf"></a>而说颂曰。</p>
  <p id="aBg">知而故妄语　　无惭愧悔心</p>
  <p id="aBh">如是诸有情　　无恶而不造</p>
  <p id="aBi">吾从世尊。<a id="a-Bj"></a>闻如是语。<a id="a-Bk"></a>苾刍当知。<a id="a-Bl"></a>若诸有情。<a id="a-Bm"></a>知而妄语。<a id="a-Bn"></a>深生惭愧。<a id="a-Bo"></a>有改悔心。<a id="a-Bp"></a>我说彼于白净善法无不能造。<a id="a-Bq"></a>尔时世尊。<a id="a-Br"></a>重摄此义。<a id="a-Bs"></a>而说颂曰。</p>
  <p id="aBt">知而故妄语　　有惭愧悔心</p>
  <p id="aBu">如是诸有情　　无善而不造</p>
  <p id="aBv">精勤不放逸　　如说正修行</p>
  <p id="aBw">得无上涅槃　　永离诸怖畏</p>
  <p id="aBx">吾从世尊。<a id="a-By"></a>闻如是语。<a id="a-Bz"></a>苾刍当知。<a id="a-C0"></a>有一最胜补特伽罗。<a id="a-C1"></a>彼于世间。<a id="a-C2"></a>若不出现。<a id="a-C3"></a>无量有情。<a id="a-C4"></a>退失圣慧。<a id="a-C5"></a>云何为一补特伽罗。<a id="a-C6"></a>所谓如来应正等觉。<a id="a-C7"></a>所以者何。<a id="a-C8"></a>若诸如来应正等觉。<a id="a-C9"></a>不现世间。<a id="a-CA"></a>无能宣说修圣慧法。<a id="a-CB"></a>故诸有情退失圣慧。<a id="a-CC"></a>苾刍当知。<a id="a-CD"></a>诸有退失亲友财位。<a id="a-CE"></a>名小退失。<a id="a-CF"></a>退失圣慧。<a id="a-CG"></a>名大退失。<a id="a-CH"></a>所以者何。<a id="a-CI"></a>若诸有情。<a id="a-CJ"></a>退失圣慧。<a id="a-CK"></a>于现法中。<a id="a-CL"></a>多诸忧苦。<a id="a-CM"></a>无喜乐住。<a id="a-CN"></a>有灾有患。<a id="a-CO"></a>有恼有烧。<a id="a-CP"></a>及于当来长夜受苦。<a id="a-CQ"></a>及受种种猛利灾害。<a id="a-CR"></a>增长血滴。<a id="a-CS"></a>常游死路。<a id="a-CT"></a>数堕地狱饿鬼傍生阿素洛趣。<a id="a-CU"></a>数受人天生死忧苦。<a id="a-CV"></a>所以者何。<a id="a-CW"></a>由彼有情。<a id="a-CX"></a>于其圣慧。<a id="a-CY"></a>未能随觉。<a id="a-CZ"></a>未能通达。<a id="a-Ca"></a>故于六趣。<a id="a-Cb"></a>生死轮回。<a id="a-Cc"></a>若诸有情。<a id="a-Cd"></a>证得圣慧。<a id="a-Ce"></a>便能出离。<a id="a-Cf"></a>正尽苦边。<a id="a-Cg"></a>是故汝等。<a id="a-Ch"></a>应如是学。<a id="a-Ci"></a>我当云何修习圣慧。<a id="a-Cj"></a>令不退失。<a id="a-Ck"></a>我当云何于诸圣慧。<a id="a-Cl"></a>随觉通达。<a id="a-Cm"></a>汝等苾刍。<a id="a-Cn"></a>应如是学。<a id="a-Co"></a>尔时世尊。<a id="a-Cp"></a>重摄此义。<a id="a-Cq"></a>而说颂曰。</p>
  <p id="aCr">如来不出现　　世间诸有情</p>
  <p id="aCs">无救无归依　　皆退失圣慧</p>
  <p id="aCt">失亲友财位　　是名小退失</p>
  <p id="aCu">若失真圣慧　　是名大退失</p>
  <p id="aCv">我观诸世间　　失无上圣慧</p>
  <p id="aCw">轮转于生死　　受诸名色身</p>
  <p id="aCx">彼于现法中　　有苦无上乐</p>
  <p id="aCy">于当来长夜　　久生死轮回</p>
  <p id="aCz">若欲求圣慧　　正尽众苦边</p>
  <p id="aD0">当愿诸如来　　数出现于世</p>
  <p id="aD1">吾从世尊。<a id="a-D2"></a>闻如是语。<a id="a-D3"></a>苾刍当知。<a id="a-D4"></a>有一最胜补特伽罗。<a id="a-D5"></a>彼于世间。<a id="a-D6"></a>若出现者。<a id="a-D7"></a>无量有情。<a id="a-D8"></a>增长圣慧。<a id="a-D9"></a>云何为一补特伽罗。<a id="a-DA"></a>所谓如来应正等觉。<a id="a-DB"></a>所以者何。<a id="a-DC"></a>若诸如来应正等觉。<a id="a-DD"></a>出现世间。<a id="a-DE"></a>有能宣说修圣慧法。<a id="a-DF"></a>令诸有情增长圣慧。<a id="a-DG"></a>苾刍当知。<a id="a-DH"></a>诸有增长亲友财位。<a id="a-DI"></a>名小增长。<a id="a-DJ"></a>增长圣慧。<a id="a-DK"></a>名大增长。<a id="a-DL"></a>所以者何。<a id="a-DM"></a>若诸有情。<a id="a-DN"></a>增长圣慧。<a id="a-DO"></a>于现法中。<a id="a-DP"></a>多诸喜乐。<a id="a-DQ"></a>无忧苦住。<a id="a-DR"></a>无灾无患。<a id="a-DS"></a>无恼无烧。<a id="a-DT"></a>不于当来长夜受苦。<a id="a-DU"></a>不受种种猛利灾害。<a id="a-DV"></a>不增血滴。<a id="a-DW"></a>不游死路。<a id="a-DX"></a>不堕地狱饿鬼傍生阿素洛趣。<a id="a-DY"></a>不受人天生死忧苦。<a id="a-DZ"></a>所以者何。<a id="a-Da"></a>由彼有情。<a id="a-Db"></a>于其圣慧。<a id="a-Dc"></a>已能随觉。<a id="a-Dd"></a>已能通达。<a id="a-De"></a>不于六趣生死轮回。<a id="a-Df"></a>若诸有情。<a id="a-Dg"></a>未增圣慧。<a id="a-Dh"></a>无能出离正尽苦边。<a id="a-Di"></a>是故汝等。<a id="a-Dj"></a>应如是学。<a id="a-Dk"></a>我当云何修习圣慧。<a id="a-Dl"></a>令其增长。<a id="a-Dm"></a>我当云何于诸圣慧。<a id="a-Dn"></a>随觉通达。<a id="a-Do"></a>汝等苾刍。<a id="a-Dp"></a>应如是学。<a id="a-Dq"></a>尔时世尊。<a id="a-Dr"></a>重摄此义。<a id="a-Ds"></a>而说颂曰。</p>
  <p id="aDt">如来若出现　　世间诸有情</p>
  <p id="aDu">有救有归依　　皆增长圣慧</p>
  <p id="aDv">得亲友财位　　是名小增长</p>
  <p id="aDw">若得真圣慧　　是名大增长</p>
  <p id="aDx">我观诸世间　　得无上圣慧</p>
  <p id="aDy">不流转生死　　定取于涅槃</p>
  <p id="aDz">彼于现法中　　离苦常安乐</p>
  <p id="aE0">于当来长夜　　离生死轮回</p>
  <p id="aE1">若欲增圣慧　　正尽众苦边</p>
  <p id="aE2">当愿佛世尊　　长久住于世</p>
  <p id="aE3">吾从世尊。<a id="a-E4"></a>闻如是语。<a id="a-E5"></a>苾刍当知。<a id="a-E6"></a>世有一法。<a id="a-E7"></a>于生长时。<a id="a-E8"></a>令诸有情愚痴增益颠倒坚固。<a id="a-E9"></a>垢秽随增。<a id="a-EA"></a>恶趣成满。<a id="a-EB"></a>与多众生为不利益。<a id="a-EC"></a>为不安乐。<a id="a-ED"></a>令诸世间人天大众。<a id="a-EE"></a>无义无利。<a id="a-EF"></a>增长忧苦。<a id="a-EG"></a>云何一法。<a id="a-EH"></a>所谓邪见。<a id="a-EI"></a>所以者何。<a id="a-EJ"></a>由邪见故。<a id="a-EK"></a>令诸有情愚痴增益。<a id="a-EL"></a>颠倒坚固。<a id="a-EM"></a>垢秽随增。<a id="a-EN"></a>恶趣成满。<a id="a-EO"></a>与多众生为不利益。<a id="a-EP"></a>为不安乐。<a id="a-EQ"></a>令诸世间人天大众。<a id="a-ER"></a>无义无利。<a id="a-ES"></a>增长忧苦。<a id="a-ET"></a>如是名为世有一法。<a id="a-EU"></a>于生长时。<a id="a-EV"></a>令诸有情愚痴增益。<a id="a-EW"></a>广说乃至。<a id="a-EX"></a>令诸世间。<a id="a-EY"></a>人天大众。<a id="a-EZ"></a>无义无利。<a id="a-Ea"></a>增长忧苦。<a id="a-Eb"></a>尔时世尊。<a id="a-Ec"></a>重摄此义。<a id="a-Ed"></a>而说颂曰。</p>
  <p id="aEe">邪见生长时　　令愚痴增益</p>
  <p id="aEf">及颠倒坚固　　诸垢秽随增</p>
  <p id="aEg">成满诸恶趣　　为无利乐等</p>
  <p id="aEh">邪见害愚夫　　如火烧众物</p>
  <p id="aEi">吾从世尊。<a id="a-Ej"></a>闻如是语。<a id="a-Ek"></a>苾刍当知。<a id="a-El"></a>世有一法。<a id="a-Em"></a>于生长时。<a id="a-En"></a>令诸有情愚痴损减。<a id="a-Eo"></a>颠倒除灭。<a id="a-Ep"></a>净法随增。<a id="a-Eq"></a>脱诸恶趣。<a id="a-Er"></a>善趣成满。<a id="a-Es"></a>与多众生为大利益。<a id="a-Et"></a>为大安乐。<a id="a-Eu"></a>令诸世间人天大众。<a id="a-Ev"></a>有义有利。<a id="a-Ew"></a>增长喜乐。<a id="a-Ex"></a>云何一法。<a id="a-Ey"></a>所谓正见。<a id="a-Ez"></a>所以者何。<a id="a-F0"></a>由正见故。<a id="a-F1"></a>令诸有情愚痴损减。<a id="a-F2"></a>颠倒除灭。<a id="a-F3"></a>净法随增。<a id="a-F4"></a>脱诸恶趣。<a id="a-F5"></a>善趣成满。<a id="a-F6"></a>与多众生为大利益。<a id="a-F7"></a>为大安乐。<a id="a-F8"></a>令诸世间人天大众。<a id="a-F9"></a>有义有利增长喜乐。<a id="a-FA"></a>如是名为世有一法。<a id="a-FB"></a>于生长时。<a id="a-FC"></a>令诸有情愚痴损减。<a id="a-FD"></a>广说乃至。<a id="a-FE"></a>令诸世间人天大众。<a id="a-FF"></a>有义有利。<a id="a-FG"></a>增长喜乐。<a id="a-FH"></a>尔时世尊。<a id="a-FI"></a>重摄此义。<a id="a-FJ"></a>而说颂曰。</p>
  <p id="aFK">正见生长时　　令愚痴损减</p>
  <p id="aFL">及颠倒除灭　　诸净法随增</p>
  <p id="aFM">脱恶满善趣　　为有利乐等</p>
  <p id="aFN">正见现在前　　速证涅槃乐</p>
  <p id="aFO">吾从世尊。<a id="a-FP"></a>闻如是语。<a id="a-FQ"></a>苾刍当知。<a id="a-FR"></a>我观世间。<a id="a-FS"></a>无别一法。<a id="a-FT"></a>速疾回转。<a id="a-FU"></a>犹如其心。<a id="a-FV"></a>所以者何。<a id="a-FW"></a>是心于境。<a id="a-FX"></a>速疾回转。<a id="a-FY"></a>世出世间。<a id="a-FZ"></a>无可为喻。<a id="a-Fa"></a>汝等应取如是心相。<a id="a-Fb"></a>善取相已。<a id="a-Fc"></a>应善思惟。<a id="a-Fd"></a>善思惟已。<a id="a-Fe"></a>应善观察。<a id="a-Ff"></a>善观察已。<a id="a-Fg"></a>应善安住。<a id="a-Fh"></a>善安住已。<a id="a-Fi"></a>若不觉有内贪欲缠。<a id="a-Fj"></a>汝等复应审谛观察。<a id="a-Fk"></a>我今为有内贪欲缠。<a id="a-Fl"></a>而不觉耶。<a id="a-Fm"></a>我今为无内贪欲缠。<a id="a-Fn"></a>而不觉耶。<a id="a-Fo"></a>审观察已。<a id="a-Fp"></a>复应作意。<a id="a-Fq"></a>思惟随一可爱境相。<a id="a-Fr"></a>如是作意。<a id="a-Fs"></a>思惟随一可爱相时。<a id="a-Ft"></a>若心随顺趣向喜乐可爱境相。<a id="a-Fu"></a>当知此心。<a id="a-Fv"></a>随顺诸欲。<a id="a-Fw"></a>违背出离。<a id="a-Fx"></a>汝等尔时。<a id="a-Fy"></a>应自觉了。<a id="a-Fz"></a>我今犹有内贪欲缠。<a id="a-G0"></a>而不能觉。<a id="a-G1"></a>非为无有。<a id="a-G2"></a>我今未断五欲贪缠。<a id="a-G3"></a>所证与前未有差别。<a id="a-G4"></a>我今犹未证所修果。<a id="a-G5"></a>譬如有人。<a id="a-G6"></a>于驶流水。<a id="a-G7"></a>牵重船筏。<a id="a-G8"></a>逆上而行。<a id="a-G9"></a>此人尔时。<a id="a-GA"></a>多用功力。<a id="a-GB"></a>若暂懈慢。<a id="a-GC"></a>便顺下流如是汝等。<a id="a-GD"></a>思惟随一可爱相时。<a id="a-GE"></a>若心随顺趣向喜乐可爱境相。<a id="a-GF"></a>当知此心。<a id="a-GG"></a>随顺诸欲。<a id="a-GH"></a>违背出离。<a id="a-GI"></a>汝等尔时。<a id="a-GJ"></a>应自觉了。<a id="a-GK"></a>我今犹有内贪欲缠。<a id="a-GL"></a>而不能觉。<a id="a-GM"></a>非为无有。<a id="a-GN"></a>我今未断五欲贪缠。<a id="a-GO"></a>所证与前未有差别。<a id="a-GP"></a>我今犹未证所修果。<a id="a-GQ"></a>汝等作意。<a id="a-GR"></a>思惟随一可爱相时。<a id="a-GS"></a>若心随顺趣向喜乐。<a id="a-GT"></a>出离之相。<a id="a-GU"></a>当知此心。<a id="a-GV"></a>随顺出离。<a id="a-GW"></a>违背诸欲。<a id="a-GX"></a>汝等尔时。<a id="a-GY"></a>应自觉了。<a id="a-GZ"></a>我今无有内贪欲缠。<a id="a-Ga"></a>非彼犹有。<a id="a-Gb"></a>而不能觉。<a id="a-Gc"></a>我今已断五欲贪缠。<a id="a-Gd"></a>所证与前已有差别。<a id="a-Ge"></a>我今已能证所修果。<a id="a-Gf"></a>如以筋羽投置火中。<a id="a-Gg"></a>便即焦卷。<a id="a-Gh"></a>而不舒缓。<a id="a-Gi"></a>如是汝等。<a id="a-Gj"></a>思惟随一可爱相时。<a id="a-Gk"></a>若心随顺趣向喜乐出离之相。<a id="a-Gl"></a>当知此心。<a id="a-Gm"></a>随顺出离。<a id="a-Gn"></a>违背诸欲。<a id="a-Go"></a>汝等尔时。<a id="a-Gp"></a>应自觉了。<a id="a-Gq"></a>我今无有内贪欲缠。<a id="a-Gr"></a>非彼犹有。<a id="a-Gs"></a>而不能觉。<a id="a-Gt"></a>我今已断五欲贪缠。<a id="a-Gu"></a>所证与前已有差别。<a id="a-Gv"></a>我今已能证所修果是故汝等。<a id="a-Gw"></a>应如是学。<a id="a-Gx"></a>我当云何善转自心。<a id="a-Gy"></a>令其调伏。<a id="a-Gz"></a>违背诸欲。<a id="a-H0"></a>随顺出离。<a id="a-H1"></a>汝等苾刍。<a id="a-H2"></a>应如是学。<a id="a-H3"></a>尔时世尊重摄此义。<a id="a-H4"></a>而说颂曰。</p>
  <p id="aH5">无别有一法　　性躁动如心</p>
  <p id="aH6">难调御难防　　大仙之所说</p>
  <p id="aH7">譬如有智人　　以火等众具</p>
  <p id="aH8">调直于利箭　　令远有所中</p>
  <p id="aH9">如是诸苾刍　　应善学方便</p>
  <p id="aHA">调直于心性　　令速证涅槃</p>
  <p id="aHB">重摄前经嗢拖南曰。</p>
  <p id="aHC">修慈修二缘　　施犯戒持戒</p>
  <p id="aHD">二妄二圣慧　　邪见正见心</p>
 </body>
</html>