<!doctype html>
<html id="z3IBUVfd0" data-ver="1076">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="小乘单译经">
  <meta period="唐">
 </head>
 <body>
  <h1 id="a1">本事经卷第三</h1>
  <h2 id="a2">二法品第二之一</h2>
  <p id="a3">吾从世尊。<a id="a-4"></a>闻如是语。<a id="a-5"></a>苾刍当知。<a id="a-6"></a>若有苾刍。<a id="a-7"></a>成就二分。<a id="a-8"></a>于现法中。<a id="a-9"></a>多诸忧苦。<a id="a-A"></a>无喜乐住。<a id="a-B"></a>有灾有患。<a id="a-C"></a>有恼有烧。<a id="a-D"></a>有罪有责。<a id="a-E"></a>为诸有情同梵行者之所诃毁。<a id="a-F"></a>身坏命终。<a id="a-G"></a>生诸恶趣。<a id="a-H"></a>云何为二。<a id="a-I"></a>一于根门。<a id="a-J"></a>不能守护。<a id="a-K"></a>二于饮食。<a id="a-L"></a>不善知量。<a id="a-M"></a>诸有苾刍。<a id="a-N"></a>成就此二。<a id="a-O"></a>于现法中。<a id="a-P"></a>多诸忧苦。<a id="a-Q"></a>无喜乐住。<a id="a-R"></a>有灾有患。<a id="a-S"></a>有恼有烧。<a id="a-T"></a>有罪有责。<a id="a-U"></a>为诸有智同梵行者之所诃毁。<a id="a-V"></a>身坏命终生诸恶趣。<a id="a-W"></a>尔时世尊。<a id="a-X"></a>重摄此义。<a id="a-Y"></a>而说颂曰。</p>
  <p id="aZ">若不能守护　　眼等六根门</p>
  <p id="aa">饮食不知量　　成不信懈怠</p>
  <p id="ab">彼于现法中　　身心多受苦</p>
  <p id="ac">及有灾有患　　有恼有烧然</p>
  <p id="ad">行住与坐卧　　若觉若梦中</p>
  <p id="ae">由彼二因缘　　恒有罪有责</p>
  <p id="af">居聚落空闲　　众中及静处</p>
  <p id="ag">有智常诃责　　当生恶趣中</p>
  <p id="ah">吾从世尊。<a id="a-i"></a>闻如是语。<a id="a-j"></a>苾刍当知。<a id="a-k"></a>若有苾刍。<a id="a-l"></a>成就二分。<a id="a-m"></a>于现法中。<a id="a-n"></a>多诸喜乐。<a id="a-o"></a>无忧苦住。<a id="a-p"></a>无灾无患。<a id="a-q"></a>无恼无烧。<a id="a-r"></a>无罪无责。<a id="a-s"></a>为诸有智同梵行者之所称赞。<a id="a-t"></a>身坏命终。<a id="a-u"></a>生诸善趣。<a id="a-v"></a>云何为二。<a id="a-w"></a>一于根门。<a id="a-x"></a>能自守护。<a id="a-y"></a>二于饮食。<a id="a-z"></a>能善知量。<a id="a-10"></a>诸有苾刍。<a id="a-11"></a>成就此二。<a id="a-12"></a>于现法中。<a id="a-13"></a>多诸喜乐。<a id="a-14"></a>无忧苦住。<a id="a-15"></a>无灾无患。<a id="a-16"></a>无恼无烧。<a id="a-17"></a>无罪无责。<a id="a-18"></a>为诸有智同梵行者之所称赞。<a id="a-19"></a>身坏命终。<a id="a-1A"></a>生诸善趣。<a id="a-1B"></a>尔时世尊。<a id="a-1C"></a>重摄此义。<a id="a-1D"></a>而说颂曰。</p>
  <p id="a1E">若自能守护　　眼等六根门</p>
  <p id="a1F">饮食善知量　　成就信精进</p>
  <p id="a1G">彼于现法中　　身心多受乐</p>
  <p id="a1H">及无灾无患　　无恼无烧然</p>
  <p id="a1I">行住与坐卧　　若觉若梦中</p>
  <p id="a1J">由彼二因缘　　恒无罪无责</p>
  <p id="a1K">居聚落空闲　　众中及静处</p>
  <p id="a1L">有智常称赞　　当生善趣中</p>
  <p id="a1M">吾从世尊。<a id="a-1N"></a>闻如是语。<a id="a-1O"></a>苾刍当知。<a id="a-1P"></a>有二种法。<a id="a-1Q"></a>能生焦恼。<a id="a-1R"></a>云何为二。<a id="a-1S"></a>谓有一类补特伽罗。<a id="a-1T"></a>唯造众恶。<a id="a-1U"></a>唯作凶狂。<a id="a-1V"></a>唯起杂秽。<a id="a-1W"></a>不修众善。<a id="a-1X"></a>不习调柔。<a id="a-1Y"></a>不救怖畏。<a id="a-1Z"></a>彼于后时。<a id="a-1a"></a>身婴重疾遍体发生增上猛利。<a id="a-1b"></a>严切苦受。<a id="a-1c"></a>楚毒垂终。<a id="a-1d"></a>不可医疗。<a id="a-1e"></a>受此苦时。<a id="a-1f"></a>呻吟怨叹。<a id="a-1g"></a>作是念言。<a id="a-1h"></a>我从昔来。<a id="a-1i"></a>唯造众恶。<a id="a-1j"></a>唯作凶狂。<a id="a-1k"></a>唯起杂秽。<a id="a-1l"></a>本修众善。<a id="a-1m"></a>不习调柔。<a id="a-1n"></a>不救怖畏。<a id="a-1o"></a>若诸有情。<a id="a-1p"></a>唯造众恶。<a id="a-1q"></a>唯作凶狂。<a id="a-1r"></a>唯起杂秽。<a id="a-1s"></a>不修众善。<a id="a-1t"></a>不习调柔。<a id="a-1u"></a>不救怖畏。<a id="a-1v"></a>彼之所趣。<a id="a-1w"></a>我定当往。<a id="a-1x"></a>彼由唯造众恶等故。<a id="a-1y"></a>心生焦恼。<a id="a-1z"></a>及以不修众善等故。<a id="a-20"></a>心生焦恼。<a id="a-21"></a>如是名为有二种法。<a id="a-22"></a>能生焦恼。<a id="a-23"></a>尔时世尊。<a id="a-24"></a>重摄此义。<a id="a-25"></a>而说颂曰。</p>
  <p id="a26">有二法能生　　愚者心焦恼</p>
  <p id="a27">谓唯作罪业　　及不修福因</p>
  <p id="a28">后遭病苦时　　呻吟而怨叹</p>
  <p id="a29">恨有罪无福　　心悔恼焦然</p>
  <p id="a2A">有罪无福人　　所生诸恶趣</p>
  <p id="a2B">我亦当随往　　决定无有疑</p>
  <p id="a2C">吾从世尊。<a id="a-2D"></a>闻如是语。<a id="a-2E"></a>苾刍当知。<a id="a-2F"></a>有二种法。<a id="a-2G"></a>心不焦恼。<a id="a-2H"></a>云何为二。<a id="a-2I"></a>谓有一类补特伽罗。<a id="a-2J"></a>唯修众善。<a id="a-2K"></a>唯习调柔。<a id="a-2L"></a>唯救怖畏。<a id="a-2M"></a>不造众恶。<a id="a-2N"></a>不作凶狂。<a id="a-2O"></a>不起杂秽。<a id="a-2P"></a>彼于后时。<a id="a-2Q"></a>身婴重疾。<a id="a-2R"></a>遍体发生增上猛利。<a id="a-2S"></a>严切苦受。<a id="a-2T"></a>楚毒垂终。<a id="a-2U"></a>不可医疗。<a id="a-2V"></a>受此苦时。<a id="a-2W"></a>虽有呻吟。<a id="a-2X"></a>而无怨叹。<a id="a-2Y"></a>作是念言我从昔来。<a id="a-2Z"></a>唯修众善。<a id="a-2a"></a>唯习调柔。<a id="a-2b"></a>唯救怖畏。<a id="a-2c"></a>不造众恶。<a id="a-2d"></a>不作凶狂。<a id="a-2e"></a>不起杂秽。<a id="a-2f"></a>若诸有情唯修众善。<a id="a-2g"></a>唯习调柔。<a id="a-2h"></a>唯救怖畏。<a id="a-2i"></a>不造众恶。<a id="a-2j"></a>不作凶狂。<a id="a-2k"></a>不起杂秽。<a id="a-2l"></a>彼之所趣。<a id="a-2m"></a>我定当往。<a id="a-2n"></a>彼由唯修众善等故。<a id="a-2o"></a>心不焦恼。<a id="a-2p"></a>及以不造众恶等故。<a id="a-2q"></a>心不焦恼。<a id="a-2r"></a>如是名为有二种法。<a id="a-2s"></a>心不焦恼。<a id="a-2t"></a>尔时世尊。<a id="a-2u"></a>重摄此义而说颂曰。</p>
  <p id="a2v">有二法能生　　智者心欢喜</p>
  <p id="a2w">谓唯修福业　　及不作罪因</p>
  <p id="a2x">后遭病苦时　　呻吟无怨叹</p>
  <p id="a2y">庆有福无罪　　不悔恼焦然</p>
  <p id="a2z">有福无罪人　　所生诸善趣</p>
  <p id="a30">我亦当随往　　决定无有疑</p>
  <p id="a31">吾从世尊。<a id="a-32"></a>闻如是语。<a id="a-33"></a>苾刍当知。<a id="a-34"></a>为汝略说二速通行。<a id="a-35"></a>云何为二。<a id="a-36"></a>一者乐行。<a id="a-37"></a>二者苦行。<a id="a-38"></a>谓由乐行。<a id="a-39"></a>证彼速通。<a id="a-3A"></a>及由苦行。<a id="a-3B"></a>证彼速通。<a id="a-3C"></a>所修加行。<a id="a-3D"></a>无涩难故。<a id="a-3E"></a>所得诸根。<a id="a-3F"></a>皆猛利故。<a id="a-3G"></a>是则名为乐速通行。<a id="a-3H"></a>所修加行。<a id="a-3I"></a>有涩难故。<a id="a-3J"></a>所得诸根。<a id="a-3K"></a>皆猛利故。<a id="a-3L"></a>是则名为苦速通行。<a id="a-3M"></a>是名略说二速通行。<a id="a-3N"></a>尔时世尊。<a id="a-3O"></a>重摄此义。<a id="a-3P"></a>而说颂曰。</p>
  <p id="a3Q">今为汝略说　　二种速通行</p>
  <p id="a3R">谓乐行苦行　　因斯证速通</p>
  <p id="a3S">无涩难加行　　有猛利诸根</p>
  <p id="a3T">由是大仙尊　　名乐速通行</p>
  <p id="a3U">有涩难加行　　有猛利诸根</p>
  <p id="a3V">由是大仙尊　　名苦速通行</p>
  <p id="a3W">吾从世尊。<a id="a-3X"></a>闻如是语。<a id="a-3Y"></a>苾刍当知。<a id="a-3Z"></a>为汝略说二迟通行。<a id="a-3a"></a>云何为二。<a id="a-3b"></a>一者乐行。<a id="a-3c"></a>二者苦行。<a id="a-3d"></a>谓由乐行。<a id="a-3e"></a>证彼迟通。<a id="a-3f"></a>及由苦行。<a id="a-3g"></a>证彼迟通。<a id="a-3h"></a>所修加行。<a id="a-3i"></a>无涩难故。<a id="a-3j"></a>所得诸根。<a id="a-3k"></a>皆羸钝故。<a id="a-3l"></a>是则名为乐迟通行。<a id="a-3m"></a>所修加行。<a id="a-3n"></a>有涩难故。<a id="a-3o"></a>所得诸根。<a id="a-3p"></a>皆羸钝故。<a id="a-3q"></a>是则名为苦迟通行。<a id="a-3r"></a>是名略说。<a id="a-3s"></a>二迟通行。<a id="a-3t"></a>尔时世尊。<a id="a-3u"></a>重摄此义。<a id="a-3v"></a>而说颂曰。</p>
  <p id="a3w">今为汝略说　　二种迟通行</p>
  <p id="a3x">谓乐行苦行　　因此证迟通</p>
  <p id="a3y">无涩难加行　　有羸钝诸根</p>
  <p id="a3z">由是大仙尊　　名乐迟通行</p>
  <p id="a40">有涩难加行　　有羸钝诸根</p>
  <p id="a41">由是大仙尊　　名苦迟通行</p>
  <p id="a42">吾从世尊。<a id="a-43"></a>闻如是语。<a id="a-44"></a>苾刍当知。<a id="a-45"></a>若有一类补特伽罗。<a id="a-46"></a>成就二法。<a id="a-47"></a>不能发生白净善法。<a id="a-48"></a>设已发生。<a id="a-49"></a>不能决定。<a id="a-4A"></a>设已决定。<a id="a-4B"></a>不能圆满。<a id="a-4C"></a>彼于如是白净善法。<a id="a-4D"></a>能为障碍。<a id="a-4E"></a>能作衰损。<a id="a-4F"></a>能生忧悔。<a id="a-4G"></a>身坏命终。<a id="a-4H"></a>如弃重担。<a id="a-4I"></a>堕于地狱。<a id="a-4J"></a>受诸剧苦。<a id="a-4K"></a>云何为二。<a id="a-4L"></a>一者恶戒。<a id="a-4M"></a>二者恶见。<a id="a-4N"></a>诸有一类补特伽罗。<a id="a-4O"></a>成就如是所说二法。<a id="a-4P"></a>定不能生白净善法。<a id="a-4Q"></a>设复已生。<a id="a-4R"></a>不能决定。<a id="a-4S"></a>广说乃至。<a id="a-4T"></a>身坏命终。<a id="a-4U"></a>如弃重担。<a id="a-4V"></a>堕于地狱。<a id="a-4W"></a>受诸剧苦。<a id="a-4X"></a>尔时世尊。<a id="a-4Y"></a>重摄此义。<a id="a-4Z"></a>而说颂曰。</p>
  <p id="a4a">若成就二法　　谓恶戒恶见</p>
  <p id="a4b">彼人终不能　　生白净善法</p>
  <p id="a4c">虽生而不定　　设定不圆满</p>
  <p id="a4d">于白净善法　　能衰损障碍</p>
  <p id="a4e">彼临命终时　　有忧悔悲恼</p>
  <p id="a4f">如弃舍重担　　定生地狱中</p>
  <p id="a4g">吾从世尊。<a id="a-4h"></a>闻如是语。<a id="a-4i"></a>苾刍当知。<a id="a-4j"></a>若有一类补特伽罗。<a id="a-4k"></a>成就二法。<a id="a-4l"></a>定能发生白净善法。<a id="a-4m"></a>若先已生。<a id="a-4n"></a>能令决定。<a id="a-4o"></a>若先已定。<a id="a-4p"></a>能令圆满。<a id="a-4q"></a>彼于如是白净善法。<a id="a-4r"></a>不为障碍。<a id="a-4s"></a>不作衰损。<a id="a-4t"></a>不生忧悔。<a id="a-4u"></a>身坏命终。<a id="a-4v"></a>如弃重担。<a id="a-4w"></a>生天趣中。<a id="a-4x"></a>受诸快乐。<a id="a-4y"></a>云何为二。<a id="a-4z"></a>一者善戒。<a id="a-50"></a>二者善见。<a id="a-51"></a>诸有一类补特伽罗。<a id="a-52"></a>成就如是所说二法。<a id="a-53"></a>决定能生白净善法。<a id="a-54"></a>若先已生。<a id="a-55"></a>能令决定。<a id="a-56"></a>广说乃至。<a id="a-57"></a>身坏命终。<a id="a-58"></a>如弃重担。<a id="a-59"></a>生天趣中。<a id="a-5A"></a>受诸快乐。<a id="a-5B"></a>尔时世尊。<a id="a-5C"></a>重摄此义。<a id="a-5D"></a>而说颂曰。</p>
  <p id="a5E">若成就二法　　谓善戒善见</p>
  <p id="a5F">彼人终定能　　生白净善法</p>
  <p id="a5G">若生而决定　　决定必圆满</p>
  <p id="a5H">于白净善法　　不衰损障碍</p>
  <p id="a5I">彼临命终时　　无忧悔悲恼</p>
  <p id="a5J">如弃舍重担　　定生天趣中</p>
  <p id="a5K">吾从世尊。<a id="a-5L"></a>闻如是语。<a id="a-5M"></a>苾刍当知。<a id="a-5N"></a>若有一类补特伽罗。<a id="a-5O"></a>成就二法。<a id="a-5P"></a>临命终时。<a id="a-5Q"></a>能生忧悔。<a id="a-5R"></a>身坏命终。<a id="a-5S"></a>堕诸恶趣。<a id="a-5T"></a>生地狱中。<a id="a-5U"></a>云何为二。<a id="a-5V"></a>谓作不作。<a id="a-5W"></a>云何为作。<a id="a-5X"></a>谓身恶行。<a id="a-5Y"></a>语恶行。<a id="a-5Z"></a>意恶行。<a id="a-5a"></a>是名为作。<a id="a-5b"></a>云何不作。<a id="a-5c"></a>谓身妙行。<a id="a-5d"></a>语妙行。<a id="a-5e"></a>意妙行。<a id="a-5f"></a>是名不作。<a id="a-5g"></a>诸有一类补特伽罗。<a id="a-5h"></a>成就如是所说二法。<a id="a-5i"></a>临命终时。<a id="a-5j"></a>能生忧悔。<a id="a-5k"></a>身坏命终。<a id="a-5l"></a>堕诸恶趣。<a id="a-5m"></a>生地狱中。<a id="a-5n"></a>尔时世尊。<a id="a-5o"></a>重摄此义。<a id="a-5p"></a>而说颂曰。</p>
  <p id="a5q">诸有愚痴人　　作三种恶行</p>
  <p id="a5r">不作三妙行　　引余过令生</p>
  <p id="a5s">彼临命终时　　决定有忧悔</p>
  <p id="a5t">死堕诸恶趣　　生于地狱中</p>
  <p id="a5u">吾从世尊。<a id="a-5v"></a>闻如是语。<a id="a-5w"></a>苾刍当知。<a id="a-5x"></a>若有一类补特伽罗。<a id="a-5y"></a>成就二法。<a id="a-5z"></a>临命终时。<a id="a-60"></a>不生忧悔。<a id="a-61"></a>身坏命终。<a id="a-62"></a>升于善趣。<a id="a-63"></a>生天界中。<a id="a-64"></a>云何为二。<a id="a-65"></a>谓作不作。<a id="a-66"></a>云何为作。<a id="a-67"></a>谓身妙行。<a id="a-68"></a>语妙行。<a id="a-69"></a>意妙行。<a id="a-6A"></a>是名为作。<a id="a-6B"></a>云何不作。<a id="a-6C"></a>谓身恶行。<a id="a-6D"></a>语恶行。<a id="a-6E"></a>意恶行。<a id="a-6F"></a>是名不作。<a id="a-6G"></a>诸有一类补特伽罗。<a id="a-6H"></a>成就如是所说二法。<a id="a-6I"></a>临命终时。<a id="a-6J"></a>不生忧悔。<a id="a-6K"></a>身坏命终。<a id="a-6L"></a>升于善趣。<a id="a-6M"></a>生天界中。<a id="a-6N"></a>尔时世尊。<a id="a-6O"></a>重摄此义。<a id="a-6P"></a>而说颂曰。</p>
  <p id="a6Q">诸有智慧人　　作三种妙行</p>
  <p id="a6R">不作三恶行　　引余德令生</p>
  <p id="a6S">彼临命终时　　决定无忧悔</p>
  <p id="a6T">死升诸善趣　　生于天界中</p>
  <p id="a6U">吾从世尊。<a id="a-6V"></a>闻如是语。<a id="a-6W"></a>苾刍当知。<a id="a-6X"></a>有二妙智。<a id="a-6Y"></a>应修令生。<a id="a-6Z"></a>能得未得。<a id="a-6a"></a>能触未触。<a id="a-6b"></a>能证未证。<a id="a-6c"></a>能超愁叹。<a id="a-6d"></a>能灭忧苦。<a id="a-6e"></a>能会正理。<a id="a-6f"></a>能获甘露。<a id="a-6g"></a>能证涅槃。<a id="a-6h"></a>云何为二。<a id="a-6i"></a>一者法智。<a id="a-6j"></a>二者类智。<a id="a-6k"></a>法智生时。<a id="a-6l"></a>便能无倒。<a id="a-6m"></a>遍知有为。<a id="a-6n"></a>于有为法。<a id="a-6o"></a>既遍知已。<a id="a-6p"></a>便能令彼感后有因不得生起增长广大。<a id="a-6q"></a>类智生时。<a id="a-6r"></a>便能如实断灭无明。<a id="a-6s"></a>灭无明故。<a id="a-6t"></a>便无戏论。<a id="a-6u"></a>无戏论故。<a id="a-6v"></a>便无寻伺。<a id="a-6w"></a>无寻伺故。<a id="a-6x"></a>便无乐欲。<a id="a-6y"></a>无乐欲故。<a id="a-6z"></a>便无爱憎。<a id="a-70"></a>无爱憎故。<a id="a-71"></a>便无悭嫉。<a id="a-72"></a>无悭嫉故。<a id="a-73"></a>便无种种执持刀杖。<a id="a-74"></a>违害斗诤。<a id="a-75"></a>互相骂辱。<a id="a-76"></a>不真实语。<a id="a-77"></a>相离间语。<a id="a-78"></a>诸杂秽语。<a id="a-79"></a>及余无量恶不善法。<a id="a-7A"></a>无彼诸恶不善法故。<a id="a-7B"></a>感后有业。<a id="a-7C"></a>便不增长。<a id="a-7D"></a>感后有业。<a id="a-7E"></a>不增长故。<a id="a-7F"></a>诸业灭尽。<a id="a-7G"></a>业灭尽故。<a id="a-7H"></a>众苦灭尽。<a id="a-7I"></a>苦灭尽故。<a id="a-7J"></a>生死路绝。<a id="a-7K"></a>此路绝已。<a id="a-7L"></a>便自了知。<a id="a-7M"></a>我生已尽。<a id="a-7N"></a>梵行已立。<a id="a-7O"></a>所作已办。<a id="a-7P"></a>不受后有。<a id="a-7Q"></a>如是名为有二妙智。<a id="a-7R"></a>应修令生。<a id="a-7S"></a>能得未得。<a id="a-7T"></a>能触未触。<a id="a-7U"></a>能证未证。<a id="a-7V"></a>能超愁叹。<a id="a-7W"></a>能灭忧苦。<a id="a-7X"></a>能会正理。<a id="a-7Y"></a>能获甘露。<a id="a-7Z"></a>能证涅槃。<a id="a-7a"></a>尔时世尊。<a id="a-7b"></a>重摄此义。<a id="a-7c"></a>而说颂曰。</p>
  <p id="a7d">有二种妙智　　应修习令生</p>
  <p id="a7e">能得未得等　　谓法智类智</p>
  <p id="a7f">若法智生时　　遍知有为法</p>
  <p id="a7g">便能令后有　　因不生不增</p>
  <p id="a7h">若类智生时　　无明便断灭</p>
  <p id="a7i">由此展转法　　绝生死轮回</p>
  <p id="a7j">自知我生尽　　及梵行已立</p>
  <p id="a7k">所作皆已办　　更不受后有</p>
  <p id="a7l">吾从世尊。<a id="a-7m"></a>闻如是语。<a id="a-7n"></a>苾刍当知。<a id="a-7o"></a>有二妙智。<a id="a-7p"></a>应正寻思。<a id="a-7q"></a>应善称量。<a id="a-7r"></a>应审观察。<a id="a-7s"></a>能得未得。<a id="a-7t"></a>能触未触。<a id="a-7u"></a>能证未证。<a id="a-7v"></a>能超愁叹。<a id="a-7w"></a>能灭忧苦。<a id="a-7x"></a>能会正理。<a id="a-7y"></a>能获甘露。<a id="a-7z"></a>能证涅槃。<a id="a-80"></a>云何为二。<a id="a-81"></a>谓世间智。<a id="a-82"></a>及出世智。<a id="a-83"></a>世间智者。<a id="a-84"></a>谓于色蕴。<a id="a-85"></a>能正了知。<a id="a-86"></a>此为色蕴。<a id="a-87"></a>于受想行及识蕴中。<a id="a-88"></a>亦复如是。<a id="a-89"></a>于其地界。<a id="a-8A"></a>能正了知。<a id="a-8B"></a>此为地界。<a id="a-8C"></a>于水火风及空识界。<a id="a-8D"></a>亦复如是。<a id="a-8E"></a>于其眼界。<a id="a-8F"></a>能正了知。<a id="a-8G"></a>此为眼界。<a id="a-8H"></a>于其色界及眼识界。<a id="a-8I"></a>亦复如是。<a id="a-8J"></a>于其耳界。<a id="a-8K"></a>能正了知此为耳界。<a id="a-8L"></a>于其声界及耳识界。<a id="a-8M"></a>亦复如是。<a id="a-8N"></a>于其鼻界。<a id="a-8O"></a>能正了知。<a id="a-8P"></a>此为鼻界。<a id="a-8Q"></a>于其香界及鼻识界。<a id="a-8R"></a>亦复如是。<a id="a-8S"></a>于其舌界。<a id="a-8T"></a>能正了知。<a id="a-8U"></a>此为舌界。<a id="a-8V"></a>于其味界。<a id="a-8W"></a>及舌识界。<a id="a-8X"></a>亦复如是。<a id="a-8Y"></a>于其身界。<a id="a-8Z"></a>能正了知。<a id="a-8a"></a>此为身界。<a id="a-8b"></a>于其触界及身识界。<a id="a-8c"></a>亦复如是。<a id="a-8d"></a>于其意界。<a id="a-8e"></a>能正了知。<a id="a-8f"></a>此为意界。<a id="a-8g"></a>于其法界及意识界。<a id="a-8h"></a>亦复如是。<a id="a-8i"></a>于如此等世俗法中。<a id="a-8j"></a>如是如是。<a id="a-8k"></a>如实了知。<a id="a-8l"></a>智见通慧。<a id="a-8m"></a>现观等觉。<a id="a-8n"></a>周遍照了。<a id="a-8o"></a>名世间智。<a id="a-8p"></a>诸圣弟子。<a id="a-8q"></a>于此所说世间智中。<a id="a-8r"></a>应正寻思。<a id="a-8s"></a>应善称量。<a id="a-8t"></a>应审观察。<a id="a-8u"></a>此世间智。<a id="a-8v"></a>正修习时。<a id="a-8w"></a>为能令生生法有情永脱生不。<a id="a-8x"></a>为能令彼老法有情永脱老不。<a id="a-8y"></a>病法死法。<a id="a-8z"></a>愁法叹法。<a id="a-90"></a>忧法苦法。<a id="a-91"></a>不安隐法。<a id="a-92"></a>亦复如是。<a id="a-93"></a>既审察已。<a id="a-94"></a>能正了知。<a id="a-95"></a>此世间智。<a id="a-96"></a>正修习时。<a id="a-97"></a>不能令彼生法有情永脱于生。<a id="a-98"></a>不能令彼老法有情永脱于老。<a id="a-99"></a>病法死法。<a id="a-9A"></a>愁法叹法。<a id="a-9B"></a>忧法苦法。<a id="a-9C"></a>不安隐法。<a id="a-9D"></a>亦复如是。<a id="a-9E"></a>所以者何。<a id="a-9F"></a>此世间智。<a id="a-9G"></a>非贤圣法。<a id="a-9H"></a>非能永出。<a id="a-9I"></a>非趣涅槃。<a id="a-9J"></a>非能永厌。<a id="a-9K"></a>非能永离。<a id="a-9L"></a>非能永灭。<a id="a-9M"></a>非能永寂。<a id="a-9N"></a>非真通慧。<a id="a-9O"></a>非正等觉。<a id="a-9P"></a>不证涅槃。<a id="a-9Q"></a>是感生法。<a id="a-9R"></a>是感老法病法死法愁法叹法忧法苦法不安隐法。<a id="a-9S"></a>彼于如是。<a id="a-9T"></a>寻思称量。<a id="a-9U"></a>审观察时。<a id="a-9V"></a>于世间法。<a id="a-9W"></a>住怖畏想。<a id="a-9X"></a>于出世法。<a id="a-9Y"></a>住安静想。<a id="a-9Z"></a>以于世间生怖畏故。<a id="a-9a"></a>都无执受。<a id="a-9b"></a>无执受故。<a id="a-9c"></a>不生渴爱。<a id="a-9d"></a>不渴爱故。<a id="a-9e"></a>便自内证究竟涅槃。<a id="a-9f"></a>证涅槃已。<a id="a-9g"></a>便自了知。<a id="a-9h"></a>我生已尽。<a id="a-9i"></a>梵行已立。<a id="a-9j"></a>所作已办。<a id="a-9k"></a>不受后有。<a id="a-9l"></a>是名于此世间智中应正寻思应善称量应审观察。<a id="a-9m"></a>出世智者。<a id="a-9n"></a>谓于一切蕴界处中。<a id="a-9o"></a>能正了知。<a id="a-9p"></a>如是诸法。<a id="a-9q"></a>是无常性。<a id="a-9r"></a>苦性病性。<a id="a-9s"></a>痈性箭性。<a id="a-9t"></a>恼性害性。<a id="a-9u"></a>怖性热性。<a id="a-9v"></a>坏性灭性。<a id="a-9w"></a>灾性横性。<a id="a-9x"></a>有疫疠性。<a id="a-9y"></a>虚性伪性。<a id="a-9z"></a>空性妄性。<a id="a-A0"></a>无实我性。<a id="a-A1"></a>难保信性。<a id="a-A2"></a>于如是等诸法性中。<a id="a-A3"></a>如实了知。<a id="a-A4"></a>智见通慧。<a id="a-A5"></a>现观等觉。<a id="a-A6"></a>周遍照了名出世智。<a id="a-A7"></a>诸圣弟子。<a id="a-A8"></a>于此所说出世智中。<a id="a-A9"></a>应正寻思应善称量应审观察。<a id="a-AA"></a>此出世智。<a id="a-AB"></a>正修习时。<a id="a-AC"></a>为能令彼生法有情永脱生不。<a id="a-AD"></a>为能令彼老法有情永脱老不。<a id="a-AE"></a>病法死法。<a id="a-AF"></a>愁法叹法。<a id="a-AG"></a>忧法苦法。<a id="a-AH"></a>不安隐法。<a id="a-AI"></a>亦复如是。<a id="a-AJ"></a>既审察已。<a id="a-AK"></a>能正了知。<a id="a-AL"></a>此出世智。<a id="a-AM"></a>正修习时。<a id="a-AN"></a>定能令彼生法有情永脱于生。<a id="a-AO"></a>定能令彼老法有情永脱于老。<a id="a-AP"></a>病法死法。<a id="a-AQ"></a>愁法叹法。<a id="a-AR"></a>忧法苦法。<a id="a-AS"></a>不安隐法。<a id="a-AT"></a>亦复如是。<a id="a-AU"></a>所以者何。<a id="a-AV"></a>此出世智。<a id="a-AW"></a>是贤圣法。<a id="a-AX"></a>是能永出。<a id="a-AY"></a>是趣涅槃。<a id="a-AZ"></a>是能永厌。<a id="a-Aa"></a>是能永离。<a id="a-Ab"></a>是能永灭。<a id="a-Ac"></a>是能永寂。<a id="a-Ad"></a>是真通慧。<a id="a-Ae"></a>是正等觉。<a id="a-Af"></a>能证涅槃。<a id="a-Ag"></a>非感生法。<a id="a-Ah"></a>非感老法。<a id="a-Ai"></a>病法死法愁法叹法忧法苦法不安隐法。<a id="a-Aj"></a>彼于如是寻思称量审观察时。<a id="a-Ak"></a>于出世法。<a id="a-Al"></a>生珍宝想。<a id="a-Am"></a>于世间法。<a id="a-An"></a>生下贱想。<a id="a-Ao"></a>以于出世。<a id="a-Ap"></a>生珍宝故。<a id="a-Aq"></a>便生欢喜。<a id="a-Ar"></a>生欢喜故。<a id="a-As"></a>其心安适。<a id="a-At"></a>心安适故。<a id="a-Au"></a>身得轻安。<a id="a-Av"></a>身轻安故。<a id="a-Aw"></a>便受悦乐。<a id="a-Ax"></a>受悦乐故。<a id="a-Ay"></a>心得寂定。<a id="a-Az"></a>心寂定故。<a id="a-B0"></a>能实知见。<a id="a-B1"></a>实知见故。<a id="a-B2"></a>能深厌背。<a id="a-B3"></a>深厌背故。<a id="a-B4"></a>能正离欲。<a id="a-B5"></a>正离欲故。<a id="a-B6"></a>能得解脱。<a id="a-B7"></a>得解脱已。<a id="a-B8"></a>便自了知。<a id="a-B9"></a>我生已尽。<a id="a-BA"></a>梵行已立。<a id="a-BB"></a>所作已办。<a id="a-BC"></a>不受后有。<a id="a-BD"></a>是名于此出世智中。<a id="a-BE"></a>应正寻思应善称量应审观察。<a id="a-BF"></a>如是名为有二妙智。<a id="a-BG"></a>应正寻思应善称量应审观察。<a id="a-BH"></a>能得未得。<a id="a-BI"></a>能触未触。<a id="a-BJ"></a>能证未证。<a id="a-BK"></a>能超愁叹。<a id="a-BL"></a>能灭忧苦。<a id="a-BM"></a>能会正理。<a id="a-BN"></a>能获甘露。<a id="a-BO"></a>能证涅槃。<a id="a-BP"></a>尔时世尊。<a id="a-BQ"></a>重摄此义。<a id="a-BR"></a>而说颂曰。</p>
  <p id="aBS">有二种妙智　　知者应寻思</p>
  <p id="aBT">谓世出世间　　能正尽众苦</p>
  <p id="aBU">应观世间智　　发生怖畏想</p>
  <p id="aBV">都无有执受　　展转证涅槃</p>
  <p id="aBW">应观出世智　　发生珍宝想</p>
  <p id="aBX">由此生欢喜　　便得身轻安</p>
  <p id="aBY">轻安故悦乐　　悦乐故心定</p>
  <p id="aBZ">由心得定故　　便能生觉支</p>
  <p id="aBa">觉支观圣谛　　永断诸疑网</p>
  <p id="aBb">无疑无所取　　永脱众苦边</p>
  <p id="aBc">重摄前经嗢柁南曰。</p>
  <p id="aBd">二根二焦恼　　二行二戒见</p>
  <p id="aBe">二作及不作　　二智有二种</p>
  <p id="aBf">吾从世尊。<a id="a-Bg"></a>闻如是语。<a id="a-Bh"></a>苾刍当知。<a id="a-Bi"></a>若有苾刍。<a id="a-Bj"></a>为欲矫诳诸众生故。<a id="a-Bk"></a>为求名誉远所闻故。<a id="a-Bl"></a>为求利养及恭敬故。<a id="a-Bm"></a>而出家者。<a id="a-Bn"></a>不名真实。<a id="a-Bo"></a>于如来所。<a id="a-Bp"></a>修行梵行。<a id="a-Bq"></a>若有苾刍。<a id="a-Br"></a>为通达故。<a id="a-Bs"></a>为遍知故。<a id="a-Bt"></a>而出家者。<a id="a-Bu"></a>是名真实。<a id="a-Bv"></a>于如来所。<a id="a-Bw"></a>修行梵行。<a id="a-Bx"></a>所以者何。<a id="a-By"></a>是诸苾刍。<a id="a-Bz"></a>为通达故。<a id="a-C0"></a>为遍知故。<a id="a-C1"></a>而出家已。<a id="a-C2"></a>便能如实。<a id="a-C3"></a>通所通达。<a id="a-C4"></a>知所遍知。<a id="a-C5"></a>既能如实。<a id="a-C6"></a>通所通达。<a id="a-C7"></a>知所遍知。<a id="a-C8"></a>便能如实。<a id="a-C9"></a>断所应断。<a id="a-CA"></a>修所应修。<a id="a-CB"></a>证所应证。<a id="a-CC"></a>既能如实断修证已。<a id="a-CD"></a>便自了知。<a id="a-CE"></a>我生已尽。<a id="a-CF"></a>梵行已立。<a id="a-CG"></a>所作已办。<a id="a-CH"></a>不受后有。<a id="a-CI"></a>如是若有为通达故。<a id="a-CJ"></a>为遍知故。<a id="a-CK"></a>而出家者。<a id="a-CL"></a>是名真实。<a id="a-CM"></a>于如来所。<a id="a-CN"></a>修行梵行。<a id="a-CO"></a>尔时世尊。<a id="a-CP"></a>重摄此义。<a id="a-CQ"></a>而说颂曰。</p>
  <p id="aCR">为矫诳名誉　　利养及恭敬</p>
  <p id="aCS">非真修梵行　　是虚妄出家</p>
  <p id="aCT">为通达遍知　　速证最上义</p>
  <p id="aCU">是真修梵行　　非虚妄出家</p>
  <p id="aCV">吾从世尊。<a id="a-CW"></a>闻如是语。<a id="a-CX"></a>苾刍当知。<a id="a-CY"></a>若有苾刍。<a id="a-CZ"></a>为欲矫诳诸众生故。<a id="a-Ca"></a>为求名誉远所闻故。<a id="a-Cb"></a>为求利养及恭敬故。<a id="a-Cc"></a>而出家者。<a id="a-Cd"></a>不名真实。<a id="a-Ce"></a>于如来所。<a id="a-Cf"></a>修行梵行。<a id="a-Cg"></a>若有苾刍。<a id="a-Ch"></a>为律仪故。<a id="a-Ci"></a>为正断故。<a id="a-Cj"></a>而出家者。<a id="a-Ck"></a>是名真实于如来所。<a id="a-Cl"></a>修行梵行。<a id="a-Cm"></a>所以者何。<a id="a-Cn"></a>是诸苾刍。<a id="a-Co"></a>为律仪故。<a id="a-Cp"></a>为正断故。<a id="a-Cq"></a>而出家已。<a id="a-Cr"></a>便能如实。<a id="a-Cs"></a>守护六根。<a id="a-Ct"></a>不亏禁戒及能速证最上正断。<a id="a-Cu"></a>既能如实。<a id="a-Cv"></a>守护六根。<a id="a-Cw"></a>不亏禁戒及能速证最上正断。<a id="a-Cx"></a>便能如实。<a id="a-Cy"></a>断所应断。<a id="a-Cz"></a>修所应修。<a id="a-D0"></a>证所应证。<a id="a-D1"></a>既能如实断修证已。<a id="a-D2"></a>便自了知。<a id="a-D3"></a>我生已尽。<a id="a-D4"></a>梵行已立。<a id="a-D5"></a>所作已办。<a id="a-D6"></a>不受后有。<a id="a-D7"></a>如是若有为律仪故。<a id="a-D8"></a>为正断故。<a id="a-D9"></a>而出家者。<a id="a-DA"></a>是名真实。<a id="a-DB"></a>于如来所。<a id="a-DC"></a>修行梵行。<a id="a-DD"></a>尔时世尊。<a id="a-DE"></a>重摄此义。<a id="a-DF"></a>而说颂曰。</p>
  <p id="aDG">为矫诳名誉　　利养及恭敬</p>
  <p id="aDH">非真修梵行　　是虚妄出家</p>
  <p id="aDI">为正断律仪　　速证最上义</p>
  <p id="aDJ">是真修梵行　　非虚妄出家</p>
  <p id="aDK">吾从世尊。<a id="a-DL"></a>闻如是语。<a id="a-DM"></a>苾刍当知。<a id="a-DN"></a>若有苾刍。<a id="a-DO"></a>为欲矫诳诸众生故。<a id="a-DP"></a>为求名誉远所闻故。<a id="a-DQ"></a>为求利养及恭敬故。<a id="a-DR"></a>而出家者。<a id="a-DS"></a>不名真实。<a id="a-DT"></a>于如来所。<a id="a-DU"></a>修行梵行。<a id="a-DV"></a>若有苾刍。<a id="a-DW"></a>为求厌背。<a id="a-DX"></a>为求离欲。<a id="a-DY"></a>而出家者。<a id="a-DZ"></a>是名真实。<a id="a-Da"></a>于如来所。<a id="a-Db"></a>修行梵行。<a id="a-Dc"></a>所以者何。<a id="a-Dd"></a>是诸苾刍。<a id="a-De"></a>为厌背故。<a id="a-Df"></a>为离欲故。<a id="a-Dg"></a>而出家已。<a id="a-Dh"></a>便能如实厌背离欲。<a id="a-Di"></a>既离欲已。<a id="a-Dj"></a>便得解脱。<a id="a-Dk"></a>既解脱已。<a id="a-Dl"></a>便自了知。<a id="a-Dm"></a>我生已尽。<a id="a-Dn"></a>梵行已立。<a id="a-Do"></a>所作已办。<a id="a-Dp"></a>不受后有。<a id="a-Dq"></a>如是若有。<a id="a-Dr"></a>为厌背故。<a id="a-Ds"></a>为离欲故。<a id="a-Dt"></a>而出家者。<a id="a-Du"></a>是名真实。<a id="a-Dv"></a>于如来所。<a id="a-Dw"></a>修行梵行。<a id="a-Dx"></a>尔时世尊。<a id="a-Dy"></a>重摄此义。<a id="a-Dz"></a>而说颂曰。</p>
  <p id="aE0">为矫诳名誉　　利养及恭敬</p>
  <p id="aE1">非真修梵行　　是虚妄出家</p>
  <p id="aE2">为厌背离欲　　速证最上义</p>
  <p id="aE3">是真修梵行　　非虚妄出家</p>
  <p id="aE4">吾从世尊。<a id="a-E5"></a>闻如是语。<a id="a-E6"></a>苾刍当知。<a id="a-E7"></a>一切如来应正等觉。<a id="a-E8"></a>所说法门。<a id="a-E9"></a>略有二种。<a id="a-EA"></a>云何为二。<a id="a-EB"></a>一者于恶应正了知。<a id="a-EC"></a>二者于恶应深厌背一切如来应正等觉。<a id="a-ED"></a>略说如是二种法门。<a id="a-EE"></a>所以者何。<a id="a-EF"></a>诸修行者。<a id="a-EG"></a>于诸恶法应正了知。<a id="a-EH"></a>既于恶法。<a id="a-EI"></a>正了知已。<a id="a-EJ"></a>便能厌背。<a id="a-EK"></a>既厌背已。<a id="a-EL"></a>便能离欲。<a id="a-EM"></a>既离欲已。<a id="a-EN"></a>便得解脱。<a id="a-EO"></a>得解脱已。<a id="a-EP"></a>便自了知。<a id="a-EQ"></a>我生已尽。<a id="a-ER"></a>梵行已立。<a id="a-ES"></a>所作已办。<a id="a-ET"></a>不受后有。<a id="a-EU"></a>如是行者。<a id="a-EV"></a>永断诸爱及众结缚。<a id="a-EW"></a>无倒现观。<a id="a-EX"></a>正尽苦边。<a id="a-EY"></a>尔时世尊。<a id="a-EZ"></a>重摄此义。<a id="a-Ea"></a>而说颂曰。</p>
  <p id="aEb">当知诸如来　　应正等觉者</p>
  <p id="aEc">哀愍众生故　　说二种法门</p>
  <p id="aEd">于众恶正知　　及厌背离欲</p>
  <p id="aEe">心解脱自在　　正尽众苦边</p>
  <p id="aEf">吾从世尊。<a id="a-Eg"></a>闻如是语。<a id="a-Eh"></a>苾刍当知。<a id="a-Ei"></a>有二种法。<a id="a-Ej"></a>若修若习。<a id="a-Ek"></a>若多修习。<a id="a-El"></a>能断二法。<a id="a-Em"></a>云何二法。<a id="a-En"></a>若修若习。<a id="a-Eo"></a>若多修习。<a id="a-Ep"></a>能断二法。<a id="a-Eq"></a>谓不净观及慈悲观。<a id="a-Er"></a>能断贪欲及与嗔恚。<a id="a-Es"></a>所以者何。<a id="a-Et"></a>一切已贪现贪当贪。<a id="a-Eu"></a>皆由作意思惟净相。<a id="a-Ev"></a>一切已嗔现嗔当嗔。<a id="a-Ew"></a>皆由作意思惟怨相。<a id="a-Ex"></a>一切已断现断当断所有贪欲。<a id="a-Ey"></a>皆由作意修不净观。<a id="a-Ez"></a>一切已断现断当断所有嗔恚。<a id="a-F0"></a>皆由作意修慈悲观。<a id="a-F1"></a>于不净观。<a id="a-F2"></a>若修若习。<a id="a-F3"></a>若多修习。<a id="a-F4"></a>决定能断一切贪欲。<a id="a-F5"></a>于慈悲观。<a id="a-F6"></a>若修若习。<a id="a-F7"></a>若多修习。<a id="a-F8"></a>决定能断一切嗔恚。<a id="a-F9"></a>若欲决定断贪欲者。<a id="a-FA"></a>当勤精进修不净观若欲决定断嗔恚者。<a id="a-FB"></a>当勤精进修慈悲观。<a id="a-FC"></a>修不净观。<a id="a-FD"></a>无有贪欲。<a id="a-FE"></a>而不能断修慈悲观。<a id="a-FF"></a>无有嗔恚。<a id="a-FG"></a>而不能断。<a id="a-FH"></a>如是名为有二种法。<a id="a-FI"></a>若修若习。<a id="a-FJ"></a>若多修习。<a id="a-FK"></a>能断二法。<a id="a-FL"></a>尔时世尊重摄此义。<a id="a-FM"></a>而说颂曰。</p>
  <p id="aFN">修习多修习　　二法断二法</p>
  <p id="aFO">谓不净慈悲　　断贪欲嗔恚</p>
  <p id="aFP">是故有智者　　当观自饶益</p>
  <p id="aFQ">修不净慈悲　　断贪欲嗔恚</p>
  <p id="aFR">吾从世尊。<a id="a-FS"></a>闻如是语。<a id="a-FT"></a>苾刍当知。<a id="a-FU"></a>其涅槃界。<a id="a-FV"></a>略有二种。<a id="a-FW"></a>云何为二。<a id="a-FX"></a>一者有余依涅槃界。<a id="a-FY"></a>二者无余依涅槃界。<a id="a-FZ"></a>云何名为有余依涅槃界。<a id="a-Fa"></a>谓诸苾刍。<a id="a-Fb"></a>得阿罗汉。<a id="a-Fc"></a>诸漏已尽。<a id="a-Fd"></a>梵行已立。<a id="a-Fe"></a>所作已办。<a id="a-Ff"></a>已舍重担。<a id="a-Fg"></a>已证自义。<a id="a-Fh"></a>已尽有结。<a id="a-Fi"></a>已正解了。<a id="a-Fj"></a>心善解脱。<a id="a-Fk"></a>已得遍知。<a id="a-Fl"></a>宿行为缘。<a id="a-Fm"></a>所感诸根。<a id="a-Fn"></a>犹相续住。<a id="a-Fo"></a>虽成诸根。<a id="a-Fp"></a>现触种种好丑境界。<a id="a-Fq"></a>而能厌舍。<a id="a-Fr"></a>无所执着。<a id="a-Fs"></a>不为爱恚缠绕其心。<a id="a-Ft"></a>爱恚等结。<a id="a-Fu"></a>皆永断故。<a id="a-Fv"></a>彼于诸色。<a id="a-Fw"></a>求欲见时。<a id="a-Fx"></a>虽复以眼观于诸色。<a id="a-Fy"></a>而不发起贪嗔痴等。<a id="a-Fz"></a>虽复有眼及好丑色。<a id="a-G0"></a>而无贪欲。<a id="a-G1"></a>亦无嗔恚。<a id="a-G2"></a>所以者何。<a id="a-G3"></a>爱恚等结。<a id="a-G4"></a>皆永断故。<a id="a-G5"></a>彼于诸声。<a id="a-G6"></a>求欲闻时。<a id="a-G7"></a>虽复以耳听于诸声。<a id="a-G8"></a>而不发起贪嗔痴等。<a id="a-G9"></a>虽复有耳及好丑声。<a id="a-GA"></a>而无贪欲。<a id="a-GB"></a>亦无嗔恚。<a id="a-GC"></a>所以者何。<a id="a-GD"></a>爱恚等结。<a id="a-GE"></a>皆永断故。<a id="a-GF"></a>彼于诸香。<a id="a-GG"></a>求欲嗅时。<a id="a-GH"></a>虽复以鼻嗅于诸香。<a id="a-GI"></a>而不发起贪嗔痴等。<a id="a-GJ"></a>虽复有鼻及好丑香。<a id="a-GK"></a>而无贪欲。<a id="a-GL"></a>亦无嗔恚。<a id="a-GM"></a>所以者何。<a id="a-GN"></a>爱恚等结。<a id="a-GO"></a>皆永断故。<a id="a-GP"></a>彼于诸味。<a id="a-GQ"></a>求欲尝时。<a id="a-GR"></a>虽复以舌尝于诸味。<a id="a-GS"></a>而不发起贪嗔痴等。<a id="a-GT"></a>虽复有舌。<a id="a-GU"></a>及好丑味。<a id="a-GV"></a>而无贪欲。<a id="a-GW"></a>亦无嗔恚。<a id="a-GX"></a>所以者何。<a id="a-GY"></a>爱恚等结。<a id="a-GZ"></a>皆永断故。<a id="a-Ga"></a>彼于诸触。<a id="a-Gb"></a>求欲觉时。<a id="a-Gc"></a>虽复以身觉于诸触。<a id="a-Gd"></a>而不发起贪嗔痴等。<a id="a-Ge"></a>虽复有身及好丑触。<a id="a-Gf"></a>而无贪欲。<a id="a-Gg"></a>亦无嗔恚。<a id="a-Gh"></a>所以者何。<a id="a-Gi"></a>爱恚等结。<a id="a-Gj"></a>皆永断故。<a id="a-Gk"></a>彼于诸法。<a id="a-Gl"></a>求欲知时。<a id="a-Gm"></a>虽复以意知于诸法。<a id="a-Gn"></a>而不发起贪嗔痴等。<a id="a-Go"></a>离诸贪欲证得究竟寂灭涅槃。<a id="a-Gp"></a>作是思惟。<a id="a-Gq"></a>世尊。<a id="a-Gr"></a>为彼怖畏诸有阿赖耶者。<a id="a-Gs"></a>恒为断见所系缚者。<a id="a-Gt"></a>令知业果无失坏故。<a id="a-Gu"></a>所说正法。<a id="a-Gv"></a>现见应时。<a id="a-Gw"></a>易见饶益。<a id="a-Gx"></a>智者内证一切世间真实对治。<a id="a-Gy"></a>谓能除灭憍慢渴爱害阿赖耶。<a id="a-Gz"></a>断诸径路。<a id="a-H0"></a>证真空性。<a id="a-H1"></a>离诸贪欲。<a id="a-H2"></a>证得究竟寂灭涅槃。<a id="a-H3"></a>如是名为有慧眼者。<a id="a-H4"></a>能正观察。<a id="a-H5"></a>如是名为由二缠故。<a id="a-H6"></a>令诸天人。<a id="a-H7"></a>一类怯劣。<a id="a-H8"></a>一类勇猛。<a id="a-H9"></a>有慧眼者。<a id="a-HA"></a>能正观察。<a id="a-HB"></a>尔时世尊。<a id="a-HC"></a>重摄此义。<a id="a-HD"></a>而说颂曰。</p>
  <p id="aHE">由二缠所缠　　令诸天人众</p>
  <p id="aHF">一类有怯劣　　一类有勇猛</p>
  <p id="aHG">有慧眼声闻　　能如实观察</p>
  <p id="aHH">能除慢厌离　　究竟证涅槃</p>
  <p id="aHI">复如实了知　　佛所说正法</p>
  <p id="aHJ">能灭断常见　　及二爱无余</p>
  <p id="aHK">有慧眼龙王　　能普雨法雨</p>
  <p id="aHL">灭诸烦恼焰　　令证大清凉</p>
 </body>
</html>