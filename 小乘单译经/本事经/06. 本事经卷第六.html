<!doctype html>
<html id="z3IBUVnd3" data-ver="1137">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="小乘单译经">
  <meta period="唐">
 </head>
 <body>
  <h1 id="a1">本事经卷第六</h1>
  <h2 id="a2">三法品第三之一</h2>
  <p id="a3">吾从世尊闻如是语。<a id="a-4"></a>苾刍当知。<a id="a-5"></a>诸有情界。<a id="a-6"></a>互相亲近。<a id="a-7"></a>不相乖违。<a id="a-8"></a>诸劣胜解种类有情。<a id="a-9"></a>与劣胜解种类有情。<a id="a-A"></a>更相亲近。<a id="a-B"></a>参染承事。<a id="a-C"></a>诸妙胜解种类有情。<a id="a-D"></a>与妙胜解种类有情。<a id="a-E"></a>更相亲近。<a id="a-F"></a>参染承事。<a id="a-G"></a>在过去世诸有情界。<a id="a-H"></a>已相亲爱。<a id="a-I"></a>不相乖违。<a id="a-J"></a>诸劣胜解种类有情。<a id="a-K"></a>与劣胜解种类有情。<a id="a-L"></a>已相亲近。<a id="a-M"></a>参染承事。<a id="a-N"></a>诸妙胜解种类有情。<a id="a-O"></a>与妙胜解种类有情。<a id="a-P"></a>已相亲近。<a id="a-Q"></a>参染承事。<a id="a-R"></a>在未来世诸有情界。<a id="a-S"></a>当相亲爱。<a id="a-T"></a>不相乖违。<a id="a-U"></a>诸劣胜解种类有情。<a id="a-V"></a>与劣胜解种类有情。<a id="a-W"></a>当相亲近参染承事。<a id="a-X"></a>诸妙胜解种类有情。<a id="a-Y"></a>与妙胜解种类有情。<a id="a-Z"></a>当相亲近。<a id="a-a"></a>参染承事。<a id="a-b"></a>在现在世诸有情界。<a id="a-c"></a>现相亲爱。<a id="a-d"></a>不相乖违。<a id="a-e"></a>诸劣胜解种类有情。<a id="a-f"></a>与劣胜解种类有情。<a id="a-g"></a>现相亲近。<a id="a-h"></a>参染承事。<a id="a-i"></a>诸妙胜解种类有情。<a id="a-j"></a>与妙胜解种类有情。<a id="a-k"></a>现相亲近。<a id="a-l"></a>参染承事。<a id="a-m"></a>是故尊者解憍陈如。<a id="a-n"></a>与其同类。<a id="a-o"></a>有六十人。<a id="a-p"></a>恒集同修阿练若行。<a id="a-q"></a>摩诃迦葉。<a id="a-r"></a>与其同类。<a id="a-s"></a>有无量人。<a id="a-t"></a>恒集同修杜多妙行。<a id="a-u"></a>其舍利子。<a id="a-v"></a>与其同类。<a id="a-w"></a>有无量人。<a id="a-x"></a>恒集同修大智慧行。<a id="a-y"></a>大目干连与其同类。<a id="a-z"></a>有无量人。<a id="a-10"></a>恒集同修大神通行。<a id="a-11"></a>拘瑟祉罗。<a id="a-12"></a>与其同类。<a id="a-13"></a>有无量人。<a id="a-14"></a>恒集同修无碍解行。<a id="a-15"></a>其满慈子。<a id="a-16"></a>与其同类。<a id="a-17"></a>有无量人。<a id="a-18"></a>恒集同修说正法行。<a id="a-19"></a>迦多衍那。<a id="a-1A"></a>与其同类。<a id="a-1B"></a>有无量人。<a id="a-1C"></a>恒集同修辩释经行。<a id="a-1D"></a>尊者善现。<a id="a-1E"></a>与其同类。<a id="a-1F"></a>有无量人。<a id="a-1G"></a>恒集同修无诤住行。<a id="a-1H"></a>缬丽伐多。<a id="a-1I"></a>与其同类。<a id="a-1J"></a>有无量人。<a id="a-1K"></a>恒集同修诸静虑行。<a id="a-1L"></a>其优波离。<a id="a-1M"></a>与其同类。<a id="a-1N"></a>有无量人。<a id="a-1O"></a>恒集同修持律之行。<a id="a-1P"></a>物力士子。<a id="a-1Q"></a>与其同类。<a id="a-1R"></a>有无量人。<a id="a-1S"></a>恒集同修为僧敷设卧具等行。<a id="a-1T"></a>尊者不灭。<a id="a-1U"></a>与其同类。<a id="a-1V"></a>有无量人。<a id="a-1W"></a>恒同修集净天眼行。<a id="a-1X"></a>尊者阿难。<a id="a-1Y"></a>与其同类。<a id="a-1Z"></a>有无量人。<a id="a-1a"></a>恒集同集乐多闻行。<a id="a-1b"></a>其罗怙罗。<a id="a-1c"></a>与其同类。<a id="a-1d"></a>有无量人。<a id="a-1e"></a>恒集同修乐持戒行。<a id="a-1f"></a>童子迦葉。<a id="a-1g"></a>与其同类。<a id="a-1h"></a>有无量人。<a id="a-1i"></a>恒集同修巧辩说行。<a id="a-1j"></a>其劫比拏。<a id="a-1k"></a>与其同类。<a id="a-1l"></a>有无量人。<a id="a-1m"></a>恒集同修教诫教授大苾刍行。<a id="a-1n"></a>尊者难陀。<a id="a-1o"></a>与其同类。<a id="a-1p"></a>有无量人。<a id="a-1q"></a>恒集同修教诫教授苾刍尼行。<a id="a-1r"></a>优波西那与其同类。<a id="a-1s"></a>有无量人。<a id="a-1t"></a>恒集同修具威仪行。<a id="a-1u"></a>妍美难陀。<a id="a-1v"></a>与其同类。<a id="a-1w"></a>有六十人。<a id="a-1x"></a>恒集同修端严之行。<a id="a-1y"></a>愚人天授。<a id="a-1z"></a>与其同类。<a id="a-20"></a>有六十人。<a id="a-21"></a>恒集同修勃逆恶行。<a id="a-22"></a>是故当知。<a id="a-23"></a>诸有情界。<a id="a-24"></a>互相亲近。<a id="a-25"></a>不相乖违。<a id="a-26"></a>诸劣胜解种类有情。<a id="a-27"></a>与劣胜解种类有情。<a id="a-28"></a>更相亲近。<a id="a-29"></a>参染承事。<a id="a-2A"></a>诸妙胜解种类有情。<a id="a-2B"></a>与妙胜解种类有情。<a id="a-2C"></a>更相亲近。<a id="a-2D"></a>参染承事。<a id="a-2E"></a>尔时世尊。<a id="a-2F"></a>重摄此义。<a id="a-2G"></a>而说颂曰。</p>
  <p id="a2H">如草木丛林　　亦如风火等</p>
  <p id="a2I">物各以类聚　　有情界亦然</p>
  <p id="a2J">愚者狎于愚　　智者亲于智</p>
  <p id="a2K">体知朋侣别　　应亲有智人</p>
  <p id="a2L">如凭破浮囊　　必沈于大海</p>
  <p id="a2M">亲近怠慢者　　定失智光明</p>
  <p id="a2N">故应舍怠慢　　乐栖止空闲</p>
  <p id="a2O">亲近有智人　　速能殄众苦</p>
  <p id="a2P">吾从世尊闻如是语。<a id="a-2Q"></a>苾刍当知。<a id="a-2R"></a>三因三缘。<a id="a-2S"></a>能感后有。<a id="a-2T"></a>云何为三。<a id="a-2U"></a>所谓无明未永断故。<a id="a-2V"></a>爱未弃故。<a id="a-2W"></a>业未息故。<a id="a-2X"></a>由是因缘。<a id="a-2Y"></a>能感后有。<a id="a-2Z"></a>所以者何。<a id="a-2a"></a>业为良田。<a id="a-2b"></a>识为种子。<a id="a-2c"></a>爱为溉灌。<a id="a-2d"></a>无明无智。<a id="a-2e"></a>无了无见之所覆蔽。<a id="a-2f"></a>识便安住。<a id="a-2g"></a>欲有色有。<a id="a-2h"></a>无色有处。<a id="a-2i"></a>欲最为下。<a id="a-2j"></a>色为其中。<a id="a-2k"></a>无色为妙。<a id="a-2l"></a>若欲界业。<a id="a-2m"></a>感异熟果。<a id="a-2n"></a>不现在前。<a id="a-2o"></a>不可施设。<a id="a-2p"></a>此为欲有。<a id="a-2q"></a>由欲界业。<a id="a-2r"></a>感异熟果。<a id="a-2s"></a>正现在前。<a id="a-2t"></a>故可施设。<a id="a-2u"></a>此为欲有。<a id="a-2v"></a>当于尔时。<a id="a-2w"></a>业为良田。<a id="a-2x"></a>识为种子。<a id="a-2y"></a>爱为溉灌。<a id="a-2z"></a>无明无智。<a id="a-30"></a>无了无见之所覆蔽。<a id="a-31"></a>识便安住。<a id="a-32"></a>下欲有处。<a id="a-33"></a>若色界业。<a id="a-34"></a>感异熟果。<a id="a-35"></a>不现在前。<a id="a-36"></a>不可施设。<a id="a-37"></a>此为色有。<a id="a-38"></a>由色界业。<a id="a-39"></a>感异熟果。<a id="a-3A"></a>正现在前。<a id="a-3B"></a>故可施设。<a id="a-3C"></a>此为色有。<a id="a-3D"></a>当于尔时。<a id="a-3E"></a>业为良田。<a id="a-3F"></a>识为种子。<a id="a-3G"></a>爱为溉灌。<a id="a-3H"></a>无明无智。<a id="a-3I"></a>无了无见之所覆蔽。<a id="a-3J"></a>识便安住。<a id="a-3K"></a>中色有处。<a id="a-3L"></a>若无色业。<a id="a-3M"></a>感异熟果。<a id="a-3N"></a>不现在前。<a id="a-3O"></a>不可施设。<a id="a-3P"></a>为无色有。<a id="a-3Q"></a>由无色业。<a id="a-3R"></a>感异熟果。<a id="a-3S"></a>正现在前。<a id="a-3T"></a>故可施设。<a id="a-3U"></a>为无色有。<a id="a-3V"></a>当于尔时。<a id="a-3W"></a>业为良田。<a id="a-3X"></a>识为种子。<a id="a-3Y"></a>爱为溉灌。<a id="a-3Z"></a>无明无智。<a id="a-3a"></a>无了无见之所覆蔽。<a id="a-3b"></a>识便安住。<a id="a-3c"></a>妙无色处。<a id="a-3d"></a>苾刍当知。<a id="a-3e"></a>由远离故。<a id="a-3f"></a>出离欲有。<a id="a-3g"></a>由无色故。<a id="a-3h"></a>出离色有。<a id="a-3i"></a>由永灭故。<a id="a-3j"></a>出离一切。<a id="a-3k"></a>有为有起。<a id="a-3l"></a>思虑缘生。<a id="a-3m"></a>汝等苾刍。<a id="a-3n"></a>应以正慧如实随观。<a id="a-3o"></a>出离欲有。<a id="a-3p"></a>应以正慧如实随观。<a id="a-3q"></a>出离色有及无色有。<a id="a-3r"></a>云何汝等。<a id="a-3s"></a>应以正慧如实随观。<a id="a-3t"></a>出离欲有。<a id="a-3u"></a>谓离诸欲恶不善法。<a id="a-3v"></a>有寻有伺。<a id="a-3w"></a>离生喜乐。<a id="a-3x"></a>具足安住。<a id="a-3y"></a>最初静虑。<a id="a-3z"></a>能以正慧如实随观。<a id="a-40"></a>其中诸色受想行识。<a id="a-41"></a>如是法性。<a id="a-42"></a>皆是无常。<a id="a-43"></a>皆是其苦。<a id="a-44"></a>如病如痈。<a id="a-45"></a>如中毒箭。<a id="a-46"></a>有恼有害。<a id="a-47"></a>有怖有猜。<a id="a-48"></a>有怨有敌。<a id="a-49"></a>迅速败坏。<a id="a-4A"></a>多诸疾疫。<a id="a-4B"></a>多诸灾横。<a id="a-4C"></a>虚伪不实。<a id="a-4D"></a>离散无我。<a id="a-4E"></a>不可保信。<a id="a-4F"></a>如是汝等。<a id="a-4G"></a>应以正慧如实随观。<a id="a-4H"></a>出离欲有。<a id="a-4I"></a>云何汝等。<a id="a-4J"></a>应以正慧如实随观。<a id="a-4K"></a>出离色有。<a id="a-4L"></a>谓正超过一切色想。<a id="a-4M"></a>灭有对想。<a id="a-4N"></a>不复思惟种种异想。<a id="a-4O"></a>具足安住。<a id="a-4P"></a>无边虚空。<a id="a-4Q"></a>空无边处。<a id="a-4R"></a>能以正慧如实随观。<a id="a-4S"></a>其中所有受想行识。<a id="a-4T"></a>如是法性。<a id="a-4U"></a>皆是无常。<a id="a-4V"></a>皆是其苦。<a id="a-4W"></a>如病如痈。<a id="a-4X"></a>如中毒箭。<a id="a-4Y"></a>有恼有害。<a id="a-4Z"></a>有怖有猜。<a id="a-4a"></a>有怨有敌。<a id="a-4b"></a>迅速败坏多诸疾疫。<a id="a-4c"></a>多诸灾横。<a id="a-4d"></a>虚伪不实。<a id="a-4e"></a>离散无我。<a id="a-4f"></a>不可保信。<a id="a-4g"></a>如是汝等。<a id="a-4h"></a>应以正慧如实随观。<a id="a-4i"></a>出离色有。<a id="a-4j"></a>云何汝等。<a id="a-4k"></a>应以正慧如实随观。<a id="a-4l"></a>出无色有。<a id="a-4m"></a>谓正了知。<a id="a-4n"></a>是为寂静。<a id="a-4o"></a>是为微妙。<a id="a-4p"></a>谓离憍慢。<a id="a-4q"></a>息诸渴爱。<a id="a-4r"></a>灭阿赖耶。<a id="a-4s"></a>断诸径路。<a id="a-4t"></a>空无所得。<a id="a-4u"></a>爱尽离欲。<a id="a-4v"></a>寂灭涅槃。<a id="a-4w"></a>如是汝等。<a id="a-4x"></a>应以正慧如实随观。<a id="a-4y"></a>出无色有。<a id="a-4z"></a>若能如是。<a id="a-50"></a>以其正慧如实随观。<a id="a-51"></a>出离三有。<a id="a-52"></a>便于欲有色无色有。<a id="a-53"></a>能深厌背。<a id="a-54"></a>深厌背故。<a id="a-55"></a>能正离欲。<a id="a-56"></a>正离欲故。<a id="a-57"></a>能得解脱。<a id="a-58"></a>得解脱已。<a id="a-59"></a>便自了知。<a id="a-5A"></a>我生已尽。<a id="a-5B"></a>梵行已立。<a id="a-5C"></a>所作已办。<a id="a-5D"></a>不受后有。<a id="a-5E"></a>尔时世尊。<a id="a-5F"></a>重摄此义。<a id="a-5G"></a>而说颂曰。</p>
  <p id="a5H">以正慧随观　　三界出离相</p>
  <p id="a5I">能止息诸行　　得最上涅槃</p>
  <p id="a5J">已解脱诸漏　　善修习瑜伽</p>
  <p id="a5K">任持最后身　　降伏魔所使</p>
  <p id="a5L">吾从世尊闻如是语。<a id="a-5M"></a>苾刍当知。<a id="a-5N"></a>三因三缘。<a id="a-5O"></a>令诸有情希求利养生多过患。<a id="a-5P"></a>云何为三。<a id="a-5Q"></a>一者贪欲为因为缘。<a id="a-5R"></a>令诸有情希求利养生多过患。<a id="a-5S"></a>二者耽着为因为缘。<a id="a-5T"></a>令诸有情希求利养生多过患。<a id="a-5U"></a>三者受用不见过患为因为缘。<a id="a-5V"></a>令诸有情希求利养生多过患。<a id="a-5W"></a>汝等苾刍。<a id="a-5X"></a>不应起此三因三缘希求利养生多过患。<a id="a-5Y"></a>有诸苾刍。<a id="a-5Z"></a>具此所说三因三缘。<a id="a-5a"></a>往施主家。<a id="a-5b"></a>求胜利养。<a id="a-5c"></a>或时其家。<a id="a-5d"></a>忽遽无赖。<a id="a-5e"></a>见已戚然。<a id="a-5f"></a>默不敬问。<a id="a-5g"></a>不起承迎。<a id="a-5h"></a>不延就座。<a id="a-5i"></a>不共谈论。<a id="a-5j"></a>彼见此相。<a id="a-5k"></a>便起念言。<a id="a-5l"></a>此施主家。<a id="a-5m"></a>恒相敬待。<a id="a-5n"></a>谁所诡佞。<a id="a-5o"></a>顿使其然。<a id="a-5p"></a>由此因缘。<a id="a-5q"></a>便于彼所。<a id="a-5r"></a>不忍不悦。<a id="a-5s"></a>起恚害心。<a id="a-5t"></a>或发身语恶不善业。<a id="a-5u"></a>因斯坠堕诸恶趣中。<a id="a-5v"></a>受不爱果。<a id="a-5w"></a>苾刍当知。<a id="a-5x"></a>我观世间。<a id="a-5y"></a>诸有情类。<a id="a-5z"></a>或由利养。<a id="a-60"></a>扰乱其心。<a id="a-61"></a>身坏命终。<a id="a-62"></a>堕诸恶趣。<a id="a-63"></a>生地狱中。<a id="a-64"></a>受不爱果。<a id="a-65"></a>我观世间。<a id="a-66"></a>诸有情类。<a id="a-67"></a>或由衰损。<a id="a-68"></a>扰乱其心。<a id="a-69"></a>身坏命终。<a id="a-6A"></a>堕诸恶趣。<a id="a-6B"></a>生地狱中。<a id="a-6C"></a>受不爱果。<a id="a-6D"></a>我观世间。<a id="a-6E"></a>诸有情类。<a id="a-6F"></a>或由利养及以衰损。<a id="a-6G"></a>扰乱其心。<a id="a-6H"></a>身坏命终。<a id="a-6I"></a>堕诸恶趣。<a id="a-6J"></a>生地狱中。<a id="a-6K"></a>受不爱果。<a id="a-6L"></a>所以者何。<a id="a-6M"></a>愚痴凡夫。<a id="a-6N"></a>被诸利养。<a id="a-6O"></a>先破其膜。<a id="a-6P"></a>既破膜已。<a id="a-6Q"></a>复破其皮。<a id="a-6R"></a>既破皮已。<a id="a-6S"></a>复破其肉。<a id="a-6T"></a>既破肉已。<a id="a-6U"></a>复断筋脉。<a id="a-6V"></a>断筋脉已。<a id="a-6W"></a>复破其骨。<a id="a-6X"></a>既破骨已。<a id="a-6Y"></a>复伤髓脑。<a id="a-6Z"></a>然后方住。<a id="a-6a"></a>是故汝等。<a id="a-6b"></a>应如是学。<a id="a-6c"></a>我当云何。<a id="a-6d"></a>不被利养扰乱其心。<a id="a-6e"></a>我当云何不被衰损扰乱其心。<a id="a-6f"></a>我当云何不被利养及以衰损扰乱其心。<a id="a-6g"></a>独处空闲。<a id="a-6h"></a>勤修圣行。<a id="a-6i"></a>速证无上常乐涅槃。<a id="a-6j"></a>汝等苾刍。<a id="a-6k"></a>应如是学。<a id="a-6l"></a>尔时世尊。<a id="a-6m"></a>重摄此义。<a id="a-6n"></a>而说颂曰。</p>
  <p id="a6o">由三种因缘　　希求诸利养</p>
  <p id="a6p">坏种种功德　　及退失人天</p>
  <p id="a6q">诸有聪明人　　遇利养衰损</p>
  <p id="a6r">其心善安定　　不动如山王</p>
  <p id="a6s">常静虑安然　　正观诸法义</p>
  <p id="a6t">修深细智见　　证常乐涅槃</p>
  <p id="a6u">吾从世尊闻如是语。<a id="a-6v"></a>苾刍当知。<a id="a-6w"></a>欲界胜生。<a id="a-6x"></a>略有三种。<a id="a-6y"></a>于彼虽成极大福聚。<a id="a-6z"></a>而受诸欲生死轮回。<a id="a-70"></a>不能出离。<a id="a-71"></a>所以者何。<a id="a-72"></a>彼胜生处。<a id="a-73"></a>是欲所行境界地故。<a id="a-74"></a>云何为三。<a id="a-75"></a>一欲住天欲界胜生。<a id="a-76"></a>二乐化天欲界胜生。<a id="a-77"></a>三他化天欲界胜生。<a id="a-78"></a>如是三种欲界胜生。<a id="a-79"></a>于彼虽成极大福聚。<a id="a-7A"></a>而受诸欲。<a id="a-7B"></a>生死轮回。<a id="a-7C"></a>不能出离。<a id="a-7D"></a>所以者何。<a id="a-7E"></a>彼胜生处。<a id="a-7F"></a>是欲所行境界地故。<a id="a-7G"></a>我圣弟子。<a id="a-7H"></a>于此三种欲界胜生。<a id="a-7I"></a>如实随观。<a id="a-7J"></a>有诸过患。<a id="a-7K"></a>故于欲界深生厌背。<a id="a-7L"></a>生厌背故。<a id="a-7M"></a>能正离欲。<a id="a-7N"></a>正离欲故能得解脱。<a id="a-7O"></a>得解脱已。<a id="a-7P"></a>便自了知我生已尽。<a id="a-7Q"></a>梵行已立。<a id="a-7R"></a>所作已办。<a id="a-7S"></a>不受后有。<a id="a-7T"></a>尔时世尊。<a id="a-7U"></a>重摄此义。<a id="a-7V"></a>而说颂曰。</p>
  <p id="a7W">欲界三胜生　　恒受诸欲乐</p>
  <p id="a7X">谓欲住乐化　　他化自在天</p>
  <p id="a7Y">生如是三处　　虽成就大福</p>
  <p id="a7Z">而生死轮回　　不能生上地</p>
  <p id="a7a">于此诸欲中　　若能知过患</p>
  <p id="a7b">舍人天等趣　　证无上涅槃</p>
  <p id="a7c">吾从世尊闻如是语。<a id="a-7d"></a>苾刍当知。<a id="a-7e"></a>世有一类诸恶苾刍。<a id="a-7f"></a>成就三法。<a id="a-7g"></a>而似驴鸣。<a id="a-7h"></a>云何为三。<a id="a-7i"></a>谓有一类诸恶苾刍。<a id="a-7j"></a>无敬无承。<a id="a-7k"></a>无惭无愧。<a id="a-7l"></a>懈怠忘念。<a id="a-7m"></a>如是一类诸恶苾刍。<a id="a-7n"></a>具足成就如是三法。<a id="a-7o"></a>而似驴鸣。<a id="a-7p"></a>谓实无德而随僧众。<a id="a-7q"></a>唱如是言。<a id="a-7r"></a>具寿当知。<a id="a-7s"></a>我亦是真沙门释子。<a id="a-7t"></a>然此一类诸恶苾刍。<a id="a-7u"></a>无有增上戒定慧学。<a id="a-7v"></a>如余清净真苾刍僧而随僧众。<a id="a-7w"></a>唱如是言。<a id="a-7x"></a>具寿当知。<a id="a-7y"></a>我亦是真沙门释子。<a id="a-7z"></a>如世有驴随牛群后。<a id="a-80"></a>高声唱言。<a id="a-81"></a>我亦是牛宜相顾待。<a id="a-82"></a>然此驴身。<a id="a-83"></a>头耳蹄喙毛色音声。<a id="a-84"></a>皆与牛别而随牛后。<a id="a-85"></a>高声唱言。<a id="a-86"></a>我亦是牛宜相顾待。<a id="a-87"></a>如是一类诸恶苾刍。<a id="a-88"></a>实无其德而随僧众。<a id="a-89"></a>唱如是言。<a id="a-8A"></a>具寿当知。<a id="a-8B"></a>我亦是真沙门释子。<a id="a-8C"></a>然此一类诸恶苾刍。<a id="a-8D"></a>依止村城聚落而住。<a id="a-8E"></a>日初分时。<a id="a-8F"></a>整理裳服。<a id="a-8G"></a>执持衣钵。<a id="a-8H"></a>往入村城聚落乞食。<a id="a-8I"></a>不能护持身语意业。<a id="a-8J"></a>不住正念。<a id="a-8K"></a>不守诸根。<a id="a-8L"></a>诣于净信诸施主家。<a id="a-8M"></a>为利养故身处下座。<a id="a-8N"></a>为居高座白衣说法。<a id="a-8O"></a>我说此类诸恶苾刍所有言说。<a id="a-8P"></a>皆似驴鸣。<a id="a-8Q"></a>尔时世尊。<a id="a-8R"></a>重摄此义。<a id="a-8S"></a>而说颂曰。</p>
  <p id="a8T">剃发服染衣　　手执持应器</p>
  <p id="a8U">实无戒定慧　　而自号沙门</p>
  <p id="a8V">如世间有驴　　与牛形相异</p>
  <p id="a8W">而逐牛群后　　自号是真牛</p>
  <p id="a8X">如是恶苾刍　　成无敬等法</p>
  <p id="a8Y">虽常厕清众　　而不证菩提</p>
  <p id="a8Z">吾从世尊闻如是语。<a id="a-8a"></a>苾刍当知。<a id="a-8b"></a>学有三种。<a id="a-8c"></a>若能于中。<a id="a-8d"></a>离诸放逸。<a id="a-8e"></a>昼夜精勤。<a id="a-8f"></a>绝诸缘务。<a id="a-8g"></a>独处空闲。<a id="a-8h"></a>无倒修学。<a id="a-8i"></a>未生诸漏令永不生。<a id="a-8j"></a>已生诸漏令永尽灭。<a id="a-8k"></a>云何为三。<a id="a-8l"></a>一者增上戒学。<a id="a-8m"></a>二者增上心学。<a id="a-8n"></a>三者增上慧学。<a id="a-8o"></a>何等名为增上戒学。<a id="a-8p"></a>谓诸苾刍。<a id="a-8q"></a>具净尸罗。<a id="a-8r"></a>安住守护别解脱戒。<a id="a-8s"></a>轨范所行无不圆满。<a id="a-8t"></a>于微小罪见大怖畏。<a id="a-8u"></a>具能受学所应学处。<a id="a-8v"></a>成就清净身语二业。<a id="a-8w"></a>成就净命。<a id="a-8x"></a>成就净见。<a id="a-8y"></a>如是名为增上戒学。<a id="a-8z"></a>何等名为增上心学。<a id="a-90"></a>谓诸苾刍。<a id="a-91"></a>能正离欲恶不善法。<a id="a-92"></a>有寻有伺。<a id="a-93"></a>离生喜乐。<a id="a-94"></a>具足安住。<a id="a-95"></a>最初静虑。<a id="a-96"></a>广说乃至。<a id="a-97"></a>具足安住。<a id="a-98"></a>第四静虑。<a id="a-99"></a>如是名为增上心学。<a id="a-9A"></a>何等名为增上慧学。<a id="a-9B"></a>谓诸苾刍。<a id="a-9C"></a>如实了知。<a id="a-9D"></a>是苦圣谛。<a id="a-9E"></a>苦集圣谛。<a id="a-9F"></a>苦灭圣谛。<a id="a-9G"></a>及能趣苦灭道圣谛。<a id="a-9H"></a>如是名为增上慧学。<a id="a-9I"></a>如是三学。<a id="a-9J"></a>若能于中。<a id="a-9K"></a>离诸放逸。<a id="a-9L"></a>昼夜精勤。<a id="a-9M"></a>绝诸缘务。<a id="a-9N"></a>独处空闲。<a id="a-9O"></a>无倒修学。<a id="a-9P"></a>未生诸漏令永不生。<a id="a-9Q"></a>已生诸漏令永尽灭。<a id="a-9R"></a>尔时世尊。<a id="a-9S"></a>重摄此义。<a id="a-9T"></a>而说颂曰。</p>
  <p id="a9U">戒心慧学三　　智者应修学</p>
  <p id="a9V">勤精进常安　　密禁守诸根</p>
  <p id="a9W">昼夜处空闲　　绝世诸缘务</p>
  <p id="a9X">勤修戒心慧　　如救自头燃</p>
  <p id="a9Y">名学圣学处　　至所学后边</p>
  <p id="a9Z">脱所脱无遗　　成清净妙智</p>
  <p id="a9a">得不动解脱　　已永断诸漏</p>
  <p id="a9b">尽生死苦边　　后有更无有</p>
  <p id="a9c">吾从世尊闻如是语。<a id="a-9d"></a>苾刍当知。<a id="a-9e"></a>学有三种。<a id="a-9f"></a>若有勤修。<a id="a-9g"></a>不空无果必至究竟。<a id="a-9h"></a>能得甘露。<a id="a-9i"></a>能证涅槃。<a id="a-9j"></a>云何为三。<a id="a-9k"></a>一者增上戒学。<a id="a-9l"></a>二者增上心学。<a id="a-9m"></a>三者增上慧学。<a id="a-9n"></a>何等名为增上戒学。<a id="a-9o"></a>谓诸苾刍。<a id="a-9p"></a>尊重尸罗戒为增上。<a id="a-9q"></a>不重等持定非增上。<a id="a-9r"></a>不重般若慧非增上。<a id="a-9s"></a>彼于少小所学戒中。<a id="a-9t"></a>微有所犯即能出离。<a id="a-9u"></a>所以者何。<a id="a-9v"></a>我说彼人终不毁犯所制学处不深惭愧。<a id="a-9w"></a>定能随顺清净梵行。<a id="a-9x"></a>定能成办清净梵行。<a id="a-9y"></a>于诸学处。<a id="a-9z"></a>能住尸罗。<a id="a-A0"></a>能住所学。<a id="a-A1"></a>彼人定能永尽三结。<a id="a-A2"></a>证预流果。<a id="a-A3"></a>得无堕法。<a id="a-A4"></a>定趣菩提。<a id="a-A5"></a>极于七返人天往来。<a id="a-A6"></a>尽诸苦际。<a id="a-A7"></a>如是名为增上戒学。<a id="a-A8"></a>何等名为增上心学。<a id="a-A9"></a>谓诸苾刍。<a id="a-AA"></a>尊重尸罗戒为增上。<a id="a-AB"></a>尊重等持定为增上。<a id="a-AC"></a>不重般若慧非增上。<a id="a-AD"></a>彼于少小所学戒中。<a id="a-AE"></a>微有所犯即能出离。<a id="a-AF"></a>所以者何。<a id="a-AG"></a>我说彼人终不毁犯所制学处。<a id="a-AH"></a>不深惭愧。<a id="a-AI"></a>定能随顺清净梵行。<a id="a-AJ"></a>定能成办清净梵行。<a id="a-AK"></a>于诸学处。<a id="a-AL"></a>能住等持。<a id="a-AM"></a>能住所学。<a id="a-AN"></a>彼定能尽五下分结。<a id="a-AO"></a>证不还果。<a id="a-AP"></a>得不还法。<a id="a-AQ"></a>当受化生。<a id="a-AR"></a>于彼世间。<a id="a-AS"></a>当般涅槃。<a id="a-AT"></a>如是名为增上心学。<a id="a-AU"></a>何等名为增上慧学。<a id="a-AV"></a>谓诸苾刍。<a id="a-AW"></a>尊重尸罗戒为增上。<a id="a-AX"></a>尊重等持定为增上。<a id="a-AY"></a>尊重般若慧为增上。<a id="a-AZ"></a>彼于少小所学戒中。<a id="a-Aa"></a>微有所犯即能出离。<a id="a-Ab"></a>所以者何。<a id="a-Ac"></a>我说彼人终不毁犯所制学处。<a id="a-Ad"></a>不深惭愧。<a id="a-Ae"></a>定能随顺清净梵行。<a id="a-Af"></a>定能成办清净梵行。<a id="a-Ag"></a>于诸学处。<a id="a-Ah"></a>能住般若。<a id="a-Ai"></a>能住所学。<a id="a-Aj"></a>彼人定能永尽诸漏。<a id="a-Ak"></a>得真无漏。<a id="a-Al"></a>心善解脱。<a id="a-Am"></a>慧善解脱。<a id="a-An"></a>于现法中。<a id="a-Ao"></a>具足安住。<a id="a-Ap"></a>自证通慧。<a id="a-Aq"></a>能自了知。<a id="a-Ar"></a>我生已尽。<a id="a-As"></a>梵行已立。<a id="a-At"></a>所作已办。<a id="a-Au"></a>不受后有。<a id="a-Av"></a>如是名为增上慧学。<a id="a-Aw"></a>若有于此所说三学勤修学者。<a id="a-Ax"></a>我说必定不空无果。<a id="a-Ay"></a>必至究竟。<a id="a-Az"></a>能得甘露。<a id="a-B0"></a>能证涅槃。<a id="a-B1"></a>如是名为学有三种。<a id="a-B2"></a>若有勤修不空无果。<a id="a-B3"></a>必至究竟。<a id="a-B4"></a>能得甘露。<a id="a-B5"></a>能得涅槃。<a id="a-B6"></a>尔时世尊。<a id="a-B7"></a>重摄此义。<a id="a-B8"></a>而说颂曰。</p>
  <p id="aB9">勤修增上戒　　住戒住所学</p>
  <p id="aBA">能永尽三结　　定证预流果</p>
  <p id="aBB">勤修增上心　　住定住所学</p>
  <p id="aBC">能尽五下结　　定证不还果</p>
  <p id="aBD">勤修增上慧　　住慧住所学</p>
  <p id="aBE">能尽一切结　　定证无生果</p>
  <p id="aBF">三学不唐捐　　必证第一义</p>
  <p id="aBG">故尊重三学　　达法性无疑</p>
  <p id="aBH">吾从世尊闻如是语。<a id="a-BI"></a>苾刍当知。<a id="a-BJ"></a>学有三种。<a id="a-BK"></a>若少分修得少分果。<a id="a-BL"></a>若圆满修得圆满果。<a id="a-BM"></a>云何为三。<a id="a-BN"></a>一者增上戒学。<a id="a-BO"></a>二者增上心学。<a id="a-BP"></a>三者增上慧学。<a id="a-BQ"></a>何等名为增上戒学。<a id="a-BR"></a>谓诸苾刍。<a id="a-BS"></a>尊重尸罗戒为增上。<a id="a-BT"></a>不重等持定非增上。<a id="a-BU"></a>不重般若慧非增上。<a id="a-BV"></a>彼于少小所学戒中。<a id="a-BW"></a>微有所犯即能出离。<a id="a-BX"></a>所以者何。<a id="a-BY"></a>我说彼人终不毁犯所制学处。<a id="a-BZ"></a>不深惭愧。<a id="a-Ba"></a>定能随顺清净梵行。<a id="a-Bb"></a>定能成办清净梵行。<a id="a-Bc"></a>于诸学处。<a id="a-Bd"></a>能住尸罗。<a id="a-Be"></a>能住所学。<a id="a-Bf"></a>彼人定能永尽三结。<a id="a-Bg"></a>证预流果。<a id="a-Bh"></a>得无堕法。<a id="a-Bi"></a>定趣菩提。<a id="a-Bj"></a>极于七返人天往来。<a id="a-Bk"></a>尽诸苦际。<a id="a-Bl"></a>或复有能令其欲界贪恚微薄。<a id="a-Bm"></a>证一来果。<a id="a-Bn"></a>一来此间。<a id="a-Bo"></a>尽诸苦际。<a id="a-Bp"></a>如是名为增上戒学。<a id="a-Bq"></a>何等名为增上心学。<a id="a-Br"></a>谓诸苾刍。<a id="a-Bs"></a>尊重尸罗戒为增上。<a id="a-Bt"></a>尊重等持定为增上。<a id="a-Bu"></a>不重般若慧非增上。<a id="a-Bv"></a>彼于少小所学戒中。<a id="a-Bw"></a>微有所犯即能出离。<a id="a-Bx"></a>所以者何。<a id="a-By"></a>我说彼人终不毁犯所刺学处。<a id="a-Bz"></a>不深惭愧。<a id="a-C0"></a>定能随顺清净梵行。<a id="a-C1"></a>定能成办清净梵行。<a id="a-C2"></a>于诸学处。<a id="a-C3"></a>能住等持。<a id="a-C4"></a>能住所学。<a id="a-C5"></a>彼定能尽五下分结。<a id="a-C6"></a>证不还果。<a id="a-C7"></a>得不还法。<a id="a-C8"></a>当受化生。<a id="a-C9"></a>于彼世间。<a id="a-CA"></a>当般涅槃。<a id="a-CB"></a>如是名为增上心学。<a id="a-CC"></a>何等名为增上慧学。<a id="a-CD"></a>谓诸苾刍。<a id="a-CE"></a>尊重尸罗戒为增上。<a id="a-CF"></a>尊重等持定为增上。<a id="a-CG"></a>尊重般若慧为增上。<a id="a-CH"></a>彼于少小所学戒中。<a id="a-CI"></a>微有所犯即能出离。<a id="a-CJ"></a>所以者何。<a id="a-CK"></a>我说彼人终不毁犯所制学处。<a id="a-CL"></a>不深惭愧。<a id="a-CM"></a>定能随顺清净梵行。<a id="a-CN"></a>定能成办清净梵行。<a id="a-CO"></a>于诸学处。<a id="a-CP"></a>能住般若。<a id="a-CQ"></a>能住所学。<a id="a-CR"></a>彼人定能永尽诸漏。<a id="a-CS"></a>得真无漏。<a id="a-CT"></a>心善解脱。<a id="a-CU"></a>慧善解脱。<a id="a-CV"></a>于现法中。<a id="a-CW"></a>具足安住。<a id="a-CX"></a>自证通慧。<a id="a-CY"></a>能自了知。<a id="a-CZ"></a>我生已尽。<a id="a-Ca"></a>梵行已立。<a id="a-Cb"></a>所作已办。<a id="a-Cc"></a>不受后有。<a id="a-Cd"></a>如是名为增上慧学。<a id="a-Ce"></a>如是名为学有三种。<a id="a-Cf"></a>若少分修得少分果。<a id="a-Cg"></a>若圆满修得圆满果。<a id="a-Ch"></a>尔时世尊。<a id="a-Ci"></a>重摄此义。<a id="a-Cj"></a>而说颂曰。</p>
  <p id="aCk">多住尊重戒　　名于少分修</p>
  <p id="aCl">常精进炽然　　便得少分果</p>
  <p id="aCm">多住尊重定　　名于少分修</p>
  <p id="aCn">常精进炽然　　亦得少分果</p>
  <p id="aCo">多住尊重慧　　名于圆满修</p>
  <p id="aCp">常精进炽然　　便得圆满果</p>
  <p id="aCq">少分圆满修　　各得同类果</p>
  <p id="aCr">知如是胜劣　　应舍分修圆</p>
  <p id="aCs">吾从世尊闻如是语。<a id="a-Ct"></a>苾刍当知。<a id="a-Cu"></a>学有三种。<a id="a-Cv"></a>若正修习。<a id="a-Cw"></a>令诸有情成下中上贤圣差别。<a id="a-Cx"></a>云何为三。<a id="a-Cy"></a>一者增上戒学。<a id="a-Cz"></a>二者增上心学。<a id="a-D0"></a>三者增上慧学。<a id="a-D1"></a>何等名为增上戒学。<a id="a-D2"></a>谓诸苾刍。<a id="a-D3"></a>尊重尸罗戒为增上。<a id="a-D4"></a>不重等持定非增上。<a id="a-D5"></a>不重般若慧非增上。<a id="a-D6"></a>彼于少小所学戒中。<a id="a-D7"></a>微有所犯即能出离。<a id="a-D8"></a>所以者何。<a id="a-D9"></a>我说彼人终不毁犯所制学处。<a id="a-DA"></a>不深惭愧。<a id="a-DB"></a>定能随顺清净梵行。<a id="a-DC"></a>定能成办清净梵行。<a id="a-DD"></a>于诸学处。<a id="a-DE"></a>能住尸罗。<a id="a-DF"></a>能住所学。<a id="a-DG"></a>彼人定能。<a id="a-DH"></a>永尽三结。<a id="a-DI"></a>证预流果。<a id="a-DJ"></a>得无堕法。<a id="a-DK"></a>定趣菩提。<a id="a-DL"></a>极于七返人天往来。<a id="a-DM"></a>或成家家。<a id="a-DN"></a>或一来果。<a id="a-DO"></a>或成一间。<a id="a-DP"></a>如是名为增上戒学。<a id="a-DQ"></a>何等名为增上心学。<a id="a-DR"></a>谓诸苾刍。<a id="a-DS"></a>尊重尸罗戒为增上。<a id="a-DT"></a>尊重等持定为增上。<a id="a-DU"></a>不重般若慧非增上。<a id="a-DV"></a>彼于少小所学戒中。<a id="a-DW"></a>微有所犯即能出离。<a id="a-DX"></a>所以者何。<a id="a-DY"></a>我说彼人终不毁犯所制学处。<a id="a-DZ"></a>不深惭愧。<a id="a-Da"></a>定能随顺清净梵行。<a id="a-Db"></a>定能成办清净梵行。<a id="a-Dc"></a>于诸学处。<a id="a-Dd"></a>能住等持。<a id="a-De"></a>能住所学。<a id="a-Df"></a>彼定能尽五下分结。<a id="a-Dg"></a>证不还果。<a id="a-Dh"></a>得不还法。<a id="a-Di"></a>当受化生。<a id="a-Dj"></a>于彼世间。<a id="a-Dk"></a>当般涅槃。<a id="a-Dl"></a>或成中般。<a id="a-Dm"></a>或成生般。<a id="a-Dn"></a>或有行般。<a id="a-Do"></a>或无行般。<a id="a-Dp"></a>或成上流。<a id="a-Dq"></a>趣色究竟。<a id="a-Dr"></a>或趣非想非非想处。<a id="a-Ds"></a>而般涅槃。<a id="a-Dt"></a>如是名为增上心学。<a id="a-Du"></a>何等名为增上慧学。<a id="a-Dv"></a>谓诸苾刍。<a id="a-Dw"></a>尊重尸罗戒为增上。<a id="a-Dx"></a>尊重等持定为增上。<a id="a-Dy"></a>尊重般若慧为增上。<a id="a-Dz"></a>彼于少小所学戒中。<a id="a-E0"></a>微有所犯即能出离。<a id="a-E1"></a>所以者何。<a id="a-E2"></a>我说彼人终不毁犯所制学处。<a id="a-E3"></a>不深惭愧。<a id="a-E4"></a>定能随顺清净梵行。<a id="a-E5"></a>定能成办。<a id="a-E6"></a>清净梵行。<a id="a-E7"></a>于诸学处。<a id="a-E8"></a>能住般若。<a id="a-E9"></a>能住所学。<a id="a-EA"></a>彼人定能永尽诸漏。<a id="a-EB"></a>得真无漏。<a id="a-EC"></a>心善解脱。<a id="a-ED"></a>慧善解脱。<a id="a-EE"></a>于现法中。<a id="a-EF"></a>具足安住。<a id="a-EG"></a>自证通慧。<a id="a-EH"></a>能自了知我生已尽。<a id="a-EI"></a>梵行已立。<a id="a-EJ"></a>所作已办。<a id="a-EK"></a>不受后有。<a id="a-EL"></a>如是名为增上慧学。<a id="a-EM"></a>如是名为学有三种。<a id="a-EN"></a>若正修习。<a id="a-EO"></a>令诸有情成下中上贤圣差别。<a id="a-EP"></a>尔时世尊。<a id="a-EQ"></a>重摄此义。<a id="a-ER"></a>而说颂曰。</p>
  <p id="aES">随学因势力　　常精进炽然</p>
  <p id="aET">下中上品修　　随得果差别</p>
  <p id="aEU">谓下精进修　　还成下品果</p>
  <p id="aEV">中修得中果　　上修亦复然</p>
  <p id="aEW">既知三品修　　所得果差别</p>
  <p id="aEX">故应舍中下　　宜遵上品修</p>
  <p id="aEY">吾从世尊闻如是语。<a id="a-EZ"></a>苾刍当知。<a id="a-Ea"></a>若诸苾刍。<a id="a-Eb"></a>具调善戒。<a id="a-Ec"></a>具调善法。<a id="a-Ed"></a>具调善慧。<a id="a-Ee"></a>彼于我法毗柰耶中。<a id="a-Ef"></a>已具修行。<a id="a-Eg"></a>名最上士。<a id="a-Eh"></a>云何苾刍。<a id="a-Ei"></a>具调善戒。<a id="a-Ej"></a>谓诸苾刍。<a id="a-Ek"></a>具净尸罗。<a id="a-El"></a>安住守护别解脱戒。<a id="a-Em"></a>轨范所行无不圆满。<a id="a-En"></a>于微小罪见大怖畏。<a id="a-Eo"></a>具能受学。<a id="a-Ep"></a>所应学处。<a id="a-Eq"></a>成就清净身语二业。<a id="a-Er"></a>成就净命。<a id="a-Es"></a>成就净见。<a id="a-Et"></a>是名苾刍具调善戒。<a id="a-Eu"></a>既具如是调善戒已。<a id="a-Ev"></a>云何苾刍。<a id="a-Ew"></a>具调善法。<a id="a-Ex"></a>谓诸苾刍。<a id="a-Ey"></a>勤修七种菩提分法。<a id="a-Ez"></a>具足安住。<a id="a-F0"></a>是名苾刍具调善法。<a id="a-F1"></a>既具如是调善尸罗调善法已。<a id="a-F2"></a>云何苾刍具调善慧。<a id="a-F3"></a>谓诸苾刍。<a id="a-F4"></a>永尽诸漏。<a id="a-F5"></a>得真无漏。<a id="a-F6"></a>心善解脱。<a id="a-F7"></a>慧善解脱。<a id="a-F8"></a>于现法中。<a id="a-F9"></a>具足安住。<a id="a-FA"></a>自证通慧。<a id="a-FB"></a>能自了知。<a id="a-FC"></a>我生已尽。<a id="a-FD"></a>梵行已立。<a id="a-FE"></a>所作已办。<a id="a-FF"></a>不受后有。<a id="a-FG"></a>是名苾刍具调善慧。<a id="a-FH"></a>如是名为若有苾刍具调善戒。<a id="a-FI"></a>具调善法。<a id="a-FJ"></a>具调善慧。<a id="a-FK"></a>彼于我法毗柰耶中。<a id="a-FL"></a>已具修行。<a id="a-FM"></a>名最上士。<a id="a-FN"></a>尔时世尊。<a id="a-FO"></a>重摄此义。<a id="a-FP"></a>而说颂曰。</p>
  <p id="aFQ">若身语意思　　离诸恶不善</p>
  <p id="aFR">名具调善戒　　有惭愧苾刍</p>
  <p id="aFS">若能善修行　　七菩提分法</p>
  <p id="aFT">名具调善法　　有妙定苾刍</p>
  <p id="aFU">若能正了知　　自永尽诸漏</p>
  <p id="aFV">名具调善慧　　真无漏苾刍</p>
  <p id="aFW">若具三调善　　威德世难思</p>
  <p id="aFX">若已具修行　　最上聪明士</p>
  <p id="aFY">吾从世尊。<a id="a-FZ"></a>闻如是语。<a id="a-Fa"></a>苾刍当知。<a id="a-Fb"></a>诸有苾刍。<a id="a-Fc"></a>成就三分。<a id="a-Fd"></a>应知是人于净尸罗。<a id="a-Fe"></a>已得圆满。<a id="a-Ff"></a>于究竟位已得圆满。<a id="a-Fg"></a>于修梵行已得圆满。<a id="a-Fh"></a>已能穷至梵行后边。<a id="a-Fi"></a>云何为三。<a id="a-Fj"></a>谓有苾刍。<a id="a-Fk"></a>成就无学戒定慧蕴。<a id="a-Fl"></a>是名苾刍成就三分。<a id="a-Fm"></a>应知是人于净尸罗已得圆满。<a id="a-Fn"></a>于究竟位已得圆满。<a id="a-Fo"></a>于修梵行已得圆满。<a id="a-Fp"></a>已能穷至梵行后边。<a id="a-Fq"></a>若诸苾刍。<a id="a-Fr"></a>于净尸罗。<a id="a-Fs"></a>已得圆满。<a id="a-Ft"></a>于究竟位已得圆满。<a id="a-Fu"></a>于修梵行已得圆满。<a id="a-Fv"></a>已能穷至梵行后边。<a id="a-Fw"></a>应知是人。<a id="a-Fx"></a>必不乐居村城聚落房舍卧具。<a id="a-Fy"></a>亦不乐与诸苾刍众。<a id="a-Fz"></a>苾刍尼众。<a id="a-G0"></a>邬波索迦。<a id="a-G1"></a>邬波斯迦。<a id="a-G2"></a>勤策男等。<a id="a-G3"></a>同一园林。<a id="a-G4"></a>喧杂而住。<a id="a-G5"></a>应知是人成就第一寂静心法。<a id="a-G6"></a>独守空闲。<a id="a-G7"></a>依四依住。<a id="a-G8"></a>离诸垢秽。<a id="a-G9"></a>内守真实。<a id="a-GA"></a>弃舍所求。<a id="a-GB"></a>无染分别。<a id="a-GC"></a>不为世法之所涂染。<a id="a-GD"></a>譬如世间嗢钵罗花。<a id="a-GE"></a>拘牟陀花。<a id="a-GF"></a>钵特摩花。<a id="a-GG"></a>奔陀利花。<a id="a-GH"></a>依水而生。<a id="a-GI"></a>依水而长。<a id="a-GJ"></a>虽从水出。<a id="a-GK"></a>而不为水之所染着。<a id="a-GL"></a>是人亦尔。<a id="a-GM"></a>依世间生。<a id="a-GN"></a>依世间长。<a id="a-GO"></a>虽现世间而不为诸世法所染。<a id="a-GP"></a>尔时世尊。<a id="a-GQ"></a>重摄此义。<a id="a-GR"></a>而说颂曰。</p>
  <p id="aGS">无学三分成　　尸罗究竟位</p>
  <p id="aGT">修梵行圆满　　至梵行后边</p>
  <p id="aGU">如是苾刍众　　得最上瑜伽</p>
  <p id="aGV">永尽诸苦边　　证无上安乐</p>
  <p id="aGW">吾从世尊闻如是语。<a id="a-GX"></a>苾刍当知。<a id="a-GY"></a>若有希求三种乐事。<a id="a-GZ"></a>应于净戒不缺不穿不秽不杂。<a id="a-Ga"></a>于净尸罗。<a id="a-Gb"></a>应起上品。<a id="a-Gc"></a>欲勤精进。<a id="a-Gd"></a>终无懈废。<a id="a-Ge"></a>云何为三。<a id="a-Gf"></a>一者希求名誉乐事。<a id="a-Gg"></a>应于净戒不缺不穿不秽不杂。<a id="a-Gh"></a>于净尸罗。<a id="a-Gi"></a>应起上品。<a id="a-Gj"></a>欲勤精进。<a id="a-Gk"></a>终无懈废。<a id="a-Gl"></a>二者希求利养乐事。<a id="a-Gm"></a>应于净戒不缺不穿不秽不杂。<a id="a-Gn"></a>于净尸罗。<a id="a-Go"></a>应起上品。<a id="a-Gp"></a>欲勤精进。<a id="a-Gq"></a>终无懈废。<a id="a-Gr"></a>三者希求生天乐事。<a id="a-Gs"></a>应于净戒不缺不穿不秽不杂。<a id="a-Gt"></a>于净尸罗。<a id="a-Gu"></a>应起上品。<a id="a-Gv"></a>欲勤精进。<a id="a-Gw"></a>终无懈废。<a id="a-Gx"></a>是名希求三种乐事。<a id="a-Gy"></a>应于净戒不缺不穿不秽不杂。<a id="a-Gz"></a>于净尸罗。<a id="a-H0"></a>应起上品。<a id="a-H1"></a>欲勤精进终无懈废尔时世尊。<a id="a-H2"></a>重摄此义。<a id="a-H3"></a>而说颂曰。</p>
  <p id="aH4">为求三种乐　　智者护尸罗</p>
  <p id="aH5">谓世尚名誉　　利养生天乐</p>
  <p id="aH6">观如是胜乐　　智者护尸罗</p>
  <p id="aH7">当远恶亲知　　如避崄恶道</p>
  <p id="aH8">虽不造众恶　　而亲近恶人</p>
  <p id="aH9">如以吉祥茅　　裹臭烂鱼肉</p>
  <p id="aHA">亲所不应亲　　狎所不应狎</p>
  <p id="aHB">如持鲜净物　　投粪秽深坑</p>
  <p id="aHC">世间乐净人　　常惧秽涂染</p>
  <p id="aHD">有智者亦尔　　深怖恶亲知</p>
  <p id="aHE">吾从世尊闻如是语。<a id="a-HF"></a>苾刍当知。<a id="a-HG"></a>有三种香。<a id="a-HH"></a>唯顺风熏。<a id="a-HI"></a>不能逆风。<a id="a-HJ"></a>云何为三。<a id="a-HK"></a>一者根香。<a id="a-HL"></a>二者茎香。<a id="a-HM"></a>三者花香。<a id="a-HN"></a>如是三种。<a id="a-HO"></a>唯顺风熏。<a id="a-HP"></a>不能逆风。<a id="a-HQ"></a>汝等苾刍。<a id="a-HR"></a>勿作是念。<a id="a-HS"></a>更无余香。<a id="a-HT"></a>或顺风熏。<a id="a-HU"></a>或逆风熏。<a id="a-HV"></a>或复顺逆。<a id="a-HW"></a>皆悉能熏。<a id="a-HX"></a>所以者何。<a id="a-HY"></a>我佛法中。<a id="a-HZ"></a>有一妙香。<a id="a-Ha"></a>能顺风熏。<a id="a-Hb"></a>能逆风熏。<a id="a-Hc"></a>能顺逆熏。<a id="a-Hd"></a>天上人中。<a id="a-He"></a>皆闻芬馥。<a id="a-Hf"></a>世间贤圣。<a id="a-Hg"></a>无不珍爱何等名为我佛法中。<a id="a-Hh"></a>有一妙香。<a id="a-Hi"></a>能顺风熏。<a id="a-Hj"></a>能逆风熏。<a id="a-Hk"></a>能顺逆熏。<a id="a-Hl"></a>天上人中。<a id="a-Hm"></a>皆闻芬馥。<a id="a-Hn"></a>世间贤圣。<a id="a-Ho"></a>无不珍爱。<a id="a-Hp"></a>所谓戒香。<a id="a-Hq"></a>由此戒香。<a id="a-Hr"></a>能顺风熏。<a id="a-Hs"></a>能逆风熏。<a id="a-Ht"></a>能顺逆熏。<a id="a-Hu"></a>天上人中。<a id="a-Hv"></a>皆闻芬馥。<a id="a-Hw"></a>世间贤圣。<a id="a-Hx"></a>无不珍爱。<a id="a-Hy"></a>如是名为我佛法中。<a id="a-Hz"></a>有一妙香。<a id="a-I0"></a>能顺风熏。<a id="a-I1"></a>能逆风熏。<a id="a-I2"></a>能顺逆熏。<a id="a-I3"></a>天上人中。<a id="a-I4"></a>皆闻芬馥。<a id="a-I5"></a>世间贤圣。<a id="a-I6"></a>无不珍爱。<a id="a-I7"></a>尔时世尊。<a id="a-I8"></a>重摄此义。<a id="a-I9"></a>而说颂曰。</p>
  <p id="aIA">世间诸所有　　根茎花等香</p>
  <p id="aIB">皆不逆风熏　　以势力微故</p>
  <p id="aIC">唯我佛法中　　有一妙香类</p>
  <p id="aID">顺风逆风等　　无不普皆熏</p>
  <p id="aIE">天上及人中　　诸世间贤圣</p>
  <p id="aIF">一切皆珍爱　　所谓净戒香</p>
  <p id="aIG">若能于此香　　无放逸而住</p>
  <p id="aIH">生无倒定慧　　永尽众苦边</p>
  <p id="aII">重摄前经嗢拖南曰。</p>
  <p id="aIJ">同界感后有　　求利及欲生</p>
  <p id="aIK">恶说似驴鸣　　四学与四戒</p>
 </body>
</html>