<!doctype html>
<html id="z3IBUVhd1" data-ver="997">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="小乘单译经">
  <meta period="唐">
 </head>
 <body>
  <h1 id="a1">本事经卷第四</h1>
  <h2 id="a2">二法品第二之二</h2>
  <p id="a3">吾从世尊。<a id="a-4"></a>闻如是语。<a id="a-5"></a>苾刍当知。<a id="a-6"></a>若有苾刍。<a id="a-7"></a>减省睡眠。<a id="a-8"></a>具念正知。<a id="a-9"></a>心常安住。<a id="a-A"></a>悦豫清净。<a id="a-B"></a>于诸善法。<a id="a-C"></a>善观时宜。<a id="a-D"></a>而正修习。<a id="a-E"></a>如是苾刍。<a id="a-F"></a>减省睡眠。<a id="a-G"></a>具念正知。<a id="a-H"></a>心常安住。<a id="a-I"></a>悦豫清净。<a id="a-J"></a>于诸善法。<a id="a-K"></a>善观时宜。<a id="a-L"></a>而正修习。<a id="a-M"></a>于二果中。<a id="a-N"></a>随证一果。<a id="a-O"></a>谓于现法。<a id="a-P"></a>或证有余依涅槃界。<a id="a-Q"></a>或不还果。<a id="a-R"></a>尔时世尊。<a id="a-S"></a>重摄此义。<a id="a-T"></a>而说颂曰。</p>
  <p id="aU">觉悟能闻法　　修行得胜果</p>
  <p id="aV">耽着于睡眠　　都无有所得</p>
  <p id="aW">减省睡眠者　　具正念正知</p>
  <p id="aX">善安住其心　　常悦豫清净</p>
  <p id="aY">于诸善法中　　知时宜修习</p>
  <p id="aZ">能究竟超越　　生老病死苦</p>
  <p id="aa">是故应勤修　　减省睡眠法</p>
  <p id="ab">常委观寂静　　得二果无疑</p>
  <p id="ac">或断下分结　　证得不还果</p>
  <p id="ad">或断上分结　　度生老病死</p>
  <p id="ae">吾从世尊。<a id="a-f"></a>闻如是语。<a id="a-g"></a>苾刍当知。<a id="a-h"></a>若有苾刍。<a id="a-i"></a>于空闲处。<a id="a-j"></a>常乐宴坐。<a id="a-k"></a>勤修内心奢摩他定。<a id="a-l"></a>不离静虑。<a id="a-m"></a>成就明净毗钵舍那。<a id="a-n"></a>守护自心。<a id="a-o"></a>令无散乱。<a id="a-p"></a>于诸善法。<a id="a-q"></a>修集无厌。<a id="a-r"></a>如是苾刍。<a id="a-s"></a>于二果中。<a id="a-t"></a>我说定能随证一果。<a id="a-u"></a>谓于现法。<a id="a-v"></a>或证有余依涅槃界。<a id="a-w"></a>或不还果。<a id="a-x"></a>尔时世尊。<a id="a-y"></a>重摄此义。<a id="a-z"></a>而说颂曰。</p>
  <p id="a10">乐空闲宴坐　　具正念正知</p>
  <p id="a11">善安住其心　　离虚妄分别</p>
  <p id="a12">善防护自心　　速断无明闇</p>
  <p id="a13">及诸欲烦恼　　无忧悔归真</p>
  <p id="a14">常寂定其心　　具正念静虑</p>
  <p id="a15">无所执解脱　　永尽诸有贪</p>
  <p id="a16">常乐不放逸　　见放逸生怖</p>
  <p id="a17">诸见能永断　　速证般涅槃</p>
  <p id="a18">吾从世尊。<a id="a-19"></a>闻如是语。<a id="a-1A"></a>苾刍当知。<a id="a-1B"></a>若有苾刍。<a id="a-1C"></a>无惭无愧。<a id="a-1D"></a>彼人决定。<a id="a-1E"></a>不能通达。<a id="a-1F"></a>不能遍知。<a id="a-1G"></a>不证等觉。<a id="a-1H"></a>不证涅槃。<a id="a-1I"></a>不能证得无上安乐。<a id="a-1J"></a>若有苾刍。<a id="a-1K"></a>有惭有愧。<a id="a-1L"></a>彼人决定。<a id="a-1M"></a>能得通达。<a id="a-1N"></a>能得遍知。<a id="a-1O"></a>能证等觉。<a id="a-1P"></a>能证涅槃。<a id="a-1Q"></a>能证究竟无上安乐。<a id="a-1R"></a>尔时世尊。<a id="a-1S"></a>重摄此义。<a id="a-1T"></a>而说颂曰。</p>
  <p id="a1U">无惭无愧者　　懈怠不精进</p>
  <p id="a1V">多惛沉睡眠　　去结尽为远</p>
  <p id="a1W">有惭有愧者　　常无有放逸</p>
  <p id="a1X">乐静虑深定　　去涅槃不遥</p>
  <p id="a1Y">彼能断众结　　及生老病死</p>
  <p id="a1Z">速证三菩提　　得无上安乐</p>
  <p id="a1a">吾从世尊。<a id="a-1b"></a>闻如是语。<a id="a-1c"></a>苾刍当知。<a id="a-1d"></a>诸出家者。<a id="a-1e"></a>略有二种。<a id="a-1f"></a>所应作事。<a id="a-1g"></a>若能正作。<a id="a-1h"></a>得所未得。<a id="a-1i"></a>触所未触。<a id="a-1j"></a>证所未证。<a id="a-1k"></a>能超愁叹。<a id="a-1l"></a>能灭忧苦。<a id="a-1m"></a>能触如理。<a id="a-1n"></a>能得甘露。<a id="a-1o"></a>能证涅槃。<a id="a-1p"></a>云何为二。<a id="a-1q"></a>一者静虑。<a id="a-1r"></a>二者听说。<a id="a-1s"></a>云何静虑。<a id="a-1t"></a>谓诸苾刍。<a id="a-1u"></a>远离诸欲恶不善法。<a id="a-1v"></a>有寻有伺。<a id="a-1w"></a>离生喜乐。<a id="a-1x"></a>具足安住。<a id="a-1y"></a>最初静虑。<a id="a-1z"></a>寻伺静息。<a id="a-20"></a>内净一趣。<a id="a-21"></a>无寻无伺。<a id="a-22"></a>定生喜乐。<a id="a-23"></a>具足安住。<a id="a-24"></a>第二静虑。<a id="a-25"></a>离喜住舍正念正知。<a id="a-26"></a>身受快乐。<a id="a-27"></a>众圣所说。<a id="a-28"></a>有舍有念。<a id="a-29"></a>安住快乐。<a id="a-2A"></a>具足安住。<a id="a-2B"></a>第三静虑。<a id="a-2C"></a>断苦断乐。<a id="a-2D"></a>先灭忧喜。<a id="a-2E"></a>不苦不乐。<a id="a-2F"></a>舍念清净具足安住。<a id="a-2G"></a>第四静虑。<a id="a-2H"></a>云何听说。<a id="a-2I"></a>谓诸苾刍。<a id="a-2J"></a>于佛所说。<a id="a-2K"></a>初中后善文义巧妙。<a id="a-2L"></a>纯满清白梵行之法。<a id="a-2M"></a>所谓契经应颂记别伽他自说本事本生及与方广。<a id="a-2N"></a>未曾有法。<a id="a-2O"></a>于如是法。<a id="a-2P"></a>受诵听习令其通利。<a id="a-2Q"></a>宣畅解释。<a id="a-2R"></a>是名听说。<a id="a-2S"></a>如是名为诸出家者。<a id="a-2T"></a>略有二种。<a id="a-2U"></a>所应作事。<a id="a-2V"></a>若能正作。<a id="a-2W"></a>得所未得。<a id="a-2X"></a>触所未触。<a id="a-2Y"></a>证所未证。<a id="a-2Z"></a>能超愁叹。<a id="a-2a"></a>能灭忧苦。<a id="a-2b"></a>能触如理。<a id="a-2c"></a>能得甘露。<a id="a-2d"></a>能证涅槃。<a id="a-2e"></a>尔时世尊。<a id="a-2f"></a>重摄此义。<a id="a-2g"></a>而说颂曰。</p>
  <p id="a2h">出家有二种　　正所应作事</p>
  <p id="a2i">谓静虑听说　　速证于涅槃</p>
  <p id="a2j">静虑慧为因　　慧必由静虑</p>
  <p id="a2k">有静虑有慧　　速证于涅槃</p>
  <p id="a2l">百千哑羊僧　　无慧修静虑</p>
  <p id="a2m">设经百千岁　　无一得涅槃</p>
  <p id="a2n">勤修智慧人　　乐听法说法</p>
  <p id="a2o">敛念须臾顷　　能速证涅槃</p>
  <p id="a2p">吾从世尊。<a id="a-2q"></a>闻如是语。<a id="a-2r"></a>苾刍当知。<a id="a-2s"></a>寻求有二。<a id="a-2t"></a>更无第三。<a id="a-2u"></a>云何为二。<a id="a-2v"></a>谓圣寻求。<a id="a-2w"></a>非圣寻求。<a id="a-2x"></a>云何名为非圣寻求。<a id="a-2y"></a>谓有一类。<a id="a-2z"></a>已有老法。<a id="a-30"></a>寻求老法。<a id="a-31"></a>已有病法。<a id="a-32"></a>寻求病法。<a id="a-33"></a>已有死法。<a id="a-34"></a>寻求死法。<a id="a-35"></a>已有愁法。<a id="a-36"></a>寻求愁法。<a id="a-37"></a>已有染法。<a id="a-38"></a>寻求染法。<a id="a-39"></a>云何老法。<a id="a-3A"></a>所谓妻子奴婢仆使。<a id="a-3B"></a>象马牛羊鸡猪田宅。<a id="a-3C"></a>金银财谷是名老法。<a id="a-3D"></a>如是老法。<a id="a-3E"></a>是诸有情生死苦本。<a id="a-3F"></a>愚夫异生。<a id="a-3G"></a>于此守护。<a id="a-3H"></a>染爱耽着。<a id="a-3I"></a>由此不能解脱生死故名老法。<a id="a-3J"></a>云何病法。<a id="a-3K"></a>所谓妻子奴婢仆使。<a id="a-3L"></a>广说乃至。<a id="a-3M"></a>由此不能解脱生死故名病法。<a id="a-3N"></a>云何死法。<a id="a-3O"></a>所谓妻子奴婢仆使广说乃至。<a id="a-3P"></a>由此不能解脱生死故名死法。<a id="a-3Q"></a>云何愁法。<a id="a-3R"></a>所谓妻子奴婢仆使广说乃至。<a id="a-3S"></a>由此不能解脱生死故名愁法。<a id="a-3T"></a>云何染法。<a id="a-3U"></a>所谓妻子奴婢仆使。<a id="a-3V"></a>象马牛羊。<a id="a-3W"></a>鸡猪田宅。<a id="a-3X"></a>金银财谷。<a id="a-3Y"></a>是名染法。<a id="a-3Z"></a>如是染法。<a id="a-3a"></a>是诸有情。<a id="a-3b"></a>生死苦本。<a id="a-3c"></a>愚夫异生。<a id="a-3d"></a>于此守护。<a id="a-3e"></a>染爱耽着。<a id="a-3f"></a>由此不能解脱生死故名染法。<a id="a-3g"></a>若有于此。<a id="a-3h"></a>爱乐寻求。<a id="a-3i"></a>当知是名非圣寻求。<a id="a-3j"></a>如是寻求如来终不称扬赞叹。<a id="a-3k"></a>唯劝导之令知舍离。<a id="a-3l"></a>何缘如是非圣寻求。<a id="a-3m"></a>如来终不称扬赞叹。<a id="a-3n"></a>唯劝导之。<a id="a-3o"></a>令知舍离。<a id="a-3p"></a>由此寻求。<a id="a-3q"></a>非贤圣法。<a id="a-3r"></a>非能出离非趣涅槃。<a id="a-3s"></a>非厌非离。<a id="a-3t"></a>非灭非静。<a id="a-3u"></a>非得通慧。<a id="a-3v"></a>非成等觉。<a id="a-3w"></a>非证涅槃。<a id="a-3x"></a>由此寻求。<a id="a-3y"></a>能引一切生老病死愁叹忧苦诸热恼法。<a id="a-3z"></a>是故如是非圣寻求。<a id="a-40"></a>如来终不称扬赞叹。<a id="a-41"></a>唯劝导之。<a id="a-42"></a>令知舍离。<a id="a-43"></a>云何名为是圣寻求。<a id="a-44"></a>谓有一类。<a id="a-45"></a>已有老法。<a id="a-46"></a>能自了知我有老法。<a id="a-47"></a>能如实知老法过患。<a id="a-48"></a>寻求毕竟。<a id="a-49"></a>无老无上安乐涅槃。<a id="a-4A"></a>已有病法。<a id="a-4B"></a>能自了知。<a id="a-4C"></a>我有病法。<a id="a-4D"></a>能如实知病法过患。<a id="a-4E"></a>寻求毕竟。<a id="a-4F"></a>无病无上安乐涅槃。<a id="a-4G"></a>已有死法。<a id="a-4H"></a>能自了知。<a id="a-4I"></a>我有死法。<a id="a-4J"></a>能如实知死法过患。<a id="a-4K"></a>寻求毕竟。<a id="a-4L"></a>无死无上安乐涅槃。<a id="a-4M"></a>已有愁法。<a id="a-4N"></a>能自了知。<a id="a-4O"></a>我有愁法。<a id="a-4P"></a>能如实知愁法过患。<a id="a-4Q"></a>寻求毕竟。<a id="a-4R"></a>无愁无上安乐涅槃。<a id="a-4S"></a>已有染法。<a id="a-4T"></a>能自了知。<a id="a-4U"></a>我有染法。<a id="a-4V"></a>能如实知染法过患。<a id="a-4W"></a>寻求毕竟。<a id="a-4X"></a>无染无上安乐涅槃。<a id="a-4Y"></a>如是名为是圣寻求。<a id="a-4Z"></a>如是寻求。<a id="a-4a"></a>一切如来。<a id="a-4b"></a>称扬赞叹。<a id="a-4c"></a>何缘如是是圣寻求。<a id="a-4d"></a>一切如来称扬赞叹。<a id="a-4e"></a>由此寻求。<a id="a-4f"></a>是贤圣法。<a id="a-4g"></a>能永出离。<a id="a-4h"></a>能趣涅槃。<a id="a-4i"></a>能厌能离。<a id="a-4j"></a>能灭能静。<a id="a-4k"></a>能得通慧。<a id="a-4l"></a>能成等觉。<a id="a-4m"></a>能证涅槃。<a id="a-4n"></a>由此寻求。<a id="a-4o"></a>能超一切生老病死愁叹忧苦生死热恼。<a id="a-4p"></a>是故如是。<a id="a-4q"></a>是圣寻求。<a id="a-4r"></a>一切如来。<a id="a-4s"></a>称扬赞叹。<a id="a-4t"></a>如是名为寻求。<a id="a-4u"></a>有二更无第三。<a id="a-4v"></a>是故汝等。<a id="a-4w"></a>应如是学。<a id="a-4x"></a>我当云何。<a id="a-4y"></a>远离如是非圣寻求修行。<a id="a-4z"></a>如是是圣寻求。<a id="a-50"></a>汝等苾刍。<a id="a-51"></a>应如是学。<a id="a-52"></a>尔时世尊。<a id="a-53"></a>重摄此义。<a id="a-54"></a>而说颂曰。</p>
  <p id="a55">一切有情类　　有二种寻求</p>
  <p id="a56">更无有第三　　谓圣与非圣</p>
  <p id="a57">不知老病死　　愁染法过患</p>
  <p id="a58">希求深爱着　　名非圣寻求</p>
  <p id="a59">此增长众苦　　出离未为期</p>
  <p id="a5A">从生复至生　　或高或下趣</p>
  <p id="a5B">善知老病死　　愁染法过患</p>
  <p id="a5C">希求彼寂灭　　名真圣寻求</p>
  <p id="a5D">此损减众苦　　速证于涅槃</p>
  <p id="a5E">永安乐清凉　　常无漏无怖</p>
  <p id="a5F">彼非圣寻求　　诸佛所呵毁</p>
  <p id="a5G">是生死根本　　智者当远离</p>
  <p id="a5H">此真圣寻求　　诸佛所称赞</p>
  <p id="a5I">是趣涅槃道　　有智者应修</p>
  <p id="a5J">重摄前经嗢拖南曰。</p>
  <p id="a5K">为通达律仪　　厌知不净界</p>
  <p id="a5L">经觉悟宴坐　　愧所作寻求</p>
  <p id="a5M">吾从世尊。<a id="a-5N"></a>闻如是语。<a id="a-5O"></a>苾刍当知。<a id="a-5P"></a>略有二种白净善法。<a id="a-5Q"></a>能护世间。<a id="a-5R"></a>云何为二。<a id="a-5S"></a>谓惭与愧。<a id="a-5T"></a>若无此二白净善法。<a id="a-5U"></a>世间有情皆成秽杂。<a id="a-5V"></a>犹如牛羊鸡猪狗等。<a id="a-5W"></a>不识父母兄弟姊妹。<a id="a-5X"></a>不识轨范亲教导师似导师等。<a id="a-5Y"></a>由有此二白净善法。<a id="a-5Z"></a>世间有情离诸秽杂。<a id="a-5a"></a>非如牛羊鸡猪狗等。<a id="a-5b"></a>了知父母兄弟姊妹。<a id="a-5c"></a>了知轨范亲教导师似导师等。<a id="a-5d"></a>是故汝等。<a id="a-5e"></a>应如是学。<a id="a-5f"></a>我当云何成就如是二种最胜。<a id="a-5g"></a>第一惭愧白净善法。<a id="a-5h"></a>汝等苾刍。<a id="a-5i"></a>应如是学。<a id="a-5j"></a>尔时世尊。<a id="a-5k"></a>重摄此义。<a id="a-5l"></a>而说颂曰。</p>
  <p id="a5m">二白净善法　　能护诸世间</p>
  <p id="a5n">令不失人天　　谓惭及与愧</p>
  <p id="a5o">若无此二法　　都不识尊卑</p>
  <p id="a5p">秽杂似牛羊　　鸡猪狗等类</p>
  <p id="a5q">由有此二法　　能了别尊卑</p>
  <p id="a5r">非如牛羊等　　行诸杂秽事</p>
  <p id="a5s">诸有智慧人　　成就二白法</p>
  <p id="a5t">常守人天趣　　终不堕三涂</p>
  <p id="a5u">吾从世尊。<a id="a-5v"></a>闻如是语。<a id="a-5w"></a>苾刍当知。<a id="a-5x"></a>我为如来应正等觉。<a id="a-5y"></a>未成佛时。<a id="a-5z"></a>居菩萨位。<a id="a-60"></a>多分安住。<a id="a-61"></a>二种寻思。<a id="a-62"></a>云何为二。<a id="a-63"></a>一者如来。<a id="a-64"></a>居菩萨位。<a id="a-65"></a>多分安住不害寻思欣喜悦乐。<a id="a-66"></a>如是安住不害寻思欣喜悦乐。<a id="a-67"></a>是名第一多分寻思。<a id="a-68"></a>由住如是修习行迹。<a id="a-69"></a>于诸有情都无捐害。<a id="a-6A"></a>由此寻思。<a id="a-6B"></a>证得无量圆满梵住。<a id="a-6C"></a>二者如来。<a id="a-6D"></a>居菩萨位。<a id="a-6E"></a>多分安住。<a id="a-6F"></a>永断寻思欣喜悦乐。<a id="a-6G"></a>如是安住永断寻思欣喜悦乐。<a id="a-6H"></a>是名第二多分寻思。<a id="a-6I"></a>由住如是修习行迹。<a id="a-6J"></a>于不善法。<a id="a-6K"></a>能正永断。<a id="a-6L"></a>由此寻思。<a id="a-6M"></a>证得善根圆满胜道。<a id="a-6N"></a>我于尔时。<a id="a-6O"></a>安住如是二种寻思。<a id="a-6P"></a>精进勇猛。<a id="a-6Q"></a>乃至自身。<a id="a-6R"></a>一切血肉。<a id="a-6S"></a>悉皆枯竭。<a id="a-6T"></a>唯余身肉骨筋皮缠裹。<a id="a-6U"></a>亦不放逸。<a id="a-6V"></a>乃至未知未见未得未解未证。<a id="a-6W"></a>所应知见得解证法。<a id="a-6X"></a>于其中间住不放逸。<a id="a-6Y"></a>精进勇猛。<a id="a-6Z"></a>曾无懈废。<a id="a-6a"></a>由不放逸。<a id="a-6b"></a>精进勇猛。<a id="a-6c"></a>无懈废故。<a id="a-6d"></a>速证无上正等菩提。<a id="a-6e"></a>速证无上清凉涅槃。<a id="a-6f"></a>速证无上一切智见。<a id="a-6g"></a>是故汝等应如是学。<a id="a-6h"></a>我当云何安住不害欣喜悦乐多分寻思。<a id="a-6i"></a>安住永断欣喜悦乐多分寻思。<a id="a-6j"></a>汝等苾刍。<a id="a-6k"></a>应如是学。<a id="a-6l"></a>尔时世尊。<a id="a-6m"></a>重摄此义。<a id="a-6n"></a>而说颂曰。</p>
  <p id="a6o">佛为菩萨时　　多安住二法</p>
  <p id="a6p">谓不害永断　　欣喜悦乐思</p>
  <p id="a6q">不害诸有情　　修慈悲喜舍</p>
  <p id="a6r">证无量梵住　　圆满不为难</p>
  <p id="a6s">永断不善法　　一切烦恼缠</p>
  <p id="a6t">证得诸善根　　圆满殊胜道</p>
  <p id="a6u">常精进勇猛　　无放逸而住</p>
  <p id="a6v">证无上菩提　　清凉涅槃等</p>
  <p id="a6w">吾从世尊。<a id="a-6x"></a>闻如是语。<a id="a-6y"></a>苾刍当知。<a id="a-6z"></a>诸婆罗门。<a id="a-70"></a>长者居士。<a id="a-71"></a>刹帝利等。<a id="a-72"></a>多有所作。<a id="a-73"></a>谓施汝等。<a id="a-74"></a>如法衣服饮食卧具病缘医药房舍资具。<a id="a-75"></a>汝等苾刍。<a id="a-76"></a>多有所作。<a id="a-77"></a>谓能为彼宣说正法。<a id="a-78"></a>初中后善。<a id="a-79"></a>文义巧妙。<a id="a-7A"></a>纯满清白梵行之法。<a id="a-7B"></a>由此俱能解脱生法老病死法。<a id="a-7C"></a>愁叹忧苦热恼之法。<a id="a-7D"></a>汝等与彼力轮法轮。<a id="a-7E"></a>展转相依。<a id="a-7F"></a>于如来所。<a id="a-7G"></a>勤修梵行。<a id="a-7H"></a>速至无上般涅槃城。<a id="a-7I"></a>尔时世尊。<a id="a-7J"></a>重摄此义。<a id="a-7K"></a>而说颂曰。</p>
  <p id="a7L">出家与居家　　展转互相依</p>
  <p id="a7M">由力法二轮　　速至涅槃乐</p>
  <p id="a7N">出家依在俗　　得如法资具</p>
  <p id="a7O">在俗依出家　　获微妙正法</p>
  <p id="a7P">二众互相依　　受人天快乐</p>
  <p id="a7Q">度生老病死　　至清凉涅槃</p>
  <p id="a7R">吾从世尊。<a id="a-7S"></a>闻如是语。<a id="a-7T"></a>苾刍当知。<a id="a-7U"></a>依住尸罗。<a id="a-7V"></a>能修二法。<a id="a-7W"></a>云何为二。<a id="a-7X"></a>谓奢摩他毗钵舍那。<a id="a-7Y"></a>谓修行者。<a id="a-7Z"></a>依住尸罗修奢摩他。<a id="a-7a"></a>既修如是奢摩他已。<a id="a-7b"></a>修心令满。<a id="a-7c"></a>为何事故。<a id="a-7d"></a>修习其心。<a id="a-7e"></a>修习心者。<a id="a-7f"></a>为断贪故。<a id="a-7g"></a>诸修行者。<a id="a-7h"></a>依住尸罗。<a id="a-7i"></a>精勤修习毗钵舍那。<a id="a-7j"></a>既修如是毗钵舍那已。<a id="a-7k"></a>修慧令满。<a id="a-7l"></a>为何事故。<a id="a-7m"></a>修习其慧。<a id="a-7n"></a>修习慧者。<a id="a-7o"></a>为断痴故。<a id="a-7p"></a>贪染污心。<a id="a-7q"></a>令不解脱。<a id="a-7r"></a>痴染污慧。<a id="a-7s"></a>令不明照。<a id="a-7t"></a>若永离贪。<a id="a-7u"></a>心善解脱。<a id="a-7v"></a>若永离痴。<a id="a-7w"></a>慧善解脱。<a id="a-7x"></a>若于如是二种解脱。<a id="a-7y"></a>已能正知见得触证。<a id="a-7z"></a>我说彼为心善解脱。<a id="a-80"></a>慧善解脱。<a id="a-81"></a>独一修习最上丈夫。<a id="a-82"></a>诸圣弟子。<a id="a-83"></a>正证如是心解脱者。<a id="a-84"></a>若他骂詈诃责轻弄毁辱等时。<a id="a-85"></a>不由此缘发生种种不忍不信害恨等心。<a id="a-86"></a>所以者何。<a id="a-87"></a>以能照见他骂詈等。<a id="a-88"></a>于彼有罪。<a id="a-89"></a>于已无损。<a id="a-8A"></a>诸圣弟子。<a id="a-8B"></a>正证如是心解脱者。<a id="a-8C"></a>若他赞美恭敬礼拜供养等时。<a id="a-8D"></a>不由此缘发生种种欢喜踊跃悦豫等心。<a id="a-8E"></a>所以者何。<a id="a-8F"></a>以能照见他赞美等。<a id="a-8G"></a>于彼有福。<a id="a-8H"></a>于己无益。<a id="a-8I"></a>若能如是。<a id="a-8J"></a>名于世法得心平等。<a id="a-8K"></a>无戚无欣。<a id="a-8L"></a>安隐自在。<a id="a-8M"></a>是故汝等。<a id="a-8N"></a>应如是学。<a id="a-8O"></a>我当云何依住尸罗修奢摩他毗钵舍那。<a id="a-8P"></a>汝等苾刍。<a id="a-8Q"></a>应如是学。<a id="a-8R"></a>尔时世尊。<a id="a-8S"></a>重摄此义。<a id="a-8T"></a>而说颂曰。</p>
  <p id="a8U">依住净尸罗　　修无罪止观</p>
  <p id="a8V">密护根及意　　证甘露涅槃</p>
  <p id="a8W">修止令心调　　心调离贪欲</p>
  <p id="a8X">离欲证解脱　　证解脱心平</p>
  <p id="a8Y">修观令慧明　　慧明灭痴闇</p>
  <p id="a8Z">灭闇证解脱　　证解心平等</p>
  <p id="a8a">故汝等苾刍　　精进勿放逸</p>
  <p id="a8b">常依住尸罗　　修无罪止观</p>
  <p id="a8c">吾从世尊。<a id="a-8d"></a>闻如是语。<a id="a-8e"></a>苾刍当知。<a id="a-8f"></a>修学胜利。<a id="a-8g"></a>于如来所。<a id="a-8h"></a>修行梵行。<a id="a-8i"></a>慧为上首。<a id="a-8j"></a>解脱坚固。<a id="a-8k"></a>念最尊胜。<a id="a-8l"></a>若有成就。<a id="a-8m"></a>修学胜利。<a id="a-8n"></a>于如来所。<a id="a-8o"></a>修行梵行。<a id="a-8p"></a>慧为上首。<a id="a-8q"></a>解脱坚固。<a id="a-8r"></a>念最尊胜。<a id="a-8s"></a>彼终不为味着色贪缠扰其心。<a id="a-8t"></a>亦复不为味着声香味触法贪缠扰其心。<a id="a-8u"></a>心不为贪所缠扰故。<a id="a-8v"></a>无随味着色相貌识。<a id="a-8w"></a>无随味着声香味触法相貌识。<a id="a-8x"></a>于二果中。<a id="a-8y"></a>随证一果。<a id="a-8z"></a>谓于现法。<a id="a-90"></a>证有余依般涅槃界。<a id="a-91"></a>或不还果。<a id="a-92"></a>尔时世尊。<a id="a-93"></a>重摄此义。<a id="a-94"></a>而说颂曰。</p>
  <p id="a95">修学胜利人　　依佛修梵行</p>
  <p id="a96">慧为其上首　　及懈脱坚牢</p>
  <p id="a97">念最居尊胜　　二果随证一</p>
  <p id="a98">谓现法涅槃　　及永不还果</p>
  <p id="a99">由慧为上首　　贪不扰其心</p>
  <p id="a9A">无随色等缘　　相貌所生识</p>
  <p id="a9B">学胜利圆满　　生胜定上慧</p>
  <p id="a9C">尽生老死边　　证有余依界</p>
  <p id="a9D">故汝等苾刍　　应勤修戒定</p>
  <p id="a9E">生微妙胜慧　　尽生老病死</p>
  <p id="a9F">住我法律中　　能无放逸者</p>
  <p id="a9G">定坏魔军力　　永尽众苦边</p>
  <p id="a9H">吾从世尊。<a id="a-9I"></a>闻如是语。<a id="a-9J"></a>苾刍当知。<a id="a-9K"></a>一切世间。<a id="a-9L"></a>恶不善法。<a id="a-9M"></a>皆以无明。<a id="a-9N"></a>为其前导。<a id="a-9O"></a>而得生长。<a id="a-9P"></a>以无惭愧。<a id="a-9Q"></a>为其后助。<a id="a-9R"></a>而不损减。<a id="a-9S"></a>所以者何。<a id="a-9T"></a>诸趣有生生老病死愁叹忧苦热恼等法。<a id="a-9U"></a>一切皆用无明为根。<a id="a-9V"></a>而得生长。<a id="a-9W"></a>既生长已。<a id="a-9X"></a>依之复能生起一切恶不善法。<a id="a-9Y"></a>恶法既生由无惭愧。<a id="a-9Z"></a>都无悔变。<a id="a-9a"></a>无悔变故。<a id="a-9b"></a>而不损减。<a id="a-9c"></a>一切世间。<a id="a-9d"></a>善清净法。<a id="a-9e"></a>皆以慧明。<a id="a-9f"></a>为其前导。<a id="a-9g"></a>而得生长。<a id="a-9h"></a>以惭与愧。<a id="a-9i"></a>为其后助。<a id="a-9j"></a>而不损减。<a id="a-9k"></a>所以者何。<a id="a-9l"></a>明处其前。<a id="a-9m"></a>惭愧为后。<a id="a-9n"></a>能永断灭。<a id="a-9o"></a>诸趣有生生老病死。<a id="a-9p"></a>能超一切。<a id="a-9q"></a>愁叹忧苦热恼等法。<a id="a-9r"></a>能触如理。<a id="a-9s"></a>能得甘露。<a id="a-9t"></a>能证涅槃。<a id="a-9u"></a>是故汝等。<a id="a-9v"></a>应如是学。<a id="a-9w"></a>我当云何。<a id="a-9x"></a>永断无明。<a id="a-9y"></a>发起慧明。<a id="a-9z"></a>永断一切。<a id="a-A0"></a>诸趣有生生老病死。<a id="a-A1"></a>永超一切。<a id="a-A2"></a>愁叹忧苦热恼等法。<a id="a-A3"></a>触于如理。<a id="a-A4"></a>得于甘露。<a id="a-A5"></a>证于涅槃。<a id="a-A6"></a>汝等苾刍。<a id="a-A7"></a>应如是学。<a id="a-A8"></a>尔时世尊。<a id="a-A9"></a>重摄此义。<a id="a-AA"></a>而说颂曰。</p>
  <p id="aAB">此世及后生　　生老病死等</p>
  <p id="aAC">贪爱等烦恼　　皆无明为根</p>
  <p id="aAD">无明为大愚　　令久处生死</p>
  <p id="aAE">此世与他世　　高下趣往还</p>
  <p id="aAF">最初有无明　　最后无惭愧</p>
  <p id="aAG">生长诸恶法　　堕众恶趣中</p>
  <p id="aAH">故应勤精进　　离贪爱愚痴</p>
  <p id="aAI">发起智慧明　　断生死苦本</p>
  <p id="aAJ">吾从世尊。<a id="a-AK"></a>闻如是语。<a id="a-AL"></a>苾刍当知。<a id="a-AM"></a>一切如来应正等觉。<a id="a-AN"></a>怜愍世间出兴于世。<a id="a-AO"></a>为欲永断除舍二法。<a id="a-AP"></a>转于贤圣无上法轮。<a id="a-AQ"></a>一切世间。<a id="a-AR"></a>所有沙门。<a id="a-AS"></a>或婆罗门天魔梵等。<a id="a-AT"></a>曾未有能如法转者。<a id="a-AU"></a>云何二法。<a id="a-AV"></a>一者无明。<a id="a-AW"></a>二者有爱。<a id="a-AX"></a>一切如来应正等觉。<a id="a-AY"></a>怜愍世间出兴于世。<a id="a-AZ"></a>皆为永断。<a id="a-Aa"></a>除舍此二。<a id="a-Ab"></a>转于贤圣无上法轮。<a id="a-Ac"></a>广说乃至曾未有能如法转者。<a id="a-Ad"></a>若能永断除舍一切所有无明及诸有爱。<a id="a-Ae"></a>令其永尽。<a id="a-Af"></a>无有遗余。<a id="a-Ag"></a>便能永断一切烦恼诸杂染法。<a id="a-Ah"></a>是则名为出诸坑堑。<a id="a-Ai"></a>越诸垣墙。<a id="a-Aj"></a>破诸关键摧伊师迦。<a id="a-Ak"></a>是真贤圣。<a id="a-Al"></a>是正法幢。<a id="a-Am"></a>是大沙门。<a id="a-An"></a>是婆罗门。<a id="a-Ao"></a>是真聪慧。<a id="a-Ap"></a>是真沐浴。<a id="a-Aq"></a>是真智者。<a id="a-Ar"></a>是真调顺至调顺地。<a id="a-As"></a>名世福田。<a id="a-At"></a>尔时世尊。<a id="a-Au"></a>重摄此义。<a id="a-Av"></a>而说颂曰。</p>
  <p id="aAw">无上正等觉　　商主世间尊</p>
  <p id="aAx">大雄大丈夫　　拔众毒箭者</p>
  <p id="aAy">哀愍诸世间　　为断除二法</p>
  <p id="aAz">谓无明有爱　　转无上法轮</p>
  <p id="aB0">是苦是苦因　　是众苦永灭</p>
  <p id="aB1">是八支圣道　　趣灭苦涅槃</p>
  <p id="aB2">智者闻斯法　　信解等坚牢</p>
  <p id="aB3">达诸法正真　　断无明有爱</p>
  <p id="aB4">无明有爱除　　诸杂染皆灭</p>
  <p id="aB5">至善调顺地　　名世良福田</p>
  <p id="aB6">吾从世尊。<a id="a-B7"></a>闻如是语。<a id="a-B8"></a>苾刍当知。<a id="a-B9"></a>有二苦事。<a id="a-BA"></a>最为难忍。<a id="a-BB"></a>一剃须发。<a id="a-BC"></a>二常乞求。<a id="a-BD"></a>所以者何。<a id="a-BE"></a>世间怨嫌。<a id="a-BF"></a>兴咒诅者。<a id="a-BG"></a>作是愿言。<a id="a-BH"></a>愿彼贫穷。<a id="a-BI"></a>剃除须发。<a id="a-BJ"></a>服故弊衣。<a id="a-BK"></a>手持瓦器。<a id="a-BL"></a>从家至家。<a id="a-BM"></a>行乞自活。<a id="a-BN"></a>诸有净信善男子等。<a id="a-BO"></a>受持此法。<a id="a-BP"></a>而出家者。<a id="a-BQ"></a>非为王贼债主怖畏之所逼切。<a id="a-BR"></a>非恐不活。<a id="a-BS"></a>而舍居家。<a id="a-BT"></a>但为超度生老病死愁叹忧苦热恼等法。<a id="a-BU"></a>但为灭除纯大苦蕴。<a id="a-BV"></a>我诸弟子。<a id="a-BW"></a>求如是事。<a id="a-BX"></a>正信出家。<a id="a-BY"></a>为利自他。<a id="a-BZ"></a>受持此法。<a id="a-Ba"></a>或有如是。<a id="a-Bb"></a>而出家已。<a id="a-Bc"></a>未经几时。<a id="a-Bd"></a>则便宽慢。<a id="a-Be"></a>放逸懈怠。<a id="a-Bf"></a>下劣精进。<a id="a-Bg"></a>亡失正念。<a id="a-Bh"></a>无有正知。<a id="a-Bi"></a>心乱不定。<a id="a-Bj"></a>纵任诸根。<a id="a-Bk"></a>多欲贪着。<a id="a-Bl"></a>心怀嗔忿。<a id="a-Bm"></a>愚钝无知。<a id="a-Bn"></a>耽染诸欲。<a id="a-Bo"></a>虚妄思惟。<a id="a-Bp"></a>毁诸禁戒。<a id="a-Bq"></a>实非沙门。<a id="a-Br"></a>自称沙门。<a id="a-Bs"></a>实非梵行。<a id="a-Bt"></a>自称梵行。<a id="a-Bu"></a>内朽顺流。<a id="a-Bv"></a>如秽蜗螺贝音狗行。<a id="a-Bw"></a>覆藏己恶。<a id="a-Bx"></a>诈现自善。<a id="a-By"></a>或就种种恶不善法。<a id="a-Bz"></a>譬如有人。<a id="a-C0"></a>从闇入闇。<a id="a-C1"></a>从坑堕坑。<a id="a-C2"></a>从怨至怨。<a id="a-C3"></a>我说如是痴出家人。<a id="a-C4"></a>亦复如是。<a id="a-C5"></a>又如有木。<a id="a-C6"></a>两头火燃。<a id="a-C7"></a>中涂粪秽。<a id="a-C8"></a>若在聚落及与空闲。<a id="a-C9"></a>皆无复用。<a id="a-CA"></a>我说如是痴出家人。<a id="a-CB"></a>亦复如是。<a id="a-CC"></a>失在家法。<a id="a-CD"></a>复非沙门世出世间。<a id="a-CE"></a>皆无胜分。<a id="a-CF"></a>尔时世尊。<a id="a-CG"></a>重摄此义。<a id="a-CH"></a>而说颂曰。</p>
  <p id="aCI">出家而破戒　　二俱无所成</p>
  <p id="aCJ">谓失在家仪　　及坏沙门法</p>
  <p id="aCK">宁吞热铁丸　　洋铜而灌口</p>
  <p id="aCL">不受人信施　　而毁犯尸罗</p>
  <p id="aCM">诸毁犯尸罗　　无悔无惭愧</p>
  <p id="aCN">多受人信施　　定当生地狱</p>
  <p id="aCO">诸有智慧人　　应坚持净戒</p>
  <p id="aCP">勿受人信施　　而毁犯尸罗</p>
  <p id="aCQ">吾从世尊。<a id="a-CR"></a>闻如是语。<a id="a-CS"></a>苾刍当知。<a id="a-CT"></a>世有二种补特伽罗。<a id="a-CU"></a>摄受增益。<a id="a-CV"></a>恶趣地狱。<a id="a-CW"></a>恶不善法。<a id="a-CX"></a>云何二种补特伽罗。<a id="a-CY"></a>一者一类补特伽罗。<a id="a-CZ"></a>毁犯净戒。<a id="a-Ca"></a>实非沙门。<a id="a-Cb"></a>自称沙门。<a id="a-Cc"></a>实非梵行。<a id="a-Cd"></a>自称梵行。<a id="a-Ce"></a>内朽顺流。<a id="a-Cf"></a>如秽蜗螺贝音狗行。<a id="a-Cg"></a>覆藏己恶。<a id="a-Ch"></a>诈现自善。<a id="a-Ci"></a>如朽隧级。<a id="a-Cj"></a>无所复用。<a id="a-Ck"></a>唯增恶趣。<a id="a-Cl"></a>二者一类补特伽罗于具净戒。<a id="a-Cm"></a>无所毁犯。<a id="a-Cn"></a>精进修行。<a id="a-Co"></a>清白梵行。<a id="a-Cp"></a>有德苾刍。<a id="a-Cq"></a>以诸无根。<a id="a-Cr"></a>非梵行法。<a id="a-Cs"></a>诽谤毁辱。<a id="a-Ct"></a>令失威光。<a id="a-Cu"></a>如是二种补特伽罗。<a id="a-Cv"></a>摄受增益。<a id="a-Cw"></a>恶趣地狱。<a id="a-Cx"></a>恶不善法。<a id="a-Cy"></a>尔时世尊重摄此义。<a id="a-Cz"></a>而说颂曰。</p>
  <p id="aD0">二补特伽罗　　生长恶趣业</p>
  <p id="aD1">谓毁犯净戒　　及诽谤贤良</p>
  <p id="aD2">如是二种人　　俱名为下贱</p>
  <p id="aD3">现在人所鄙　　受苦在当来</p>
  <p id="aD4">是故诸苾刍　　常应不放逸</p>
  <p id="aD5">受持清净戒　　勿毁谤他人</p>
  <p id="aD6">吾从世尊。<a id="a-D7"></a>闻如是语。<a id="a-D8"></a>苾刍当知。<a id="a-D9"></a>世有二种补特伽罗。<a id="a-DA"></a>恩深难报。<a id="a-DB"></a>云何为二。<a id="a-DC"></a>所谓父母。<a id="a-DD"></a>假使有人。<a id="a-DE"></a>一肩荷父。<a id="a-DF"></a>一肩担母。<a id="a-DG"></a>尽其寿量。<a id="a-DH"></a>曾无暂舍。<a id="a-DI"></a>供给衣食。<a id="a-DJ"></a>病缘医药。<a id="a-DK"></a>种种所须。<a id="a-DL"></a>犹未能报父母深恩。<a id="a-DM"></a>所以者何。<a id="a-DN"></a>父母于子。<a id="a-DO"></a>恩极深重。<a id="a-DP"></a>所谓产生。<a id="a-DQ"></a>慈心乳哺。<a id="a-DR"></a>洗拭将养。<a id="a-DS"></a>令其长大。<a id="a-DT"></a>供给种种资身众具。<a id="a-DU"></a>教示世间所有仪式。<a id="a-DV"></a>心常欲令离苦得乐。<a id="a-DW"></a>曾无暂舍。<a id="a-DX"></a>如影随形。<a id="a-DY"></a>父母于子。<a id="a-DZ"></a>既有如是。<a id="a-Da"></a>所说深恩。<a id="a-Db"></a>当云何报。<a id="a-Dc"></a>若彼父母。<a id="a-Dd"></a>于佛法僧。<a id="a-De"></a>无清净信。<a id="a-Df"></a>其子方便。<a id="a-Dg"></a>示现劝导赞励庆慰。<a id="a-Dh"></a>令生净信。<a id="a-Di"></a>若彼父母。<a id="a-Dj"></a>无清净戒。<a id="a-Dk"></a>其子方便示现劝导。<a id="a-Dl"></a>赞励庆慰。<a id="a-Dm"></a>令其受持清净禁戒。<a id="a-Dn"></a>若彼父母。<a id="a-Do"></a>无有多闻。<a id="a-Dp"></a>其子方便。<a id="a-Dq"></a>示现劝导赞励庆慰。<a id="a-Dr"></a>令其听闻诸佛正法。<a id="a-Ds"></a>若彼父母。<a id="a-Dt"></a>为性悭贪。<a id="a-Du"></a>不乐布施。<a id="a-Dv"></a>其子方便。<a id="a-Dw"></a>示现劝导赞励庆慰。<a id="a-Dx"></a>令行布施。<a id="a-Dy"></a>若彼父母。<a id="a-Dz"></a>为性闇钝。<a id="a-E0"></a>无有胜慧。<a id="a-E1"></a>其子方便。<a id="a-E2"></a>示现劝导赞励庆慰。<a id="a-E3"></a>令修胜慧。<a id="a-E4"></a>其子如是。<a id="a-E5"></a>乃名真实报父母恩。<a id="a-E6"></a>尔时世尊。<a id="a-E7"></a>重摄此义。<a id="a-E8"></a>而说颂曰。</p>
  <p id="aE9">二补特伽罗　　恩深重难报</p>
  <p id="aEA">所谓父及母　　能生长世间</p>
  <p id="aEB">假使以两肩　　尽寿荷父母</p>
  <p id="aEC">常供养恭敬　　犹未为报恩</p>
  <p id="aED">父母于世间　　能生育教导</p>
  <p id="aEE">慈心求利乐　　如彼影随形</p>
  <p id="aEF">若父母先无　　信戒闻舍慧</p>
  <p id="aEG">子令其修习　　名真实报恩</p>
  <p id="aEH">恭敬给所须　　唯现世安乐</p>
  <p id="aEI">令修信戒等　　究竟证涅槃</p>
  <p id="aEJ">吾从世尊。<a id="a-EK"></a>闻如是语。<a id="a-EL"></a>苾刍当知。<a id="a-EM"></a>世有二种无欺诳法。<a id="a-EN"></a>云何为二。<a id="a-EO"></a>谓业与智。<a id="a-EP"></a>若诸有情。<a id="a-EQ"></a>已集诸业。<a id="a-ER"></a>其异熟果。<a id="a-ES"></a>若未现前。<a id="a-ET"></a>终不尽灭。<a id="a-EU"></a>若诸有情。<a id="a-EV"></a>已生诸智。<a id="a-EW"></a>一切烦恼。<a id="a-EX"></a>若未永除。<a id="a-EY"></a>终不舍离。<a id="a-EZ"></a>如是名为世有二种无欺诳法。<a id="a-Ea"></a>尔时世尊。<a id="a-Eb"></a>重摄此义。<a id="a-Ec"></a>而说颂曰。</p>
  <p id="aEd">二无欺诳法　　诸佛共所谈</p>
  <p id="aEe">谓已集已生　　诸业及诸智</p>
  <p id="aEf">异熟果未生　　诸业终不灭</p>
  <p id="aEg">烦恼若未尽　　智终不舍离</p>
  <p id="aEh">业是生死因　　智为灭惑本</p>
  <p id="aEi">是故应修智　　永尽众苦边</p>
  <p id="aEj">吾从世尊。<a id="a-Ek"></a>闻如是语。<a id="a-El"></a>苾刍当知。<a id="a-Em"></a>世有二种补特伽罗。<a id="a-En"></a>应深尊重礼拜供养。<a id="a-Eo"></a>以敬爱心。<a id="a-Ep"></a>亲近而住。<a id="a-Eq"></a>云何为二。<a id="a-Er"></a>所谓父母。<a id="a-Es"></a>若诸有情。<a id="a-Et"></a>于其父母。<a id="a-Eu"></a>深心尊重。<a id="a-Ev"></a>礼拜供养。<a id="a-Ew"></a>以敬爱心。<a id="a-Ex"></a>亲近而住。<a id="a-Ey"></a>生无量福。<a id="a-Ez"></a>诸有智人。<a id="a-F0"></a>咸共称叹。<a id="a-F1"></a>声誉普闻。<a id="a-F2"></a>处众无畏。<a id="a-F3"></a>后不焦恼无悔。<a id="a-F4"></a>命终身坏死后升诸善趣。<a id="a-F5"></a>生于天中。<a id="a-F6"></a>何缘有情。<a id="a-F7"></a>应于父母。<a id="a-F8"></a>深心尊重。<a id="a-F9"></a>礼拜供养。<a id="a-FA"></a>以敬爱心。<a id="a-FB"></a>亲近而住。<a id="a-FC"></a>父母于子。<a id="a-FD"></a>有深重恩。<a id="a-FE"></a>所谓产生。<a id="a-FF"></a>慈心乳哺。<a id="a-FG"></a>洗拭将养。<a id="a-FH"></a>令其长大。<a id="a-FI"></a>供给种种资身众具。<a id="a-FJ"></a>教示世间所有仪式。<a id="a-FK"></a>心常欲令离苦得乐。<a id="a-FL"></a>曾无暂舍。<a id="a-FM"></a>如影随形。<a id="a-FN"></a>是故父母。<a id="a-FO"></a>应深敬重。<a id="a-FP"></a>礼拜供养。<a id="a-FQ"></a>以敬爱心。<a id="a-FR"></a>亲近而住。<a id="a-FS"></a>若诸有情。<a id="a-FT"></a>敬爱父母。<a id="a-FU"></a>亲近而住。<a id="a-FV"></a>父母于其深心慈愍。<a id="a-FW"></a>除无益事。<a id="a-FX"></a>授有益事。<a id="a-FY"></a>制止众恶。<a id="a-FZ"></a>劝修众善。<a id="a-Fa"></a>为其娉娶。<a id="a-Fb"></a>贞良妻室。<a id="a-Fc"></a>有时赐与珍宝财谷。<a id="a-Fd"></a>世间天人。<a id="a-Fe"></a>咸共称叹。<a id="a-Ff"></a>恭敬供养。<a id="a-Fg"></a>亲近加护。<a id="a-Fh"></a>令无衰恼。<a id="a-Fi"></a>是故有情。<a id="a-Fj"></a>于其父母。<a id="a-Fk"></a>应深尊重礼拜供养。<a id="a-Fl"></a>以敬爱心。<a id="a-Fm"></a>亲近而住。<a id="a-Fn"></a>尔时世尊。<a id="a-Fo"></a>重摄此义。<a id="a-Fp"></a>而说颂曰。</p>
  <p id="aFq">诸有乐福人　　应尊重父母</p>
  <p id="aFr">礼拜修供养　　敬爱亲近居</p>
  <p id="aFs">世间聪慧人　　恭敬于父母</p>
  <p id="aFt">恒时修供养　　常生欢喜心</p>
  <p id="aFu">父母于世间　　恩深重难报</p>
  <p id="aFv">除无益制恶　　授利劝修善</p>
  <p id="aFw">与妻室资财　　慈心常覆护</p>
  <p id="aFx">是故修供养　　无量福聚生</p>
  <p id="aFy">现得胜名闻　　咸供养恭敬</p>
  <p id="aFz">死生天善趣　　受妙乐无穷</p>
  <p id="aG0">欲得生天人　　受五欲妙乐</p>
  <p id="aG1">犹如天帝释　　当供养父母</p>
  <p id="aG2">重摄前经嗢拖南曰。</p>
  <p id="aG3">善寻轮戒学　　无明慧断除</p>
  <p id="aG4">苦毁谤报恩　　无欺诳父母</p>
 </body>
</html>