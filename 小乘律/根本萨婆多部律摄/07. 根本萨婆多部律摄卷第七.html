<!doctype html>
<html id="z3IBV9OrJ" data-ver="1501">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本萨婆多部律摄卷第七</h1>
  <p id="a2">摄颂曰。</p>
  <p id="a3">二钵二织师　　夺衣并急施</p>
  <p id="a4">阿兰若雨衣　　回僧七日药</p>
  <p data-pb></p>
  <h2 id="a5">畜长钵过十日不分别学处第二十一</h2>
  <p id="a6">尔时薄伽梵在室罗伐城给孤独园。<a id="a-7"></a>时邬波难陀苾刍。<a id="a-8"></a>由贪买钵劝六十人。<a id="a-9"></a>人别各施六十迦利沙波拏。<a id="a-A"></a>又六众苾刍处处从他多乞好钵。<a id="a-B"></a>情贪积聚。<a id="a-C"></a>既不自用复不施人。<a id="a-D"></a>增长烦恼妨修正业。<a id="a-E"></a>此由钵事过分废阙。<a id="a-F"></a>及讥嫌烦恼。<a id="a-G"></a>制斯学处。</p>
  <p id="aH">若复苾刍畜长钵过十日不分别者。<a id="a-I"></a>泥萨只波逸底迦。</p>
  <p id="aJ">言长钵者。<a id="a-K"></a>谓现有一守持钵。<a id="a-L"></a>更畜余者名之为长。<a id="a-M"></a>若不分别日日。<a id="a-N"></a>得恶作罪。<a id="a-O"></a>过十日泥萨只波逸底迦。<a id="a-P"></a>若现无钵后得钵时不名为长。<a id="a-Q"></a>若不守持日日之中。<a id="a-R"></a>亦得恶作。<a id="a-S"></a>钵有二种。<a id="a-T"></a>一铁二瓦。<a id="a-U"></a>准知石钵即是瓦类。<a id="a-V"></a>若不尔者世尊如何受天石钵。<a id="a-W"></a>知非清净而自用耶。<a id="a-X"></a>有四种钵。<a id="a-Y"></a>谓金银琉璃水精。<a id="a-Z"></a>此若未受不应受。<a id="a-a"></a>若受应弃。<a id="a-b"></a>又四种钵鋀石赤铜白铜及木。<a id="a-c"></a>此若未受亦不应受。<a id="a-d"></a>若受应作药盂得随意用。<a id="a-e"></a>若如法钵应守持。<a id="a-f"></a>以钵置左手中。<a id="a-g"></a>张右手掩钵口上。<a id="a-h"></a>作如是说。<a id="a-i"></a>具寿存念。<a id="a-j"></a>我苾刍某甲此钵呾罗。<a id="a-k"></a>是大仙器。<a id="a-l"></a>是乞食器。<a id="a-m"></a>我今守持常用食故。<a id="a-n"></a>第二第三亦如是说。<a id="a-o"></a>若欲舍者准舍衣法。<a id="a-p"></a>若有两钵应持好者。<a id="a-q"></a>余应分别。<a id="a-r"></a>苾刍小钵于尼成大。<a id="a-s"></a>其钵量者后当说之。<a id="a-t"></a>其无犯者若减量。<a id="a-u"></a>若过量。<a id="a-v"></a>若畜长钵拟与余人。<a id="a-w"></a>出家近圆。<a id="a-x"></a>济其所用。<a id="a-y"></a>虽不分别。<a id="a-z"></a>此亦无犯。<a id="a-10"></a>若为贮羹菜。<a id="a-11"></a>或用饮水畜二小钵。<a id="a-12"></a>及安盐盘子并匙。<a id="a-13"></a>悉皆无犯。<a id="a-14"></a>又于大钵之中随容小钵。<a id="a-15"></a>若顺所须多畜非犯。<a id="a-16"></a>应更畜一大钵防阙事故。<a id="a-17"></a>此异外道缝叶为器。<a id="a-18"></a>或于手内立拱而食。<a id="a-19"></a>难养难供非福田相。<a id="a-1A"></a>世尊许一非多非少。<a id="a-1B"></a>善顺中道资身修业。<a id="a-1C"></a>颇有苾刍畜钵。<a id="a-1D"></a>一夜得舍堕耶。<a id="a-1E"></a>有谓得钵根转为尼。<a id="a-1F"></a>经一夜时便得本罪。<a id="a-1G"></a>持钵之法不应令未近圆人洗。<a id="a-1H"></a>若能存护者听洗。<a id="a-1I"></a>凡于钵上不应书己名字。<a id="a-1J"></a>若作私记者无犯。<a id="a-1K"></a>别人之物皆应准此。<a id="a-1L"></a>若书名时得恶作罪。<a id="a-1M"></a>若人持物施三宝者。<a id="a-1N"></a>应于所施物上镌题施主名字此是某甲福施之物。<a id="a-1O"></a>别人卧具应作私记。<a id="a-1P"></a>于钵袋中出内钵时。<a id="a-1Q"></a>洗及晒暴并不应立。<a id="a-1R"></a>亦不置地应以物替承。<a id="a-1S"></a>不用除秽不安秽处。<a id="a-1T"></a>牛粪有沙不应用洗。<a id="a-1U"></a>若有湿润不内袋中。<a id="a-1V"></a>若已乾者不应久晒。<a id="a-1W"></a>知量受用如护眼睛。<a id="a-1X"></a>涉路行时。<a id="a-1Y"></a>不露擎去。<a id="a-1Z"></a>不衣角裹。<a id="a-1a"></a>应以袋盛挂肩而去。<a id="a-1b"></a>袋有三种。<a id="a-1c"></a>一钵袋。<a id="a-1d"></a>二药袋。<a id="a-1e"></a>三杂袋。<a id="a-1f"></a>若挂肩时应随次第。<a id="a-1g"></a>各置一肩。<a id="a-1h"></a>不应交络。<a id="a-1i"></a>不应齐挂傍出肩隅。<a id="a-1j"></a>如瓮鼓形作襻之法。<a id="a-1k"></a>缝带内毡以线络之。<a id="a-1l"></a>勿令卷缩。<a id="a-1m"></a>凡安钵处。<a id="a-1n"></a>若在寺中应为龛窟。<a id="a-1o"></a>居兰若者应编竹苇为笼。<a id="a-1p"></a>泥及牛粪涂其表里。<a id="a-1q"></a>若欲他行不应持去。<a id="a-1r"></a>所到之处随时更作。<a id="a-1s"></a>若苾刍自解作钵。<a id="a-1t"></a>应居屏处。<a id="a-1u"></a>勿令俗见。</p>
  <p data-pb></p>
  <h2 id="a1v">乞钵学处第二十二</h2>
  <p id="a1w">佛在室罗伐城给孤独园。<a id="a-1x"></a>时邬波难陀为行乞食。<a id="a-1y"></a>至于商人处。<a id="a-1z"></a>乞第二钵情贪好故。<a id="a-20"></a>增长烦恼招物。<a id="a-21"></a>讥嫌事恼同前。<a id="a-22"></a>制斯学处。</p>
  <p id="a23">若复苾刍有钵减五缀。<a id="a-24"></a>堪得受用为好故。<a id="a-25"></a>更求余钵。<a id="a-26"></a>得者泥萨只波逸底迦。<a id="a-27"></a>彼苾刍当于众中舍此长钵。<a id="a-28"></a>取最下钵。<a id="a-29"></a>与彼苾刍报言。<a id="a-2A"></a>此钵还汝不应守持。<a id="a-2B"></a>不应分别。<a id="a-2C"></a>亦勿施人应自审详。<a id="a-2D"></a>徐徐受用。<a id="a-2E"></a>乃至破应护持。<a id="a-2F"></a>此是法。</p>
  <p id="a2G">言减五缀者。<a id="a-2H"></a>谓未满五缀时。<a id="a-2I"></a>有苾刍用五片钵缀而乞食。<a id="a-2J"></a>日别料理废修正业。<a id="a-2K"></a>或但五缀或时过此。<a id="a-2L"></a>听畜余钵。<a id="a-2M"></a>有五种镕湿物不应缀钵。<a id="a-2N"></a>谓黑糖黄蜡铅锡紫矿有五种缀铁钵法。<a id="a-2O"></a>一以细钉塞孔。<a id="a-2P"></a>二安小铁片打入令牢。<a id="a-2Q"></a>三如鱼齿四边铰破内外相夹。<a id="a-2R"></a>四以铁片掩孔周圆钉之五用屑末。<a id="a-2S"></a>此有二种。<a id="a-2T"></a>一碎铁末。<a id="a-2U"></a>二磨石末初补铁钵。<a id="a-2V"></a>次补瓦钵用末缀时。<a id="a-2W"></a>以油和末。<a id="a-2X"></a>于铁碗中用铁锤。<a id="a-2Y"></a>熟研方用塞孔。<a id="a-2Z"></a>即以微火烧之使鞕。<a id="a-2a"></a>若粗涩者更以油涂。<a id="a-2b"></a>依法熏之。<a id="a-2c"></a>若瓦钵有孔隙者。<a id="a-2d"></a>用沙糖和泥塞之。<a id="a-2e"></a>以火干炙若璺破者刻作鼓腰。<a id="a-2f"></a>以铁鼓填之上以泥涂火熏应用。<a id="a-2g"></a>泛论钵者有四圆满。<a id="a-2h"></a>一体圆满。<a id="a-2i"></a>谓是铁也。<a id="a-2j"></a>二相圆满。<a id="a-2k"></a>谓坚牢无穴无缀不受垢腻。<a id="a-2l"></a>三量圆满。<a id="a-2m"></a>谓是大钵。<a id="a-2n"></a>四得处圆满。<a id="a-2o"></a>谓众中分得。<a id="a-2p"></a>或施主处得。<a id="a-2q"></a>或是旧好钵。<a id="a-2r"></a>若苾刍先有此钵。<a id="a-2s"></a>更求好者得时舍堕。<a id="a-2t"></a>于众中者此钵应于众中而舍。<a id="a-2u"></a>应先劝请行有犯钵。<a id="a-2v"></a>苾刍具五法者。<a id="a-2w"></a>应差始从敷座。<a id="a-2x"></a>乃至问云。<a id="a-2y"></a>汝某甲能与僧伽行有犯钵不。<a id="a-2z"></a>彼答言能。<a id="a-30"></a>应一苾刍作白。<a id="a-31"></a>二羯磨差。<a id="a-32"></a>大德僧伽听。<a id="a-33"></a>此某甲苾刍乐与僧伽行有犯钵。<a id="a-34"></a>若僧伽时至听者。<a id="a-35"></a>僧伽应许。<a id="a-36"></a>僧伽今差。<a id="a-37"></a>某甲为行有犯钵。<a id="a-38"></a>苾刍此某甲今与僧伽行有犯钵。<a id="a-39"></a>白如是。<a id="a-3A"></a>次作羯磨。<a id="a-3B"></a>大德僧伽听。<a id="a-3C"></a>乃至我今如是持。<a id="a-3D"></a>准白应作。<a id="a-3E"></a>佛言。<a id="a-3F"></a>汝诸苾刍行有犯钵法。<a id="a-3G"></a>我今当制行有犯钵。<a id="a-3H"></a>人众和合时应告白言。<a id="a-3I"></a>诸具寿。<a id="a-3J"></a>明日我当为僧伽行有犯钵。<a id="a-3K"></a>诸具寿。<a id="a-3L"></a>各各持钵来集。<a id="a-3M"></a>至明日僧伽尽集时。<a id="a-3N"></a>彼苾刍持有犯钵。<a id="a-3O"></a>上座前立。<a id="a-3P"></a>赞美其钵。<a id="a-3Q"></a>白上座言。<a id="a-3R"></a>此钵光净圆满堪用。<a id="a-3S"></a>若须者应取。<a id="a-3T"></a>若上座取者应与。<a id="a-3U"></a>即持上座钵行与第二上座。<a id="a-3V"></a>第二不用应与第三。<a id="a-3W"></a>正与第三上座时。<a id="a-3X"></a>第一上座更索者。<a id="a-3Y"></a>初一索时不应与。<a id="a-3Z"></a>第二索时亦不应与。<a id="a-3a"></a>三索应与。<a id="a-3b"></a>上座犯恶作罪。<a id="a-3c"></a>应须说悔。<a id="a-3d"></a>如是乃至行末。<a id="a-3e"></a>若却索者准此应知。<a id="a-3f"></a>如是行时展转至终所得之钵。<a id="a-3g"></a>即应授与犯舍。<a id="a-3h"></a>苾刍语言。<a id="a-3i"></a>苾刍。<a id="a-3j"></a>此钵不合守持。<a id="a-3k"></a>亦不应弃徐徐受用。<a id="a-3l"></a>乃至破来行有犯钵。<a id="a-3m"></a>苾刍不依教者得越法罪。<a id="a-3n"></a>持有犯钵苾刍若乞食时。<a id="a-3o"></a>以有犯钵盛好囊中。<a id="a-3p"></a>其守持者置余袋内。<a id="a-3q"></a>若得好饭安有犯钵。<a id="a-3r"></a>粗者安守持钵中。<a id="a-3s"></a>有犯钵置在一边。<a id="a-3t"></a>守持者常应用食。<a id="a-3u"></a>若洗暴举熏。<a id="a-3v"></a>或时涉路有犯钵常好安置。<a id="a-3w"></a>乃至破来彼苾刍所有行法。<a id="a-3x"></a>不依行者得越法罪。<a id="a-3y"></a>此是汝钵不应守持者。<a id="a-3z"></a>谓先有守持钵此钵为行治罚。<a id="a-40"></a>令其畜用。<a id="a-41"></a>不应分别者。<a id="a-42"></a>亦复不合分别作净而畜。<a id="a-43"></a>不施余人者不应持此施与他人。<a id="a-44"></a>应自审详受用不应卒尔。<a id="a-45"></a>生疲怠心故令破坏。<a id="a-46"></a>若故坏者得越法罪。<a id="a-47"></a>若求得多钵者。<a id="a-48"></a>皆舍堕罪。<a id="a-49"></a>于此钵中取一好者。<a id="a-4A"></a>众中作法所有余钵。<a id="a-4B"></a>随意分施。<a id="a-4C"></a>此中犯者苾刍钵破。<a id="a-4D"></a>始从一缀齐五缀来。<a id="a-4E"></a>堪得受用不作缀法。<a id="a-4F"></a>为好故更求余钵。<a id="a-4G"></a>觅时恶作。<a id="a-4H"></a>得便舍堕。<a id="a-4I"></a>非好好想。<a id="a-4J"></a>但得堕罪。<a id="a-4K"></a>好与不好作不好想者无犯。<a id="a-4L"></a>或为他求。<a id="a-4M"></a>或两人共觅。<a id="a-4N"></a>或遣书等。<a id="a-4O"></a>或外道边求得皆得恶作。<a id="a-4P"></a>若以价买得。<a id="a-4Q"></a>或不为好从他求得。<a id="a-4R"></a>或转换得此皆无犯。</p>
  <p data-pb></p>
  <h2 id="a4S">自乞缕使非亲织师织作衣学处第二十三</h2>
  <p id="a4T">佛在室罗伐城给孤独园。<a id="a-4U"></a>时邬波难陀苾刍从捻线家求缕。<a id="a-4V"></a>令[仁-二+達]额织师织一上叠。<a id="a-4W"></a>复依托王臣织一张叠。<a id="a-4X"></a>恼物生讥因求好事。<a id="a-4Y"></a>烦恼同前。<a id="a-4Z"></a>制斯学处。<a id="a-4a"></a>若复苾刍自乞缕线。<a id="a-4b"></a>使非亲织师织作衣。<a id="a-4c"></a>若得衣者泥萨只波逸底迦。</p>
  <p id="a4d">言自乞缕者。<a id="a-4e"></a>或得半两。<a id="a-4f"></a>或一两余。<a id="a-4g"></a>谓劫贝缕。<a id="a-4h"></a>或高世耶缕。<a id="a-4i"></a>或复家丝。<a id="a-4j"></a>或毛或奢搦迦。<a id="a-4k"></a>或刍摩。<a id="a-4l"></a>或野麻。<a id="a-4m"></a>或纻缕。<a id="a-4n"></a>或高詀薄迦。<a id="a-4o"></a>或阿钵阑得迦缕。<a id="a-4p"></a>若乞高世耶使非亲织作敷具。<a id="a-4q"></a>便得二堕。<a id="a-4r"></a>一舍由衣体一故。<a id="a-4s"></a>若作余衣或为偃带等。<a id="a-4t"></a>使织之时皆得恶作。<a id="a-4u"></a>或从亲乞。<a id="a-4v"></a>或非亲乞。<a id="a-4w"></a>或自买得。<a id="a-4x"></a>随以何缘而得其缕。<a id="a-4y"></a>使一非亲织师。<a id="a-4z"></a>或复众多。<a id="a-50"></a>或令亲人助织。<a id="a-51"></a>或自助织皆犯舍堕。<a id="a-52"></a>言无犯者。<a id="a-53"></a>从亲而乞。<a id="a-54"></a>使亲而织亲为亲想等。<a id="a-55"></a>句法如上。<a id="a-56"></a>又无犯者。<a id="a-57"></a>若彼施主自有信心。<a id="a-58"></a>令他为织。<a id="a-59"></a>或以价织。<a id="a-5A"></a>若虚诳心陈己胜德。<a id="a-5B"></a>乞得物时恶作。<a id="a-5C"></a>他胜一时俱得。<a id="a-5D"></a>实有德者。<a id="a-5E"></a>得恶作堕罪。<a id="a-5F"></a>虽亲织师不知时故。<a id="a-5G"></a>令他生恼。<a id="a-5H"></a>或现异相。<a id="a-5I"></a>皆得恶作。<a id="a-5J"></a>以不净缕而相和。<a id="a-5K"></a>杂谓驼毛等。<a id="a-5L"></a>或为他织。<a id="a-5M"></a>皆恶作罪。</p>
  <p data-pb></p>
  <h2 id="a5N">劝非亲织师织衣学处第二十四</h2>
  <p id="a5O">佛在室罗伐城给孤独园。<a id="a-5P"></a>时邬波难陀苾刍为自身故。<a id="a-5Q"></a>使织师织大白氎。<a id="a-5R"></a>持满钵食与彼织师。<a id="a-5S"></a>招世讥嫌。<a id="a-5T"></a>事恼同前。<a id="a-5U"></a>制斯学处。</p>
  <p id="a5V">若复苾刍有非亲居士居士妇。<a id="a-5W"></a>为苾刍使非亲织师织作衣。<a id="a-5X"></a>此苾刍先不受请。<a id="a-5Y"></a>便生异念。<a id="a-5Z"></a>诣彼织师所作如是言。<a id="a-5a"></a>汝今知不。<a id="a-5b"></a>此衣为我织。<a id="a-5c"></a>善哉织师。<a id="a-5d"></a>应好织净梳治善简择极坚打。<a id="a-5e"></a>我当以少钵食。<a id="a-5f"></a>或钵食类。<a id="a-5g"></a>或复食直而相济给。<a id="a-5h"></a>若苾刍以如是物。<a id="a-5i"></a>与织师求得衣者。<a id="a-5j"></a>泥萨只波逸底迦。</p>
  <p id="a5k">先不受请者。<a id="a-5l"></a>先不随意许其取索。<a id="a-5m"></a>便生异念者。<a id="a-5n"></a>有四种念。<a id="a-5o"></a>一念密致。<a id="a-5p"></a>谓应好织。<a id="a-5q"></a>二念鲜白。<a id="a-5r"></a>谓净梳治。<a id="a-5s"></a>三念精细。<a id="a-5t"></a>谓善简择。<a id="a-5u"></a>四念光泽。<a id="a-5v"></a>谓极坚打。<a id="a-5w"></a>初言好织亦兼广大。<a id="a-5x"></a>言钵食者。<a id="a-5y"></a>谓与五种珂但尼食。<a id="a-5z"></a>或与五种蒲膳尼食。<a id="a-60"></a>言钵食类者。<a id="a-61"></a>谓以生谷米等。<a id="a-62"></a>言食直者。<a id="a-63"></a>谓与食价此中犯者。<a id="a-64"></a>从初劝作。<a id="a-65"></a>乃至衣未入手皆犯恶作。<a id="a-66"></a>若得衣已便得舍堕。<a id="a-67"></a>若不净衣。<a id="a-68"></a>或劝黄门二形作衣者。<a id="a-69"></a>皆得恶作。</p>
  <p data-pb></p>
  <h2 id="a6A">夺衣学处第二十五</h2>
  <p id="a6B">佛在室罗伐城给孤独园。<a id="a-6C"></a>时难提苾刍以僧伽胝与达摩苾刍。<a id="a-6D"></a>后因忿诤。<a id="a-6E"></a>还夺其衣。<a id="a-6F"></a>由不忍故。<a id="a-6G"></a>生他谤议。<a id="a-6H"></a>因取衣事不忍废阙。<a id="a-6I"></a>讥嫌烦恼。<a id="a-6J"></a>制斯学处。<a id="a-6K"></a>若复苾刍先与苾刍衣。<a id="a-6L"></a>彼于后时恼嗔骂詈。<a id="a-6M"></a>生嫌贱心。<a id="a-6N"></a>若自夺若教人夺。<a id="a-6O"></a>报言还我衣来不与汝。<a id="a-6P"></a>若衣离彼身自受用者。<a id="a-6Q"></a>泥萨只波逸底迦。</p>
  <p id="a6R">言与衣者。<a id="a-6S"></a>是总摽句。<a id="a-6T"></a>若与彼衣时。<a id="a-6U"></a>告言。<a id="a-6V"></a>汝可与我作使。<a id="a-6W"></a>若不为作便夺衣者。<a id="a-6X"></a>得舍堕罪。<a id="a-6Y"></a>言后时者。<a id="a-6Z"></a>谓是别时。<a id="a-6a"></a>言恼者。<a id="a-6b"></a>谓以身业现恼相故。<a id="a-6c"></a>嗔者谓于内心结忿恚故。<a id="a-6d"></a>言骂詈者。<a id="a-6e"></a>由怀忿恨出不忍言故。<a id="a-6f"></a>言嫌贱者。<a id="a-6g"></a>现嗔忿相为不益事。<a id="a-6h"></a>夺者谓据本心有所希望。<a id="a-6i"></a>情既不遂而返夺之。<a id="a-6j"></a>作己物想。<a id="a-6k"></a>若异此者得他胜罪。<a id="a-6l"></a>言受用者。<a id="a-6m"></a>作属己心。<a id="a-6n"></a>此中犯者。<a id="a-6o"></a>谓若苾刍。<a id="a-6p"></a>或身或语。<a id="a-6q"></a>或身语二。<a id="a-6r"></a>或自或他而为牵夺。<a id="a-6s"></a>乃至衣角未离身来。<a id="a-6t"></a>咸得恶作。<a id="a-6u"></a>既离身已得舍堕罪。<a id="a-6v"></a>若诸俗人夺苾刍衣。<a id="a-6w"></a>能生无量不善之业。<a id="a-6x"></a>实未夺得作夺得想等。<a id="a-6y"></a>如前应说。<a id="a-6z"></a>若知前人性不谨慎沙门资具。<a id="a-70"></a>恐其散失。<a id="a-71"></a>善心夺举者无犯。</p>
  <p data-pb></p>
  <h2 id="a72">过后畜急施衣学处第二十六</h2>
  <p id="a73">在室罗伐城给孤独园。<a id="a-74"></a>时六众苾刍于安居中共分衣利。<a id="a-75"></a>因生违恼。<a id="a-76"></a>为受衣事。<a id="a-77"></a>过限废阙。<a id="a-78"></a>讥嫌烦恼。<a id="a-79"></a>制斯学处。<a id="a-7A"></a>若复苾刍前三月。<a id="a-7B"></a>雨安居十日未满。<a id="a-7C"></a>有急施衣。<a id="a-7D"></a>苾刍须者应受。<a id="a-7E"></a>乃至施衣时应畜。<a id="a-7F"></a>若过畜者泥萨只波逸底迦。<a id="a-7G"></a>时胜光王边境反叛。<a id="a-7H"></a>敕大将军善剑令总师旅。<a id="a-7I"></a>伐彼不臣。<a id="a-7J"></a>是时将军便入寺中。<a id="a-7K"></a>告诸苾刍。<a id="a-7L"></a>兵戈交战形命难保。<a id="a-7M"></a>我今施衣。<a id="a-7N"></a>欲自亲授。<a id="a-7O"></a>时诸苾刍不敢受之。<a id="a-7P"></a>尔时将军留衣而去。<a id="a-7Q"></a>聚在一处。<a id="a-7R"></a>多被虫伤时。<a id="a-7S"></a>诸苾刍举以白佛。<a id="a-7T"></a>佛言。<a id="a-7U"></a>应受。<a id="a-7V"></a>受已应白二羯磨。<a id="a-7W"></a>差具五德者为掌衣人言十日未满者。<a id="a-7X"></a>谓犹有十日。<a id="a-7Y"></a>未至八月十五日。<a id="a-7Z"></a>言急施衣者。<a id="a-7a"></a>有五种急难施衣。<a id="a-7b"></a>谓自遭病施。<a id="a-7c"></a>为病人施。<a id="a-7d"></a>欲死时施。<a id="a-7e"></a>为死者施。<a id="a-7f"></a>将行时施。<a id="a-7g"></a>又有释云。<a id="a-7h"></a>急难施衣者。<a id="a-7i"></a>谓非时衣。<a id="a-7j"></a>言应受者。<a id="a-7k"></a>谓合受衣时。<a id="a-7l"></a>言应畜者。<a id="a-7m"></a>谓五月一月。<a id="a-7n"></a>若不张羯耻那衣齐九月半。<a id="a-7o"></a>若张羯耻那衣至正月半。<a id="a-7p"></a>此是世尊开饶益事。<a id="a-7q"></a>过此而畜。<a id="a-7r"></a>咸得舍堕。<a id="a-7s"></a>若有五种急施衣时。<a id="a-7t"></a>随受应分。<a id="a-7u"></a>若施主言我欲自手而行施者。<a id="a-7v"></a>虽未至限亦应受之。<a id="a-7w"></a>无犯者谓已差。<a id="a-7x"></a>得掌衣人。<a id="a-7y"></a>若施主作如是语。<a id="a-7z"></a>可留此衣。<a id="a-80"></a>待我还日。<a id="a-81"></a>自手持施者。<a id="a-82"></a>此不应分。<a id="a-83"></a>实未分别。<a id="a-84"></a>作未分别想疑。<a id="a-85"></a>句数如上。<a id="a-86"></a>随意之后王为闰月者。<a id="a-87"></a>应随旧安居日。<a id="a-88"></a>而畜持之。</p>
  <h2 id="a89">在阿兰若处过六夜离衣学处第二十七</h2>
  <p id="a8A">佛在室罗伐城给孤独园。<a id="a-8B"></a>时阿兰若苾刍被贼劫夺。<a id="a-8C"></a>世尊听许。<a id="a-8D"></a>阿兰若苾刍于三衣中随留一一衣。<a id="a-8E"></a>置村舍内。<a id="a-8F"></a>于兰若处住无离衣咎。<a id="a-8G"></a>若有僧伽等事。<a id="a-8H"></a>或窣睹波事。<a id="a-8I"></a>或自事他事。<a id="a-8J"></a>须诣余处得经六夜。<a id="a-8K"></a>离处而宿。<a id="a-8L"></a>不应更过。<a id="a-8M"></a>是时六众便经七夜。<a id="a-8N"></a>离处而宿。<a id="a-8O"></a>由置衣事烦恼同前。<a id="a-8P"></a>制斯学处。</p>
  <p id="a8Q">若复众多苾刍在阿兰若处住。<a id="a-8R"></a>作后安居。<a id="a-8S"></a>有惊怖畏难处。<a id="a-8T"></a>苾刍欲于三衣中随留一衣置村舍内。<a id="a-8U"></a>若苾刍有缘。<a id="a-8V"></a>须出阿兰若界者。<a id="a-8W"></a>得齐六夜离衣而宿。<a id="a-8X"></a>若过者泥萨只波逸底迦。<a id="a-8Y"></a>言阿兰若者。<a id="a-8Z"></a>谓去村一拘卢舍。<a id="a-8a"></a>言后安居者。<a id="a-8b"></a>谓坐后夏人为前安居处。<a id="a-8c"></a>有迮隘等过。<a id="a-8d"></a>为避此故。<a id="a-8e"></a>诣无诤林为后安居。<a id="a-8f"></a>有惊者。<a id="a-8g"></a>谓知此处有贼欲来。<a id="a-8h"></a>有怖者。<a id="a-8i"></a>一见贼来已被伤杀。<a id="a-8j"></a>有畏难者。<a id="a-8k"></a>谓数有贼来。<a id="a-8l"></a>又有师子虎狼及非人类。<a id="a-8m"></a>应如次配。<a id="a-8n"></a>又复贼难。<a id="a-8o"></a>或师子等难。<a id="a-8p"></a>或蚊虻蛇蝎。<a id="a-8q"></a>或寒热等难。<a id="a-8r"></a>如次配前惊等四句。<a id="a-8s"></a>言三衣者谓守持衣。<a id="a-8t"></a>言置村舍者。<a id="a-8u"></a>谓有巷陌康庄堪行之处。<a id="a-8v"></a>置谓留寄他。<a id="a-8w"></a>若有缘者。<a id="a-8x"></a>谓三宝事及别人事。<a id="a-8y"></a>言须出者。<a id="a-8z"></a>谓离兰若住处势分。<a id="a-90"></a>此中犯者。<a id="a-91"></a>谓过六夜至第七夜。<a id="a-92"></a>明相未出得恶作罪。<a id="a-93"></a>若明相出便得舍堕。<a id="a-94"></a>复有释云。<a id="a-95"></a>本心暂去即拟还来因事。<a id="a-96"></a>稽留不至衣所无离衣过。<a id="a-97"></a>其无犯者有八难事。<a id="a-98"></a>或得众法六夜想等。<a id="a-99"></a>如上应知。</p>
  <p data-pb></p>
  <h2 id="a9A">预前求过后用雨浴衣学处第二十八</h2>
  <p id="a9B">佛在室罗伐城逝多林给孤独园。<a id="a-9C"></a>六众苾刍贪求利养。<a id="a-9D"></a>多乞雨衣违出离行。<a id="a-9E"></a>此由衣事烦恼同前。<a id="a-9F"></a>制斯学处。</p>
  <p id="a9G">若复苾刍春残一月在。<a id="a-9H"></a>应求雨浴衣齐。<a id="a-9I"></a>后半月来应持用。<a id="a-9J"></a>若苾刍未至春残一月。<a id="a-9K"></a>求雨浴衣。<a id="a-9L"></a>至后半月仍持用者。<a id="a-9M"></a>泥萨只波逸底迦。<a id="a-9N"></a>春残一月在者。<a id="a-9O"></a>谓春时三月已过余一月在。<a id="a-9P"></a>从四月十六日至五月十五日。<a id="a-9Q"></a>于中应求雨衣。<a id="a-9R"></a>未至此日不应预求。<a id="a-9S"></a>若至雨时。<a id="a-9T"></a>不应求觅。<a id="a-9U"></a>于安居内所应作者。</p>
  <p id="a9V">今次当说。<a id="a-9W"></a>既至五月十五日。<a id="a-9X"></a>其授事人扫涂房舍令清净已。<a id="a-9Y"></a>众集之时应告白言。<a id="a-9Z"></a>明日苾刍应作安居所有诸事。<a id="a-9a"></a>咸应思念。<a id="a-9b"></a>若众欲得安居已分房舍卧具者。<a id="a-9c"></a>如前造寺戒中应作。<a id="a-9d"></a>至十六日授事人应看人多少可为办筹。<a id="a-9e"></a>以香水洗香泥涂安净槃中。<a id="a-9f"></a>鲜花布上以净物覆之。<a id="a-9g"></a>鸣揵椎集大众。<a id="a-9h"></a>筹置上座前。<a id="a-9i"></a>次应宣告安居制法。<a id="a-9j"></a>令知众者巡行。<a id="a-9k"></a>告曰。<a id="a-9l"></a>诸大德。<a id="a-9m"></a>若同心乐欲者。<a id="a-9n"></a>于此安居诸苾刍众不应夏中更相诘罪。<a id="a-9o"></a>亦不应作非法制。<a id="a-9p"></a>令诸苾刍不安乐住违者得越法罪。<a id="a-9q"></a>其行筹者擎筹槃在前。<a id="a-9r"></a>其收筹者持空槃随后。<a id="a-9s"></a>大师教主先置一筹。<a id="a-9t"></a>次诸大众皆舍本座蹲踞。<a id="a-9u"></a>详审受取筹已。<a id="a-9v"></a>两手擎筹置空槃上。<a id="a-9w"></a>若有求寂其亲教师。<a id="a-9x"></a>或轨范师。<a id="a-9y"></a>应代取筹。<a id="a-9z"></a>次取护寺天神筹总知数已。<a id="a-A0"></a>应告白言。<a id="a-A1"></a>今此住处现受筹者。<a id="a-A2"></a>有尔许人。<a id="a-A3"></a>施主某甲营事人某甲。<a id="a-A4"></a>于某村坊是乞食处时。<a id="a-A5"></a>诸苾刍皆应观察。<a id="a-A6"></a>乞食之处既观察已。<a id="a-A7"></a>当自念云。<a id="a-A8"></a>我于此处堪作安居。<a id="a-A9"></a>不令生苦设生能除。<a id="a-AA"></a>若有病患。<a id="a-AB"></a>有看侍人给我医药。<a id="a-AC"></a>齐某村坊为乞食处。<a id="a-AD"></a>饮食所须可得充济。<a id="a-AE"></a>作是念已。<a id="a-AF"></a>应入静处。<a id="a-AG"></a>对一苾刍具修威仪。<a id="a-AH"></a>蹲踞合掌作如是说。<a id="a-AI"></a>具寿存念。<a id="a-AJ"></a>今僧伽五月十六日作夏安居。<a id="a-AK"></a>我苾刍某甲亦于五月十六日作夏安居。<a id="a-AL"></a>我苾刍某甲于此住处界内前三月夏安居以某甲为施主。<a id="a-AM"></a>某甲为营事人。<a id="a-AN"></a>某甲为瞻病人。<a id="a-AO"></a>于此住处乃至若有圮裂穿坏当修补之。<a id="a-AP"></a>我于今夏在此安居。<a id="a-AQ"></a>第二第三亦如是说。<a id="a-AR"></a>或前或后随意应作。<a id="a-AS"></a>若乐于此处。<a id="a-AT"></a>前安居人至八月十五日应住。<a id="a-AU"></a>其后安居人乃至九月半应住。<a id="a-AV"></a>若于四界相近之处以床板等。<a id="a-AW"></a>压四界上。<a id="a-AX"></a>于此床上而作安居。<a id="a-AY"></a>便成四处安居。<a id="a-AZ"></a>四处利养咸悉得分。<a id="a-Aa"></a>其安居人不应出界。<a id="a-Ab"></a>若有缘事须出界者。<a id="a-Ac"></a>应受日去。<a id="a-Ad"></a>若三宝事邬波索迦邬波斯迦等。<a id="a-Ae"></a>及余亲族请唤之事。<a id="a-Af"></a>若为外道除去恶见。<a id="a-Ag"></a>于其自行未得令得。<a id="a-Ah"></a>于三藏中。<a id="a-Ai"></a>为除疑故应受七日去。<a id="a-Aj"></a>应对一苾刍蹲踞合掌作如是说。<a id="a-Ak"></a>具寿存念。<a id="a-Al"></a>我苾刍某甲于此住处。<a id="a-Am"></a>或前或后三月夏安居。<a id="a-An"></a>我苾刍某甲为僧伽事故守持七日出界外。<a id="a-Ao"></a>若无难缘还来此处。<a id="a-Ap"></a>我于今夏在此安居。<a id="a-Aq"></a>如是三说。<a id="a-Ar"></a>或有一夜事来。<a id="a-As"></a>乃至六日准七日应受。<a id="a-At"></a>或频受一日。<a id="a-Au"></a>或重受七日。<a id="a-Av"></a>量事守持。<a id="a-Aw"></a>悉皆无犯。<a id="a-Ax"></a>若下三众受七日等。<a id="a-Ay"></a>时求寂应对大苾刍受正学女等对尼而受。<a id="a-Az"></a>若七日不了。<a id="a-B0"></a>当为羯磨守持八日而去。<a id="a-B1"></a>若八日不了。<a id="a-B2"></a>应受九日十日乃至四十夜。<a id="a-B3"></a>若欲守持四十夜者。<a id="a-B4"></a>鸣楗椎集僧伽已。<a id="a-B5"></a>应一苾刍为作白二羯磨。</p>
  <p id="aB6">大德僧伽听。<a id="a-B7"></a>此苾刍某甲于此住处界内。<a id="a-B8"></a>或前或后三月夏安居。<a id="a-B9"></a>此苾刍某甲今欲守持齐四十夜出界外。<a id="a-BA"></a>为僧伽事故。<a id="a-BB"></a>此人今夏在此安居。<a id="a-BC"></a>若僧伽时至听者。<a id="a-BD"></a>僧伽应许。<a id="a-BE"></a>僧伽今与苾刍某甲四十夜。<a id="a-BF"></a>此苾刍某甲守持四十夜出界外。<a id="a-BG"></a>为僧伽事故。<a id="a-BH"></a>此人今夏在此安居。<a id="a-BI"></a>白如是。<a id="a-BJ"></a>大德僧伽听。<a id="a-BK"></a>此苾刍某甲于此住处界内。<a id="a-BL"></a>或前或后三月夏安居。<a id="a-BM"></a>此苾刍某甲今欲守持齐四十夜出界外。<a id="a-BN"></a>为僧伽事故。<a id="a-BO"></a>此人今夏在此安居。<a id="a-BP"></a>僧伽今与苾刍某甲四十夜此苾刍某甲守持四十夜出界外。<a id="a-BQ"></a>为僧伽事故。<a id="a-BR"></a>此人今夏在此安居。<a id="a-BS"></a>若诸具寿听。<a id="a-BT"></a>与此苾刍某甲四十夜。<a id="a-BU"></a>此苾刍某甲守持四十夜出界外。<a id="a-BV"></a>为僧伽事故。<a id="a-BW"></a>此人今夏在此安居者默然。<a id="a-BX"></a>若不许者说。<a id="a-BY"></a>僧伽已与苾刍某甲四十夜法。<a id="a-BZ"></a>此苾刍某甲守持四十夜法出界外。<a id="a-Ba"></a>为僧伽事故。<a id="a-Bb"></a>此人今夏在此安居竟。<a id="a-Bc"></a>僧伽已听许。<a id="a-Bd"></a>由其默然故。<a id="a-Be"></a>我今如是持。<a id="a-Bf"></a>若与二三人作羯磨时。<a id="a-Bg"></a>随名牒作律。<a id="a-Bh"></a>毗婆沙中作如是说。<a id="a-Bi"></a>得羯磨已。<a id="a-Bj"></a>更对一苾刍蹲踞合掌作如是说。<a id="a-Bk"></a>具寿存念。<a id="a-Bl"></a>我苾刍某甲于此住处或前或后三月夏安居。<a id="a-Bm"></a>我苾刍某甲僧伽已许守持四十夜。<a id="a-Bn"></a>我某甲今守持四十夜。<a id="a-Bo"></a>当出界外。<a id="a-Bp"></a>我于今夏在此安居。<a id="a-Bq"></a>三说众事既尔余亦同。<a id="a-Br"></a>然极多唯得四十夜。<a id="a-Bs"></a>不应过。<a id="a-Bt"></a>如世尊言。<a id="a-Bu"></a>多在界内少在界外。<a id="a-Bv"></a>是故但守持四十夜。<a id="a-Bw"></a>重请七日去者。<a id="a-Bx"></a>应计日数。<a id="a-By"></a>亦不得过四十夜。<a id="a-Bz"></a>若有命难等不还本处。<a id="a-C0"></a>非破安居。<a id="a-C1"></a>若于乞食病药所须及看病者。<a id="a-C2"></a>有废阙时。<a id="a-C3"></a>亦随意去。<a id="a-C4"></a>若有女人男子及黄门等到苾刍所。<a id="a-C5"></a>现非法相。<a id="a-C6"></a>如斯等处亦不应住。<a id="a-C7"></a>若有染心请唤苾刍亦不应往。<a id="a-C8"></a>又有八难事。<a id="a-C9"></a>谓王怖贼怖。<a id="a-CA"></a>人非人怖。<a id="a-CB"></a>猛兽毒龙水火怖处。<a id="a-CC"></a>此不应居。<a id="a-CD"></a>设出界外逢此难时。<a id="a-CE"></a>不还无犯。<a id="a-CF"></a>若房舍恐有隤坏。<a id="a-CG"></a>为损恼者。<a id="a-CH"></a>去亦无犯。<a id="a-CI"></a>若从法部。<a id="a-CJ"></a>向非法部经明相者。<a id="a-CK"></a>便失安居。<a id="a-CL"></a>若有同意苾刍。<a id="a-CM"></a>欲破僧伽。<a id="a-CN"></a>应守持七日。<a id="a-CO"></a>往彼遮谏。<a id="a-CP"></a>其日虽尽不还无犯。<a id="a-CQ"></a>若不往谏得越法罪。<a id="a-CR"></a>然诸苾刍安居之处。<a id="a-CS"></a>皆须洒扫涂拭令净。<a id="a-CT"></a>若不尔者得恶作罪。<a id="a-CU"></a>复令施主福不增长。<a id="a-CV"></a>于安居中有三事应作。<a id="a-CW"></a>一修造事。<a id="a-CX"></a>二分衣事。<a id="a-CY"></a>三羯耻那衣事。<a id="a-CZ"></a>寺中上座应当奖劝。<a id="a-Ca"></a>修营之人若自要心向彼安居。<a id="a-Cb"></a>后悔不去得恶作罪。<a id="a-Cc"></a>余义已了次释本文。<a id="a-Cd"></a>言雨浴衣者。<a id="a-Ce"></a>谓着在雨中洗浴故名雨衣。<a id="a-Cf"></a>或于井边或泉池边洗浴者。<a id="a-Cg"></a>亦开用雨衣洗浴。<a id="a-Ch"></a>言应求者。<a id="a-Ci"></a>于何处求。<a id="a-Cj"></a>谓于亲戚设非亲戚与者应取。<a id="a-Ck"></a>或以己财而买易得。<a id="a-Cl"></a>若异此便犯。<a id="a-Cm"></a>从非亲乞衣舍堕。<a id="a-Cn"></a>若未到求时有惠施者。<a id="a-Co"></a>应分别而畜。<a id="a-Cp"></a>至四月十六日守持应畜。<a id="a-Cq"></a>言后半月者。<a id="a-Cr"></a>谓去随意日余有半月在。<a id="a-Cs"></a>齐此应用。<a id="a-Ct"></a>过此用者得舍堕罪。</p>
  <p id="aCu">因明随意事者。<a id="a-Cv"></a>安居欲竟。<a id="a-Cw"></a>去随意日七八日在。<a id="a-Cx"></a>应于随近村坊唱告。<a id="a-Cy"></a>所有老少苾刍及未近圆者。<a id="a-Cz"></a>于供养事咸共修营。<a id="a-D0"></a>至八月十四日夜。<a id="a-D1"></a>令持经者通夜诵经。<a id="a-D2"></a>明日知时作随意事。<a id="a-D3"></a>勿过明相。<a id="a-D4"></a>应差五德。<a id="a-D5"></a>作受随意人。<a id="a-D6"></a>鸣楗椎集僧伽问。<a id="a-D7"></a>众许已应作白二。<a id="a-D8"></a>大德僧伽听。<a id="a-D9"></a>此某甲苾刍今为夏坐。<a id="a-DA"></a>僧伽作随意。<a id="a-DB"></a>苾刍若僧伽时至听者。<a id="a-DC"></a>僧伽应许。<a id="a-DD"></a>僧伽今差某甲为随意。<a id="a-DE"></a>苾刍某甲当为夏坐。<a id="a-DF"></a>僧伽作随意。<a id="a-DG"></a>苾刍白如是。<a id="a-DH"></a>大德僧伽听。<a id="a-DI"></a>此某甲苾刍今为夏坐。<a id="a-DJ"></a>僧伽作随意。<a id="a-DK"></a>苾刍僧伽今差某甲为随意。<a id="a-DL"></a>苾刍某甲当为夏坐。<a id="a-DM"></a>僧伽作随意。<a id="a-DN"></a>苾刍若诸具寿听。<a id="a-DO"></a>某甲为随意。<a id="a-DP"></a>苾刍某甲当为夏坐。<a id="a-DQ"></a>僧伽作随意。<a id="a-DR"></a>苾刍者默然。<a id="a-DS"></a>若不许者说。<a id="a-DT"></a>僧伽已许。<a id="a-DU"></a>某甲当为夏坐。<a id="a-DV"></a>僧伽作随意。<a id="a-DW"></a>苾刍竟僧伽已听许。<a id="a-DX"></a>由其默然故。<a id="a-DY"></a>我今如是持。<a id="a-DZ"></a>作随意苾刍所有行法者。<a id="a-Da"></a>应行生茅。<a id="a-Db"></a>与诸苾刍上座应白。<a id="a-Dc"></a>大德僧伽听。<a id="a-Dd"></a>今僧伽十五日作随意事。<a id="a-De"></a>若僧伽时至听者。<a id="a-Df"></a>僧伽应许。<a id="a-Dg"></a>僧伽今作随意。<a id="a-Dh"></a>白如是。<a id="a-Di"></a>其受随意苾刍。<a id="a-Dj"></a>应诣众首蹲踞而住。<a id="a-Dk"></a>尔时上座及余下座。<a id="a-Dl"></a>各各用心受得一把茅已。<a id="a-Dm"></a>颠倒横布。<a id="a-Dn"></a>即移身近前。<a id="a-Do"></a>双足俱蹈。<a id="a-Dp"></a>手取少许当前举之作如是言。<a id="a-Dq"></a>大德僧伽听。<a id="a-Dr"></a>今僧伽十五日作随意。<a id="a-Ds"></a>我苾刍某甲亦十五日作随意。<a id="a-Dt"></a>我苾刍某甲对僧伽。<a id="a-Du"></a>向大德以三事见闻疑作随意事。<a id="a-Dv"></a>大德僧伽应摄受。<a id="a-Dw"></a>教示我应饶益。<a id="a-Dx"></a>我应哀愍。<a id="a-Dy"></a>我是能愍者。<a id="a-Dz"></a>愿哀愍故。<a id="a-E0"></a>若知见罪。<a id="a-E1"></a>我当如法如律而为说悔。<a id="a-E2"></a>如是至三。<a id="a-E3"></a>受随意苾刍应言尔。<a id="a-E4"></a>彼答云善。<a id="a-E5"></a>如是次第乃至下座众。<a id="a-E6"></a>若少者应差一人。<a id="a-E7"></a>为受随意人。<a id="a-E8"></a>众若多者。<a id="a-E9"></a>应差二三人。<a id="a-EA"></a>若二人者一人从上座受随意。<a id="a-EB"></a>一人从半向下。<a id="a-EC"></a>若三人者从三处起。<a id="a-ED"></a>随意苾刍若一人者。<a id="a-EE"></a>应对已作随意人。<a id="a-EF"></a>而为随意。<a id="a-EG"></a>若二三人者。<a id="a-EH"></a>应自更互为随意事。<a id="a-EI"></a>苾刍既了次唤尼众。<a id="a-EJ"></a>令入众中对。<a id="a-EK"></a>随意苾刍作随意法。<a id="a-EL"></a>次式叉摩拏求寂男求寂女。<a id="a-EM"></a>如次一一对随意者。<a id="a-EN"></a>同前作法。<a id="a-EO"></a>其随意苾刍应在上座前作如是白言。<a id="a-EP"></a>大德诸妹。<a id="a-EQ"></a>二部僧伽已作随意竟。<a id="a-ER"></a>二部僧伽并应唱言。<a id="a-ES"></a>善哉已作随意。<a id="a-ET"></a>唱者善。<a id="a-EU"></a>不唱者得恶作罪。<a id="a-EV"></a>随意苾刍应持刀子。<a id="a-EW"></a>或持针线。<a id="a-EX"></a>或持诸杂沙门资具在上座前立作如是言。<a id="a-EY"></a>大德。<a id="a-EZ"></a>此等诸物颇得与安居竟。<a id="a-Ea"></a>人作随意施不。<a id="a-Eb"></a>若于此处更获财利。<a id="a-Ec"></a>和合僧伽应合分不。<a id="a-Ed"></a>举众同时答云合分。<a id="a-Ee"></a>若异此者随意苾刍及余大众皆得越法罪。<a id="a-Ef"></a>若住处唯一苾刍者。<a id="a-Eg"></a>随其力分诵少多经。<a id="a-Eh"></a>应自守持。<a id="a-Ei"></a>如褒洒陀法。<a id="a-Ej"></a>若二三人或满四人。<a id="a-Ek"></a>咸作对首。<a id="a-El"></a>随意不应差人秉法。<a id="a-Em"></a>若满五人方为众法。<a id="a-En"></a>然此四人不应取欲。<a id="a-Eo"></a>有四种随意。<a id="a-Ep"></a>谓一说二说三说及以众作。<a id="a-Eq"></a>若患痔病不能久坐。<a id="a-Er"></a>或晒卧褥风雨将至。<a id="a-Es"></a>或时施主持利养来。<a id="a-Et"></a>或为听法。<a id="a-Eu"></a>或为除诤由斯等事夜分将终。<a id="a-Ev"></a>或为王等八难事至。<a id="a-Ew"></a>应须一说。<a id="a-Ex"></a>若难远应作二说。<a id="a-Ey"></a>若无事者徐徐三说。<a id="a-Ez"></a>若有大怖将至。<a id="a-F0"></a>即应两两作对首法一说而去。<a id="a-F1"></a>应如是说。</p>
  <p id="aF2">具寿存念。<a id="a-F3"></a>今十五日应为随意。<a id="a-F4"></a>现有如是恐怖事来。<a id="a-F5"></a>不暇和合共作。<a id="a-F6"></a>若于后时与众和合。<a id="a-F7"></a>当共彼和合。<a id="a-F8"></a>众为随意事。<a id="a-F9"></a>若有犯波罗市迦。<a id="a-FA"></a>应先除摈方为随意。<a id="a-FB"></a>若犯余罪如法悔已。<a id="a-FC"></a>然后作法应对同见之人。<a id="a-FD"></a>何谓同见。<a id="a-FE"></a>谓于大师制听之事。<a id="a-FF"></a>其见皆同者名为同见。<a id="a-FG"></a>若随意苾刍当时根转者。<a id="a-FH"></a>不成随意。<a id="a-FI"></a>诘问罪时。<a id="a-FJ"></a>若前人语移转者。<a id="a-FK"></a>此不须诘。<a id="a-FL"></a>若如实言定引罪者。<a id="a-FM"></a>应可诘之。<a id="a-FN"></a>即如所犯而治其罪。<a id="a-FO"></a>若于罪轻重有疑。<a id="a-FP"></a>应问善三藏者取决断。<a id="a-FQ"></a>己依事治之。<a id="a-FR"></a>若有斗诤徒党来者。<a id="a-FS"></a>方便令去后作随意。<a id="a-FT"></a>此中犯者若前安居者。<a id="a-FU"></a>如前时节应求应畜。<a id="a-FV"></a>违便获罪。<a id="a-FW"></a>若后安居者应随其意。<a id="a-FX"></a>或前或后而求觅之。<a id="a-FY"></a>乃至八月尽持用无犯。<a id="a-FZ"></a>若预前求者得一堕罪。<a id="a-Fa"></a>此物应舍。<a id="a-Fb"></a>若过后持复得堕罪。<a id="a-Fc"></a>但有一舍非时非时想疑。<a id="a-Fd"></a>并泥萨只。<a id="a-Fe"></a>二轻二无犯。<a id="a-Ff"></a>准上应说。<a id="a-Fg"></a>若是不应净物及以疏薄。<a id="a-Fh"></a>或两人共乞及持用者。<a id="a-Fi"></a>得恶作罪。<a id="a-Fj"></a>若未闰时求得衣后。<a id="a-Fk"></a>虽闰月畜。<a id="a-Fl"></a>亦无犯。</p>
  <p data-pb></p>
  <h2 id="aFm">回众物入己学处第二十九</h2>
  <p id="aFn">佛在室罗伐城给孤独园时。<a id="a-Fo"></a>有施主以妙白氎奉施僧伽。<a id="a-Fp"></a>邬波难陀苾刍遂回入己。<a id="a-Fq"></a>由回他物事烦恼同前。<a id="a-Fr"></a>制斯学处。</p>
  <p id="aFs">若复苾刍知他与僧利物。<a id="a-Ft"></a>自回入己者。<a id="a-Fu"></a>泥萨只波逸底迦。</p>
  <p id="aFv">言知者。<a id="a-Fw"></a>或自知或由他告。<a id="a-Fx"></a>言僧者。<a id="a-Fy"></a>谓佛弟子。<a id="a-Fz"></a>设令施物未至众中。<a id="a-G0"></a>回入己时。<a id="a-G1"></a>亦名回物。<a id="a-G2"></a>僧有五种。<a id="a-G3"></a>一无耻僧。<a id="a-G4"></a>谓破戒者。<a id="a-G5"></a>二哑羊僧。<a id="a-G6"></a>谓于三藏不能解者。<a id="a-G7"></a>三和合僧。<a id="a-G8"></a>谓作羯磨者。<a id="a-G9"></a>四世俗僧。<a id="a-GA"></a>谓淳善异生。<a id="a-GB"></a>五胜义僧。<a id="a-GC"></a>谓学无学。<a id="a-GD"></a>言利物者。<a id="a-GE"></a>有二种利。<a id="a-GF"></a>一衣利。<a id="a-GG"></a>二食利。<a id="a-GH"></a>凡有衣服饮食卧具医药瓶钵价直。<a id="a-GI"></a>皆从他得故。<a id="a-GJ"></a>言利物此中利者。<a id="a-GK"></a>据衣物利。<a id="a-GL"></a>言与者。<a id="a-GM"></a>谓施主作决定意。<a id="a-GN"></a>今我此物施与僧伽。<a id="a-GO"></a>或身或语而作施相。<a id="a-GP"></a>齐此名施。<a id="a-GQ"></a>言入己者。<a id="a-GR"></a>谓摄为私物。<a id="a-GS"></a>此中犯者。<a id="a-GT"></a>或一人二人多人。<a id="a-GU"></a>或是众物回入己者。<a id="a-GV"></a>为方便时得恶作罪。<a id="a-GW"></a>得物属己便犯舍堕。<a id="a-GX"></a>有云。<a id="a-GY"></a>知他与别人物自回入己。<a id="a-GZ"></a>但犯恶作。<a id="a-Ga"></a>或知他意与一别人。<a id="a-Gb"></a>即便回与一二多人及与僧伽。<a id="a-Gc"></a>如是与二多僧伽。<a id="a-Gd"></a>回与余四由不入己。<a id="a-Ge"></a>得恶作罪。<a id="a-Gf"></a>或知他与此处僧伽。<a id="a-Gg"></a>遂便回与余处僧伽。<a id="a-Gh"></a>及苾刍尼众。<a id="a-Gi"></a>或复知与此尼僧伽。<a id="a-Gj"></a>遂便回与彼尼僧伽及苾刍众。<a id="a-Gk"></a>或与二众回之与一。<a id="a-Gl"></a>或可翻此。<a id="a-Gm"></a>若僧伽破回法部物与非法部。<a id="a-Gn"></a>或复翻此。<a id="a-Go"></a>咸得恶作。<a id="a-Gp"></a>若房廊檐宇门户椽梁等。<a id="a-Gq"></a>违施主本心回作余事。<a id="a-Gr"></a>或非其处亦恶作罪。<a id="a-Gs"></a>或于尊像移此作余及庄严具。<a id="a-Gt"></a>悉皆有犯。<a id="a-Gu"></a>若暂借用者无犯。<a id="a-Gv"></a>如是应知窣睹波及窣睹波物。<a id="a-Gw"></a>阁道阶级花拱飞檐。<a id="a-Gx"></a>楼观之处制底轮盖安置层级。<a id="a-Gy"></a>随其多少乃至宝瓶。<a id="a-Gz"></a>此等互用并得恶作。<a id="a-H0"></a>报施主知随他许者无犯。<a id="a-H1"></a>或时将食拟施贫寒。<a id="a-H2"></a>及以傍生转惠余者。<a id="a-H3"></a>乖本心故。<a id="a-H4"></a>亦犯恶作。<a id="a-H5"></a>求不得者无犯。<a id="a-H6"></a>如是余趣准类应知。<a id="a-H7"></a>实回作回想疑。<a id="a-H8"></a>得舍堕罪。<a id="a-H9"></a>不回回想疑突色讫里多。<a id="a-HA"></a>回及不回作不回想无犯。<a id="a-HB"></a>知与众物自回入己。<a id="a-HC"></a>下至一线缝着其衣。<a id="a-HD"></a>此衣即须全将入舍。<a id="a-HE"></a>复有释云。<a id="a-HF"></a>见他将物施无耻。<a id="a-HG"></a>众自观己身福胜于彼。<a id="a-HH"></a>为益施主。<a id="a-HI"></a>便回入己者无犯。<a id="a-HJ"></a>若父母衣物及以资具。<a id="a-HK"></a>欲施僧伽回入己者得恶作罪。<a id="a-HL"></a>若有持物施现前僧伽者。<a id="a-HM"></a>应先言白。<a id="a-HN"></a>次鸣揵椎众既集已。<a id="a-HO"></a>或数人或行筹。<a id="a-HP"></a>然后均分。<a id="a-HQ"></a>若安居人有缘出行。<a id="a-HR"></a>嘱授而去应取其分。<a id="a-HS"></a>若不嘱授则不应取若受嘱人不为取者。<a id="a-HT"></a>应以己物准数酬还。<a id="a-HU"></a>然获利时。<a id="a-HV"></a>总有八种。<a id="a-HW"></a>一界所得利。<a id="a-HX"></a>二立制所得利。<a id="a-HY"></a>三依止所得利。<a id="a-HZ"></a>四安居所得利。<a id="a-Ha"></a>五僧伽所得利。<a id="a-Hb"></a>六苾刍所得利。<a id="a-Hc"></a>七对面所得利。<a id="a-Hd"></a>八定处所得利。<a id="a-He"></a>言界所得利者。<a id="a-Hf"></a>谓于一界有其定局。<a id="a-Hg"></a>或于二界或于多界随其处别。<a id="a-Hh"></a>所获利物各于界分。<a id="a-Hi"></a>即旧住者而共分之。<a id="a-Hj"></a>言立制所得利者。<a id="a-Hk"></a>谓诸苾刍或是随党或非随党共作制要。<a id="a-Hl"></a>然后安居于某村坊街衢之内。<a id="a-Hm"></a>某家嘱我某舍嘱汝。<a id="a-Hn"></a>若得物利依制而受名立制利。<a id="a-Ho"></a>若于随党住处。<a id="a-Hp"></a>请随党及非随党俱设食已。<a id="a-Hq"></a>与随党利与非随党与吉祥水。<a id="a-Hr"></a>此即随党合得其利。<a id="a-Hs"></a>若于随党住处请随党及非随党。<a id="a-Ht"></a>随党者合得其利。<a id="a-Hu"></a>若于随党住处请随党及非随党俱设食已。<a id="a-Hv"></a>将其利物置二上座中于二上座皆授吉祥水。<a id="a-Hw"></a>此即随党者合得其利。<a id="a-Hx"></a>如是应知。<a id="a-Hy"></a>于非党住处请党非党俱设供已。<a id="a-Hz"></a>随其一处上座之前授其施物并授其水。<a id="a-I0"></a>即非党者合得其利。<a id="a-I1"></a>如是准上应思。<a id="a-I2"></a>又复应知。<a id="a-I3"></a>于处中处请党非党俱设食已。<a id="a-I4"></a>随于一处上座之前授物授水。<a id="a-I5"></a>此即党与非党共受平分。<a id="a-I6"></a>言依止所得利者谓依男女及半择迦而为安居。<a id="a-I7"></a>依此施主所获利养是。<a id="a-I8"></a>言安居所得利者。<a id="a-I9"></a>谓于此两安居所获利物。<a id="a-IA"></a>随其施主本心处分。<a id="a-IB"></a>言僧伽所得利者。<a id="a-IC"></a>谓决定利不作分局。<a id="a-ID"></a>此物决定施与僧伽。<a id="a-IE"></a>就中未为分局。<a id="a-IF"></a>为与两安居。<a id="a-IG"></a>为与现前。<a id="a-IH"></a>此物应问施主而分。<a id="a-II"></a>苾刍所得利者。<a id="a-IJ"></a>谓决定利而作分局。<a id="a-IK"></a>即房院等于此住者便受其利。<a id="a-IL"></a>对面所得利者。<a id="a-IM"></a>谓对面所获之利。<a id="a-IN"></a>言定处所得利者。<a id="a-IO"></a>谓世尊在日久住之处。<a id="a-IP"></a>有八大制底。<a id="a-IQ"></a>一佛生处。<a id="a-IR"></a>在劫比罗伐窣睹城。<a id="a-IS"></a>岚毗尼林。<a id="a-IT"></a>二成佛处。<a id="a-IU"></a>在摩揭陀法阿兰若菩提树下金刚座上。<a id="a-IV"></a>三转法轮处。<a id="a-IW"></a>在婆罗痆斯仙人堕处施鹿林中。<a id="a-IX"></a>四涅槃处。<a id="a-IY"></a>在拘尸那城娑罗双树间。<a id="a-IZ"></a>五在王舍城鹫峰山竹林园内。<a id="a-Ia"></a>六广严城猕猴。<a id="a-Ib"></a>池侧高阁堂中。<a id="a-Ic"></a>七在室罗伐城逝多林给孤独园。<a id="a-Id"></a>八从天下处。<a id="a-Ie"></a>在平林聚落。<a id="a-If"></a>初之四处名为定处。<a id="a-Ig"></a>后之四处名不定处。<a id="a-Ih"></a>若有施物拟施生处者。<a id="a-Ii"></a>其物。<a id="a-Ij"></a>惟于生处供养不应移转。<a id="a-Ik"></a>若无力能送者。<a id="a-Il"></a>三中随一而为供养。<a id="a-Im"></a>余之三处类此应知。<a id="a-In"></a>余四制底与此不同。<a id="a-Io"></a>若于夏内僧伽破者。<a id="a-Ip"></a>应与法党利不与非法党利。<a id="a-Iq"></a>安居过半便舍戒者应与其利。<a id="a-Ir"></a>异此不应。<a id="a-Is"></a>若苾刍身死有饮食利。<a id="a-It"></a>下至一片树叶。<a id="a-Iu"></a>其衣物利下至捻为灯炷。<a id="a-Iv"></a>皆可均分。<a id="a-Iw"></a>若有上好贵价衣。<a id="a-Ix"></a>不应割破。<a id="a-Iy"></a>应卖取直而共分之。<a id="a-Iz"></a>若僧尼二众共得衣利者。<a id="a-J0"></a>亦应均分。<a id="a-J1"></a>求寂男求寂女。<a id="a-J2"></a>应三分与一。<a id="a-J3"></a>正学女及欲近圆者。<a id="a-J4"></a>应二分与一。<a id="a-J5"></a>若饮食利无问大小。<a id="a-J6"></a>悉应平分。<a id="a-J7"></a>若苾刍数多尼数少者。<a id="a-J8"></a>应数人分。<a id="a-J9"></a>若苾刍少应中半分。<a id="a-JA"></a>若作佛陀大会等所获利物。<a id="a-JB"></a>出家五众应共分之。</p>
  <p id="aJC">尔时世尊在室罗伐城逝多林给孤独园。<a id="a-JD"></a>时具寿邬波难陀。<a id="a-JE"></a>命过所有衣赀杂物。<a id="a-JF"></a>直三亿金钱。<a id="a-JG"></a>时六大城诸苾刍众咸皆集会。<a id="a-JH"></a>各作是言。<a id="a-JI"></a>我于此物合得其分。<a id="a-JJ"></a>诸苾刍不知云何。<a id="a-JK"></a>以事白佛。<a id="a-JL"></a>佛言。<a id="a-JM"></a>若苾刍来及五时者。<a id="a-JN"></a>应与利分。<a id="a-JO"></a>云何为五。<a id="a-JP"></a>一打揵椎时。<a id="a-JQ"></a>二诵三启无常经时。<a id="a-JR"></a>三礼制底时。<a id="a-JS"></a>四行筹时。<a id="a-JT"></a>五作白时。<a id="a-JU"></a>其作白法应如是作。<a id="a-JV"></a>敷座鸣椎大众集已。<a id="a-JW"></a>秉单白羯磨应如是作。<a id="a-JX"></a>大德僧伽听。<a id="a-JY"></a>苾刍某甲于此处命过。<a id="a-JZ"></a>所有现及非现衣。<a id="a-Ja"></a>赀杂物今作守持。<a id="a-Jb"></a>若僧伽时至听者。<a id="a-Jc"></a>僧伽应许僧伽。<a id="a-Jd"></a>今于亡苾刍某甲所有现及非现衣赀杂物共作守持。<a id="a-Je"></a>白如是。</p>
  <p id="aJf">若众不和集。<a id="a-Jg"></a>或无秉法人。<a id="a-Jh"></a>应为初后法。<a id="a-Ji"></a>谓取亡人少物。<a id="a-Jj"></a>或一两贝齿。<a id="a-Jk"></a>于众首上座及最下座各行与之。<a id="a-Jl"></a>用为定记。<a id="a-Jm"></a>然后现前僧众如常共分。<a id="a-Jn"></a>更不须作法。<a id="a-Jo"></a>若作初后法竟。<a id="a-Jp"></a>有人来者不应与分。<a id="a-Jq"></a>若前四时有后二时无。<a id="a-Jr"></a>亦应与分。<a id="a-Js"></a>若作白已。<a id="a-Jt"></a>现于界内应合得者。<a id="a-Ju"></a>皆应受利。<a id="a-Jv"></a>若不作白不作初后法者。<a id="a-Jw"></a>但是世尊声闻弟子。<a id="a-Jx"></a>所有现住赡部洲中。<a id="a-Jy"></a>或余住处悉皆有分。</p>
  <p id="aJz">总摄颂曰。</p>
  <p id="aK0">楗椎诵三启　　制底畔睇时</p>
  <p id="aK1">及以行筹时　　或众同为白</p>
  <p id="aK2">若大众难集　　可为初后记</p>
  <p id="aK3">应取亡人物　　随时行少许</p>
  <p id="aK4">问所应分物轻重云何颂曰。</p>
  <p id="aK5">田宅店卧具　　铜铁及诸皮</p>
  <p id="aK6">剃刀瓶衣等　　桁竿并杂畜</p>
  <p id="aK7">饮食及诸药　　床座并券契</p>
  <p id="aK8">三宝金银等　　成未成不同</p>
  <p id="aK9">如是等诸物　　可分不可分</p>
  <p id="aKA">随应简别知　　是世尊所说</p>
  <p id="aKB">言随应者。<a id="a-KC"></a>所谓田宅邸店卧具毡褥。<a id="a-KD"></a>诸铜铁器并不应分。<a id="a-KE"></a>若铁钵小钵及小铜瓶铜碗。<a id="a-KF"></a>户钥针锥刀子铁杓火炉。<a id="a-KG"></a>及斧并盛此诸袋。<a id="a-KH"></a>若瓦器谓钵小钵净触。<a id="a-KI"></a>君持所有贮油之器。<a id="a-KJ"></a>此并应分余不应分。<a id="a-KK"></a>其竹木器及皮卧物。<a id="a-KL"></a>剃发之具。<a id="a-KM"></a>奴婢饮食谷麦豆等。<a id="a-KN"></a>入四方僧。<a id="a-KO"></a>若可移转物应贮僧库。<a id="a-KP"></a>令四方僧伽共用。<a id="a-KQ"></a>若田宅村园邸店屋宇不可移者。<a id="a-KR"></a>入四方僧伽。<a id="a-KS"></a>若余所有一切衣被。<a id="a-KT"></a>无问法衣俗衣。<a id="a-KU"></a>若染未染及皮油瓶鞋履之属。<a id="a-KV"></a>并现前应分。<a id="a-KW"></a>大竿可作赡部影像处。<a id="a-KX"></a>悬幡之竿细者行与苾刍作锡杖竿。<a id="a-KY"></a>四足之内若象马驼乘驴骡。<a id="a-KZ"></a>当与王家。<a id="a-Ka"></a>牛羊入四方僧伽。<a id="a-Kb"></a>并不应分。<a id="a-Kc"></a>若甲铠之类。<a id="a-Kd"></a>亦入王家。<a id="a-Ke"></a>杂兵刃等可打作针锥刀子及锡杖头。<a id="a-Kf"></a>应从上座行与现前僧伽。<a id="a-Kg"></a>罟网应用罗窗诸上彩色。<a id="a-Kh"></a>又黄朱青碧绿等物。<a id="a-Ki"></a>应入佛堂供画像用。<a id="a-Kj"></a>白土赤土及下青色现前应分。<a id="a-Kk"></a>若酒已变应埋于地待成醋讫。<a id="a-Kl"></a>应供众食。<a id="a-Km"></a>若未坏酒应可倾弃杂药草等。<a id="a-Kn"></a>应安僧伽净库。<a id="a-Ko"></a>以供病者。<a id="a-Kp"></a>珍宝珠玉分为二分。<a id="a-Kq"></a>一分入法。<a id="a-Kr"></a>一分入僧伽。<a id="a-Ks"></a>法物可书佛经并料理师子座。<a id="a-Kt"></a>入僧者现前应分。<a id="a-Ku"></a>若宝等所成床榻等。<a id="a-Kv"></a>应卖僧伽共分。<a id="a-Kw"></a>木所成者入四方僧。<a id="a-Kx"></a>所有经论并不应分。<a id="a-Ky"></a>当贮经藏。<a id="a-Kz"></a>四方僧伽共读。<a id="a-L0"></a>其外书出卖现前应分。<a id="a-L1"></a>所有券契之物。<a id="a-L2"></a>若能早索得者即可共分。<a id="a-L3"></a>如未得者其券当贮僧库。<a id="a-L4"></a>后时得充四方僧用。<a id="a-L5"></a>若有金银及成未成者。<a id="a-L6"></a>贝齿诸钱并分为三分。<a id="a-L7"></a>一佛二法三僧。<a id="a-L8"></a>佛物应修理佛堂及发爪窣睹波。<a id="a-L9"></a>法物用写佛经料理师子座。<a id="a-LA"></a>僧物现前应分。<a id="a-LB"></a>若更有余物。<a id="a-LC"></a>准此应分。<a id="a-LD"></a>若苾刍在俗人家身死者。<a id="a-LE"></a>所有衣物与先至人。<a id="a-LF"></a>若俱时至与先乞者。<a id="a-LG"></a>若同时乞任俗人与者应受。<a id="a-LH"></a>或可随他情所乐施。<a id="a-LI"></a>若苾刍死处有余苾刍尼不应与分。<a id="a-LJ"></a>苾刍尼死有余苾刍亦不应与分。<a id="a-LK"></a>若都无者。<a id="a-LL"></a>应可互摄。<a id="a-LM"></a>若两界中间亡者。<a id="a-LN"></a>随头所向处应得其分。<a id="a-LO"></a>若卧两界上者。<a id="a-LP"></a>二处共分。<a id="a-LQ"></a>若处人多应十人等为分任各自分。<a id="a-LR"></a>如其朋内得分未分。<a id="a-LS"></a>若一人身死此成死物。<a id="a-LT"></a>还于十人内应分。<a id="a-LU"></a>若已分身死者。<a id="a-LV"></a>大众同。<a id="a-LW"></a>有被舍置人。<a id="a-LX"></a>若乐清净者同居死物。<a id="a-LY"></a>清净者应分。<a id="a-LZ"></a>若无清净者。<a id="a-La"></a>被治人共分。</p>
  <p id="aLb">随党住处非党苾刍。<a id="a-Lc"></a>及以求寂身死者。<a id="a-Ld"></a>所有衣物随党应分。<a id="a-Le"></a>若不乐独分舍入大众者此为善舍。<a id="a-Lf"></a>大众应分。<a id="a-Lg"></a>如是应知。<a id="a-Lh"></a>随党住处随党身死。<a id="a-Li"></a>非党住处随党身死。<a id="a-Lj"></a>准事应知。<a id="a-Lk"></a>提婆达多说五邪法。<a id="a-Ll"></a>心许可者名为随党。<a id="a-Lm"></a>若依仗世尊名为非党。<a id="a-Ln"></a>苾刍身死看病之人。<a id="a-Lo"></a>若出家五众及余俗人。<a id="a-Lp"></a>随在何处。<a id="a-Lq"></a>若病苾刍死。<a id="a-Lr"></a>于亡人物中应用六物赏瞻病者以报其恩。<a id="a-Ls"></a>言六物者。<a id="a-Lt"></a>三衣钵坐具滤水罗计功量授。<a id="a-Lu"></a>若苾刍病作如是语。<a id="a-Lv"></a>我死之后可持此物与彼人者。<a id="a-Lw"></a>是俗人法不成嘱授。<a id="a-Lx"></a>此物应分。<a id="a-Ly"></a>对面授者便为善。<a id="a-Lz"></a>与其死尸应焚烧供养诵经事了。<a id="a-M0"></a>然后分物。<a id="a-M1"></a>若异此者得恶作罪若亡人寄物。<a id="a-M2"></a>即于物所在处僧伽共分。<a id="a-M3"></a>若知事苾刍身亡之后。<a id="a-M4"></a>所有资生与三宝物。<a id="a-M5"></a>共相杂乱不可简别者。<a id="a-M6"></a>此死人物三宝共分。<a id="a-M7"></a>若人在界内作界外想疑。<a id="a-M8"></a>共分衣者得越法罪。<a id="a-M9"></a>应须尽集。<a id="a-MA"></a>若苾刍寄物与他两俱命过。<a id="a-MB"></a>其掌财者应作法。<a id="a-MC"></a>守持随意受用。<a id="a-MD"></a>余如广文。<a id="a-ME"></a>若一苾刍获得大众安居利物。<a id="a-MF"></a>即应受取。<a id="a-MG"></a>然受之时。<a id="a-MH"></a>应为心念守持言。<a id="a-MI"></a>此衣今至是现前僧伽。<a id="a-MJ"></a>合得是可分物。<a id="a-MK"></a>现前僧伽合分受用。<a id="a-ML"></a>既无大众。<a id="a-MM"></a>此衣是我应受。<a id="a-MN"></a>我今守持。<a id="a-MO"></a>未守持。<a id="a-MP"></a>时有人来者应与分。<a id="a-MQ"></a>若不与者得恶作罪。<a id="a-MR"></a>界内得衣持向界外共分。<a id="a-MS"></a>无盗心者得恶作罪。<a id="a-MT"></a>若有贼心便得盗罪。<a id="a-MU"></a>若夏中利物。<a id="a-MV"></a>破夏者不应受分。<a id="a-MW"></a>施衣持虽过有施夏衣亦应受取。<a id="a-MX"></a>若是衣时有对面利。<a id="a-MY"></a>未有夏人亦应同受。<a id="a-MZ"></a>若苾刍苾刍尼二部僧伽俱设食已。<a id="a-Ma"></a>施主持物来不向上座前者。<a id="a-Mb"></a>应问施主方可分之。<a id="a-Mc"></a>若本为苾刍而兴供养二部食讫。<a id="a-Md"></a>持物置上座前。<a id="a-Me"></a>此应中半而分。<a id="a-Mf"></a>若苾刍身为众事。<a id="a-Mg"></a>夏内出行身虽不在。<a id="a-Mh"></a>夏利应取。<a id="a-Mi"></a>安居之人若前若后。<a id="a-Mj"></a>及坐过半者。<a id="a-Mk"></a>所有夏利悉皆合与。</p>
  <p id="aMl">凡为众首。<a id="a-Mm"></a>每见行食人。<a id="a-Mn"></a>乃至初下一匕盐时。<a id="a-Mo"></a>应教其人。<a id="a-Mp"></a>长跪合掌白众云。<a id="a-Mq"></a>等供时至。<a id="a-Mr"></a>上座寻声告曰。<a id="a-Ms"></a>可平等行。<a id="a-Mt"></a>第一不言第二应告。<a id="a-Mu"></a>若不言者。<a id="a-Mv"></a>其上座等得越法罪。<a id="a-Mw"></a>若施主于供养时。<a id="a-Mx"></a>以诸缯彩缠系其树。<a id="a-My"></a>为严饰者物应收取。<a id="a-Mz"></a>每至节会还应系此。<a id="a-N0"></a>或悬余处随时供养。<a id="a-N1"></a>若悬壁上者用将画壁。<a id="a-N2"></a>在温堂者供浴室用。<a id="a-N3"></a>在井池者供时非时浆。<a id="a-N4"></a>若在瞻病堂应为美食。<a id="a-N5"></a>随时供养。<a id="a-N6"></a>若在戒坛及檐前楼侧并门屋下。<a id="a-N7"></a>所有供物苾刍应分。<a id="a-N8"></a>若在寺中庭所悬置者。<a id="a-N9"></a>是四方僧伽物不应分用。<a id="a-NA"></a>有五种物。<a id="a-NB"></a>体不应分。<a id="a-NC"></a>一四方僧伽物。<a id="a-ND"></a>二窣睹波物。<a id="a-NE"></a>三瞻病堂物。<a id="a-NF"></a>四根本出生物。<a id="a-NG"></a>五所应食物其根果甘蔗等。<a id="a-NH"></a>虽是应食物现前应分。<a id="a-NI"></a>文云。<a id="a-NJ"></a>庵没罗果若多有者。<a id="a-NK"></a>应分与僧伽。<a id="a-NL"></a>随自受用。<a id="a-NM"></a>此果熟时应令苾刍默住。<a id="a-NN"></a>看守不应諠竞。<a id="a-NO"></a>违者得越法罪。<a id="a-NP"></a>欲行果时应先观虫。<a id="a-NQ"></a>次以火净。<a id="a-NR"></a>若无未具人苾刍受取。<a id="a-NS"></a>自行无犯。<a id="a-NT"></a>若声闻弟子制底之处。<a id="a-NU"></a>所获利物应还修营。<a id="a-NV"></a>此诸制底。<a id="a-NW"></a>若有余长现前应分。<a id="a-NX"></a>因明制底法者。<a id="a-NY"></a>如来制底。<a id="a-NZ"></a>应圆满作。<a id="a-Na"></a>若独觉者上无宝瓶。<a id="a-Nb"></a>若阿罗汉安四相轮。<a id="a-Nc"></a>余之三果如次减一。<a id="a-Nd"></a>若淳善异众苾刍上无轮竿。<a id="a-Ne"></a>名平头制底。<a id="a-Nf"></a>若有施主施财造寺。<a id="a-Ng"></a>财施主心以其财物造诸作具。<a id="a-Nh"></a>及作人饮食。<a id="a-Ni"></a>并涂足油灯明杂用。<a id="a-Nj"></a>勿令有阙。</p>
  <p id="aNk">若有施主造立住处。<a id="a-Nl"></a>先施一人便更转施一人。<a id="a-Nm"></a>或二或三或施大众。<a id="a-Nn"></a>名非法施其受用者亦名不净。<a id="a-No"></a>如是乃至施与大众若苾刍众。<a id="a-Np"></a>若苾刍尼众。<a id="a-Nq"></a>回余处者。<a id="a-Nr"></a>初名为施后名非施。<a id="a-Ns"></a>施者受者并成非法。<a id="a-Nt"></a>然施主于自所施卧具等物。<a id="a-Nu"></a>但可本处料理受用。<a id="a-Nv"></a>不应持此更施余处。<a id="a-Nw"></a>有五种受用人。<a id="a-Nx"></a>一是主受用。<a id="a-Ny"></a>谓无学人。<a id="a-Nz"></a>二父母财受用。<a id="a-O0"></a>谓有学人。<a id="a-O1"></a>三随听受用。<a id="a-O2"></a>谓持戒者。<a id="a-O3"></a>四负债受用。<a id="a-O4"></a>谓懒惰辈五盗贼受用。<a id="a-O5"></a>谓破戒人。<a id="a-O6"></a>何谓破戒。<a id="a-O7"></a>谓四重中随犯一事。<a id="a-O8"></a>于诸饮食一口不销。<a id="a-O9"></a>于僧伽地不容一足。<a id="a-OA"></a>如前所说。<a id="a-OB"></a>不依行者。<a id="a-OC"></a>得越法罪。</p>
 </body>
</html>