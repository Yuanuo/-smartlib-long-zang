<!doctype html>
<html id="z3IBV9YrP" data-ver="1205">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本萨婆多部律摄卷第十三</h1>
  <h2 id="a2">与减年者受近圆学处第七十二</h2>
  <p id="a3">尔时薄伽梵在室罗伐城给孤独园。<a id="a-4"></a>时尊者大目干连。<a id="a-5"></a>与十七众受近圆已。<a id="a-6"></a>不能忍饥。<a id="a-7"></a>遂便啼哭。<a id="a-8"></a>由近圆事摄受门徒烦恼。<a id="a-9"></a>制斯学处。</p>
  <p id="aA">若复苾刍知年未满二十。<a id="a-B"></a>与受近圆成苾刍性者。<a id="a-C"></a>波逸底迦。<a id="a-D"></a>此非近圆诸苾刍得罪。</p>
  <p id="aE">言知年未满二十者。<a id="a-F"></a>由其年小饥渴逼时不堪忍故。<a id="a-G"></a>言与授近圆者。<a id="a-H"></a>谓能授所授进止威仪。<a id="a-I"></a>所有行法随次当说。<a id="a-J"></a>言能授者。<a id="a-K"></a>谓邬波驮耶阿遮利耶。<a id="a-L"></a>并余僧伽。<a id="a-M"></a>有二种邬波驮耶。<a id="a-N"></a>一初与出家。<a id="a-O"></a>二为受近圆。<a id="a-P"></a>满足十夏方住师位。<a id="a-Q"></a>复须成就五法。<a id="a-R"></a>一知有犯。<a id="a-S"></a>二知无犯。<a id="a-T"></a>三知轻。<a id="a-U"></a>四知重。<a id="a-V"></a>五于别解脱经广能开解。<a id="a-W"></a>于诸学处创结随开。<a id="a-X"></a>若遇难缘善知通塞。<a id="a-Y"></a>常诵戒本能决他疑。<a id="a-Z"></a>戒见多闻自他俱利。<a id="a-a"></a>威仪行法无有亏犯。<a id="a-b"></a>具如是德名亲教师。<a id="a-c"></a>由其亲能教出离法故。<a id="a-d"></a>若苾刍虽近圆已。<a id="a-e"></a>于诸学处不识重轻。<a id="a-f"></a>设六十夏。<a id="a-g"></a>仍须仗托明德依止而住。<a id="a-h"></a>若师小者唯除礼拜。<a id="a-i"></a>自余咸作此。<a id="a-j"></a>即名为老小苾刍。<a id="a-k"></a>然不得与他出家。<a id="a-l"></a>及受近圆。<a id="a-m"></a>言阿遮利耶有其五种。<a id="a-n"></a>一求寂阿遮利耶。<a id="a-o"></a>谓授三归五十学处。<a id="a-p"></a>二屏教阿遮利耶。<a id="a-q"></a>谓于屏处问其障法。<a id="a-r"></a>三羯磨阿遮利耶。<a id="a-s"></a>谓近圆时秉白四法。<a id="a-t"></a>四依止阿遮利耶。<a id="a-u"></a>乃至一夜依之而住。<a id="a-v"></a>五教读阿遮利耶。<a id="a-w"></a>下至授彼四句伽他。<a id="a-x"></a>此之五人并当师位。<a id="a-y"></a>能生轨范总名轨范师。<a id="a-z"></a>言僧伽者。<a id="a-10"></a>有二种。<a id="a-11"></a>一十人谓在中方。<a id="a-12"></a>二五人谓居边地。<a id="a-13"></a>若于其处有十人可得。<a id="a-14"></a>取五人者名善近圆众。<a id="a-15"></a>得越法罪。<a id="a-16"></a>若但有五人。<a id="a-17"></a>斯名善受。<a id="a-18"></a>若众数不足。<a id="a-19"></a>不得以佛而足众数。<a id="a-1A"></a>由佛陀僧伽宝体别故。<a id="a-1B"></a>若狂聋人及天授部等。<a id="a-1C"></a>将足众数。<a id="a-1D"></a>不成近圆。</p>
  <p id="a1E">言所授者。<a id="a-1F"></a>有多种相。<a id="a-1G"></a>谓意乐损坏。<a id="a-1H"></a>所依损坏。<a id="a-1I"></a>丈夫损坏。<a id="a-1J"></a>白法损坏。<a id="a-1K"></a>系属他人。<a id="a-1L"></a>及有丑恶不端严相。<a id="a-1M"></a>言意乐损坏者。<a id="a-1N"></a>谓临死时。<a id="a-1O"></a>或怖来逼或为活命而求出家。<a id="a-1P"></a>言所依损坏者。<a id="a-1Q"></a>谓身有难疗之疾。<a id="a-1R"></a>欲投三宝望得除差。<a id="a-1S"></a>丈夫损坏者。<a id="a-1T"></a>谓半择迦此有五别。<a id="a-1U"></a>一生半择迦。<a id="a-1V"></a>谓生来不男。<a id="a-1W"></a>二半月半择迦。<a id="a-1X"></a>半月男半月不男。<a id="a-1Y"></a>三触抱半择迦。<a id="a-1Z"></a>他抱触时生支方起。<a id="a-1a"></a>四嫉妒半择迦。<a id="a-1b"></a>见他行淫妒而根起。<a id="a-1c"></a>五被害半择迦。<a id="a-1d"></a>谓遇病伤或被刀割。<a id="a-1e"></a>此五黄门出家近圆悉皆非分。<a id="a-1f"></a>后一不定。<a id="a-1g"></a>若近圆已被伤损者。<a id="a-1h"></a>若性行不移还依旧位。<a id="a-1i"></a>若性改变应灭摈。<a id="a-1j"></a>初一黄门亦名扇侘。<a id="a-1k"></a>白法损坏者。<a id="a-1l"></a>谓诸外道崇重邪教无正信故。<a id="a-1m"></a>诸外道中除释迦种及事火人。<a id="a-1n"></a>自余外道四月共住。<a id="a-1o"></a>食大众食。<a id="a-1p"></a>着亲教师衣。<a id="a-1q"></a>供承作务一同求寂。<a id="a-1r"></a>若不舍旧见即应遣去。<a id="a-1s"></a>若舍旧见应与出家。<a id="a-1t"></a>污苾刍尼者。<a id="a-1u"></a>谓尼不犯八他胜法。<a id="a-1v"></a>若以不净行污此苾刍尼时。<a id="a-1w"></a>若俱有染心。<a id="a-1x"></a>先触尼身后行不净行。<a id="a-1y"></a>不名污尼。<a id="a-1z"></a>由尼已犯触男他胜故。<a id="a-20"></a>言贼住者。<a id="a-21"></a>不依师主辄自出家共清净。<a id="a-22"></a>苾刍经二三长净。<a id="a-23"></a>乃至同作白四羯磨。<a id="a-24"></a>摩纳毗迦中说。<a id="a-25"></a>未近圆人与他净众同为白二。<a id="a-26"></a>或白四法长净随意。<a id="a-27"></a>并共众差十二种人。<a id="a-28"></a>并名贼住。<a id="a-29"></a>归外道者。<a id="a-2A"></a>谓有外道投佛法内。<a id="a-2B"></a>虽着法衣爱外道见。<a id="a-2C"></a>而还本处不舍于戒。<a id="a-2D"></a>脱去法衣经明相出。<a id="a-2E"></a>杀父杀母。<a id="a-2F"></a>杀阿罗汉。<a id="a-2G"></a>恶心出佛身血。<a id="a-2H"></a>破僧伽。<a id="a-2I"></a>诸助伴人知天授言。<a id="a-2J"></a>是其非法作非法想。<a id="a-2K"></a>亦是破僧。<a id="a-2L"></a>先曾犯戒者。<a id="a-2M"></a>谓于五学及十学处。<a id="a-2N"></a>破其重戒。<a id="a-2O"></a>若四他胜中曾犯其一。<a id="a-2P"></a>此黄门等未受不应授。<a id="a-2Q"></a>已受应灭摈。<a id="a-2R"></a>又有二种异住之人。<a id="a-2S"></a>一从法党向非法党。<a id="a-2T"></a>二者与作舍置羯磨。<a id="a-2U"></a>若已还俗重来受戒。<a id="a-2V"></a>亦不应授。<a id="a-2W"></a>言系属他人者。<a id="a-2X"></a>谓奴婢负债及王大将。<a id="a-2Y"></a>若父母不听者不得。<a id="a-2Z"></a>若远方者无犯。<a id="a-2a"></a>前母生已即便弃掷。<a id="a-2b"></a>余母收养者。<a id="a-2c"></a>若出家时应问养母。<a id="a-2d"></a>若杀前母得无间罪。<a id="a-2e"></a>言不端严相者。<a id="a-2f"></a>谓是非人及傍生等。<a id="a-2g"></a>变形为人而来受戒。<a id="a-2h"></a>或擎旗大贼。<a id="a-2i"></a>若减二十岁。<a id="a-2j"></a>若过分青黄赤白状异人形。<a id="a-2k"></a>若身生象毛。<a id="a-2l"></a>若无发若大脑。<a id="a-2m"></a>若匾[匚@虒]若多头。<a id="a-2n"></a>若凸眼若盲若哑。<a id="a-2o"></a>若象牛等头。<a id="a-2p"></a>若马猿猪形。<a id="a-2q"></a>若无耳鼻若象马耳牙。<a id="a-2r"></a>若无牙齿若项短。<a id="a-2s"></a>若太长若太短。<a id="a-2t"></a>若伛肩若曲脊。<a id="a-2u"></a>若无生支及卵。<a id="a-2v"></a>若下坠若身极粗极细。<a id="a-2w"></a>若被截手足跛躄聋瞎若膝行若被打伤。<a id="a-2x"></a>若房室过度无所堪能。<a id="a-2y"></a>若氏族卑下。<a id="a-2z"></a>此等咸皆非出家相。<a id="a-30"></a>既近圆已为说二颂。</p>
  <p id="a31">汝于最胜教　　具足受尸罗</p>
  <p id="a32">至心当奉持　　无障身难得</p>
  <p id="a33">端正者出家　　清净者圆具</p>
  <p id="a34">实语者所说　　正觉之所知</p>
  <p id="a35">言进止威仪者。<a id="a-36"></a>若有俗人求出家者。<a id="a-37"></a>应随彼心诣一师处。<a id="a-38"></a>其师即可问于障法。<a id="a-39"></a>若清净者当摄受之。<a id="a-3A"></a>观其意趣有堪能者。<a id="a-3B"></a>应授三归并五学处。<a id="a-3C"></a>次请亲教师。<a id="a-3D"></a>又请苾刍为白僧者。<a id="a-3E"></a>彼受请已。<a id="a-3F"></a>问本师云。<a id="a-3G"></a>已问此人诸障法未。<a id="a-3H"></a>若不问者。<a id="a-3I"></a>得恶作罪。<a id="a-3J"></a>众若来集应白僧伽。<a id="a-3K"></a>若不集者巡房告知。<a id="a-3L"></a>若不白众犯恶作罪。<a id="a-3M"></a>当白之时众咸语言。<a id="a-3N"></a>若清净者应与出家。<a id="a-3O"></a>若不问者皆得恶作。<a id="a-3P"></a>次令剃发人剃发。<a id="a-3Q"></a>剃将了时应留顶髻。<a id="a-3R"></a>而问之曰。<a id="a-3S"></a>除朱荼不。<a id="a-3T"></a>若言留者。<a id="a-3U"></a>遣随意去。<a id="a-3V"></a>若言除者。<a id="a-3W"></a>应尽剃之。<a id="a-3X"></a>应适时候为其洗浴。<a id="a-3Y"></a>洗浴既讫为着下裙。<a id="a-3Z"></a>方便捡身莫令其觉。<a id="a-3a"></a>恐有二根及无根故。<a id="a-3b"></a>次着僧脚崎后授缦条。<a id="a-3c"></a>令顶戴持。<a id="a-3d"></a>方为披着。<a id="a-3e"></a>请一苾刍为受三归并十学处。<a id="a-3f"></a>应畜钵盂。<a id="a-3g"></a>若无钵者不应出家。<a id="a-3h"></a>次教请教白事同大苾刍。<a id="a-3i"></a>若年满二十者。<a id="a-3j"></a>师应为办六物资缘。<a id="a-3k"></a>若自贫无。<a id="a-3l"></a>应为假借。<a id="a-3m"></a>为请羯磨师及屏教师。<a id="a-3n"></a>诸证戒者。<a id="a-3o"></a>若坛场中。<a id="a-3p"></a>若大众中受既入坛已。<a id="a-3q"></a>安置衣钵。<a id="a-3r"></a>先教请邬波驮耶。<a id="a-3s"></a>即令三遍一一礼僧。<a id="a-3t"></a>次令捧钵巡行。<a id="a-3u"></a>呈现大众。<a id="a-3v"></a>一一观已。<a id="a-3w"></a>咸云好钵。<a id="a-3x"></a>不道者得恶作罪。<a id="a-3y"></a>即对众前本师为守持衣钵。<a id="a-3z"></a>次令其人向眼见耳不闻处。<a id="a-40"></a>合掌而立。<a id="a-41"></a>虔仰大众。<a id="a-42"></a>欲近圆人不应远使。<a id="a-43"></a>不上高树恐有损伤。<a id="a-44"></a>于屏障处。<a id="a-45"></a>其屏教师问障法已。<a id="a-46"></a>次唤入众。<a id="a-47"></a>乃至令其蹲踞合掌。<a id="a-48"></a>在羯磨师前。<a id="a-49"></a>一心领受。<a id="a-4A"></a>既羯磨竟。<a id="a-4B"></a>即应量影。<a id="a-4C"></a>折四指筹名为商矩。<a id="a-4D"></a>随四指影皆号一人。<a id="a-4E"></a>应告日时及五时差别。<a id="a-4F"></a>即应为说四他胜法。<a id="a-4G"></a>次说四依及四圣作法。<a id="a-4H"></a>若不说者。<a id="a-4I"></a>皆得恶作罪。<a id="a-4J"></a>若先说四依者。<a id="a-4K"></a>得越法罪。<a id="a-4L"></a>有其五事不成近圆。<a id="a-4M"></a>一不称邬波驮耶名。<a id="a-4N"></a>二不称己名。<a id="a-4O"></a>三不牒僧伽。<a id="a-4P"></a>四不作羯磨。<a id="a-4Q"></a>五羯磨减少。<a id="a-4R"></a>翻此五非。<a id="a-4S"></a>即名善受。<a id="a-4T"></a>正近圆时转根为女。<a id="a-4U"></a>此亦成受应送尼寺。<a id="a-4V"></a>近圆时变为男者。<a id="a-4W"></a>遣向僧寺各依自戒。<a id="a-4X"></a>又苾刍苾刍尼二众互秉羯磨。<a id="a-4Y"></a>若不问障法。<a id="a-4Z"></a>若无亲教师。<a id="a-4a"></a>若有而不请。<a id="a-4b"></a>若不受十戒。<a id="a-4c"></a>若不秉羯磨。<a id="a-4d"></a>咸非近圆。<a id="a-4e"></a>无亲教师。<a id="a-4f"></a>众皆越法。<a id="a-4g"></a>得名善受。<a id="a-4h"></a>若知亲教师是破戒者。<a id="a-4i"></a>不成近圆。<a id="a-4j"></a>如不知者得名为受。<a id="a-4k"></a>实有障法而自言无。<a id="a-4l"></a>实无障法而自言有。<a id="a-4m"></a>前不成受大众无犯。<a id="a-4n"></a>后成近圆众得越法罪。<a id="a-4o"></a>正受近圆时。<a id="a-4p"></a>云我舍学处。<a id="a-4q"></a>或云我不乐受皆非近圆。<a id="a-4r"></a>若重听若蔑戾车。<a id="a-4s"></a>但解语者成受近圆。<a id="a-4t"></a>翻此不成。<a id="a-4u"></a>众僧得罪。<a id="a-4v"></a>若邬波驮耶及余足数人。<a id="a-4w"></a>作法之时。<a id="a-4x"></a>根转成尼。<a id="a-4y"></a>若闻白方转此成近圆。<a id="a-4z"></a>异此不成。<a id="a-50"></a>互居空地。<a id="a-51"></a>亦不成受。<a id="a-52"></a>问曰。<a id="a-53"></a>齐何处所复齐几人名受近圆。<a id="a-54"></a>答曰。<a id="a-55"></a>一界三人一时授与。<a id="a-56"></a>乃至四界人各一二三同时授与。<a id="a-57"></a>若更多界皆成近圆。</p>
  <p id="a58">总有十种得近圆法。<a id="a-59"></a>云何为十。<a id="a-5A"></a>一者无师谓佛世尊。<a id="a-5B"></a>二者证智谓五苾刍。<a id="a-5C"></a>三者问讯谓邬陀夷。<a id="a-5D"></a>四者归依谓大迦摄波。<a id="a-5E"></a>五者五人谓是边国律师为第五。<a id="a-5F"></a>六者十人谓在中方。<a id="a-5G"></a>七者受敬法谓大世主。<a id="a-5H"></a>八者遣使谓达摩陈那。<a id="a-5I"></a>九者二众谓两部俱集。<a id="a-5J"></a>十者善来谓大师亲命。<a id="a-5K"></a>是名为十。<a id="a-5L"></a>世尊既开羯磨受已。<a id="a-5M"></a>余法皆止唯除善来。<a id="a-5N"></a>由是最后生故。</p>
  <p id="a5O">既近圆已所有行法。<a id="a-5P"></a>次下当说。<a id="a-5Q"></a>小苾刍等应礼大者。<a id="a-5R"></a>若初相见应问夏数及以受时。<a id="a-5S"></a>时有五别。<a id="a-5T"></a>一谓冬时四月。<a id="a-5U"></a>二谓春时四月。<a id="a-5V"></a>三谓雨时一月。<a id="a-5W"></a>四谓终时一日一夜。<a id="a-5X"></a>五谓长时三月。<a id="a-5Y"></a>少一日一夜。<a id="a-5Z"></a>有四种应礼。<a id="a-5a"></a>一是如来一切人天并应致敬故。<a id="a-5b"></a>二出家者不礼俗人是彼所敬故。<a id="a-5c"></a>三已近圆苾刍皆应礼敬。<a id="a-5d"></a>先受近圆者唯除尼众。<a id="a-5e"></a>彼敬亦尔。<a id="a-5f"></a>四未近圆者应礼。<a id="a-5g"></a>近圆有十种不应礼。<a id="a-5h"></a>行遍住等四人。<a id="a-5i"></a>授学人三种。<a id="a-5j"></a>被舍置人诸在家人。<a id="a-5k"></a>及未近圆。<a id="a-5l"></a>是名为十。<a id="a-5m"></a>若一羯磨与二三人同时近圆者。<a id="a-5n"></a>此无大小之别。<a id="a-5o"></a>互不致敬。<a id="a-5p"></a>众使巡来任他差遣。<a id="a-5q"></a>礼敬之仪有其二别。<a id="a-5r"></a>一谓五轮着地。<a id="a-5s"></a>二谓执捉腨足。<a id="a-5t"></a>口云畔睇。<a id="a-5u"></a>有说礼大师时五轮至地。<a id="a-5v"></a>若尊及尊类应手膝至地。<a id="a-5w"></a>或时曲躬低头合掌。<a id="a-5x"></a>或捉腨或蹲踞合掌。<a id="a-5y"></a>若对所余同梵行者。<a id="a-5z"></a>若但合掌。<a id="a-60"></a>或复低头。<a id="a-61"></a>或口云畔睇。<a id="a-62"></a>若知他身有秽触而为礼敬。<a id="a-63"></a>或自身有秽触而礼他者。<a id="a-64"></a>俱得恶作。<a id="a-65"></a>有二种秽触。<a id="a-66"></a>一食竟未澡漱时触。<a id="a-67"></a>二便利未洗净时触。<a id="a-68"></a>出家苾刍不应怀恨。<a id="a-69"></a>设有嫌隙者。<a id="a-6A"></a>小近大时即须唱畔睇而礼拜。<a id="a-6B"></a>大者见礼即云愿无病恼。<a id="a-6C"></a>如两不言者。<a id="a-6D"></a>俱得恶作。<a id="a-6E"></a>若大苾刍怀恨而死。<a id="a-6F"></a>堕毒蛇中。<a id="a-6G"></a>小欲忏时。<a id="a-6H"></a>应念宿形而行敬法。<a id="a-6I"></a>若唯着下裙无上衣者。<a id="a-6J"></a>不合礼他。<a id="a-6K"></a>亦不受礼。<a id="a-6L"></a>违而行者。<a id="a-6M"></a>俱恶作罪。<a id="a-6N"></a>大者啑时。<a id="a-6O"></a>小云畔睇。<a id="a-6P"></a>小者若啑。<a id="a-6Q"></a>大云阿路只。<a id="a-6R"></a>若不言者。<a id="a-6S"></a>俱得恶作。<a id="a-6T"></a>然不应云愿得长命。<a id="a-6U"></a>若俗老母及莫诃罗。<a id="a-6V"></a>愿长寿者道时无犯。<a id="a-6W"></a>闇中礼拜不应至地。<a id="a-6X"></a>口云畔睇。<a id="a-6Y"></a>即是致敬已。<a id="a-6Z"></a>辩出家受具礼敬法式。<a id="a-6a"></a>其摄受门徒共相依止。<a id="a-6b"></a>今次应说。<a id="a-6c"></a>既近圆竟。<a id="a-6d"></a>满十夏已来在亲教师边。<a id="a-6e"></a>受学律藏及余经论等。<a id="a-6f"></a>若亲教师有缘不及自教者。<a id="a-6g"></a>应令别仗明德可委付人。<a id="a-6h"></a>依之而住。<a id="a-6i"></a>次明受依止法。<a id="a-6j"></a>凡欲受依止时。<a id="a-6k"></a>当观彼人性行温恭。<a id="a-6l"></a>有惭有愧。<a id="a-6m"></a>是可信用。<a id="a-6n"></a>于诸善品乐修习者。<a id="a-6o"></a>应摄受之。<a id="a-6p"></a>请依止时应整衣一肩。<a id="a-6q"></a>礼敬讫以两手按彼双足。<a id="a-6r"></a>作如是说。<a id="a-6s"></a>大德存念。<a id="a-6t"></a>我某甲今请大德为依止。<a id="a-6u"></a>愿大德为我作依止。<a id="a-6v"></a>我依大德故得安隐住。<a id="a-6w"></a>如是三说。<a id="a-6x"></a>师云尔。<a id="a-6y"></a>弟子云善。<a id="a-6z"></a>或云极好。<a id="a-70"></a>若无依止师。<a id="a-71"></a>不应辄向余处人间游行。<a id="a-72"></a>若满五夏五法明解。<a id="a-73"></a>识犯非犯知重知轻。<a id="a-74"></a>别解脱经善知通塞。<a id="a-75"></a>得离本师及依止师。<a id="a-76"></a>游方习业所到之处。<a id="a-77"></a>经二三日且自停息。<a id="a-78"></a>次当观察。<a id="a-79"></a>谁可为师。<a id="a-7A"></a>应就依止。<a id="a-7B"></a>若无依止不应停住。<a id="a-7C"></a>设阿罗汉亦须依止。<a id="a-7D"></a>况复异生。<a id="a-7E"></a>若所到处五夜已来。<a id="a-7F"></a>觅依止师。<a id="a-7G"></a>求心不息者。<a id="a-7H"></a>现前利物应与其分。<a id="a-7I"></a>异此不应。<a id="a-7J"></a>有五法不与依止。<a id="a-7K"></a>一无敬信心。<a id="a-7L"></a>二出粗恶语。<a id="a-7M"></a>三亲近恶友。<a id="a-7N"></a>四性恒懒惰。<a id="a-7O"></a>五心无恭顺。<a id="a-7P"></a>翻此应与应舍依止。<a id="a-7Q"></a>不舍依止。<a id="a-7R"></a>于前二五如次应知。<a id="a-7S"></a>有五事舍依止。<a id="a-7T"></a>一决舍去出界外。<a id="a-7U"></a>二谓还俗。<a id="a-7V"></a>三亲教师至。<a id="a-7W"></a>四从此党向余党。<a id="a-7X"></a>五舍依止事。<a id="a-7Y"></a>若见邬波驮耶时。<a id="a-7Z"></a>即失依止。<a id="a-7a"></a>若道行时师有心住。<a id="a-7b"></a>仍须供侍更相嘱授。<a id="a-7c"></a>若依止师及以弟子。<a id="a-7d"></a>须出游行中路而返。<a id="a-7e"></a>若经多时意拟重来者。<a id="a-7f"></a>还依旧位而作依止。<a id="a-7g"></a>由心不舍故。<a id="a-7h"></a>设于中间别依止余人。<a id="a-7i"></a>亦不失前依止师位。<a id="a-7j"></a>若于其处依止师死。<a id="a-7k"></a>更无依止不应住。<a id="a-7l"></a>经第二长净亦复不于此处。<a id="a-7m"></a>若前若后而作安居。<a id="a-7n"></a>后安居内师命过者。<a id="a-7o"></a>应自防心住。<a id="a-7p"></a>经两月过此已后更不应住。<a id="a-7q"></a>若住处去阿遮利耶邬波驮耶。<a id="a-7r"></a>有两踰膳那半。<a id="a-7s"></a>应当半月半月就其礼问。<a id="a-7t"></a>若五拘卢舍经六七日应往礼问。<a id="a-7u"></a>若去五里日日应往。<a id="a-7v"></a>若居界内日别三时而为礼问。<a id="a-7w"></a>若阿遮利耶邬波驮耶。<a id="a-7x"></a>于衣钵等所有营务。<a id="a-7y"></a>皆应先作。<a id="a-7z"></a>此之二师及教授师皆应如法供侍。<a id="a-80"></a>若依止师及教授师。<a id="a-81"></a>二俱有病。<a id="a-82"></a>应看何者。<a id="a-83"></a>若有力能两处俱看。<a id="a-84"></a>若无力能应看依止。<a id="a-85"></a>所以然者。<a id="a-86"></a>若无教授在处得住。<a id="a-87"></a>若无依止即不应停。<a id="a-88"></a>若教授师多有弟子。<a id="a-89"></a>应为番次而作供侍。<a id="a-8A"></a>阿遮利耶有嫌隙处。<a id="a-8B"></a>不往亲附。<a id="a-8C"></a>应恭敬心给侍师长。<a id="a-8D"></a>若不白师酒扫等事。<a id="a-8E"></a>及料理衣钵。<a id="a-8F"></a>并教授他皆不应作。<a id="a-8G"></a>若有客来先不相识者。<a id="a-8H"></a>不应即与按摩解劳。<a id="a-8I"></a>以要言之。<a id="a-8J"></a>在本师边及依止师处。<a id="a-8K"></a>于一切事不问不作。<a id="a-8L"></a>唯除五事。<a id="a-8M"></a>何谓为五。<a id="a-8N"></a>谓饮水嚼齿木大小便利。<a id="a-8O"></a>于同界中齐四十九寻内。<a id="a-8P"></a>制底畔睇。<a id="a-8Q"></a>如前所说。<a id="a-8R"></a>行法轨式一一不依者。<a id="a-8S"></a>咸得突色讫里多罪。<a id="a-8T"></a>此等诸罪皆有不敬。<a id="a-8U"></a>教波逸底迦。<a id="a-8V"></a>及方便罪。<a id="a-8W"></a>其请教白事晨旦问安。<a id="a-8X"></a>各各别陈不得合作。<a id="a-8Y"></a>若事促者并咨无犯。<a id="a-8Z"></a>咨问之法晨朝早起。<a id="a-8a"></a>自嚼齿木次往房中。<a id="a-8b"></a>为师按摩身体。<a id="a-8c"></a>师既起已供水。<a id="a-8d"></a>齿木安置坐处授拭巾等。<a id="a-8e"></a>应自礼尊像。<a id="a-8f"></a>次来礼师一拜。<a id="a-8g"></a>低头虔诚合掌作如是白。<a id="a-8h"></a>邬波驮耶。<a id="a-8i"></a>若阿遮利耶存念。<a id="a-8j"></a>我今请问。<a id="a-8k"></a>不审邬波驮耶。<a id="a-8l"></a>尊体起居宿夜安不。<a id="a-8m"></a>依止师准此。<a id="a-8n"></a>师可随时而答其事。<a id="a-8o"></a>如有病患。<a id="a-8p"></a>问知所须随时供侍。<a id="a-8q"></a>次应随心自修善品。<a id="a-8r"></a>欲食之时还须致礼。<a id="a-8s"></a>而请白言。<a id="a-8t"></a>邬波驮耶。<a id="a-8u"></a>或阿遮利耶存念。<a id="a-8v"></a>我今请白。<a id="a-8w"></a>我洗手足及钵欲食粥。<a id="a-8x"></a>或云。<a id="a-8y"></a>我洗手足及钵欲中食。<a id="a-8z"></a>但是所有吞咽之物饭饼果等。<a id="a-90"></a>乃至干姜半片胡椒一粒。<a id="a-91"></a>饮非时浆。<a id="a-92"></a>曛黄洗足敷设卧具眠息等事。<a id="a-93"></a>咸须白知。<a id="a-94"></a>设无白事。<a id="a-95"></a>若至午时。<a id="a-96"></a>若在午后。<a id="a-97"></a>皆须礼拜。<a id="a-98"></a>若至晡时行礼制底。<a id="a-99"></a>日欲暮时皆应礼师。<a id="a-9A"></a>每日三时常行是事。<a id="a-9B"></a>若欲出寺皆须就礼。<a id="a-9C"></a>白云。<a id="a-9D"></a>我今有如是缘。<a id="a-9E"></a>欲往某处。<a id="a-9F"></a>师应量宜随意遮遣。<a id="a-9G"></a>此乃略陈常行仪式。<a id="a-9H"></a>凡是弟子应勤检察。<a id="a-9I"></a>不应恣其慢情。<a id="a-9J"></a>不为白事不修善品。<a id="a-9K"></a>如无缰马非法自居。<a id="a-9L"></a>如世尊言。<a id="a-9M"></a>汝诸苾刍宁作屠儿。<a id="a-9N"></a>为杀害业。<a id="a-9O"></a>不与出家受近圆已。<a id="a-9P"></a>舍而不问。<a id="a-9Q"></a>令我正法速时灭坏。<a id="a-9R"></a>是故苾刍于弟子处。<a id="a-9S"></a>极须捡问如不顺教随事呵责。<a id="a-9T"></a>若不可教驱令出去。<a id="a-9U"></a>已辩余义当释本文。<a id="a-9V"></a>言诸苾刍得罪者。<a id="a-9W"></a>谓得越法罪。<a id="a-9X"></a>此中犯相有其多种。<a id="a-9Y"></a>若有人年未满二十。<a id="a-9Z"></a>为不满想。<a id="a-9a"></a>或复生疑当问之时。<a id="a-9b"></a>并依实说。<a id="a-9c"></a>此皆不成近圆。<a id="a-9d"></a>诸苾刍众皆得越法罪。<a id="a-9e"></a>是人不应共住。<a id="a-9f"></a>若有人年未满二十。<a id="a-9g"></a>作定满想。<a id="a-9h"></a>或复生疑当问之时。<a id="a-9i"></a>并依实说。<a id="a-9j"></a>若有人年未满二十。<a id="a-9k"></a>不识其年或复生疑。<a id="a-9l"></a>当问之时默而不答。<a id="a-9m"></a>斯之二类非受近圆。<a id="a-9n"></a>若共清净苾刍经二三长净。<a id="a-9o"></a>便成贼住。<a id="a-9p"></a>若有人近圆时年实未满。<a id="a-9q"></a>而作满想。<a id="a-9r"></a>后有亲属报云。<a id="a-9s"></a>不满应数胎月闰月。<a id="a-9t"></a>若满者斯名善受。<a id="a-9u"></a>若不满者退为求寂。<a id="a-9v"></a>应更与受近圆。<a id="a-9w"></a>若不尔者同前贼住。<a id="a-9x"></a>若有人年满十九作二十心。<a id="a-9y"></a>而受近圆。<a id="a-9z"></a>后经一年亲属来见。<a id="a-A0"></a>报云不满。<a id="a-A1"></a>或自忆知不满。<a id="a-A2"></a>或年十八而受近圆。<a id="a-A3"></a>后经二岁同前忆知。<a id="a-A4"></a>斯等皆名善受。<a id="a-A5"></a>正教难逢是开听故。<a id="a-A6"></a>若有人其年虽满而相貌不满。<a id="a-A7"></a>应为四句相貌满者。<a id="a-A8"></a>谓形状事相并成熟相。<a id="a-A9"></a>何谓形状。<a id="a-AA"></a>谓其形状及以言声非小儿状。<a id="a-AB"></a>言事相者。<a id="a-AC"></a>于腋等处皆已生毛。<a id="a-AD"></a>言成熟者。<a id="a-AE"></a>观其意思及以性行。<a id="a-AF"></a>不同幼年。<a id="a-AG"></a>于四句中初三无犯。<a id="a-AH"></a>二四有犯。<a id="a-AI"></a>若疑年不满者。<a id="a-AJ"></a>应须方便密检隐相方授近圆。<a id="a-AK"></a>若人年满十五。<a id="a-AL"></a>应与出家度为求寂。<a id="a-AM"></a>若异此者得恶作罪。<a id="a-AN"></a>又下至七岁能为众僧看守谷麦。<a id="a-AO"></a>驱乌鸟者亦与出家。<a id="a-AP"></a>若八岁不能及。<a id="a-AQ"></a>六岁能者。<a id="a-AR"></a>并不应度。<a id="a-AS"></a>然苾刍不应畜二求寂。<a id="a-AT"></a>若知其人能顺教者与出家。<a id="a-AU"></a>受十戒已。<a id="a-AV"></a>应付余人。<a id="a-AW"></a>其所付人。<a id="a-AX"></a>不得因此即授近圆。<a id="a-AY"></a>须问本师方与圆具。</p>
  <p data-pb></p>
  <h2 id="aAZ">坏生地学处第七十三</h2>
  <p id="aAa">佛在室罗伐城给孤独园。<a id="a-Ab"></a>时六众苾刍手自和泥。<a id="a-Ac"></a>斸掘生地。<a id="a-Ad"></a>由作鄙业妨废正修。<a id="a-Ae"></a>因坏地事鄙业烦恼。<a id="a-Af"></a>制斯学处。</p>
  <p id="aAg">若复苾刍自手掘地。<a id="a-Ah"></a>若教人掘者。<a id="a-Ai"></a>波逸底迦。</p>
  <p id="aAj">言地者。<a id="a-Ak"></a>有二种。<a id="a-Al"></a>一生地。<a id="a-Am"></a>二非生地。<a id="a-An"></a>生地者。<a id="a-Ao"></a>谓未曾掘。<a id="a-Ap"></a>若曾经掘被天雨湿。<a id="a-Aq"></a>若余水沾时经三月。<a id="a-Ar"></a>是名生地。<a id="a-As"></a>若无雨湿及水沾润时经六月。<a id="a-At"></a>亦名生地。<a id="a-Au"></a>异此非生。<a id="a-Av"></a>此中犯者。<a id="a-Aw"></a>若苾刍知是生地。<a id="a-Ax"></a>不被火烧未经耕垦。<a id="a-Ay"></a>自掘教人掘。<a id="a-Az"></a>若打橛若刬削。<a id="a-B0"></a>坚鞭地皮崩岸隤墙。<a id="a-B1"></a>着地坚泥举令相离。<a id="a-B2"></a>若土多沙少者。<a id="a-B3"></a>咸得堕罪。<a id="a-B4"></a>若地皮等不坚鞭处。<a id="a-B5"></a>刬举之时得恶作罪。<a id="a-B6"></a>生地生地想地为地想。<a id="a-B7"></a>各有六句。<a id="a-B8"></a>并同前说。<a id="a-B9"></a>无犯者。<a id="a-BA"></a>若纯沙石处。<a id="a-BB"></a>或营事苾刍得好时日无驱使人。<a id="a-BC"></a>须定屋基拼绳打橛。<a id="a-BD"></a>深齐四寸者无犯。</p>
  <p data-pb></p>
  <h2 id="aBE">过四月索食学处第七十四</h2>
  <p id="aBF">佛在劫比罗伐窣睹城多根树园。<a id="a-BG"></a>时六众苾刍受莫诃男。<a id="a-BH"></a>四月供养。<a id="a-BI"></a>过此已后。<a id="a-BJ"></a>更从彼索。<a id="a-BK"></a>由重请事过限废阙烦恼。<a id="a-BL"></a>制斯学处。</p>
  <p id="aBM">若复苾刍有四月请须时应受。<a id="a-BN"></a>若过受者除余时。<a id="a-BO"></a>波逸底迦。<a id="a-BP"></a>余时者。<a id="a-BQ"></a>谓别请更请殷勤请常请。<a id="a-BR"></a>此是时。</p>
  <p id="aBS">此开四月过不应受别请者。<a id="a-BT"></a>谓别别施主请诸苾刍。<a id="a-BU"></a>兴其供养。<a id="a-BV"></a>无由尊者毕邻陀婆蹉开受王请。<a id="a-BW"></a>后更受王妹夫请食。<a id="a-BX"></a>更请者。<a id="a-BY"></a>谓诸苾刍后至王家不敢受食。<a id="a-BZ"></a>王问知已重更请食。<a id="a-Ba"></a>殷勤请者。<a id="a-Bb"></a>或云。<a id="a-Bc"></a>王家事多。<a id="a-Bd"></a>我当乞食。<a id="a-Be"></a>王更至心请彼受食。<a id="a-Bf"></a>常请者。<a id="a-Bg"></a>四月既满世尊受食。<a id="a-Bh"></a>诸余苾刍皆行乞食。<a id="a-Bi"></a>王曰不限时节恒常请食四月未竟。<a id="a-Bj"></a>请食粗食。<a id="a-Bk"></a>更求好者。<a id="a-Bl"></a>得恶作罪。<a id="a-Bm"></a>食便得堕。<a id="a-Bn"></a>请食好食更索粗食。<a id="a-Bo"></a>索时恶作。<a id="a-Bp"></a>食时无犯。</p>
  <p data-pb></p>
  <h2 id="aBq">遮传教学处第七十五</h2>
  <p id="aBr">佛在王舍城竹林园中。<a id="a-Bs"></a>世尊欲制共学处。<a id="a-Bt"></a>时二部僧伽并须和集。<a id="a-Bu"></a>然制前四月戒尼不现前。<a id="a-Bv"></a>佛告阿难陀。<a id="a-Bw"></a>令半托迦苾刍往报尼众。<a id="a-Bx"></a>时半托迦奉教而去。<a id="a-By"></a>是时六众见而问之。<a id="a-Bz"></a>时半托迦具以事答。<a id="a-C0"></a>是时六众便出恶言。<a id="a-C1"></a>共相遮障。<a id="a-C2"></a>由轻学处事轻毁烦恼。<a id="a-C3"></a>制斯学处。</p>
  <p id="aC4">若复苾刍闻诸苾刍作如是语。<a id="a-C5"></a>具寿。<a id="a-C6"></a>仁今当习如是学处。<a id="a-C7"></a>彼作是语。<a id="a-C8"></a>我实不能用。<a id="a-C9"></a>汝愚痴不分明。<a id="a-CA"></a>不善解者。<a id="a-CB"></a>所说之言。<a id="a-CC"></a>受行学处。<a id="a-CD"></a>我若见余善闲三藏。<a id="a-CE"></a>当随彼言。<a id="a-CF"></a>而受行者。<a id="a-CG"></a>波逸底迦。</p>
  <p id="aCH">若苾刍实欲求解者。<a id="a-CI"></a>当问三藏。<a id="a-CJ"></a>此是时。<a id="a-CK"></a>此中言愚者。<a id="a-CL"></a>思其恶思说其恶说。<a id="a-CM"></a>痴者。<a id="a-CN"></a>谓不持三藏。<a id="a-CO"></a>不分明者。<a id="a-CP"></a>谓不了其义。<a id="a-CQ"></a>不善解者。<a id="a-CR"></a>不能如理善为决择。<a id="a-CS"></a>说愚等时。<a id="a-CT"></a>便得堕罪。<a id="a-CU"></a>若说实者无犯。</p>
  <p data-pb></p>
  <h2 id="aCV">默听评论学处第七十六</h2>
  <p id="aCW">佛在室罗伐城给孤独园。<a id="a-CX"></a>时十七众欲得作舍置法有所论说。<a id="a-CY"></a>六众苾刍便往屏处默然而听。<a id="a-CZ"></a>由评论事不忍烦恼制斯学处。</p>
  <p id="aCa">若复苾刍知余苾刍评论事生。<a id="a-Cb"></a>求过纷扰诤竞而住。<a id="a-Cc"></a>默然往彼听其所说。<a id="a-Cd"></a>作如是念。<a id="a-Ce"></a>我欲听已当令斗乱。<a id="a-Cf"></a>以此为缘者。<a id="a-Cg"></a>波逸底迦。<a id="a-Ch"></a>言评论事生者。<a id="a-Ci"></a>谓见不可意事。<a id="a-Cj"></a>初始评论。<a id="a-Ck"></a>言求过纷扰者。<a id="a-Cl"></a>求觅过失更相道说。<a id="a-Cm"></a>言诤竞者。<a id="a-Cn"></a>情不含忍发举其事。<a id="a-Co"></a>谓将此言说入评论诤中。<a id="a-Cp"></a>自结朋党共相扶扇。<a id="a-Cq"></a>言默然往听者。<a id="a-Cr"></a>谓在屏处听彼评论。<a id="a-Cs"></a>言令斗乱者。<a id="a-Ct"></a>小事始生令成大诤。<a id="a-Cu"></a>纷纭不息。<a id="a-Cv"></a>若知诸苾刍在于上阁有所论说。<a id="a-Cw"></a>须欲往者应弹指。<a id="a-Cx"></a>或謦欬作声者无犯。<a id="a-Cy"></a>若默而去听彼言说。<a id="a-Cz"></a>初闻声时。<a id="a-D0"></a>便得恶作。<a id="a-D1"></a>若解其义即获堕罪。<a id="a-D2"></a>若于中阁若在檐前。<a id="a-D3"></a>若经行处随彼而听。<a id="a-D4"></a>咸得本罪。<a id="a-D5"></a>评论评论想六句如前。<a id="a-D6"></a>有说实非评论作评论想。<a id="a-D7"></a>亦得堕罪。<a id="a-D8"></a>若情无向背。<a id="a-D9"></a>若忽遇闻。<a id="a-DA"></a>若听其言欲令销殄者。<a id="a-DB"></a>此皆无犯。</p>
  <p data-pb></p>
  <h2 id="aDC">不与欲默然起去学处第七十七</h2>
  <p id="aDD">佛在室罗伐城给孤独园。<a id="a-DE"></a>时十七众既被六众分离朋党。<a id="a-DF"></a>心生不忍。<a id="a-DG"></a>便与邬波难陀作舍置羯磨。<a id="a-DH"></a>时难陀自惟无力。<a id="a-DI"></a>恐被治罚。<a id="a-DJ"></a>遂将毛緂聚置座上。<a id="a-DK"></a>默尔而出。<a id="a-DL"></a>其事同前。<a id="a-DM"></a>不寂静烦恼。<a id="a-DN"></a>制斯学处。</p>
  <p id="aDO">若复苾刍知众如法评论事时。<a id="a-DP"></a>默然从座起去。<a id="a-DQ"></a>有苾刍不嘱授者。<a id="a-DR"></a>除余缘。<a id="a-DS"></a>故波逸底迦。</p>
  <p id="aDT">如法事者。<a id="a-DU"></a>谓三羯磨。<a id="a-DV"></a>言默然去者。<a id="a-DW"></a>谓从座起至离闻处。<a id="a-DX"></a>不嘱余苾刍者。<a id="a-DY"></a>若病看病授事人等。<a id="a-DZ"></a>有缘须去者。<a id="a-Da"></a>应与欲若辄去者。<a id="a-Db"></a>未离闻处。<a id="a-Dc"></a>得恶作罪。<a id="a-Dd"></a>若离闻处。<a id="a-De"></a>波逸底迦。<a id="a-Df"></a>如法如法想六句。<a id="a-Dg"></a>有说实是非法作如法想。<a id="a-Dh"></a>亦得堕罪。<a id="a-Di"></a>若大小便事讫还来。<a id="a-Dj"></a>若不离闻处。<a id="a-Dk"></a>若众欲作非法羯磨。<a id="a-Dl"></a>默然而去。<a id="a-Dm"></a>悉皆无犯。</p>
  <p data-pb></p>
  <h2 id="aDn">不恭敬学处第七十八</h2>
  <p id="aDo">佛在王舍城竹林园中。<a id="a-Dp"></a>时质呾罗苾刍在大众中。<a id="a-Dq"></a>见他如法殄诤之时。<a id="a-Dr"></a>心生违逆。<a id="a-Ds"></a>或起嗔忿。<a id="a-Dt"></a>不肯随顺。<a id="a-Du"></a>由斗诤事及不敬烦恼。<a id="a-Dv"></a>制斯学处。</p>
  <p id="aDw">若复苾刍不恭敬者。<a id="a-Dx"></a>波逸底迦。</p>
  <p id="aDy">言不恭敬者。<a id="a-Dz"></a>有二不恭敬。<a id="a-E0"></a>一不敬僧伽。<a id="a-E1"></a>谓见大众有所论说。<a id="a-E2"></a>二不敬别人。<a id="a-E3"></a>谓阿遮利耶邬波驮耶。<a id="a-E4"></a>若苾刍在僧伽中评论事时。<a id="a-E5"></a>或众遣立。<a id="a-E6"></a>或勿于此坐。<a id="a-E7"></a>或时遣去。<a id="a-E8"></a>或不听来。<a id="a-E9"></a>或遣取褥。<a id="a-EA"></a>或不令取如众所说。<a id="a-EB"></a>不依行者。<a id="a-EC"></a>得波逸底迦。<a id="a-ED"></a>若阿遮利耶邬波驮耶所有言教。<a id="a-EE"></a>不依行者。<a id="a-EF"></a>得突色讫里多。<a id="a-EG"></a>若于二师顺理告白。<a id="a-EH"></a>或余耆宿作非法言。<a id="a-EI"></a>欲令止息者无犯。<a id="a-EJ"></a>复有余说不敬之事。<a id="a-EK"></a>谓法事佛事。<a id="a-EL"></a>若尊人若弟子。<a id="a-EM"></a>若人主若流俗。<a id="a-EN"></a>于如是等不生恭敬。<a id="a-EO"></a>若语若默。<a id="a-EP"></a>有如法言不相顺从。<a id="a-EQ"></a>若身语心随其所应。<a id="a-ER"></a>不敬之时。<a id="a-ES"></a>各依轻重。<a id="a-ET"></a>而得其罪。<a id="a-EU"></a>言法事者。<a id="a-EV"></a>先观自身戒清净不。<a id="a-EW"></a>若读诵教授。<a id="a-EX"></a>施他法义如理作意静虑相应。<a id="a-EY"></a>如是等事随所应作而不奉行。<a id="a-EZ"></a>心常懒堕不修善品。<a id="a-Ea"></a>不敬于戒话无益言。<a id="a-Eb"></a>若卢迦耶典说无后世。<a id="a-Ec"></a>如此之书若听若读。<a id="a-Ed"></a>共相亲近者皆得波逸底迦罪。<a id="a-Ee"></a>言佛事者谓于尊像不勤礼敬。<a id="a-Ef"></a>制底香台不时扫拭。<a id="a-Eg"></a>若见隤落有力能为。<a id="a-Eh"></a>而不修补。<a id="a-Ei"></a>所应作事懈慢不为。<a id="a-Ej"></a>言尊人者。<a id="a-Ek"></a>尊及尊类。<a id="a-El"></a>皆名尊人。<a id="a-Em"></a>凡到尊处行住坐仪。<a id="a-En"></a>不高不下。<a id="a-Eo"></a>不通肩披衣。<a id="a-Ep"></a>不竖膝蹋。<a id="a-Eq"></a>足不直努。<a id="a-Er"></a>身不背面。<a id="a-Es"></a>坐不闻尊命。<a id="a-Et"></a>不应辄坐。<a id="a-Eu"></a>不以髀重髀放身傲慢。<a id="a-Ev"></a>不令语时不应辄语。<a id="a-Ew"></a>尊人所说不应遮止。<a id="a-Ex"></a>有所言教不应违逆。<a id="a-Ey"></a>但应默然恭敬而住。<a id="a-Ez"></a>不嫉不恚除罪恶心恒为敬养。<a id="a-F0"></a>若不修敬者。<a id="a-F1"></a>咸得堕罪。<a id="a-F2"></a>弟子事者非时非处。<a id="a-F3"></a>辄为呵啧。<a id="a-F4"></a>于小过失不能容忍。<a id="a-F5"></a>于奖训事不善开喻。<a id="a-F6"></a>若有疑悔不为除殄。<a id="a-F7"></a>心无哀愍出粗犷言。<a id="a-F8"></a>不以法食共相摄受。<a id="a-F9"></a>不存济拔有恼害心。<a id="a-FA"></a>皆得堕罪。<a id="a-FB"></a>言人主者。<a id="a-FC"></a>谓是国王王子。<a id="a-FD"></a>并诸恶佐遣来去等。<a id="a-FE"></a>不用其言。<a id="a-FF"></a>由此因缘情生不敬。<a id="a-FG"></a>或为杀害作无利益。<a id="a-FH"></a>言流俗者。<a id="a-FI"></a>于世俗人不相瞻顾。<a id="a-FJ"></a>自随情好以致讥嫌。<a id="a-FK"></a>不于道路大小便利。<a id="a-FL"></a>令俗所呵。<a id="a-FM"></a>亦不应与俗人违竞。<a id="a-FN"></a>若作轻慢心欲恼他者。<a id="a-FO"></a>凡有所为。<a id="a-FP"></a>咸得恶作。<a id="a-FQ"></a>若大众评论作评论想。<a id="a-FR"></a>不生恭敬。<a id="a-FS"></a>有六句初二堕罪。<a id="a-FT"></a>四皆恶作。</p>
  <p data-pb></p>
  <h2 id="aFU">饮酒学处第七十九</h2>
  <p id="aFV">佛在室罗伐城给孤独园。<a id="a-FW"></a>时莎揭多苾刍于俗人家。<a id="a-FX"></a>得非时浆和酒而饮。<a id="a-FY"></a>遂便大醉委卧街衢。<a id="a-FZ"></a>由受请事。<a id="a-Fa"></a>讥嫌烦恼。<a id="a-Fb"></a>制斯学处。</p>
  <p id="aFc">若复苾刍饮诸酒者。<a id="a-Fd"></a>波逸底迦。</p>
  <p id="aFe">酒者若以饭麴。<a id="a-Ff"></a>或用米粉烝熟酿作。<a id="a-Fg"></a>复有杂酒。<a id="a-Fh"></a>谓根皮叶及以花果。<a id="a-Fi"></a>少安米麴酝酿成酒。<a id="a-Fj"></a>饮者谓吞咽也。<a id="a-Fk"></a>凡作酒色酒香酒味。<a id="a-Fl"></a>或阙一阙二而饮咽者。<a id="a-Fm"></a>能令人醉。<a id="a-Fn"></a>皆得堕罪。<a id="a-Fo"></a>若不醉人饮得恶作。<a id="a-Fp"></a>若体非酒而有酒色饮之无犯。<a id="a-Fq"></a>若用器饮若手掬饮。<a id="a-Fr"></a>乃至酒糟。<a id="a-Fs"></a>咸得堕罪。<a id="a-Ft"></a>若啖麴若啖花果。<a id="a-Fu"></a>能令人醉。<a id="a-Fv"></a>并得恶作。<a id="a-Fw"></a>境想六句后二无犯。<a id="a-Fx"></a>有说非酒酒想亦得堕罪。<a id="a-Fy"></a>如佛言曰。<a id="a-Fz"></a>汝诸苾刍依我为师而出家者。<a id="a-G0"></a>不应饮酒。<a id="a-G1"></a>不与他不贮畜。<a id="a-G2"></a>乃至不以茅端渧酒置于口中。<a id="a-G3"></a>不犯者。<a id="a-G4"></a>若酒被煎煮饮不醉人。<a id="a-G5"></a>若口有病医令含酒。<a id="a-G6"></a>若酒涂身此皆无犯。<a id="a-G7"></a>若苾刍先是耽酒人。<a id="a-G8"></a>不得酒时。<a id="a-G9"></a>遂便瘦弱者取造酒物麴及树皮。<a id="a-GA"></a>并诸香药捣簁为末。<a id="a-GB"></a>布帛裹之。<a id="a-GC"></a>以杖横系。<a id="a-GD"></a>悬于新熟酒瓮之内。<a id="a-GE"></a>勿令沾酒。<a id="a-GF"></a>经一二宿。<a id="a-GG"></a>以水和搅。<a id="a-GH"></a>时与非时饮皆无犯。<a id="a-GI"></a>又无犯者酒变成醋。<a id="a-GJ"></a>饮不醉人。<a id="a-GK"></a>澄清见面水解为净。<a id="a-GL"></a>以罗滤之。<a id="a-GM"></a>同非时浆。<a id="a-GN"></a>随意应饮。</p>
  <p data-pb></p>
  <h2 id="aGO">非时入聚落不嘱苾刍学处第八十</h2>
  <p id="aGP">佛在室罗伐城给孤独园。<a id="a-GQ"></a>时邬陀夷非时入村。<a id="a-GR"></a>为贼所杀。<a id="a-GS"></a>由入聚落事烦恼同前。<a id="a-GT"></a>制斯学处。</p>
  <p id="aGU">若复苾刍非时入聚落。<a id="a-GV"></a>不嘱余苾刍除余缘。<a id="a-GW"></a>故波逸底迦。</p>
  <p id="aGX">言非时者。<a id="a-GY"></a>有二种分齐。<a id="a-GZ"></a>一过午。<a id="a-Ga"></a>二明相未出。<a id="a-Gb"></a>言聚落者俗人所居有街巷处。<a id="a-Gc"></a>余苾刍者。<a id="a-Gd"></a>若无苾刍者无犯。<a id="a-Ge"></a>除余缘者。<a id="a-Gf"></a>谓身有病。<a id="a-Gg"></a>若寄衣钵在村被火烧舍。<a id="a-Gh"></a>须入村看。<a id="a-Gi"></a>若命难净行难。<a id="a-Gj"></a>并皆无犯。<a id="a-Gk"></a>非时非时想疑。<a id="a-Gl"></a>波逸底迦。<a id="a-Gm"></a>时非时想疑。<a id="a-Gn"></a>得恶作罪。<a id="a-Go"></a>后二无犯。<a id="a-Gp"></a>村作村想六句同前。<a id="a-Gq"></a>若住阿兰若苾刍。<a id="a-Gr"></a>须入村中。<a id="a-Gs"></a>或道由村过若路在两村中间。<a id="a-Gt"></a>若乘空入。<a id="a-Gu"></a>若无苾刍嘱余俗人者无犯。</p>
  <p id="aGv">第九摄颂曰。</p>
  <p id="aGw">食明相今知　　针筒床脚量</p>
  <p id="aGx">贮花并坐具　　疮雨大师衣</p>
  <p data-pb></p>
  <h2 id="aGy">食前食后诣余家学处第八十一</h2>
  <p id="aGz">佛在室罗伐城给孤独园。<a id="a-H0"></a>时邬波难陀亲友白衣。<a id="a-H1"></a>敬信三宝。<a id="a-H2"></a>于自家中广设供养。<a id="a-H3"></a>以邬波难陀为首。<a id="a-H4"></a>请苾刍众。<a id="a-H5"></a>时邬波难陀报亲友曰。<a id="a-H6"></a>我有缘事须向某家。<a id="a-H7"></a>要待我至方可行食。<a id="a-H8"></a>既往余处久待不来。<a id="a-H9"></a>遂令大众多不得食。<a id="a-HA"></a>由诣俗家事过限。<a id="a-HB"></a>废阙烦恼。<a id="a-HC"></a>制斯学处。</p>
  <p id="aHD">若复苾刍受食家请食前食后。<a id="a-HE"></a>行诣余家。<a id="a-HF"></a>不嘱授者。<a id="a-HG"></a>波逸底迦。</p>
  <p id="aHH">食家请者。<a id="a-HI"></a>谓受俗家请食。<a id="a-HJ"></a>若婆罗门及余俗家。<a id="a-HK"></a>食前者。<a id="a-HL"></a>谓在中前。<a id="a-HM"></a>不嘱授去行过两家。<a id="a-HN"></a>便得堕罪食后者。<a id="a-HO"></a>谓是中后。<a id="a-HP"></a>行过三家亦得堕罪若语施主我设不来。<a id="a-HQ"></a>应与僧食。<a id="a-HR"></a>勿令废阙若施主不以此人而为先首去。<a id="a-HS"></a>并无罪。</p>
  <p data-pb></p>
  <h2 id="aHT">入王宫学处第八十二</h2>
  <p id="aHU">佛在室罗伐城给孤独园。<a id="a-HV"></a>时邬陀夷有缘。<a id="a-HW"></a>须诣摩利迦夫人处。<a id="a-HX"></a>侵早入宫。<a id="a-HY"></a>彼卧未起。<a id="a-HZ"></a>闻尊者来遂便惊觉。<a id="a-Ha"></a>着常宫内细薄之衣。<a id="a-Hb"></a>以见尊者。<a id="a-Hc"></a>其事同前。<a id="a-Hd"></a>讥嫌待缘烦恼。<a id="a-He"></a>制斯学处。</p>
  <p id="aHf">若复苾刍明相未出。<a id="a-Hg"></a>刹帝利灌顶王未藏宝及宝类。<a id="a-Hh"></a>若入过宫门阃者。<a id="a-Hi"></a>除余缘。<a id="a-Hj"></a>故波逸底迦。</p>
  <p id="aHk">刹帝利者。<a id="a-Hl"></a>谓刹帝利种。<a id="a-Hm"></a>设非斯种若得灌顶。<a id="a-Hn"></a>亦名刹帝利王。<a id="a-Ho"></a>明相未出者。<a id="a-Hp"></a>相有三别。<a id="a-Hq"></a>一者青相。<a id="a-Hr"></a>谓青色现。<a id="a-Hs"></a>二者黄相。<a id="a-Ht"></a>谓黄色现。<a id="a-Hu"></a>三赤铜相。<a id="a-Hv"></a>谓光如赤铜色。<a id="a-Hw"></a>未藏宝者。<a id="a-Hx"></a>谓于宫内未藏其宝言门阃者。<a id="a-Hy"></a>有其三种。<a id="a-Hz"></a>一城门阃。<a id="a-I0"></a>二王家门阃。<a id="a-I1"></a>三内宫门阃。<a id="a-I2"></a>入初二门得恶作罪。<a id="a-I3"></a>入内宫门便得堕罪。<a id="a-I4"></a>除余缘者。<a id="a-I5"></a>如憍闪毗城王许瞿师罗舍。<a id="a-I6"></a>与国王宫通为一处者无犯。<a id="a-I7"></a>教有五种皆不应。<a id="a-I8"></a>违云何为五。<a id="a-I9"></a>一者谓是国王。<a id="a-IA"></a>二如来大师。<a id="a-IB"></a>三众中上座。<a id="a-IC"></a>四阿遮利耶。<a id="a-ID"></a>五邬波驮耶。</p>
  <p id="aIE">未晓未晓想等六句如上说。<a id="a-IF"></a>若入四天王门揭路荼宫。<a id="a-IG"></a>亦得恶作。<a id="a-IH"></a>凡入王宫有十过失。<a id="a-II"></a>一者夫人见苾刍笑王起疑心。<a id="a-IJ"></a>二宫人有娠便疑苾刍。<a id="a-IK"></a>三宫中失宝物。<a id="a-IL"></a>四王有密语闻彻于外。<a id="a-IM"></a>五太子有损。<a id="a-IN"></a>六王身有损。<a id="a-IO"></a>七黜国相。<a id="a-IP"></a>八举大臣。<a id="a-IQ"></a>九数征伐。<a id="a-IR"></a>十征伐所得王反夺将。<a id="a-IS"></a>如是等事。<a id="a-IT"></a>咸疑苾刍。<a id="a-IU"></a>而作指撝故不应往。</p>
  <p data-pb></p>
  <h2 id="aIV">不摄耳听戒作不知语学处第八十三</h2>
  <p id="aIW">佛在室罗伐城给孤独园。<a id="a-IX"></a>六众苾刍于半月说戒经时。<a id="a-IY"></a>不用心听。<a id="a-IZ"></a>作如是说。<a id="a-Ia"></a>我今始知是法是善逝说。<a id="a-Ib"></a>由轻学处事慢法烦恼。<a id="a-Ic"></a>制斯学处。</p>
  <p id="aId">若复苾刍半月半月说戒经时。<a id="a-Ie"></a>作如是语。<a id="a-If"></a>具寿。<a id="a-Ig"></a>我今始知是法戒经中说。<a id="a-Ih"></a>诸苾刍知是苾刍。<a id="a-Ii"></a>若二若三同作长净。<a id="a-Ij"></a>况复过此。<a id="a-Ik"></a>应语彼言。<a id="a-Il"></a>具寿。<a id="a-Im"></a>非不知故得免其罪。<a id="a-In"></a>汝所犯罪。<a id="a-Io"></a>应如法说悔。<a id="a-Ip"></a>当劝喻言。<a id="a-Iq"></a>具寿。<a id="a-Ir"></a>此法希奇难可逢遇。<a id="a-Is"></a>汝说戒时不恭敬不住心。<a id="a-It"></a>不殷重不作意。<a id="a-Iu"></a>不一想不摄耳。<a id="a-Iv"></a>不策念而听法者。<a id="a-Iw"></a>波逸底迦。</p>
  <p id="aIx">不恭敬者。<a id="a-Iy"></a>是总标句。<a id="a-Iz"></a>不住心等是别释句。<a id="a-J0"></a>显六过失。<a id="a-J1"></a>谓无信心失。<a id="a-J2"></a>无敬心失。<a id="a-J3"></a>无乐欲失。<a id="a-J4"></a>缘外境失。<a id="a-J5"></a>心惛沈失。<a id="a-J6"></a>生劳倦失。<a id="a-J7"></a>如其次第而配属之。<a id="a-J8"></a>若苾刍已曾再三闻说戒经。<a id="a-J9"></a>于长净时作不知语。<a id="a-JA"></a>若由烦恼。<a id="a-JB"></a>或由忘念。<a id="a-JC"></a>若睡眠若乱意。<a id="a-JD"></a>随一一戒不听闻者。<a id="a-JE"></a>皆得堕罪。<a id="a-JF"></a>若闻苾刍尼不共学处。<a id="a-JG"></a>作如是语。<a id="a-JH"></a>得恶作罪。<a id="a-JI"></a>若共学处便得本罪。<a id="a-JJ"></a>若老耄无所识知。<a id="a-JK"></a>依实说者无犯。<a id="a-JL"></a>长净之时应令纯熟。<a id="a-JM"></a>善诵戒经者。<a id="a-JN"></a>为众诵之。<a id="a-JO"></a>先鸣健稚时。<a id="a-JP"></a>诸苾刍应自忆罪如法说悔。<a id="a-JQ"></a>然后赴集。</p>
 </body>
</html>