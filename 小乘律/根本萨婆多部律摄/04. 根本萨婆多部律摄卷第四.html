<!doctype html>
<html id="z3IBV9ErG" data-ver="1282">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本萨婆多部律摄卷第四</h1>
  <h2 id="a2">造大寺学处第七</h2>
  <p id="a3">尔时薄伽梵在憍闪毗国。<a id="a-4"></a>六众苾刍斩伐胜树欲作大寺。<a id="a-5"></a>虽为僧伽。<a id="a-6"></a>致招讥恼。<a id="a-7"></a>妨修善业。<a id="a-8"></a>因起违诤。<a id="a-9"></a>事恼同前。<a id="a-A"></a>制斯学处。</p>
  <p id="aB">若复苾刍作大住处。<a id="a-C"></a>有主为众作是。<a id="a-D"></a>苾刍应将苾刍众。<a id="a-E"></a>往观处所。<a id="a-F"></a>彼苾刍众应观处所。<a id="a-G"></a>是应法净处。<a id="a-H"></a>无诤竞处。<a id="a-I"></a>有进趣处。<a id="a-J"></a>若苾刍于不应法处。<a id="a-K"></a>不净处。<a id="a-L"></a>有诤竞处。<a id="a-M"></a>无进趣处。<a id="a-N"></a>作大住处。<a id="a-O"></a>有主为众作不将诸苾刍往观处所。<a id="a-P"></a>于如是处造大住处者。<a id="a-Q"></a>僧伽伐尸沙。</p>
  <p id="aR">言大者。<a id="a-S"></a>有二种大。<a id="a-T"></a>一施物大。<a id="a-U"></a>二形量大。<a id="a-V"></a>若无过者为众听造。<a id="a-W"></a>若有不净等缘制不许作。<a id="a-X"></a>言住处者。<a id="a-Y"></a>过去诸佛及声闻众。<a id="a-Z"></a>咸悉受用佛所听许。<a id="a-a"></a>诸信敬者造而奉施。<a id="a-b"></a>若苾刍作大寺时。<a id="a-c"></a>限至三层。<a id="a-d"></a>佛殿五层。<a id="a-e"></a>因许给孤独长者造寺法式。<a id="a-f"></a>长者以金遍布其地。<a id="a-g"></a>买逝多林营饰。<a id="a-h"></a>既周奉佛圣众。<a id="a-i"></a>若施主为众造寺。<a id="a-j"></a>更有施主。<a id="a-k"></a>于此寺中欲为别人造房。<a id="a-l"></a>施者应问。<a id="a-m"></a>造寺施主方可兴工。<a id="a-n"></a>自下因明分房舍卧具法式。<a id="a-o"></a>于夏前豫分。<a id="a-p"></a>或至安居日。<a id="a-q"></a>分其授事人。<a id="a-r"></a>告大众云。<a id="a-s"></a>某房有利有衣。<a id="a-t"></a>若欲得者随次应取。<a id="a-u"></a>若当时不取行至第三。<a id="a-v"></a>方更索者。<a id="a-w"></a>一二索时。<a id="a-x"></a>未即须与。<a id="a-y"></a>三索应与。<a id="a-z"></a>索者得恶作罪。<a id="a-10"></a>房若少者应计人分之。<a id="a-11"></a>应留一房拟客苾刍。<a id="a-12"></a>不应尽分。<a id="a-13"></a>若余住处有苾刍来。<a id="a-14"></a>及后夏者随次应与。<a id="a-15"></a>不及后夏此不应与。<a id="a-16"></a>可依知识随处而住。<a id="a-17"></a>衣食之利应共均分授事人等不应令作。<a id="a-18"></a>有五种人不应差。<a id="a-19"></a>作授事等人谓解苏呾罗毗奈耶摩窒里迦僧伽上座。<a id="a-1A"></a>及为众读诵者。<a id="a-1B"></a>若于住处多有房舍。<a id="a-1C"></a>应随当时人数多少。<a id="a-1D"></a>若一人与二或时与三。<a id="a-1E"></a>皆于此房随时受用。<a id="a-1F"></a>或前食后食。<a id="a-1G"></a>若有破坏用僧伽物。<a id="a-1H"></a>若劝化白衣随其力分而为修补。<a id="a-1I"></a>不应弃舍。<a id="a-1J"></a>故令损坏。<a id="a-1K"></a>若处迮狭。<a id="a-1L"></a>同卧敷量均等共分。<a id="a-1M"></a>勿令阙事。<a id="a-1N"></a>诸坐枮等应并均分。<a id="a-1O"></a>除安水瓨药瓶之处。<a id="a-1P"></a>并置齿木土屑瞿摩耶处及众人行处。<a id="a-1Q"></a>若门屋下廊檐前上下阁道。<a id="a-1R"></a>及仓库处并不应分。<a id="a-1S"></a>若在阿兰若中。<a id="a-1T"></a>于显露地可留多少。<a id="a-1U"></a>安瓶器处。<a id="a-1V"></a>众受用地。<a id="a-1W"></a>亦不应分。<a id="a-1X"></a>若有施主乐于寺内造别房施者。<a id="a-1Y"></a>住此房人应受其利。<a id="a-1Z"></a>并为修理。<a id="a-1a"></a>或任施主意取何人。<a id="a-1b"></a>此人虽复受其别施。<a id="a-1c"></a>大众分利皆亦应与。<a id="a-1d"></a>别房有施。<a id="a-1e"></a>随住房者而共均分。<a id="a-1f"></a>若大床大座难移转者。<a id="a-1g"></a>诸门徒等应为举之。<a id="a-1h"></a>若为众事。<a id="a-1i"></a>须出外行分房之时。<a id="a-1j"></a>随次留分。<a id="a-1k"></a>阿兰若处并乞食时。<a id="a-1l"></a>可留守人共均与食。<a id="a-1m"></a>藏门钥时应作私记为防守。<a id="a-1n"></a>故随意养狗。<a id="a-1o"></a>其畜狗者。<a id="a-1p"></a>须知行法。<a id="a-1q"></a>若窣睹波及房院地狗所爮爴。<a id="a-1r"></a>应可平填。<a id="a-1s"></a>若遗不净即应除去。<a id="a-1t"></a>若不修治。<a id="a-1u"></a>并得恶作。<a id="a-1v"></a>若有药叉并猛兽处。<a id="a-1w"></a>即不应居。<a id="a-1x"></a>不两房内而作安居。<a id="a-1y"></a>设作安居应于二处物取一分。<a id="a-1z"></a>凡出家者于诸利养皆悉不合越分贪求。<a id="a-20"></a>闻有诤者将欲来时。<a id="a-21"></a>应作三时豫分房舍。<a id="a-22"></a>谓春夏冬随意分给。<a id="a-23"></a>复有六种分住处事。<a id="a-24"></a>一寺。<a id="a-25"></a>二寺势分。<a id="a-26"></a>三寺外房。<a id="a-27"></a>四房势分。<a id="a-28"></a>五园。<a id="a-29"></a>六园势分。<a id="a-2A"></a>若诤者云与我分房者应告之曰。<a id="a-2B"></a>并己分讫。<a id="a-2C"></a>若诤者去后还依常。<a id="a-2D"></a>次准法更分。<a id="a-2E"></a>若非斗者应共同分。<a id="a-2F"></a>若不与分。<a id="a-2G"></a>得越法罪。<a id="a-2H"></a>或为日分。<a id="a-2I"></a>此是今日此是明日。<a id="a-2J"></a>或为时分。<a id="a-2K"></a>此处小食此处大食。<a id="a-2L"></a>或为尊分。<a id="a-2M"></a>此是阿遮利耶房。<a id="a-2N"></a>此是邬波驮耶房。<a id="a-2O"></a>如此分者皆得恶作罪。<a id="a-2P"></a>若病苾刍乐旧房者非次应与不应无病诈言有病。<a id="a-2Q"></a>若分房竟。<a id="a-2R"></a>后有人来。<a id="a-2S"></a>不以年高夺他房分。<a id="a-2T"></a>若夜至若暂停。<a id="a-2U"></a>夜索分房及以褥席。<a id="a-2V"></a>若其与者授受二人。<a id="a-2W"></a>咸得恶作。<a id="a-2X"></a>若夜至人不应相恼。<a id="a-2Y"></a>可随相识权时停止。<a id="a-2Z"></a>给孤独长者为乞食人。<a id="a-2a"></a>造立停舍。<a id="a-2b"></a>六众闻之并皆同集。<a id="a-2c"></a>共分其舍。<a id="a-2d"></a>得恶作罪。<a id="a-2e"></a>凡是非法分与并不应取。<a id="a-2f"></a>若有因缘须向余寺。<a id="a-2g"></a>时逼到者不论坐次。<a id="a-2h"></a>随处应食。<a id="a-2i"></a>外有食来至斯住处。<a id="a-2j"></a>欲得食者。<a id="a-2k"></a>若无限局随意食之。<a id="a-2l"></a>若人食有限即不应食。<a id="a-2m"></a>如于寺内。<a id="a-2n"></a>随次分房。<a id="a-2o"></a>若在树下。<a id="a-2p"></a>若在平地。<a id="a-2q"></a>若软草处。<a id="a-2r"></a>亦随次分。<a id="a-2s"></a>应以白二差具五法者。<a id="a-2t"></a>令分卧具。<a id="a-2u"></a>所有大众卧具。<a id="a-2v"></a>下至洗足盆并须聚在一处。<a id="a-2w"></a>从上座分有十二人。<a id="a-2x"></a>并须差遣。<a id="a-2y"></a>一分饭人。<a id="a-2z"></a>二分粥人。<a id="a-30"></a>三分饼果人。<a id="a-31"></a>四分卧具人。<a id="a-32"></a>五分诸杂事人。<a id="a-33"></a>六藏器物人。<a id="a-34"></a>七藏衣人。<a id="a-35"></a>八分衣人。<a id="a-36"></a>九藏雨衣人。<a id="a-37"></a>十分雨衣人。<a id="a-38"></a>十一杂驱使人。<a id="a-39"></a>十二看捡房舍人。<a id="a-3A"></a>若分卧具及以褥席亦随次分。<a id="a-3B"></a>有余长者。<a id="a-3C"></a>若客苾刍及尼来者。<a id="a-3D"></a>应与令卧。<a id="a-3E"></a>所有卧具从好行讫。<a id="a-3F"></a>余者白众更应分掌。<a id="a-3G"></a>勿令损坏。<a id="a-3H"></a>凡是僧伽卧具受用之时。<a id="a-3I"></a>不得随宜将轻小坐具。<a id="a-3J"></a>及垢腻疏薄恶物。<a id="a-3K"></a>而为儭替。<a id="a-3L"></a>得恶作罪。<a id="a-3M"></a>招黑背殃。<a id="a-3N"></a>知僧事人半月半月应巡房舍观其卧具。<a id="a-3O"></a>若老若少不依法式。<a id="a-3P"></a>用卧具者。<a id="a-3Q"></a>既捡见已。<a id="a-3R"></a>若老宿者告众令知。<a id="a-3S"></a>少者应语。<a id="a-3T"></a>二师夺其卧具。<a id="a-3U"></a>准法呵责。<a id="a-3V"></a>若寺房廊鸟雀栖宿为喧闹者。<a id="a-3W"></a>应使人捡察巢。<a id="a-3X"></a>无儿卵应即除弃。<a id="a-3Y"></a>有者待去方除。<a id="a-3Z"></a>若有蜂窠无儿应除。<a id="a-3a"></a>有者以线缕缠之。<a id="a-3b"></a>由此缘故更不增长。<a id="a-3c"></a>若施主造寺施僧伽已。<a id="a-3d"></a>有事他行久不来者。<a id="a-3e"></a>住寺苾刍不应为乏饮食。<a id="a-3f"></a>故舍斯住处悉皆远去。<a id="a-3g"></a>应共乞食而自支济。<a id="a-3h"></a>乃至五岁尚不来者。<a id="a-3i"></a>应共邻居比近之寺。<a id="a-3j"></a>同一利养。<a id="a-3k"></a>别褒洒陀。<a id="a-3l"></a>寺主若来随彼情乐。<a id="a-3m"></a>若久不至具如广文。<a id="a-3n"></a>凡寺废毁重欲修造。<a id="a-3o"></a>或等或过不应减小。<a id="a-3p"></a>若施主力薄小亦随听。<a id="a-3q"></a>香台制底等过非小。<a id="a-3r"></a>若有尊容彩画雕毁。<a id="a-3s"></a>应可拂除。<a id="a-3t"></a>还依旧状而更图画。<a id="a-3u"></a>佛语尊经字有磨灭。<a id="a-3v"></a>刮其旧墨应更书新。<a id="a-3w"></a>次明作净厨法。<a id="a-3x"></a>凡是寺内应作净厨。<a id="a-3y"></a>此类不同。<a id="a-3z"></a>有其五种。<a id="a-40"></a>一生心作。<a id="a-41"></a>二共印持。<a id="a-42"></a>三如牛卧。<a id="a-43"></a>四故废处。<a id="a-44"></a>五众结作。<a id="a-45"></a>言生心者。<a id="a-46"></a>所谓随一营作苾刍。<a id="a-47"></a>或复俗人。<a id="a-48"></a>初造房宇定甎石时。<a id="a-49"></a>心念口言。<a id="a-4A"></a>今于此方处当为僧伽作净厨。<a id="a-4B"></a>共印持者。<a id="a-4C"></a>谓捡挍苾刍创安基石。<a id="a-4D"></a>将欲兴功。<a id="a-4E"></a>告共住苾刍曰。<a id="a-4F"></a>诸具寿仁可共知。<a id="a-4G"></a>于此方处当为僧伽作净厨。<a id="a-4H"></a>如牛卧处者。<a id="a-4I"></a>谓是房门无其定准。<a id="a-4J"></a>撩乱而住故。<a id="a-4K"></a>废处者。<a id="a-4L"></a>谓无众僧空废之处。<a id="a-4M"></a>众结作者。<a id="a-4N"></a>谓大众共和秉白二羯磨。<a id="a-4O"></a>作法结之。<a id="a-4P"></a>应如是作修营处所。<a id="a-4Q"></a>悉备具已。<a id="a-4R"></a>齐于界内并外势分。<a id="a-4S"></a>一寻将作净厨。<a id="a-4T"></a>僧伽同乐者。<a id="a-4U"></a>即于此处敷座席鸣楗椎。<a id="a-4V"></a>乃至令一苾刍为羯磨。<a id="a-4W"></a>结此据大寺。<a id="a-4X"></a>可寺坊内结作净厨。<a id="a-4Y"></a>若随一房小舍应知亦尔。<a id="a-4Z"></a>于中通塞具如广文。<a id="a-4a"></a>或于棚阁中层结净。<a id="a-4b"></a>上下四边势分咸净。<a id="a-4c"></a>若作法已得二种利乐。<a id="a-4d"></a>一界外贮得界内煮。<a id="a-4e"></a>二界内贮得界外煮。<a id="a-4f"></a>并皆无过。<a id="a-4g"></a>若异此者饮啖之时。<a id="a-4h"></a>皆恶作罪。<a id="a-4i"></a>又有十种不净处。<a id="a-4j"></a>不应熟食。<a id="a-4k"></a>所谓露地门屋。<a id="a-4l"></a>下房檐前。<a id="a-4m"></a>温暖堂洗浴室。<a id="a-4n"></a>官人宅制底边。<a id="a-4o"></a>外道家俗人舍。<a id="a-4p"></a>尼寺中若煮食时。<a id="a-4q"></a>皆得恶作。<a id="a-4r"></a>上因造寺遂辨余文次释学处。<a id="a-4s"></a>言应将余苾刍者。<a id="a-4t"></a>谓众多人非僧伽也。<a id="a-4u"></a>由何事故须将苾刍为防。<a id="a-4v"></a>后时诤竞损恼故。<a id="a-4w"></a>此中犯相者。<a id="a-4x"></a>唯除过量。<a id="a-4y"></a>余并如前小房戒说。<a id="a-4z"></a>若于住处有斗诤者。<a id="a-50"></a>有污家者有非理者。<a id="a-51"></a>应驱摈之。</p>
  <p data-pb></p>
  <h2 id="a52">无根谤学处第八</h2>
  <p id="a53">佛在王舍城。<a id="a-54"></a>时蜜呾罗步弭迦二人。<a id="a-55"></a>由昔生中与实力子有怨仇。<a id="a-56"></a>故遂共妹蜜呾罗尼。<a id="a-57"></a>谤实力子云。<a id="a-58"></a>犯波罗市迦。<a id="a-59"></a>便为举诘。<a id="a-5A"></a>自相符证。<a id="a-5B"></a>由同梵行事及不忍烦恼。<a id="a-5C"></a>制斯学处。</p>
  <p id="a5D">若复苾刍怀嗔不舍。<a id="a-5E"></a>故于清净苾刍。<a id="a-5F"></a>以无根波罗市迦法。<a id="a-5G"></a>谤欲坏彼净行。<a id="a-5H"></a>后于异时。<a id="a-5I"></a>若问若不问。<a id="a-5J"></a>知此是无根谤彼苾刍。<a id="a-5K"></a>由嗔恚故。<a id="a-5L"></a>作是语者。<a id="a-5M"></a>僧伽伐尸沙。</p>
  <p id="a5N">言苾刍怀嗔者。<a id="a-5O"></a>谓嗔惑未断。<a id="a-5P"></a>不舍者。<a id="a-5Q"></a>谓是现缠意欲作其无益之事。<a id="a-5R"></a>言无根者。<a id="a-5S"></a>根有三种。<a id="a-5T"></a>谓见闻疑。<a id="a-5U"></a>此若无者是无根事。<a id="a-5V"></a>言谤者。<a id="a-5W"></a>谓以恶事毁呰于他。<a id="a-5X"></a>无根方犯。<a id="a-5Y"></a>若有三根。<a id="a-5Z"></a>即非犯类。<a id="a-5a"></a>所言谤者。<a id="a-5b"></a>谓非言诤。<a id="a-5c"></a>苾刍由嗔恚故。<a id="a-5d"></a>作是语者。<a id="a-5e"></a>谓无实想故。<a id="a-5f"></a>表由嗔恨故。<a id="a-5g"></a>便生恶谤。<a id="a-5h"></a>应知此中所谤之境。<a id="a-5i"></a>有四种人。<a id="a-5j"></a>一者清净。<a id="a-5k"></a>二者虽清净相似不清净。<a id="a-5l"></a>三者不清净。<a id="a-5m"></a>四者虽不清净相似清净。<a id="a-5n"></a>若谤初二十事成犯。<a id="a-5o"></a>五事非犯。<a id="a-5p"></a>何谓为十。<a id="a-5q"></a>谓不见不闻不疑妄言见等。<a id="a-5r"></a>是谓三事。<a id="a-5s"></a>或闻而忘。<a id="a-5t"></a>或疑而忘。<a id="a-5u"></a>言我闻疑复是二事。<a id="a-5v"></a>或闻而信。<a id="a-5w"></a>或闻不信而言。<a id="a-5x"></a>我见复是二事。<a id="a-5y"></a>或闻而疑。<a id="a-5z"></a>或闻不疑。<a id="a-60"></a>或但自疑而云。<a id="a-61"></a>我见复是三事语。<a id="a-62"></a>语说时咸得本罪。<a id="a-63"></a>五事无犯者。<a id="a-64"></a>谓不见不闻不疑有见等想而云见等。<a id="a-65"></a>是谓三事。<a id="a-66"></a>或闻而忘。<a id="a-67"></a>或疑而忘。<a id="a-68"></a>有闻疑想而言闻等。<a id="a-69"></a>是为二事。<a id="a-6A"></a>此皆无犯谤。<a id="a-6B"></a>后二人十一事。<a id="a-6C"></a>犯六事非犯。<a id="a-6D"></a>谓以见而忘一事。<a id="a-6E"></a>于上两处为第四事。<a id="a-6F"></a>余事皆同。<a id="a-6G"></a>思之可识。<a id="a-6H"></a>前之二人体是清净故。<a id="a-6I"></a>无见忘。<a id="a-6J"></a>若以书。<a id="a-6K"></a>若以字印手印。<a id="a-6L"></a>若遣使。<a id="a-6M"></a>若自书字。<a id="a-6N"></a>作如是言。<a id="a-6O"></a>此字说汝有其犯事。<a id="a-6P"></a>若对狂痴。<a id="a-6Q"></a>若眠若定。<a id="a-6R"></a>若先犯人。<a id="a-6S"></a>若授学人。<a id="a-6T"></a>若谤苾刍尼。<a id="a-6U"></a>若于大众作如是言。<a id="a-6V"></a>此中有人犯波罗市迦。<a id="a-6W"></a>不斥名谤。<a id="a-6X"></a>咸窣吐罗谤之境心。<a id="a-6Y"></a>句如上说。<a id="a-6Z"></a>若以半择迦男女而谤他者。<a id="a-6a"></a>皆窣吐罗。<a id="a-6b"></a>谤式叉等咸犯恶作。<a id="a-6c"></a>复有说言。<a id="a-6d"></a>谤苾刍尼亦获本罪。<a id="a-6e"></a>谤式叉等得窣吐罗。<a id="a-6f"></a>若以五无间谤苾刍者。<a id="a-6g"></a>并得众教。<a id="a-6h"></a>以犯逆罪非苾刍故。<a id="a-6i"></a>有云。<a id="a-6j"></a>于中是吐罗者。<a id="a-6k"></a>谤得轻罪。<a id="a-6l"></a>尼谤他时。<a id="a-6m"></a>准苾刍说其式叉等。<a id="a-6n"></a>得恶作罪。<a id="a-6o"></a>若邬波索迦谤苾刍者。<a id="a-6p"></a>应与作覆钵羯磨。<a id="a-6q"></a>若恶骂俗人。<a id="a-6r"></a>不往其舍不受彼食。<a id="a-6s"></a>及以床座不为说法。<a id="a-6t"></a>若彼下心从众求乞。<a id="a-6u"></a>性调柔者。<a id="a-6v"></a>应为作仰钵羯磨。<a id="a-6w"></a>入邪部者。<a id="a-6x"></a>为正部人。<a id="a-6y"></a>作覆钵者不成作法。<a id="a-6z"></a>翻此便成。<a id="a-70"></a>若善俗人家作覆钵羯磨。<a id="a-71"></a>亦不成作。<a id="a-72"></a>若以一床等压诸界上。<a id="a-73"></a>一羯磨人得覆仰多钵。</p>
  <p data-pb></p>
  <h2 id="a74">假根谤学处第九</h2>
  <p id="a75">佛在王舍城时。<a id="a-76"></a>蜜呾罗步弭迦二人。<a id="a-77"></a>共见野鹿交会。<a id="a-78"></a>取相似事谤实力子。<a id="a-79"></a>毁同梵行事恼同前。<a id="a-7A"></a>制斯学处。</p>
  <p id="a7B">若复苾刍怀嗔不舍故。<a id="a-7C"></a>于清净苾刍。<a id="a-7D"></a>以异非分波罗市迦法。<a id="a-7E"></a>谤欲坏彼净行。<a id="a-7F"></a>后于异时。<a id="a-7G"></a>若问若不问。<a id="a-7H"></a>知此是异非分事。<a id="a-7I"></a>以少相似法而为毁谤。<a id="a-7J"></a>彼苾刍由嗔恚故。<a id="a-7K"></a>作是语者。<a id="a-7L"></a>僧伽伐尸沙。<a id="a-7M"></a>言异非分者。<a id="a-7N"></a>异谓涅槃乖生死故。<a id="a-7O"></a>四他胜法非是彼因。<a id="a-7P"></a>名为非分。<a id="a-7Q"></a>非分事谤即是其诤。<a id="a-7R"></a>若苾刍见余苾刍犯波罗市迦时。<a id="a-7S"></a>作非犯想。<a id="a-7T"></a>或作余罪想谤。<a id="a-7U"></a>言犯波罗市迦者。<a id="a-7V"></a>得众教罪。<a id="a-7W"></a>若于众教作非犯想。<a id="a-7X"></a>或作余罪想。<a id="a-7Y"></a>乃至突色讫里多事。<a id="a-7Z"></a>皆同此随。<a id="a-7a"></a>其所谤得罪。<a id="a-7b"></a>应知说谤之时。<a id="a-7c"></a>前人领解犯众教罪。<a id="a-7d"></a>无犯者。<a id="a-7e"></a>谓实见彼作他胜等事。</p>
  <p data-pb></p>
  <h2 id="a7f">破僧违谏学处第十</h2>
  <p id="a7g">佛在王舍城。<a id="a-7h"></a>时提婆达多由贪利故学得神通化未生冤。<a id="a-7i"></a>令生信乐。<a id="a-7j"></a>至如来所求索门徒。<a id="a-7k"></a>以不得故。<a id="a-7l"></a>便起恚恨。<a id="a-7m"></a>乃与孤迦里褰茶达骠羯吒谟洛迦底洒三没达罗达多。<a id="a-7n"></a>以为伴党。<a id="a-7o"></a>破和合僧。<a id="a-7p"></a>僧设谏时恶心不舍。<a id="a-7q"></a>由僧伽事及邪智烦恼。<a id="a-7r"></a>制十十一二种学处。</p>
  <p id="a7s">若复苾刍兴方便。<a id="a-7t"></a>欲破和合僧。<a id="a-7u"></a>于破僧事坚执不舍。<a id="a-7v"></a>诸苾刍应语彼苾刍言。<a id="a-7w"></a>具寿。<a id="a-7x"></a>莫欲破和合僧。<a id="a-7y"></a>坚执而住。<a id="a-7z"></a>具寿。<a id="a-80"></a>应与众僧和合。<a id="a-81"></a>共住欢喜无诤。<a id="a-82"></a>一心一说如水乳合。<a id="a-83"></a>大师教法令得光显。<a id="a-84"></a>安乐久住。<a id="a-85"></a>具寿。<a id="a-86"></a>汝可舍破僧事。<a id="a-87"></a>诸苾刍如是谏时。<a id="a-88"></a>舍者善。<a id="a-89"></a>若不舍者。<a id="a-8A"></a>应可再三殷勤正谏。<a id="a-8B"></a>随教应诘。<a id="a-8C"></a>令舍是事。<a id="a-8D"></a>舍者善。<a id="a-8E"></a>若不舍者僧伽伐尸沙。</p>
  <p id="a8F">言和合者。<a id="a-8G"></a>谓同一味有其六种。<a id="a-8H"></a>谓形相作业戒见轨仪。<a id="a-8I"></a>及以活命。<a id="a-8J"></a>言僧伽者。<a id="a-8K"></a>总有九种。<a id="a-8L"></a>谓无耻僧伽。<a id="a-8M"></a>有耻僧伽。<a id="a-8N"></a>耻无耻僧伽。<a id="a-8O"></a>顺理僧伽。<a id="a-8P"></a>非理僧伽。<a id="a-8Q"></a>理非理僧伽。<a id="a-8R"></a>未脱僧伽。<a id="a-8S"></a>已脱僧伽。<a id="a-8T"></a>脱未脱僧伽。<a id="a-8U"></a>此九种中谁可破邪。<a id="a-8V"></a>除初后二余皆可破。<a id="a-8W"></a>以其最初无羞耻。<a id="a-8X"></a>众犯四重禁破事已成已破之者无重破故。<a id="a-8Y"></a>后二圣众破事无故。<a id="a-8Z"></a>第九学人余应准说。<a id="a-8a"></a>言欲破者。<a id="a-8b"></a>提婆达多以愚痴故。<a id="a-8c"></a>心生异见。<a id="a-8d"></a>坏彼僧伽。<a id="a-8e"></a>于形相等改佛正则。<a id="a-8f"></a>自制五事谤三净教。<a id="a-8g"></a>劝诸愚小习行邪法。<a id="a-8h"></a>言五事者。<a id="a-8i"></a>一不食乳酪犊子饥困故。<a id="a-8j"></a>二不食鱼肉由斯杀生故。<a id="a-8k"></a>三不啖于盐多有尘土故。<a id="a-8l"></a>四不截衣缋废损织功故。<a id="a-8m"></a>五不住兰若受房生福故。<a id="a-8n"></a>言兴方便者。<a id="a-8o"></a>谓作破僧事于破僧事。<a id="a-8p"></a>坚执不舍者。<a id="a-8q"></a>既思众破摄化门徒。<a id="a-8r"></a>自守邪宗多求恶党。<a id="a-8s"></a>言莫欲破和合僧者。<a id="a-8t"></a>欲显若破善众定堕无间。<a id="a-8u"></a>若舍此心不受其罪。<a id="a-8v"></a>汝诸具寿应与僧和合者。<a id="a-8w"></a>谓众多人别谏之语。<a id="a-8x"></a>或是僧伽。<a id="a-8y"></a>或僧伽所遣。<a id="a-8z"></a>虽无羯磨但以言遮令除恶见。<a id="a-90"></a>言共住者。<a id="a-91"></a>谓衣食利养同受用故。<a id="a-92"></a>言欢喜者。<a id="a-93"></a>善品增益各各情悦故。<a id="a-94"></a>言无诤者。<a id="a-95"></a>彼此见同共相爱乐无诤讼故。<a id="a-96"></a>言一心者。<a id="a-97"></a>心若散乱当令寂定。<a id="a-98"></a>既得定已勤求解脱。<a id="a-99"></a>言一说者。<a id="a-9A"></a>由契经等十二分教体无别故。<a id="a-9B"></a>亦是更互相教之义。<a id="a-9C"></a>如水乳合者。<a id="a-9D"></a>行与理顺一相无差。<a id="a-9E"></a>大师教法令得光显者。<a id="a-9F"></a>我染嗔痴善能调伏。<a id="a-9G"></a>令佛圣教得流通故。<a id="a-9H"></a>言安乐住者。<a id="a-9I"></a>谓四圣种现法乐住。<a id="a-9J"></a>依斯德故能获胜果。<a id="a-9K"></a>言再三者。<a id="a-9L"></a>谓白四羯磨不广不略。<a id="a-9M"></a>但齐二三言。<a id="a-9N"></a>谏时者。<a id="a-9O"></a>谓作法时殷勤。<a id="a-9P"></a>正谏者。<a id="a-9Q"></a>明众至心随教。<a id="a-9R"></a>应诘者。<a id="a-9S"></a>诘其所以。<a id="a-9T"></a>遮其非理故。</p>
  <p data-pb></p>
  <h2 id="a9U">助伴破僧伽违谏学处第十一</h2>
  <p id="a9V">次明助伴学处与前异者随字而释。</p>
  <p id="a9W">若复苾刍若一若二若多。<a id="a-9X"></a>与彼苾刍共为伴党。<a id="a-9Y"></a>同邪违正随顺而住时。<a id="a-9Z"></a>此苾刍语诸苾刍言。<a id="a-9a"></a>大德。<a id="a-9b"></a>莫共彼苾刍有所论说若好若恶。<a id="a-9c"></a>何以故。<a id="a-9d"></a>彼苾刍是顺法律依法律。<a id="a-9e"></a>语言无虚妄。<a id="a-9f"></a>彼爱乐者我亦爱乐。<a id="a-9g"></a>诸苾刍应语此苾刍言。<a id="a-9h"></a>具寿。<a id="a-9i"></a>莫作是说。<a id="a-9j"></a>彼苾刍是顺法律依法律。<a id="a-9k"></a>语言无虚妄。<a id="a-9l"></a>彼爱乐者我亦爱乐。<a id="a-9m"></a>何以故。<a id="a-9n"></a>彼苾刍非顺法律不依法律。<a id="a-9o"></a>语言皆虚妄。<a id="a-9p"></a>汝莫乐破僧。<a id="a-9q"></a>当乐和合僧。<a id="a-9r"></a>应与僧和合欢喜无诤。<a id="a-9s"></a>一心一说如水乳合。<a id="a-9t"></a>大师教法令得光显安乐久住。<a id="a-9u"></a>具寿。<a id="a-9v"></a>可舍破僧恶见。<a id="a-9w"></a>顺邪违正劝作诤事。<a id="a-9x"></a>坚执而住。<a id="a-9y"></a>诸苾刍如是谏时。<a id="a-9z"></a>舍者善。<a id="a-A0"></a>若不舍者。<a id="a-A1"></a>应可再三殷勤正谏。<a id="a-A2"></a>随教应诘。<a id="a-A3"></a>令舍是事。<a id="a-A4"></a>舍者善。<a id="a-A5"></a>若不舍者僧伽伐尸沙。<a id="a-A6"></a>言好者。<a id="a-A7"></a>陈利益。<a id="a-A8"></a>言恶者。<a id="a-A9"></a>说无益事。<a id="a-AA"></a>言法语者。<a id="a-AB"></a>语词圆足。<a id="a-AC"></a>律语者。<a id="a-AD"></a>合理无差。<a id="a-AE"></a>有释能引实义名曰法语。<a id="a-AF"></a>出柔软言名曰律语。<a id="a-AG"></a>言无虚妄者。<a id="a-AH"></a>谓晓其事方出于言。<a id="a-AI"></a>我亦爱乐者。<a id="a-AJ"></a>彼所作事咸称我心。<a id="a-AK"></a>莫作是说等者。<a id="a-AL"></a>劝随正部舍背邪党。<a id="a-AM"></a>此中犯者。<a id="a-AN"></a>始从随顺欲作破僧。<a id="a-AO"></a>皆得恶作罪。<a id="a-AP"></a>众多人谏不肯舍者。<a id="a-AQ"></a>得窣吐罗罪。<a id="a-AR"></a>若秉初白乃至羯磨。<a id="a-AS"></a>第二竟时。<a id="a-AT"></a>一一咸得窣吐罗罪。<a id="a-AU"></a>第三竟时如法如律。<a id="a-AV"></a>如大师教正为开谏。<a id="a-AW"></a>违而不舍者。<a id="a-AX"></a>得众教罪。<a id="a-AY"></a>若作非法而众和合。<a id="a-AZ"></a>或作如法众不和合。<a id="a-Aa"></a>或作非法众不和合。<a id="a-Ab"></a>或作似法众不和等。<a id="a-Ac"></a>由作谏事不称法故。<a id="a-Ad"></a>无犯若犯罪已即应说露。<a id="a-Ae"></a>若不尔者。<a id="a-Af"></a>与他同秉一切羯磨。<a id="a-Ag"></a>咸得恶作。<a id="a-Ah"></a>若他谏时心同恶党。<a id="a-Ai"></a>设令不语亦犯众教。<a id="a-Aj"></a>有言不同而心乐破犯窣吐罗。<a id="a-Ak"></a>若虽言同作不破心。<a id="a-Al"></a>或无破心不同其事者。<a id="a-Am"></a>无犯。<a id="a-An"></a>若生疑者获窣吐罗。<a id="a-Ao"></a>自有破而非闹乱。<a id="a-Ap"></a>应为四句。<a id="a-Aq"></a>闹乱谓是始从构集破众之事。<a id="a-Ar"></a>或有破众非是异住亦为四句。<a id="a-As"></a>异住谓是异界而住。<a id="a-At"></a>或有破僧不为别部。<a id="a-Au"></a>亦为四句。<a id="a-Av"></a>别部谓是九清净人。<a id="a-Aw"></a>别处而住。<a id="a-Ax"></a>一是正主余八名助。<a id="a-Ay"></a>齐何名破。<a id="a-Az"></a>谓是天授先领四人。<a id="a-B0"></a>后破正众。<a id="a-B1"></a>四人同彼行筹羯磨。<a id="a-B2"></a>齐是名为破僧伽竟。<a id="a-B3"></a>若授学人为行筹者及无戒人等。<a id="a-B4"></a>皆不成破。<a id="a-B5"></a>若戏笑行筹及秉羯磨。<a id="a-B6"></a>作破众事合众。<a id="a-B7"></a>咸得窣吐罗罪。<a id="a-B8"></a>众不因此而成破故。<a id="a-B9"></a>若众破已有余部人。<a id="a-BA"></a>在界内时。<a id="a-BB"></a>不应作长净等事。<a id="a-BC"></a>由众不集成别住故。<a id="a-BD"></a>若如法部共非法部。<a id="a-BE"></a>同集一处。<a id="a-BF"></a>如法部解界时成解。<a id="a-BG"></a>非法部解不成解。<a id="a-BH"></a>其处中人应共如法部。<a id="a-BI"></a>出界外作褒洒陀。<a id="a-BJ"></a>不应共非法部。<a id="a-BK"></a>如法苾刍应教授尼众。<a id="a-BL"></a>此若无者。<a id="a-BM"></a>其处中人亦应教授省缘而住。<a id="a-BN"></a>不堕二朋名处中人。<a id="a-BO"></a>尼众若破。<a id="a-BP"></a>不应教授应告彼曰。<a id="a-BQ"></a>姊妹应先和合已方求教授。<a id="a-BR"></a>若苾刍尼众不咨禀苾刍。<a id="a-BS"></a>辄自擅意别为轨则聚徒众者。<a id="a-BT"></a>得窣吐罗罪。<a id="a-BU"></a>诸有被责室罗末尼罗等。<a id="a-BV"></a>若余苾刍辄供衣食而摄养者。<a id="a-BW"></a>破他门徒。<a id="a-BX"></a>得窣吐罗罪。<a id="a-BY"></a>若作好心欲令调伏权时。<a id="a-BZ"></a>摄诱者无犯。<a id="a-Ba"></a>憍闪薄迦诸苾刍辈。<a id="a-Bb"></a>虽分二部无破众心故。<a id="a-Bc"></a>不同此破僧伽罪。<a id="a-Bd"></a>随事重轻有十八句。<a id="a-Be"></a>若苾刍于非法事作非法想。<a id="a-Bf"></a>及正破时。<a id="a-Bg"></a>亦为非法想者。<a id="a-Bh"></a>此则生无间罪亦成无间业。<a id="a-Bi"></a>若破僧时不作非法想者。<a id="a-Bj"></a>但生无间罪。<a id="a-Bk"></a>不成无间业故。</p>
  <p id="aBl">有六句重十二句轻。</p>
  <p id="aBm">非法非法非法　非法非法法　非法非法疑　非法法非法　非法法法　非法法疑　法非法非法　法非法法　法非法疑　法法非法　法法法　法法疑　非法疑非法　非法疑法　非法疑疑　法疑非法　法疑法　法疑疑。</p>
  <p data-pb></p>
  <h2 id="aBn">污家违谏学处第十二</h2>
  <p id="aBo">佛在室罗伐城。<a id="a-Bp"></a>告诸苾刍曰。<a id="a-Bq"></a>若有苾刍苾刍尼。<a id="a-Br"></a>为污家者。<a id="a-Bs"></a>众应与作白四驱摈羯磨。<a id="a-Bt"></a>令出住处。<a id="a-Bu"></a>若斗诤者。<a id="a-Bv"></a>众应与作令怖羯磨。<a id="a-Bw"></a>应告彼曰。<a id="a-Bx"></a>汝若不肯改前过者。<a id="a-By"></a>众当与汝更为重罚。<a id="a-Bz"></a>令彼生怖故。<a id="a-C0"></a>名令怖。<a id="a-C1"></a>若见门徒欲为斗诤。<a id="a-C2"></a>轨范师等宜应遮止。<a id="a-C3"></a>或以苫摩他事而令止息。<a id="a-C4"></a>若苾刍数数犯罪。<a id="a-C5"></a>应与作折伏羯磨。<a id="a-C6"></a>或以余事而责罚之。<a id="a-C7"></a>乃至未舍恶事已来。<a id="a-C8"></a>令依止有德折伏而住故。<a id="a-C9"></a>名折伏。<a id="a-CA"></a>若苾刍与诸长者。<a id="a-CB"></a>及苾刍等相触恼者。<a id="a-CC"></a>应令苾刍就长者等而求忏摩。<a id="a-CD"></a>若不肯者。<a id="a-CE"></a>众应与作求谢羯磨。<a id="a-CF"></a>令往愧谢。<a id="a-CG"></a>若不见罪不如法悔不舍恶见。<a id="a-CH"></a>此等皆应与作舍置羯磨。<a id="a-CI"></a>由斯舍弃不同众法故。<a id="a-CJ"></a>名舍置。<a id="a-CK"></a>其舍置者若多朋党恃怙强梁。<a id="a-CL"></a>众应量宜勿令斗起。<a id="a-CM"></a>于所犯罪如法为除。<a id="a-CN"></a>若不肯者不应强诘。<a id="a-CO"></a>强令忆念。<a id="a-CP"></a>若强抑与作舍置者。<a id="a-CQ"></a>得窣吐罗罪。<a id="a-CR"></a>若斗诤人各怀怨恨。<a id="a-CS"></a>虽经多日不能除灭者。<a id="a-CT"></a>有持经持律持论多闻多知识。<a id="a-CU"></a>大福德足。<a id="a-CV"></a>门徒众所共知者。<a id="a-CW"></a>应为消殄。<a id="a-CX"></a>若冤仇者至俗家时。<a id="a-CY"></a>应隔处中人令其间坐。<a id="a-CZ"></a>若于界内斗诤纷纭。<a id="a-Ca"></a>诸处中人应出外长净。<a id="a-Cb"></a>若共余部为长净者。<a id="a-Cc"></a>不成作法。<a id="a-Cd"></a>得恶作罪。<a id="a-Ce"></a>凡有为他作羯磨时。<a id="a-Cf"></a>不为诘问。<a id="a-Cg"></a>不作忆念。<a id="a-Ch"></a>或实无犯事。<a id="a-Ci"></a>或有犯不忠或不对面。<a id="a-Cj"></a>或秉非法皆得恶作。<a id="a-Ck"></a>作法不成。<a id="a-Cl"></a>若得羯磨已所有行法。<a id="a-Cm"></a>应可顺行。<a id="a-Cn"></a>云何行法。<a id="a-Co"></a>所谓不应与他出家近圆。<a id="a-Cp"></a>及为依止不畜求寂。<a id="a-Cq"></a>不应差教授。<a id="a-Cr"></a>苾刍尼设先被差。<a id="a-Cs"></a>亦不应去。<a id="a-Ct"></a>有犯苾刍不应诘问羯磨等事。<a id="a-Cu"></a>亦不应呵。<a id="a-Cv"></a>若有二十法者。<a id="a-Cw"></a>所作羯磨不应为解。<a id="a-Cx"></a>何谓二十。<a id="a-Cy"></a>谓于众处不现恭勤。<a id="a-Cz"></a>身不轻利故。<a id="a-D0"></a>或于众处不生卑下。<a id="a-D1"></a>不蠲傲慢故。<a id="a-D2"></a>或于出离不肯随从不顺治法故。<a id="a-D3"></a>或于众边不行恭敬。<a id="a-D4"></a>乖行敬法故。<a id="a-D5"></a>或于界中不求解放于罪无悔故。<a id="a-D6"></a>或仗王家及断事官。<a id="a-D7"></a>或依外道及以别人。<a id="a-D8"></a>不依于众。<a id="a-D9"></a>着俗人衣及外道服。<a id="a-DA"></a>承事外道不应行事。<a id="a-DB"></a>而复行之。<a id="a-DC"></a>苾刍学处而不修习。<a id="a-DD"></a>或骂苾刍。<a id="a-DE"></a>或时嗔恚。<a id="a-DF"></a>或复呵叱。<a id="a-DG"></a>或令众失利。<a id="a-DH"></a>或不欲同住。<a id="a-DI"></a>若有此二十法不应与解。</p>
  <p id="aDJ">尔时世尊。<a id="a-DK"></a>作教敕已。<a id="a-DL"></a>令圣者阿难陀共诸上座苾刍。<a id="a-DM"></a>在于路中。<a id="a-DN"></a>差具五法者。<a id="a-DO"></a>往枳吒山。<a id="a-DP"></a>就彼诘责。<a id="a-DQ"></a>与阿湿薄迦补奈伐苏行污家者。<a id="a-DR"></a>作驱摈羯磨。<a id="a-DS"></a>其同罪者半豆卢呬得迦等。<a id="a-DT"></a>中路闻已。<a id="a-DU"></a>遂便逃向室罗伐城。<a id="a-DV"></a>如法除罪。<a id="a-DW"></a>时彼二人后往逝多林。<a id="a-DX"></a>见此事已。<a id="a-DY"></a>作如是言。<a id="a-DZ"></a>我辈同罪有驱不驱。<a id="a-Da"></a>知诸具寿随自己情。<a id="a-Db"></a>有嗔有欲。<a id="a-Dc"></a>时诸苾刍告彼二人。<a id="a-Dd"></a>令其改悔。<a id="a-De"></a>先别谏已后为羯磨。<a id="a-Df"></a>谏由其受用鄙事故。<a id="a-Dg"></a>而行污家。<a id="a-Dh"></a>因家悭烦恼制斯学处。</p>
  <p id="aDi">若复众多苾刍于村落城邑住污他家。<a id="a-Dj"></a>行恶行污他家。<a id="a-Dk"></a>亦众见闻知。<a id="a-Dl"></a>行恶行亦众见闻知。<a id="a-Dm"></a>诸苾刍应语彼苾刍言。<a id="a-Dn"></a>具寿。<a id="a-Do"></a>汝等污他家行恶行污他家。<a id="a-Dp"></a>亦众见闻知。<a id="a-Dq"></a>行恶行亦众见闻知。<a id="a-Dr"></a>汝等可去不应住此。<a id="a-Ds"></a>彼苾刍语诸苾刍言。<a id="a-Dt"></a>大德。<a id="a-Du"></a>有爱恚怖痴。<a id="a-Dv"></a>有如是同罪苾刍有驱者有不驱者。<a id="a-Dw"></a>时诸苾刍。<a id="a-Dx"></a>语彼苾刍言。<a id="a-Dy"></a>具寿。<a id="a-Dz"></a>莫作是语。<a id="a-E0"></a>诸大德有爱恚怖痴。<a id="a-E1"></a>有如是同罪。<a id="a-E2"></a>苾刍有驱者有不驱者。<a id="a-E3"></a>何以故。<a id="a-E4"></a>诸苾刍无爱恚怖痴。<a id="a-E5"></a>汝等污他家。<a id="a-E6"></a>行恶行污他家。<a id="a-E7"></a>亦众见闻知。<a id="a-E8"></a>行恶行亦众见闻知。<a id="a-E9"></a>具寿。<a id="a-EA"></a>汝等应舍爱恚等言。<a id="a-EB"></a>诸苾刍如是谏时。<a id="a-EC"></a>舍者善。<a id="a-ED"></a>若不舍者。<a id="a-EE"></a>应可再三殷勤正谏。<a id="a-EF"></a>随教应诘。<a id="a-EG"></a>令舍是事。<a id="a-EH"></a>舍者善。<a id="a-EI"></a>若不舍者。<a id="a-EJ"></a>僧伽伐尸沙。</p>
  <p id="aEK">言村落等者。<a id="a-EL"></a>若有街巷可知人物。<a id="a-EM"></a>住处名为村。<a id="a-EN"></a>村外远家名为落。<a id="a-EO"></a>君王都处名为城邑。<a id="a-EP"></a>言污家者。<a id="a-EQ"></a>有二事能污于家。<a id="a-ER"></a>一谓共住。<a id="a-ES"></a>二谓受用。<a id="a-ET"></a>云何共住。<a id="a-EU"></a>谓与女人同床而坐。<a id="a-EV"></a>一盘而食。<a id="a-EW"></a>同觞饮酒等。<a id="a-EX"></a>云何受用。<a id="a-EY"></a>谓采花果等。<a id="a-EZ"></a>云何恶行。<a id="a-Ea"></a>谓以粗恶法毁谤于他。<a id="a-Eb"></a>及戒见等中说其毁犯。<a id="a-Ec"></a>由依污家生众罪故。<a id="a-Ed"></a>见谓眼识。<a id="a-Ee"></a>闻谓耳识。<a id="a-Ef"></a>知谓余识。<a id="a-Eg"></a>此显见闻知性。<a id="a-Eh"></a>汝可去者是驱逐。<a id="a-Ei"></a>言有爱等者。<a id="a-Ej"></a>于不驱者云有爱心。<a id="a-Ek"></a>于所驱者说有嗔恚。<a id="a-El"></a>言有痴者。<a id="a-Em"></a>于污家辈不善分别合驱不驱。<a id="a-En"></a>言有怖者。<a id="a-Eo"></a>于逃去者不敢治罚。<a id="a-Ep"></a>不驱摈者。<a id="a-Eq"></a>谓是半豆卢呬得迦等。<a id="a-Er"></a>言汝等应舍爱等者。<a id="a-Es"></a>谓是别人谏。<a id="a-Et"></a>言再三者。<a id="a-Eu"></a>众以白四谏。<a id="a-Ev"></a>但言爱等即得恶作。<a id="a-Ew"></a>别人谏时违犯粗罪。<a id="a-Ex"></a>初白及二羯磨违得三窣吐罗罪。<a id="a-Ey"></a>第三竟时便得众教。<a id="a-Ez"></a>若秉法和别事并同前。<a id="a-F0"></a>实有爱憎非爱憎想疑。<a id="a-F1"></a>得窣吐罗罪。<a id="a-F2"></a>若作爱憎。<a id="a-F3"></a>想者无犯。<a id="a-F4"></a>实非爱憎作此想疑。<a id="a-F5"></a>便得众教。<a id="a-F6"></a>若未作驱摈羯磨。<a id="a-F7"></a>言爱等者。<a id="a-F8"></a>得恶作罪。<a id="a-F9"></a>由谤众故。<a id="a-FA"></a>若于他人知无实事。<a id="a-FB"></a>自生恶念。<a id="a-FC"></a>妄说前人作离间言。<a id="a-FD"></a>得二堕罪。</p>
  <p data-pb></p>
  <h2 id="aFE">恶性违谏学处第十三</h2>
  <p id="aFF">佛在憍闪毗国。<a id="a-FG"></a>阐陀苾刍不忍他语违如法教。<a id="a-FH"></a>由其恶性受用法事。<a id="a-FI"></a>求自在不忍烦恼。<a id="a-FJ"></a>遂生忿恨自损损他。<a id="a-FK"></a>制斯学处。</p>
  <p id="aFL">若复苾刍恶性不受人语。<a id="a-FM"></a>诸苾刍于佛所说戒经中。<a id="a-FN"></a>如法如律劝诲之时。<a id="a-FO"></a>不受谏语。<a id="a-FP"></a>言诸大德莫向我说少许若好若恶。<a id="a-FQ"></a>我亦不向诸大德说若好若恶。<a id="a-FR"></a>诸大德止莫劝我。<a id="a-FS"></a>莫论说我。<a id="a-FT"></a>诸苾刍语是苾刍言。<a id="a-FU"></a>具寿。<a id="a-FV"></a>汝莫不受谏语。<a id="a-FW"></a>诸苾刍于戒经中。<a id="a-FX"></a>如法如律劝诲之时。<a id="a-FY"></a>应受谏语。<a id="a-FZ"></a>具寿。<a id="a-Fa"></a>如法谏诸苾刍。<a id="a-Fb"></a>诸苾刍亦如法谏。<a id="a-Fc"></a>具寿。<a id="a-Fd"></a>如是如来应正等觉佛声闻众便得增长。<a id="a-Fe"></a>共相谏诲。<a id="a-Ff"></a>具寿。<a id="a-Fg"></a>汝应舍此事。<a id="a-Fh"></a>诸苾刍如是谏时。<a id="a-Fi"></a>舍者善。<a id="a-Fj"></a>若不舍者应可再三殷勤正谏。<a id="a-Fk"></a>随教应诘。<a id="a-Fl"></a>令舍是事。<a id="a-Fm"></a>舍者善。<a id="a-Fn"></a>若不舍者僧伽伐尸沙。</p>
  <p id="aFo">恶性者。<a id="a-Fp"></a>禀性粗言不用他语。<a id="a-Fq"></a>于佛所说者半月所说。<a id="a-Fr"></a>言戒经中者。<a id="a-Fs"></a>谓佛世尊所制学处。<a id="a-Ft"></a>言如法者。<a id="a-Fu"></a>谓依实事见闻疑说。<a id="a-Fv"></a>言如律者。<a id="a-Fw"></a>称实而说与理相应。<a id="a-Fx"></a>出柔软语。<a id="a-Fy"></a>言少许者。<a id="a-Fz"></a>假令少言亦不许说。<a id="a-G0"></a>言好恶者。<a id="a-G1"></a>谓利非利。<a id="a-G2"></a>言止者。<a id="a-G3"></a>未说之言。<a id="a-G4"></a>预相遮止。<a id="a-G5"></a>莫论说我者。<a id="a-G6"></a>谓情不忍可。<a id="a-G7"></a>言佛声闻众便得增长者。<a id="a-G8"></a>由展转相教。<a id="a-G9"></a>世尊圣教得久住世。<a id="a-GA"></a>言共相谏诲者。<a id="a-GB"></a>谓欲谏时先求听许。<a id="a-GC"></a>然后方谏。<a id="a-GD"></a>若他不许不应强诘。<a id="a-GE"></a>然诘问时不以天眼见天耳闻。<a id="a-GF"></a>若他不忆应为作忆念。<a id="a-GG"></a>忆时嗔忿应求听许。<a id="a-GH"></a>若不许者。<a id="a-GI"></a>弃莫与言。<a id="a-GJ"></a>若仗托有力者。<a id="a-GK"></a>不应教授。<a id="a-GL"></a>不共长净安居随意。<a id="a-GM"></a>即于此日应一苾刍作如是白。<a id="a-GN"></a>我名某甲遮彼苾刍某甲为长净等事。<a id="a-GO"></a>若此苾刍在众中者。<a id="a-GP"></a>不应对之而为长净及随意事。<a id="a-GQ"></a>若于所犯罪有余无余。<a id="a-GR"></a>无有定实而遮他者。<a id="a-GS"></a>皆成非法。<a id="a-GT"></a>若天眼天耳及聋盲无识。<a id="a-GU"></a>随党非党在地居空等。<a id="a-GV"></a>或翻此四皆不成遮。<a id="a-GW"></a>于所犯罪事有定实为遮他者。<a id="a-GX"></a>是谓应法。<a id="a-GY"></a>若以不善见闻疑而遮他者。<a id="a-GZ"></a>得恶作罪。<a id="a-Ga"></a>若一界内有多住处。<a id="a-Gb"></a>一处遮时余皆悉遮。<a id="a-Gc"></a>其能诘人虽被众差应知轨式。<a id="a-Gd"></a>有其五法。<a id="a-Ge"></a>谓从座起。<a id="a-Gf"></a>脱革屣整衣左肩。<a id="a-Gg"></a>礼上座已合掌而住。<a id="a-Gh"></a>应以五法而自称量我。<a id="a-Gi"></a>是持戒者不。<a id="a-Gj"></a>有羞惭不。<a id="a-Gk"></a>有追悔不。<a id="a-Gl"></a>能摄伏诸根不。<a id="a-Gm"></a>是乐戒不。<a id="a-Gn"></a>又生五念。<a id="a-Go"></a>谓实不实等。<a id="a-Gp"></a>次应告言。<a id="a-Gq"></a>汝某甲我今欲诘。<a id="a-Gr"></a>能容许不。<a id="a-Gs"></a>彼应答曰。<a id="a-Gt"></a>由何事故尔诘于我。<a id="a-Gu"></a>说罪差别。<a id="a-Gv"></a>如律应知。<a id="a-Gw"></a>其被诘人应于五部学处。<a id="a-Gx"></a>自思忖已。<a id="a-Gy"></a>当听许之。<a id="a-Gz"></a>返令忆念。<a id="a-H0"></a>尔于何处知我有犯。<a id="a-H1"></a>当依实说。<a id="a-H2"></a>勿构虚言。<a id="a-H3"></a>应告彼云。<a id="a-H4"></a>今任汝诘。<a id="a-H5"></a>次能诘者先为安慰。<a id="a-H6"></a>方始出言。<a id="a-H7"></a>然我不以错误之语。<a id="a-H8"></a>及私屏语。<a id="a-H9"></a>或造次语。<a id="a-HA"></a>仁所说者我皆三问而详审之。<a id="a-HB"></a>次应白言。<a id="a-HC"></a>汝某甲听。<a id="a-HD"></a>僧伽令我为诘责人。<a id="a-HE"></a>问尔实事众当为汝作羯磨法。<a id="a-HF"></a>应可善思。<a id="a-HG"></a>勿令损己。<a id="a-HH"></a>亦不应调弄清净之人。<a id="a-HI"></a>并乐戒者耆宿有德。<a id="a-HJ"></a>亦不轻慢。<a id="a-HK"></a>违此教者得恶作罪。<a id="a-HL"></a>言共相谏悔者。<a id="a-HM"></a>有所违犯心希清净说先所犯。<a id="a-HN"></a>此中犯者。<a id="a-HO"></a>谓别人谏时不用语者。<a id="a-HP"></a>得窣吐罗罪。<a id="a-HQ"></a>若初白及二羯磨。<a id="a-HR"></a>得窣吐罗罪。<a id="a-HS"></a>第三竟时得僧伽伐尸沙。<a id="a-HT"></a>恶语之人不先诘问。<a id="a-HU"></a>辄便遮止得恶作罪。<a id="a-HV"></a>余义通塞如前所明。<a id="a-HW"></a>其谏羯磨如百一羯磨中说。</p>
  <p id="aHX">我已说十三僧伽伐尸沙法。<a id="a-HY"></a>九初便犯四至三谏。<a id="a-HZ"></a>若苾刍随一一犯故覆藏者。<a id="a-Ha"></a>随覆藏日众应与作不乐波利婆娑。<a id="a-Hb"></a>行波利婆娑竟。<a id="a-Hc"></a>众应与作六夜摩那[卑*也]。<a id="a-Hd"></a>行摩那[卑*也]竟。<a id="a-He"></a>余有出罪。<a id="a-Hf"></a>应二十僧中出是苾刍罪。<a id="a-Hg"></a>若少一人不满二十众。<a id="a-Hh"></a>是苾刍罪不得。<a id="a-Hi"></a>除诸苾刍皆得罪。<a id="a-Hj"></a>此是出罪法。</p>
  <p id="aHk">言我已说者。<a id="a-Hl"></a>彰其事了欲令诸苾刍重审其罪。<a id="a-Hm"></a>暂舒息故。<a id="a-Hn"></a>九初便犯者。<a id="a-Ho"></a>谓初九戒事成获罪。<a id="a-Hp"></a>四至三谏者。<a id="a-Hq"></a>即破僧等违三羯磨。<a id="a-Hr"></a>方犯其罪。<a id="a-Hs"></a>若苾刍随一一等者。<a id="a-Ht"></a>凡欲除罪。<a id="a-Hu"></a>须有五缘。<a id="a-Hv"></a>一由其罪谓所犯罪。<a id="a-Hw"></a>二由意乐谓知而覆藏。<a id="a-Hx"></a>三由治罪谓随覆日与遍住等。<a id="a-Hy"></a>四由行已谓令众心喜。<a id="a-Hz"></a>五由人殊谓满二十众。<a id="a-I0"></a>言二十者。<a id="a-I1"></a>若少不足作法不成故。<a id="a-I2"></a>以数定行遍住者。<a id="a-I3"></a>由其覆罪。<a id="a-I4"></a>覆有两种。<a id="a-I5"></a>一谓覆夜。<a id="a-I6"></a>二谓覆心。<a id="a-I7"></a>若作覆心至过明相。<a id="a-I8"></a>是名一夜覆藏罪。<a id="a-I9"></a>若不识不忆由无覆心。<a id="a-IA"></a>虽经明相无覆藏罪。<a id="a-IB"></a>后若忆识欲说罪者。<a id="a-IC"></a>此则不须行遍住法。<a id="a-ID"></a>应说众多恶作罪。<a id="a-IE"></a>若与聋人及不解方言。<a id="a-IF"></a>或非本性。<a id="a-IG"></a>或被治罚。<a id="a-IH"></a>如此之人虽可共住咸不成覆。<a id="a-II"></a>或时昼日与苾刍俱。<a id="a-IJ"></a>若至夜时。<a id="a-IK"></a>无苾刍者。<a id="a-IL"></a>假使尽形亦无覆罪。<a id="a-IM"></a>若犯二罪二俱覆藏。<a id="a-IN"></a>或一覆一非覆。<a id="a-IO"></a>或二俱不覆。<a id="a-IP"></a>或两俱忆。<a id="a-IQ"></a>或一忆一不忆二俱不忆。<a id="a-IR"></a>咸经两月等。<a id="a-IS"></a>如是应知。<a id="a-IT"></a>于罪于日知数不知数。<a id="a-IU"></a>一罪多罪有覆无覆。<a id="a-IV"></a>或作白衣。<a id="a-IW"></a>或为求寂重受近圆。<a id="a-IX"></a>或得解法覆与不覆。<a id="a-IY"></a>或前或后。<a id="a-IZ"></a>于诸罪类治法众多。<a id="a-Ia"></a>具如广文。<a id="a-Ib"></a>此不繁说。<a id="a-Ic"></a>有四种人应行遍住。<a id="a-Id"></a>有知罪数不知夜数。<a id="a-Ie"></a>有知夜数不知罪数。<a id="a-If"></a>或俱不知数。<a id="a-Ig"></a>或俱知数。<a id="a-Ih"></a>如百一羯磨说。<a id="a-Ii"></a>若其重犯是前罪类。<a id="a-Ij"></a>应与复本遍住羯磨。<a id="a-Ik"></a>令其调伏。<a id="a-Il"></a>谓坏前法从本更行。<a id="a-Im"></a>行时更犯是前罪类。<a id="a-In"></a>应与重收根本羯磨。<a id="a-Io"></a>若更犯者。<a id="a-Ip"></a>重收前日。<a id="a-Iq"></a>可更令行。<a id="a-Ir"></a>行遍住人所得之法。<a id="a-Is"></a>黑白不同。<a id="a-It"></a>有其六种。<a id="a-Iu"></a>一者总黑谓总皆非法。<a id="a-Iv"></a>二多分黑遍住如法余皆非法。<a id="a-Iw"></a>三向半黑复本是法余皆非法。<a id="a-Ix"></a>四减半黑重收是法后皆非法。<a id="a-Iy"></a>五少分黑意喜是法后一非法。<a id="a-Iz"></a>六总是白乃至出罪悉皆如法。<a id="a-J0"></a>名善出罪。<a id="a-J1"></a>若如法行遍住法已。<a id="a-J2"></a>应与意喜。<a id="a-J3"></a>若不覆者但行意喜出罪。<a id="a-J4"></a>能令众意皆悉欢喜。<a id="a-J5"></a>故名意喜。<a id="a-J6"></a>于六夜中若重犯者。<a id="a-J7"></a>应与复本意喜。<a id="a-J8"></a>若更重犯应与重收。<a id="a-J9"></a>六夜意喜。<a id="a-JA"></a>此谓是前罪类。<a id="a-JB"></a>言前类者。<a id="a-JC"></a>前因故泄今还故。<a id="a-JD"></a>泄余皆准此。<a id="a-JE"></a>若非一类即不坏法。<a id="a-JF"></a>若行遍住及摩那[卑*也]时。<a id="a-JG"></a>更犯众教。<a id="a-JH"></a>非同类者应须发露。<a id="a-JI"></a>所有恶作别行遍住及摩那[卑*也]。<a id="a-JJ"></a>若其初日犯初众教。<a id="a-JK"></a>一夜覆藏。<a id="a-JL"></a>乃至十三覆十三日。<a id="a-JM"></a>若欲说罪。<a id="a-JN"></a>应据猛烈心。<a id="a-JO"></a>烦恼重者先与行法行遍住意喜。<a id="a-JP"></a>苾刍所有行法应随顺行。<a id="a-JQ"></a>谓不应受善苾刍礼敬。<a id="a-JR"></a>亦复不应同一座坐。<a id="a-JS"></a>不居胜座不并肩行。<a id="a-JT"></a>若出行时。<a id="a-JU"></a>应随他后不同室卧。<a id="a-JV"></a>不度人出家受十学处。<a id="a-JW"></a>及与近圆不受依止。<a id="a-JX"></a>不畜求寂不作羯磨。<a id="a-JY"></a>不差为使不教授尼。<a id="a-JZ"></a>亦不差遣。<a id="a-Ja"></a>先差应舍。<a id="a-Jb"></a>不诘苾刍不舍教诫。<a id="a-Jc"></a>开门然灯涂扫寺宇。<a id="a-Jd"></a>大小便厕洗除粪秽。<a id="a-Je"></a>及供土叶寒时授火热为扇凉。<a id="a-Jf"></a>打楗椎严香火。<a id="a-Jg"></a>并赞叹佛。<a id="a-Jh"></a>应在近圆。<a id="a-Ji"></a>下求寂上座僧伽卧具安钵之物。<a id="a-Jj"></a>应为收举。<a id="a-Jk"></a>制底香台常应涂扫。<a id="a-Jl"></a>依时巡礼。<a id="a-Jm"></a>应告日数。<a id="a-Jn"></a>众集之处以所行事。<a id="a-Jo"></a>告白令知不应一一为白。<a id="a-Jp"></a>客苾刍来未安衣钵。<a id="a-Jq"></a>应就为白。<a id="a-Jr"></a>无苾刍寺不应辄往。<a id="a-Js"></a>有缘须去。<a id="a-Jt"></a>不应经宿。<a id="a-Ju"></a>须观时候供给汤水。<a id="a-Jv"></a>应与善苾刍。<a id="a-Jw"></a>洗足涂油寺中利养。<a id="a-Jx"></a>最后应受遍住意喜。<a id="a-Jy"></a>作法之时不应还以遍住意喜。<a id="a-Jz"></a>及授学人足其众数。<a id="a-K0"></a>亦非此人得共同处。<a id="a-K1"></a>而行其法。<a id="a-K2"></a>不居空寺。<a id="a-K3"></a>亦非一人。<a id="a-K4"></a>非二非三。<a id="a-K5"></a>要须满四。<a id="a-K6"></a>是清净人同处行法。<a id="a-K7"></a>如前所说。<a id="a-K8"></a>不依教者。<a id="a-K9"></a>咸得恶作。<a id="a-KA"></a>又正行时闻有诤者。<a id="a-KB"></a>欲来住处。<a id="a-KC"></a>应对善苾刍。<a id="a-KD"></a>为难缘故。<a id="a-KE"></a>舍行法已。<a id="a-KF"></a>同本性人诤者。<a id="a-KG"></a>若去还对苾刍受其行法。<a id="a-KH"></a>若行意喜不行遍住。<a id="a-KI"></a>若行遍住不行意喜。<a id="a-KJ"></a>斯皆不应求众出罪。<a id="a-KK"></a>若并善行当求出罪。<a id="a-KL"></a>余如广文说。<a id="a-KM"></a>有六种人犯众教罪。<a id="a-KN"></a>对一苾刍说除其罪。<a id="a-KO"></a>得名清净。<a id="a-KP"></a>何谓为六。<a id="a-KQ"></a>一者遍持苏呾罗藏。<a id="a-KR"></a>二者遍持毗奈耶藏。<a id="a-KS"></a>三者遍持摩咥里迦藏。<a id="a-KT"></a>四者性极羞愧若说其罪怀惭致死。<a id="a-KU"></a>五者众中最老上座。<a id="a-KV"></a>六者大福德人。<a id="a-KW"></a>何故此六许易除罪。<a id="a-KX"></a>罪灭因心不由治罚。<a id="a-KY"></a>若能于所犯罪决情断绝。<a id="a-KZ"></a>誓不更为。<a id="a-Ka"></a>深生惭耻心无欺诳。<a id="a-Kb"></a>是故除灭。<a id="a-Kc"></a>又为耆年大德受持三藏人见治罚。<a id="a-Kd"></a>谤议便生开一人悔。<a id="a-Ke"></a>若犯不共众教罪者。<a id="a-Kf"></a>根转之时过亦随灭。</p>
 </body>
</html>