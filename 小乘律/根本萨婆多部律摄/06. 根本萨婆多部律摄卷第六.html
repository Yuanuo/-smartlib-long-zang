<!doctype html>
<html id="z3IBV9KrI" data-ver="1170">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本萨婆多部律摄卷第六</h1>
  <h2 id="a2">一月衣学处第三</h2>
  <p id="a3">尔时薄伽梵在室罗伐城逝多林给孤独园。<a id="a-4"></a>时诸苾刍多畜长衣。<a id="a-5"></a>或经一月。<a id="a-6"></a>或复过此。<a id="a-7"></a>废修正业。<a id="a-8"></a>因望满事烦恼同前。<a id="a-9"></a>制斯学处。</p>
  <p id="aA">若复苾刍作衣已竟。<a id="a-B"></a>羯耻那衣复出得非时衣。<a id="a-C"></a>欲须应受受已当疾成衣。<a id="a-D"></a>若有望处求令满足。<a id="a-E"></a>若不足者得畜经一月。<a id="a-F"></a>若过者泥萨只波逸底迦。</p>
  <p id="aG">得非时衣者。<a id="a-H"></a>若五月一月是谓衣时。<a id="a-I"></a>异此名非时。<a id="a-J"></a>若在时中。<a id="a-K"></a>得衣不分别无犯。<a id="a-L"></a>于非时中。<a id="a-M"></a>若衣不足更有希望处。<a id="a-N"></a>应求令足。<a id="a-O"></a>应受者合畜时。<a id="a-P"></a>有望处者。<a id="a-Q"></a>谓于亲友及阿遮利耶等。<a id="a-R"></a>或五年会等。<a id="a-S"></a>我当得衣。<a id="a-T"></a>或时转换。<a id="a-U"></a>若不足者我欠尔许衣。<a id="a-V"></a>求令满足。<a id="a-W"></a>若苾刍于月一日。<a id="a-X"></a>得青黄等色衣。<a id="a-Y"></a>应法满足。<a id="a-Z"></a>而不作衣。<a id="a-a"></a>复生异望更得如是相似之物。<a id="a-b"></a>我当成衣者。<a id="a-c"></a>或无希望。<a id="a-d"></a>于十日内无犯。<a id="a-e"></a>至十一日得舍堕罪。<a id="a-f"></a>若未足者。<a id="a-g"></a>得齐一月。<a id="a-h"></a>若过者得泥萨只。<a id="a-i"></a>若十日内于所望处情皆断绝。<a id="a-j"></a>过十便犯。<a id="a-k"></a>有二种衣。<a id="a-l"></a>一未用衣。<a id="a-m"></a>谓是新衣。<a id="a-n"></a>二曾用衣。<a id="a-o"></a>谓于三时随一时中已经受用。<a id="a-p"></a>得此二衣量未满足。<a id="a-q"></a>畜过一月不分别者。<a id="a-r"></a>得舍堕罪。</p>
  <p data-pb></p>
  <h2 id="as">使非亲尼浣故衣学处第四</h2>
  <p id="at">佛在室罗伐城给孤独园。<a id="a-u"></a>时邬陀夷苾刍因精污裙。<a id="a-v"></a>与故二尼笈多令浣。<a id="a-w"></a>彼持不净置女根内及安口中。<a id="a-x"></a>为因求事烦恼同前。<a id="a-y"></a>制斯学处。<a id="a-z"></a>若复苾刍使非亲苾刍尼浣染打故衣者。<a id="a-10"></a>泥萨只波逸底迦。</p>
  <p id="a11">此为除淫染烦恼故。<a id="a-12"></a>复为废彼正业。<a id="a-13"></a>是故因开亲尼为浣。<a id="a-14"></a>又为防其讥嫌过故。<a id="a-15"></a>亦为数数亲近女人。<a id="a-16"></a>令自烦恼转增盛故。<a id="a-17"></a>为斯众过制断非亲。<a id="a-18"></a>言非亲者。<a id="a-19"></a>非亲族类。<a id="a-1A"></a>言亲族者。<a id="a-1B"></a>谓从七世祖父母已来所有眷属。<a id="a-1C"></a>咸名亲族。<a id="a-1D"></a>异此非亲。<a id="a-1E"></a>言苾刍尼者。<a id="a-1F"></a>谓受近圆非余下众。<a id="a-1G"></a>诸余学处同此应知。<a id="a-1H"></a>言故衣者。<a id="a-1I"></a>谓曾经着是守持衣体。<a id="a-1J"></a>应净法者方犯。<a id="a-1K"></a>若老病无力。<a id="a-1L"></a>或苾刍尼恭敬尊德情乐为洗。<a id="a-1M"></a>及是门徒悉皆无犯。<a id="a-1N"></a>令洗毡褥得恶作罪。<a id="a-1O"></a>浣者下至以水一浸。<a id="a-1P"></a>即名为浣。<a id="a-1Q"></a>或泥污令洗染者。<a id="a-1R"></a>乃至一入染汁打者。<a id="a-1S"></a>下至将手一打一拍。<a id="a-1T"></a>实非亲族。<a id="a-1U"></a>为非亲想疑。<a id="a-1V"></a>令浣染打。<a id="a-1W"></a>得舍堕罪。<a id="a-1X"></a>实是亲族非亲想疑。<a id="a-1Y"></a>令浣染打。<a id="a-1Z"></a>咸得恶作。<a id="a-1a"></a>与衣已后尼转根者。<a id="a-1b"></a>或时归俗得方便罪。<a id="a-1c"></a>使非亲尼亲尼为浣。<a id="a-1d"></a>亦得恶作。<a id="a-1e"></a>意浣此衣错浣余衣者。<a id="a-1f"></a>但得堕罪。<a id="a-1g"></a>无其舍法。<a id="a-1h"></a>凡见门徒为非不止。<a id="a-1i"></a>由不正教故。<a id="a-1j"></a>师亦得罪。<a id="a-1k"></a>言无犯者。<a id="a-1l"></a>或三宝衣物。<a id="a-1m"></a>或使亲尼。<a id="a-1n"></a>或时自浣。<a id="a-1o"></a>或师主为浣。<a id="a-1p"></a>或邬波索迦邬波斯迦。<a id="a-1q"></a>或使亲尼非亲为浣。<a id="a-1r"></a>斯皆无犯。<a id="a-1s"></a>令他浣衣有四种别。<a id="a-1t"></a>一者不浣。<a id="a-1u"></a>二者微浣。<a id="a-1v"></a>三者善浣。<a id="a-1w"></a>四者过浣。<a id="a-1x"></a>如是染打同有四别。<a id="a-1y"></a>犯有轻重随事应知。<a id="a-1z"></a>有五染色。<a id="a-20"></a>谓根皮叶花果。<a id="a-21"></a>然非法色有其二别。<a id="a-22"></a>一谓八种大色何者是耶。<a id="a-23"></a>颂曰。</p>
  <p id="a24">紫矿红蓝郁金香　　朱沙大青及红茜</p>
  <p id="a25">黄丹苏方八大色　　苾刍不应将染衣</p>
  <p id="a26">二谓深绯色及浅绯色。<a id="a-27"></a>此二种色若为玩好心著者。<a id="a-28"></a>皆不清净。<a id="a-29"></a>得恶作罪。<a id="a-2A"></a>若有施主生敬重心。<a id="a-2B"></a>将大色衣持施。<a id="a-2C"></a>苾刍应用余色坏其大色。<a id="a-2D"></a>着时无犯。<a id="a-2E"></a>凡着衣服应舍三种心生五种心。<a id="a-2F"></a>言三种者。<a id="a-2G"></a>一喜好玩饰心。<a id="a-2H"></a>二轻贱受用心。<a id="a-2I"></a>三矫觅名称心。<a id="a-2J"></a>后谓诈着弊衣。<a id="a-2K"></a>欲令他知有德有行。<a id="a-2L"></a>希招利誉。<a id="a-2M"></a>如是三心皆不应作。<a id="a-2N"></a>但求坏色。<a id="a-2O"></a>趣得充身。<a id="a-2P"></a>顺大师教。<a id="a-2Q"></a>进修善品。</p>
  <p id="a2R">言五种心者。<a id="a-2S"></a>一知量。<a id="a-2T"></a>二知间隙。<a id="a-2U"></a>三知思察。<a id="a-2V"></a>四知时。<a id="a-2W"></a>五知数。<a id="a-2X"></a>言知量者。<a id="a-2Y"></a>受用衣时知其新旧量度而用。<a id="a-2Z"></a>徐徐缓牵勿使伤损。<a id="a-2a"></a>后求难得。<a id="a-2b"></a>言知间隙者。<a id="a-2c"></a>不可频频。<a id="a-2d"></a>常着一衣臭而疾破。<a id="a-2e"></a>可间用之。<a id="a-2f"></a>言思察者。<a id="a-2g"></a>心常思察此衣来处极难。<a id="a-2h"></a>非自臂力。<a id="a-2i"></a>由他施已作报恩心。<a id="a-2j"></a>受用之时勿为非法。<a id="a-2k"></a>言知时者。<a id="a-2l"></a>寒热适时受用合度。<a id="a-2m"></a>若乖时节自损损他。<a id="a-2n"></a>自损者不益己身。<a id="a-2o"></a>损他者福不增长。<a id="a-2p"></a>言知数者。<a id="a-2q"></a>十三资具足得资身。<a id="a-2r"></a>多畜贮求长贪废业。</p>
  <p id="a2s">摄颂曰。</p>
  <p id="a2t">知量知间隙　　思察识其时</p>
  <p id="a2u">知数受用衣　　自他俱利益</p>
  <p id="a2v">若衣须洗者。<a id="a-2w"></a>或时自洗。<a id="a-2x"></a>或遣门徒。<a id="a-2y"></a>或近事男。<a id="a-2z"></a>或近事女。<a id="a-30"></a>或是可信浣衣之人。<a id="a-31"></a>勿不用心。<a id="a-32"></a>令衣有损。<a id="a-33"></a>凡洗浣衣有五种利。<a id="a-34"></a>除臭秽气。<a id="a-35"></a>虮虱不生。<a id="a-36"></a>身无瘙痒。<a id="a-37"></a>能受染色。<a id="a-38"></a>堪久受用。<a id="a-39"></a>不洗衣者。<a id="a-3A"></a>翻成五失。<a id="a-3B"></a>着染色衣亦有五利。<a id="a-3C"></a>顺圣形仪故。<a id="a-3D"></a>令离傲慢故。<a id="a-3E"></a>不受尘垢故。<a id="a-3F"></a>不生虮虱故。<a id="a-3G"></a>触时柔软易将护故。<a id="a-3H"></a>过分浣衣有五种失。<a id="a-3I"></a>能令疾破故。<a id="a-3J"></a>不堪苦用故。<a id="a-3K"></a>受用劳心故。<a id="a-3L"></a>无益烦劳故。<a id="a-3M"></a>障诸善品故。<a id="a-3N"></a>着好染衣亦有五失。<a id="a-3O"></a>自长憍恣生他嫉心故。<a id="a-3P"></a>令他知是冶容好色故。<a id="a-3Q"></a>能令求时多劳苦故。<a id="a-3R"></a>能障善品事故。<a id="a-3S"></a>过染损衣用不牢故。<a id="a-3T"></a>若过打时亦有五失。<a id="a-3U"></a>四过同前。<a id="a-3V"></a>五过打损衣用不牢故。<a id="a-3W"></a>难陀苾刍过打衣故。<a id="a-3X"></a>佛言受用衣者。<a id="a-3Y"></a>不应打不极打。<a id="a-3Z"></a>若于施主得极打衣。<a id="a-3a"></a>有好光色柔坏而用。<a id="a-3b"></a>仍不坏者。<a id="a-3c"></a>或置露中摩使光失。<a id="a-3d"></a>或可以水洒浸而用。<a id="a-3e"></a>若用僧伽物亦应如是。<a id="a-3f"></a>有释准此总不听打。<a id="a-3g"></a>又有释云。<a id="a-3h"></a>若尔但遮其打。<a id="a-3i"></a>何须云极打耶。<a id="a-3j"></a>故知遮其过打不遮其打。<a id="a-3k"></a>又复遣浣染打。<a id="a-3l"></a>遮非亲尼不障余者。<a id="a-3m"></a>即知衣有许打之义。<a id="a-3n"></a>如前所说。<a id="a-3o"></a>不依行者。<a id="a-3p"></a>咸得对说恶作之罪。</p>
  <p data-pb></p>
  <h2 id="a3q">取非亲尼衣学处第五</h2>
  <p id="a3r">佛在室罗伐城给孤独园。<a id="a-3s"></a>邬波难陀苾刍从嗢钵罗苾刍尼取贼施衣。<a id="a-3t"></a>其事同前讥嫌待缘烦恼。<a id="a-3u"></a>制斯学处。</p>
  <p id="a3v">若复苾刍从非亲苾刍尼取衣者。<a id="a-3w"></a>除贸易泥萨只波逸底迦。</p>
  <p id="a3x">言非亲者。<a id="a-3y"></a>由于非亲尼处取衣自济不顾有无。<a id="a-3z"></a>若于亲处怀顾念心。<a id="a-40"></a>因制不听非亲处取除贸易者。<a id="a-41"></a>或以衣换同体别体。<a id="a-42"></a>或全酬价。<a id="a-43"></a>或半价。<a id="a-44"></a>或少或多。<a id="a-45"></a>或劣或胜。<a id="a-46"></a>或相似物。<a id="a-47"></a>随衣主意而贸易之。<a id="a-48"></a>或观彼意愍而为受。<a id="a-49"></a>或为报恩。<a id="a-4A"></a>或为福德。<a id="a-4B"></a>或供养心受皆无犯。<a id="a-4C"></a>又设非贸易作如是心。<a id="a-4D"></a>我当酬直。<a id="a-4E"></a>亦名换易。<a id="a-4F"></a>若为饰玩。</p>
  <p id="a4G">若轻慢心。<a id="a-4H"></a>若矫诳意而贸易者。<a id="a-4I"></a>咸得恶作。<a id="a-4J"></a>若无上下衣者应受。<a id="a-4K"></a>若过受者。<a id="a-4L"></a>便得舍堕境想及疑。<a id="a-4M"></a>同前学处。<a id="a-4N"></a>或不对面取。<a id="a-4O"></a>或遣书等取。<a id="a-4P"></a>或衣不现前。<a id="a-4Q"></a>咸得恶作。<a id="a-4R"></a>无犯者谓求寂女及学戒女。<a id="a-4S"></a>或施僧伽。<a id="a-4T"></a>或听妙法情生钦重。<a id="a-4U"></a>或近圆时所有惠施。<a id="a-4V"></a>或酬价直。<a id="a-4W"></a>或共贸易。<a id="a-4X"></a>或知彼尼是福德者。<a id="a-4Y"></a>彼以衣物置苾刍前。<a id="a-4Z"></a>我有余衣现无阙乏。<a id="a-4a"></a>愿为受之。<a id="a-4b"></a>作是言已。<a id="a-4c"></a>舍衣而去。<a id="a-4d"></a>或亲友想。<a id="a-4e"></a>或暂用想。<a id="a-4f"></a>如斯等衣受皆无犯。</p>
  <p data-pb></p>
  <h2 id="a4g">从非亲居士居士妇乞衣学处第六</h2>
  <p id="a4h">佛在室罗伐城给孤独园时。<a id="a-4i"></a>邬波难陀善能说法。<a id="a-4j"></a>诸俗男女深生敬信。<a id="a-4k"></a>有心供养。<a id="a-4l"></a>言许惠衣既闻语已。<a id="a-4m"></a>往就其家。<a id="a-4n"></a>即为咒愿。<a id="a-4o"></a>强从索衣因生烦恼。<a id="a-4p"></a>令他不乐长自贪求。<a id="a-4q"></a>其事同前由过限废。<a id="a-4r"></a>阙讥嫌烦恼。<a id="a-4s"></a>制斯学处。</p>
  <p id="a4t">若复苾刍从非亲居士居士妇乞衣。<a id="a-4u"></a>除余时泥萨只波逸底迦。<a id="a-4v"></a>余时者。<a id="a-4w"></a>若苾刍夺衣失衣烧衣吹衣漂衣此是时。<a id="a-4x"></a>言居士居士妇者。<a id="a-4y"></a>简余黄门。<a id="a-4z"></a>谓是男子女人。<a id="a-50"></a>方得重罪。<a id="a-51"></a>若是不男二根外道之类。<a id="a-52"></a>但得恶作。<a id="a-53"></a>言乞者。<a id="a-54"></a>或自乞或使人乞。<a id="a-55"></a>言夺衣者。<a id="a-56"></a>谓被贼夺。<a id="a-57"></a>或他与衣后还却索。<a id="a-58"></a>言失衣者。<a id="a-59"></a>谓失落或忘处。<a id="a-5A"></a>或虫鼠啮伤。<a id="a-5B"></a>言烧衣者。<a id="a-5C"></a>或火烧或灰汁坏。<a id="a-5D"></a>言吹衣者。<a id="a-5E"></a>谓风吹去。<a id="a-5F"></a>言漂衣者。<a id="a-5G"></a>谓水漂。<a id="a-5H"></a>将衣价色量三种不同。<a id="a-5I"></a>价谓直。<a id="a-5J"></a>五迦利沙波拏等。<a id="a-5K"></a>色谓青黄赤白等。<a id="a-5L"></a>量谓五肘等。<a id="a-5M"></a>此中犯者。<a id="a-5N"></a>谓价量满足。<a id="a-5O"></a>乞时恶作得便本罪。<a id="a-5P"></a>于非亲想疑等。<a id="a-5Q"></a>准上应说。<a id="a-5R"></a>或现身相。<a id="a-5S"></a>或遣书等或时减量。<a id="a-5T"></a>或乞经纬。<a id="a-5U"></a>或取时根转。<a id="a-5V"></a>或出谄言。<a id="a-5W"></a>或诈欺人。<a id="a-5X"></a>或现异相。<a id="a-5Y"></a>或苦言求觅者。<a id="a-5Z"></a>咸得恶作。<a id="a-5a"></a>无犯者谓失夺等。<a id="a-5b"></a>或他施衣。<a id="a-5c"></a>或乞衣缋得小片物。<a id="a-5d"></a>或乞小片他与大段。<a id="a-5e"></a>或乞雨衣。<a id="a-5f"></a>或乞蚊帱。<a id="a-5g"></a>或为众乞。<a id="a-5h"></a>或从非人傍生趣乞。<a id="a-5i"></a>咸悉无犯。</p>
  <p data-pb></p>
  <h2 id="a5j">过量乞衣学处第七</h2>
  <p id="a5k">佛在室罗伐城给孤独园。<a id="a-5l"></a>六众苾刍数被贼夺。<a id="a-5m"></a>因斯过分乞上下衣。<a id="a-5n"></a>事恼同前。<a id="a-5o"></a>制斯学处。<a id="a-5p"></a>若复苾刍夺衣失衣烧衣吹衣漂衣。<a id="a-5q"></a>从非亲居士居士妇乞衣。<a id="a-5r"></a>彼多施衣。<a id="a-5s"></a>苾刍若须应受上下二衣。<a id="a-5t"></a>若过受者泥萨只波逸底迦。</p>
  <p id="a5u">言施者。<a id="a-5v"></a>谓重重施殷勤施。<a id="a-5w"></a>真心施诈心施。<a id="a-5x"></a>胜心施劣心施。<a id="a-5y"></a>期心施随顺施。<a id="a-5z"></a>不顺施自财施。<a id="a-60"></a>他财施共他施。<a id="a-61"></a>去时施还时施。<a id="a-62"></a>嗔心施喜心施。<a id="a-63"></a>串习施不串施。<a id="a-64"></a>现相施自言施。<a id="a-65"></a>遣他施自手施。<a id="a-66"></a>此等施相据施主心。<a id="a-67"></a>有斯差别。<a id="a-68"></a>随顺施诈心施嗔心施乞得之时。<a id="a-69"></a>得恶作罪。<a id="a-6A"></a>余皆本罪。<a id="a-6B"></a>言上下衣者。<a id="a-6C"></a>有其二种。<a id="a-6D"></a>一苾刍上下衣。<a id="a-6E"></a>上者僧伽胝横五肘竖三肘。<a id="a-6F"></a>下者是裙横五肘竖二肘。<a id="a-6G"></a>二俗人上下衣。<a id="a-6H"></a>上者长十一肘阔三肘。<a id="a-6I"></a>下者长七肘阔二肘。<a id="a-6J"></a>有云。<a id="a-6K"></a>下者谓裙及僧脚崎。<a id="a-6L"></a>上者谓三法衣。<a id="a-6M"></a>若乞苾刍上下衣。<a id="a-6N"></a>或乞俗人上下衣各依量。<a id="a-6O"></a>得者无犯。<a id="a-6P"></a>若过量求者乞时得恶作。<a id="a-6Q"></a>入手犯舍堕。<a id="a-6R"></a>若乞俗人上下衣。<a id="a-6S"></a>纵少不足。<a id="a-6T"></a>不应更乞。<a id="a-6U"></a>若更乞者得罪。<a id="a-6V"></a>若有盈长不须还主。<a id="a-6W"></a>若乞苾刍上下衣不足者。<a id="a-6X"></a>应须更乞。<a id="a-6Y"></a>若长应还。<a id="a-6Z"></a>若不还者得舍堕罪。</p>
  <p data-pb></p>
  <h2 id="a6a">知俗人许与衣就乞学处第八</h2>
  <p id="a6b">佛在室罗伐城给孤独园。<a id="a-6c"></a>时邬波难陀于俗人处强索衣价。<a id="a-6d"></a>施主俯仰情不得已。<a id="a-6e"></a>买物与之。<a id="a-6f"></a>其事同前。<a id="a-6g"></a>过限待缘讥嫌烦恼制斯学处。<a id="a-6h"></a>若复苾刍有非亲居士居士妇。<a id="a-6i"></a>共办衣价。<a id="a-6j"></a>当买如是清净衣。<a id="a-6k"></a>与某甲苾刍及时应用。<a id="a-6l"></a>此苾刍先不受请。<a id="a-6m"></a>因他告知。<a id="a-6n"></a>便诣彼家。<a id="a-6o"></a>作如是语。<a id="a-6p"></a>善哉仁者。<a id="a-6q"></a>为我所办衣价可买。<a id="a-6r"></a>如是清净衣及时与我为好故。<a id="a-6s"></a>若得衣者泥萨只波逸底迦。</p>
  <p id="a6t">言衣价者。<a id="a-6u"></a>谓贝齿金银。<a id="a-6v"></a>买者非乞得物。<a id="a-6w"></a>言如是衣者。<a id="a-6x"></a>谓价直五迦利沙波拏。<a id="a-6y"></a>乃至五十迦利沙波拏。<a id="a-6z"></a>或青色等。<a id="a-70"></a>或长五肘。<a id="a-71"></a>乃至五十肘。<a id="a-72"></a>言清净者。<a id="a-73"></a>谓非驼毛緂等由体不堪为衣用故。<a id="a-74"></a>言及时者。<a id="a-75"></a>谓顺苾刍须用之时。<a id="a-76"></a>或顺苾刍开畜之时。<a id="a-77"></a>言先不受请者。<a id="a-78"></a>未曾言请。<a id="a-79"></a>言善哉仁者。<a id="a-7A"></a>即是赞叹劝喻之辞。<a id="a-7B"></a>言为好者。<a id="a-7C"></a>更求胜大谓价色及量悉皆精妙。<a id="a-7D"></a>若过量求乞时恶作。<a id="a-7E"></a>入手舍堕。<a id="a-7F"></a>未近圆时已兴方便。<a id="a-7G"></a>近圆之后方始获财。<a id="a-7H"></a>准前应说。<a id="a-7I"></a>无犯者若从天等乞。<a id="a-7J"></a>或乞缕缋及小帛片等无犯。</p>
  <p data-pb></p>
  <h2 id="a7K">劝共作衣学处第九</h2>
  <p id="a7L">若复苾刍有非亲居士居士妇。<a id="a-7M"></a>各办衣价。<a id="a-7N"></a>当买如是清净衣。<a id="a-7O"></a>与某甲苾刍。<a id="a-7P"></a>此苾刍先不受请。<a id="a-7Q"></a>因他告知。<a id="a-7R"></a>便诣彼家作如是语。<a id="a-7S"></a>善哉仁者。<a id="a-7T"></a>为我所办衣价。<a id="a-7U"></a>可共买如是清净衣及时与我为好故。<a id="a-7V"></a>若得衣者泥萨只波逸底迦。</p>
  <p id="a7W">此之学处缘罪同前。<a id="a-7X"></a>然由夫妇二人别出衣价。<a id="a-7Y"></a>欲各买上衣持施苾刍。<a id="a-7Z"></a>苾刍劝令合作一衣。<a id="a-7a"></a>以此为异。</p>
  <p data-pb></p>
  <h2 id="a7b">过限索衣学处第十</h2>
  <p id="a7c">佛在室罗伐城给孤独园。<a id="a-7d"></a>时王舍城大臣名勃里沙哥罗。<a id="a-7e"></a>因有商客遂寄衣价。<a id="a-7f"></a>与邬波难陀。<a id="a-7g"></a>闻已往取持付余人。<a id="a-7h"></a>复从强索。<a id="a-7i"></a>彼人有事须赴众集。<a id="a-7j"></a>苾刍不许。<a id="a-7k"></a>遂即取价相还。<a id="a-7l"></a>由去违时遂乖众制被罚六十迦利沙波拏取不净财不护他意致生恼乱。<a id="a-7m"></a>因受不净财事同前烦恼制斯学处。</p>
  <p id="a7n">若复苾刍。<a id="a-7o"></a>若王若大臣。<a id="a-7p"></a>婆罗门居士等。<a id="a-7q"></a>遣使为苾刍送衣价。<a id="a-7r"></a>彼使持衣价至苾刍所白言。<a id="a-7s"></a>大德。<a id="a-7t"></a>此物是某甲王大臣婆罗门居士等遣我送来。<a id="a-7u"></a>大德哀愍为受是。<a id="a-7v"></a>苾刍语彼使言仁。<a id="a-7w"></a>此衣价我不应受。<a id="a-7x"></a>若得顺时净衣应受彼使白言。<a id="a-7y"></a>大德。<a id="a-7z"></a>有执事人不须衣。<a id="a-80"></a>苾刍言有。<a id="a-81"></a>若僧净人。<a id="a-82"></a>若邬波索迦。<a id="a-83"></a>此是苾刍执事人。<a id="a-84"></a>彼使往执事人所与衣价已语言。<a id="a-85"></a>汝可以此衣价买顺时清净衣与某甲苾刍令其披服。<a id="a-86"></a>彼使善教执事人已还至苾刍所白言。<a id="a-87"></a>大德。<a id="a-88"></a>所示执事人我已与衣价。<a id="a-89"></a>得清净衣应受。<a id="a-8A"></a>苾刍须衣应往执事人所。<a id="a-8B"></a>若二若三令彼忆念。<a id="a-8C"></a>告言。<a id="a-8D"></a>我须衣。<a id="a-8E"></a>若得者善。<a id="a-8F"></a>若不得者乃至四五六返往彼默然随处而住。<a id="a-8G"></a>若四五六返得衣者善。<a id="a-8H"></a>若不得衣过是求得衣者泥萨只波逸底迦。<a id="a-8I"></a>若竟不得衣。<a id="a-8J"></a>是苾刍应随彼送衣价处若自往若遣可信人往报言。<a id="a-8K"></a>仁为某甲苾刍送衣价。<a id="a-8L"></a>彼苾刍竟不得衣。<a id="a-8M"></a>仁应知勿令失此是时。<a id="a-8N"></a>王者谓灌顶王。<a id="a-8O"></a>大臣者谓亲辅佐国政。<a id="a-8P"></a>波罗门者是贵种。<a id="a-8Q"></a>居士者谓诸贵人。<a id="a-8R"></a>等者谓城内外人。<a id="a-8S"></a>言此衣价我不应受者。<a id="a-8T"></a>何谓不应谓诸苾刍不应自作一国之主及半国王等。<a id="a-8U"></a>亦不受畜金银宝等谷粟米豆。<a id="a-8V"></a>村园奴婢牛羊车乘。<a id="a-8W"></a>此金银等僧伽应受。<a id="a-8X"></a>别人不应受。<a id="a-8Y"></a>若田地园囿亦合众畜。<a id="a-8Z"></a>应与寺家净人及余俗人。<a id="a-8a"></a>计分征课以供僧伽。<a id="a-8b"></a>若使净人及佣作人。<a id="a-8c"></a>自作田者所有谷麦菜蔬果实。<a id="a-8d"></a>并皆不净。<a id="a-8e"></a>苾刍不应食。<a id="a-8f"></a>又铜盘铜碗釜镬瓮器。<a id="a-8g"></a>咸是僧伽。<a id="a-8h"></a>非别人畜。<a id="a-8i"></a>若须守护应差掌器具人。<a id="a-8j"></a>随时摩拭勿令黑坏。<a id="a-8k"></a>若僧伽器物分与别人。<a id="a-8l"></a>受用无犯。<a id="a-8m"></a>若诸苾刍畜私铜器者。<a id="a-8n"></a>得恶作罪匙及饮水器并安盐盘子衣钵卧具病药所须。<a id="a-8o"></a>别人应畜。<a id="a-8p"></a>言僧伽净人者。<a id="a-8q"></a>谓寺家净人。<a id="a-8r"></a>邬波索迦者。<a id="a-8s"></a>谓受三归及五学处。<a id="a-8t"></a>言默然住者。<a id="a-8u"></a>有四住处。<a id="a-8v"></a>为六诘问。<a id="a-8w"></a>何谓四处。<a id="a-8x"></a>一厂处。<a id="a-8y"></a>二舍处。<a id="a-8z"></a>三田处。<a id="a-90"></a>四店处。<a id="a-91"></a>厂谓于中作瓦器等。<a id="a-92"></a>及剃发处。<a id="a-93"></a>舍谓居宅。<a id="a-94"></a>田谓谷蔗。<a id="a-95"></a>田中店谓卖货之处。<a id="a-96"></a>言六诘问者。<a id="a-97"></a>谓掌衣价人见苾刍来。<a id="a-98"></a>作如是语。<a id="a-99"></a>仁何故来。<a id="a-9A"></a>仁极善来。<a id="a-9B"></a>应坐此座。<a id="a-9C"></a>应食此饼。<a id="a-9D"></a>应啖此饼。<a id="a-9E"></a>应饮此浆。<a id="a-9F"></a>苾刍闻已寻声答言。<a id="a-9G"></a>为衣故来。<a id="a-9H"></a>一一言时若寻声疾答。<a id="a-9I"></a>令彼无暇作余言者。<a id="a-9J"></a>名不圆满诘问。<a id="a-9K"></a>若缓答时令他得作余语者。<a id="a-9L"></a>名圆满诘问。<a id="a-9M"></a>言遣可信者。<a id="a-9N"></a>谓弟子门人。<a id="a-9O"></a>此中犯者。<a id="a-9P"></a>若王臣送衣价来不付净人。<a id="a-9Q"></a>自受者犯舍堕。<a id="a-9R"></a>若三语六默不得衣时。<a id="a-9S"></a>更欲从索初便恶作语。<a id="a-9T"></a>得堕罪。<a id="a-9U"></a>得衣犯舍。<a id="a-9V"></a>有云。<a id="a-9W"></a>虽自不设方便余人为索。<a id="a-9X"></a>信而不遮。<a id="a-9Y"></a>得罪如上。<a id="a-9Z"></a>若执事人报云。<a id="a-9a"></a>仁今可取衣直。<a id="a-9b"></a>苾刍应言。<a id="a-9c"></a>我已舍讫宜还本主。<a id="a-9d"></a>若云仁可取衣。<a id="a-9e"></a>我当语彼。<a id="a-9f"></a>取时无犯。<a id="a-9g"></a>苾刍不作如是次第求衣犯堕。<a id="a-9h"></a>若以不实等事。<a id="a-9i"></a>诘彼而索衣价。<a id="a-9j"></a>及不报主知。<a id="a-9k"></a>皆得恶作。<a id="a-9l"></a>若三处并人过数索得衣者。<a id="a-9m"></a>犯舍堕。<a id="a-9n"></a>若三处并非人过数得衣者。<a id="a-9o"></a>犯恶作罪。<a id="a-9p"></a>若以人杂非人。<a id="a-9q"></a>总有八句。<a id="a-9r"></a>罪有轻重具如广文。</p>
  <p id="a9s">摄颂曰。</p>
  <p id="a9t">三处人为一　　三句人各二</p>
  <p id="a9u">三非人为一　　三句两非人</p>
  <p id="a9v">斯皆准义知　　总成于八句</p>
  <p id="a9w">依教成非犯　　过索罪便生</p>
  <p id="a9x">若苾刍从人乞衣价时。<a id="a-9y"></a>得恶作得便舍堕。<a id="a-9z"></a>若从非人或龙乞衣价时。<a id="a-A0"></a>得恶作。<a id="a-A1"></a>得便犯舍。<a id="a-A2"></a>若遣使书印乞衣价时。<a id="a-A3"></a>得恶作。<a id="a-A4"></a>得亦犯舍。<a id="a-A5"></a>若有俗人为苾刍以衣价寄外道及非人。<a id="a-A6"></a>如是乃至更互相望等。<a id="a-A7"></a>若过索时得恶作。<a id="a-A8"></a>得便舍堕。<a id="a-A9"></a>无犯者皆依数求得。<a id="a-AA"></a>或善方便而从索得。<a id="a-AB"></a>若索衣价。<a id="a-AC"></a>时应作如是语。<a id="a-AD"></a>先所与物可见相还。<a id="a-AE"></a>我今衣服现有阙少。</p>
  <p id="aAF">摄颂曰。</p>
  <p id="aAG">高世耶纯黑　　分六尼师但</p>
  <p id="aAH">担毛浣金银　　纳质并卖买</p>
  <p data-pb></p>
  <h2 id="aAI">用野蚕丝作敷具学处第十一</h2>
  <p id="aAJ">佛在室罗伐城给孤独园。<a id="a-AK"></a>时诸苾刍用高世耶茧丝。<a id="a-AL"></a>而为敷具。<a id="a-AM"></a>杀诸生命。<a id="a-AN"></a>增长贪求。<a id="a-AO"></a>废自善品损他正信。<a id="a-AP"></a>由卧具事过分废阙。<a id="a-AQ"></a>讥嫌待缘烦恼。<a id="a-AR"></a>制斯学处。<a id="a-AS"></a>若复苾刍用新高世耶丝绵。<a id="a-AT"></a>作敷具者。<a id="a-AU"></a>泥萨只波逸底迦。</p>
  <p id="aAV">言新者。<a id="a-AW"></a>有二种新一谓新造。<a id="a-AX"></a>二谓新得。<a id="a-AY"></a>此据新造高世耶者。<a id="a-AZ"></a>谓纯高世耶蚕丝。<a id="a-Aa"></a>言敷具者。<a id="a-Ab"></a>谓是卧褥。<a id="a-Ac"></a>此有二种。<a id="a-Ad"></a>一者贮褥。<a id="a-Ae"></a>二者捍成此敷具。<a id="a-Af"></a>言二种皆取下之三戒。<a id="a-Ag"></a>咸据捍成。<a id="a-Ah"></a>作者一自作。<a id="a-Ai"></a>二使人作。<a id="a-Aj"></a>为求好故为坚牢故。<a id="a-Ak"></a>为换易故。<a id="a-Al"></a>若一茧或小团。<a id="a-Am"></a>或大聚。<a id="a-An"></a>或披或擘。<a id="a-Ao"></a>或以弓弹乃至未成。<a id="a-Ap"></a>但得轻罪。<a id="a-Aq"></a>竟得舍堕。<a id="a-Ar"></a>高世耶高世耶想疑。<a id="a-As"></a>得舍堕罪。<a id="a-At"></a>非高世耶作高世耶想疑。<a id="a-Au"></a>得堕不应。<a id="a-Av"></a>舍于高世耶非高世耶想无犯。<a id="a-Aw"></a>若作未成而舍弃。<a id="a-Ax"></a>若为他若两人共作。<a id="a-Ay"></a>若毛若麻纻。<a id="a-Az"></a>若不净物而和杂者。<a id="a-B0"></a>自作使人。<a id="a-B1"></a>咸得轻罪。<a id="a-B2"></a>无犯者若得已成。<a id="a-B3"></a>或他已用。<a id="a-B4"></a>或修故物。<a id="a-B5"></a>或他施高世耶衣。<a id="a-B6"></a>或施高世耶丝令他为织。<a id="a-B7"></a>或于其处高世耶丝绵易得者无犯。<a id="a-B8"></a>或他告言。<a id="a-B9"></a>我为仁作高世耶衣意欲得故。<a id="a-BA"></a>默而不止。<a id="a-BB"></a>遂贪心故。<a id="a-BC"></a>得恶作罪。</p>
  <p data-pb></p>
  <h2 id="aBD">用纯黑羊毛作敷具学处第十二</h2>
  <p id="aBE">佛在室罗伐城给孤独园。<a id="a-BF"></a>时诸苾刍多求黑羊毛。<a id="a-BG"></a>作新敷具。<a id="a-BH"></a>由爱上色复求细软。<a id="a-BI"></a>废业长贪遮无益故。<a id="a-BJ"></a>事恼同前制斯学处。</p>
  <p id="aBK">若复苾刍用纯黑羊毛。<a id="a-BL"></a>作新敷具者。<a id="a-BM"></a>泥萨只波逸底迦。</p>
  <p id="aBN">言纯黑羊毛者。<a id="a-BO"></a>有四种色。<a id="a-BP"></a>一性黑。<a id="a-BQ"></a>二性青。<a id="a-BR"></a>三泥染。<a id="a-BS"></a>四尨色。<a id="a-BT"></a>言新者。<a id="a-BU"></a>谓是新作于纯黑色。<a id="a-BV"></a>若片若团。<a id="a-BW"></a>若聚或披或擘。<a id="a-BX"></a>或以弓弹。<a id="a-BY"></a>乃至未成。<a id="a-BZ"></a>但得恶作。<a id="a-Ba"></a>成得舍堕。<a id="a-Bb"></a>余并同前。</p>
  <p data-pb></p>
  <h2 id="aBc">过分数作敷具学处第十三</h2>
  <p id="aBd">若复苾刍作新羊毛敷具。<a id="a-Be"></a>应用二分纯黑。<a id="a-Bf"></a>第三分白。<a id="a-Bg"></a>第四分粗。<a id="a-Bh"></a>若苾刍不用二分纯黑。<a id="a-Bi"></a>第三分白。<a id="a-Bj"></a>第四分粗。<a id="a-Bk"></a>作新敷具者。<a id="a-Bl"></a>泥萨只波逸底迦。</p>
  <p id="aBm">缘等同前。<a id="a-Bn"></a>言第三分白者。<a id="a-Bo"></a>谓是胁边项边及脊上毛。<a id="a-Bp"></a>言第四分粗者。<a id="a-Bq"></a>谓头足腹毛由头足腹是行动处。<a id="a-Br"></a>毛粗恶故。<a id="a-Bs"></a>言不用者。<a id="a-Bt"></a>不依两数便得本罪。<a id="a-Bu"></a>无犯者若作十斤毛褥。<a id="a-Bv"></a>五斤纯黑。<a id="a-Bw"></a>二斤半白。<a id="a-Bx"></a>二斤半粗。<a id="a-By"></a>若更增减准此而说。<a id="a-Bz"></a>凡欲作褥。<a id="a-C0"></a>应分其毛。<a id="a-C1"></a>以为四分。<a id="a-C2"></a>两分黑一分白。<a id="a-C3"></a>一分粗黑。<a id="a-C4"></a>中分两三四义成。<a id="a-C5"></a>随作褥时。<a id="a-C6"></a>于后二分。<a id="a-C7"></a>或减一两。<a id="a-C8"></a>乃至半两。<a id="a-C9"></a>或用纯黑已兴方便。<a id="a-CA"></a>得恶作罪。<a id="a-CB"></a>成得舍堕。<a id="a-CC"></a>此中犯者据用黑毛由难求故。<a id="a-CD"></a>若后二分用作褥时。<a id="a-CE"></a>随意少多无犯。<a id="a-CF"></a>若不为已。<a id="a-CG"></a>或得先成。<a id="a-CH"></a>或黑者易得。<a id="a-CI"></a>余者难求。<a id="a-CJ"></a>斤数减增。<a id="a-CK"></a>并成无犯。</p>
  <p data-pb></p>
  <h2 id="aCL">减六年作新敷具学处第十四</h2>
  <p id="aCM">缘等同前遮不用故爱新好者。<a id="a-CN"></a>制斯学处。<a id="a-CO"></a>若复苾刍作新敷具。<a id="a-CP"></a>纵心不乐应六年持。<a id="a-CQ"></a>若减六年。<a id="a-CR"></a>不舍故。<a id="a-CS"></a>更作新者除得众法泥萨只波逸底迦。</p>
  <p id="aCT">言六年持者。<a id="a-CU"></a>纵不乐畜亦须年满。<a id="a-CV"></a>如于此年造一褥。<a id="a-CW"></a>或于此年复造一褥。<a id="a-CX"></a>乃至第五年造一褥。<a id="a-CY"></a>若初造第二褥时。<a id="a-CZ"></a>得恶作罪。<a id="a-Ca"></a>成得舍堕。<a id="a-Cb"></a>其第一褥体非是犯。<a id="a-Cc"></a>若第六年更造新者。<a id="a-Cd"></a>若舍前作后。<a id="a-Ce"></a>或为他作者无犯。<a id="a-Cf"></a>或已兴方便。<a id="a-Cg"></a>后便还俗。<a id="a-Ch"></a>重受近圆。<a id="a-Ci"></a>更复修造。<a id="a-Cj"></a>或先转根后还依旧。<a id="a-Ck"></a>重造成者得恶作罪。<a id="a-Cl"></a>或减六年作新褥者。<a id="a-Cm"></a>众应与法。<a id="a-Cn"></a>或众往观。<a id="a-Co"></a>应须三请。<a id="a-Cp"></a>不应随彼乐欲便即与法。<a id="a-Cq"></a>或持褥来至众中。<a id="a-Cr"></a>若长应截。<a id="a-Cs"></a>若短若狭应更裨补。<a id="a-Ct"></a>若薄应更毛帖。<a id="a-Cu"></a>若全坏不堪料理者。<a id="a-Cv"></a>应作白二与其别褥。</p>
  <p data-pb></p>
  <h2 id="aCw">作新尼师但那不用故帖学处第十五</h2>
  <p id="aCx">在室罗伐城给孤独园。<a id="a-Cy"></a>时有年老苾刍。<a id="a-Cz"></a>为造尼师但那。<a id="a-D0"></a>于北方商人边。<a id="a-D1"></a>乞得五百张大氎故。<a id="a-D2"></a>尼师但那悉皆弃舍。<a id="a-D3"></a>世尊见已。<a id="a-D4"></a>令更料理。<a id="a-D5"></a>为欲遮其轻贱心故。<a id="a-D6"></a>事恼同前。<a id="a-D7"></a>制斯学处。<a id="a-D8"></a>若复苾刍作新尼师但那。<a id="a-D9"></a>应取故者坚处纵广。<a id="a-DA"></a>佛一张手。<a id="a-DB"></a>帖新者上为坏色故。<a id="a-DC"></a>若苾刍作新尼师但那。<a id="a-DD"></a>不以故者。<a id="a-DE"></a>帖新者上为坏色故。<a id="a-DF"></a>泥萨只波逸底迦。<a id="a-DG"></a>尼师但那者。<a id="a-DH"></a>谓衬卧具。<a id="a-DI"></a>纵广者。<a id="a-DJ"></a>正方也。<a id="a-DK"></a>应取故者。<a id="a-DL"></a>谓故敷具。<a id="a-DM"></a>若无全者应合集故物而帖。<a id="a-DN"></a>言佛张手者。<a id="a-DO"></a>中人三张手为佛一张手。<a id="a-DP"></a>当一肘半帖。<a id="a-DQ"></a>为坏色者。<a id="a-DR"></a>是坚牢义。<a id="a-DS"></a>由其重帖遂令受用。<a id="a-DT"></a>久坚牢故。<a id="a-DU"></a>若以故帖新于佛张手。<a id="a-DV"></a>或减一指。<a id="a-DW"></a>或减半指。<a id="a-DX"></a>此不成帖。<a id="a-DY"></a>得舍堕罪。<a id="a-DZ"></a>若有故者作有故想疑并如上说。<a id="a-Da"></a>或忘故者。<a id="a-Db"></a>或复全坏不堪补治。<a id="a-Dc"></a>但有新成者无犯。<a id="a-Dd"></a>作尼师但那法应两重作。<a id="a-De"></a>或青或泥。<a id="a-Df"></a>或赤色诸杂彩色。<a id="a-Dg"></a>并不应作。<a id="a-Dh"></a>可叠为三分。<a id="a-Di"></a>在下一分截断作叶。<a id="a-Dj"></a>与三衣叶同于四边。<a id="a-Dk"></a>帖缘不依者。<a id="a-Dl"></a>得恶作罪。</p>
  <h2 id="aDm">自担羊毛过三踰膳那学处第十六</h2>
  <p id="aDn">佛在室罗伐城给孤独园。<a id="a-Do"></a>时六众苾刍往泥波罗国。<a id="a-Dp"></a>于彼道中遇毛车轴折。<a id="a-Dq"></a>便从乞求多得羊毛。<a id="a-Dr"></a>自担而去。<a id="a-Ds"></a>因道行事烦恼同前。<a id="a-Dt"></a>制斯学处。</p>
  <p id="aDu">若复苾刍行路中得羊毛。<a id="a-Dv"></a>欲须应取。<a id="a-Dw"></a>若无人持得自持。<a id="a-Dx"></a>至三踰膳那。<a id="a-Dy"></a>若过者泥萨只波逸底迦。</p>
  <p id="aDz">行路中者。<a id="a-E0"></a>谓险路中。<a id="a-E1"></a>言得者。<a id="a-E2"></a>从他乞得。<a id="a-E3"></a>言须者。<a id="a-E4"></a>谓有所用随意应取。<a id="a-E5"></a>无人持者。<a id="a-E6"></a>谓无净人。<a id="a-E7"></a>此中犯者谓七极微成一微尘。<a id="a-E8"></a>此七成水尘。<a id="a-E9"></a>此七成金尘。<a id="a-EA"></a>此七成兔毛尘。<a id="a-EB"></a>此七成羊毛尘。<a id="a-EC"></a>此七成牛毛尘。<a id="a-ED"></a>此七成隙游尘。<a id="a-EE"></a>此七成虮。<a id="a-EF"></a>此七成虱。<a id="a-EG"></a>此七成[麩-夫+廣]麦。<a id="a-EH"></a>此七成一指。<a id="a-EI"></a>二十四指成一肘。<a id="a-EJ"></a>四肘成一弓。<a id="a-EK"></a>五百弓为一拘卢舍。<a id="a-EL"></a>齐此名为阿兰若处。<a id="a-EM"></a>若苾刍于无村处。<a id="a-EN"></a>自负羊毛随路而行。<a id="a-EO"></a>若过三踰膳那。<a id="a-EP"></a>得舍堕罪。<a id="a-EQ"></a>若路有村者。<a id="a-ER"></a>或经七村。<a id="a-ES"></a>一一村间有一拘卢舍。<a id="a-ET"></a>若苾刍经此村间而行者。<a id="a-EU"></a>半村恶作。<a id="a-EV"></a>过村舍堕。<a id="a-EW"></a>村间之路若半拘卢舍。<a id="a-EX"></a>亦得恶作。<a id="a-EY"></a>满拘卢舍得舍堕罪。<a id="a-EZ"></a>乘空持去者。<a id="a-Ea"></a>得恶作罪。<a id="a-Eb"></a>若为作帽富罗。<a id="a-Ec"></a>或腰条立播密而持去者无犯。<a id="a-Ed"></a>凡诸苾刍不应负担。</p>
  <p data-pb></p>
  <h2 id="aEe">使非亲尼治羊毛学处第十七</h2>
  <p id="aEf">佛在室罗伐城给孤独园。<a id="a-Eg"></a>时邬波难陀令大世主瞿答弥治理羊毛。<a id="a-Eh"></a>因废正修。<a id="a-Ei"></a>为因求事烦恼同前制斯学处。<a id="a-Ej"></a>若复苾刍使非亲苾刍尼。<a id="a-Ek"></a>浣染擘羊毛者。<a id="a-El"></a>泥萨只波逸底迦。</p>
  <p id="aEm">浣者下至以水一渍。<a id="a-En"></a>染者下至一入染汁。<a id="a-Eo"></a>擘者下至擘一片。<a id="a-Ep"></a>于非亲尼令浣染等境想同上。<a id="a-Eq"></a>若遣书令作。<a id="a-Er"></a>若为他为三宝。<a id="a-Es"></a>或两人共作。<a id="a-Et"></a>若不净毛。<a id="a-Eu"></a>咸得恶作。<a id="a-Ev"></a>余皆同上浣故衣戒说。</p>
  <p data-pb></p>
  <h2 id="aEw">捉金银等学处第十八</h2>
  <p id="aEx">佛在王舍城竹林园中。<a id="a-Ey"></a>时诸苾刍捉金宝等。<a id="a-Ez"></a>众人议曰。<a id="a-F0"></a>若释迦子得捉金银等者。<a id="a-F1"></a>世五欲乐何不受之。<a id="a-F2"></a>佛言。<a id="a-F3"></a>若苾刍须薪草等应求薪草。<a id="a-F4"></a>不应因此遂求金等。<a id="a-F5"></a>复于室罗伐城。<a id="a-F6"></a>时六众苾刍自捉金等。<a id="a-F7"></a>或令他捉。<a id="a-F8"></a>俗人外道因起讥嫌。<a id="a-F9"></a>为受不净财事烦恼同前。<a id="a-FA"></a>制斯学处。<a id="a-FB"></a>若复苾刍自手捉金银钱等若教他捉。<a id="a-FC"></a>泥萨只波逸底迦。</p>
  <p id="aFD">言苾刍自手者。<a id="a-FE"></a>谓自执。<a id="a-FF"></a>捉教他者谓使人捉。<a id="a-FG"></a>言金银等者。<a id="a-FH"></a>谓金银。<a id="a-FI"></a>或贝齿或诸钱。<a id="a-FJ"></a>此中犯者。<a id="a-FK"></a>若他人物。<a id="a-FL"></a>或受他寄金银等物及诸钱贝。<a id="a-FM"></a>或复拾遗但得堕罪。<a id="a-FN"></a>而不应舍。<a id="a-FO"></a>若得己物不为净法。<a id="a-FP"></a>自捉使人皆舍堕罪。<a id="a-FQ"></a>他施金等已作心受。<a id="a-FR"></a>若自若他。<a id="a-FS"></a>未捉触时。<a id="a-FT"></a>咸非本罪。<a id="a-FU"></a>若教他取时。<a id="a-FV"></a>有十八种。<a id="a-FW"></a>咸成其犯。<a id="a-FX"></a>谓告彼云。</p>
  <p id="aFY">汝取此物　　汝于此取　　汝取此尔许</p>
  <p id="aFZ">汝将此物　　汝于此将　　汝将此尔许</p>
  <p id="aFa">汝安此物　　汝于此安　　汝安此尔许</p>
  <p id="aFb">此之九句皆是对面教。<a id="a-Fc"></a>于此三三。<a id="a-Fd"></a>各初中后据物器数。<a id="a-Fe"></a>如次应知。<a id="a-Ff"></a>又有三三种。<a id="a-Fg"></a>据不对面教。<a id="a-Fh"></a>谓于前九改此为彼。<a id="a-Fi"></a>即为九句。<a id="a-Fj"></a>合成十八。<a id="a-Fk"></a>于可得处使他取时。<a id="a-Fl"></a>得恶作罪。<a id="a-Fm"></a>捉便本罪。<a id="a-Fn"></a>若不可得处二。<a id="a-Fo"></a>皆恶作金银等物。<a id="a-Fp"></a>若成不成触皆舍堕。<a id="a-Fq"></a>若非通用钱。<a id="a-Fr"></a>或缺或废。<a id="a-Fs"></a>或少分似捉皆恶作。<a id="a-Ft"></a>若于水陆得遗堕物。<a id="a-Fu"></a>应置显处。<a id="a-Fv"></a>随识者应取。<a id="a-Fw"></a>无主伏藏应取。<a id="a-Fx"></a>于三宝中随利益处用。<a id="a-Fy"></a>若得有主伏藏。<a id="a-Fz"></a>当告主知。<a id="a-G0"></a>应问记验。<a id="a-G1"></a>与相当者。<a id="a-G2"></a>还之如不相当。<a id="a-G3"></a>亦入三宝中用。<a id="a-G4"></a>若轻慢心而捉者。<a id="a-G5"></a>亦得恶作。<a id="a-G6"></a>若金作金想疑。<a id="a-G7"></a>皆犯舍堕。<a id="a-G8"></a>非金作金想得堕无舍疑。<a id="a-G9"></a>便恶作。<a id="a-GA"></a>若金非金作非金想无犯。<a id="a-GB"></a>银等同此。<a id="a-GC"></a>此据自物得舍堕。<a id="a-GD"></a>若他物自捉。<a id="a-GE"></a>得堕无舍。<a id="a-GF"></a>若鋀石铜铁铅锡捉时无犯。<a id="a-GG"></a>若被贼盗钱宝等物。<a id="a-GH"></a>自夺取时无犯。<a id="a-GI"></a>闻有难事。<a id="a-GJ"></a>将欲至时。<a id="a-GK"></a>无净人可得。<a id="a-GL"></a>若僧伽物。<a id="a-GM"></a>若窣睹波物。<a id="a-GN"></a>若法物应自掘坑密藏。<a id="a-GO"></a>举已当去。<a id="a-GP"></a>若后时来应自出取。<a id="a-GQ"></a>无难为者。<a id="a-GR"></a>咸得本罪。<a id="a-GS"></a>若坐夏时安居。<a id="a-GT"></a>施主持衣价。<a id="a-GU"></a>与苾刍众。<a id="a-GV"></a>即作委寄此施主心。<a id="a-GW"></a>而受取之。<a id="a-GX"></a>诸苾刍应求信敬人。<a id="a-GY"></a>若寺家净人。<a id="a-GZ"></a>若邬波索迦为净施主。<a id="a-Ga"></a>苾刍若得金等物时。<a id="a-Gb"></a>作施主物想。<a id="a-Gc"></a>执捉无犯。<a id="a-Gd"></a>纵相去远得不净物。<a id="a-Ge"></a>遥作施主物心持之。<a id="a-Gf"></a>乃至施主命存以来。<a id="a-Gg"></a>并皆无犯。<a id="a-Gh"></a>若无施主可得者。<a id="a-Gi"></a>应持金银等物。<a id="a-Gj"></a>对一苾刍随住随立。<a id="a-Gk"></a>作如是说。<a id="a-Gl"></a>具寿存念。<a id="a-Gm"></a>我苾刍某甲得此不净财。<a id="a-Gn"></a>当持此不净财。<a id="a-Go"></a>换取净财。<a id="a-Gp"></a>如是再三应自持举。<a id="a-Gq"></a>或令人举。<a id="a-Gr"></a>若苾刍于行路中。<a id="a-Gs"></a>得金银等为道粮故。<a id="a-Gt"></a>应自持去。<a id="a-Gu"></a>或令净人等及求寂持去。<a id="a-Gv"></a>应知求寂于金银等。<a id="a-Gw"></a>但制自畜。<a id="a-Gx"></a>不遮执捉。</p>
  <p data-pb></p>
  <h2 id="aGy">出息求利学处第十九</h2>
  <p id="aGz">佛在室罗伐城给孤独园。<a id="a-H0"></a>邬波难陀共外道交易。<a id="a-H1"></a>以已粗緂换他细緂。<a id="a-H2"></a>事恼同前。<a id="a-H3"></a>制斯学处。<a id="a-H4"></a>若复苾刍种种出纳求利者。<a id="a-H5"></a>泥萨只波逸底迦。</p>
  <p id="aH6">言种种者。<a id="a-H7"></a>谓作多种经求方便出纳。<a id="a-H8"></a>息利者。<a id="a-H9"></a>谓以钱等而规其利。<a id="a-HA"></a>或以金银真珠贝玉。<a id="a-HB"></a>及诸缕线。<a id="a-HC"></a>贮聚谷麦驱驰车马。<a id="a-HD"></a>为求利故。<a id="a-HE"></a>或以成物博未成物。<a id="a-HF"></a>应作四句。<a id="a-HG"></a>未获之时得恶作罪。<a id="a-HH"></a>得便舍堕。<a id="a-HI"></a>出物生利亦皆同犯。<a id="a-HJ"></a>若他将苾刍物为生利时。<a id="a-HK"></a>苾刍贪利默而不止。<a id="a-HL"></a>得利之时得根本罪。<a id="a-HM"></a>自余境想。<a id="a-HN"></a>或为他或转根。<a id="a-HO"></a>如斯等句准前应说。<a id="a-HP"></a>若为三宝出纳。<a id="a-HQ"></a>或施主作无尽藏。<a id="a-HR"></a>设有驰求并成非犯。<a id="a-HS"></a>然此等物出利之时。<a id="a-HT"></a>应一倍纳质求好保证明作契。<a id="a-HU"></a>书年终之日。<a id="a-HV"></a>应告上座及授事人。<a id="a-HW"></a>皆使同知。<a id="a-HX"></a>或复告彼信心邬波索迦。<a id="a-HY"></a>若苾刍出息得利欲舍之时。<a id="a-HZ"></a>若是苾刍所应畜财。<a id="a-Ha"></a>舍与可信苾刍。<a id="a-Hb"></a>若不净财舍与信心俗人。<a id="a-Hc"></a>此谓作法非是未施。<a id="a-Hd"></a>若不还者。<a id="a-He"></a>应就强索。<a id="a-Hf"></a>不可唐捐。</p>
  <p data-pb></p>
  <h2 id="aHg">卖买学处第二十</h2>
  <p id="aHh">佛在室罗伐城给孤独园。<a id="a-Hi"></a>因六众苾刍种种卖买。<a id="a-Hj"></a>事恼同前。<a id="a-Hk"></a>制斯学处。</p>
  <p id="aHl">若复苾刍种种卖买者。<a id="a-Hm"></a>泥萨只波逸底迦。<a id="a-Hn"></a>言种种者。<a id="a-Ho"></a>谓作多种贩卖。<a id="a-Hp"></a>或贱处贱时。<a id="a-Hq"></a>多聚财货。<a id="a-Hr"></a>贵时贵处转卖规求。<a id="a-Hs"></a>或瞻相时宜预知丰俭。<a id="a-Ht"></a>乘时射利。<a id="a-Hu"></a>以求活命。<a id="a-Hv"></a>言卖买者。<a id="a-Hw"></a>谓劫贝缕线刍摩白氎。<a id="a-Hx"></a>酥油糖蜜米豆稻麻。<a id="a-Hy"></a>铜铁金银真珠贝玉。<a id="a-Hz"></a>及诸钱货此等诸物。<a id="a-I0"></a>买时为利买得轻罪。<a id="a-I1"></a>卖无利心者无犯。<a id="a-I2"></a>若翻前初无犯。<a id="a-I3"></a>后得舍堕罪。<a id="a-I4"></a>俱有利心初轻后重俱无非犯。<a id="a-I5"></a>有云。<a id="a-I6"></a>初为利买即得重罪。<a id="a-I7"></a>后卖获利方为舍悔。<a id="a-I8"></a>此卖买财准前应舍。<a id="a-I9"></a>境想轻重类可思之。<a id="a-IA"></a>若卖买时不依实说。<a id="a-IB"></a>或以为滥斗秤欺诳于他。<a id="a-IC"></a>得妄语罪。<a id="a-ID"></a>获物之时便犯盗罪。<a id="a-IE"></a>凡持财物欲卖买时。<a id="a-IF"></a>先须定意无求利心。<a id="a-IG"></a>随处获利悉皆无犯。<a id="a-IH"></a>若诸苾刍设为三衣。<a id="a-II"></a>不应规利而作贩卖。<a id="a-IJ"></a>又于俗人作市易处。<a id="a-IK"></a>不应自酬价直。<a id="a-IL"></a>应令敬信俗人。<a id="a-IM"></a>或使求寂为买无犯。<a id="a-IN"></a>若无此者应自酬直。<a id="a-IO"></a>或二或三而还其价。<a id="a-IP"></a>不应过此共为高下。<a id="a-IQ"></a>若现前众物欲卖之时。<a id="a-IR"></a>上座应先为作本价。<a id="a-IS"></a>不可因斯即便唱断。<a id="a-IT"></a>应取末后价极高者。<a id="a-IU"></a>方可与之。<a id="a-IV"></a>实不欲买妄增他价。<a id="a-IW"></a>得恶作罪。<a id="a-IX"></a>唱得衣时未还价直。<a id="a-IY"></a>即便著者得恶作罪。<a id="a-IZ"></a>若施主信心持妻子施。<a id="a-Ia"></a>应还问彼此欲如何。<a id="a-Ib"></a>若言唱卖我当酬直者。<a id="a-Ic"></a>随施主意应卖。<a id="a-Id"></a>苾刍不应增价。<a id="a-Ie"></a>若增价者得恶作罪。<a id="a-If"></a>然亦不应问其价直。<a id="a-Ig"></a>随彼施主与价而受。<a id="a-Ih"></a>若父母信心持小童子。<a id="a-Ii"></a>施苾刍者。<a id="a-Ij"></a>应为受取。<a id="a-Ik"></a>若彼却索应还。<a id="a-Il"></a>若酬价者任彼多少取亦无犯。<a id="a-Im"></a>此小童子在苾刍边。<a id="a-In"></a>以袈裟片而系于颈。<a id="a-Io"></a>随时济养。<a id="a-Ip"></a>后时长大。<a id="a-Iq"></a>念欲报恩者持物来。<a id="a-Ir"></a>施随意应受。</p>
 </body>
</html>