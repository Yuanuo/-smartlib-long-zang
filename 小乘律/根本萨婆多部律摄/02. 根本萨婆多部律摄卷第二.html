<!doctype html>
<html id="z3IBV93rE" data-ver="1386">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本萨婆多部律摄卷第二</h1>
  <h2 id="a2">总释学处</h2>
  <p id="a3">上明由序彰说戒缘起。<a id="a-4"></a>下述诸门指陈学处。<a id="a-5"></a>且一一学处有二十一门。<a id="a-6"></a>言二十一者。<a id="a-7"></a>一犯缘起处。<a id="a-8"></a>二能犯过人。<a id="a-9"></a>三所犯之罪。<a id="a-A"></a>四所犯境事。<a id="a-B"></a>五所由烦恼。<a id="a-C"></a>六制戒利益。<a id="a-D"></a>七有犯无犯。<a id="a-E"></a>八具支成犯。<a id="a-F"></a>九生过之因。<a id="a-G"></a>十释罪名字。<a id="a-H"></a>十一出罪体性。<a id="a-I"></a>十二可治不可治。<a id="a-J"></a>十三罪有遮性。<a id="a-K"></a>十四作及不作。<a id="a-L"></a>十五方便有无。<a id="a-M"></a>十六重罪。<a id="a-N"></a>十七轻罪。<a id="a-O"></a>十八共相无差。<a id="a-P"></a>十九出罪有异。<a id="a-Q"></a>二十有染无染。<a id="a-R"></a>二十一犯罪所由。</p>
  <p id="aS">言犯缘起处者。<a id="a-T"></a>谓于某国某城制某学处。<a id="a-U"></a>即名此方为犯缘起处。<a id="a-V"></a>言犯过人者。<a id="a-W"></a>谓由其人而制学处。<a id="a-X"></a>言所犯罪者。<a id="a-Y"></a>即是身语所造之罪。<a id="a-Z"></a>言所犯境事者。<a id="a-a"></a>总有二种。<a id="a-b"></a>情及非情。<a id="a-c"></a>一一戒中随应思察。<a id="a-d"></a>要而言之。<a id="a-e"></a>有六十五事。<a id="a-f"></a>所谓淫染事摄取事。<a id="a-g"></a>不忍事求利事。<a id="a-h"></a>住处事同梵行事。<a id="a-i"></a>僧伽事受用鄙事受用法事邬波斯迦事。<a id="a-j"></a>(十)长衣事离衣事。<a id="a-k"></a>望满事因求事。<a id="a-l"></a>受不净财事卧具事。<a id="a-m"></a>道行事畜钵事。<a id="a-n"></a>求好事取衣事。<a id="a-o"></a>(二十)受衣事置衣事。<a id="a-p"></a>衣事回他物事。<a id="a-q"></a>病药所须事违心事。<a id="a-r"></a>出家事门徒事。<a id="a-s"></a>起诤事说法事(三十)未近圆事戒经事。<a id="a-t"></a>坏种子事。<a id="a-u"></a>鬼神村事轻毁事。<a id="a-v"></a>违恼事用水事。<a id="a-w"></a>尼事食事诣俗家事(四十)外道事观军事。<a id="a-x"></a>结伴事用火事。<a id="a-y"></a>与欲事眠卧事。<a id="a-z"></a>不善观察事染衣事。<a id="a-10"></a>随自乐事傍生事。<a id="a-11"></a>(五十)戏笑事女人事。<a id="a-12"></a>近圆事坏地事。<a id="a-13"></a>重请事轻学处事。<a id="a-14"></a>评论事斗诤事。<a id="a-15"></a>受请事入聚落事(六十)针筒事床量事。<a id="a-16"></a>衣量事法式事。<a id="a-17"></a>诘问事(六十五)言所由烦恼者。<a id="a-18"></a>有其二种。<a id="a-19"></a>一者俱生。<a id="a-1A"></a>二者缘发。<a id="a-1B"></a>随心造业多种不同。<a id="a-1C"></a>烦恼有异。<a id="a-1D"></a>于诸学处随事说之。<a id="a-1E"></a>有二十七种。<a id="a-1F"></a>所谓。</p>
  <p id="a1G">贪烦恼　　嗔烦恼　　痴烦恼　　淫烦恼　　摄取烦恼　　不忍烦恼　　求利养烦恼　　诤恨烦恼　　住处烦恼　　鄙业烦恼　　邪智烦恼　　家悭烦恼　　求自在烦恼　　过限分烦恼　　废阙烦恼待缘烦恼　　讥嫌烦恼　　覆藏烦恼　　摄受门徒烦恼　　慢法烦恼　　无悲烦恼　　轻毁烦恼　　轻心烦恼　　不收举烦恼　　不寂静烦恼　　不敬烦恼　　不忍他诘烦恼。</p>
  <p id="a1H">制戒利益者。<a id="a-1I"></a>谓佛大师观察十利制于学处。<a id="a-1J"></a>言有犯无犯者。<a id="a-1K"></a>若故心犯戒名为有犯。<a id="a-1L"></a>异斯无犯。<a id="a-1M"></a>言具支成犯者。<a id="a-1N"></a>随诸学处具足支缘。<a id="a-1O"></a>方成犯事。<a id="a-1P"></a>言生过因者。<a id="a-1Q"></a>有其六种。<a id="a-1R"></a>一由身。<a id="a-1S"></a>二由语。<a id="a-1T"></a>三由心。<a id="a-1U"></a>四由身心。<a id="a-1V"></a>五由语心。<a id="a-1W"></a>六由身语心。<a id="a-1X"></a>言释名字者。<a id="a-1Y"></a>谓波罗市迦等名别不同。<a id="a-1Z"></a>如下具释。<a id="a-1a"></a>言出罪体者。<a id="a-1b"></a>凡诸造罪皆以身语故思为体。<a id="a-1c"></a>言可治者。<a id="a-1d"></a>谓授学人。<a id="a-1e"></a>不可治者谓无惭类。<a id="a-1f"></a>性谓本性是罪。<a id="a-1g"></a>遮谓因制方生。<a id="a-1h"></a>复有释云。<a id="a-1i"></a>性罪唯染心中作。<a id="a-1j"></a>若遮罪者通染不染。<a id="a-1k"></a>言作及不作者。<a id="a-1l"></a>作谓身语自造。<a id="a-1m"></a>不作者谓止而事成。<a id="a-1n"></a>故心而造名有方便。<a id="a-1o"></a>无心亦犯名无方便。<a id="a-1p"></a>言重罪者。<a id="a-1q"></a>于中差别有其六相。<a id="a-1r"></a>一由制故。<a id="a-1s"></a>二由事故。<a id="a-1t"></a>三由烦恼故。<a id="a-1u"></a>四由犯故。<a id="a-1v"></a>五由人故。<a id="a-1w"></a>六由时故。<a id="a-1x"></a>言由制者。<a id="a-1y"></a>谓因世尊制学处故有其重罪。<a id="a-1z"></a>言由事者。<a id="a-20"></a>如断傍生命得波逸底迦罪。<a id="a-21"></a>虽众教中罪亦不能过。<a id="a-22"></a>由烦恼者。<a id="a-23"></a>谓不敬教烦恼所起故重。<a id="a-24"></a>由犯者谓数数犯故重。<a id="a-25"></a>由人者谓不植善根。<a id="a-26"></a>禀性愚钝其罪遂重由时者。<a id="a-27"></a>谓多时覆藏其罪便重。<a id="a-28"></a>譬如小水以物偃之。<a id="a-29"></a>澄积多时成大波浪。<a id="a-2A"></a>若翻前六种是谓为轻。<a id="a-2B"></a>言共相无差者。<a id="a-2C"></a>谓性遮学处。<a id="a-2D"></a>咸以身语心为其共相。<a id="a-2E"></a>言出罪有异者。<a id="a-2F"></a>有其四种。<a id="a-2G"></a>一由极重治罚。<a id="a-2H"></a>方出其罪。<a id="a-2I"></a>谓波罗市迦。<a id="a-2J"></a>二由处中治罚。<a id="a-2K"></a>谓僧伽伐尸沙。<a id="a-2L"></a>三由下治罚。<a id="a-2M"></a>谓泥萨只迦。<a id="a-2N"></a>四不由治罚。<a id="a-2O"></a>谓所余罪。<a id="a-2P"></a>有染谓贪等为因。<a id="a-2Q"></a>无染翻此。<a id="a-2R"></a>言犯罪所由者。<a id="a-2S"></a>有五种因方犯于罪。<a id="a-2T"></a>一由无羞耻性。<a id="a-2U"></a>二由无敬教心。<a id="a-2V"></a>三由情怀放逸。<a id="a-2W"></a>四由禀性痴钝。<a id="a-2X"></a>五由忘失正念。</p>
  <p data-pb></p>
  <h2 id="a2Y">四波罗市迦</h2>
  <p id="a2Z">摄颂曰。</p>
  <p id="a2a">若作不净行　　不与取断人</p>
  <p id="a2b">妄说上人法　　斯皆不共住</p>
  <p data-pb></p>
  <h2 id="a2c">不净行学处第一</h2>
  <p id="a2d">言不净行者。<a id="a-2e"></a>谓于十二年。<a id="a-2f"></a>苾刍僧伽未生恶疱。<a id="a-2g"></a>入十三年。<a id="a-2h"></a>薄伽梵在佛栗氏国羯阑铎迦村。<a id="a-2i"></a>其羯阑铎迦子苏阵那。<a id="a-2j"></a>为母所教令求种子。<a id="a-2k"></a>由淫烦恼及淫事故。<a id="a-2l"></a>佛观十利。<a id="a-2m"></a>制斯学处。<a id="a-2n"></a>言十利者。<a id="a-2o"></a>一为摄取僧伽。<a id="a-2p"></a>二为僧伽极善。<a id="a-2q"></a>三为僧伽乐住。<a id="a-2r"></a>四为未信者令信。<a id="a-2s"></a>五为已信者令增长。<a id="a-2t"></a>六为折伏恶人。<a id="a-2u"></a>七为怀惭者乐住。<a id="a-2v"></a>八为断现法漏。<a id="a-2w"></a>九为断未来漏。<a id="a-2x"></a>十为我之净行得久住故。<a id="a-2y"></a>言摄取僧伽者。<a id="a-2z"></a>谓于刹帝利婆罗门薜舍戍达罗等。<a id="a-30"></a>有善男子善女人。<a id="a-31"></a>入正法中深生敬信。<a id="a-32"></a>作苾刍等以成众故。<a id="a-33"></a>僧伽极善者既入善说法律之中。<a id="a-34"></a>能令善法极增盛故。<a id="a-35"></a>僧伽乐住者。<a id="a-36"></a>谓依斯善法还信施债故。<a id="a-37"></a>未信令信者。<a id="a-38"></a>其未信者令生正信故。<a id="a-39"></a>已信令增长者。<a id="a-3A"></a>若已信者。<a id="a-3B"></a>善护自心故。<a id="a-3C"></a>折伏恶人者。<a id="a-3D"></a>犯重之人由不护戒品。<a id="a-3E"></a>以折伏法而驱摈故。<a id="a-3F"></a>怀惭乐住者。<a id="a-3G"></a>谓异生中极淳善人。<a id="a-3H"></a>为令此等无有斗诤安乐住故。<a id="a-3I"></a>断现法漏者。<a id="a-3J"></a>谓是现缠令不行故。<a id="a-3K"></a>断未来漏者。<a id="a-3L"></a>谓烦恼业种令永断故。<a id="a-3M"></a>我之净行当得久住者。<a id="a-3N"></a>谓如法宣说。<a id="a-3O"></a>广利人天。<a id="a-3P"></a>展转相教令佛正法久住世故。</p>
  <p id="a3Q">若复苾刍与诸苾刍同得学处。<a id="a-3R"></a>不舍学处。<a id="a-3S"></a>学羸不自说。<a id="a-3T"></a>作不净行。<a id="a-3U"></a>两交会法乃至共傍生。<a id="a-3V"></a>此苾刍亦得波罗市迦。<a id="a-3W"></a>不应共住。</p>
  <p id="a3X">言若复苾刍者。<a id="a-3Y"></a>谓指犯人。<a id="a-3Z"></a>苾刍有五种。<a id="a-3a"></a>一名字苾刍。<a id="a-3b"></a>如世间人为欲呼召男女等时。<a id="a-3c"></a>与立名字唤作苾刍。<a id="a-3d"></a>二自许苾刍。<a id="a-3e"></a>实非苾刍而便自许是净苾刍。<a id="a-3f"></a>三由乞求故名为苾刍。<a id="a-3g"></a>言苾刍者。<a id="a-3h"></a>是乞求义。<a id="a-3i"></a>诸乞求活命。<a id="a-3j"></a>皆名苾刍。<a id="a-3k"></a>四破烦恼故名曰苾刍。<a id="a-3l"></a>苾刍是破义。<a id="a-3m"></a>五以白四法受近圆者。<a id="a-3n"></a>名为苾刍。<a id="a-3o"></a>此中言苾刍者。<a id="a-3p"></a>意存第五。<a id="a-3q"></a>余之四种名同故来。</p>
  <p id="a3r">又依七例声述苾刍义。<a id="a-3s"></a>一作者声。<a id="a-3t"></a>二作业声。<a id="a-3u"></a>三所由声。<a id="a-3v"></a>四所为声。<a id="a-3w"></a>五所从声。<a id="a-3x"></a>六属主声。<a id="a-3y"></a>七所依声。<a id="a-3z"></a>云何作者声。<a id="a-40"></a>谁是苾刍谓近圆人。<a id="a-41"></a>作业声者。<a id="a-42"></a>此作何业谓同学戒。<a id="a-43"></a>所由声者。<a id="a-44"></a>由何而得谓由三业。<a id="a-45"></a>所为声者此何所为。<a id="a-46"></a>谓求涅槃。<a id="a-47"></a>所从声者。<a id="a-48"></a>此从何得谓从师等。<a id="a-49"></a>属主声者。<a id="a-4A"></a>此谁近圆谓世尊法。<a id="a-4B"></a>所依声者。<a id="a-4C"></a>此依何处谓依欲界及善说法律等。<a id="a-4D"></a>是名七例。<a id="a-4E"></a>若加呼召声如唤尔来苾刍。<a id="a-4F"></a>便成八转。<a id="a-4G"></a>转各有三。<a id="a-4H"></a>谓一二多成二十四别。</p>
  <p id="a4I">又十一种事释苾刍义。<a id="a-4J"></a>一过去苾刍。<a id="a-4K"></a>谓已舍学处。<a id="a-4L"></a>二未至苾刍谓未受学处。<a id="a-4M"></a>三现在苾刍。<a id="a-4N"></a>谓不舍学处。<a id="a-4O"></a>四内谓内断烦恼。<a id="a-4P"></a>五外谓外相摄持。<a id="a-4Q"></a>六粗待他劝诫。<a id="a-4R"></a>七细能自要心。<a id="a-4S"></a>又粗者名字等四。<a id="a-4T"></a>细者破烦恼生。<a id="a-4U"></a>八劣谓破冗杂人不常不坚等。<a id="a-4V"></a>九胜与上相翻。<a id="a-4W"></a>十远谓堪出家人及始生乐欲。<a id="a-4X"></a>十一近谓正受近圆。<a id="a-4Y"></a>言与诸苾刍同得学处者。<a id="a-4Z"></a>谓与苾刍所有学处。<a id="a-4a"></a>相似而得名为同得。<a id="a-4b"></a>假令先受近圆满足百年。<a id="a-4c"></a>所应学事与新受不殊故言同得。<a id="a-4d"></a>言不舍学处者。<a id="a-4e"></a>谓不对他人而为舍法。<a id="a-4f"></a>舍戒之时。<a id="a-4g"></a>若对不解语人。<a id="a-4h"></a>或中边互对。<a id="a-4i"></a>颠狂意乱痛恼缠心。<a id="a-4j"></a>痴騃哑聋熟眠入定。<a id="a-4k"></a>非人天等变化傍生。<a id="a-4l"></a>及诸形像。<a id="a-4m"></a>虽舍学处并不成舍。<a id="a-4n"></a>若因颠狂痛乱所逼。<a id="a-4o"></a>于有人处作无人想。<a id="a-4p"></a>于无人处作有人想。<a id="a-4q"></a>于无人处作无人想。<a id="a-4r"></a>或复闷乱。<a id="a-4s"></a>或不审告住性之人。<a id="a-4t"></a>亦不成舍。<a id="a-4u"></a>自有同得学处不舍学处等。<a id="a-4v"></a>应为四句。<a id="a-4w"></a>初谓苾刍爱重学处。<a id="a-4x"></a>第二谓余六众并受八学处。<a id="a-4y"></a>及诸外道舍于学处。<a id="a-4z"></a>第三谓是不爱重苾刍舍于学处。<a id="a-50"></a>第四谓除前相。<a id="a-51"></a>言学羸不自说者。<a id="a-52"></a>对舍学处亦为四句。<a id="a-53"></a>第一句者。<a id="a-54"></a>舍于学处而非学羸。<a id="a-55"></a>第二句者。<a id="a-56"></a>如有苾刍欲舍学处。<a id="a-57"></a>于苾刍事陈说难行而不自言我舍学处。<a id="a-58"></a>第三句两事俱作。<a id="a-59"></a>第四句二俱不为。<a id="a-5A"></a>因明舍学之法。<a id="a-5B"></a>苾刍欲舍学处。<a id="a-5C"></a>对有智人作如是说。<a id="a-5D"></a>具寿存念。<a id="a-5E"></a>我某甲今舍学处。<a id="a-5F"></a>或言舍三宝。<a id="a-5G"></a>或舍三藏。<a id="a-5H"></a>或舍阿遮利耶。<a id="a-5I"></a>或舍邬波驮耶。<a id="a-5J"></a>若总若别是则俱名舍于学处。<a id="a-5K"></a>或云。<a id="a-5L"></a>证知我是俗人我是求寂。<a id="a-5M"></a>二形扇侘半择迦污苾刍尼。<a id="a-5N"></a>作无间罪人。<a id="a-5O"></a>是外道。<a id="a-5P"></a>是趣外道者。<a id="a-5Q"></a>是贼住。<a id="a-5R"></a>是别众人。<a id="a-5S"></a>乃至说言。<a id="a-5T"></a>我今与诸具寿非同法者。<a id="a-5U"></a>非同梵行人。<a id="a-5V"></a>并名为舍。<a id="a-5W"></a>言作不净行两交会法者。<a id="a-5X"></a>有舍其学处并学羸而说。<a id="a-5Y"></a>然不作不净行两交会法亦为四句。<a id="a-5Z"></a>第一句者。<a id="a-5a"></a>谓于乞食行于粗食行摄敛行。<a id="a-5b"></a>不堪忍时遂舍学处。<a id="a-5c"></a>然持五学处不作不净行。<a id="a-5d"></a>此是舍于学处不作不净行。<a id="a-5e"></a>第二句者。<a id="a-5f"></a>以不怖心以盗贼心。<a id="a-5g"></a>不舍学处作不净行。<a id="a-5h"></a>第三句者。<a id="a-5i"></a>善舍学处作不净行。<a id="a-5j"></a>第四句者。<a id="a-5k"></a>谓乐住苾刍。<a id="a-5l"></a>言乃至共傍生者。<a id="a-5m"></a>谓禽兽类如猕猴等。<a id="a-5n"></a>言波罗市迦者。<a id="a-5o"></a>是极恶义。<a id="a-5p"></a>犯此罪者。<a id="a-5q"></a>极可恶故。<a id="a-5r"></a>又是他胜义。<a id="a-5s"></a>若于此罪才犯之时。<a id="a-5t"></a>被他净行者所欺胜故。<a id="a-5u"></a>又被他烦恼所摧胜故。<a id="a-5v"></a>出家近圆为除烦恼。<a id="a-5w"></a>今破禁戒返被降伏。<a id="a-5x"></a>言不应共住者。<a id="a-5y"></a>谓此犯人法食两事永无其分。<a id="a-5z"></a>譬若死尸。<a id="a-60"></a>故云不共住。<a id="a-61"></a>有是波罗市迦非不共住。<a id="a-62"></a>应为四句。<a id="a-63"></a>第一句者。<a id="a-64"></a>谓不还果。<a id="a-65"></a>于他胜因所有烦恼并降胜故。<a id="a-66"></a>名他胜人。<a id="a-67"></a>第二句者。<a id="a-68"></a>谓众与作舍置等法治罚之人。<a id="a-69"></a>第三句者。<a id="a-6A"></a>谓鄙恶类造颠坠法。<a id="a-6B"></a>第四句者。<a id="a-6C"></a>住本苾刍。<a id="a-6D"></a>又释。<a id="a-6E"></a>若者是总相说遍一切处。<a id="a-6F"></a>此中若声局在苾刍。<a id="a-6G"></a>是同依释。<a id="a-6H"></a>由得波罗市迦显非余故。<a id="a-6I"></a>言复者。<a id="a-6J"></a>是次后义。<a id="a-6K"></a>谓最初人虽作非犯已后方犯。<a id="a-6L"></a>是故言复。<a id="a-6M"></a>言苾刍者。<a id="a-6N"></a>谓近圆时身无障法。<a id="a-6O"></a>僧伽界分及以作法并无过失。<a id="a-6P"></a>方得名曰善受近圆。<a id="a-6Q"></a>是真苾刍。<a id="a-6R"></a>言与者。<a id="a-6S"></a>显共伴义。<a id="a-6T"></a>苾刍之声。<a id="a-6U"></a>于先犯重等。<a id="a-6V"></a>亦有此名。<a id="a-6W"></a>为欲简别故。<a id="a-6X"></a>云苾刍。<a id="a-6Y"></a>同得设更重受。<a id="a-6Z"></a>虽非同得而有苾刍之名。<a id="a-6a"></a>颇有苾刍作不净行。<a id="a-6b"></a>非犯波罗市迦耶。<a id="a-6c"></a>有谓是先时犯重人等。<a id="a-6d"></a>又苾刍者。<a id="a-6e"></a>非是尼等。<a id="a-6f"></a>由其学处不同增减异故。<a id="a-6g"></a>若尔尼转根后便成苾刍。<a id="a-6h"></a>如何乃言不同学处。<a id="a-6i"></a>谓由根转舍不共学同苾刍故。<a id="a-6j"></a>学者三学。<a id="a-6k"></a>谓增上戒增上心增上慧。<a id="a-6l"></a>此中学者意明戒学。<a id="a-6m"></a>得者是已得义。<a id="a-6n"></a>如作羯磨未了之时。<a id="a-6o"></a>设其有犯不成他胜。<a id="a-6p"></a>言不舍学处者。<a id="a-6q"></a>谓无舍缘故。<a id="a-6r"></a>言不舍。<a id="a-6s"></a>舍缘有四。<a id="a-6t"></a>谓舍二形生命终并断善。<a id="a-6u"></a>岂非护断。<a id="a-6v"></a>即非同得。<a id="a-6w"></a>上同得言已彰其义。<a id="a-6x"></a>何烦更说。<a id="a-6y"></a>不舍学言先舍后受。<a id="a-6z"></a>亦名同得。<a id="a-70"></a>此虽同得。<a id="a-71"></a>非犯学者。<a id="a-72"></a>由其舍故。<a id="a-73"></a>然须不舍简别犯人。<a id="a-74"></a>此意双显故。<a id="a-75"></a>无有过。<a id="a-76"></a>学羸不自说者。<a id="a-77"></a>谓于学处无力能持名曰学羸。<a id="a-78"></a>内总不言故。<a id="a-79"></a>云不说。<a id="a-7A"></a>此据缘起相从故来。<a id="a-7B"></a>作不净行者。<a id="a-7C"></a>行谓圣道净。<a id="a-7D"></a>即涅槃由八正行。<a id="a-7E"></a>方能证会。<a id="a-7F"></a>作不净行。<a id="a-7G"></a>正违彼故。<a id="a-7H"></a>不者相违义。<a id="a-7I"></a>犹如不善及不生等。<a id="a-7J"></a>两交会法者。<a id="a-7K"></a>女男根合名为交会。<a id="a-7L"></a>又云。<a id="a-7M"></a>两交会者。<a id="a-7N"></a>即是两身两根也。<a id="a-7O"></a>据多说之。<a id="a-7P"></a>自口下门犯他胜故。<a id="a-7Q"></a>此之二句彰其过重。<a id="a-7R"></a>有行不净行。<a id="a-7S"></a>非两交会。<a id="a-7T"></a>有两交会。<a id="a-7U"></a>非不净行等。<a id="a-7V"></a>为简不受学处。<a id="a-7W"></a>而行淫法不名作不净行。<a id="a-7X"></a>又释于自二门名不净行。<a id="a-7Y"></a>于他处犯名两交会。<a id="a-7Z"></a>言法者。<a id="a-7a"></a>即是持自性义。<a id="a-7b"></a>此言为简于梦交会无自性故。<a id="a-7c"></a>作谓故心受乐。<a id="a-7d"></a>言乃至者。<a id="a-7e"></a>显最鄙恶。<a id="a-7f"></a>言此苾刍者。<a id="a-7g"></a>指犯人也。<a id="a-7h"></a>既犯戒已便非苾刍。<a id="a-7i"></a>由先形仪尚存此号。<a id="a-7j"></a>言亦得者。<a id="a-7k"></a>非但胜犯劣亦同犯。<a id="a-7l"></a>又波罗市迦者。<a id="a-7m"></a>被非法军而来降伏。<a id="a-7n"></a>法王之子受败于他。<a id="a-7o"></a>既失所尊故名他胜。<a id="a-7p"></a>故云此非沙门。<a id="a-7q"></a>非释迦子。<a id="a-7r"></a>言不应共住者。<a id="a-7s"></a>于现世中显其过患。<a id="a-7t"></a>被同净行所驱出故。<a id="a-7u"></a>于余学处明失利用。<a id="a-7v"></a>义皆同此。</p>
  <p id="a7w">此中犯相者。<a id="a-7x"></a>谓是苾刍于男女身大小便道。<a id="a-7y"></a>及在口中随入之时。<a id="a-7z"></a>有受乐意。<a id="a-80"></a>便得本罪。<a id="a-81"></a>其分齐者。<a id="a-82"></a>若于大小便道。<a id="a-83"></a>以生支头入过赤皮。<a id="a-84"></a>若在口中头过于齿。<a id="a-85"></a>作受乐心咸得本罪。<a id="a-86"></a>于人女男二形半择迦等。<a id="a-87"></a>死活眠觉及以入定。<a id="a-88"></a>痴狂心乱痛恼所缠。<a id="a-89"></a>于此境边作行淫意。<a id="a-8A"></a>以有隔入无隔。<a id="a-8B"></a>以无隔入有隔。<a id="a-8C"></a>以无隔入无隔。<a id="a-8D"></a>以有隔入有隔。<a id="a-8E"></a>于三疮处体无坏损。<a id="a-8F"></a>入过分齐咸得本罪。<a id="a-8G"></a>若损坏者得窣吐罗罪。<a id="a-8H"></a>如是应知。<a id="a-8I"></a>非人女男二形半择迦等。<a id="a-8J"></a>并傍生类。<a id="a-8K"></a>事皆同尔。<a id="a-8L"></a>若彼女根两边全在。<a id="a-8M"></a>名为不坏。<a id="a-8N"></a>若内若外或时烂损。<a id="a-8O"></a>或被虫伤。<a id="a-8P"></a>名之为损。<a id="a-8Q"></a>口及下门四边烂坏。<a id="a-8R"></a>名之为坏。<a id="a-8S"></a>与此相违。<a id="a-8T"></a>名非损坏。<a id="a-8U"></a>若苾刍或苾刍尼等。<a id="a-8V"></a>睡眠之时或复被他劝其饮酒。<a id="a-8W"></a>令使惛醉被他逼时。<a id="a-8X"></a>于初中后领受乐者。<a id="a-8Y"></a>皆犯本罪。<a id="a-8Z"></a>若初中后不觉知者无犯。<a id="a-8a"></a>若不睡时被他陵逼。<a id="a-8b"></a>类此应知。<a id="a-8c"></a>若以禁咒转变自身为傍生类。<a id="a-8d"></a>或变他身。<a id="a-8e"></a>或复不变。<a id="a-8f"></a>共行非法。<a id="a-8g"></a>若有苾刍想者。<a id="a-8h"></a>得波罗市迦。<a id="a-8i"></a>翻此粗罪。<a id="a-8j"></a>于腰斩者。<a id="a-8k"></a>或截头者。<a id="a-8l"></a>二道行淫俱得重罪。<a id="a-8m"></a>若在口中得粗罪。<a id="a-8n"></a>于身余穴或于齿外。<a id="a-8o"></a>或用衣袋而裹生支。<a id="a-8p"></a>或时用草。<a id="a-8q"></a>或桦皮裹。<a id="a-8r"></a>或皮囊盛及余粗涩物。<a id="a-8s"></a>或内竹筒。<a id="a-8t"></a>或屈头而内入三疮者。<a id="a-8u"></a>咸得粗罪。<a id="a-8v"></a>于中解身合令相着。<a id="a-8w"></a>若见有缝得窣吐罗。<a id="a-8x"></a>不见缝者重罪。<a id="a-8y"></a>若于睡内共他行淫。<a id="a-8z"></a>有苾刍想者重罪。<a id="a-90"></a>异此粗罪。<a id="a-91"></a>新生牸象及余死禽兽。<a id="a-92"></a>或龙女药叉女。<a id="a-93"></a>行非法时有怕怖者。<a id="a-94"></a>咸得粗罪。<a id="a-95"></a>由其怖时无染心故。<a id="a-96"></a>于母羞惭亦得粗罪。<a id="a-97"></a>为生惭时染心不发故。<a id="a-98"></a>无羞惭者同得本罪。<a id="a-99"></a>若以软草等结作人身。<a id="a-9A"></a>便为非人之所执御。<a id="a-9B"></a>身诸支节可爱触生。<a id="a-9C"></a>共此行淫咸得本罪。<a id="a-9D"></a>若但于根有软触者。<a id="a-9E"></a>得窣吐罗罪。<a id="a-9F"></a>或以自足指内阿苏罗女根。<a id="a-9G"></a>或以足指触他男根。<a id="a-9H"></a>或劝苾刍行不净行。<a id="a-9I"></a>或于三处内不动根。<a id="a-9J"></a>或以生支触他生支。<a id="a-9K"></a>或于被割女根。<a id="a-9L"></a>或于死女根虫蛆已溃。<a id="a-9M"></a>行非法者皆窣吐罗罪。<a id="a-9N"></a>或他欠呿张口之时。<a id="a-9O"></a>遂将生支内他口中。<a id="a-9P"></a>或于露处赤体无衣。<a id="a-9Q"></a>为他揩身生支遂起。<a id="a-9R"></a>置他口内咸窣吐罗。<a id="a-9S"></a>无受乐心不得本罪。<a id="a-9T"></a>不应如此开口欠呿。<a id="a-9U"></a>应用手遮。<a id="a-9V"></a>或以衣角掩。<a id="a-9W"></a>不应露地赤体揩身。<a id="a-9X"></a>苾刍根长或有腰弱。<a id="a-9Y"></a>便以生支内于己口。<a id="a-9Z"></a>及下疮门。<a id="a-9a"></a>过限之时亦得本罪。<a id="a-9b"></a>如孙陀罗难陀。<a id="a-9c"></a>内揩外泄外揩内泄。<a id="a-9d"></a>前泄后揩或前揩后泄。<a id="a-9e"></a>或根有病内女口中。<a id="a-9f"></a>咸得本罪。<a id="a-9g"></a>如在房中露形而卧。<a id="a-9h"></a>老女来逼由无乐心。<a id="a-9i"></a>此皆无犯。<a id="a-9j"></a>若似有染心得粗罪。<a id="a-9k"></a>或于村外不闭户眠被他行非如上应识。<a id="a-9l"></a>凡是眠卧皆须扂户。<a id="a-9m"></a>或令苾刍守护。<a id="a-9n"></a>或结下裙。<a id="a-9o"></a>如阿兰若中得定苾刍。<a id="a-9p"></a>偶然根起樵女调弄。<a id="a-9q"></a>逼共行非。<a id="a-9r"></a>由无染心故非犯。<a id="a-9s"></a>凡诸苾刍阿兰若住。<a id="a-9t"></a>若无门户。<a id="a-9u"></a>应以柴篱而坚围绕。<a id="a-9v"></a>非离欲人。<a id="a-9w"></a>有五因缘。<a id="a-9x"></a>令生支起谓大小便逼或风所动。<a id="a-9y"></a>或为嗢指微伽虫所啮。<a id="a-9z"></a>或由染污心起。<a id="a-A0"></a>若离欲人但有其四无后应知。<a id="a-A1"></a>又如式叉摩拏女等调苾刍时。<a id="a-A2"></a>遂便许可后生追悔。<a id="a-A3"></a>彼来强逼无受乐心故无犯。<a id="a-A4"></a>由先许可得窣吐罗罪。<a id="a-A5"></a>如被音乐天女。<a id="a-A6"></a>将至自宫遂便陵逼。<a id="a-A7"></a>由失本心故无犯。<a id="a-A8"></a>有此难处不应居止。<a id="a-A9"></a>若因小便狗衔根者无犯。<a id="a-AA"></a>不应对狗小便。<a id="a-AB"></a>又渡河时。<a id="a-AC"></a>被鱼等啮生支者无犯不应露身渡河。<a id="a-AD"></a>若道为道想。<a id="a-AE"></a>或复生疑。<a id="a-AF"></a>道非道想。<a id="a-AG"></a>入过限时。<a id="a-AH"></a>得波罗市迦。<a id="a-AI"></a>非道道想。<a id="a-AJ"></a>或复生疑。<a id="a-AK"></a>得窣吐罗。<a id="a-AL"></a>起心欲作不净行时。<a id="a-AM"></a>得责心恶作。<a id="a-AN"></a>若兴方便整衣裳等。<a id="a-AO"></a>乃至未触身来得对说恶作。<a id="a-AP"></a>欲行非法。<a id="a-AQ"></a>乃至生支未过齐限。<a id="a-AR"></a>得窣吐罗。<a id="a-AS"></a>若过限者得波罗市迦。<a id="a-AT"></a>若触女发及连发衣。<a id="a-AU"></a>或余身分。<a id="a-AV"></a>若无触乐心得窣吐罗。<a id="a-AW"></a>作触乐心得众教罪。<a id="a-AX"></a>于有情身所有疮穴或余支分。<a id="a-AY"></a>作流泄心。<a id="a-AZ"></a>若泄不净。<a id="a-Aa"></a>得众教罪。<a id="a-Ab"></a>若苾刍以诸明咒及余杂药。<a id="a-Ac"></a>并幻术事。<a id="a-Ad"></a>作诸形像。<a id="a-Ae"></a>共行淫者。<a id="a-Af"></a>皆得窣吐罗苾刍犯重之时。<a id="a-Ag"></a>若无二种恶心。<a id="a-Ah"></a>一不怖心。<a id="a-Ai"></a>二者贼心。<a id="a-Aj"></a>为烦恼逼遂行非法。<a id="a-Ak"></a>初无隐覆向他陈说者。<a id="a-Al"></a>僧伽应与秉白四法。<a id="a-Am"></a>授其学事。<a id="a-An"></a>得法之人行治罚法。<a id="a-Ao"></a>皆与遍住行同。<a id="a-Ap"></a>唯除一事。<a id="a-Aq"></a>乃至命存与他授食。<a id="a-Ar"></a>彼亦自须受食而啖。<a id="a-As"></a>若后获阿罗汉果。<a id="a-At"></a>同善苾刍依本位坐。<a id="a-Au"></a>有余复云。<a id="a-Av"></a>仍须六月供侍僧伽。<a id="a-Aw"></a>并供上座。<a id="a-Ax"></a>营理三衣及波呾罗。<a id="a-Ay"></a>所有如法事业皆应助作。<a id="a-Az"></a>从此已后若能称可僧伽意者。<a id="a-B0"></a>共知调善应生怜愍。<a id="a-B1"></a>休其行法。<a id="a-B2"></a>此则名为从罪而起。<a id="a-B3"></a>未近圆人犯根本罪。<a id="a-B4"></a>无恶心者。<a id="a-B5"></a>此亦应与作授学法。<a id="a-B6"></a>或先犯人。<a id="a-B7"></a>或是贼住。<a id="a-B8"></a>或无众不和。<a id="a-B9"></a>黄门污尼等。<a id="a-BA"></a>但有违犯皆得恶作。<a id="a-BB"></a>已下诸戒类此应知。<a id="a-BC"></a>一一学处更不重述。<a id="a-BD"></a>诸初犯人皆无本罪。<a id="a-BE"></a>然有责心突色讫里多。<a id="a-BF"></a>其无犯者。<a id="a-BG"></a>谓颠狂类。<a id="a-BH"></a>或亲戚死。<a id="a-BI"></a>或非人恼。<a id="a-BJ"></a>或时心乱余痛恼等之所缠迫。<a id="a-BK"></a>于其自身无苾刍想者。<a id="a-BL"></a>皆成无犯。<a id="a-BM"></a>医人处方令其下灌。<a id="a-BN"></a>无受乐心。<a id="a-BO"></a>此亦非犯。<a id="a-BP"></a>此淫学处具足八缘。<a id="a-BQ"></a>方成其犯。<a id="a-BR"></a>一是大苾刍。<a id="a-BS"></a>二堪行淫境。<a id="a-BT"></a>三于不坏道。<a id="a-BU"></a>四己根全。<a id="a-BV"></a>五兴方便六入过其限。<a id="a-BW"></a>七有心受乐。<a id="a-BX"></a>八有二种心。<a id="a-BY"></a>具此八支。<a id="a-BZ"></a>便得无救波罗市迦罪。<a id="a-Ba"></a>释名者。<a id="a-Bb"></a>波罗市迦一义如前。<a id="a-Bc"></a>复有别释。<a id="a-Bd"></a>能害善品令使销灭故。<a id="a-Be"></a>名波罗市迦。<a id="a-Bf"></a>又复能生恶趣之罪。<a id="a-Bg"></a>名波罗市迦。<a id="a-Bh"></a>可治不可治者。<a id="a-Bi"></a>贼心故犯。<a id="a-Bj"></a>是不可治。<a id="a-Bk"></a>异此可治。<a id="a-Bl"></a>谓授学人出罪不同者。<a id="a-Bm"></a>授学之人尽形方出。<a id="a-Bn"></a>其不净行中有方便窣吐罗罪。<a id="a-Bo"></a>重者须对一切僧伽说除。<a id="a-Bp"></a>轻者下至四人。<a id="a-Bq"></a>余三他胜准此应知。<a id="a-Br"></a>其僧伽伐尸沙有方便窣吐罗罪。<a id="a-Bs"></a>重者下至四人。<a id="a-Bt"></a>轻者一人。<a id="a-Bu"></a>余罪可知。<a id="a-Bv"></a>下诸学处初八九门多并具悉。<a id="a-Bw"></a>自余有出不出。<a id="a-Bx"></a>准事应思。</p>
  <p data-pb></p>
  <h2 id="aBy">不与取学处第二</h2>
  <p id="aBz">佛在王舍城。<a id="a-C0"></a>时但尼迦苾刍盗未生怨王木。<a id="a-C1"></a>为王所执。<a id="a-C2"></a>时彼责言。<a id="a-C3"></a>汝当合死。<a id="a-C4"></a>时诸苾刍举以白佛。<a id="a-C5"></a>佛言。<a id="a-C6"></a>王法齐何方名为贼。<a id="a-C7"></a>行刑罚耶。<a id="a-C8"></a>遂令阿离耶阿难陀往问其事。<a id="a-C9"></a>法官报云。<a id="a-CA"></a>王法盗五磨洒合当死罪。<a id="a-CB"></a>佛言。<a id="a-CC"></a>当依王法。<a id="a-CD"></a>若苾刍盗满五磨洒。<a id="a-CE"></a>即当摈弃。<a id="a-CF"></a>因摄取事摄取烦恼。<a id="a-CG"></a>制斯学处。</p>
  <p id="aCH">若复苾刍若在聚落。<a id="a-CI"></a>若空闲处他不与物以盗心取。<a id="a-CJ"></a>如是盗时。<a id="a-CK"></a>若王若大臣。<a id="a-CL"></a>若捉若杀。<a id="a-CM"></a>若缚驱摈。<a id="a-CN"></a>若呵责言。<a id="a-CO"></a>咄男子。<a id="a-CP"></a>汝是贼。<a id="a-CQ"></a>痴无所知。<a id="a-CR"></a>作如是盗。<a id="a-CS"></a>如是盗者此苾刍亦得波罗市迦不应共住。<a id="a-CT"></a>言在聚落者。<a id="a-CU"></a>谓在墙栅内。<a id="a-CV"></a>若空闲处者。<a id="a-CW"></a>谓墙栅外。<a id="a-CX"></a>他者谓他女男半择迦等。<a id="a-CY"></a>非亲友知识相委信。<a id="a-CZ"></a>人不与者。<a id="a-Ca"></a>非他授与物。<a id="a-Cb"></a>谓金银等物。<a id="a-Cc"></a>以盗心者。<a id="a-Cd"></a>知是他物。<a id="a-Ce"></a>作窃盗心。<a id="a-Cf"></a>非亲友想。<a id="a-Cg"></a>非重还想。<a id="a-Ch"></a>取者谓取属已。<a id="a-Ci"></a>若自取若教他取。<a id="a-Cj"></a>如是盗者指其限齐。<a id="a-Ck"></a>谓满五磨洒。<a id="a-Cl"></a>或时过五。<a id="a-Cm"></a>便犯本罪。<a id="a-Cn"></a>五磨洒言。<a id="a-Co"></a>据何为准。<a id="a-Cp"></a>谓依一迦利沙波拏四分之一。<a id="a-Cq"></a>此一迦利沙波拏。<a id="a-Cr"></a>有二十磨洒。<a id="a-Cs"></a>若偷五磨洒。<a id="a-Ct"></a>即名犯盗(此一磨洒有八十贝齿一迦利沙波拏总有一千六百贝齿也)此据问时。<a id="a-Cu"></a>国法以二十磨洒为迦利沙波拏。<a id="a-Cv"></a>若王法以十二磨洒为迦利沙波拏者。<a id="a-Cw"></a>盗三磨洒犯重。<a id="a-Cx"></a>用十六者盗四犯重。<a id="a-Cy"></a>若四十者盗十犯重。<a id="a-Cz"></a>若更有增减准数应知。<a id="a-D0"></a>王者谓是国主。<a id="a-D1"></a>若大臣者。<a id="a-D2"></a>谓国辅相依王而活。<a id="a-D3"></a>若捉谓执取。<a id="a-D4"></a>杀谓断命。<a id="a-D5"></a>缚谓羁锁等。<a id="a-D6"></a>摈谓驱令出国。<a id="a-D7"></a>斯等皆是不信王及王大臣所见狭劣。<a id="a-D8"></a>呵责者是敬信王臣。<a id="a-D9"></a>情怀宽恕。<a id="a-DA"></a>但言责而已。<a id="a-DB"></a>咄男子者。<a id="a-DC"></a>是轻贱。<a id="a-DD"></a>言汝是贼者。<a id="a-DE"></a>是总摽句。<a id="a-DF"></a>痴无所知等者。<a id="a-DG"></a>是别释句。<a id="a-DH"></a>明是贼因及正作业。<a id="a-DI"></a>由痴无所知故。<a id="a-DJ"></a>方便兴盗无现法怖及未来怖。<a id="a-DK"></a>如次应知。<a id="a-DL"></a>是谓盗因也。<a id="a-DM"></a>作如是盗者。<a id="a-DN"></a>正明盗业。<a id="a-DO"></a>不告主知。<a id="a-DP"></a>若强若窃并名为盗。<a id="a-DQ"></a>此中亦声是相似义。<a id="a-DR"></a>如于初部四他胜中。<a id="a-DS"></a>非但初犯淫时即得他胜。<a id="a-DT"></a>若初犯盗亦他胜罪。<a id="a-DU"></a>下诸亦字义皆同此。<a id="a-DV"></a>前云不舍学处学羸不说。<a id="a-DW"></a>于诸学处皆有应知。</p>
  <p id="aDX">此中犯者。<a id="a-DY"></a>谓是苾刍或自作。<a id="a-DZ"></a>或遣使。<a id="a-Da"></a>或看作。<a id="a-Db"></a>有盗心起方便。<a id="a-Dc"></a>是他所摄。<a id="a-Dd"></a>作彼物想数满五磨洒。<a id="a-De"></a>举离处作属已想。<a id="a-Df"></a>得他胜罪。<a id="a-Dg"></a>但起恶念便得责心恶作之罪。<a id="a-Dh"></a>始从发足乃至未触物来。<a id="a-Di"></a>犯对说恶作。<a id="a-Dj"></a>若触着物摇动之时。<a id="a-Dk"></a>得窣吐罗罪。<a id="a-Dl"></a>离处便得本罪。<a id="a-Dm"></a>若数不满。<a id="a-Dn"></a>但得粗罪。<a id="a-Do"></a>即此方便得恶作罪。<a id="a-Dp"></a>盗得物时。<a id="a-Dq"></a>即据其方国。<a id="a-Dr"></a>而断物价。<a id="a-Ds"></a>为方便时。<a id="a-Dt"></a>一举满五。<a id="a-Du"></a>便成本罪。<a id="a-Dv"></a>如频多举方始满者。<a id="a-Dw"></a>一一取时咸窣吐罗。<a id="a-Dx"></a>后虽满五。<a id="a-Dy"></a>不犯根本。<a id="a-Dz"></a>然置物处多类不同。<a id="a-E0"></a>或在地上。<a id="a-E1"></a>或以器盛。<a id="a-E2"></a>或于墙石棚襆衣桁。<a id="a-E3"></a>或内箱箧。<a id="a-E4"></a>或挂象牙。<a id="a-E5"></a>或置户扇。<a id="a-E6"></a>或安床座。<a id="a-E7"></a>然此地等有差殊者。<a id="a-E8"></a>平坦一段名为一处。<a id="a-E9"></a>若裂为缝。<a id="a-EA"></a>或画或书。<a id="a-EB"></a>即非一处。<a id="a-EC"></a>若在场处色别成异。<a id="a-ED"></a>若在仓窖口平。<a id="a-EE"></a>名为一处。<a id="a-EF"></a>若物欠少及板席等隔障之时。<a id="a-EG"></a>即非一处。<a id="a-EH"></a>若在地敷据草色别。<a id="a-EI"></a>若在鞍乘据衣色异。<a id="a-EJ"></a>若象身肥满总成一处。<a id="a-EK"></a>若身瘦减随处成别。<a id="a-EL"></a>若于象处所有鞍具。<a id="a-EM"></a>及马车步乘诸杂辇舆。<a id="a-EN"></a>各随其处有一异不同。<a id="a-EO"></a>若盗船时船以缆系。<a id="a-EP"></a>或复无缆摇动之时。<a id="a-EQ"></a>便得恶作。<a id="a-ER"></a>或解缆随流。<a id="a-ES"></a>或地上曳去离见处时。<a id="a-ET"></a>便得本罪。<a id="a-EU"></a>若溯流而去者。<a id="a-EV"></a>随所趣岸与河阔量等。<a id="a-EW"></a>便得本罪。<a id="a-EX"></a>若阿遮利耶邬波驮耶。<a id="a-EY"></a>所付之衣。<a id="a-EZ"></a>作贼心取。<a id="a-Ea"></a>若从寺内却入房中。<a id="a-Eb"></a>或复从房而向檐处。<a id="a-Ec"></a>或从檐诣门。<a id="a-Ed"></a>或行之寺外。<a id="a-Ee"></a>或从高趣下。<a id="a-Ef"></a>从下至高。<a id="a-Eg"></a>或从露向屏。<a id="a-Eh"></a>从屏向露。<a id="a-Ei"></a>或时在后退步徐行。<a id="a-Ej"></a>或时在前进步而去。<a id="a-Ek"></a>至不见处。<a id="a-El"></a>皆得本罪。<a id="a-Em"></a>或风飘物堕在屋上。<a id="a-En"></a>或堕楼隅。<a id="a-Eo"></a>或复取他浣衣人物。<a id="a-Ep"></a>或盗根生物谓香附子姜芋之类。<a id="a-Eq"></a>及诸树等。<a id="a-Er"></a>或盗经书皆计直犯罪。<a id="a-Es"></a>盗设利罗。<a id="a-Et"></a>世尊驮都。<a id="a-Eu"></a>有人守护意欲供养。<a id="a-Ev"></a>作大师想者。<a id="a-Ew"></a>犯恶作罪。<a id="a-Ex"></a>若作炫卖求财利心而盗取者。<a id="a-Ey"></a>得他胜罪。<a id="a-Ez"></a>若天祠中及以制底香台之处。<a id="a-F0"></a>有庄严具若有人守护。<a id="a-F1"></a>得波罗市迦。<a id="a-F2"></a>非人护者。<a id="a-F3"></a>获窣吐罗。<a id="a-F4"></a>无非人护。<a id="a-F5"></a>若作诸天药叉护想。<a id="a-F6"></a>得恶作罪。<a id="a-F7"></a>若盗傍生物。<a id="a-F8"></a>得窣吐罗。<a id="a-F9"></a>若是人物傍生所偷。<a id="a-FA"></a>人想取之。<a id="a-FB"></a>亦得本罪。<a id="a-FC"></a>作傍生想。<a id="a-FD"></a>得窣吐罗罪。</p>
  <p id="aFE">若苾刍盗无足二足四足多足之类。<a id="a-FF"></a>言无足者。<a id="a-FG"></a>谓蛇蛭等人所摄养。<a id="a-FH"></a>卖以规财。<a id="a-FI"></a>二足者。<a id="a-FJ"></a>谓是人鸟。<a id="a-FK"></a>若盗人时至期契处犯。<a id="a-FL"></a>盗鸟有二。<a id="a-FM"></a>一自手持去离处时犯。<a id="a-FN"></a>二引逐人来飞堕时犯。<a id="a-FO"></a>弟子门人被他偷去。<a id="a-FP"></a>已属于彼。<a id="a-FQ"></a>或未相属。<a id="a-FR"></a>偷夺取者。<a id="a-FS"></a>随前次第成犯非犯。<a id="a-FT"></a>苾刍被他逼掠为奴。<a id="a-FU"></a>身自逃走者无犯。<a id="a-FV"></a>四足者。<a id="a-FW"></a>谓象马等。<a id="a-FX"></a>或群处盗。<a id="a-FY"></a>或系处盗齐不见处。<a id="a-FZ"></a>犯他胜罪。<a id="a-Fa"></a>多足者。<a id="a-Fb"></a>蝎蜈蚣等。<a id="a-Fc"></a>此乃狱官及王大臣。<a id="a-Fd"></a>或泛海商舶之所畜养。<a id="a-Fe"></a>盗此等时计直犯罪。<a id="a-Ff"></a>若盗有主伏藏。<a id="a-Fg"></a>咒力持来。<a id="a-Fh"></a>未见物时得吐罗罪。<a id="a-Fi"></a>若见彼物便得他胜。<a id="a-Fj"></a>无主伏藏未见已来。<a id="a-Fk"></a>得恶作罪。<a id="a-Fl"></a>见时粗罪。<a id="a-Fm"></a>若遭旱时决彼堤水。<a id="a-Fn"></a>将入己田。<a id="a-Fo"></a>令他不熟至实成就。<a id="a-Fp"></a>准价得罪。<a id="a-Fq"></a>或时遭涝泄水下流故损他苗。<a id="a-Fr"></a>亦计直成罪。<a id="a-Fs"></a>水难得处数量有定。<a id="a-Ft"></a>盗取水时准价得罪。<a id="a-Fu"></a>盗非人水得窣吐罗。<a id="a-Fv"></a>他断河水决而自用。<a id="a-Fw"></a>亦准价犯。<a id="a-Fx"></a>若盗水陆所生诸花取之为束。<a id="a-Fy"></a>举离处时计直成犯。<a id="a-Fz"></a>弶罥网罩所系有情。<a id="a-G0"></a>及贼偷牛系之于柱。<a id="a-G1"></a>盗心解时离处成重。<a id="a-G2"></a>怀悲愍者得恶作罪。<a id="a-G3"></a>苾刍盗时。<a id="a-G4"></a>作如是念。<a id="a-G5"></a>若得物已即便毁坏。<a id="a-G6"></a>令彼失财不入己者。<a id="a-G7"></a>得窣吐罗。<a id="a-G8"></a>猎师逐鹿走入寺中。<a id="a-G9"></a>随伤不伤不还无犯。<a id="a-GA"></a>若鹿被射入寺便死者。<a id="a-GB"></a>应还猎人。<a id="a-GC"></a>不应留碍。<a id="a-GD"></a>若物在河水中令物沉浮。<a id="a-GE"></a>是为异处。<a id="a-GF"></a>若在泥里据其出没。<a id="a-GG"></a>随离处时计物成犯。<a id="a-GH"></a>若他田地及园店等意为僧伽。<a id="a-GI"></a>非理言竞官断与时。<a id="a-GJ"></a>彼心未舍。<a id="a-GK"></a>得窣吐罗。<a id="a-GL"></a>心若舍时。<a id="a-GM"></a>即得本罪。<a id="a-GN"></a>官不断与。<a id="a-GO"></a>得窣吐罗。<a id="a-GP"></a>若就王断断得便重。<a id="a-GQ"></a>由断事中王为上故。<a id="a-GR"></a>若余断官待他心息方犯。<a id="a-GS"></a>若以篱围。<a id="a-GT"></a>或去封记。<a id="a-GU"></a>篱未合时但获粗罪。<a id="a-GV"></a>若篱合者即犯他胜。<a id="a-GW"></a>若与贼同心示彼舍处。<a id="a-GX"></a>后时受分随得招罪。<a id="a-GY"></a>若后生悔向彼物家。<a id="a-GZ"></a>报遣防护勿令失脱。<a id="a-Ga"></a>或共贼结伴心悔不行。<a id="a-Gb"></a>设彼贼偷皆方便罪。<a id="a-Gc"></a>后虽受分亦窣吐罗。<a id="a-Gd"></a>与贼同行。<a id="a-Ge"></a>欲为盗事。<a id="a-Gf"></a>中路而退。<a id="a-Gg"></a>但得恶作。<a id="a-Gh"></a>同心作贼为他守道。<a id="a-Gi"></a>分物受分者成犯。<a id="a-Gj"></a>由怖为伴无心共盗。<a id="a-Gk"></a>彼虽偷得。<a id="a-Gl"></a>苾刍非犯。<a id="a-Gm"></a>若元为结契得便属己。<a id="a-Gn"></a>由有限局。<a id="a-Go"></a>获者成犯。<a id="a-Gp"></a>若异此者。<a id="a-Gq"></a>分物之时据分得罪。<a id="a-Gr"></a>若苾刍或持自物。<a id="a-Gs"></a>或是他物。<a id="a-Gt"></a>作如是语。<a id="a-Gu"></a>我欲偷税。<a id="a-Gv"></a>如是语者得越法罪。<a id="a-Gw"></a>教偷税者从异道去。<a id="a-Gx"></a>得恶作罪。<a id="a-Gy"></a>若作恶心指他异道。<a id="a-Gz"></a>冀免税直得窣吐罗若持他物过彼税处。<a id="a-H0"></a>无取分心者粗罪。<a id="a-H1"></a>未至税处。<a id="a-H2"></a>或取半分。<a id="a-H3"></a>或取全分。<a id="a-H4"></a>而未过处。<a id="a-H5"></a>得窣吐罗。<a id="a-H6"></a>若过税处数满本罪。<a id="a-H7"></a>若持己物到于税处。<a id="a-H8"></a>使他越过。<a id="a-H9"></a>亦得本罪。<a id="a-HA"></a>实是己财。<a id="a-HB"></a>决心回与父母兄等。<a id="a-HC"></a>告掌税者。<a id="a-HD"></a>此非我物。<a id="a-HE"></a>不与汝税。<a id="a-HF"></a>或乘空去。<a id="a-HG"></a>或口含。<a id="a-HH"></a>或衣裹。<a id="a-HI"></a>或避路。<a id="a-HJ"></a>并得粗罪。<a id="a-HK"></a>若所盗物极贱极贵。<a id="a-HL"></a>价难准知。<a id="a-HM"></a>贱得吐罗。<a id="a-HN"></a>贵招本罪。<a id="a-HO"></a>若诸商人将应税物。<a id="a-HP"></a>置苾刍衣袋中。<a id="a-HQ"></a>苾刍不知携过无犯。<a id="a-HR"></a>然诸道行苾刍所有衣物。<a id="a-HS"></a>不应无人守护。<a id="a-HT"></a>宜于物处留二苾刍。<a id="a-HU"></a>余共乞食。<a id="a-HV"></a>供守护者虽不听着。<a id="a-HW"></a>而强著者。<a id="a-HX"></a>若无净人应自捉弃。<a id="a-HY"></a>告云。<a id="a-HZ"></a>汝物当自收取。<a id="a-Ha"></a>苾刍单己逐伴远行。<a id="a-Hb"></a>须乞食时可于己物明为记验。<a id="a-Hc"></a>若后回还当须捡察。<a id="a-Hd"></a>若为父母及三宝事。<a id="a-He"></a>持过税处。<a id="a-Hf"></a>应为税官种种说法。<a id="a-Hg"></a>称赞三宝。<a id="a-Hh"></a>说父母恩。<a id="a-Hi"></a>彼不取税直者无犯。<a id="a-Hj"></a>若犹索直者应与。<a id="a-Hk"></a>若三宝财持过税所。<a id="a-Hl"></a>应持一分酬彼税直。<a id="a-Hm"></a>后当均分。<a id="a-Hn"></a>勿令偏少。<a id="a-Ho"></a>若共苾刍涉路而行。<a id="a-Hp"></a>问伴苾刍方为持物。<a id="a-Hq"></a>不持税财于税道过。<a id="a-Hr"></a>若是新布。<a id="a-Hs"></a>应截缕头牛粪染之。<a id="a-Ht"></a>持去非犯。</p>
  <p id="aHu">若药直衣留缕不染。<a id="a-Hv"></a>为病持过者无犯。<a id="a-Hw"></a>凡是遣他染衣物者。<a id="a-Hx"></a>应须问彼已为染未。<a id="a-Hy"></a>若不问者得恶作罪。<a id="a-Hz"></a>苾刍不合将偷税者。<a id="a-I0"></a>持付税官。<a id="a-I1"></a>得恶作罪。<a id="a-I2"></a>若夫实不言苾刍妄说。<a id="a-I3"></a>从彼妻索随得物时犯有轻重。<a id="a-I4"></a>多人同契偷彼一衣。<a id="a-I5"></a>随受分时计直成犯。<a id="a-I6"></a>本偷衣袋拟简取衣。<a id="a-I7"></a>初移袋时得窣吐罗。<a id="a-I8"></a>后选得时随获犯罪。<a id="a-I9"></a>若他衣物在象牙杙笐竿等处。<a id="a-IA"></a>苾刍盗时并杙等持去。<a id="a-IB"></a>但得吐罗。<a id="a-IC"></a>举离杙等时随事得罪。<a id="a-ID"></a>若遣苾刍某处取衣。<a id="a-IE"></a>彼作贼心而往偷取。<a id="a-IF"></a>若得物时随事招犯作彼物心者无犯。<a id="a-IG"></a>不闻他告自为彼人偷得物时。<a id="a-IH"></a>得窣吐罗罪。<a id="a-II"></a>已近圆令他盗非近圆获物。<a id="a-IJ"></a>得粗罪。<a id="a-IK"></a>与此相翻亦得粗罪。<a id="a-IL"></a>第三本罪。<a id="a-IM"></a>第四恶作。<a id="a-IN"></a>正近圆时亦为四句。<a id="a-IO"></a>正近圆时令他盗非正近圆时获物。<a id="a-IP"></a>得窣吐罗罪。<a id="a-IQ"></a>翻此粗罪。<a id="a-IR"></a>第三恶作。<a id="a-IS"></a>第四本罪。<a id="a-IT"></a>此两四句通诸学处。<a id="a-IU"></a>随事应思。<a id="a-IV"></a>盗事略有五种。<a id="a-IW"></a>一对而强取。<a id="a-IX"></a>二窃盗取。<a id="a-IY"></a>三调弄取。<a id="a-IZ"></a>四因寄付取。<a id="a-Ia"></a>五与更夺取。<a id="a-Ib"></a>此之五种咸是贼收。<a id="a-Ic"></a>若依法取者无犯。<a id="a-Id"></a>盗他树果以杖打取。<a id="a-Ie"></a>一打数满。<a id="a-If"></a>便得本罪。<a id="a-Ig"></a>如不满者。<a id="a-Ih"></a>随打粗罪。</p>
  <p id="aIi">若苾刍在东西二洲。<a id="a-Ij"></a>即据彼方所用钱货。<a id="a-Ik"></a>以断轻重。<a id="a-Il"></a>北俱卢洲物非己想。<a id="a-Im"></a>无不与取故无盗罪。<a id="a-In"></a>若于方处用铁等为钱。<a id="a-Io"></a>而是贵价。<a id="a-Ip"></a>盗此物时准价成犯。<a id="a-Iq"></a>纵偷贝齿数盈万亿。<a id="a-Ir"></a>一取之时但四磨洒。<a id="a-Is"></a>无根本罪。<a id="a-It"></a>得多窣吐罗。<a id="a-Iu"></a>作盗他心而起方便。<a id="a-Iv"></a>后为已想。<a id="a-Iw"></a>但得粗罪。<a id="a-Ix"></a>翻此得重。<a id="a-Iy"></a>若于己物作他物心。<a id="a-Iz"></a>贼想举移。<a id="a-J0"></a>得吐罗罪。<a id="a-J1"></a>于大谷聚破而偷去。<a id="a-J2"></a>一取数满成重。<a id="a-J3"></a>余轻。<a id="a-J4"></a>若偷宝等掘地埋之。<a id="a-J5"></a>意令损坏。<a id="a-J6"></a>唯得粗罪。<a id="a-J7"></a>有施物来知非己分。<a id="a-J8"></a>言我合得者。<a id="a-J9"></a>得窣吐罗罪。<a id="a-JA"></a>若受其物准数成犯。<a id="a-JB"></a>他不请食。<a id="a-JC"></a>辄去食者。<a id="a-JD"></a>得恶作罪。<a id="a-JE"></a>本师有缘须向余处为受利者非犯。<a id="a-JF"></a>若取分时。<a id="a-JG"></a>须告他知。<a id="a-JH"></a>勿不嘱言辄取他分。<a id="a-JI"></a>若为他将物拟济病人。<a id="a-JJ"></a>闻彼身亡物还本主。<a id="a-JK"></a>若及命在后方死者。<a id="a-JL"></a>此成亡物。<a id="a-JM"></a>若掌库人自为贼意盗取他物。<a id="a-JN"></a>施与苾刍。<a id="a-JO"></a>施想受者无犯。<a id="a-JP"></a>若贼盗他物为恐怖故。<a id="a-JQ"></a>持施苾刍此不应受。<a id="a-JR"></a>若作还彼主心受之无犯。<a id="a-JS"></a>若知是贼首领者。<a id="a-JT"></a>随意应受。<a id="a-JU"></a>既受得已。<a id="a-JV"></a>刀割染坏方可畜持。<a id="a-JW"></a>本主来索者应还。<a id="a-JX"></a>若以书手字手印。<a id="a-JY"></a>以为期契而盗他物。<a id="a-JZ"></a>准事成犯。<a id="a-Ja"></a>若盗故废钱贝及破缺假伪者。<a id="a-Jb"></a>皆准当时价直成犯。<a id="a-Jc"></a>若兴方便欲盗他财。<a id="a-Jd"></a>触着之后便从主乞。<a id="a-Je"></a>主若与时得前粗罪。<a id="a-Jf"></a>宝及宝类坏色方取据。<a id="a-Jg"></a>后价成犯。<a id="a-Jh"></a>初为贷借后欲不还。<a id="a-Ji"></a>决绝之时便得本罪。<a id="a-Jj"></a>若他所寄物先作盗心后时移处。<a id="a-Jk"></a>得窣吐罗。<a id="a-Jl"></a>并得本罪。<a id="a-Jm"></a>若先移处后心决绝。<a id="a-Jn"></a>亦得本罪。<a id="a-Jo"></a>博弈偷子迷惑取物。<a id="a-Jp"></a>准数成犯。<a id="a-Jq"></a>凡是赌物皆得恶作。<a id="a-Jr"></a>意偷彼物而错得此。<a id="a-Js"></a>既乖本心但得粗罪。<a id="a-Jt"></a>本偷弊服内有贵衣。<a id="a-Ju"></a>后捡见时准物得罪。<a id="a-Jv"></a>苾刍洗时。<a id="a-Jw"></a>见宝瓶露以物盖覆者非犯。<a id="a-Jx"></a>主索应还。<a id="a-Jy"></a>若此寺物有偷盗心。<a id="a-Jz"></a>移向彼寺。<a id="a-K0"></a>得恶作罪。<a id="a-K1"></a>鸟栖之巢有鸟守护。<a id="a-K2"></a>取柴将染得恶作罪。<a id="a-K3"></a>若鼠盗己物见时应取。<a id="a-K4"></a>若是鼠物则不应收鼠。<a id="a-K5"></a>若持来便成施主。<a id="a-K6"></a>为彼物想应为受之。</p>
  <p id="aK7">有病苾刍遣人持物。<a id="a-K8"></a>心希福利供养僧伽不依彼言。<a id="a-K9"></a>随情处分。<a id="a-KA"></a>得窣吐罗罪。<a id="a-KB"></a>亡苾刍物是佛弟子悉皆合得。<a id="a-KC"></a>若作法已盗此物时。<a id="a-KD"></a>数满成重。<a id="a-KE"></a>若营作人为众举贷。<a id="a-KF"></a>若其身死以众物偿。<a id="a-KG"></a>他举物时报诸耆宿。<a id="a-KH"></a>苾刍明书券契方可与之。<a id="a-KI"></a>被贼偷物已作舍心。<a id="a-KJ"></a>重夺彼财。<a id="a-KK"></a>准数成犯。<a id="a-KL"></a>被他盗去。<a id="a-KM"></a>若作舍心即是属他。<a id="a-KN"></a>不应重夺。<a id="a-KO"></a>是故苾刍被他盗时。<a id="a-KP"></a>不应仓卒辄为舍意。<a id="a-KQ"></a>后见应取。<a id="a-KR"></a>若见贼来应现嗔相。<a id="a-KS"></a>恐喝令去。<a id="a-KT"></a>捉得贼者不应付官。<a id="a-KU"></a>先为说法从乞其物。<a id="a-KV"></a>若不肯与当酬半价。<a id="a-KW"></a>或复全还。<a id="a-KX"></a>已成衣钵卒难得故。<a id="a-KY"></a>苾刍若见未损死尸。<a id="a-KZ"></a>或自坏或遣人坏取粪扫衣。<a id="a-Ka"></a>得恶作罪。<a id="a-Kb"></a>下至虫蚁穿坏。<a id="a-Kc"></a>若取此衣便成应理。<a id="a-Kd"></a>于深摩舍那处。<a id="a-Ke"></a>有死人衣。<a id="a-Kf"></a>若有掌人不应辄取。<a id="a-Kg"></a>得窣吐罗。<a id="a-Kh"></a>若贼盗财不能持去。<a id="a-Ki"></a>所遗弃物不可辄收。<a id="a-Kj"></a>若言随意者。<a id="a-Kk"></a>取成非犯贼偷猪肉及甘蔗多罗果等。<a id="a-Kl"></a>嫌不将去。<a id="a-Km"></a>对众应取。<a id="a-Kn"></a>要而言之。<a id="a-Ko"></a>取粪扫衣。<a id="a-Kp"></a>应须详审。<a id="a-Kq"></a>方可收拾。<a id="a-Kr"></a>凡见衣物。<a id="a-Ks"></a>若作粪扫衣想者。<a id="a-Kt"></a>随意应取。<a id="a-Ku"></a>无贼心故非犯。<a id="a-Kv"></a>若粪扫衣有不净污者。<a id="a-Kw"></a>此不应畜。<a id="a-Kx"></a>净浣染已持之。<a id="a-Ky"></a>得死尸衣。<a id="a-Kz"></a>停七八日。<a id="a-L0"></a>曝于篱上浣染应畜。<a id="a-L1"></a>又送死人衣主持来施。<a id="a-L2"></a>若重索者。<a id="a-L3"></a>即应持还。<a id="a-L4"></a>不还得罪。<a id="a-L5"></a>若更持来应为受之。<a id="a-L6"></a>莫生嫌恨而不为受。</p>
  <p id="aL7">有客苾刍来住房内。<a id="a-L8"></a>应相问知。<a id="a-L9"></a>若有人来可与物。<a id="a-LA"></a>不若言与者。<a id="a-LB"></a>失物不偿。<a id="a-LC"></a>如云莫与而与他者。<a id="a-LD"></a>失全偿直。<a id="a-LE"></a>又客苾刍先不相识。<a id="a-LF"></a>创来至房但可言谈问其安不。<a id="a-LG"></a>不应即为按摩身体解其劳倦。<a id="a-LH"></a>所有水土澡豆牛粪。<a id="a-LI"></a>及齿木等。<a id="a-LJ"></a>客问主人方得取用。<a id="a-LK"></a>不问得罪。<a id="a-LL"></a>若先相识既为解劳。<a id="a-LM"></a>按摩身已澡豆牛粪齿木水等。<a id="a-LN"></a>不须问主随意取用。<a id="a-LO"></a>若于河津船处。<a id="a-LP"></a>授受财物极须存意。<a id="a-LQ"></a>不应辄放。<a id="a-LR"></a>令物损失。<a id="a-LS"></a>若损应酬直。<a id="a-LT"></a>异此无犯。<a id="a-LU"></a>凡授事人闭寺门时。<a id="a-LV"></a>有其五别。<a id="a-LW"></a>谓上下转鸣锁并副锁门关。<a id="a-LX"></a>及扂不闭。<a id="a-LY"></a>贼偷准事酬直。<a id="a-LZ"></a>若阙一者应还一分。<a id="a-La"></a>乃至若总不着即应全偿。<a id="a-Lb"></a>若施主本心造立房寺。<a id="a-Lc"></a>于此寺住者与其供养。<a id="a-Ld"></a>苾刍辄将余食计直全犯。</p>
  <p id="aLe">若苾刍等得遗落物。<a id="a-Lf"></a>置显露处。<a id="a-Lg"></a>识者应还。<a id="a-Lh"></a>若为病人欲觅药者。<a id="a-Li"></a>须问病人何处求药。<a id="a-Lj"></a>应如所教处觅。<a id="a-Lk"></a>苾刍有缘。<a id="a-Ll"></a>为去许酬小钵后。<a id="a-Lm"></a>辄自取己想无犯。<a id="a-Ln"></a>凡诸苾刍不应受雇而作。<a id="a-Lo"></a>若换其作业。<a id="a-Lp"></a>或作福心者无过。<a id="a-Lq"></a>时给孤独长者儿被贼偷去。<a id="a-Lr"></a>尊者毛嗢揭罗野那为之持来。<a id="a-Ls"></a>尊者毕邻陀婆蹉取外甥儿。<a id="a-Lt"></a>及护寺家净人意为悲怜现其神力。<a id="a-Lu"></a>或咒术力取悉皆无犯。<a id="a-Lv"></a>他所摄物作他想疑。<a id="a-Lw"></a>盗得重罪。<a id="a-Lx"></a>非他所摄。<a id="a-Ly"></a>他摄想疑。<a id="a-Lz"></a>便得粗罪。<a id="a-M0"></a>若有主物作无主想。<a id="a-M1"></a>若己物想。<a id="a-M2"></a>或暂用心。<a id="a-M3"></a>或告他知。<a id="a-M4"></a>或亲友意者无犯。<a id="a-M5"></a>凡亲友知识可委寄者。<a id="a-M6"></a>有其三种。<a id="a-M7"></a>谓上中下应如其次。<a id="a-M8"></a>为上中下而委寄之。<a id="a-M9"></a>若异此者得越法罪。<a id="a-MA"></a>此犯缘者是善净苾刍。<a id="a-MB"></a>或自作。<a id="a-MC"></a>或使人盗想取是他物作有主心。<a id="a-MD"></a>以一方便数满移处。<a id="a-ME"></a>为属己想。<a id="a-MF"></a>即得他胜。<a id="a-MG"></a>若缘阙者得窣吐罗罪。<a id="a-MH"></a>又取物之时无盗心者。<a id="a-MI"></a>并皆无犯。<a id="a-MJ"></a>又无犯者谓最初犯人。<a id="a-MK"></a>或痴狂心乱痛恼所缠。<a id="a-ML"></a>此乃遍通诸余学处。</p>
 </body>
</html>