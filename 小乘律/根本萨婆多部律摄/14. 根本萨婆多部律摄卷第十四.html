<!doctype html>
<html id="z3IBV9ZrQ" data-ver="1273">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本萨婆多部律摄卷第十四</h1>
  <h2 id="a2">用牙角作针筒学处第八十四</h2>
  <p id="a3">尔时薄伽梵在室罗伐城给孤独园。<a id="a-4"></a>时有巧师名曰达摩。<a id="a-5"></a>善牙骨作以自工巧。<a id="a-6"></a>告诸苾刍。<a id="a-7"></a>若须牙骨作者我当施。<a id="a-8"></a>手作时诸苾刍不知厌足。<a id="a-9"></a>终日驱使遣作针筒。<a id="a-A"></a>无暂停息。<a id="a-B"></a>遂令家业终致穷困。<a id="a-C"></a>由针筒事过分废阙讥嫌烦恼。<a id="a-D"></a>制斯学处。</p>
  <p id="aE">若复苾刍用骨牙角作针筒成者。<a id="a-F"></a>应打碎。<a id="a-G"></a>波逸底迦。</p>
  <p id="aH">言针筒者有二种。<a id="a-I"></a>应畜一筒二管。<a id="a-J"></a>言作者。<a id="a-K"></a>若自作若使他作。<a id="a-L"></a>言打碎者。<a id="a-M"></a>谓作成入手应打碎弃之。<a id="a-N"></a>若作未成亦应舍弃。<a id="a-O"></a>若作成不自受。<a id="a-P"></a>或为他作。<a id="a-Q"></a>得恶作罪。<a id="a-R"></a>若得先成者受用无犯。<a id="a-S"></a>若对苾刍说悔罪时。<a id="a-T"></a>彼应问曰。<a id="a-U"></a>所作针筒已打碎未。<a id="a-V"></a>若不问时。<a id="a-W"></a>得恶作罪。<a id="a-X"></a>有四种针筒。<a id="a-Y"></a>应畜铜铁鋀石及以赤铜。<a id="a-Z"></a>不应用金银琉璃颇胝迦宝而作针筒亦非镞成揩以杂色。<a id="a-a"></a>畜针筒者。<a id="a-b"></a>应密藏举。<a id="a-c"></a>若无惭苾刍及未圆人借不应与。<a id="a-d"></a>善能爱护者应与。<a id="a-e"></a>贮畜针刀恐铁生垢。<a id="a-f"></a>应以蜡布裹之。<a id="a-g"></a>如作针筒。<a id="a-h"></a>不应受用。<a id="a-i"></a>令打碎者。<a id="a-j"></a>若作自余违法资具准此应知。<a id="a-k"></a>刀子小印苾刍应畜。<a id="a-l"></a>刀子有三种。<a id="a-m"></a>谓上中下。<a id="a-n"></a>其形如鸡曲翎。<a id="a-o"></a>或如乌曲羽。<a id="a-p"></a>上者长六指阔一指。<a id="a-q"></a>下者四指。<a id="a-r"></a>二内名中(此并连身铁弝若木弝尖直皆不见畜)印有四种。<a id="a-s"></a>谓白铜赤铜鋀石及木。<a id="a-t"></a>若僧伽印文应作造寺主名。<a id="a-u"></a>上有转法轮像。<a id="a-v"></a>随其大小以为记验。<a id="a-w"></a>若别人印作骨锁形。<a id="a-x"></a>或作髑髅形。<a id="a-y"></a>见时起念作不净观。<a id="a-z"></a>皆不应用。<a id="a-10"></a>宝作境想六句可知。</p>
  <p data-pb></p>
  <h2 id="a11">过量作床学处第八十五</h2>
  <p id="a12">佛在室罗伐城给孤独园。<a id="a-13"></a>如世尊说不应床前洗足。<a id="a-14"></a>若有老病行来疲极。<a id="a-15"></a>应在床两头而洗。<a id="a-16"></a>床脚极短亦不应眠。<a id="a-17"></a>是时六众便作大床脚。<a id="a-18"></a>长十二肘安梯上下。<a id="a-19"></a>由床量事。<a id="a-1A"></a>烦恼同前。<a id="a-1B"></a>制斯学处。</p>
  <p id="a1C">若复苾刍作大小床。<a id="a-1D"></a>足应高佛八指。<a id="a-1E"></a>除入梐木。<a id="a-1F"></a>若有过者应截去。<a id="a-1G"></a>波逸底迦。<a id="a-1H"></a>斯之事恼下戒咸同。<a id="a-1I"></a>言作床者。<a id="a-1J"></a>若自作若使人作。<a id="a-1K"></a>佛八指者。<a id="a-1L"></a>谓中人一肘。<a id="a-1M"></a>除入梐木者。<a id="a-1N"></a>谓除入梐床脚木也。<a id="a-1O"></a>应截者。<a id="a-1P"></a>过须截却方为说悔。<a id="a-1Q"></a>以宝装挍。<a id="a-1R"></a>得恶作罪。<a id="a-1S"></a>凡床脚应平截。<a id="a-1T"></a>若恐损地。<a id="a-1U"></a>应安承物。<a id="a-1V"></a>谓谷糠袋。<a id="a-1W"></a>或甎木等(言中人一肘者长笏尺一尺五寸过此是高床量用皆得罪)</p>
  <p data-pb></p>
  <h2 id="a1X">草木绵贮床学处第八十六</h2>
  <p id="a1Y">佛在室罗伐城给孤独园。<a id="a-1Z"></a>时邬波难陀以草木绵贮僧卧床。<a id="a-1a"></a>余苾刍卧遍身皆白。<a id="a-1b"></a>由卧具事烦恼同前。<a id="a-1c"></a>制斯学处。</p>
  <p id="a1d">若复苾刍以草木绵等贮僧床座者。<a id="a-1e"></a>应撤去。<a id="a-1f"></a>波逸底迦。</p>
  <p id="a1g">言草木绵者。<a id="a-1h"></a>有其五种。<a id="a-1i"></a>一草绵。<a id="a-1j"></a>二木绵。<a id="a-1k"></a>三劫贝。<a id="a-1l"></a>四羊毛。<a id="a-1m"></a>五诸杂絮等言贮者。<a id="a-1n"></a>谓于床褥上散布其绵。<a id="a-1o"></a>便用布襌随时掩覆。<a id="a-1p"></a>若以净绵及净布。<a id="a-1q"></a>初作之时得恶作罪。<a id="a-1r"></a>成者波逸底迦。<a id="a-1s"></a>不净绵布。<a id="a-1t"></a>得恶作罪。<a id="a-1u"></a>凡苾刍应合用者名净。<a id="a-1v"></a>不合用者名不净。</p>
  <p data-pb></p>
  <h2 id="a1w">过量作尼师但那学处第八十七</h2>
  <p id="a1x">佛在室罗伐城给孤独园。<a id="a-1y"></a>因诸苾刍作尼师但那。<a id="a-1z"></a>不依度量。<a id="a-20"></a>由衣量事。<a id="a-21"></a>烦恼同前。<a id="a-22"></a>制斯学处。</p>
  <p id="a23">若复苾刍作尼师但那。<a id="a-24"></a>当应量作。<a id="a-25"></a>是中量者。<a id="a-26"></a>长佛二张手广一张手半。<a id="a-27"></a>长中更增一张手。<a id="a-28"></a>若过作者应截去。<a id="a-29"></a>波逸底迦。</p>
  <p id="a2A">言长佛二张手者。<a id="a-2B"></a>谓当中人三肘量也。<a id="a-2C"></a>更增一张手者。<a id="a-2D"></a>谓肘半也。<a id="a-2E"></a>总长四肘半广一张手。<a id="a-2F"></a>半者总广二肘余有六指。<a id="a-2G"></a>作尼师但那。<a id="a-2H"></a>应须割截安叶。<a id="a-2I"></a>用衬卧具事如广文。</p>
  <p data-pb></p>
  <h2 id="a2J">过量作覆疮衣学处第八十八</h2>
  <p id="a2K">佛在室罗伐城给孤独园。<a id="a-2L"></a>时诸苾刍多患疮疥。<a id="a-2M"></a>世尊听许畜覆疮衣。<a id="a-2N"></a>由诸苾刍过量而作。<a id="a-2O"></a>事恼同前。<a id="a-2P"></a>制斯学处。</p>
  <p id="a2Q">若复苾刍作覆疮衣当应量作。<a id="a-2R"></a>是中量者。<a id="a-2S"></a>长佛四张手广二张手。<a id="a-2T"></a>若过作者应截去。<a id="a-2U"></a>波逸底迦。<a id="a-2V"></a>作谓自作及教他作。<a id="a-2W"></a>长佛四张手者。<a id="a-2X"></a>当中人六肘。<a id="a-2Y"></a>广二张手者。<a id="a-2Z"></a>当三肘量。<a id="a-2a"></a>过量得堕罪。<a id="a-2b"></a>减量守持。<a id="a-2c"></a>得恶作罪。<a id="a-2d"></a>若为他作亦得恶作。</p>
  <p data-pb></p>
  <h2 id="a2e">过量作雨浴衣学处第八十九</h2>
  <p id="a2f">佛在室罗伐城给孤独园。<a id="a-2g"></a>时诸苾刍露身洗浴。<a id="a-2h"></a>因毗舍佉鹿子母开畜雨衣。<a id="a-2i"></a>由诸苾刍过量而作。<a id="a-2j"></a>事恼同前。<a id="a-2k"></a>制斯学处。</p>
  <p id="a2l">若复苾刍作雨浴衣。<a id="a-2m"></a>当应量作。<a id="a-2n"></a>是中量者。<a id="a-2o"></a>长佛六张手广二张手半。<a id="a-2p"></a>若过作者应截去。<a id="a-2q"></a>波逸底迦。</p>
  <p id="a2r">作者或自作。<a id="a-2s"></a>或使人作。<a id="a-2t"></a>量依中人三倍减量守持。<a id="a-2u"></a>得恶作罪。</p>
  <p data-pb></p>
  <h2 id="a2v">与佛等过量作衣学处第九十</h2>
  <p id="a2w">佛在室罗伐城给孤独园。<a id="a-2x"></a>时邬波难陀作大支伐罗缝刺既竟。<a id="a-2y"></a>但披一边余聚肩上。<a id="a-2z"></a>诣余住处。<a id="a-30"></a>事恼同前。<a id="a-31"></a>制斯学处。</p>
  <p id="a32">若复苾刍同佛衣量作衣。<a id="a-33"></a>或复过者。<a id="a-34"></a>波逸底迦。<a id="a-35"></a>是中佛衣量者。<a id="a-36"></a>长佛十张手广六张手。<a id="a-37"></a>此是佛衣量。</p>
  <p id="a38">言同佛衣量者。<a id="a-39"></a>此举衣量从佛衣量是得罪。<a id="a-3A"></a>分齐衣者。<a id="a-3B"></a>谓堪守持长佛十张手者。<a id="a-3C"></a>当中人十五肘。<a id="a-3D"></a>广六张手者。<a id="a-3E"></a>当中人九肘。<a id="a-3F"></a>若减此量作衣不得本罪。<a id="a-3G"></a>若过五肘已上。<a id="a-3H"></a>皆得恶作。</p>
  <p data-pb></p>
  <h2 id="a3I">四波罗底提舍尼法</h2>
  <p id="a3J">摄颂曰。</p>
  <p id="a3K">非亲尼自受　　舍中处分食</p>
  <p id="a3L">不请向学家　　受食于寺外</p>
  <p data-pb></p>
  <h2 id="a3M">从非亲尼受食学处第一</h2>
  <p id="a3N">佛在王舍城竹林园中。<a id="a-3O"></a>时莲花色苾刍尼。<a id="a-3P"></a>自发愿言。<a id="a-3Q"></a>我乞食时得初满钵奉施僧伽。<a id="a-3R"></a>得第二钵自供而食。<a id="a-3S"></a>后因行乞见饥苾刍。<a id="a-3T"></a>复持第二钵以用布施。<a id="a-3U"></a>缘斯断食。<a id="a-3V"></a>明日又乞初钵施僧。<a id="a-3W"></a>得第二钵方欲自食。<a id="a-3X"></a>时邬波难陀从彼乞求。<a id="a-3Y"></a>便持施与。<a id="a-3Z"></a>身体虚羸于大巷中闷绝倒地。<a id="a-3a"></a>诸居士见咸生讥议。<a id="a-3b"></a>沙门释子无悲愍意。<a id="a-3c"></a>由苾刍尼乞食。<a id="a-3d"></a>事过分废阙待缘。<a id="a-3e"></a>讥嫌烦恼。<a id="a-3f"></a>制斯学处。</p>
  <p id="a3g">若复苾刍于村路中从非亲苾刍尼自手受食食。<a id="a-3h"></a>是苾刍应还村外住处诣诸苾刍所。<a id="a-3i"></a>各别告言。<a id="a-3j"></a>大德。<a id="a-3k"></a>我犯对说恶法。<a id="a-3l"></a>是不应为。<a id="a-3m"></a>今对说悔。<a id="a-3n"></a>是名对说法。</p>
  <p id="a3o">言非亲者。<a id="a-3p"></a>若是亲尼受食非犯。<a id="a-3q"></a>苾刍尼者。<a id="a-3r"></a>谓已近圆是清净行。<a id="a-3s"></a>于村路中者。<a id="a-3t"></a>若尼住处受取。<a id="a-3u"></a>若苾刍尼自为施主。<a id="a-3v"></a>食非乞得苾刍受取。<a id="a-3w"></a>悉皆无犯。<a id="a-3x"></a>自手者。<a id="a-3y"></a>谓是自受若他为受。<a id="a-3z"></a>若尼遣人送者无犯。<a id="a-40"></a>言食者。<a id="a-41"></a>谓五珂但尼五蒱膳尼受得便犯重。<a id="a-42"></a>言食者。<a id="a-43"></a>说本意也。<a id="a-44"></a>是苾刍者。<a id="a-45"></a>简苾刍尼。<a id="a-46"></a>应还村外住处者。<a id="a-47"></a>往本住处说悔其罪。<a id="a-48"></a>设村路中有苾刍者亦不应说。<a id="a-49"></a>诣诸苾刍者。<a id="a-4A"></a>谓清净人。<a id="a-4B"></a>我犯恶法者。<a id="a-4C"></a>谓是如来所遮之事。<a id="a-4D"></a>是不应为者。<a id="a-4E"></a>言非苾刍所应作事。<a id="a-4F"></a>是名对说者。<a id="a-4G"></a>各各对人说罪名字。<a id="a-4H"></a>问自余诸罪皆对他说。<a id="a-4I"></a>云何于此得对说名。<a id="a-4J"></a>答谓于住处现有苾刍。<a id="a-4K"></a>皆须一一别对陈说。<a id="a-4L"></a>不同余罪故受别名。<a id="a-4M"></a>又犯罪已。<a id="a-4N"></a>即须陈说不得停息。<a id="a-4O"></a>复异余罪。<a id="a-4P"></a>实非亲尼作非亲想疑得根本罪。<a id="a-4Q"></a>亲非亲想疑得恶作罪。<a id="a-4R"></a>于亲非亲而作亲想无犯。</p>
  <p data-pb></p>
  <h2 id="a4S">受尼指授食学处第二</h2>
  <p id="a4T">佛在室罗伐城给孤独园。<a id="a-4U"></a>时六众苾刍。<a id="a-4V"></a>语窣吐罗难陀苾刍尼曰。<a id="a-4W"></a>若有施主请僧食处。<a id="a-4X"></a>汝可就宅教彼施主多以好食与我。<a id="a-4Y"></a>尔时彼尼既受教已。<a id="a-4Z"></a>于他请处多持好食偏与六众。<a id="a-4a"></a>由此食少不得周遍。<a id="a-4b"></a>令诸苾刍空腹而去。<a id="a-4c"></a>事恼同前。<a id="a-4d"></a>制斯学处。</p>
  <p id="a4e">若复众多苾刍于白衣家食。<a id="a-4f"></a>有苾刍尼指授此苾刍。<a id="a-4g"></a>应可多与美好饮食。<a id="a-4h"></a>诸苾刍应语是苾刍尼言。<a id="a-4i"></a>姊妹且止少时。<a id="a-4j"></a>待诸苾刍食竟。<a id="a-4k"></a>若无一人作是语者。<a id="a-4l"></a>是诸苾刍应还村外住处。<a id="a-4m"></a>诣诸苾刍所。<a id="a-4n"></a>各别告言。<a id="a-4o"></a>大德。<a id="a-4p"></a>我犯对说恶法。<a id="a-4q"></a>是不应为。<a id="a-4r"></a>今对说悔。<a id="a-4s"></a>是名对说法。<a id="a-4t"></a>言众多苾刍者。<a id="a-4u"></a>二人已上乃至大众。<a id="a-4v"></a>白衣家者。<a id="a-4w"></a>谓有门户巷陌之处。<a id="a-4x"></a>若在寺中者。<a id="a-4y"></a>无犯。<a id="a-4z"></a>食者如上说。<a id="a-50"></a>此与多好等者。<a id="a-51"></a>显胜显多。<a id="a-52"></a>姊妹且止少时者。<a id="a-53"></a>谓据食竟以为少时。<a id="a-54"></a>是故云待诸苾刍食竟。<a id="a-55"></a>若无一苾刍作是语者。<a id="a-56"></a>若一人遮合众无犯。<a id="a-57"></a>若在门外食者。<a id="a-58"></a>应问门内无苾刍尼指授食不。<a id="a-59"></a>若不问者得恶作罪。<a id="a-5A"></a>若见有尼或出或入。<a id="a-5B"></a>亦应问之。<a id="a-5C"></a>若不问者亦得恶作。<a id="a-5D"></a>若尼亲族家。<a id="a-5E"></a>若由彼尼而设供食指授者。<a id="a-5F"></a>无犯。</p>
  <p data-pb></p>
  <h2 id="a5G">学家受食学处第三</h2>
  <p id="a5H">佛在广严城。<a id="a-5I"></a>僧诃将军已见谛理。<a id="a-5J"></a>心生正信常行惠施。<a id="a-5K"></a>所有库藏遂致空竭。<a id="a-5L"></a>世尊。<a id="a-5M"></a>知时教作白二羯磨。<a id="a-5N"></a>于彼舍内不应受食。<a id="a-5O"></a>若有床座应为受之。<a id="a-5P"></a>时尊者舍利子目干连。<a id="a-5Q"></a>先受彼请于舍内食。<a id="a-5R"></a>六众见已作是念。<a id="a-5S"></a>此人初见谛时亦请我食。<a id="a-5T"></a>又因食竟。<a id="a-5U"></a>见彼家中有小男女求食而泣。<a id="a-5V"></a>由乞食事烦恼同前。<a id="a-5W"></a>制斯学处。</p>
  <p id="a5X">若复苾刍。<a id="a-5Y"></a>知是学家僧。<a id="a-5Z"></a>与作学家羯磨。<a id="a-5a"></a>苾刍先不受请。<a id="a-5b"></a>便诣彼家自手受食食。<a id="a-5c"></a>是苾刍应还村外住处。<a id="a-5d"></a>诣诸苾刍所。<a id="a-5e"></a>各别告言。<a id="a-5f"></a>大德。<a id="a-5g"></a>我犯对说恶法。<a id="a-5h"></a>是不应为。<a id="a-5i"></a>今对说悔。<a id="a-5j"></a>是名对说法。<a id="a-5k"></a>言学家者。<a id="a-5l"></a>谓预流果一来果不还果。<a id="a-5m"></a>唯此学人处在居家非无学位。<a id="a-5n"></a>学家羯磨者。<a id="a-5o"></a>谓众共许作法成就先不受请者。<a id="a-5p"></a>虽得羯磨受请非犯。<a id="a-5q"></a>若非二五羹菜等类。<a id="a-5r"></a>自手受取及得解法。<a id="a-5s"></a>并皆无犯。<a id="a-5t"></a>言解法者。<a id="a-5u"></a>谓彼赀财还复如故。<a id="a-5v"></a>应作白二舍前遮法。<a id="a-5w"></a>境想六句如上应知。</p>
  <p data-pb></p>
  <h2 id="a5x">阿兰若住处外受食学处第四</h2>
  <p id="a5y">佛在劫比罗伐窣睹城多根树园。<a id="a-5z"></a>时六众苾刍。<a id="a-60"></a>在阿兰若住。<a id="a-61"></a>时彼林野多诸贼寇。<a id="a-62"></a>有信心者持供食来。<a id="a-63"></a>欲就林中兴设福会。<a id="a-64"></a>是时六众预往迎食。<a id="a-65"></a>见彼女人被贼剥脱身无衣服隐在草中。<a id="a-66"></a>六众见已强令授食。<a id="a-67"></a>家人后至问知非法。<a id="a-68"></a>断绝信心因生讥谤。<a id="a-69"></a>事恼同前。<a id="a-6A"></a>制斯学处。</p>
  <p id="a6B">若复苾刍在阿兰若恐怖处住。<a id="a-6C"></a>先无观察险难之人。<a id="a-6D"></a>于住处外受食食者。<a id="a-6E"></a>是苾刍应还住处。<a id="a-6F"></a>诣诸苾刍所。<a id="a-6G"></a>各别告言。<a id="a-6H"></a>大德。<a id="a-6I"></a>我犯对说恶法。<a id="a-6J"></a>是不应为。<a id="a-6K"></a>今对说悔。<a id="a-6L"></a>是名对说法。</p>
  <p id="a6M">阿兰若者。<a id="a-6N"></a>去村一拘卢舍。<a id="a-6O"></a>有僧住处。<a id="a-6P"></a>此据缘起故作是说。<a id="a-6Q"></a>若更远处亦同此制。<a id="a-6R"></a>凡是住处若有恶魔不信天众。<a id="a-6S"></a>可畏药叉及诸猛兽。<a id="a-6T"></a>并不应住若险难处无看守人者。<a id="a-6U"></a>应差苾刍具五法者令往看守。<a id="a-6V"></a>既被差已。<a id="a-6W"></a>彼应晨朝诣险难处用心观察。<a id="a-6X"></a>若见贼时应放火烟。<a id="a-6Y"></a>或道中布叶。<a id="a-6Z"></a>或竖高幡令人远见。<a id="a-6a"></a>若有施主送供食来。<a id="a-6b"></a>见此标时令其警备。<a id="a-6c"></a>或遣人迎接。<a id="a-6d"></a>其观察人。<a id="a-6e"></a>听在中前食五正食。<a id="a-6f"></a>若看守人在道受供者无犯。<a id="a-6g"></a>住处外者。<a id="a-6h"></a>谓离住处也。<a id="a-6i"></a>应还住处者。<a id="a-6j"></a>前三学处过由家起故。<a id="a-6k"></a>云向村外。<a id="a-6l"></a>此一学处。<a id="a-6m"></a>过在空林故云应还住处。<a id="a-6n"></a>实无看守作无看守想疑。<a id="a-6o"></a>得根本罪。<a id="a-6p"></a>次二轻后二无犯。<a id="a-6q"></a>在阿兰若所居方地。<a id="a-6r"></a>星辰道路咸应善知。<a id="a-6s"></a>行人来往随力供给干麨及水。<a id="a-6t"></a>量时贮畜。<a id="a-6u"></a>若见客至应唱善来。<a id="a-6v"></a>含笑先言不应嚬蹙。<a id="a-6w"></a>若女人来随其年几作母女姊妹等想。<a id="a-6x"></a>余文可知。</p>
  <p data-pb></p>
  <h2 id="a6y">第五部众学法</h2>
  <p id="a6z">众学法者。<a id="a-70"></a>谓于广释及十七事中。<a id="a-71"></a>所有众多恶作恶说。<a id="a-72"></a>咸悉摄在众学法中。<a id="a-73"></a>如诸苾刍不应鼓乐。<a id="a-74"></a>若供养时不得告云汝可作乐。<a id="a-75"></a>应语言汝可供养大师。<a id="a-76"></a>不应三指点灰于自额上画为三道。<a id="a-77"></a>亦不以镜及水为好观而观虫之时。<a id="a-78"></a>见面无犯。<a id="a-79"></a>若看面疮痕。<a id="a-7A"></a>若看头白面皱。<a id="a-7B"></a>观知前后容颜改变生厌离想。<a id="a-7C"></a>此皆无犯。<a id="a-7D"></a>不应以梳理发。<a id="a-7E"></a>于诸善品不应懒惰。<a id="a-7F"></a>若为大众种植诸树未花未果不应舍而远行若嘱别人看守者无犯。<a id="a-7G"></a>出入门户咸须用心。<a id="a-7H"></a>开闭之时不应造次。<a id="a-7I"></a>若经行时勿缓勿急。<a id="a-7J"></a>应畜洗足器若见瓶空应即添水。<a id="a-7K"></a>不应以杙钉于制底。<a id="a-7L"></a>不应登上。<a id="a-7M"></a>若无求寂及以余人者。<a id="a-7N"></a>应香汤洗足为供养事上亦无犯。<a id="a-7O"></a>若作大师形像。<a id="a-7P"></a>除脚钏耳珰。<a id="a-7Q"></a>余庄严具随意应作。<a id="a-7R"></a>若菩萨像者听。<a id="a-7S"></a>佛陀大会旋绕村城行道之时。<a id="a-7T"></a>五众咸应随从围绕其最老上座应受吉祥水。<a id="a-7U"></a>有力少年应助擎像。<a id="a-7V"></a>如是等于律所说不依行者咸得恶作。<a id="a-7W"></a>又于苾刍尼学处。<a id="a-7X"></a>苾刍所不应为者。<a id="a-7Y"></a>亦皆得罪。<a id="a-7Z"></a>是故通言众多学法。<a id="a-7a"></a>此等皆由法式事讥嫌烦恼。<a id="a-7b"></a>制斯学处。</p>
  <p id="a7c">尔时世尊作如是念。<a id="a-7d"></a>过去诸佛云何教声闻众着衣服耶。<a id="a-7e"></a>是时诸天前白佛言。<a id="a-7f"></a>如净居天所著衣服世尊。<a id="a-7g"></a>即以天眼观知。<a id="a-7h"></a>如天所说无有异也。<a id="a-7i"></a>因制苾刍披着衣法。<a id="a-7j"></a>言齐整者。<a id="a-7k"></a>离不齐整着衣之过应当学者是应学事。<a id="a-7l"></a>不太高者不过膝上。<a id="a-7m"></a>此中犯者。<a id="a-7n"></a>若苾刍不依佛教。<a id="a-7o"></a>不顾羞耻欲为非法者。<a id="a-7p"></a>捉衣开张得责心恶作。<a id="a-7q"></a>若披着身得对说恶作。<a id="a-7r"></a>若苾刍有顺奉心。<a id="a-7s"></a>而着衣不如法。<a id="a-7t"></a>或时忘念。<a id="a-7u"></a>或是无知非法著者唯犯责心恶作。<a id="a-7v"></a>如是于余学处准此应知。<a id="a-7w"></a>不太下者语不下垂至地。<a id="a-7x"></a>齐何是着裙量。<a id="a-7y"></a>谓齐踝上四指。<a id="a-7z"></a>不象鼻者。<a id="a-80"></a>不放裙边当脐内擫下垂于地。<a id="a-81"></a>由如象鼻。<a id="a-82"></a>不蛇头者。<a id="a-83"></a>谓反出衣角。<a id="a-84"></a>屈擫腰间。<a id="a-85"></a>头若龙蛇。<a id="a-86"></a>不多罗叶者。<a id="a-87"></a>谓捉裾边细叠。<a id="a-88"></a>成襵腰边总擫。<a id="a-89"></a>形若多罗叶。<a id="a-8A"></a>上聚下散不豆团形者。<a id="a-8B"></a>总捉上裙傍内腰裹。<a id="a-8C"></a>同俗妇女。<a id="a-8D"></a>着裙作豆团形。<a id="a-8E"></a>齐整披三衣者。<a id="a-8F"></a>亦是离不齐整着衣过。<a id="a-8G"></a>不太高者。<a id="a-8H"></a>谓不过膝上。<a id="a-8I"></a>不太下者。<a id="a-8J"></a>不垂过裙缘。<a id="a-8K"></a>好正披者。<a id="a-8L"></a>不张手足现撩乱相。<a id="a-8M"></a>好正覆者。<a id="a-8N"></a>应好覆盖不偏露形。<a id="a-8O"></a>少语言者。<a id="a-8P"></a>不应同俗多作言说。<a id="a-8Q"></a>不大叫呼如童儿类。<a id="a-8R"></a>设有须唤他不闻时。<a id="a-8S"></a>应请俗人为其大唤。<a id="a-8T"></a>不高视者。<a id="a-8U"></a>举目视前一踰伽地是为视量。<a id="a-8V"></a>踰伽量者长四肘也。<a id="a-8W"></a>不应傍视亦不回顾。<a id="a-8X"></a>端形直视徐行而进。<a id="a-8Y"></a>牛马犬等应预观察。<a id="a-8Z"></a>不应逼近恐有伤损。<a id="a-8a"></a>不覆头者。<a id="a-8b"></a>不以衣物覆头如新嫁女。<a id="a-8c"></a>上下衣服不得偏抄一边露现形体双抄者总襵两边置于肩上。<a id="a-8d"></a>凡是行步非大人相者。<a id="a-8e"></a>皆应远离。<a id="a-8f"></a>不摇身者。<a id="a-8g"></a>如炫色女摇身而行。<a id="a-8h"></a>不掉臂者。<a id="a-8i"></a>犹如小儿及瘨狂类。<a id="a-8j"></a>不摇头者。<a id="a-8k"></a>犹如象子摇动其头。<a id="a-8l"></a>不肩排者。<a id="a-8m"></a>不以肩髆排触于他。<a id="a-8n"></a>不连手者。<a id="a-8o"></a>不应连手在路并行。<a id="a-8p"></a>未请坐不应坐者。<a id="a-8q"></a>在室罗伐悉底城。<a id="a-8r"></a>由邬波难陀在婆罗门舍。<a id="a-8s"></a>制斯学处。<a id="a-8t"></a>不善观察者。<a id="a-8u"></a>亦在室罗伐悉底城由邬陀夷不观床座坐杀小儿。<a id="a-8v"></a>放身者缘在劫比罗伐窣睹城。<a id="a-8w"></a>由邬陀夷习学菩萨。<a id="a-8x"></a>昔在宫时生戏弄心。<a id="a-8y"></a>放身而坐床座摧破招讥。<a id="a-8z"></a>故制。<a id="a-90"></a>不垒足者。<a id="a-91"></a>不以一脚重于脚上垒之而坐。<a id="a-92"></a>不重内踝者谓不正身重踝而坐。<a id="a-93"></a>不重外踝者。<a id="a-94"></a>准事应知。<a id="a-95"></a>恭敬受食者。<a id="a-96"></a>凡受食时极须存念。<a id="a-97"></a>不应宽慢致令钵破。<a id="a-98"></a>不得满钵受饭者。<a id="a-99"></a>受食之时应观其钵勿令流溢。<a id="a-9A"></a>所有羹菜不应多请。<a id="a-9B"></a>后安饭时恐溢出故。<a id="a-9C"></a>行食未至不应遥唤。<a id="a-9D"></a>随到受之勿生贪想。<a id="a-9E"></a>若预申钵表有贪心。<a id="a-9F"></a>钵临食上是丑恶相。<a id="a-9G"></a>言恭敬者。<a id="a-9H"></a>不多言说相同淫女。<a id="a-9I"></a>应善用心抟者。<a id="a-9J"></a>谓以手把饭非多非少。<a id="a-9K"></a>可口而内非是抟令相着。<a id="a-9L"></a>张口待食现饕餮相。<a id="a-9M"></a>食在口中不应言。<a id="a-9N"></a>说同白衣法。<a id="a-9O"></a>羹饭不得互掩覆者。<a id="a-9P"></a>意欲多求长贪心故。<a id="a-9Q"></a>应于饮食生厌离想。<a id="a-9R"></a>是为出家所应作事。<a id="a-9S"></a>随得随食少欲为念。<a id="a-9T"></a>不弹舌食者。<a id="a-9U"></a>施主设食其食过甜。<a id="a-9V"></a>故为弹舌诈现醋相。<a id="a-9W"></a>不[口*((甫-、<a id="a-9X"></a>)/寸)][口*集]食者。<a id="a-9Y"></a>其食实醋故[口*((甫-、<a id="a-9Z"></a>)/寸)][口*集]唇作声而现甜相。<a id="a-9a"></a>言呵气食者。<a id="a-9b"></a>其食过热戏现冷相呵之使热。<a id="a-9c"></a>吹气食者。<a id="a-9d"></a>其食过冷戏现热相吹之使冷。<a id="a-9e"></a>此等皆是调弄施主致招讥过。<a id="a-9f"></a>不手散食者。<a id="a-9g"></a>不如鸡爬食。<a id="a-9h"></a>不啮半者。<a id="a-9i"></a>半在口中半堕钵中。<a id="a-9j"></a>不舒舌者。<a id="a-9k"></a>长舒其舌舐掠两唇。<a id="a-9l"></a>窣睹波形者。<a id="a-9m"></a>下置麨团仿其塔状。<a id="a-9n"></a>上置萝菔作相轮形。<a id="a-9o"></a>是地狱中脯烂拏塔。<a id="a-9p"></a>为其调戏致俗讥嫌。<a id="a-9q"></a>舐手者。<a id="a-9r"></a>手有余食不应舌舐。<a id="a-9s"></a>手有食水不振余人。<a id="a-9t"></a>系心而食充躯长道。<a id="a-9u"></a>不得观他生嫌贱心。<a id="a-9v"></a>污手捉净水者。<a id="a-9w"></a>谓食所沾及不净所污。<a id="a-9x"></a>凡欲食啖。<a id="a-9y"></a>皆须土屑澡豆等净洗手已。<a id="a-9z"></a>方捉食器饮器及净水瓶。<a id="a-A0"></a>有诸俗人从苾刍乞钵中水。<a id="a-A1"></a>为吉祥故。<a id="a-A2"></a>为除病故。<a id="a-A3"></a>时邬波难陀以所食钵水和残饭。<a id="a-A4"></a>持与令生嫌贱。<a id="a-A5"></a>是故圣制授钵水法。<a id="a-A6"></a>应先三遍净洗钵已。<a id="a-A7"></a>盛满清水诵圣伽他。<a id="a-A8"></a>可两三遍方授与人。<a id="a-A9"></a>地上无替不应安钵者。<a id="a-AA"></a>若以树叶等为替者无犯。<a id="a-AB"></a>不立洗钵者。<a id="a-AC"></a>恐堕破故。<a id="a-AD"></a>及危险等处皆恐损故。<a id="a-AE"></a>听法之人先应虔敬。<a id="a-AF"></a>若怀憍慢法水不停。<a id="a-AG"></a>是故恭勤方能受道。<a id="a-AH"></a>离憍傲相及诸兵刃方为说法。<a id="a-AI"></a>若有病者无犯。<a id="a-AJ"></a>若青草上好树下。<a id="a-AK"></a>及花果树人所停息者。<a id="a-AL"></a>不应大小便。<a id="a-AM"></a>若棘刺丛处者无犯。<a id="a-AN"></a>若大林中行枝叶交茂。<a id="a-AO"></a>应离人行处。<a id="a-AP"></a>若涉生草田间无空处。<a id="a-AQ"></a>应持干叶布上便利。<a id="a-AR"></a>若无可得者无犯。<a id="a-AS"></a>应于寺东北角安置圊厕。<a id="a-AT"></a>其厕四边应栽棘刺。<a id="a-AU"></a>大小行厕并须别作。<a id="a-AV"></a>各安门扇皆着傍扂。<a id="a-AW"></a>其便利处应在隐屏。<a id="a-AX"></a>凡欲入厕应脱上衣。<a id="a-AY"></a>在于上风净处安置。<a id="a-AZ"></a>向洗手处于甎版石上。<a id="a-Aa"></a>先置灰土用为洗净。<a id="a-Ab"></a>其置土物长一肘阔一磔手余。<a id="a-Ac"></a>用灰及土列作两行。<a id="a-Ad"></a>行别七聚。<a id="a-Ae"></a>更安一聚总十五聚。<a id="a-Af"></a>土须细末聚若半排。<a id="a-Ag"></a>贮土之器应用木槽。<a id="a-Ah"></a>预收备拟无令阙乏。<a id="a-Ai"></a>将入厕时持土三块。<a id="a-Aj"></a>事讫可用余物随时去秽。<a id="a-Ak"></a>一用洗身二块遍洗左手。<a id="a-Al"></a>其筹片等不应弃于厕内。<a id="a-Am"></a>应穿小孔向外弃之。<a id="a-An"></a>下湿之乡别为洗处。<a id="a-Ao"></a>水流外出不应停溢。<a id="a-Ap"></a>若悬绝临崖者随事筹量。<a id="a-Aq"></a>初入厕时作声謦欬。<a id="a-Ar"></a>或时蹋地。<a id="a-As"></a>或复弹指。<a id="a-At"></a>应掩门扇闭以傍扂。<a id="a-Au"></a>便转既竟。<a id="a-Av"></a>左腋抱瓶右手开门。<a id="a-Aw"></a>至洗净处蹲在一边。<a id="a-Ax"></a>土近右手瓶安左髀左臂牢[(序-予+猒)/手]。<a id="a-Ay"></a>或安三叉木上注水向身。<a id="a-Az"></a>然后右手拨取七土但洗左手。<a id="a-B0"></a>后之七土两手俱洗。<a id="a-B1"></a>余有一土用洗君持。<a id="a-B2"></a>其水随洗随流勿令停住。<a id="a-B3"></a>次向余处别洗双足。<a id="a-B4"></a>披衣持瓶。<a id="a-B5"></a>既到房已安置触瓶。<a id="a-B6"></a>以干牛粪揩手。<a id="a-B7"></a>取净瓶水如法再三洗漱。<a id="a-B8"></a>方名为净。<a id="a-B9"></a>得作余事。<a id="a-BA"></a>此由身子作斯洗净。<a id="a-BB"></a>伏彼外道婆罗门故。<a id="a-BC"></a>世尊因此制诸苾刍。<a id="a-BD"></a>若不依行咸得恶作。<a id="a-BE"></a>若小便时。<a id="a-BF"></a>但一土洗身一土洗身。<a id="a-BG"></a>如广文说。<a id="a-BH"></a>捡挍寺人数观厕处。<a id="a-BI"></a>见有不净即应扫拭涂治。<a id="a-BJ"></a>或水洗令净。<a id="a-BK"></a>其小行处有不净时。<a id="a-BL"></a>应用草揩或破布拭以水灌洗。<a id="a-BM"></a>有泥决通无令臭秽。<a id="a-BN"></a>若有病人不能起动者。<a id="a-BO"></a>应穿床席作孔以破衣替。<a id="a-BP"></a>身恐生疮损除弃不净。<a id="a-BQ"></a>应畜两盆更互净洗。<a id="a-BR"></a>或将油拭。<a id="a-BS"></a>大小行时不应披三衣。<a id="a-BT"></a>但着僧脚崎及裙。<a id="a-BU"></a>亦不应用好者。<a id="a-BV"></a>善须详审勿衣触地。<a id="a-BW"></a>若苾刍大小行讫。<a id="a-BX"></a>乃至未将净水漱口。<a id="a-BY"></a>不受他礼亦不礼他。<a id="a-BZ"></a>不坐床座及啖饮食。<a id="a-Ba"></a>违者皆得恶作。<a id="a-Bb"></a>若饮药汤无水可求者无犯。<a id="a-Bc"></a>若服泻药若患苦痢。<a id="a-Bd"></a>乃至未止不应数洗。<a id="a-Be"></a>须将筹等权时且用。<a id="a-Bf"></a>若泻痢竟依法而洗。<a id="a-Bg"></a>鞋履沾污即应洗除。<a id="a-Bh"></a>病人坐处及洗净处勿令劳倦。<a id="a-Bi"></a>若便利未至不应预去。<a id="a-Bj"></a>时至不应久留。<a id="a-Bk"></a>若泄下气勿使作声。<a id="a-Bl"></a>旋溺事了不。<a id="a-Bm"></a>应久住其处。<a id="a-Bn"></a>于厕屋内若上座前若在净地。<a id="a-Bo"></a>及对食者皆不洟唾。<a id="a-Bp"></a>凡洟唾时勿作大声。<a id="a-Bq"></a>亦不应数。<a id="a-Br"></a>若多唾者应向屏处。<a id="a-Bs"></a>若有病缘听安承器。<a id="a-Bt"></a>若沙若石及草土等。<a id="a-Bu"></a>安在器中勿使灒溢。<a id="a-Bv"></a>应数洗之无令臭气。<a id="a-Bw"></a>不得水中者。<a id="a-Bx"></a>若水阔应于木上。<a id="a-By"></a>若无可得同上草田。<a id="a-Bz"></a>不上过人树者。<a id="a-C0"></a>恐日时过望取食人。<a id="a-C1"></a>若有虎豹听上高树。<a id="a-C2"></a>但有难缘并皆无犯。</p>
  <p id="aC3">此众学法总为八例。<a id="a-C4"></a>一着衣服事。<a id="a-C5"></a>二入村事。<a id="a-C6"></a>三坐起事。<a id="a-C7"></a>四食啖事。<a id="a-C8"></a>五护钵事。<a id="a-C9"></a>六说法事。<a id="a-CA"></a>七便利事。<a id="a-CB"></a>八观望事。<a id="a-CC"></a>余如广文。</p>
  <p data-pb></p>
  <h2 id="aCD">七灭诤法</h2>
  <p id="aCE">摄颂曰。</p>
  <p id="aCF">现前并忆念　　不痴与求罪</p>
  <p id="aCG">多人语自言　　草掩除众诤</p>
  <p id="aCH">应与现前毗柰耶　　当与现前毗柰耶</p>
  <p id="aCI">应与忆念毗柰耶　　当与忆念毗柰耶</p>
  <p id="aCJ">应与不痴毗柰耶　　当与不痴毗柰耶</p>
  <p id="aCK">应与求罪自性毗柰耶</p>
  <p id="aCL">当与求罪自性毗柰耶</p>
  <p id="aCM">应与多人语毗柰耶　　当与多人语毗柰耶</p>
  <p id="aCN">应与自言毗柰耶　　当与自言毗柰耶</p>
  <p id="aCO">应与草掩毗柰耶　　当与草掩毗奈耶</p>
  <p id="aCP">若有诤事起。<a id="a-CQ"></a>当以七法顺大师教。<a id="a-CR"></a>如法如律而除灭之。<a id="a-CS"></a>此等皆由他诘问事。<a id="a-CT"></a>不忍他诘讥嫌烦恼。<a id="a-CU"></a>制斯学处。</p>
  <p id="aCV">七灭诤法者。<a id="a-CW"></a>于四诤事七法能除。<a id="a-CX"></a>是故名此为七灭诤法。<a id="a-CY"></a>何谓四诤。<a id="a-CZ"></a>一评论诤。<a id="a-Ca"></a>二非言诤。<a id="a-Cb"></a>三犯罪诤。<a id="a-Cc"></a>四作事诤。<a id="a-Cd"></a>言评论诤者。<a id="a-Ce"></a>如有诤云。<a id="a-Cf"></a>凡说法时获利养者。<a id="a-Cg"></a>此物合入说法之人。<a id="a-Ch"></a>有云不合由此为缘。<a id="a-Ci"></a>遂致纷竞。<a id="a-Cj"></a>因评论事而起诤故。<a id="a-Ck"></a>名评论诤。<a id="a-Cl"></a>此之诤论局在僧众。<a id="a-Cm"></a>或望别人诤根有六。<a id="a-Cn"></a>若缘差别乃有十四。<a id="a-Co"></a>何谓为六。<a id="a-Cp"></a>一忿恨。<a id="a-Cq"></a>二覆恼。<a id="a-Cr"></a>三嫉悭。<a id="a-Cs"></a>四谄诳。<a id="a-Ct"></a>五无惭愧。<a id="a-Cu"></a>六恶欲邪见。<a id="a-Cv"></a>何谓十四事。<a id="a-Cw"></a>一法。<a id="a-Cx"></a>二非法。<a id="a-Cy"></a>三调伏。<a id="a-Cz"></a>四非调伏。<a id="a-D0"></a>五有犯。<a id="a-D1"></a>六无犯。<a id="a-D2"></a>七重。<a id="a-D3"></a>八轻。<a id="a-D4"></a>九有余。<a id="a-D5"></a>十无余。<a id="a-D6"></a>十一责心罪。<a id="a-D7"></a>十二恶作罪。<a id="a-D8"></a>十三恶说罪。<a id="a-D9"></a>十四越法罪。<a id="a-DA"></a>下三对人说。<a id="a-DB"></a>又有三种。<a id="a-DC"></a>谓善不善无记。<a id="a-DD"></a>亦是诤根。<a id="a-DE"></a>问曰。<a id="a-DF"></a>凡是评论即是诤耶。<a id="a-DG"></a>应作四句。<a id="a-DH"></a>第一句是评论而非诤。<a id="a-DI"></a>谓但有评论不入诤门。<a id="a-DJ"></a>第二句是诤非评论。<a id="a-DK"></a>谓余三诤。<a id="a-DL"></a>第三句前二合。<a id="a-DM"></a>第四句谓除前相余之三诤。<a id="a-DN"></a>各为四句。<a id="a-DO"></a>准此应说。<a id="a-DP"></a>言非言诤者。<a id="a-DQ"></a>若前人是善不应诘责而诘责者。<a id="a-DR"></a>名非言诤。<a id="a-DS"></a>非者是鄙恶义。<a id="a-DT"></a>谓以鄙恶之法而责诘他如世人云。<a id="a-DU"></a>此非是人。<a id="a-DV"></a>意欲说其是鄙恶人。<a id="a-DW"></a>如以非法诘实力子而兴于诤。<a id="a-DX"></a>此即是根。<a id="a-DY"></a>余如上说。<a id="a-DZ"></a>犯罪诤者。<a id="a-Da"></a>谓五部罪。<a id="a-Db"></a>由诤此罪而起于诤。<a id="a-Dc"></a>此即是根。<a id="a-Dd"></a>从身语心有犯。<a id="a-De"></a>唯身如苾刍。<a id="a-Df"></a>与未具人同室宿。<a id="a-Dg"></a>未出作已出想。<a id="a-Dh"></a>若卧睡已。<a id="a-Di"></a>女人后至或睡不觉。<a id="a-Dj"></a>他置高床。<a id="a-Dk"></a>或他然灯烛等有犯。<a id="a-Dl"></a>唯语谓无故心过五六语。<a id="a-Dm"></a>为女人说法有犯。<a id="a-Dn"></a>唯心谓长净时有心覆罪有犯。<a id="a-Do"></a>身心俱如杀生饮酒有犯。<a id="a-Dp"></a>语心俱如为女说法。<a id="a-Dq"></a>故心过五六语有犯。<a id="a-Dr"></a>身语心俱。<a id="a-Ds"></a>谓杀生饮酒发言称叹。<a id="a-Dt"></a>是谓三业犯罪差别。<a id="a-Du"></a>作事诤者。<a id="a-Dv"></a>由作单白等羯磨之事而为诤根。<a id="a-Dw"></a>于所作事诤得生故。<a id="a-Dx"></a>已明四诤。<a id="a-Dy"></a>七灭云何。<a id="a-Dz"></a>今于此中略言其要。<a id="a-E0"></a>初评论诤以二法灭。<a id="a-E1"></a>谓现前及多人语。<a id="a-E2"></a>次非言诤以三法灭。<a id="a-E3"></a>谓现前忆念不痴。<a id="a-E4"></a>次犯罪诤以四法灭。<a id="a-E5"></a>谓现前自言。<a id="a-E6"></a>求罪自性如草相掩。<a id="a-E7"></a>次作事诤和合僧伽当为除殄。<a id="a-E8"></a>言现前者。<a id="a-E9"></a>有其二种。<a id="a-EA"></a>谓人法现前。<a id="a-EB"></a>人是能殄诤。<a id="a-EC"></a>人及所为者法。<a id="a-ED"></a>谓如法如律为其除诤。<a id="a-EE"></a>言多人语者。<a id="a-EF"></a>若诤难殄。<a id="a-EG"></a>应可行筹。<a id="a-EH"></a>据筹多者。<a id="a-EI"></a>而除其诤有四种。<a id="a-EJ"></a>行筹覆盖显露耳语。<a id="a-EK"></a>一切僧伽言忆念者。<a id="a-EL"></a>如实力子。<a id="a-EM"></a>被他苾刍非法诘时心生愧耻。<a id="a-EN"></a>众应与作白四羯磨。<a id="a-EO"></a>忆念之法彰其无犯。<a id="a-EP"></a>言不痴者。<a id="a-EQ"></a>如西羯多苾刍。<a id="a-ER"></a>瘨狂之时造众过恶。<a id="a-ES"></a>后被他诘众应与作不痴羯磨。<a id="a-ET"></a>言自言者。<a id="a-EU"></a>如有苾刍。<a id="a-EV"></a>既犯罪已或诘不诘。<a id="a-EW"></a>或令忆不忆。<a id="a-EX"></a>诣苾刍前如法说罪。<a id="a-EY"></a>言求罪自性者。<a id="a-EZ"></a>谓在众中初言无犯生轻慢心。<a id="a-Ea"></a>后言有犯等。<a id="a-Eb"></a>应与羯磨为治罚法。<a id="a-Ec"></a>求罪自性言如草相掩者。<a id="a-Ed"></a>两朋斗诤不和合时。<a id="a-Ee"></a>二朋之中有尊宿者。<a id="a-Ef"></a>各于自朋以理告示。<a id="a-Eg"></a>于他党处共作忏摩。<a id="a-Eh"></a>其所犯罪咸皆说悔。<a id="a-Ei"></a>息高慢心求共和合。<a id="a-Ej"></a>如是展转更相愧谢。<a id="a-Ek"></a>如草相掩有三种人。<a id="a-El"></a>一举事人。<a id="a-Em"></a>二被举人。<a id="a-En"></a>三处中人。<a id="a-Eo"></a>此三各有十六法。<a id="a-Ep"></a>及处中人八法。<a id="a-Eq"></a>五法简与重简令就有德付使往还。<a id="a-Er"></a>殄诤法等。<a id="a-Es"></a>具如广文。<a id="a-Et"></a>前云因论说法诵经之时。<a id="a-Eu"></a>所获施物谁当合得共生诤竞者。<a id="a-Ev"></a>佛言。<a id="a-Ew"></a>但说法人下至说一颂。<a id="a-Ex"></a>所得利养法师合受。<a id="a-Ey"></a>勿致疑惑。<a id="a-Ez"></a>复次既识于诤及除灭事苾刍。<a id="a-F0"></a>要行伏烦恼法。<a id="a-F1"></a>依阿笈摩教当略言之。<a id="a-F2"></a>此别解脱经统明首末。<a id="a-F3"></a>体义大纲要有十事。<a id="a-F4"></a>谓止息忍证依仗僧伽净信女人资生受用苾刍苾刍尼俗人之事取食受请威仪轨范共相诘事。<a id="a-F5"></a>若苾刍依此十事修行之时。<a id="a-F6"></a>由二种烦恼而生其犯。<a id="a-F7"></a>一远二近。<a id="a-F8"></a>远者谓由忘失正念。<a id="a-F9"></a>追寻昔事而起烦恼作其罪业。<a id="a-FA"></a>近者谓烦恼心忽然自起。<a id="a-FB"></a>于现前事作其罪业。<a id="a-FC"></a>时彼苾刍知其因已。<a id="a-FD"></a>应当远离如避火坑。<a id="a-FE"></a>顺理作意令因不起。<a id="a-FF"></a>若彼烦恼以自心力不能除者。<a id="a-FG"></a>应就尊宿及闲三藏。<a id="a-FH"></a>有德行人请对治法。<a id="a-FI"></a>作意除遣仍不除者。<a id="a-FJ"></a>当于昼夜读诵闻思简择其义。<a id="a-FK"></a>于三宝所及师长处。<a id="a-FL"></a>至诚供养忘自劬劳。<a id="a-FM"></a>或向他方或减食等。<a id="a-FN"></a>令彼烦恼不复现行。<a id="a-FO"></a>仍不除者。<a id="a-FP"></a>当往尸林独居兰若修不净观。<a id="a-FQ"></a>为四念住无常等想。<a id="a-FR"></a>仍不除者。<a id="a-FS"></a>应生惭耻作如是念。<a id="a-FT"></a>我所为非。<a id="a-FU"></a>戒不清净。<a id="a-FV"></a>不能一一如法护持。<a id="a-FW"></a>而复受他四事供养。<a id="a-FX"></a>诸佛世尊及得天眼诸同梵行。<a id="a-FY"></a>并天神等悉遥见我知我破戒。<a id="a-FZ"></a>为此不应起烦恼心造诸恶业。<a id="a-Fa"></a>当自克责如救头然。<a id="a-Fb"></a>于清净境说除所犯勿致后悔。<a id="a-Fc"></a>如上所说。<a id="a-Fd"></a>不能依行及受信心所有衣食。<a id="a-Fe"></a>皆得恶作罪。<a id="a-Ff"></a>若作如斯对治行时。<a id="a-Fg"></a>性多烦恼未能殄息。<a id="a-Fh"></a>仍起染心。<a id="a-Fi"></a>虽受信施亦无有犯。<a id="a-Fj"></a>当自审察。<a id="a-Fk"></a>虽作种种折伏方便。<a id="a-Fl"></a>然烦恼心不能除者。<a id="a-Fm"></a>即应舍戒归俗而为白衣勿令有罪。<a id="a-Fn"></a>受他信施。<a id="a-Fo"></a>此诸恶业定感当来恶异熟果。<a id="a-Fp"></a>如增三经广说其事。<a id="a-Fq"></a>上明四诤及七灭事了。</p>
  <p data-pb></p>
  <h2 id="aFr">次明略教</h2>
  <p id="aFs">于此广说毗柰耶中。<a id="a-Ft"></a>或时有事非佛所遮亦非开许苾刍于此当云何行。<a id="a-Fu"></a>答若有此事应观略教。<a id="a-Fv"></a>如律杂事中说。<a id="a-Fw"></a>佛告诸苾刍。<a id="a-Fx"></a>或时有事我从先来非遮非许者。<a id="a-Fy"></a>然于此事若违不清净顺清净者。<a id="a-Fz"></a>此即是净应可行之。<a id="a-G0"></a>若违清净顺不净者。<a id="a-G1"></a>此是不净即不应行制此略教有其二意。<a id="a-G2"></a>一为遮外道云释迦子非一切智故。<a id="a-G3"></a>二令未来诸弟子众得安乐住故。<a id="a-G4"></a>总结如文。<a id="a-G5"></a>此是如来应正等觉戒经中所说所摄。<a id="a-G6"></a>若更有余法之随法与此相应者。<a id="a-G7"></a>皆当修学。<a id="a-G8"></a>仁等共集欢喜无诤。<a id="a-G9"></a>一心一说如水乳合。<a id="a-GA"></a>应勤光显大师教法。<a id="a-GB"></a>令安乐住勿为放逸。<a id="a-GC"></a>言所说者。<a id="a-GD"></a>谓是文句所摄。<a id="a-GE"></a>是义有余。<a id="a-GF"></a>谓十七跋窣睹等。<a id="a-GG"></a>所说学法咸应修习法之随法者。<a id="a-GH"></a>法谓涅槃清净无累。<a id="a-GI"></a>随法即是八圣道等。<a id="a-GJ"></a>能随顺彼圆寂之处。<a id="a-GK"></a>是故名随。<a id="a-GL"></a>余文劝学可知。</p>
  <h2 id="aGM">七佛略教法</h2>
  <p id="aGN">毗钵尸佛出现于世。<a id="a-GO"></a>诸声闻众多乐苦身以为正行。<a id="a-GP"></a>又诸邪师顺其情欲为说邪法但由苦行能招乐果令生信解。<a id="a-GQ"></a>作如是说。<a id="a-GR"></a>往昔恶业由苦身除。<a id="a-GS"></a>今日新罪更不复作。<a id="a-GT"></a>宿业既尽苦果不生。<a id="a-GU"></a>果不生故破生死堰。<a id="a-GV"></a>永出有流获得常乐。<a id="a-GW"></a>作如是行方曰沙门。<a id="a-GX"></a>尔时彼佛为欲对治此邪解故。<a id="a-GY"></a>说斯略教。</p>
  <p id="aGZ">忍是勤中上　　能得涅槃处</p>
  <p id="aGa">出家恼他人　　不名为沙门</p>
  <p id="aGb">此颂意显对治苦身修行之类。<a id="a-Gc"></a>故说忍是精勤中上。<a id="a-Gd"></a>不由自饿苦身受诸热恼得胜涅槃。<a id="a-Ge"></a>此中忍者。<a id="a-Gf"></a>谓谛察法忍。<a id="a-Gg"></a>由解了法终获涅槃。<a id="a-Gh"></a>是常善故。<a id="a-Gi"></a>不由苦身而能证会。<a id="a-Gj"></a>复为遮彼邪见外道出家之辈。<a id="a-Gk"></a>妄说异法教化他人。<a id="a-Gl"></a>无益苦身令同己行。<a id="a-Gm"></a>自他俱恼终无果益故。<a id="a-Gn"></a>云出家恼他人不名无沙门。<a id="a-Go"></a>沙门者是寂静义。<a id="a-Gp"></a>尸弃佛出现于世。<a id="a-Gq"></a>诸声闻众多为生天而修梵行。<a id="a-Gr"></a>希望后世受天妙乐。<a id="a-Gs"></a>尔时彼佛为欲对治诸弟子众。<a id="a-Gt"></a>说斯略教。</p>
  <p id="aGu">明眼避险途　　能至安隐处</p>
  <p id="aGv">智者于生界　　能远离诸恶</p>
  <p id="aGw">如人有眼能避险难终获安隐。<a id="a-Gx"></a>此中眼者。<a id="a-Gy"></a>谓是慧眼。<a id="a-Gz"></a>眼有明照。<a id="a-H0"></a>与慧相应故名明眼。<a id="a-H1"></a>险途者。<a id="a-H2"></a>谓是二处。<a id="a-H3"></a>一是生天。<a id="a-H4"></a>二是恶道。<a id="a-H5"></a>虽复生天受诸胜乐。<a id="a-H6"></a>报尽之后还堕恶趣。<a id="a-H7"></a>安隐处者。<a id="a-H8"></a>所谓涅槃安隐常住。<a id="a-H9"></a>智者。<a id="a-HA"></a>即是善解方便修出离因。<a id="a-HB"></a>生界者。<a id="a-HC"></a>谓是三界众生。<a id="a-HD"></a>诸恶者。<a id="a-HE"></a>谓是愚夫杀羊祠祀求生天乐。<a id="a-HF"></a>智者了非不随其见。<a id="a-HG"></a>修出离行远彼邪途。</p>
  <p id="aHH">毗舍浮佛出现于世。<a id="a-HI"></a>诸声闻众多于持戒心生喜足不修胜行。<a id="a-HJ"></a>又常乐说他人过失。<a id="a-HK"></a>以语以意恼害于人。<a id="a-HL"></a>为遮彼故。<a id="a-HM"></a>说斯略教。</p>
  <p id="aHN">不毁亦不害　　善护于戒经</p>
  <p id="aHO">饮食知止足　　受用下卧具</p>
  <p id="aHP">勤修增上定　　此是诸佛教</p>
  <p id="aHQ">此颂意明初遮口过不毁訾他次防意业不欲害彼。<a id="a-HR"></a>善护戒经等者。<a id="a-HS"></a>为对治彼不能证得沙门果故。<a id="a-HT"></a>令依教行求妙涅槃。<a id="a-HU"></a>要由戒净舍诸欲乐。<a id="a-HV"></a>及以苦身不同白衣诸外道辈。<a id="a-HW"></a>离二边过方契正修故。<a id="a-HX"></a>言饮食知止足下卧具者。<a id="a-HY"></a>谓在边房。<a id="a-HZ"></a>受粗卧具。<a id="a-Ha"></a>及兰若处常习定门。<a id="a-Hb"></a>顺教勤修故。<a id="a-Hc"></a>云勤修增上定此是诸佛教。</p>
  <p id="aHd">拘留孙驮佛出现于世。<a id="a-He"></a>诸声闻众多希利养慢修善品。<a id="a-Hf"></a>为欲遮彼。<a id="a-Hg"></a>说斯略教。</p>
  <p id="aHh">譬如蜂采花　　不坏色与香</p>
  <p id="aHi">但取其味去　　苾刍入聚然</p>
  <p id="aHj">彼佛世尊。<a id="a-Hk"></a>教诸苾刍。<a id="a-Hl"></a>行入聚落乞食之时。<a id="a-Hm"></a>不应坏彼施主敬心。<a id="a-Hn"></a>喻若游蜂在于花处。<a id="a-Ho"></a>少持轻蕊无损色香。<a id="a-Hp"></a>趣得充虚勿生恼坏。<a id="a-Hq"></a>又释云。<a id="a-Hr"></a>苾刍之行有二端严。<a id="a-Hs"></a>犹如妙花色香具足。<a id="a-Ht"></a>持戒喻色具。<a id="a-Hu"></a>定如香。<a id="a-Hv"></a>乞食资身勿亏此二。</p>
  <p id="aHw">羯诺迦牟尼佛出现于世。<a id="a-Hx"></a>诸声闻众自谈己胜毁訾于他。<a id="a-Hy"></a>唯习多闻讲论义理。<a id="a-Hz"></a>好相违逆乖上人行。<a id="a-I0"></a>为对治彼。<a id="a-I1"></a>说斯略教。</p>
  <p id="aI2">不违逆他人　　不观作不作</p>
  <p id="aI3">但自观身行　　若正若不正</p>
  <p id="aI4">时彼苾刍。<a id="a-I5"></a>由自持戒观他破戒。<a id="a-I6"></a>常乐伺求他人过失。<a id="a-I7"></a>是应作是不应作。<a id="a-I8"></a>令心散乱不能证解。<a id="a-I9"></a>为对治彼说初半颂。<a id="a-IA"></a>下之两句反上应知。<a id="a-IB"></a>正不正者。<a id="a-IC"></a>谓善恶行。</p>
  <p id="aID">迦摄波佛出现于世。<a id="a-IE"></a>诸声闻众多乐习定。<a id="a-IF"></a>心生味着更不进修。<a id="a-IG"></a>为对治彼。<a id="a-IH"></a>说斯略教。</p>
  <p id="aII">勿着于定心　　勤修寂静处</p>
  <p id="aIJ">能救者无忧　　常令念不失</p>
  <p id="aIK">若人能惠施　　福增怨自息</p>
  <p id="aIL">修善除众恶　　惑尽至涅槃</p>
  <p id="aIM">勿着于定心者。<a id="a-IN"></a>劝勿放逸耽味于定。<a id="a-IO"></a>勤修寂静处者。<a id="a-IP"></a>谓是涅槃。<a id="a-IQ"></a>劝彼速令证入见谛。<a id="a-IR"></a>由见谛理。<a id="a-IS"></a>是妙涅槃所生处故。<a id="a-IT"></a>能救者。<a id="a-IU"></a>谓是苾刍无忧。<a id="a-IV"></a>常令念不失者。<a id="a-IW"></a>显由见谛获斯果利长无忧恼。<a id="a-IX"></a>假令证定暂得无忧。<a id="a-IY"></a>由定不能断烦恼故。<a id="a-IZ"></a>由有烦恼心不静息念不圆满。<a id="a-Ia"></a>于未来世忧恼还生。<a id="a-Ib"></a>若见谛理更不复退。<a id="a-Ic"></a>诸余烦恼渐次断除。<a id="a-Id"></a>次一行颂明见谛者断余烦恼。<a id="a-Ie"></a>次第之义初之三句。<a id="a-If"></a>明断欲界烦恼。<a id="a-Ig"></a>除悭贪垢故能行施等。<a id="a-Ih"></a>其福渐增。<a id="a-Ii"></a>又于圣人清净尸罗及行忍等息诸怨诤。<a id="a-Ij"></a>由上二地等持力故。<a id="a-Ik"></a>能除欲界散乱恶心。<a id="a-Il"></a>惑尽至涅槃者。<a id="a-Im"></a>若三界惑尽业累俱亡。<a id="a-In"></a>契会无生证涅槃乐。</p>
  <p id="aIo">释迦牟尼佛出现于世。<a id="a-Ip"></a>诸声闻众性多烦恼造诸恶业。<a id="a-Iq"></a>多行放逸不修善品。<a id="a-Ir"></a>作少善时便生喜足。<a id="a-Is"></a>为三事故说其三颂。<a id="a-It"></a>为遮恶行示善方便。<a id="a-Iu"></a>令不忘念善品日增。<a id="a-Iv"></a>于十二年中为无疱僧伽。<a id="a-Iw"></a>说斯波罗底木叉略教。</p>
  <p id="aIx">一切恶莫作　　一切善应修</p>
  <p id="aIy">遍调于自心　　是则诸佛教</p>
  <p id="aIz">护身为善哉　　能护语亦善</p>
  <p id="aJ0">护意为善哉　　尽护最为善</p>
  <p id="aJ1">苾刍护一切　　能解脱众苦</p>
  <p id="aJ2">善护于口言　　亦善护于意</p>
  <p id="aJ3">身不作诸恶　　常净三种业</p>
  <p id="aJ4">是则能随顺　　大仙所行道</p>
  <p id="aJ5">此中初颂上句云。<a id="a-J6"></a>一切恶莫作者。<a id="a-J7"></a>明性遮罪俱不应作。<a id="a-J8"></a>遮其恶行事通三业。<a id="a-J9"></a>故云一切恶莫作。<a id="a-JA"></a>所有众善悉应奉行。<a id="a-JB"></a>故云一切善应修。<a id="a-JC"></a>心所行处悉皆调伏。<a id="a-JD"></a>故云遍调于自心。<a id="a-JE"></a>是则略明佛所教诫。<a id="a-JF"></a>次颂即是示善方便。<a id="a-JG"></a>初之三句如其次第。<a id="a-JH"></a>别护三业。<a id="a-JI"></a>故云善护身等。<a id="a-JJ"></a>一一不作体皆是善。<a id="a-JK"></a>然生死涅槃皆由三业舍恶从善。<a id="a-JL"></a>劝令尽护。<a id="a-JM"></a>即解脱众苦故叹善哉。<a id="a-JN"></a>是故苾刍随其力分。<a id="a-JO"></a>常善护持能证常乐。<a id="a-JP"></a>次第三颂令不忘念。<a id="a-JQ"></a>然于三时人多忘念。<a id="a-JR"></a>教令存意摄想现前。<a id="a-JS"></a>一于他人诘罪之时。<a id="a-JT"></a>应审护口以答于彼。<a id="a-JU"></a>勿令失念为卒暴言。<a id="a-JV"></a>故言善护于口言。<a id="a-JW"></a>二于先时所经欲境若起忆念。<a id="a-JX"></a>当善护心勿生爱着。<a id="a-JY"></a>故言亦善护于意。<a id="a-JZ"></a>三于五处非所行境而作游行。<a id="a-Ja"></a>他不与物而辄自取。<a id="a-Jb"></a>所不应食而强食之。<a id="a-Jc"></a>或时以身触恼于彼。<a id="a-Jd"></a>离此诸过故。<a id="a-Je"></a>言身不作诸恶。<a id="a-Jf"></a>此之三业常令清净名善苾刍。<a id="a-Jg"></a>方是光显奉顺圣教。<a id="a-Jh"></a>能随大师所行正道。<a id="a-Ji"></a>然七佛世尊褒洒陀日。<a id="a-Jj"></a>随机设教多少不同。<a id="a-Jk"></a>初则六月。<a id="a-Jl"></a>一为长净说其略教。<a id="a-Jm"></a>次则五月。<a id="a-Jn"></a>乃至释迦如来半月半月说斯略教。</p>
  <p id="aJo">毗钵尸式弃　　毗舍俱留孙</p>
  <p id="aJp">羯诺迦牟尼　　迦摄释迦尊</p>
  <p id="aJq">如是天中天　　无上调御者</p>
  <p id="aJr">七佛皆雄猛　　能救护世间</p>
  <p id="aJs">具足大名称　　咸说此戒法</p>
  <p id="aJt">诸佛及弟子　　咸共尊敬戒</p>
  <p id="aJu">恭敬戒经故　　获得无上果</p>
  <p id="aJv">汝当求出离　　于佛教勤修</p>
  <p id="aJw">降伏生死军　　如象摧草舍</p>
  <p id="aJx">于此法律中　　常为不放逸</p>
  <p id="aJy">能竭烦恼海　　当尽苦边际</p>
  <p id="aJz">所为说戒经　　和合作长净</p>
  <p id="aK0">当共尊敬戒　　如[犛-未+牙]牛爱尾</p>
  <p id="aK1">我已说戒经　　众僧长净竟</p>
  <p id="aK2">福利诸有情　　皆共成佛道</p>
  <p id="aK3">初有三颂结集所说。<a id="a-K4"></a>初一颂彰七佛名。<a id="a-K5"></a>言天中天者。<a id="a-K6"></a>一切诸佛皆是净天。<a id="a-K7"></a>由彼自证清净无上法故。<a id="a-K8"></a>释迦大师是天中天独能于此五浊恶世调难调者。<a id="a-K9"></a>号调御师。<a id="a-KA"></a>随机教化令得解脱。<a id="a-KB"></a>故曰天中天。<a id="a-KC"></a>次有二颂赞佛胜德。<a id="a-KD"></a>诸声闻众尊重戒经。<a id="a-KE"></a>次有二颂是结集引经。<a id="a-KF"></a>劝希出离勤修解脱。<a id="a-KG"></a>言汝当求出离者。<a id="a-KH"></a>发心舍俗修出离行。<a id="a-KI"></a>于无常等不应乐着。<a id="a-KJ"></a>于佛教勤修者。<a id="a-KK"></a>谓得见道降伏生死军者。<a id="a-KL"></a>谓得修道。<a id="a-KM"></a>如象摧草舍者。<a id="a-KN"></a>譬如大象摧于草舍未劳尽力。<a id="a-KO"></a>智者亦尔。<a id="a-KP"></a>坏生死狱不假多时。<a id="a-KQ"></a>依教奉行作自他利断诸结漏。<a id="a-KR"></a>于佛教中不为放逸。<a id="a-KS"></a>出烦恼海尽苦边际证妙菩提。<a id="a-KT"></a>次有二颂亦是结集所置。<a id="a-KU"></a>初序劝诫作长净意护戒殷勤宁死不犯。<a id="a-KV"></a>如[犛-未+牙]牛爱尾不顾身命。<a id="a-KW"></a>次明所为福业回施有情广利无边俱成佛果。</p>
 </body>
</html>