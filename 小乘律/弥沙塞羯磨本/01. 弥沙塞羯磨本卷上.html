<!doctype html>
<html id="z3IBVEAsy" data-ver="1419">
 <head>
  <meta charset="utf-8">
  <meta author="爱同">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">弥沙塞羯磨本卷上</h1>
  <p id="a2">夫羯磨众轨溥应圣凡秉告详唱称为办事。<a id="a-3"></a>事既尘沙法宁限局。<a id="a-4"></a>规猷浩博岂可胜言。<a id="a-5"></a>且开十法以总诸务。<a id="a-6"></a>各依其位具列轨仪。</p>
  <p id="a7">第一作法缘起　　第二诸界结解</p>
  <p id="a8">第三诸戒受舍　　第四衣药受净</p>
  <p id="a9">第五布萨仪轨　　第六安居法则</p>
  <p id="aA">第七自恣清净　　第八受施分衣</p>
  <p id="aB">第九忏悔诸犯　　第十住持杂法</p>
  <p id="aC">第一作法缘起(要具七缘。<a id="a-D"></a>方成羯磨。<a id="a-E"></a>有不具者。<a id="a-F"></a>开制故然)</p>
  <p id="aG">一量事如非(羯磨既称办事。<a id="a-H"></a>所办必须如法。<a id="a-I"></a>违教亏戒圣所未听。<a id="a-J"></a>事类虽多大分三种。<a id="a-K"></a>一情如受戒。<a id="a-L"></a>第二非情如结界。<a id="a-M"></a>第三二合如示处等。<a id="a-N"></a>或言三者谓人法事也。<a id="a-O"></a>人即受戒等。<a id="a-P"></a>法谓自恣等。<a id="a-Q"></a>事谓结净等。<a id="a-R"></a>此二三种称事。<a id="a-S"></a>并如或具或单离合无准。<a id="a-T"></a>必须约教。<a id="a-U"></a>不违于戒无犯。<a id="a-V"></a>如亏此限。<a id="a-W"></a>法定不成。<a id="a-X"></a>法等落非。<a id="a-Y"></a>亦准于此)</p>
  <p id="aZ">二法起假处(僧祇律云。<a id="a-a"></a>非羯磨地。<a id="a-b"></a>不得受欲行于僧事。<a id="a-c"></a>四分律云。<a id="a-d"></a>若作羯磨必先结界。<a id="a-e"></a>然界有二种。<a id="a-f"></a>若自然界。<a id="a-g"></a>唯秉结界羯磨一法。<a id="a-h"></a>自余僧法并作法界中。<a id="a-i"></a>若对首心念二法。<a id="a-j"></a>则通二界)</p>
  <p id="ak">三集僧分限(法起托处。<a id="a-l"></a>依界集僧。<a id="a-m"></a>界有二种。<a id="a-n"></a>自然作法。<a id="a-o"></a>二别谓大界戒场。<a id="a-p"></a>据四分中有三小界。<a id="a-q"></a>此律辩界或有或无。<a id="a-r"></a>小界一种无外可集。<a id="a-s"></a>大界戒场尽限集之。<a id="a-t"></a>若自然界。<a id="a-u"></a>则四分聚落兰若道行水界。<a id="a-v"></a>聚落有二种。<a id="a-w"></a>可分不可分。<a id="a-x"></a>若不可分别。<a id="a-y"></a>僧祇七树之量。<a id="a-z"></a>计有六十三步。<a id="a-10"></a>可分别者。<a id="a-11"></a>十诵尽界集之。<a id="a-12"></a>兰若亦二。<a id="a-13"></a>有难无难。<a id="a-14"></a>若无难者。<a id="a-15"></a>此律云。<a id="a-16"></a>练若比丘不知己界齐几许。<a id="a-17"></a>佛言。<a id="a-18"></a>自然界面去身二拘卢舍。<a id="a-19"></a>诸部多云。<a id="a-1A"></a>一拘卢舍者。<a id="a-1B"></a>大小不定。<a id="a-1C"></a>且依杂宝藏经云。<a id="a-1D"></a>五里为准。<a id="a-1E"></a>若有难者如善见论。<a id="a-1F"></a>七盘陀罗。<a id="a-1G"></a>盘陀罗者。<a id="a-1H"></a>二十八肘。<a id="a-1I"></a>通计而论。<a id="a-1J"></a>五十八步四尺八寸。<a id="a-1K"></a>道行界者。<a id="a-1L"></a>十诵律纵广有六百步。<a id="a-1M"></a>言水界者。<a id="a-1N"></a>此律所明船上作法。<a id="a-1O"></a>以有力人若水若沙掷所及处。<a id="a-1P"></a>此之六种并是自然。<a id="a-1Q"></a>皆取身面所向方隅。<a id="a-1R"></a>分限之内僧须尽集。<a id="a-1S"></a>集僧方轨诸教共明。<a id="a-1T"></a>此律集僧自分四别。<a id="a-1U"></a>一三唱。<a id="a-1V"></a>时至应使沙弥守园人于高处唱。<a id="a-1W"></a>二打揵捶。<a id="a-1X"></a>除漆树毒树。<a id="a-1Y"></a>以鸣木作三打鼓。<a id="a-1Z"></a>除金银。<a id="a-1a"></a>以铜铁瓦木作。<a id="a-1b"></a>四吹螺。<a id="a-1c"></a>应吹海螺。<a id="a-1d"></a>然揵捶一种。<a id="a-1e"></a>若也无人。<a id="a-1f"></a>比丘打之。<a id="a-1g"></a>亦不得过三通。<a id="a-1h"></a>付法藏传令有长打。<a id="a-1i"></a>三千威仪中具明杵下之数)</p>
  <p id="a1j">四简众是非(体是比丘如法清净是作法人。<a id="a-1k"></a>余非此限。<a id="a-1l"></a>故须简择。<a id="a-1m"></a>此律有一十三人。<a id="a-1n"></a>不足僧数。<a id="a-1o"></a>一非人。<a id="a-1p"></a>二白衣。<a id="a-1q"></a>三灭摈。<a id="a-1r"></a>四被举。<a id="a-1s"></a>五自言。<a id="a-1t"></a>六不同见。<a id="a-1u"></a>七狂。<a id="a-1v"></a>八散乱心人。<a id="a-1w"></a>九病坏心人。<a id="a-1x"></a>十比丘尼。<a id="a-1y"></a>十一式叉摩那。<a id="a-1z"></a>十二沙弥。<a id="a-20"></a>十三沙弥尼。<a id="a-21"></a>然四分中具彰四例。<a id="a-22"></a>一者得满数不得呵。<a id="a-23"></a>谓呵责等四羯磨人是。<a id="a-24"></a>二者不得满数应呵。<a id="a-25"></a>谓若欲受大戒人。<a id="a-26"></a>三不得满数不得呵谓尼等四众十三难人三举二灭若别住若戒场若在空。<a id="a-27"></a>若隐没若离见闻。<a id="a-28"></a>若所为人。<a id="a-29"></a>此二十八人是人覆藏等四及覆藏竟本日治竟六夜竟。<a id="a-2A"></a>此上七人不相足数。<a id="a-2B"></a>十诵律又云。<a id="a-2C"></a>睡眠人乱语人愦闹人入定人哑人聋人狂人乱心人病坏心人树上人白衣人。<a id="a-2D"></a>十二人不成受戒足数。<a id="a-2E"></a>磨德勒伽论云。<a id="a-2F"></a>重病人边地人痴钝人。<a id="a-2G"></a>此三人不成满众。<a id="a-2H"></a>僧祇云若与欲人若隔障若半覆申手不相及若众僧行作羯磨住坐卧等皆不足数。<a id="a-2I"></a>此律病人皆羯磨说戒。<a id="a-2J"></a>佛言。<a id="a-2K"></a>别众如舍戒中中边不相解等皆非足数。<a id="a-2L"></a>此上诸人并是不得满数不得呵。<a id="a-2M"></a>四者得满数呵。<a id="a-2N"></a>若善比丘同一界住。<a id="a-2O"></a>不离见闻处。<a id="a-2P"></a>乃至语谤人等是。<a id="a-2Q"></a>即上诸不足数人。<a id="a-2R"></a>若以相足并不羯磨)</p>
  <p id="a2S">五和合无别(故律云。<a id="a-2T"></a>应来不来。<a id="a-2U"></a>应嘱授不嘱授。<a id="a-2V"></a>羯磨时得诃人不同。<a id="a-2W"></a>而强羯磨。<a id="a-2X"></a>是名别众。<a id="a-2Y"></a>即此文中。<a id="a-2Z"></a>有三别众及别名目和。<a id="a-2a"></a>和唯是一嘱授之法。<a id="a-2b"></a>具如下列)</p>
  <p id="a2c">六问答所作(秉法者应问云。<a id="a-2d"></a>今僧和合先作何事。<a id="a-2e"></a>众中一人应答云。<a id="a-2f"></a>作某羯磨。<a id="a-2g"></a>但事有总别。<a id="a-2h"></a>答亦通两。<a id="a-2i"></a>若结界理无双答)</p>
  <p id="a2j">七羯磨如法(具上六缘。<a id="a-2k"></a>合秉羯磨。<a id="a-2l"></a>羯磨之法又有如非。<a id="a-2m"></a>具离诸非方名办事。<a id="a-2n"></a>略显非相。<a id="a-2o"></a>及以成如也)</p>
  <p id="a2p">僧法羯磨文有六非(文中辩非或一四五。<a id="a-2q"></a>据相总论不过六种。<a id="a-2r"></a>若准余文及四分律。<a id="a-2s"></a>有呵不止非。<a id="a-2t"></a>即可为七)</p>
  <p id="a2u">一余法余律羯磨(谓僧法处事随一不如。<a id="a-2v"></a>所作羯磨皆不成就。<a id="a-2w"></a>非正轨则正调伏。<a id="a-2x"></a>并名为余。<a id="a-2y"></a>此据总说。<a id="a-2z"></a>下约别明也)</p>
  <p id="a30">二非法别众羯磨(谓词句增减不依圣教。<a id="a-31"></a>翻非即如。<a id="a-32"></a>验文可晓。<a id="a-33"></a>别众三种如上所陈。<a id="a-34"></a>三种和合相翻即是也)</p>
  <p id="a35">三非法和合羯磨(人虽和合法落非中)</p>
  <p id="a36">四如法别众羯磨(羯磨虽如众不详集)</p>
  <p id="a37">五似法别众羯磨(词句颠倒别众如前)</p>
  <p id="a38">六似法和合羯磨(似法同前。<a id="a-39"></a>和合为异。<a id="a-3A"></a>准文更有无事作非法事。<a id="a-3B"></a>不现前界界外施秉体未成僧不应解等。<a id="a-3C"></a>此并僧界事中不应圣教。<a id="a-3D"></a>并初非摄。<a id="a-3E"></a>不别陈之)</p>
  <p id="a3F">第二结解诸界法(界有三种一摄僧界。<a id="a-3G"></a>摄人以同法令无别众愆。<a id="a-3H"></a>二摄衣界。<a id="a-3I"></a>摄衣以属人令无离宿罪。<a id="a-3J"></a>三摄食界。<a id="a-3K"></a>摄食以障僧令无二内过。<a id="a-3L"></a>今依此三次第辩相也)</p>
  <p id="a3M">第一结解僧界法(律云。<a id="a-3N"></a>时世饥馑。<a id="a-3O"></a>余处比丘集王舍城。<a id="a-3P"></a>僧房皆空无人守护。<a id="a-3Q"></a>因开各解本界通结一界。<a id="a-3R"></a>后时丰足。<a id="a-3S"></a>解通已还结小界。<a id="a-3T"></a>又初缘时为界内不集别众受戒。<a id="a-3U"></a>遂开界外结小界受。<a id="a-3V"></a>名曰戒坛。<a id="a-3W"></a>若受戒竟。<a id="a-3X"></a>应舍于坊内作受戒。<a id="a-3Y"></a>又为比丘将受戒人至坛处遇贼被剥。<a id="a-3Z"></a>因听于坊内作受戒场。<a id="a-3a"></a>应先舍僧坊界然后结界戒场。<a id="a-3b"></a>唱相除内地更结僧坊界。<a id="a-3c"></a>此则先结戒场后结大界。<a id="a-3d"></a>先界外结者。<a id="a-3e"></a>是对难结小界。<a id="a-3f"></a>非即是戒场。<a id="a-3g"></a>若是者。<a id="a-3h"></a>何故令舍。<a id="a-3i"></a>古今皆云。<a id="a-3j"></a>五分初缘安置戒场在界外者据文不然。<a id="a-3k"></a>今依次第有其二位。<a id="a-3l"></a>一戒场二大界。<a id="a-3m"></a>今且依此。<a id="a-3n"></a>依具结解之仪)</p>
  <p id="a3o">第一结戒场法(欲结之时依前集僧。<a id="a-3p"></a>四分律云。<a id="a-3q"></a>不得说欲。<a id="a-3r"></a>此虽无文理亦同彼。<a id="a-3s"></a>集众问和具方便已。<a id="a-3t"></a>先唱四方界相。<a id="a-3u"></a>然后白二结之)</p>
  <p id="a3v">唱四方界相法(律云。<a id="a-3w"></a>先应一比丘唱四方界相。<a id="a-3x"></a>若不唱相不成结界。<a id="a-3y"></a>犯突吉罗。<a id="a-3z"></a>不得以众生及烟火作相。<a id="a-40"></a>不得两界相并相入。<a id="a-41"></a>皆不成结。<a id="a-42"></a>犯突吉罗。<a id="a-43"></a>四分云。<a id="a-44"></a>应令旧住比丘唱相。<a id="a-45"></a>意取谙委界相。<a id="a-46"></a>纵非旧住。<a id="a-47"></a>但委识方所。<a id="a-48"></a>亦得令唱。<a id="a-49"></a>相之人应具威仪。<a id="a-4A"></a>敷尼师坛脱革屣。<a id="a-4B"></a>礼众僧已。<a id="a-4C"></a>合掌白云也)</p>
  <p id="a4D">大德僧听。<a id="a-4E"></a>我比丘为僧唱四方戒场相。<a id="a-4F"></a>从此东南角某标。<a id="a-4G"></a>至西南角某标。<a id="a-4H"></a>从此至西北角某标。<a id="a-4I"></a>从此至东北角某标。<a id="a-4J"></a>从此还至东南角某标。<a id="a-4K"></a>此戒场相一周讫(三说。<a id="a-4L"></a>必有屈曲门户多少。<a id="a-4M"></a>并须具牒称事分明。<a id="a-4N"></a>所标相极须彰显。<a id="a-4O"></a>若错涉差互乖文及唱相违失。<a id="a-4P"></a>并不成结界。<a id="a-4Q"></a>既不成后秉诸法并不成就。<a id="a-4R"></a>此既根本。<a id="a-4S"></a>特须详审也)</p>
  <p id="a4T">正结戒场法。</p>
  <p id="a4U">大德僧听。<a id="a-4V"></a>如某甲比丘所唱界相。<a id="a-4W"></a>今僧结作戒坛共住共布萨共得施。<a id="a-4X"></a>若僧时到僧忍听。<a id="a-4Y"></a>白如是。<a id="a-4Z"></a>大德僧听。<a id="a-4a"></a>如某甲比丘所唱界相。<a id="a-4b"></a>今僧结作戒坛共住共布萨共得施。<a id="a-4c"></a>谁诸长老忍默然不忍者说。<a id="a-4d"></a>僧已结某甲比丘所唱界相作戒坛共住共布萨共得施竟。<a id="a-4e"></a>僧忍默然故。<a id="a-4f"></a>是事如是持(依四分律不牒二同。<a id="a-4g"></a>此摽三共。<a id="a-4h"></a>与彼宗异)</p>
  <p id="a4i">解戒场法(诸比丘既结戒场。<a id="a-4j"></a>不舍而去。<a id="a-4k"></a>佛言。<a id="a-4l"></a>应白二羯磨舍界。<a id="a-4m"></a>方便如前)</p>
  <p id="a4n">大德僧听。<a id="a-4o"></a>此结界处。<a id="a-4p"></a>僧今舍是界。<a id="a-4q"></a>若僧时到僧忍听。<a id="a-4r"></a>白如是。<a id="a-4s"></a>大德僧听。<a id="a-4t"></a>此结界处。<a id="a-4u"></a>僧今舍是界。<a id="a-4v"></a>谁诸长老忍默然不忍者说。<a id="a-4w"></a>僧已舍是界竟。<a id="a-4x"></a>僧忍默然故。<a id="a-4y"></a>是事如是持(文无三共者以背界故也)第二结大界法(律云。<a id="a-4z"></a>结戒坛已更结僧坊界。<a id="a-50"></a>应一比丘唱四方界相。<a id="a-51"></a>又唱除内地。<a id="a-52"></a>即据此文。<a id="a-53"></a>应安两重标相。<a id="a-54"></a>一大界外相二大界内相。<a id="a-55"></a>其外相者。<a id="a-56"></a>住处方圆斜正大小规矩无定。<a id="a-57"></a>故诸论中。<a id="a-58"></a>界形有五或十七等。<a id="a-59"></a>随其前事即以为标。<a id="a-5A"></a>牓标内外任以为相。<a id="a-5B"></a>其内相者。<a id="a-5C"></a>标相。<a id="a-5D"></a>准前所除多少住处宽狭。<a id="a-5E"></a>但分两界勿相并入。<a id="a-5F"></a>古云。<a id="a-5G"></a>一肘实为胶柱。<a id="a-5H"></a>作法方便唱相法则。<a id="a-5I"></a>一准于前)</p>
  <p id="a5J">唱相法(威仪同前)</p>
  <p id="a5K">大德僧听。<a id="a-5L"></a>我比丘为僧唱四方大界内外相。<a id="a-5M"></a>唱外相。<a id="a-5N"></a>从此东南角某标。<a id="a-5O"></a>乃至还至东南角某标。<a id="a-5P"></a>此是大界外相一周讫(三说。<a id="a-5Q"></a>内相准此。<a id="a-5R"></a>但称内相为异。<a id="a-5S"></a>各三说讫。<a id="a-5T"></a>后总云。<a id="a-5U"></a>彼为外相此为内相。<a id="a-5V"></a>此是大界内外相三周讫)</p>
  <p id="a5W">正结大界法。</p>
  <p id="a5X">大德僧听。<a id="a-5Y"></a>此某甲比丘。<a id="a-5Z"></a>唱四方界相及除内地。<a id="a-5a"></a>今僧结作僧大界共住共布萨共得施。<a id="a-5b"></a>若僧时到僧忍听。<a id="a-5c"></a>白如是。<a id="a-5d"></a>大德僧听。<a id="a-5e"></a>此某甲比丘。<a id="a-5f"></a>唱四方界相及除内地。<a id="a-5g"></a>今僧结作僧大界共住共布萨共得施。<a id="a-5h"></a>谁诸长老忍默然不忍者说。<a id="a-5i"></a>僧已结某甲比丘唱四方界相及除内地作僧大界共住共布萨共得施竟。<a id="a-5j"></a>僧忍默然故。<a id="a-5k"></a>是事如是持(若无戒场不除内地。<a id="a-5l"></a>但除内地一句为异)</p>
  <p id="a5m">解大界法(方便如前)</p>
  <p id="a5n">大德僧听。<a id="a-5o"></a>此一住处。<a id="a-5p"></a>僧共住共布萨共得施。<a id="a-5q"></a>先结此界今解。<a id="a-5r"></a>若僧时到僧忍听。<a id="a-5s"></a>白如是。<a id="a-5t"></a>大德僧听。<a id="a-5u"></a>此一住处。<a id="a-5v"></a>僧共住共布萨共得施。<a id="a-5w"></a>先结此界今解。<a id="a-5x"></a>谁诸长老忍默然不忍者说。<a id="a-5y"></a>僧已解先所结界竟。<a id="a-5z"></a>僧忍默然故是事如是持(此解界文牒三共者。<a id="a-60"></a>表与戒场大小为异)</p>
  <p id="a61">第二结解衣界法(因憍陈如持粪扫衣路行疲极。<a id="a-62"></a>故开此法。<a id="a-63"></a>界大蓝小。<a id="a-64"></a>方可须结。<a id="a-65"></a>蓝大或等。<a id="a-66"></a>并不用之)</p>
  <p id="a67">大德僧听。<a id="a-68"></a>此结界处聚落中(谓城堑篱栅之内也)</p>
  <p id="a69">若聚落界(谓城堑等外人所行处。<a id="a-6A"></a>及有惭愧人大小行处。<a id="a-6B"></a>上之二处。<a id="a-6C"></a>四分十诵并悉除之。<a id="a-6D"></a>今不除者宗殊故也)</p>
  <p id="a6E">共住共布萨共得施。<a id="a-6F"></a>今结作不失衣界。<a id="a-6G"></a>若僧时到僧忍听。<a id="a-6H"></a>白如是。<a id="a-6I"></a>大德僧听。<a id="a-6J"></a>此结界处聚落界共住共布萨共得施。<a id="a-6K"></a>今结作不失衣界。<a id="a-6L"></a>谁诸长老忍默然不忍者说。<a id="a-6M"></a>僧已结作不失衣界竟。<a id="a-6N"></a>僧忍默然故。<a id="a-6O"></a>是事如是持。</p>
  <p id="a6P">解衣界法。</p>
  <p id="a6Q">大德僧听。<a id="a-6R"></a>此结界处聚落中若聚落界。<a id="a-6S"></a>先结作不失衣界。<a id="a-6T"></a>僧今解之。<a id="a-6U"></a>若僧时到僧忍听。<a id="a-6V"></a>白如是。<a id="a-6W"></a>大德僧听。<a id="a-6X"></a>此结界处聚落中若聚落界。<a id="a-6Y"></a>先结作不失衣界。<a id="a-6Z"></a>僧今解之。<a id="a-6a"></a>谁诸长老忍默然不忍者说。<a id="a-6b"></a>僧已解不失衣界竟。<a id="a-6c"></a>僧忍默然故。<a id="a-6d"></a>是事如是持(初结僧先后解僧后)</p>
  <p id="a6e">第三结食界法(净有三种并文具显)</p>
  <p id="a6f">一他处净(有一织师。<a id="a-6g"></a>中路起屋。<a id="a-6h"></a>比丘欲于屋中作食安食。<a id="a-6i"></a>佛言。<a id="a-6j"></a>听于白衣舍作净屋。<a id="a-6k"></a>后以施僧。<a id="a-6l"></a>亦听为净屋)</p>
  <p id="a6m">二处分净(佛言。<a id="a-6n"></a>若作新住处。<a id="a-6o"></a>应先指某处作净地。<a id="a-6p"></a>便可安食。<a id="a-6q"></a>若未羯磨不得入中至明相出。<a id="a-6r"></a>有云。<a id="a-6s"></a>未羯磨者谓简净地羯磨。<a id="a-6t"></a>今正以处分为羯磨)</p>
  <p id="a6u">三羯磨净(诸比丘着食净屋中为人所偷。<a id="a-6v"></a>佛言。<a id="a-6w"></a>应羯磨中房作净处。<a id="a-6x"></a>诸比丘欲羯磨一房墙内。<a id="a-6y"></a>或齐屋溜处。<a id="a-6z"></a>或于中庭。<a id="a-70"></a>或房一角。<a id="a-71"></a>或半房等作净地。<a id="a-72"></a>佛言听。<a id="a-73"></a>应在院外结之律。<a id="a-74"></a>虽无文义。<a id="a-75"></a>应唱相言也)</p>
  <p id="a76">大德僧听。<a id="a-77"></a>我比丘为僧唱安食净处。<a id="a-78"></a>此僧伽蓝内东厢厨院中。<a id="a-79"></a>结作净地(三说若庭中房内或诸果树下并随处称之)</p>
  <p id="a7A">大德僧听。<a id="a-7B"></a>今以某房作僧安食净处。<a id="a-7C"></a>若僧时到僧忍听。<a id="a-7D"></a>白如是。<a id="a-7E"></a>大德僧听。<a id="a-7F"></a>今以某房作僧安食净处。<a id="a-7G"></a>谁诸长老忍默然不忍者说。<a id="a-7H"></a>僧已以某房作僧安食净处竟。<a id="a-7I"></a>僧忍默然故。<a id="a-7J"></a>是事如是持解法(律无解文翻结为解)</p>
  <p id="a7K">大德僧听。<a id="a-7L"></a>彼某房先作僧安食净处。<a id="a-7M"></a>僧今解之。<a id="a-7N"></a>若僧时到僧忍听。<a id="a-7O"></a>白如是。<a id="a-7P"></a>大德僧听。<a id="a-7Q"></a>彼某房先作僧安食净处。<a id="a-7R"></a>僧今解之。<a id="a-7S"></a>谁诸长老忍默然不忍者说。<a id="a-7T"></a>僧已解某房安食净处竟。<a id="a-7U"></a>僧忍默然故。<a id="a-7V"></a>是事如是持(若有多处一时。<a id="a-7W"></a>标名解结亦得若处分净。<a id="a-7X"></a>还以处分解之也)</p>
  <p id="a7Y">通结僧坊作净地法(有比丘欲通羯磨僧坊内作净地。<a id="a-7Z"></a>佛言听)</p>
  <p id="a7a">大德僧听。<a id="a-7b"></a>此一住处共住布萨共得施僧。<a id="a-7c"></a>今结作净地。<a id="a-7d"></a>除某处(有云。<a id="a-7e"></a>除某处者。<a id="a-7f"></a>谓除净地。<a id="a-7g"></a>故知此是简净地法。<a id="a-7h"></a>今云。<a id="a-7i"></a>除者谓僧住处。<a id="a-7j"></a>为通结故。<a id="a-7k"></a>所以言除。<a id="a-7l"></a>此即结文。<a id="a-7m"></a>非简法也)</p>
  <p id="a7n">若僧时到僧忍听。<a id="a-7o"></a>白如是。<a id="a-7p"></a>大德僧听。<a id="a-7q"></a>此一住处共住共布萨共得施。<a id="a-7r"></a>僧今结作净地。<a id="a-7s"></a>除某处。<a id="a-7t"></a>谁诸长老忍默然不忍者说。<a id="a-7u"></a>僧已结作净地竟。<a id="a-7v"></a>僧忍默然故。<a id="a-7w"></a>是事如是持解法大德僧听。<a id="a-7x"></a>此一住处先结作净地。<a id="a-7y"></a>僧今解之。<a id="a-7z"></a>若僧时到僧忍听。<a id="a-80"></a>白如是。<a id="a-81"></a>大德僧听。<a id="a-82"></a>此一住处先结作净地。<a id="a-83"></a>僧今解之。<a id="a-84"></a>谁诸长老忍默然不忍者说。<a id="a-85"></a>僧已解净地竟。<a id="a-86"></a>僧忍默然故。<a id="a-87"></a>是事如是持。</p>
  <p id="a88">(净地之所为。<a id="a-89"></a>防二。<a id="a-8A"></a>内煮宿。<a id="a-8B"></a>食药。<a id="a-8C"></a>教称不净。<a id="a-8D"></a>以此而啖垢业滋深。<a id="a-8E"></a>护净诸教明显。<a id="a-8F"></a>但食为同命。<a id="a-8G"></a>凡圣所凭。<a id="a-8H"></a>信教存道。<a id="a-8I"></a>特宜诫慎)</p>
  <p id="a8J">第三诸戒受舍(受之意者。<a id="a-8K"></a>一拟防非断。<a id="a-8L"></a>除业惑。<a id="a-8M"></a>二为生福证显法身故。<a id="a-8N"></a>戒经云。<a id="a-8O"></a>戒为净身。<a id="a-8P"></a>定为净心。<a id="a-8Q"></a>慧清烦恼。<a id="a-8R"></a>若无明慧烦恼不除。<a id="a-8S"></a>若无正定明慧不发。<a id="a-8T"></a>若无禁戒正定不成也。<a id="a-8U"></a>以圣人业惑虽尽犹持禁戒固若金刚。<a id="a-8V"></a>三教显功诚说非一。<a id="a-8W"></a>然禁通俗戒分多品。<a id="a-8X"></a>始微终着。<a id="a-8Y"></a>位列五科。<a id="a-8Z"></a>一三归。<a id="a-8a"></a>二五戒。<a id="a-8b"></a>三八戒。<a id="a-8c"></a>四十戒。<a id="a-8d"></a>五具戒。<a id="a-8e"></a>能受之人约位有七。<a id="a-8f"></a>即谓七众。<a id="a-8g"></a>如下具彰也)</p>
  <p id="a8h">第三受三归法(佛法与僧。<a id="a-8i"></a>真归依处。<a id="a-8j"></a>能生福智。<a id="a-8k"></a>能为覆护。<a id="a-8l"></a>归趣依投。<a id="a-8m"></a>越四魔境。<a id="a-8n"></a>多论云。<a id="a-8o"></a>以三宝为所归。<a id="a-8p"></a>欲令救护不得侵陵。<a id="a-8q"></a>涅槃经三跳明过厄难。<a id="a-8r"></a>既创翻邪。<a id="a-8s"></a>故标为首。<a id="a-8t"></a>佛谓清净法身。<a id="a-8u"></a>二智显证五分成立。<a id="a-8v"></a>法谓灭谛。<a id="a-8w"></a>僧谓第一义。<a id="a-8x"></a>僧于此境诚心决定崇重僧向受无疑二师授资顺明了方成也)</p>
  <p id="a8y">我某甲尽形受。<a id="a-8z"></a>归依佛。<a id="a-90"></a>归依法。<a id="a-91"></a>归依比丘僧(三说)我某甲尽形受。<a id="a-92"></a>归依佛已归依法已。<a id="a-93"></a>归依比丘僧已(三说)</p>
  <p id="a94">第二受五戒法(希有希有校量功德经云。<a id="a-95"></a>佛告阿难若三千大千世界满中如来。<a id="a-96"></a>如稻麻竹[竺-二+韋]。<a id="a-97"></a>若人四事具足供养。<a id="a-98"></a>满二万岁。<a id="a-99"></a>诸佛灭后各起宝塔。<a id="a-9A"></a>复以香华种种供养。<a id="a-9B"></a>其福虽多。<a id="a-9C"></a>不如有人以淳净心归依佛法僧所得功德。<a id="a-9D"></a>百分不及一。<a id="a-9E"></a>千分百千分乃至算数譬喻所不能及。<a id="a-9F"></a>复以一弹指顷十善戒福转胜前。<a id="a-9G"></a>一日一夜受持八戒。<a id="a-9H"></a>若尽形受持五戒。<a id="a-9I"></a>若沙弥戒。<a id="a-9J"></a>沙弥尼戒。<a id="a-9K"></a>式叉摩那戒。<a id="a-9L"></a>比丘尼戒。<a id="a-9M"></a>若比丘戒。<a id="a-9N"></a>福转胜前不可为喻。<a id="a-9O"></a>然于受戒前。<a id="a-9P"></a>须具问遮难。<a id="a-9Q"></a>故善生经云。<a id="a-9R"></a>汝不盗现前僧物不。<a id="a-9S"></a>于六亲所比丘比丘尼所行不净行。<a id="a-9T"></a>父母师长有病弃去。<a id="a-9U"></a>不杀发菩提心众生。<a id="a-9V"></a>如具问已。<a id="a-9W"></a>若言无者。<a id="a-9X"></a>应为说法开导心怀令生信乐。<a id="a-9Y"></a>智度论中。<a id="a-9Z"></a>时局尽形数定。<a id="a-9a"></a>谓一分少分多分满分断淫等五。<a id="a-9b"></a>俱舍论中。<a id="a-9c"></a>五种定限不发律仪。<a id="a-9d"></a>教既被机任时行用。<a id="a-9e"></a>阿含经云。<a id="a-9f"></a>于受戒前忏悔罪已。<a id="a-9g"></a>然后与受也)</p>
  <p id="a9h">我某甲。<a id="a-9i"></a>归依佛归依法归依僧。<a id="a-9j"></a>尽形寿为优婆塞。<a id="a-9k"></a>如来至真等正觉。<a id="a-9l"></a>是我世尊(三说)我某甲。<a id="a-9m"></a>归依佛竟归依法竟归依僧竟。<a id="a-9n"></a>尽形寿为优婆塞。<a id="a-9o"></a>如来至真等正觉。<a id="a-9p"></a>是我世尊(三说已得戒竟应为说相)尽形寿不杀生。<a id="a-9q"></a>是优婆塞戒。<a id="a-9r"></a>能持不。<a id="a-9s"></a>(答言能持)尽形寿不偷盗。<a id="a-9t"></a>是优婆塞戒。<a id="a-9u"></a>能持不。<a id="a-9v"></a>(答言能持)尽形寿不邪淫。<a id="a-9w"></a>是优婆塞戒。<a id="a-9x"></a>能持不。<a id="a-9y"></a>(答言能持)尽形寿不妄语。<a id="a-9z"></a>是优婆塞戒。<a id="a-A0"></a>能持不。<a id="a-A1"></a>(答言能持)尽形寿不饮酒。<a id="a-A2"></a>是优婆塞戒。<a id="a-A3"></a>能持不。<a id="a-A4"></a>(答言能。<a id="a-A5"></a>前四轻重一同具戒。<a id="a-A6"></a>如优婆塞五戒相经说。<a id="a-A7"></a>及有六重二十八轻。<a id="a-A8"></a>如善生等经广说。<a id="a-A9"></a>然应发愿引行令增。<a id="a-AA"></a>然有经云。<a id="a-AB"></a>设有持戒。<a id="a-AC"></a>不发愿者。<a id="a-AD"></a>得少许福。<a id="a-AE"></a>引古证之)</p>
  <p id="aAF">第三受八戒法(善生经增一阿含经云。<a id="a-AG"></a>佛告优婆塞。<a id="a-AH"></a>当于八日十五日。<a id="a-AI"></a>诣长老比丘所受八戒。<a id="a-AJ"></a>论中总许五众受之。<a id="a-AK"></a>若无人时自受亦得。<a id="a-AL"></a>成实论中。<a id="a-AM"></a>五戒八戒俱通长短。<a id="a-AN"></a>或一年一月半日半夜。<a id="a-AO"></a>重受减受并得戒法)</p>
  <p id="aAP">我某甲。<a id="a-AQ"></a>归依佛归依法归依僧。<a id="a-AR"></a>(一日一夜随长短称)为净行优婆塞。<a id="a-AS"></a>(三说)我某甲。<a id="a-AT"></a>归依佛竟归依法竟归依僧竟。<a id="a-AU"></a>(一日一夜随长短称)为净行优婆塞。<a id="a-AV"></a>(三说)如诸佛尽形寿不杀生。<a id="a-AW"></a>某甲一日一夜不杀生。<a id="a-AX"></a>能持不。<a id="a-AY"></a>(答言能持)如是不偷盗。<a id="a-AZ"></a>不淫。<a id="a-Aa"></a>不妄语。<a id="a-Ab"></a>不饮酒。<a id="a-Ac"></a>离花香璎珞香油涂身。<a id="a-Ad"></a>离高广胜床上座。<a id="a-Ae"></a>离作倡伎乐故往观听。<a id="a-Af"></a>非时食。<a id="a-Ag"></a>(并如上问答。<a id="a-Ah"></a>然有以前八是戒。<a id="a-Ai"></a>后离非时食一是斋。<a id="a-Aj"></a>或有以第七第八合为第七离。<a id="a-Ak"></a>非时食为第八戒)</p>
  <p id="aAl">第四受十戒法(此下三品。<a id="a-Am"></a>是出家戒。<a id="a-An"></a>但出家之益难以言宣。<a id="a-Ao"></a>出家功德经云。<a id="a-Ap"></a>出家功德。<a id="a-Aq"></a>高于须弥。<a id="a-Ar"></a>深于巨海。<a id="a-As"></a>广于虚空。<a id="a-At"></a>无量无边胜明千人之眼。<a id="a-Au"></a>又胜救千人之目。<a id="a-Av"></a>僧祇律云。<a id="a-Aw"></a>一日出家修梵行。<a id="a-Ax"></a>灭二十劫恶道苦。<a id="a-Ay"></a>大悲经云。<a id="a-Az"></a>若以袈裟四寸着身。<a id="a-B0"></a>五种功德不。<a id="a-B1"></a>出贤劫之中当证三乘圣果。<a id="a-B2"></a>若障出家罪。<a id="a-B3"></a>则极重广有成教。<a id="a-B4"></a>何能繁述)</p>
  <p id="aB5">先明作畜众法(准受戒法中。<a id="a-B6"></a>若授人具足戒。<a id="a-B7"></a>度沙弥。<a id="a-B8"></a>为人作依止。<a id="a-B9"></a>皆应具多种德。<a id="a-BA"></a>谓成就戒。<a id="a-BB"></a>成就威仪。<a id="a-BC"></a>畏慎小罪。<a id="a-BD"></a>多闻能持佛所说法。<a id="a-BE"></a>善诵二部律分别其义。<a id="a-BF"></a>能教弟子增戒增心增慧。<a id="a-BG"></a>能除弟子疑。<a id="a-BH"></a>能使人除。<a id="a-BI"></a>能治弟子病。<a id="a-BJ"></a>能使人治。<a id="a-BK"></a>能教弟子舍恶邪见。<a id="a-BL"></a>能令人教舍。<a id="a-BM"></a>能回弟子国土觉。<a id="a-BN"></a>能使人回。<a id="a-BO"></a>若满十岁等。<a id="a-BP"></a>违者突吉罗。<a id="a-BQ"></a>尼戒中云。<a id="a-BR"></a>比丘尼虽满十二岁。<a id="a-BS"></a>种种诸病及无所知。<a id="a-BT"></a>而畜弟子不教诫故。<a id="a-BU"></a>愚闇无知不能学戒。<a id="a-BV"></a>佛言。<a id="a-BW"></a>听诸比丘尼白二羯磨然后畜众。<a id="a-BX"></a>比丘准尼义亦应有。<a id="a-BY"></a>又四分中。<a id="a-BZ"></a>时诸比丘辄便度人。<a id="a-Ba"></a>不知教授种种起过。<a id="a-Bb"></a>佛言。<a id="a-Bc"></a>听僧与受具足者白二羯磨畜。<a id="a-Bd"></a>依止沙弥亦尔。<a id="a-Be"></a>文言。<a id="a-Bf"></a>应到僧中脱革屣偏袒右肩胡跪合掌乞云)</p>
  <p id="aBg">大德僧听。<a id="a-Bh"></a>我某甲比丘。<a id="a-Bi"></a>已满十岁欲畜众。<a id="a-Bj"></a>从僧乞僧畜众羯磨。<a id="a-Bk"></a>善哉僧。<a id="a-Bl"></a>与我作畜众羯磨。<a id="a-Bm"></a>(如是三乞。<a id="a-Bn"></a>佛言。<a id="a-Bo"></a>诸比丘应筹量观察。<a id="a-Bp"></a>此比丘堪畜众不。<a id="a-Bq"></a>不堪不应与作羯磨。<a id="a-Br"></a>若堪应与作羯磨也)</p>
  <p id="aBs">大德僧听。<a id="a-Bt"></a>此某甲比丘。<a id="a-Bu"></a>已满十岁欲畜某甲为众。<a id="a-Bv"></a>从僧乞畜众羯磨。<a id="a-Bw"></a>僧今与作畜众羯磨。<a id="a-Bx"></a>若僧时到僧忍听。<a id="a-By"></a>白如是。<a id="a-Bz"></a>大德僧听。<a id="a-C0"></a>某甲比丘已满十岁。<a id="a-C1"></a>欲畜某甲为众。<a id="a-C2"></a>从僧乞畜众羯磨。<a id="a-C3"></a>僧今与作畜众羯磨。<a id="a-C4"></a>谁诸长老忍默然不忍者说。<a id="a-C5"></a>僧已与某甲比丘作畜众羯磨竟。<a id="a-C6"></a>僧忍默然故。<a id="a-C7"></a>是事如是持。</p>
  <p id="aC8">初度沙弥法(律中。<a id="a-C9"></a>听度七岁小儿能驱乌者。<a id="a-CA"></a>僧祇云。<a id="a-CB"></a>若过七十坐起须人不得度。<a id="a-CC"></a>若能修习诸业亦听出家。<a id="a-CD"></a>应为说苦事。<a id="a-CE"></a>一食一住一眠多觉。<a id="a-CF"></a>若能者应度此律。<a id="a-CG"></a>若欲度人。<a id="a-CH"></a>房房礼僧足。<a id="a-CI"></a>自称名字。<a id="a-CJ"></a>令僧尽识。<a id="a-CK"></a>依四分律。<a id="a-CL"></a>作形法二问。<a id="a-CM"></a>单白羯磨度之。<a id="a-CN"></a>仪式钞中委述)</p>
  <p id="aCO">正受十戒法我某甲。<a id="a-CP"></a>归依佛归依法归依比丘僧。<a id="a-CQ"></a>我今于释迦牟尼如来应供等正觉所。<a id="a-CR"></a>出家作沙弥。<a id="a-CS"></a>和上某甲。<a id="a-CT"></a>(三说)我某甲。<a id="a-CU"></a>归依佛竟归依法竟归依比丘僧竟。<a id="a-CV"></a>我今于释迦牟尼如来应供等正觉所。<a id="a-CW"></a>出家作沙弥。<a id="a-CX"></a>和上某甲。<a id="a-CY"></a>(三说)尽形寿不杀生。<a id="a-CZ"></a>是沙弥戒。<a id="a-Ca"></a>能持不(答言能持)不偷盗。<a id="a-Cb"></a>不淫。<a id="a-Cc"></a>不妄语。<a id="a-Cd"></a>不饮酒。<a id="a-Ce"></a>不歌舞作倡伎乐。<a id="a-Cf"></a>不往观听。<a id="a-Cg"></a>不着花香涂身。<a id="a-Ch"></a>不坐高广大床上。<a id="a-Ci"></a>不受畜金银及钱(皆如上问答。<a id="a-Cj"></a>依请僧福田经。<a id="a-Ck"></a>沙弥应知五德十数。<a id="a-Cl"></a>此既常行应如钞列)</p>
  <p id="aCm">第五受大戒法(戒为生死舟船。<a id="a-Cn"></a>定慧根本。<a id="a-Co"></a>三身四智无不凭斯。<a id="a-Cp"></a>必须缘法相应称教具足。<a id="a-Cq"></a>如一乖阙戒品不生。<a id="a-Cr"></a>但缘繁多岂能委叙。<a id="a-Cs"></a>今且大概要具五如。<a id="a-Ct"></a>一能受人如。<a id="a-Cu"></a>此有五种。<a id="a-Cv"></a>一报是人道。<a id="a-Cw"></a>二诸根具足。<a id="a-Cx"></a>三身器清净。<a id="a-Cy"></a>四出家相具。<a id="a-Cz"></a>五得少法。<a id="a-D0"></a>二所对境如。<a id="a-D1"></a>此有七种。<a id="a-D2"></a>一结界成就。<a id="a-D3"></a>二有能秉法僧。<a id="a-D4"></a>三僧数满足。<a id="a-D5"></a>四界内尽集。<a id="a-D6"></a>五羯磨如法。<a id="a-D7"></a>六资缘具足。<a id="a-D8"></a>七佛法时中。<a id="a-D9"></a>三发心乞戒。<a id="a-DA"></a>四心境相应。<a id="a-DB"></a>五事成究竟。<a id="a-DC"></a>谓从请终千受竟。<a id="a-DD"></a>前后不亏方成办事。<a id="a-DE"></a>正授戒中须具九法)</p>
  <p id="aDF">一请和上法(律云。<a id="a-DG"></a>诸比丘无和上阿阇梨故威仪失节不系念在前。<a id="a-DH"></a>不善护诸根入聚落乞食。<a id="a-DI"></a>高声乱语被讥呵。<a id="a-DJ"></a>复有病比丘。<a id="a-DK"></a>无人瞻视由此命终。<a id="a-DL"></a>佛从今以十利故。<a id="a-DM"></a>听诸比丘有和上。<a id="a-DN"></a>和上自然生心爱念弟子如儿。<a id="a-DO"></a>弟子生心敬重和上如父。<a id="a-DP"></a>勤相教诫更相敬叹。<a id="a-DQ"></a>能增广佛法使得久住。<a id="a-DR"></a>所请和上须具德位。<a id="a-DS"></a>谓成就威仪畏罪多闻诵二部律。<a id="a-DT"></a>能教弟子增戒心慧。<a id="a-DU"></a>能为弟子除疑治病使舍邪见国土觉等。<a id="a-DV"></a>若满十岁。<a id="a-DW"></a>律有多法不能备载。<a id="a-DX"></a>度沙弥依止亦如是。<a id="a-DY"></a>其共别行法如律具明。<a id="a-DZ"></a>请之法式。<a id="a-Da"></a>应偏袒右肩脱革屣胡跪合掌请云)</p>
  <p id="aDb">我某甲。<a id="a-Dc"></a>今求尊为和上。<a id="a-Dd"></a>尊为我作和上。<a id="a-De"></a>我乐尊为和上故。<a id="a-Df"></a>得受具足戒(三说和上应答云)可尔(或言)当教授汝(或言)汝莫放逸(二阿阇梨亦须加请)二安受戒人(佛言。<a id="a-Dg"></a>听将受戒人着戒坛外眼见耳不闻处)</p>
  <p id="aDh">三差教师法(和上应语羯磨师云)长老今作羯磨(复语教师云)长老今受羯磨(如是差已羯磨师云)大德僧听。<a id="a-Di"></a>某甲求某甲受具足戒。<a id="a-Dj"></a>某甲作教师若僧时到僧忍听。<a id="a-Dk"></a>白如是。<a id="a-Dl"></a>四教师捡(一问和上二问受人。<a id="a-Dm"></a>先问和上。<a id="a-Dn"></a>应起至和上前云)</p>
  <p id="aDo">已度此人未(若言未应语言)先度之(若言已度应语言)为作和上未(若言未应语为作和上若言已作应问云)</p>
  <p id="aDp">弟子衣钵具不(若言未具。<a id="a-Dq"></a>应语为具。<a id="a-Dr"></a>若言已具应问云)</p>
  <p id="aDs">为自有从人借(若言从人借令舍。<a id="a-Dt"></a>若自有。<a id="a-Du"></a>便往慰劳受者云)</p>
  <p id="aDv">汝莫怖惧。<a id="a-Dw"></a>须臾持汝着高胜处。<a id="a-Dx"></a>何者是僧伽梨。<a id="a-Dy"></a>何者是优多罗僧。<a id="a-Dz"></a>何者是安陀会(若言不解者。<a id="a-E0"></a>应教诫之。<a id="a-E1"></a>应与三衣钵。<a id="a-E2"></a>若先不相识。<a id="a-E3"></a>不应云雾闇时为教。<a id="a-E4"></a>着时应密[禾*見]。<a id="a-E5"></a>无重病不。<a id="a-E6"></a>又应语云)</p>
  <p id="aE7">汝某甲听。<a id="a-E8"></a>今是实语时。<a id="a-E9"></a>我今问汝。<a id="a-EA"></a>若实言实。<a id="a-EB"></a>不实言不实(僧祇云。<a id="a-EC"></a>汝若不实答。<a id="a-ED"></a>便欺诳天魔梵沙门婆罗门诸天世人。<a id="a-EE"></a>亦欺诳如来及以众僧。<a id="a-EF"></a>自得大罪也)</p>
  <p id="aEG">汝不杀父耶。<a id="a-EH"></a>汝不杀母耶。<a id="a-EI"></a>汝不杀阿罗汉耶。<a id="a-EJ"></a>汝不恶心出佛身血耶。<a id="a-EK"></a>汝不破和合僧耶。<a id="a-EL"></a>汝不犯比丘尼耶。<a id="a-EM"></a>汝非非人耶。<a id="a-EN"></a>汝非畜生耶。<a id="a-EO"></a>汝非黄门耶。<a id="a-EP"></a>汝非二形耶。<a id="a-EQ"></a>汝非自剃头自称比丘耶。<a id="a-ER"></a>汝非舍内外道耶。<a id="a-ES"></a>汝不曾出家持戒不完具耶(随问答皆言无者又应问言)人有如是等病。<a id="a-ET"></a>癞痈疽干痟癫狂漏热肿脂出有不。<a id="a-EU"></a>汝非负债人不。<a id="a-EV"></a>非官人不。<a id="a-EW"></a>非奴不。<a id="a-EX"></a>年满二十不。<a id="a-EY"></a>衣钵具不。<a id="a-EZ"></a>受请和上未。<a id="a-Ea"></a>汝字何等。<a id="a-Eb"></a>和上字何等。<a id="a-Ec"></a>父母听不。<a id="a-Ed"></a>欲受具足戒不(如是问答又应教云)众中更当如是问汝。<a id="a-Ee"></a>汝亦应如实答(一一问答皆如法已)五召入众法(教师应还坛上立语羯磨师云)我已教授某甲如法竟(羯磨师应作白)大德僧听。<a id="a-Ef"></a>某甲。<a id="a-Eg"></a>求某甲受具足戒。<a id="a-Eh"></a>某甲如法教授竟应使将来。<a id="a-Ei"></a>若僧时到僧忍听。<a id="a-Ej"></a>白如是。</p>
  <p id="aEk">六教乞戒法(教师应将来至僧。<a id="a-El"></a>次第礼僧足。<a id="a-Em"></a>向羯磨师右膝着地合掌。<a id="a-En"></a>教师教乞戒云)</p>
  <p id="aEo">大德僧听。<a id="a-Ep"></a>我某甲。<a id="a-Eq"></a>求某甲和上受具足戒。<a id="a-Er"></a>今从僧乞受具足戒。<a id="a-Es"></a>愿僧拔济我。<a id="a-Et"></a>怜愍故(三说已教师还就本坐)七戒师问白法(羯磨师应作白云)大德僧听。<a id="a-Eu"></a>此某甲。<a id="a-Ev"></a>求某甲受具足戒。<a id="a-Ew"></a>今从僧乞受具足戒。<a id="a-Ex"></a>我今当问诸难事。<a id="a-Ey"></a>及为作受具足戒羯磨。<a id="a-Ez"></a>若僧时到僧忍听。<a id="a-F0"></a>白如是八羯磨师问法(应问言。<a id="a-F1"></a>今是实语时。<a id="a-F2"></a>乃至欲受具足戒不。<a id="a-F3"></a>一一如上教师问法也)</p>
  <p id="aF4">九正授戒法(萨婆多论云。<a id="a-F5"></a>凡欲受戒。<a id="a-F6"></a>先为说法开导心怀。<a id="a-F7"></a>令于一切有情境上起慈悲心。<a id="a-F8"></a>誓救一切众生。<a id="a-F9"></a>令离五趣证三乘果。<a id="a-FA"></a>勿求自度。<a id="a-FB"></a>受持禁戒。<a id="a-FC"></a>起此增上心。<a id="a-FD"></a>便得增上戒。<a id="a-FE"></a>又戒是诸善根本菩提正因。<a id="a-FF"></a>惟人道中无遮难者得受此戒。<a id="a-FG"></a>汝今生处人中。<a id="a-FH"></a>身无遮难。<a id="a-FI"></a>堪受具戒。<a id="a-FJ"></a>甚为希有。<a id="a-FK"></a>当一心专注凭仗众僧求此戒法。<a id="a-FL"></a>如病念医。<a id="a-FM"></a>如饥须食。<a id="a-FN"></a>羯磨神验众僧力大。<a id="a-FO"></a>须臾能举法界功德置汝身中。<a id="a-FP"></a>汝当欢喜一心谛受。<a id="a-FQ"></a>如是教已应作白言)</p>
  <p id="aFR">大德僧听。<a id="a-FS"></a>此某甲。<a id="a-FT"></a>求某甲受具足戒。<a id="a-FU"></a>某甲自说清净。<a id="a-FV"></a>无诸难事。<a id="a-FW"></a>三衣钵具。<a id="a-FX"></a>已受和上。<a id="a-FY"></a>父母听许。<a id="a-FZ"></a>已从僧乞受具足戒。<a id="a-Fa"></a>僧今与某甲受具足戒和上某甲。<a id="a-Fb"></a>若僧时到僧忍听。<a id="a-Fc"></a>白如是(僧祇律云。<a id="a-Fd"></a>作白已问僧成就不。<a id="a-Fe"></a>乃至羯磨第一第二第三亦如是问。<a id="a-Ff"></a>问已须答成与不成。<a id="a-Fg"></a>十诵云。<a id="a-Fh"></a>羯磨时当一心听。<a id="a-Fi"></a>莫余觉余思惟。<a id="a-Fj"></a>敬重正思惟。<a id="a-Fk"></a>心心忆念应分别之。<a id="a-Fl"></a>违者突吉罗)</p>
  <p id="aFm">大德僧听。<a id="a-Fn"></a>此某甲。<a id="a-Fo"></a>求某甲受具足戒。<a id="a-Fp"></a>某甲自说清净。<a id="a-Fq"></a>无诸难事。<a id="a-Fr"></a>三衣钵具。<a id="a-Fs"></a>已受和上。<a id="a-Ft"></a>父母听许。<a id="a-Fu"></a>已从僧乞受具足戒。<a id="a-Fv"></a>僧今与某甲受具足戒和上某甲。<a id="a-Fw"></a>谁诸长老忍默然不忍者说(三说)僧已与某甲受具足戒和上某甲竟。<a id="a-Fx"></a>僧忍默然故。<a id="a-Fy"></a>是事如是持次说堕相(时诸比丘受具戒已。<a id="a-Fz"></a>在前归还。<a id="a-G0"></a>新受戒人犯重罪。<a id="a-G1"></a>佛言。<a id="a-G2"></a>受具戒竟应为说十二法四堕法四喻法四依法)</p>
  <p id="aG3">汝某甲听。<a id="a-G4"></a>世尊应供等正觉说是四堕法。<a id="a-G5"></a>若比丘犯一一法非释种子。<a id="a-G6"></a>汝终不得乃至以欲染心视女人。<a id="a-G7"></a>若比丘行淫法乃至共畜生。<a id="a-G8"></a>非沙门非释种子。<a id="a-G9"></a>汝尽形寿不应犯。<a id="a-GA"></a>能持不(答言能持)汝终不得乃至草叶不与而取。<a id="a-GB"></a>若比丘盗五钱若五钱物。<a id="a-GC"></a>非沙门非释种子。<a id="a-GD"></a>汝尽形寿不应犯。<a id="a-GE"></a>能持不(答言能持)汝终不得乃至杀蚁子。<a id="a-GF"></a>若比丘若人若人类。<a id="a-GG"></a>自手杀若教人杀若求刀与若教死若赞死。<a id="a-GH"></a>咄丈夫用恶活为死胜生。<a id="a-GI"></a>非沙门非释种子。<a id="a-GJ"></a>汝尽形寿不应犯。<a id="a-GK"></a>能持不(答言能持)汝终不得乃至戏笑妄语。<a id="a-GL"></a>若比丘实无过人法。<a id="a-GM"></a>自称得过人法。<a id="a-GN"></a>诸禅解脱三昧正受及诸道果。<a id="a-GO"></a>非沙门非释种子。<a id="a-GP"></a>汝尽形寿不应犯。<a id="a-GQ"></a>能持不(答言能持)诸佛世尊。<a id="a-GR"></a>为示现事善说譬喻。<a id="a-GS"></a>犹如人死终不能以此身更生。<a id="a-GT"></a>如针鼻决永不复得为针用。<a id="a-GU"></a>如多罗树心断更不生不增不广。<a id="a-GV"></a>如石破不可复合。<a id="a-GW"></a>若比丘犯一一堕法。<a id="a-GX"></a>还得比丘法。<a id="a-GY"></a>无有是处。</p>
  <p id="aGZ">受四依法(应语言)汝某甲听。<a id="a-Ga"></a>世尊应供等正觉说四依法。<a id="a-Gb"></a>比丘尽形寿依粪扫衣住。<a id="a-Gc"></a>出家受具足戒。<a id="a-Gd"></a>能持不(答言能)若后得劫贝衣钦婆罗衣拘舍那衣他家衣。<a id="a-Ge"></a>皆是长得。<a id="a-Gf"></a>比丘尽形寿依乞食住。<a id="a-Gg"></a>出家受具足戒。<a id="a-Gh"></a>能持不(答言能)若后得僧前食后食请食。<a id="a-Gi"></a>皆是长得。<a id="a-Gj"></a>比丘尽形寿依树下住。<a id="a-Gk"></a>出家受具足戒。<a id="a-Gl"></a>能持不(答言能)若后得大小屋重屋。<a id="a-Gm"></a>皆是长得。<a id="a-Gn"></a>比丘尽形寿依残弃药住。<a id="a-Go"></a>出家受具足戒。<a id="a-Gp"></a>能持不(答言能)若后得酥油蜜石蜜。<a id="a-Gq"></a>皆是长得(复应语言)汝某甲听。<a id="a-Gr"></a>汝白四羯磨得如法受具足戒竟。<a id="a-Gs"></a>诸天龙鬼神皆作是愿。<a id="a-Gt"></a>我何时当得人身于正法律中出家受具足戒。<a id="a-Gu"></a>汝今已得。<a id="a-Gv"></a>如人受王位。<a id="a-Gw"></a>汝受比丘法亦如是。<a id="a-Gx"></a>当忍易共语恭敬受诫余戒。<a id="a-Gy"></a>和上阿阇梨当广为汝说。<a id="a-Gz"></a>汝当早得具足学三戒灭三火离三界。<a id="a-H0"></a>无复诸垢成阿罗汉(时受戒人。<a id="a-H1"></a>不知年岁及受戒时。<a id="a-H2"></a>佛言。<a id="a-H3"></a>应教令知。<a id="a-H4"></a>汝受戒时某年月日。<a id="a-H5"></a>汝应尽寿忆是事。<a id="a-H6"></a>诸律及论并云。<a id="a-H7"></a>和上阇梨为记。<a id="a-H8"></a>春夏之冬时。<a id="a-H9"></a>某月某日乃至量影。<a id="a-HA"></a>此律又云。<a id="a-HB"></a>时诸比丘无上下坐。<a id="a-HC"></a>不相恭敬。<a id="a-HD"></a>为俗讥呵。<a id="a-HE"></a>佛言。<a id="a-HF"></a>畜生尚有尊卑。<a id="a-HG"></a>况我正法而不相敬。<a id="a-HH"></a>汝等从今。<a id="a-HI"></a>先受戒者。<a id="a-HJ"></a>应受第一坐第一施恭敬礼拜。<a id="a-HK"></a>如是奉行。<a id="a-HL"></a>四分律云。<a id="a-HM"></a>当令受具戒者在前而去)</p>
  <p id="aHN">请依止师法(诸比丘和上丧。<a id="a-HO"></a>以无和上阿阇梨故。<a id="a-HP"></a>着上下衣不能如法皆如上说。<a id="a-HQ"></a>佛言。<a id="a-HR"></a>从今以十利故。<a id="a-HS"></a>听诸比丘有阿阇梨。<a id="a-HT"></a>自然生心视弟子如儿。<a id="a-HU"></a>弟子自然生心视阿阇梨如父。<a id="a-HV"></a>事如和上中说。<a id="a-HW"></a>至阇梨所文云。<a id="a-HX"></a>偏袒右肩脱革屣胡跪合掌请云)</p>
  <p id="aHY">大德一心念。<a id="a-HZ"></a>我某甲今求尊依止。<a id="a-Ha"></a>愿尊为我作依止。<a id="a-Hb"></a>我依止尊住。<a id="a-Hc"></a>尊当教诫我。<a id="a-Hd"></a>我当受尊教诫(律不云三但一具得阇梨应答云)汝莫放逸五种不共语法(时六群比丘不敬戒。<a id="a-He"></a>于师无惭无愧。<a id="a-Hf"></a>不敬不爱不供养。<a id="a-Hg"></a>佛言。<a id="a-Hh"></a>应作五种不共语法)</p>
  <p id="aHi">一语言汝莫共我语。<a id="a-Hj"></a>二汝所有莫白我。<a id="a-Hk"></a>三莫入我房。<a id="a-Hl"></a>四莫捉我衣钵及助我众事。<a id="a-Hm"></a>五莫来见我。<a id="a-Hn"></a>弟子悔过(佛言。<a id="a-Ho"></a>师作不共语时。<a id="a-Hp"></a>弟子应悔过。<a id="a-Hq"></a>偏袒右肩右膝着地。<a id="a-Hr"></a>以两手捧师足。<a id="a-Hs"></a>极自卑下白言云)</p>
  <p id="aHt">我小我痴。<a id="a-Hu"></a>后不敢复作。<a id="a-Hv"></a>(若师受悔过者弟子罪则除灭)</p>
  <p id="aHw">尼众授戒法(善见论云。<a id="a-Hx"></a>尼者女也。<a id="a-Hy"></a>摩者母也。<a id="a-Hz"></a>重尼故称之。<a id="a-I0"></a>智度论云。<a id="a-I1"></a>尼得无量律仪故。<a id="a-I2"></a>应次比丘后。<a id="a-I3"></a>佛以仪式不便故。<a id="a-I4"></a>在沙弥后)</p>
  <p id="aI5">授沙弥尼戒法(其畜众羯磨及剃发出家等法。<a id="a-I6"></a>一一如比丘中说。<a id="a-I7"></a>唯和上须满十二岁。<a id="a-I8"></a>加尼字为异。<a id="a-I9"></a>其度沙弥尼式叉摩那。<a id="a-IA"></a>大比丘尼并须别作畜众羯磨。<a id="a-IB"></a>以其年年度弟子犯罪故。<a id="a-IC"></a>或舍畜众法故。<a id="a-ID"></a>乞与之法并可准知。<a id="a-IE"></a>更不重述也)</p>
  <p id="aIF">受式叉摩那戒法(律云。<a id="a-IG"></a>时诸比丘尼。<a id="a-IH"></a>不先授弟子二岁戒。<a id="a-II"></a>便受大戒。<a id="a-IJ"></a>愚痴无知不能学戒。<a id="a-IK"></a>佛言。<a id="a-IL"></a>不应尔。<a id="a-IM"></a>犯者突吉罗。<a id="a-IN"></a>十诵中。<a id="a-IO"></a>辄度妊娠女人招致呵责。<a id="a-IP"></a>佛言。<a id="a-IQ"></a>与二岁羯磨可知有无。<a id="a-IR"></a>然六法净心二岁净心。<a id="a-IS"></a>准四分律。<a id="a-IT"></a>十八童女十岁曾嫁各二岁学戒。<a id="a-IU"></a>满二十十二已受具足戒。<a id="a-IV"></a>依此律中。<a id="a-IW"></a>或可如是。<a id="a-IX"></a>或十八童女。<a id="a-IY"></a>以不劳苦志节未成与二岁法。<a id="a-IZ"></a>十二曾嫁。<a id="a-Ia"></a>为经劳苦操行以成即与受具足。<a id="a-Ib"></a>不须学戒但作白四羯磨。<a id="a-Ic"></a>量其堪不故。<a id="a-Id"></a>尼戒云。<a id="a-Ie"></a>虽满十二岁已嫁女。<a id="a-If"></a>而女聋哑种种诸病。<a id="a-Ig"></a>诸比丘尼与受具足戒。<a id="a-Ih"></a>愚痴无知不能学戒。<a id="a-Ii"></a>佛言。<a id="a-Ij"></a>今听诸比丘尼白四羯磨与满十二岁已嫁女人受具足戒。<a id="a-Ik"></a>彼欲受戒人。<a id="a-Il"></a>应到比丘尼僧中白言。<a id="a-Im"></a>阿姨僧听。<a id="a-In"></a>我某甲已嫁满十二岁。<a id="a-Io"></a>求某甲和上受具足戒。<a id="a-Ip"></a>今从僧乞受具足戒。<a id="a-Iq"></a>善哉僧与我受具足戒。<a id="a-Ir"></a>怜愍故。<a id="a-Is"></a>如是三乞。<a id="a-It"></a>诸比丘尼应筹量。<a id="a-Iu"></a>可与受不可与受)</p>
  <p id="aIv">应一比丘尼羯磨如上(谓如上与畜众法中说。<a id="a-Iw"></a>或可作羯磨词句。<a id="a-Ix"></a>如上乞词中说。<a id="a-Iy"></a>更不别说羯磨之词)</p>
  <p id="aIz">有诸德云。<a id="a-J0"></a>此文(即是受具足戒。<a id="a-J1"></a>今以多义知非受具。<a id="a-J2"></a>但是请僧量宜可不请。<a id="a-J3"></a>秉法者幸自详之)</p>
  <p id="aJ4">乞二岁学戒法(佛言。<a id="a-J5"></a>欲受学戒人。<a id="a-J6"></a>到比丘尼僧中三乞。<a id="a-J7"></a>应具威仪。<a id="a-J8"></a>偏露右肩脱革屣。<a id="a-J9"></a>礼僧足胡跪合掌。<a id="a-JA"></a>白言)</p>
  <p id="aJB">阿姨僧听。<a id="a-JC"></a>我某甲。<a id="a-JD"></a>和上某甲。<a id="a-JE"></a>今从僧乞二岁学戒。<a id="a-JF"></a>善哉阿姨僧。<a id="a-JG"></a>与我二岁学戒。<a id="a-JH"></a>怜愍故(三说乞已。<a id="a-JI"></a>沙弥尼应住不闻处眠见处立)</p>
  <p id="aJJ">与二岁学戒法(律云。<a id="a-JK"></a>诸比丘尼。<a id="a-JL"></a>应善筹量可与不与。<a id="a-JM"></a>应作白二羯磨云)</p>
  <p id="aJN">阿姨僧听。<a id="a-JO"></a>此某甲沙弥尼和上某甲。<a id="a-JP"></a>今从僧乞二岁学戒。<a id="a-JQ"></a>僧今与某甲沙弥尼和上某甲二岁学戒。<a id="a-JR"></a>若僧时到僧忍听。<a id="a-JS"></a>白如是。<a id="a-JT"></a>阿姨僧听。<a id="a-JU"></a>此某甲沙弥尼和上某甲。<a id="a-JV"></a>今从僧乞二岁学戒。<a id="a-JW"></a>谁诸长老忍者默然不忍者说。<a id="a-JX"></a>僧已与某甲沙弥尼和上某甲二岁学戒竟。<a id="a-JY"></a>僧忍默然故是事如是持。</p>
  <p id="aJZ">次说戒相法(佛言应与说六法名字)某甲听。<a id="a-Ja"></a>如来应供等正觉说六法不得犯一切不得淫乃至以染着心看他男子。<a id="a-Jb"></a>若式叉摩那行淫法乃至畜生。<a id="a-Jc"></a>非式叉摩那非释种女。<a id="a-Jd"></a>是中尽形寿不得犯。<a id="a-Je"></a>能持不(答言能)一切不得偷盗乃至草叶。<a id="a-Jf"></a>若式叉摩那若聚落若空地他所守护物盗五钱。<a id="a-Jg"></a>非式叉摩那非释种女。<a id="a-Jh"></a>是中尽形寿不得犯。<a id="a-Ji"></a>能持不(答言能)一切杀生乃至蚁子。<a id="a-Jj"></a>若式叉摩那若以人自手断命持刀授与教人杀教死赞死。<a id="a-Jk"></a>非式叉摩那非释种女。<a id="a-Jl"></a>是中尽形寿不得犯。<a id="a-Jm"></a>能持不(答言能)一切不得妄语乃至戏笑。<a id="a-Jn"></a>若式叉摩那自无过人法。<a id="a-Jo"></a>若言有诸禅解脱三昧正受若道若果。<a id="a-Jp"></a>非式叉摩那非释种女。<a id="a-Jq"></a>是中尽形寿不得犯。<a id="a-Jr"></a>能持不(答言能)不饮酒。<a id="a-Js"></a>若式叉摩那饮酒。<a id="a-Jt"></a>非式叉摩那。<a id="a-Ju"></a>是中尽形寿不得犯。<a id="a-Jv"></a>能持不(答言能)不得非时食。<a id="a-Jw"></a>若式叉摩那非时食。<a id="a-Jx"></a>非式叉摩那。<a id="a-Jy"></a>是中尽形寿不得犯。<a id="a-Jz"></a>能持不(答言能。<a id="a-K0"></a>前四根本后二喜为故。<a id="a-K1"></a>别令其二岁修学。<a id="a-K2"></a>若犯前四应当驱摈。<a id="a-K3"></a>若犯后二。<a id="a-K4"></a>准四分律。<a id="a-K5"></a>应更与戒。<a id="a-K6"></a>然四分中。<a id="a-K7"></a>后二同此前四。<a id="a-K8"></a>即是四重方便。<a id="a-K9"></a>谓与男子身相触。<a id="a-KA"></a>盗减五钱。<a id="a-KB"></a>断畜生命作小妄语。<a id="a-KC"></a>若犯此四。<a id="a-KD"></a>亦更与戒。<a id="a-KE"></a>一切尼戒法并皆应学除自手取食授食与他。<a id="a-KF"></a>若依僧祇。<a id="a-KG"></a>随顺行十八事。<a id="a-KH"></a>若日月不满二岁。<a id="a-KI"></a>不应与受具足戒故。<a id="a-KJ"></a>四分云。<a id="a-KK"></a>一岁者十二月)受比丘尼戒法(依此宗中尼六种受戒之法。<a id="a-KL"></a>一八敬。<a id="a-KM"></a>二十一众。<a id="a-KN"></a>三二十众。<a id="a-KO"></a>四遥受。<a id="a-KP"></a>五十二曾嫁。<a id="a-KQ"></a>六义立边地十人。<a id="a-KR"></a>初局波阇一人。<a id="a-KS"></a>二准五百释女。<a id="a-KT"></a>余之四受通于一切也)</p>
  <p id="aKU">先明本法(须具八缘)一请和上法(须请之意。<a id="a-KV"></a>比丘中已释。<a id="a-KW"></a>应偏袒右肩脱革屣胡跪合掌请云)</p>
  <p id="aKX">我某甲。<a id="a-KY"></a>今求尊为和上。<a id="a-KZ"></a>尊为我作和上。<a id="a-Ka"></a>我乐尊为和上。<a id="a-Kb"></a>依止尊为和上故。<a id="a-Kc"></a>得受具足戒(三说和上应答言)可尔(或言)当教诫汝(或言)汝莫放逸二安受戒人(律云。<a id="a-Kd"></a>诸比丘弟子。<a id="a-Ke"></a>学二岁。<a id="a-Kf"></a>戒不合意。<a id="a-Kg"></a>便与受具足。<a id="a-Kh"></a>戒佛言不应尔。<a id="a-Ki"></a>犯者突吉罗。<a id="a-Kj"></a>从今听合和上。<a id="a-Kk"></a>阿阇梨意。<a id="a-Kl"></a>乃为集十众。<a id="a-Km"></a>至受戒处将受戒人着眼见耳不闻处)</p>
  <p id="aKn">三差教受师法(和上应语羯磨师云)</p>
  <p id="aKo">长老今受羯磨(如是差已羯磨师云)阿姨僧听。<a id="a-Kp"></a>某甲。<a id="a-Kq"></a>求某甲受具足戒。<a id="a-Kr"></a>某甲作教授师。<a id="a-Ks"></a>若僧。<a id="a-Kt"></a>时到僧忍听。<a id="a-Ku"></a>白如是四教授师捡问法(一问和上。<a id="a-Kv"></a>二问受戒人先应。<a id="a-Kw"></a>起至和上前问云)</p>
  <p id="aKx">已度此人未(答言未。<a id="a-Ky"></a>应言先度之若言已度。<a id="a-Kz"></a>应语言)</p>
  <p id="aL0">为作和上未(若言未。<a id="a-L1"></a>应语为作和上。<a id="a-L2"></a>若言已作。<a id="a-L3"></a>应问云)</p>
  <p id="aL4">此欲受戒人。<a id="a-L5"></a>学二岁戒日满不。<a id="a-L6"></a>衣钵具不(答言不具。<a id="a-L7"></a>应语令具若言具复应问云)</p>
  <p id="aL8">为是己有。<a id="a-L9"></a>为从人借(答言借。<a id="a-LA"></a>应语主令舍。<a id="a-LB"></a>然后乃往欲受戒人所。<a id="a-LC"></a>语言)</p>
  <p id="aLD">汝莫恐怖。<a id="a-LE"></a>须臾当着汝于高胜处(答言尔。<a id="a-LF"></a>若先不谙悉。<a id="a-LG"></a>应小披衣观看。<a id="a-LH"></a>无遮受戒法应问言)</p>
  <p id="aLI">何者是汝僧伽梨优多罗僧安陀会覆肩衣欲衣(彼若不识。<a id="a-LJ"></a>应语令识。<a id="a-LK"></a>次应与受衣钵。<a id="a-LL"></a>复应语言)</p>
  <p id="aLM">汝某甲听。<a id="a-LN"></a>今是实语时。<a id="a-LO"></a>我今问汝。<a id="a-LP"></a>若有当言有。<a id="a-LQ"></a>若无当言无。<a id="a-LR"></a>汝不杀父耶。<a id="a-LS"></a>汝不杀母耶。<a id="a-LT"></a>汝不杀阿罗汉耶。<a id="a-LU"></a>汝不恶心出佛身血耶。<a id="a-LV"></a>汝不破和合僧耶。<a id="a-LW"></a>汝不犯净行比丘耶。<a id="a-LX"></a>汝非非人耶。<a id="a-LY"></a>汝非畜生耶。<a id="a-LZ"></a>汝非黄门耶。<a id="a-La"></a>汝非二形耶。<a id="a-Lb"></a>汝非自剃头自称比丘尼耶。<a id="a-Lc"></a>汝非舍内外道耶。<a id="a-Ld"></a>汝不曾出家持戒不完具耶(若随问答皆言无者又应问言)女人有如是病。<a id="a-Le"></a>癞病白癞病干痟病癫狂病痈疽漏病脂出病。<a id="a-Lf"></a>如是等重病汝有不。<a id="a-Lg"></a>汝非负债人不。<a id="a-Lh"></a>汝非他妇不。<a id="a-Li"></a>夫主听不(随当时有者问之)汝非属官不。<a id="a-Lj"></a>汝非婢不。<a id="a-Lk"></a>汝是人不。<a id="a-Ll"></a>女根具足不。<a id="a-Lm"></a>汝非黄门不。<a id="a-Ln"></a>汝非石女不。<a id="a-Lo"></a>汝非二道合不。<a id="a-Lp"></a>月病常出不。<a id="a-Lq"></a>汝学二岁戒日满不。<a id="a-Lr"></a>汝已求和上未。<a id="a-Ls"></a>父母听不。<a id="a-Lt"></a>欲受具足戒不(若随问皆如法答者又应教言)如我今问。<a id="a-Lu"></a>后僧中亦当如是问汝。<a id="a-Lv"></a>汝亦当如是答。</p>
  <p id="aLw">五召入众中法(彼教诫师应还僧中立白言)我已问竟(羯磨师应白言)阿姨僧听。<a id="a-Lx"></a>某甲。<a id="a-Ly"></a>求某甲受具足戒。<a id="a-Lz"></a>某甲已问竟。<a id="a-M0"></a>今听将来。<a id="a-M1"></a>若僧时到僧忍听。<a id="a-M2"></a>白如是(教师应往将来教礼僧众)</p>
  <p id="aM3">六教乞戒法(礼僧足已。<a id="a-M4"></a>将至羯磨师所。<a id="a-M5"></a>胡跪合掌白羯磨师。<a id="a-M6"></a>从僧乞受具足戒。<a id="a-M7"></a>教言)我某甲。<a id="a-M8"></a>求某甲和上受具足戒。<a id="a-M9"></a>今从僧乞受具足戒和上某甲。<a id="a-MA"></a>愿僧拔济我。<a id="a-MB"></a>怜愍故(三乞已教诫师然后复坐)</p>
  <p id="aMC">七戒师白和上(羯磨师应白云)阿姨僧听。<a id="a-MD"></a>此某甲。<a id="a-ME"></a>求某甲受具足戒。<a id="a-MF"></a>从僧乞受具足戒和上某甲。<a id="a-MG"></a>我今于僧中问诸难事。<a id="a-MH"></a>及为作受具足戒羯磨。<a id="a-MI"></a>若僧时到僧忍听。<a id="a-MJ"></a>白如是八羯磨师问法(应语言。<a id="a-MK"></a>汝某甲听。<a id="a-ML"></a>今是实语时。<a id="a-MM"></a>乃至欲受具足戒不一如上教授师问法彼皆具。<a id="a-MN"></a>答已)</p>
  <p id="aMO">九正授本法(羯磨师应随机示导令发上心。<a id="a-MP"></a>使具本法已。<a id="a-MQ"></a>应作白言)</p>
  <p id="aMR">阿姨僧听。<a id="a-MS"></a>此某甲。<a id="a-MT"></a>求某甲受具足戒。<a id="a-MU"></a>彼从僧乞受具足戒。<a id="a-MV"></a>自说清净。<a id="a-MW"></a>无诸难事。<a id="a-MX"></a>学二岁戒满。<a id="a-MY"></a>五衣钵具。<a id="a-MZ"></a>已求和上父母已听。<a id="a-Ma"></a>欲受具足戒。<a id="a-Mb"></a>善哉僧。<a id="a-Mc"></a>今与某甲受具足戒和上某甲。<a id="a-Md"></a>若僧时到僧忍听。<a id="a-Me"></a>白如是阿姨僧听。<a id="a-Mf"></a>此某甲。<a id="a-Mg"></a>求某甲受具足戒。<a id="a-Mh"></a>彼从僧乞受具足戒。<a id="a-Mi"></a>自说清净。<a id="a-Mj"></a>无诸难事。<a id="a-Mk"></a>学二岁戒满。<a id="a-Ml"></a>五衣钵具。<a id="a-Mm"></a>已求和上父母已听。<a id="a-Mn"></a>欲受具足戒。<a id="a-Mo"></a>善哉僧。<a id="a-Mp"></a>今与某甲受具足戒和上某甲。<a id="a-Mq"></a>谁诸阿姨忍默然不忍者说(三说)僧已与某甲受具足戒和上某甲竟。<a id="a-Mr"></a>僧忍默然故。<a id="a-Ms"></a>是事如是持。</p>
 </body>
</html>