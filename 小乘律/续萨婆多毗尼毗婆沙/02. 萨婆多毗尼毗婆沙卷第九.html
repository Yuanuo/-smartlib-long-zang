<!doctype html>
<html id="z3IBVCQsT" data-ver="1053">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="unknown">
 </head>
 <body>
  <h1 id="a1">萨婆多毗尼毗婆沙卷第九</h1>
  <h2 id="a2">九十事第六十九</h2>
  <p id="a3">谤人犯重偷兰遮。<a id="a-4"></a>犯突吉罗。<a id="a-5"></a>向一人谤。<a id="a-6"></a>亦犯。</p>
  <p data-pb></p>
  <h2 id="a7">九十事第七十</h2>
  <p id="a8">人同道行者。<a id="a-9"></a>上制尼。<a id="a-A"></a>此制白衣女也。<a id="a-B"></a>义如上尼中无异也。<a id="a-C"></a>若共多女。<a id="a-D"></a>犯多也。</p>
  <p data-pb></p>
  <h2 id="aE">九十事第七十一</h2>
  <p id="aF">共行者。<a id="a-G"></a>袈裟秦言染也结爱等亦名染。<a id="a-H"></a>着此服者。<a id="a-I"></a>在兽不令其畏。<a id="a-J"></a>是故猎师喜假服之。<a id="a-K"></a>后令兽远见比丘便生畏心远而避之。<a id="a-L"></a>与贼行亦尔。<a id="a-M"></a>是以人见比丘共贼行。<a id="a-N"></a>便生不信。<a id="a-O"></a>是故佛制。</p>
  <p data-pb></p>
  <h2 id="aP">九十事第七十二</h2>
  <p id="aQ">满二十年中人。<a id="a-R"></a>若不满二十自想不满不得戒者。<a id="a-S"></a>真实不满乃至无十九故。<a id="a-T"></a>所以不得戒也。<a id="a-U"></a>胡本十九得戒者。<a id="a-V"></a>不如秦也。<a id="a-W"></a>要数日满为年下不满得戒者。<a id="a-X"></a>以母胎足故也。<a id="a-Y"></a>共事者。<a id="a-Z"></a>说戒羯磨等。<a id="a-a"></a>共住得罪者。<a id="a-b"></a>以过二宿也。<a id="a-c"></a>若岁满日少亦得也。<a id="a-d"></a>若人满二十。<a id="a-e"></a>自想满二十。<a id="a-f"></a>僧中问云不满者有二种。<a id="a-g"></a>一误若忘此人得戒。<a id="a-h"></a>二意不欲受。<a id="a-i"></a>师强与故说不满。<a id="a-j"></a>此人不得戒。<a id="a-k"></a>年六十不得受大戒。<a id="a-l"></a>设师僧强授亦不得。<a id="a-m"></a>以其人不任堪苦行道。<a id="a-n"></a>又心智钝弱。<a id="a-o"></a>唯听为沙弥。<a id="a-p"></a>七岁以下亦不听度。<a id="a-q"></a>度受戒俱突吉罗。<a id="a-r"></a>僧祇家有观相貌义。<a id="a-s"></a>年未满二十不听者</p>
  <p data-pb></p>
  <h2 id="at">九十事第七十三</h2>
  <p id="au">地中生地者。<a id="a-v"></a>胡本云实地。<a id="a-w"></a>不生者云不实地。<a id="a-x"></a>四月及八月此是雨时。<a id="a-y"></a>地相连着润势相淹。<a id="a-z"></a>能生草木故。<a id="a-10"></a>义名生地。<a id="a-11"></a>余无雨时。<a id="a-12"></a>日炙干燥风吹土起。<a id="a-13"></a>而不生草故。<a id="a-14"></a>义名不生地也。<a id="a-15"></a>若触此上干土犯突吉罗。<a id="a-16"></a>下侵湿地</p>
  <p data-pb></p>
  <h2 id="a17">九十事第七十四</h2>
  <p id="a18">月请中。<a id="a-19"></a>佛遮非时非亲里乞。<a id="a-1A"></a>六群以释摩男是亲故。<a id="a-1B"></a>四月竟已从乞。<a id="a-1C"></a>以非时非法呵责强索故制之。<a id="a-1D"></a>以数数请者。<a id="a-1E"></a>或请主官事匆懅。<a id="a-1F"></a>不如所请后更请。<a id="a-1G"></a>或二月已尽。<a id="a-1H"></a>后有财更请二月。<a id="a-1I"></a>或多财人数数请故。<a id="a-1J"></a>事不一同。<a id="a-1K"></a>三时之中随请。<a id="a-1L"></a>若夏初请夏中受。<a id="a-1M"></a>若夏半来请不尽四月。<a id="a-1N"></a>则并入冬分。<a id="a-1O"></a>受余时亦尔</p>
  <p data-pb></p>
  <h2 id="a1P">九十事第七十五</h2>
  <p id="a1Q">同戒者。<a id="a-1R"></a>若二部同戒。<a id="a-1S"></a>必于大僧中结。<a id="a-1T"></a>后令大比丘告尼。<a id="a-1U"></a>以女人贱当从大僧受故。<a id="a-1V"></a>若独结尼戒。<a id="a-1W"></a>就二部中也。<a id="a-1X"></a>或因尼起同。<a id="a-1Y"></a>或因比丘起同。<a id="a-1Z"></a>或俱因起不同。<a id="a-1a"></a>修多罗者。<a id="a-1b"></a>四阿含及二百五十戒。<a id="a-1c"></a>毗尼者。<a id="a-1d"></a>言折伏。<a id="a-1e"></a>以能折伏贪恚痴故。<a id="a-1f"></a>诸律是也。<a id="a-1g"></a>摩多勒伽者。<a id="a-1h"></a>善择诸法相义。<a id="a-1i"></a>有似阿毗昙也。<a id="a-1j"></a>毗婆沙者。<a id="a-1k"></a>云阿毗昙及戒僧一。<a id="a-1l"></a>是以明义相论色非色教非教等故也。<a id="a-1m"></a>及入毗尼经者。<a id="a-1n"></a>余经中诸说戒处是云。<a id="a-1o"></a>若以此经中戒。<a id="a-1p"></a>向未受大戒说犯突要。<a id="a-1q"></a>心口轻其人不来听戒。<a id="a-1r"></a>犯。<a id="a-1s"></a>若有余事不来无苦。</p>
  <p data-pb></p>
  <h2 id="a1t">九十事第七十六</h2>
  <p id="a1u">听斗诤犯者。<a id="a-1v"></a>以能破佛法令僧为二部。<a id="a-1w"></a>是故制诤。<a id="a-1x"></a>后听者。<a id="a-1y"></a>犯所以在高下处听犯者。<a id="a-1z"></a>以诤事重故。<a id="a-20"></a>故不同说戒布萨羯磨等也。<a id="a-21"></a>此中诤人及余不诤人。<a id="a-22"></a>来听及向人说不说</p>
  <p data-pb></p>
  <h2 id="a23">九十事第七十七。</h2>
  <p id="a24">断事时默然起去中。<a id="a-25"></a>若但明白白二白四羯磨者。<a id="a-26"></a>以百一羯磨入此三中故。<a id="a-27"></a>轻事白羯磨。<a id="a-28"></a>中事白二。<a id="a-29"></a>重事白四说。<a id="a-2A"></a>此三羯磨时。<a id="a-2B"></a>若起去犯堕。<a id="a-2C"></a>余非羯磨事起去。<a id="a-2D"></a>犯突。</p>
  <p data-pb></p>
  <h2 id="a2E">九十事第七十八</h2>
  <p id="a2F">恭敬者。<a id="a-2G"></a>胡云恼他也。<a id="a-2H"></a>凡四事恼他。<a id="a-2I"></a>与记识已。<a id="a-2J"></a>师及于已是上座。<a id="a-2K"></a>语令莫作是事。<a id="a-2L"></a>初顺言不作。<a id="a-2M"></a>后作一也。<a id="a-2N"></a>二逆言当作犯堕。<a id="a-2O"></a>恼下坐犯突。<a id="a-2P"></a>未与记时有二事唯犯突也。</p>
  <p data-pb></p>
  <h2 id="a2Q">九十事第七十九</h2>
  <p id="a2R">酒中凡有酒香酒味醉。<a id="a-2S"></a>此三中若饮一。<a id="a-2T"></a>犯堕也。<a id="a-2U"></a>啖麴犯者。<a id="a-2V"></a>云此麴以麦及药草以酒和卧之。<a id="a-2W"></a>后干持行和水饮之。<a id="a-2X"></a>能令人醉者也。<a id="a-2Y"></a>余麴无犯也。<a id="a-2Z"></a>若过是罪者。<a id="a-2a"></a>此酒极重。<a id="a-2b"></a>饮之者能作四逆。<a id="a-2c"></a>除破僧逆。<a id="a-2d"></a>以破僧要当自称为佛故。<a id="a-2e"></a>亦能破一切戒。<a id="a-2f"></a>及余众恶也。</p>
  <p data-pb></p>
  <h2 id="a2g">九十事第八十</h2>
  <p id="a2h">时入聚落中。<a id="a-2i"></a>明在阿练若处者。<a id="a-2j"></a>有檀越。<a id="a-2k"></a>近聚落外作住处学问处及阿练若处。<a id="a-2l"></a>有远阿练若住畏贼故。<a id="a-2m"></a>近聚落作僧藏也。<a id="a-2n"></a>若寺在聚落外。<a id="a-2o"></a>不白出寺至城门。<a id="a-2p"></a>犯突。<a id="a-2q"></a>又云。<a id="a-2r"></a>入聚落内时。<a id="a-2s"></a>若总白入聚落。<a id="a-2t"></a>后到随意所至也。<a id="a-2u"></a>若别相白。<a id="a-2v"></a>若先不白。<a id="a-2w"></a>随见异寺比丘白。<a id="a-2x"></a>无犯。</p>
  <p data-pb></p>
  <h2 id="a2y">九十事第八十一</h2>
  <p id="a2z">前后者。<a id="a-30"></a>此为檀越家比丘结也。<a id="a-31"></a>缘跋难陀出百两金钱百两贮畜百两饮食。<a id="a-32"></a>此施主所以请佛及僧。<a id="a-33"></a>欲在僧中从其乞生。<a id="a-34"></a>然知其欲乞故先至已余行晚来。<a id="a-35"></a>因制戒也。<a id="a-36"></a>檀越道人设食日晨白僧往不犯。<a id="a-37"></a>不白往者犯堕。<a id="a-38"></a>若白往于</p>
  <p data-pb></p>
  <h2 id="a39">九十事第八十二</h2>
  <p id="a3A">门者。<a id="a-3B"></a>王宫外门也。<a id="a-3C"></a>门阃者。<a id="a-3D"></a>宫门前一限木也。<a id="a-3E"></a>过此木犯。<a id="a-3F"></a>未藏宝者。<a id="a-3G"></a>王已出外夫人未起。<a id="a-3H"></a>其进御时。<a id="a-3I"></a>所著宝衣轻明照彻内身外现。<a id="a-3J"></a>以发欲意未藏此衣。<a id="a-3K"></a>名未藏宝。<a id="a-3L"></a>又女为男宝。<a id="a-3M"></a>夫人未以余衣覆身。<a id="a-3N"></a>亦名未藏宝。<a id="a-3O"></a>夜未晓者。<a id="a-3P"></a>胡本有二义。<a id="a-3Q"></a>一未晓。<a id="a-3R"></a>二夫人未起。<a id="a-3S"></a>王及夫人未出宝衣未藏入限木内犯。<a id="a-3T"></a>已出已藏入限不犯。<a id="a-3U"></a>及王夫人大臣太子势力强将入不犯。<a id="a-3V"></a>或未藏宝夫人无突。<a id="a-3W"></a>有夫人无宝突。<a id="a-3X"></a>入天龙鬼神宫门突。<a id="a-3Y"></a>入空宫门不犯。<a id="a-3Z"></a>王者。<a id="a-3a"></a>取聚落主已上也。</p>
  <h2 id="a3b">九十事第八十三</h2>
  <p id="a3c">我今始知是法者。<a id="a-3d"></a>云经心听乱心听戒故犯。<a id="a-3e"></a>云初至众学犯突。<a id="a-3f"></a>说竟犯堕。<a id="a-3g"></a>实先知言始知。<a id="a-3h"></a>犯妄语堕。<a id="a-3i"></a>此中正结不专心听罪也。</p>
  <h2 id="a3j">九十事第八十四</h2>
  <p id="a3k">针筒者。<a id="a-3l"></a>以是小物故。<a id="a-3m"></a>所以不入三十事故。<a id="a-3n"></a>又应破故。<a id="a-3o"></a>若还主主不受。<a id="a-3p"></a>若与他则主恼。<a id="a-3q"></a>施僧则非法。<a id="a-3r"></a>唯毁弃。<a id="a-3s"></a>骨者。<a id="a-3t"></a>象马龙骨。<a id="a-3u"></a>牙者。<a id="a-3v"></a>象及猪牙。<a id="a-3w"></a>齿者。<a id="a-3x"></a>象马猪齿。<a id="a-3y"></a>角者。<a id="a-3z"></a>牛羊鹿角也。<a id="a-40"></a>贪好故不净故犯也。<a id="a-41"></a>现余钵支等亦尔也。</p>
  <h2 id="a42">九十事第八十五</h2>
  <p id="a43">高广床者。<a id="a-44"></a>以生憍慢故。<a id="a-45"></a>木床高大。<a id="a-46"></a>悉犯俗人八戒。<a id="a-47"></a>同是也。<a id="a-48"></a>八指者。<a id="a-49"></a>一指二寸也。<a id="a-4A"></a>随得者。<a id="a-4B"></a>明用时随坐卧得罪。<a id="a-4C"></a>所以不入舍堕者。<a id="a-4D"></a>以截断故。<a id="a-4E"></a>截使应量入僧中悔若下湿处听八寸支过悉犯。</p>
  <h2 id="a4F">九十事第八十六</h2>
  <p id="a4G">兜罗者。<a id="a-4H"></a>草木华绵之总称也。<a id="a-4I"></a>以是贵人所畜故。<a id="a-4J"></a>又人所慊故。<a id="a-4K"></a>喜生虫故。<a id="a-4L"></a>又若卧软暖上。<a id="a-4M"></a>后得寒及粗[革*卬]时。<a id="a-4N"></a>不堪忍故乞时犯突。<a id="a-4O"></a>随贮至成犯堕。<a id="a-4P"></a>凡施佛即得其福。<a id="a-4Q"></a>无从用生。<a id="a-4R"></a>今佛不用故。<a id="a-4S"></a>僧则常用。<a id="a-4T"></a>福则常生故。<a id="a-4U"></a>应护作卧具也。</p>
  <h2 id="a4V">九十事第八十七</h2>
  <p id="a4W">覆疮衣者。<a id="a-4X"></a>先未听畜涅槃僧。<a id="a-4Y"></a>有一比丘。<a id="a-4Z"></a>病痈脓血流出。<a id="a-4a"></a>污安多卫。<a id="a-4b"></a>佛见听畜覆疮衣。<a id="a-4c"></a>乃至疮差。<a id="a-4d"></a>后十日内畜不犯。<a id="a-4e"></a>既听涅槃僧。<a id="a-4f"></a>患疮时涅槃僧内着之。<a id="a-4g"></a>量如涅槃僧。</p>
  <h2 id="a4h">九十事第八十八。</h2>
  <p id="a4i">尼师檀者。<a id="a-4j"></a>本佛在时不卧故小作。<a id="a-4k"></a>后因难陀听益缕际从织边唯于一头。<a id="a-4l"></a>更益一搩手。<a id="a-4m"></a>凡长六尺广三尺。<a id="a-4n"></a>令比丘卧故。<a id="a-4o"></a>僧卧具量四八尺也。<a id="a-4p"></a>今若欲作尼师檀量故。<a id="a-4q"></a>如本作也。<a id="a-4r"></a>云以此先制故。<a id="a-4s"></a>所以在此中也。<a id="a-4t"></a>后以结三十舍堕。<a id="a-4u"></a>则入舍堕。<a id="a-4v"></a>今作不如法。<a id="a-4w"></a>便入舍堕也。</p>
  <h2 id="a4x">九十事第八十九</h2>
  <p id="a4y">雨浴衣中求愿。<a id="a-4z"></a>佛不与过愿者。<a id="a-50"></a>云过愿如王大人法。<a id="a-51"></a>有从求愿所索礼必不违。<a id="a-52"></a>若求妻妾奴婢田宅悉与。<a id="a-53"></a>佛以过此不如法与故。<a id="a-54"></a>云不与过愿。<a id="a-55"></a>唯与如法愿也。<a id="a-56"></a>云今凡比丘浴。<a id="a-57"></a>若露覆室。<a id="a-58"></a>要不共白衣。<a id="a-59"></a>及覆上身。<a id="a-5A"></a>要当着竭支。<a id="a-5B"></a>一当有羞愧。<a id="a-5C"></a>二喜生他欲想故。<a id="a-5D"></a>昔有罗汉比丘浴。<a id="a-5E"></a>有一比丘。<a id="a-5F"></a>见其身体鲜净细软。<a id="a-5G"></a>便欲心生后不久男根堕落即有女根。<a id="a-5H"></a>则休道为俗生子。<a id="a-5I"></a>后还遇见即便识之。<a id="a-5J"></a>知本所因即归情求。<a id="a-5K"></a>及罗汉教令悔过。<a id="a-5L"></a>用心纯至还得男根。<a id="a-5M"></a>故宜不露形也。<a id="a-5N"></a>云淫持戒大比丘及沙弥罪。<a id="a-5O"></a>同破七宝塔。<a id="a-5P"></a>劝人令出家精进。<a id="a-5Q"></a>斯福同塔也。</p>
  <h2 id="a5R">九十事第九十</h2>
  <p id="a5S">云佛衣量。<a id="a-5T"></a>佛身丈六常人半之。<a id="a-5U"></a>衣量广长皆应半也。<a id="a-5V"></a>佛弟难陀短佛四指。<a id="a-5W"></a>衣应减长中一尺广中四寸。<a id="a-5X"></a>难陀先着上衣。<a id="a-5Y"></a>佛着中衣。<a id="a-5Z"></a>今不听过等。<a id="a-5a"></a>听着下衣。<a id="a-5b"></a>常人则下中下也。<a id="a-5c"></a>佛衣色如金诘施。<a id="a-5d"></a>氎色亦尔。<a id="a-5e"></a>故难陀衣宜当覆沙。<a id="a-5f"></a>覆沙者秦言坏色也令同比丘衣也。</p>
  <h2 id="a5g">四悔过第一</h2>
  <p id="a5h">此是不共戒。<a id="a-5i"></a>比丘尼式叉摩尼沙弥尼无犯。<a id="a-5j"></a>沙弥突吉罗。<a id="a-5k"></a>此戒体无罪名。<a id="a-5l"></a>一人边一说悔过。<a id="a-5m"></a>是中犯者。<a id="a-5n"></a>若比丘不病入聚落中。<a id="a-5o"></a>非亲比丘尼边自手取根食。<a id="a-5p"></a>得波罗提提舍尼罪。<a id="a-5q"></a>若一时取十五种食。<a id="a-5r"></a>一波罗提提舍尼。<a id="a-5s"></a>若一一取。<a id="a-5t"></a>十五波罗提提舍尼。<a id="a-5u"></a>不犯者。<a id="a-5v"></a>若病若亲里比丘尼。<a id="a-5w"></a>若天祠中多人聚中与。<a id="a-5x"></a>若沙门住处与。<a id="a-5y"></a>聚落外若比丘尼坊舍中与。<a id="a-5z"></a>不犯。</p>
  <h2 id="a60">第二事</h2>
  <p id="a61">此是不共戒。<a id="a-62"></a>比丘尼式叉摩尼沙弥尼无犯。<a id="a-63"></a>沙弥突吉罗。<a id="a-64"></a>是中犯者。<a id="a-65"></a>若比丘受比丘尼所教与食。<a id="a-66"></a>得波罗提提舍尼罪。<a id="a-67"></a>随受得尔所波罗提提舍尼。<a id="a-68"></a>若二部僧共坐。<a id="a-69"></a>一部僧中若有一人语是比丘尼者。<a id="a-6A"></a>第二部僧亦名为语。<a id="a-6B"></a>若别入别坐别食别出者。<a id="a-6C"></a>是中入檀越门比丘应问出比丘。<a id="a-6D"></a>何比丘尼是中教檀越与比丘食。<a id="a-6E"></a>答言某。<a id="a-6F"></a>应问。<a id="a-6G"></a>约敕未。<a id="a-6H"></a>答言。<a id="a-6I"></a>已约敕是入比丘亦名约敕。<a id="a-6J"></a>有诸比丘出城门时。<a id="a-6K"></a>有比丘入者。<a id="a-6L"></a>应问出者。<a id="a-6M"></a>若出未约敕。<a id="a-6N"></a>入者应约敕。<a id="a-6O"></a>若出约敕。<a id="a-6P"></a>入者亦名约敕。</p>
  <h2 id="a6Q">第三事</h2>
  <p id="a6R">此戒与比丘尼共。<a id="a-6S"></a>三众不共。<a id="a-6T"></a>是中犯者。<a id="a-6U"></a>若比丘学家中。<a id="a-6V"></a>僧作学家羯磨已。<a id="a-6W"></a>先不请后来自手取根食。<a id="a-6X"></a>得波罗提提舍尼。<a id="a-6Y"></a>若一时取十五种食得一罪。<a id="a-6Z"></a>若异时各各取。<a id="a-6a"></a>得十五波罗提提舍尼。</p>
  <h2 id="a6b">第四事</h2>
  <p id="a6c">此是不共戒。<a id="a-6d"></a>四众无犯。<a id="a-6e"></a>是中犯者。<a id="a-6f"></a>若比丘僧未差。<a id="a-6g"></a>是人不僧坊外自手取根食。<a id="a-6h"></a>僧坊内取。<a id="a-6i"></a>得波罗提提舍尼罪。<a id="a-6j"></a>若比丘受僧羯磨已。<a id="a-6k"></a>是比丘知是中有贼入。<a id="a-6l"></a>应将净人是中立。<a id="a-6m"></a>若是中见人有似贼者。<a id="a-6n"></a>应取是食语诸持食人。<a id="a-6o"></a>汝莫来入。<a id="a-6p"></a>是中有人似贼。<a id="a-6q"></a>若是持食人强来者不犯。<a id="a-6r"></a>律师云。<a id="a-6s"></a>所羯磨人必使勇健多力能却贼者。<a id="a-6t"></a>若不能却。<a id="a-6u"></a>一切僧尽应至有贼处。<a id="a-6v"></a>若复不能。<a id="a-6w"></a>应语聚落檀越令多人防护也。</p>
  <p id="a6x">众学初</p>
  <p id="a6y">此是共戒。<a id="a-6z"></a>诸比丘极高着泥洹僧者。<a id="a-70"></a>非是五比丘。<a id="a-71"></a>非是优为迦葉等。<a id="a-72"></a>亦非舍利弗目揵连等。<a id="a-73"></a>又非善来比丘。<a id="a-74"></a>多是白四羯磨受具戒者。<a id="a-75"></a>如释种千人同时出家者。<a id="a-76"></a>此诸人等多坏威仪。<a id="a-77"></a>如释种比丘本出豪族。<a id="a-78"></a>以先习故。<a id="a-79"></a>下着泥洹僧。<a id="a-7A"></a>诸婆罗门外道。<a id="a-7B"></a>在佛法中出家。<a id="a-7C"></a>高着泥洹僧。<a id="a-7D"></a>诸六群比丘参差着泥洹僧。<a id="a-7E"></a>问曰。<a id="a-7F"></a>五篇戒中佛何以正制着泥洹僧着三衣。<a id="a-7G"></a>观去来现佛及净居天耶。<a id="a-7H"></a>答曰。<a id="a-7I"></a>佛结五篇戒。<a id="a-7J"></a>皆应观三世诸佛及净居天。<a id="a-7K"></a>但年岁久远文字漏落。<a id="a-7L"></a>余篇尽无此中独有。<a id="a-7M"></a>复次结五篇戒。<a id="a-7N"></a>此最在初。<a id="a-7O"></a>结后集藏者铨次在后。<a id="a-7P"></a>以此篇贯初故。<a id="a-7Q"></a>余篇不说。<a id="a-7R"></a>复次此戒于余篇是轻者。<a id="a-7S"></a>将来弟子不生重心。<a id="a-7T"></a>是故如来以佛眼观去来诸佛及净居天也而后结也。<a id="a-7U"></a>使来世众生不生慢罪。<a id="a-7V"></a>复次三世诸佛结戒有同不同。<a id="a-7W"></a>于五篇戒中不必尽同。<a id="a-7X"></a>此着泥洹僧袈裟。<a id="a-7Y"></a>三世诸佛一切尽同。<a id="a-7Z"></a>是故此戒观诸佛及净居天。<a id="a-7a"></a>余篇不观也。<a id="a-7b"></a>问曰。<a id="a-7c"></a>此众学戒结既在初而在后耶。<a id="a-7d"></a>答曰。<a id="a-7e"></a>佛在初结。<a id="a-7f"></a>后集法藏者铨次在后。<a id="a-7g"></a>何以故。<a id="a-7h"></a>罪名虽一而轻重有五。<a id="a-7i"></a>以重戒在先轻戒在后。<a id="a-7j"></a>此戒于五篇中最轻是故在后。<a id="a-7k"></a>又以一是实罪二是遮罪。<a id="a-7l"></a>以实在初遮罪在后。<a id="a-7m"></a>又以一是无残二是有残。<a id="a-7n"></a>又以如焦败种。<a id="a-7o"></a>又以如多罗叶。<a id="a-7p"></a>是故重者在初。<a id="a-7q"></a>轻者在后。<a id="a-7r"></a>问曰。<a id="a-7s"></a>余篇戒不言应当学。<a id="a-7t"></a>而此戒独尔。<a id="a-7u"></a>答曰。<a id="a-7v"></a>余戒易持而罪重。<a id="a-7w"></a>犯则成罪。<a id="a-7x"></a>或众中悔或对首悔。<a id="a-7y"></a>此戒难持而罪轻。<a id="a-7z"></a>脱尔有犯心悔念学。<a id="a-80"></a>罪即灭也。<a id="a-81"></a>以戒难持易犯故。<a id="a-82"></a>常慎心念学不结罪名。<a id="a-83"></a>直言应当学也。<a id="a-84"></a>高下着内衣者。<a id="a-85"></a>踝上一搩手上下过名高下。<a id="a-86"></a>若比丘沙弥远行来时。<a id="a-87"></a>听踝上二搩手上至膝下。<a id="a-88"></a>比丘尼式叉摩尼沙弥尼。<a id="a-89"></a>一切时踝上一搩手。<a id="a-8A"></a>正使行来不得高也。<a id="a-8B"></a>三不参差。<a id="a-8C"></a>四不如釿头。<a id="a-8D"></a>五不如多罗叶。<a id="a-8E"></a>六不如象鼻。<a id="a-8F"></a>七不如麨揣。<a id="a-8G"></a>八不细襵。<a id="a-8H"></a>九不着茸。<a id="a-8I"></a>十不并襵两边。<a id="a-8J"></a>十一不着细缕内衣。<a id="a-8K"></a>十二周齐着三衣。<a id="a-8L"></a>有四事高下者。<a id="a-8M"></a>在泥洹僧上四指。<a id="a-8N"></a>三不参差。<a id="a-8O"></a>四周齐也。</p>
  <p id="a8P">入白衣舍有四十一事。<a id="a-8Q"></a>受食有二十七事。<a id="a-8R"></a>一一心受饭。<a id="a-8S"></a>二一心受羹。<a id="a-8T"></a>三不溢钵受羹饭。<a id="a-8U"></a>四羹饭等食。<a id="a-8V"></a>五不拘饭食。<a id="a-8W"></a>六不构饭食。<a id="a-8X"></a>七不大揣饭食。<a id="a-8Y"></a>八不手捉食。<a id="a-8Z"></a>九不豫张口待食。<a id="a-8a"></a>十不含食语。<a id="a-8b"></a>十一不啮半食。<a id="a-8c"></a>十二不吸食作声。<a id="a-8d"></a>十三不嚼食作声。<a id="a-8e"></a>十四不味咽食。<a id="a-8f"></a>十五不吐舌食。<a id="a-8g"></a>十六不缩鼻食。<a id="a-8h"></a>十七不舐手食。<a id="a-8i"></a>十八不指抆钵食。<a id="a-8j"></a>十九不振手食。<a id="a-8k"></a>二十不弃箸半饭。<a id="a-8l"></a>二十一不腻手捉饮器。<a id="a-8m"></a>二十二不病不得自为索羹饭。<a id="a-8n"></a>二十三不饭覆羹更望得。<a id="a-8o"></a>二十四不相看比坐钵。<a id="a-8p"></a>二十五端视钵。<a id="a-8q"></a>二十六次第啖食尽。<a id="a-8r"></a>二十七洗钵水有饭。<a id="a-8s"></a>不问主人不应弃舍内。<a id="a-8t"></a>为人说法有十九事。<a id="a-8u"></a>大小便唾涕有三事。<a id="a-8v"></a>上树有一事。</p>
  <p data-pb></p>
  <h2 id="a8w">七灭诤第一</h2>
  <p id="a8x">言灭诤法。<a id="a-8y"></a>五众有事。<a id="a-8z"></a>及五篇犯有犯不犯事。<a id="a-90"></a>尽自言灭诤法灭也。<a id="a-91"></a>自言灭诤。<a id="a-92"></a>有十种非法十种如法。<a id="a-93"></a>十非法者。<a id="a-94"></a>若比丘犯波罗夷罪。<a id="a-95"></a>自言不犯。<a id="a-96"></a>众僧问言。<a id="a-97"></a>汝自说犯不。<a id="a-98"></a>自言不犯。<a id="a-99"></a>是名非法。<a id="a-9A"></a>又比丘犯僧残波逸提波罗提提舍尼突吉罗。<a id="a-9B"></a>自言不犯。<a id="a-9C"></a>众僧问言。<a id="a-9D"></a>汝自说犯不。<a id="a-9E"></a>自言不犯。<a id="a-9F"></a>是名五非法也。<a id="a-9G"></a>又比丘不犯波罗夷罪。<a id="a-9H"></a>自言我犯。<a id="a-9I"></a>众僧问言。<a id="a-9J"></a>汝自说犯不。<a id="a-9K"></a>自言我犯。<a id="a-9L"></a>是名非法。<a id="a-9M"></a>有比丘不犯僧残波夜提波罗提提舍尼突吉罗。<a id="a-9N"></a>自言我犯。<a id="a-9O"></a>众僧问言。<a id="a-9P"></a>汝自说犯不。<a id="a-9Q"></a>自言我犯。<a id="a-9R"></a>是名十非法。<a id="a-9S"></a>十如法者。<a id="a-9T"></a>有比丘犯波罗夷。<a id="a-9U"></a>自言我犯。<a id="a-9V"></a>众僧问言。<a id="a-9W"></a>汝自说犯不。<a id="a-9X"></a>自言我犯。<a id="a-9Y"></a>是名如法。<a id="a-9Z"></a>有比丘犯僧残波夜提波罗提提舍尼突吉罗。<a id="a-9a"></a>自言我犯。<a id="a-9b"></a>众僧问言。<a id="a-9c"></a>汝自说犯不。<a id="a-9d"></a>自言我犯。<a id="a-9e"></a>是名五如法。<a id="a-9f"></a>又比丘不犯波罗夷僧残波夜提波罗提提舍尼突吉罗。<a id="a-9g"></a>自言不犯众僧问言。<a id="a-9h"></a>汝自说犯不。<a id="a-9i"></a>自言不犯。<a id="a-9j"></a>是名十如法。</p>
  <p data-pb></p>
  <h2 id="a9k">第二事</h2>
  <p id="a9l">前灭诤。<a id="a-9m"></a>有二种非法二种如法。<a id="a-9n"></a>二非法者。<a id="a-9o"></a>有非法僧。<a id="a-9p"></a>约敕非法僧令折伏。<a id="a-9q"></a>与现前灭诤。<a id="a-9r"></a>有非法僧。<a id="a-9s"></a>约敕非法三人二人一人令折伏。<a id="a-9t"></a>与现前毗尼。<a id="a-9u"></a>乃至不如法一人。<a id="a-9v"></a>约敕不如法一人僧三人二人令折伏。<a id="a-9w"></a>与现前毗尼。<a id="a-9x"></a>是名一非法现前毗尼。<a id="a-9y"></a>有不如法僧。<a id="a-9z"></a>约敕如法僧令折伏。<a id="a-A0"></a>与现前毗尼。<a id="a-A1"></a>有不如法僧。<a id="a-A2"></a>约敕如法三人二人一人令折伏。<a id="a-A3"></a>与现前毗尼。<a id="a-A4"></a>乃至不如法一人。<a id="a-A5"></a>约敕如法一人僧三人二人令折伏。<a id="a-A6"></a>与现前毗尼。<a id="a-A7"></a>是名二非法现前毗尼。<a id="a-A8"></a>二种如法现前毗尼者。<a id="a-A9"></a>有如法僧。<a id="a-AA"></a>约敕如法僧令折伏。<a id="a-AB"></a>与现前毗尼。<a id="a-AC"></a>又如法僧。<a id="a-AD"></a>约敕如法三人二人一人令折伏。<a id="a-AE"></a>与现前毗尼。<a id="a-AF"></a>乃至如法一人。<a id="a-AG"></a>约敕如法一人僧三人二人令折伏。<a id="a-AH"></a>与现前毗尼。<a id="a-AI"></a>是名一如法现前毗尼。<a id="a-AJ"></a>又如法僧。<a id="a-AK"></a>约敕不如法僧令折伏。<a id="a-AL"></a>与现前毗尼。<a id="a-AM"></a>又如法僧。<a id="a-AN"></a>约敕不如法三人二人一人令折伏。<a id="a-AO"></a>与现前毗尼。<a id="a-AP"></a>乃至如法一人。<a id="a-AQ"></a>约敕不如法一人僧三人二人令折伏。<a id="a-AR"></a>与现前毗尼。<a id="a-AS"></a>是名二种如法现前毗尼。</p>
  <p data-pb></p>
  <h2 id="aAT">第三事</h2>
  <p id="aAU">是守护毗尼。<a id="a-AV"></a>三众尽与忆念毗尼。<a id="a-AW"></a>五篇戒尽与忆念毗尼。<a id="a-AX"></a>与忆念毗尼。<a id="a-AY"></a>必白四羯磨与。<a id="a-AZ"></a>或现前或不现前。<a id="a-Aa"></a>比丘比丘尼现前。<a id="a-Ab"></a>三众不现前。<a id="a-Ac"></a>若比丘得忆念已。<a id="a-Ad"></a>若下戒作沙弥。<a id="a-Ae"></a>即先忆念。<a id="a-Af"></a>若反戒还俗后更出家。<a id="a-Ag"></a>若作沙弥若受具戒。<a id="a-Ah"></a>即先忆念。<a id="a-Ai"></a>若根变作比丘尼。<a id="a-Aj"></a>即先忆念。<a id="a-Ak"></a>若沙弥得忆念已。<a id="a-Al"></a>若受具戒即先忆念。<a id="a-Am"></a>若返戒还俗后更出家。<a id="a-An"></a>若作沙弥若受具戒。<a id="a-Ao"></a>即先忆念。<a id="a-Ap"></a>若根变作沙弥尼亦即先忆念。<a id="a-Aq"></a>若比丘尼式叉摩尼沙弥尼得忆念已。<a id="a-Ar"></a>展转次第如比丘沙弥法。<a id="a-As"></a>有三种非法忆念毗尼。<a id="a-At"></a>有三种如法忆念毗尼。<a id="a-Au"></a>三种非法者。<a id="a-Av"></a>有比丘犯无残罪。<a id="a-Aw"></a>自言犯有残罪。<a id="a-Ax"></a>是比丘从僧乞忆念毗尼。<a id="a-Ay"></a>若僧与是比丘忆念毗尼。<a id="a-Az"></a>是名非法。<a id="a-B0"></a>何以故。<a id="a-B1"></a>是人应灭摈故。<a id="a-B2"></a>又如施越比丘。<a id="a-B3"></a>狂痴心故。<a id="a-B4"></a>多作不清净非法不随顺道非沙门法。<a id="a-B5"></a>是人还得本心。<a id="a-B6"></a>先所作罪若僧三人二人一人常说是事。<a id="a-B7"></a>是人从僧乞忆念毗尼。<a id="a-B8"></a>若僧与是人忆念毗尼。<a id="a-B9"></a>是名非法。<a id="a-BA"></a>何以故。<a id="a-BB"></a>是人应与不痴毗尼故。<a id="a-BC"></a>又如呵多比丘。<a id="a-BD"></a>无惭无愧破戒见闻疑罪。<a id="a-BE"></a>是人自言我有是罪。<a id="a-BF"></a>后言我无是罪。<a id="a-BG"></a>若僧与是人忆念毗尼。<a id="a-BH"></a>是名非法。<a id="a-BI"></a>何以故。<a id="a-BJ"></a>是人应与实觅毗尼故。<a id="a-BK"></a>是名三非法忆念毗尼。<a id="a-BL"></a>三如法者。<a id="a-BM"></a>又如陀骠比丘。<a id="a-BN"></a>为慈地比丘尼无根波罗夷谤故。<a id="a-BO"></a>若僧三人二人一人常说是事。<a id="a-BP"></a>是比丘从僧乞忆念毗尼。<a id="a-BQ"></a>若僧与是人忆念毗尼。<a id="a-BR"></a>是名如法。<a id="a-BS"></a>何以故。<a id="a-BT"></a>是人应与忆念毗尼故。<a id="a-BU"></a>又如一比丘犯罪。<a id="a-BV"></a>是罪发露如法悔过除灭。<a id="a-BW"></a>若僧三人二人一人犹说是事。<a id="a-BX"></a>是比丘从僧乞忆念毗尼。<a id="a-BY"></a>若僧与忆念毗尼。<a id="a-BZ"></a>是名如法。<a id="a-Ba"></a>何以故。<a id="a-Bb"></a>是人应与忆念毗尼故。<a id="a-Bc"></a>又如比丘未犯是罪。<a id="a-Bd"></a>将必当犯。<a id="a-Be"></a>以是事故。<a id="a-Bf"></a>若僧三人二人一人说是犯罪。<a id="a-Bg"></a>是比丘从僧乞忆念毗尼。<a id="a-Bh"></a>若僧与是人忆念毗尼。<a id="a-Bi"></a>是名如法何以故。<a id="a-Bj"></a>是人应与忆念毗尼故。<a id="a-Bk"></a>是名三如法忆念毗尼。<a id="a-Bl"></a>忆念毗尼行法者。<a id="a-Bm"></a>余比丘不应出其罪过。<a id="a-Bn"></a>不应令忆念。<a id="a-Bo"></a>不应乞听。<a id="a-Bp"></a>亦不应受余比丘乞听。<a id="a-Bq"></a>若彼从乞听突吉罗。<a id="a-Br"></a>若受他乞听亦突吉罗。<a id="a-Bs"></a>若彼不听若出过罪若令忆念。<a id="a-Bt"></a>得波夜提。</p>
  <p data-pb></p>
  <h2 id="aBu">第四事</h2>
  <p id="aBv">此是守护毗尼。<a id="a-Bw"></a>五众尽与不痴毗尼。<a id="a-Bx"></a>与不痴毗尼。<a id="a-By"></a>必白四羯磨或与现前或不现前。<a id="a-Bz"></a>比丘比丘尼现前三众不现前。<a id="a-C0"></a>若比丘得不痴毗尼已。<a id="a-C1"></a>若下戒作沙弥。<a id="a-C2"></a>即先不痴毗尼。<a id="a-C3"></a>若反戒还俗后更出家。<a id="a-C4"></a>若作沙弥若受具戒。<a id="a-C5"></a>即先不痴毗尼。<a id="a-C6"></a>若根变作比丘尼。<a id="a-C7"></a>即先不痴毗尼。<a id="a-C8"></a>若沙弥得不痴毗尼已。<a id="a-C9"></a>若受具戒即先不痴毗尼。<a id="a-CA"></a>若反戒还俗后更出家。<a id="a-CB"></a>若作沙弥若受具戒。<a id="a-CC"></a>即先不痴毗尼。<a id="a-CD"></a>若根变作沙弥尼。<a id="a-CE"></a>亦即先不痴毗尼。<a id="a-CF"></a>若比丘尼式叉摩尼沙弥尼得不痴毗尼已。<a id="a-CG"></a>展转次第如比丘沙弥法。<a id="a-CH"></a>不痴毗尼有四种非法四种如法。<a id="a-CI"></a>四种非法者。<a id="a-CJ"></a>有比丘不痴狂现狂痴相貌。<a id="a-CK"></a>诸比丘僧中问。<a id="a-CL"></a>汝狂痴时所作今忆念不。<a id="a-CM"></a>答言。<a id="a-CN"></a>长老。<a id="a-CO"></a>我忆念痴故作。<a id="a-CP"></a>他人教我使作二忆。<a id="a-CQ"></a>梦中作三忆。<a id="a-CR"></a>裸形东西走立大小便四也。<a id="a-CS"></a>是人从僧乞不痴毗尼。<a id="a-CT"></a>若僧与是人不痴毗尼。<a id="a-CU"></a>是名四非法。<a id="a-CV"></a>四如法者。<a id="a-CW"></a>有比丘实狂痴心颠倒现狂痴相貌。<a id="a-CX"></a>诸比丘问。<a id="a-CY"></a>汝忆念狂痴时所作不。<a id="a-CZ"></a>答言不忆念。<a id="a-Ca"></a>他不教我作。<a id="a-Cb"></a>不忆念梦中作。<a id="a-Cc"></a>不忆裸形东西走。<a id="a-Cd"></a>不忆立大小便。<a id="a-Ce"></a>是人从僧乞不痴比尼。<a id="a-Cf"></a>若僧与是人不痴毗尼。<a id="a-Cg"></a>是名四如法不痴毗尼。<a id="a-Ch"></a>得不痴毗尼行法者。<a id="a-Ci"></a>余比丘不应出其过罪。<a id="a-Cj"></a>不应令忆念。<a id="a-Ck"></a>不应从乞听。<a id="a-Cl"></a>亦不应受他比丘乞听。<a id="a-Cm"></a>若从彼乞听得突吉罗。<a id="a-Cn"></a>若受他乞听亦得突吉罗。<a id="a-Co"></a>若彼不听便出过罪若令忆念。<a id="a-Cp"></a>得波夜提罪。</p>
  <h2 id="aCq">第五事</h2>
  <p id="aCr">此是折伏毗尼。<a id="a-Cs"></a>一切五篇戒尽与实觅毗尼。<a id="a-Ct"></a>一切五众尽与此毗尼。<a id="a-Cu"></a>比丘比丘尼现前三众不现前。<a id="a-Cv"></a>白四羯磨与实觅毗尼。<a id="a-Cw"></a>有五种非法五种如法。<a id="a-Cx"></a>五种非法者。<a id="a-Cy"></a>有比丘犯波罗夷罪。<a id="a-Cz"></a>先言不犯后言犯。<a id="a-D0"></a>若僧与是人实觅毗尼。<a id="a-D1"></a>是名非法。<a id="a-D2"></a>何以故。<a id="a-D3"></a>是人应与灭摈故。<a id="a-D4"></a>有比丘犯僧残波夜提波罗提提舍尼突吉罗。<a id="a-D5"></a>先言不犯后言犯。<a id="a-D6"></a>若僧与是人实觅毗尼。<a id="a-D7"></a>是名非法。<a id="a-D8"></a>何以故。<a id="a-D9"></a>是人随所犯应治故。<a id="a-DA"></a>五如法者。<a id="a-DB"></a>有比丘犯波罗夷。<a id="a-DC"></a>先言犯后言不犯。<a id="a-DD"></a>若僧与是人实觅毗尼。<a id="a-DE"></a>是名如法。<a id="a-DF"></a>何以故。<a id="a-DG"></a>是人应与实觅故。<a id="a-DH"></a>若比丘犯僧残波夜提波罗提提舍尼突吉罗。<a id="a-DI"></a>先言犯后言不犯。<a id="a-DJ"></a>若僧与是比丘实觅毗尼。<a id="a-DK"></a>是名如法。<a id="a-DL"></a>何以故。<a id="a-DM"></a>是人应与实觅毗尼故。<a id="a-DN"></a>实觅毗尼行法者。<a id="a-DO"></a>是比丘不应与他受大戒。<a id="a-DP"></a>不得受他依止。<a id="a-DQ"></a>不应畜新旧沙弥。<a id="a-DR"></a>不得教比丘尼法。<a id="a-DS"></a>若僧羯磨教化比丘尼不应受。<a id="a-DT"></a>僧所与作实觅毗尼。<a id="a-DU"></a>罪更不应犯。<a id="a-DV"></a>若似是罪及过是罪。<a id="a-DW"></a>亦不应作。<a id="a-DX"></a>不应呵僧羯磨。<a id="a-DY"></a>亦不应呵作羯磨人。<a id="a-DZ"></a>不应从他乞听。<a id="a-Da"></a>不应遮说戒。<a id="a-Db"></a>不应遮受戒。<a id="a-Dc"></a>不应遮自恣。<a id="a-Dd"></a>不应出无罪比丘过罪。<a id="a-De"></a>不应共同事。<a id="a-Df"></a>应调伏心行随顺比丘僧意。<a id="a-Dg"></a>若不如是行法者。<a id="a-Dh"></a>尽形不得离是羯磨。</p>
  <h2 id="aDi">第六事</h2>
  <p id="aDj">多觅毗尼者。<a id="a-Dk"></a>多求因缘断多处未断。<a id="a-Dl"></a>从多人断故。<a id="a-Dm"></a>名多觅毗尼。<a id="a-Dn"></a>行筹时断事时。<a id="a-Do"></a>一切僧集不得取欲。<a id="a-Dp"></a>何以故。<a id="a-Dq"></a>或多比丘说非法故。<a id="a-Dr"></a>是名一切行筹。<a id="a-Ds"></a>此中一切比丘不应取欲。<a id="a-Dt"></a>如行钵法也。<a id="a-Du"></a>若不能断。<a id="a-Dv"></a>乃至彼处僧坊中。<a id="a-Dw"></a>若有三人二人一人比丘持三藏四众所重者。<a id="a-Dx"></a>应到彼处应语彼一比丘。<a id="a-Dy"></a>如前次第事具足向说。<a id="a-Dz"></a>是大德比丘应作是语。<a id="a-E0"></a>不可二人相言俱得胜也。<a id="a-E1"></a>是中必一胜一负。<a id="a-E2"></a>如是语者。<a id="a-E3"></a>是名如法说。<a id="a-E4"></a>若不如是语者。<a id="a-E5"></a>是名非法说。<a id="a-E6"></a>是诸相言比丘。<a id="a-E7"></a>若如法断事已。<a id="a-E8"></a>还更发起波逸提。<a id="a-E9"></a>若但诃责言。<a id="a-EA"></a>是断事不如法犯突吉罗。<a id="a-EB"></a>闼赖吒利者。<a id="a-EC"></a>闼赖名地。<a id="a-ED"></a>吒利名住。<a id="a-EE"></a>智胜自在于正法不动。<a id="a-EF"></a>如人住地无倾覆也。<a id="a-EG"></a>应灭期者。<a id="a-EH"></a>恐事缠难断。<a id="a-EI"></a>当云受语有偏故。<a id="a-EJ"></a>亦恐前人求及于己故也。<a id="a-EK"></a>应舍付僧者。<a id="a-EL"></a>以从僧中来既不能灭。<a id="a-EM"></a>宜还付本故也。<a id="a-EN"></a>僧现前者。<a id="a-EO"></a>明僧既集。<a id="a-EP"></a>中有能遮者。<a id="a-EQ"></a>而不遮则僧和合。<a id="a-ER"></a>名现前也。<a id="a-ES"></a>乌回鸠罗者。<a id="a-ET"></a>乌回名二。<a id="a-EU"></a>鸠罗名平等。<a id="a-EV"></a>心无二其平如秤。<a id="a-EW"></a>今必以二人有五法。<a id="a-EX"></a>五法者。<a id="a-EY"></a>不随爱故舍有罪。<a id="a-EZ"></a>不随嗔故罚无过。<a id="a-Ea"></a>不畏彼故而违法。<a id="a-Eb"></a>不痴故不畏罪。<a id="a-Ec"></a>非法轻断事也。<a id="a-Ed"></a>知断不断故。<a id="a-Ee"></a>名乌回鸠罗。<a id="a-Ef"></a>与欲以小远去者。<a id="a-Eg"></a>恐僧中有相佐助事。<a id="a-Eh"></a>必叵断故也。<a id="a-Ei"></a>所以取欲者。<a id="a-Ej"></a>令有相助者后更无言故。<a id="a-Ek"></a>更立乌回鸠罗者。<a id="a-El"></a>诤事逐增。<a id="a-Em"></a>恐有破僧之由妨行道故。<a id="a-En"></a>故更差多方能善断事者。<a id="a-Eo"></a>不必具五法也。<a id="a-Ep"></a>遣使近处僧者。<a id="a-Eq"></a>若就他处事必增多难断故遣使也。<a id="a-Er"></a>彼既来已。<a id="a-Es"></a>若彼中能者云七日尽已破安居者。<a id="a-Et"></a>以未开三十九夜故也。<a id="a-Eu"></a>开某处乃至持摩多勒伽者。<a id="a-Ev"></a>佛法有二柱能持佛法。<a id="a-Ew"></a>谓坐禅学问。<a id="a-Ex"></a>故求此人辈。<a id="a-Ey"></a>亦中有大德人。<a id="a-Ez"></a>令诤事羞难故也。<a id="a-F0"></a>传事人断者。<a id="a-F1"></a>恐至他处难灭。<a id="a-F2"></a>亦望其人向他处。<a id="a-F3"></a>僧有愧受谏故。<a id="a-F4"></a>又坐禅道远之劳故。<a id="a-F5"></a>亦恶事得灭为善故。<a id="a-F6"></a>作期者。<a id="a-F7"></a>以事起从夏故。<a id="a-F8"></a>除夏三月取余九月明事。<a id="a-F9"></a>若叵断其当作方宜令断。<a id="a-FA"></a>莫令还至夏分也。<a id="a-FB"></a>若能者付以传事便还。<a id="a-FC"></a>所以界外令满众者。<a id="a-FD"></a>明差四人使界外灭。<a id="a-FE"></a>若事可断。<a id="a-FF"></a>必令后不起故。<a id="a-FG"></a>以重故也。<a id="a-FH"></a>为五事故。<a id="a-FI"></a>立行筹人也。<a id="a-FJ"></a>疾灭也。<a id="a-FK"></a>强者。<a id="a-FL"></a>有三。<a id="a-FM"></a>一其人身有力。<a id="a-FN"></a>二倚有力人。<a id="a-FO"></a>三有钱力往来。<a id="a-FP"></a>从一住处至一住处者。<a id="a-FQ"></a>明事久既经多处不断事缠坚结。<a id="a-FR"></a>其人无惭无愧心转奸巧故。<a id="a-FS"></a>所以行筹者事既难断。<a id="a-FT"></a>若说一是一非。<a id="a-FU"></a>必增其恶心故。<a id="a-FV"></a>行筹于众人前。<a id="a-FW"></a>好恶自伏理亦无偏藏。<a id="a-FX"></a>行筹者。<a id="a-FY"></a>行筹人心为非法人故。<a id="a-FZ"></a>望取非法者多。<a id="a-Fa"></a>若在明处助非法者。<a id="a-Fb"></a>着取非法筹故也。<a id="a-Fc"></a>期行者。<a id="a-Fd"></a>要共相。<a id="a-Fe"></a>亲者。<a id="a-Ff"></a>作要也。<a id="a-Fg"></a>一切僧取筹者。<a id="a-Fh"></a>以此事重故。<a id="a-Fi"></a>一切悉集说戒自恣。<a id="a-Fj"></a>虽要犹有不来。<a id="a-Fk"></a>此将欲令相助者后无语故。<a id="a-Fl"></a>亦恐受欲人多取非法筹故。<a id="a-Fm"></a>四众所尊重者。<a id="a-Fn"></a>以上取二种筹停等叵断故。<a id="a-Fo"></a>就有德人。<a id="a-Fp"></a>众所归伏无不用语。<a id="a-Fq"></a>故有不随者。<a id="a-Fr"></a>羞亦为诸人所笑。<a id="a-Fs"></a>必受语传事人多说事不说人。<a id="a-Ft"></a>大德比丘亦直说事。<a id="a-Fu"></a>是非不说人。<a id="a-Fv"></a>有事二人各自内知。<a id="a-Fw"></a>而伏则胜负相现也。<a id="a-Fx"></a>还发起波逸提者。<a id="a-Fy"></a>以二罪印之。<a id="a-Fz"></a>令彼此后更无言故结罪也。</p>
  <h2 id="aG0">第七事</h2>
  <p id="aG1">何以名布草毗尼。<a id="a-G2"></a>或有一住处。<a id="a-G3"></a>诸比丘喜斗诤相言。<a id="a-G4"></a>是诸比丘应和合一处已应作是念。<a id="a-G5"></a>诸长老。<a id="a-G6"></a>我等大失非得大衰非利大恶不善。<a id="a-G7"></a>我等以信故。<a id="a-G8"></a>佛法中出家求道。<a id="a-G9"></a>然今喜斗诤相言。<a id="a-GA"></a>若我等求是事根本者。<a id="a-GB"></a>僧中或未起事便起。<a id="a-GC"></a>已起事不可灭。<a id="a-GD"></a>作是念故白僧。<a id="a-GE"></a>若僧时到僧忍是事。<a id="a-GF"></a>以布草毗尼灭。<a id="a-GG"></a>是名白。<a id="a-GH"></a>诸比丘应分作二部。<a id="a-GI"></a>是中若有上座大长老。<a id="a-GJ"></a>应语此一部言。<a id="a-GK"></a>我等大失非得大衰非利大恶非善。<a id="a-GL"></a>我等信故佛法中出家求道。<a id="a-GM"></a>然今喜斗诤相言。<a id="a-GN"></a>若我当自屈意。<a id="a-GO"></a>我等所作罪。<a id="a-GP"></a>除偷兰罪。<a id="a-GQ"></a>除白衣相应罪。<a id="a-GR"></a>是汝等现前发露悔过不覆藏。<a id="a-GS"></a>是中若无一比丘遮是事者。<a id="a-GT"></a>应到第二部众所。<a id="a-GU"></a>是中若有长老上座应语言。<a id="a-GV"></a>我等大失非得大衰非利大恶非善。<a id="a-GW"></a>我等信故佛法中出家求道。<a id="a-GX"></a>今喜斗诤相言。<a id="a-GY"></a>若我等求是事根本者。<a id="a-GZ"></a>僧中或有未起事便起。<a id="a-Ga"></a>已起事不可灭。<a id="a-Gb"></a>今汝等当自屈意。<a id="a-Gc"></a>我等所作罪。<a id="a-Gd"></a>除偷兰遮。<a id="a-Ge"></a>除白衣相应罪。<a id="a-Gf"></a>今自为及为彼故。<a id="a-Gg"></a>当现前发露悔过不覆藏。<a id="a-Gh"></a>诸比丘言。<a id="a-Gi"></a>汝自见罪不。<a id="a-Gj"></a>答言见罪。<a id="a-Gk"></a>如法悔过莫复更起。<a id="a-Gl"></a>第二部众亦如是说。<a id="a-Gm"></a>是名如布草毗尼法。</p>
  <p id="aGn">一切斗诤诽谤犯罪和合事。<a id="a-Go"></a>现前毗尼所摄。<a id="a-Gp"></a>唯有下四事。<a id="a-Gq"></a>用上七毗尼灭无余也。</p>
  <p id="aGr">一切善不善无记。<a id="a-Gs"></a>及十四破僧六诤本生。<a id="a-Gt"></a>通名诤事(在人名诤在僧名事)用三毗尼灭(现前多觅布草)从见闻疑根生。<a id="a-Gu"></a>作不作俱言犯。<a id="a-Gv"></a>通名出事(在人名出在僧名事)用四毗尼灭(现前忆念不痴实觅)从身作口作身心作口作生。<a id="a-Gw"></a>通名犯事(方便名犯事成名破不悔名越)用二毗尼灭(现前自言)从白白二白四布萨自恣差十四人。<a id="a-Gx"></a>从僧至僧为事本。<a id="a-Gy"></a>通名作事用一毗尼(现前)</p>
 </body>
</html>