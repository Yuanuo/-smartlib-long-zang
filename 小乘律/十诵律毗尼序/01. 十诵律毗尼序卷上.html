<!doctype html>
<html id="z3IBVDdsl" data-ver="1633">
 <head>
  <meta charset="utf-8">
  <meta author="卑摩罗叉">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">十诵律毗尼序卷上</h1>
  <h2 id="a2">善诵五百比丘结集善法品第一</h2>
  <p id="a3">佛婆伽婆。<a id="a-4"></a>在拘尸城娑罗双树间力士住处般涅槃。<a id="a-5"></a>拘尸诸力士供养佛身。<a id="a-6"></a>是时长老摩诃迦葉。<a id="a-7"></a>将五百比丘。<a id="a-8"></a>从波婆城。<a id="a-9"></a>欲到拘尸城。<a id="a-A"></a>二城中间。<a id="a-B"></a>尔时有梵志。<a id="a-C"></a>持天曼陀罗华。<a id="a-D"></a>发拘尸城。<a id="a-E"></a>欲诣波婆城。<a id="a-F"></a>长老摩诃迦葉问。<a id="a-G"></a>汝识我大师不。<a id="a-H"></a>答言识。<a id="a-I"></a>汝大师娑罗双树间力士住处般涅槃。<a id="a-J"></a>今已七日。<a id="a-K"></a>诸天世人供养佛身。<a id="a-L"></a>我从彼得此天曼陀罗华来。<a id="a-M"></a>摩诃迦葉不乐。<a id="a-N"></a>诸弟子中有大忧愁者。<a id="a-O"></a>有举手哭者。<a id="a-P"></a>有躄地者。<a id="a-Q"></a>皆言。<a id="a-R"></a>佛取涅槃一何驶哉。<a id="a-S"></a>世间眼灭。<a id="a-T"></a>诸比丘有宛转地者。<a id="a-U"></a>有心中愁戚者。<a id="a-V"></a>有行舍心观诸法相者。<a id="a-W"></a>所谓一切无常苦空无我。<a id="a-X"></a>此无常相法。<a id="a-Y"></a>何可得常。<a id="a-Z"></a>佛在时常说。<a id="a-a"></a>一切众生所可乐着不可久保。<a id="a-b"></a>皆当别离散坏磨灭。<a id="a-c"></a>尔时有一愚痴不善不及老比丘。<a id="a-d"></a>发此恶言。<a id="a-e"></a>彼长老常言。<a id="a-f"></a>应当行是不应行是。<a id="a-g"></a>我今快得自在。<a id="a-h"></a>所欲便作。<a id="a-i"></a>不欲便止。<a id="a-j"></a>如是粗言。<a id="a-k"></a>唯迦葉独闻。<a id="a-l"></a>余无知者。<a id="a-m"></a>是诸天神力所隐蔽故。<a id="a-n"></a>尔时阎浮提中。<a id="a-o"></a>长老阿若憍陈如第一上座。<a id="a-p"></a>长老均陀第二上座。<a id="a-q"></a>长老十力迦葉阿难和上第三上座。<a id="a-r"></a>长老摩诃迦葉第四上座。<a id="a-s"></a>摩诃迦葉多知广识。<a id="a-t"></a>四部众尽皆恭敬信受其语。<a id="a-u"></a>四部众闻摩诃迦葉从波婆城来欲诣拘尸城。<a id="a-v"></a>四部众皆出到半道。<a id="a-w"></a>奉迎摩诃迦葉。<a id="a-x"></a>摩诃迦葉见四部众来。<a id="a-y"></a>于道外树下。<a id="a-z"></a>敷尼师檀结加趺坐。<a id="a-10"></a>四众既到。<a id="a-11"></a>头面敬礼。<a id="a-12"></a>在一面听其说法。<a id="a-13"></a>时大迦葉说种种法。<a id="a-14"></a>示教利喜竟。<a id="a-15"></a>发遣四众。<a id="a-16"></a>还至双树顶结支夷。<a id="a-17"></a>大迦葉言。<a id="a-18"></a>我正尔当到。<a id="a-19"></a>莫燃佛[卄/積]。<a id="a-1A"></a>我欲礼佛全身。<a id="a-1B"></a>尔时大迦葉。<a id="a-1C"></a>与大众俱到顶结支夷。<a id="a-1D"></a>到已天为开发金棺解撤缠裹。<a id="a-1E"></a>时大迦葉稽首敬礼佛身。<a id="a-1F"></a>四部大众亦得礼拜。<a id="a-1G"></a>又告诸人言。<a id="a-1H"></a>更以天新绵氎。<a id="a-1I"></a>好缠佛身以新香油。<a id="a-1J"></a>灌满金棺。<a id="a-1K"></a>安措佛身而阖棺盖。<a id="a-1L"></a>更积一切众香杂薪。<a id="a-1M"></a>以为大[卄/積]。<a id="a-1N"></a>大迦葉告诸力士。<a id="a-1O"></a>汝自知时。<a id="a-1P"></a>诸力士主即燃香薪大[卄/積]。<a id="a-1Q"></a>尔时长老阿难见薪[卄/積]然。<a id="a-1R"></a>悲恼哽塞即说偈言。</p>
  <p id="a1S">世尊此身　　乃至梵天　　今在金棺</p>
  <p id="a1T">以千氎缠　　灌以香油　　燃以香薪</p>
  <p id="a1U">尔时佛[卄/積]燃尽。<a id="a-1V"></a>大迦葉思惟言。<a id="a-1W"></a>当云何灭火。<a id="a-1X"></a>即念应以牛乳灭之。<a id="a-1Y"></a>尔时大迦葉适生此念。<a id="a-1Z"></a>四边自然有牛乳池。<a id="a-1a"></a>净洁香好。<a id="a-1b"></a>是时大迦葉。<a id="a-1c"></a>即取此乳以灭是火而说偈言。</p>
  <p id="a1d">千氎缠佛身　　以火阇维之</p>
  <p id="a1e">佛之神力故　　常一内衣在</p>
  <p id="a1f">最外亦不烧　　中者皆燃尽</p>
  <p id="a1g">尔时长老摩诃迦葉。<a id="a-1h"></a>以成治氎。<a id="a-1i"></a>取佛舍利。<a id="a-1j"></a>与诸力士。<a id="a-1k"></a>诸力士从长老摩诃迦葉。<a id="a-1l"></a>取佛舍利。<a id="a-1m"></a>盛以金瓶。<a id="a-1n"></a>举着车上。<a id="a-1o"></a>烧种种香。<a id="a-1p"></a>持诸幡盖作诸妓乐入拘尸城。<a id="a-1q"></a>尔时拘尸城中有新论义堂。<a id="a-1r"></a>扫洒清净香洁无量。<a id="a-1s"></a>悬缯幡盖散诸杂华。<a id="a-1t"></a>敷象牙床。<a id="a-1u"></a>以佛舍利金瓶着上。<a id="a-1v"></a>阿难先以花香伎乐种种供养。<a id="a-1w"></a>亦教诸比丘比丘尼优婆塞优婆夷供养礼拜。<a id="a-1x"></a>尔时波婆城中诸力士闻。<a id="a-1y"></a>佛在拘尸城般涅槃。<a id="a-1z"></a>念言。<a id="a-20"></a>佛亦是我师。<a id="a-21"></a>我之所尊。<a id="a-22"></a>来从诸人请舍利分。<a id="a-23"></a>欲于波婆城中起塔。<a id="a-24"></a>烧香悬缯幡盖。<a id="a-25"></a>尽世供养。<a id="a-26"></a>拘尸城诸力士答言。<a id="a-27"></a>佛在我国般涅槃。<a id="a-28"></a>我自起塔香华供养。<a id="a-29"></a>舍利分不可得。<a id="a-2A"></a>时遮勒国诸刹帝利姓。<a id="a-2B"></a>婆蹉婆罗。<a id="a-2C"></a>罗摩聚落拘楼罗种。<a id="a-2D"></a>毗[少/兔]国中诸婆罗门。<a id="a-2E"></a>毗耶离国诸梨昌种。<a id="a-2F"></a>迦毗罗婆国诸释子。<a id="a-2G"></a>摩伽陀国主阿阇世王。<a id="a-2H"></a>韦提希子。<a id="a-2I"></a>闻佛于拘尸城般涅槃。<a id="a-2J"></a>今众人以香华伎乐供养舍利。<a id="a-2K"></a>尔时阿阇世王。<a id="a-2L"></a>敕其大臣婆罗门婆利沙迦罗言。<a id="a-2M"></a>汝往到拘尸城诸力士所。<a id="a-2N"></a>持我言致问无量。<a id="a-2O"></a>气力安隐身心乐不。<a id="a-2P"></a>又语诸人。<a id="a-2Q"></a>佛亦我师我之所尊。<a id="a-2R"></a>今于汝国般涅槃。<a id="a-2S"></a>请分舍利。<a id="a-2T"></a>欲于王舍城中起塔供养。<a id="a-2U"></a>与我者善。<a id="a-2V"></a>若不见与。<a id="a-2W"></a>当举兵众以力夺汝。<a id="a-2X"></a>受敕即严四种兵。<a id="a-2Y"></a>直至拘尸城。<a id="a-2Z"></a>语诸力士言。<a id="a-2a"></a>摩伽陀国主。<a id="a-2b"></a>阿阇世王致问无量。<a id="a-2c"></a>气力安隐身心乐不。<a id="a-2d"></a>又言。<a id="a-2e"></a>佛亦我师我之所尊。<a id="a-2f"></a>在此般涅槃。<a id="a-2g"></a>来请舍利分。<a id="a-2h"></a>汝当与我。<a id="a-2i"></a>我于王舍城起塔供养。<a id="a-2j"></a>拘尸城诸力士答大臣婆罗门言。<a id="a-2k"></a>佛在我国土地般涅槃。<a id="a-2l"></a>我自于此拘尸城起塔供养。<a id="a-2m"></a>舍利分不得与汝。<a id="a-2n"></a>大臣婆罗门言。<a id="a-2o"></a>摩伽陀国主阿阇世王语汝。<a id="a-2p"></a>汝等以舍利与我者善。<a id="a-2q"></a>若不见与。<a id="a-2r"></a>当举四兵以力夺汝。<a id="a-2s"></a>诸力士言。<a id="a-2t"></a>我自供养不以与汝。<a id="a-2u"></a>波婆城力士亦集四兵。<a id="a-2v"></a>在一面住。<a id="a-2w"></a>罗婆聚落拘婆罗。<a id="a-2x"></a>亦集四兵在一面住。<a id="a-2y"></a>遮勒国诸刹帝利。<a id="a-2z"></a>亦集四兵在一面住。<a id="a-30"></a>毗[少/兔]国诸婆罗门。<a id="a-31"></a>亦集四兵在一面住。<a id="a-32"></a>毗耶离国诸梨昌。<a id="a-33"></a>亦集四兵在一面住。<a id="a-34"></a>迦毗罗婆诸释子。<a id="a-35"></a>亦集四兵在一面住。<a id="a-36"></a>婆罗沙迦罗婆罗门。<a id="a-37"></a>更增四兵。<a id="a-38"></a>拘尸城一面住。<a id="a-39"></a>尔时拘尸城外。<a id="a-3A"></a>八军围绕。<a id="a-3B"></a>为舍利故。<a id="a-3C"></a>各欲夺取。<a id="a-3D"></a>尔时大众中。<a id="a-3E"></a>有一婆罗门姓烟。<a id="a-3F"></a>在八军中。<a id="a-3G"></a>高声大唱。<a id="a-3H"></a>拘尸城诸力士主听。<a id="a-3I"></a>佛无量劫积善修忍。<a id="a-3J"></a>诸君亦常闻赞忍法。<a id="a-3K"></a>今日何可于佛灭后为舍利故起兵相夺。<a id="a-3L"></a>诸君当知此非敬事。<a id="a-3M"></a>舍利现在。<a id="a-3N"></a>但当分作八分。<a id="a-3O"></a>诸力士言。<a id="a-3P"></a>敬如来议。<a id="a-3Q"></a>尔时姓烟婆罗门。<a id="a-3R"></a>即分舍利作八分。<a id="a-3S"></a>分竟复高声大唱。<a id="a-3T"></a>汝诸力士主听盛舍利瓶。<a id="a-3U"></a>请以见惠。<a id="a-3V"></a>欲还头那罗聚落起瓶塔。<a id="a-3W"></a>华香幡盖伎乐供养。<a id="a-3X"></a>诸力士答言。<a id="a-3Y"></a>敬从来请。<a id="a-3Z"></a>尔时必波罗延那婆罗门居士。<a id="a-3a"></a>复以高声大唱。<a id="a-3b"></a>拘尸城中诸力士主听。<a id="a-3c"></a>烧佛处炭与我。<a id="a-3d"></a>欲还我国起炭塔。<a id="a-3e"></a>华香伎乐供养。<a id="a-3f"></a>诸力士答婆罗门。<a id="a-3g"></a>敬从来请。<a id="a-3h"></a>尔时拘尸城诸力士。<a id="a-3i"></a>得第一分舍利。<a id="a-3j"></a>即于国中起塔。<a id="a-3k"></a>华香伎乐种种供养。<a id="a-3l"></a>波婆国得第二分舍利。<a id="a-3m"></a>还归起塔种种供养。<a id="a-3n"></a>罗摩聚落拘楼罗。<a id="a-3o"></a>得第三分舍利。<a id="a-3p"></a>还归起塔种种供养。<a id="a-3q"></a>遮勒国诸刹帝利。<a id="a-3r"></a>得第四分舍利。<a id="a-3s"></a>还国起塔种种供养毗[少/兔]诸婆罗门。<a id="a-3t"></a>得第五分舍利。<a id="a-3u"></a>还国起塔种种供养。<a id="a-3v"></a>毗耶离国诸梨昌种。<a id="a-3w"></a>得第六分舍利。<a id="a-3x"></a>还国起塔种种供养。<a id="a-3y"></a>迦毗罗婆国诸释子。<a id="a-3z"></a>得第七分舍利。<a id="a-40"></a>还国起塔华香供养。<a id="a-41"></a>摩伽陀国主阿阇世王。<a id="a-42"></a>得第八分舍利。<a id="a-43"></a>还王舍城起塔华香供养。<a id="a-44"></a>姓烟婆罗门。<a id="a-45"></a>得盛舍利瓶。<a id="a-46"></a>还头那罗聚落。<a id="a-47"></a>起塔华香供养。<a id="a-48"></a>必波罗延那婆罗门居士。<a id="a-49"></a>得炭还国起塔供养。<a id="a-4A"></a>尔时阎浮提中。<a id="a-4B"></a>八舍利塔第九瓶塔第十炭塔。<a id="a-4C"></a>佛初般涅槃后起十塔。<a id="a-4D"></a>自是已后起无量塔。</p>
  <p id="a4E">尔时长老摩诃迦葉。<a id="a-4F"></a>知佛舍利流布十方白衣起塔。<a id="a-4G"></a>以是因缘故集僧。<a id="a-4H"></a>集僧竟。<a id="a-4I"></a>语诸比丘。<a id="a-4J"></a>我昔时从波婆城。<a id="a-4K"></a>将五百比丘。<a id="a-4L"></a>向拘尸城。<a id="a-4M"></a>于二城中间。<a id="a-4N"></a>见一梵志持天曼陀罗华。<a id="a-4O"></a>从拘尸城来。<a id="a-4P"></a>欲诣波婆城。<a id="a-4Q"></a>我问梵志言。<a id="a-4R"></a>优婆伽从何所来。<a id="a-4S"></a>欲至何所。<a id="a-4T"></a>梵志答言。<a id="a-4U"></a>我从拘尸城来。<a id="a-4V"></a>欲到波婆城。<a id="a-4W"></a>问识我大师不。<a id="a-4X"></a>梵志答言识。<a id="a-4Y"></a>汝大师娑罗双树间般涅槃。<a id="a-4Z"></a>今已七日。<a id="a-4a"></a>诸天世人供养舍利。<a id="a-4b"></a>我从彼得此天曼陀罗华。<a id="a-4c"></a>我尔时心不乐。<a id="a-4d"></a>作是言。<a id="a-4e"></a>佛取涅槃一何驶哉世间眼灭。<a id="a-4f"></a>诸比丘中有大忧愁者。<a id="a-4g"></a>有举手哭者。<a id="a-4h"></a>有躄地者。<a id="a-4i"></a>皆言佛取涅槃一何驶哉。<a id="a-4j"></a>世间眼灭。<a id="a-4k"></a>诸比丘有宛转地者。<a id="a-4l"></a>有愁戚者。<a id="a-4m"></a>有行舍心观诸法相者。<a id="a-4n"></a>一切无常苦空无我。<a id="a-4o"></a>此无常法相。<a id="a-4p"></a>何可得常。<a id="a-4q"></a>佛在时自言。<a id="a-4r"></a>一切众生所可乐着。<a id="a-4s"></a>难得久保皆当别离散坏磨灭。<a id="a-4t"></a>尔时有一顽愚不善及老比丘。<a id="a-4u"></a>出恶口言。<a id="a-4v"></a>彼长老常言。<a id="a-4w"></a>应当行是不应行是。<a id="a-4x"></a>我今得自在。<a id="a-4y"></a>所欲便作不欲便止。<a id="a-4z"></a>是愚痴比丘作是语时。<a id="a-50"></a>唯我独闻余无知者。<a id="a-51"></a>是诸天神力之所隐蔽。<a id="a-52"></a>复有一比丘。<a id="a-53"></a>在我前说。<a id="a-54"></a>法言非法。<a id="a-55"></a>非法言法。<a id="a-56"></a>善言不善。<a id="a-57"></a>不善言善。<a id="a-58"></a>我等今应当集一切修妒路。<a id="a-59"></a>一切毗尼。<a id="a-5A"></a>一切阿毗昙。<a id="a-5B"></a>摩诃迦葉自思惟。<a id="a-5C"></a>我当僧中集一切修妒路。<a id="a-5D"></a>一切毗尼。<a id="a-5E"></a>一切阿毗昙。<a id="a-5F"></a>或有无知比丘。<a id="a-5G"></a>作如是言。<a id="a-5H"></a>不应如是集一切修妒路。<a id="a-5I"></a>一切毗尼。<a id="a-5J"></a>一切阿毗昙。<a id="a-5K"></a>我等今当于僧中。<a id="a-5L"></a>择取聪明能集法人。<a id="a-5M"></a>僧中作羯磨取。<a id="a-5N"></a>尔时长老摩诃迦葉。<a id="a-5O"></a>僧中取五百少一比丘。<a id="a-5P"></a>一一称字。<a id="a-5Q"></a>是诸比丘。<a id="a-5R"></a>皆读三藏得三明灭三毒。<a id="a-5S"></a>皆得共解脱。<a id="a-5T"></a>摩诃迦葉僧中唱。<a id="a-5U"></a>大德僧听。<a id="a-5V"></a>是五百少一比丘。<a id="a-5W"></a>称名字。<a id="a-5X"></a>皆读三藏得三明灭三毒。<a id="a-5Y"></a>皆得共解脱。<a id="a-5Z"></a>若僧时到僧忍听。<a id="a-5a"></a>是五百少一比丘。<a id="a-5b"></a>皆是集法人。<a id="a-5c"></a>如是白。<a id="a-5d"></a>尔时长老阿难在僧中。<a id="a-5e"></a>长老大迦葉思惟。<a id="a-5f"></a>是阿难好善学人。<a id="a-5g"></a>佛说阿难于多闻人中最第一。<a id="a-5h"></a>我等今当使阿难作集法人。<a id="a-5i"></a>长老大迦葉思惟已。<a id="a-5j"></a>僧中唱。<a id="a-5k"></a>大德僧听。<a id="a-5l"></a>是阿难好善学人。<a id="a-5m"></a>佛说阿难多闻人中最第一。<a id="a-5n"></a>若僧时到僧忍听。<a id="a-5o"></a>我等今当使阿难作集法人。<a id="a-5p"></a>如是白。<a id="a-5q"></a>大德僧听。<a id="a-5r"></a>是阿难好善学人。<a id="a-5s"></a>佛说阿难于多闻人中最第一。<a id="a-5t"></a>我等今当使阿难作集法人。<a id="a-5u"></a>谁诸长老忍阿难作集法人者默然。<a id="a-5v"></a>谁不忍是长老说僧已。<a id="a-5w"></a>忍听长老阿难作集法人竟。<a id="a-5x"></a>僧忍默然故。<a id="a-5y"></a>是事如是持。<a id="a-5z"></a>长老大迦葉复思惟。<a id="a-60"></a>今集一切修妒路。<a id="a-61"></a>一切毗尼。<a id="a-62"></a>一切阿毗昙。<a id="a-63"></a>是事多非一日二日乃至七日可竟。<a id="a-64"></a>今僧中当作羯磨。<a id="a-65"></a>能作集法人。<a id="a-66"></a>共一处安居。<a id="a-67"></a>不作羯磨人。<a id="a-68"></a>不得共一处安居。<a id="a-69"></a>如是思惟竟。<a id="a-6A"></a>长老摩诃迦葉。<a id="a-6B"></a>僧中唱。<a id="a-6C"></a>大德僧听。<a id="a-6D"></a>今集法多非一日二日乃至七日可竟。<a id="a-6E"></a>今僧中作羯磨。<a id="a-6F"></a>能集法人共一处安居。<a id="a-6G"></a>不作羯磨人。<a id="a-6H"></a>不得共一处安居。<a id="a-6I"></a>如是白。<a id="a-6J"></a>尔时长老摩诃迦葉。<a id="a-6K"></a>复作是念。<a id="a-6L"></a>何处国土安隐。<a id="a-6M"></a>有好精舍。<a id="a-6N"></a>四事供养饮食无乏。<a id="a-6O"></a>无诸寇贼。<a id="a-6P"></a>即念王舍城中。<a id="a-6Q"></a>四事供养具足无乏。<a id="a-6R"></a>国土安隐无诸贼寇。<a id="a-6S"></a>我等今当往到王舍城安居。<a id="a-6T"></a>如是思惟已。<a id="a-6U"></a>摩诃迦葉独身先往治精舍。<a id="a-6V"></a>泥涂壁孔治土埵。<a id="a-6W"></a>敷床洒扫抖擞被褥教备药具饮食衣被。<a id="a-6X"></a>摩诃迦葉知安居时到。<a id="a-6Y"></a>共五百比丘。<a id="a-6Z"></a>王舍城安居。<a id="a-6a"></a>摩诃迦葉清旦着衣持钵。<a id="a-6b"></a>入王舍城。<a id="a-6c"></a>教化诸人。<a id="a-6d"></a>持饮食供养集法人教已。<a id="a-6e"></a>摩诃迦葉自行乞食食竟。<a id="a-6f"></a>出城还至精舍。<a id="a-6g"></a>以是因缘集僧。<a id="a-6h"></a>集僧已思惟。<a id="a-6i"></a>何等比丘能诵毗尼明了。<a id="a-6j"></a>我等难问能随问答。<a id="a-6k"></a>当从此人集毗尼。<a id="a-6l"></a>即念优波离比丘。<a id="a-6m"></a>佛常赞诵毗尼。<a id="a-6n"></a>比丘中明了第一。<a id="a-6o"></a>念已白僧。<a id="a-6p"></a>佛常赞优波离比丘。<a id="a-6q"></a>于诵毗尼。<a id="a-6r"></a>比丘中明了第一。<a id="a-6s"></a>优波离比丘。<a id="a-6t"></a>我等问难能随问答。<a id="a-6u"></a>尔时摩诃迦葉。<a id="a-6v"></a>为敷法座。<a id="a-6w"></a>优波离比丘升高座坐竟。<a id="a-6x"></a>摩诃迦葉问优波离。<a id="a-6y"></a>初波罗夷因缘从何处出。<a id="a-6z"></a>优波离答言。<a id="a-70"></a>初波罗夷。<a id="a-71"></a>从毗耶离国须提那比丘迦兰陀子出。<a id="a-72"></a>是中云何犯云何不犯。<a id="a-73"></a>尔时优波离广说犯不犯相。<a id="a-74"></a>摩诃迦葉。<a id="a-75"></a>问阿若憍陈如。<a id="a-76"></a>尔不答言尔。<a id="a-77"></a>如优波离所说。<a id="a-78"></a>摩诃迦葉问阿若憍陈如竟。<a id="a-79"></a>次问长老均陀。<a id="a-7A"></a>次问十力迦葉。<a id="a-7B"></a>次第问五百阿罗汉。<a id="a-7C"></a>乃至阿难。<a id="a-7D"></a>阿难答言。<a id="a-7E"></a>我亦如是闻。<a id="a-7F"></a>是事是法是善。<a id="a-7G"></a>如长老优波离所说。<a id="a-7H"></a>阿难问摩诃迦葉。<a id="a-7I"></a>尔不。<a id="a-7J"></a>答言尔。<a id="a-7K"></a>是中长老。<a id="a-7L"></a>摩诃迦葉。<a id="a-7M"></a>僧中高声大唱。<a id="a-7N"></a>大德僧听。<a id="a-7O"></a>初波罗夷法集竟。<a id="a-7P"></a>是法是毗尼是佛教。<a id="a-7Q"></a>无有比丘言是法言非法。<a id="a-7R"></a>非法言是法。<a id="a-7S"></a>是毗尼言非毗尼。<a id="a-7T"></a>非毗尼言是毗尼。<a id="a-7U"></a>是法是毗尼是佛教。<a id="a-7V"></a>僧忍默然故。<a id="a-7W"></a>是事如是持。<a id="a-7X"></a>摩诃迦葉复问长老优波离。<a id="a-7Y"></a>第二波罗夷因缘。<a id="a-7Z"></a>从何处出。<a id="a-7a"></a>优波离答。<a id="a-7b"></a>王舍城中。<a id="a-7c"></a>为达尼迦比丘瓦师子。<a id="a-7d"></a>第三波罗夷因缘何处出。<a id="a-7e"></a>优波离答。<a id="a-7f"></a>跋耆国中。<a id="a-7g"></a>为婆求摩题河边住诸比丘。<a id="a-7h"></a>第四波罗夷因缘何处出。<a id="a-7i"></a>答言毗耶离国。<a id="a-7j"></a>为婆求摩题河边住诸比丘。<a id="a-7k"></a>第一僧伽婆尸沙因缘何处出。<a id="a-7l"></a>答言舍婆提国。<a id="a-7m"></a>为迦留陀夷比丘。<a id="a-7n"></a>第二第三第四。<a id="a-7o"></a>皆为舍婆提国迦留陀夷比丘。<a id="a-7p"></a>第五僧伽婆尸沙因缘何处出。<a id="a-7q"></a>答舍婆提国中。<a id="a-7r"></a>为迦罗比丘弥梨迦子。<a id="a-7s"></a>摩诃迦葉复问。<a id="a-7t"></a>云何犯云何不犯。<a id="a-7u"></a>优波离。<a id="a-7v"></a>广说犯不犯相。<a id="a-7w"></a>摩诃迦葉问优波离竟。<a id="a-7x"></a>次问阿若憍陈如。<a id="a-7y"></a>尔不。<a id="a-7z"></a>阿若憍陈如答言。<a id="a-80"></a>长老大迦葉。<a id="a-81"></a>我亦如是知。<a id="a-82"></a>如优波离所说。<a id="a-83"></a>次问长老均陀。<a id="a-84"></a>次问十力迦葉。<a id="a-85"></a>次第问五百阿罗汉。<a id="a-86"></a>乃至阿难。<a id="a-87"></a>阿难答言。<a id="a-88"></a>长老大迦葉。<a id="a-89"></a>我亦如是知。<a id="a-8A"></a>如长老优波离所说。<a id="a-8B"></a>阿难问摩诃迦葉。<a id="a-8C"></a>如优波离所说不。<a id="a-8D"></a>答言阿难我亦如是知。<a id="a-8E"></a>如优波离所说。<a id="a-8F"></a>如是次第一切毗尼集竟。<a id="a-8G"></a>尔时长老大迦葉。<a id="a-8H"></a>僧中高声大唱。<a id="a-8I"></a>大德僧听。<a id="a-8J"></a>如是一切毗尼法集竟。<a id="a-8K"></a>是法是毗尼是佛教。<a id="a-8L"></a>无有比丘言。<a id="a-8M"></a>是法言非法。<a id="a-8N"></a>非法言是法。<a id="a-8O"></a>是毗尼言非毗尼。<a id="a-8P"></a>非毗尼言是毗尼。<a id="a-8Q"></a>是法是毗尼是佛教。<a id="a-8R"></a>僧忍默然故。<a id="a-8S"></a>是事如是持。<a id="a-8T"></a>长老摩诃迦葉思惟。<a id="a-8U"></a>何等比丘诵修妒路阿毗昙明了。<a id="a-8V"></a>我等难问能随问答。<a id="a-8W"></a>我等当从此人。<a id="a-8X"></a>集修妒路阿毗昙。<a id="a-8Y"></a>即时作是念。<a id="a-8Z"></a>佛赞阿难比丘。<a id="a-8a"></a>于诸多闻比丘中最第一。<a id="a-8b"></a>持一切修妒路一切阿毗昙。<a id="a-8c"></a>迦葉思惟竟。<a id="a-8d"></a>僧中唱。<a id="a-8e"></a>大德僧听。<a id="a-8f"></a>是阿难比丘好善学人。<a id="a-8g"></a>佛常赞阿难比丘。<a id="a-8h"></a>于诸多闻中最第一。<a id="a-8i"></a>我等从是人。<a id="a-8j"></a>了了问修妒路阿毗昙集。<a id="a-8k"></a>如是白。<a id="a-8l"></a>尔时摩诃迦葉。<a id="a-8m"></a>敷好高座。<a id="a-8n"></a>阿难升高座坐竟。<a id="a-8o"></a>摩诃迦葉问阿难。<a id="a-8p"></a>佛修妒路初从何处说。<a id="a-8q"></a>阿难答如是我闻。<a id="a-8r"></a>一时佛在波罗柰仙人住处鹿林中。<a id="a-8s"></a>阿难说此语时。<a id="a-8t"></a>五百比丘皆下地胡跪。<a id="a-8u"></a>涕零而言。<a id="a-8v"></a>我从佛所面受见法。<a id="a-8w"></a>而今已闻。<a id="a-8x"></a>摩诃迦葉语阿难。<a id="a-8y"></a>从今日一切修妒路。<a id="a-8z"></a>一切毗尼。<a id="a-90"></a>一切阿毗昙。<a id="a-91"></a>初皆称如是我闻一时。<a id="a-92"></a>阿难言尔。<a id="a-93"></a>是时佛告五比丘。<a id="a-94"></a>是苦圣谛。<a id="a-95"></a>我先不从他闻法。<a id="a-96"></a>中正忆念时。<a id="a-97"></a>于诸法中。<a id="a-98"></a>生眼生智生明生觉。<a id="a-99"></a>是集圣谛。<a id="a-9A"></a>是尽圣谛。<a id="a-9B"></a>是道圣谛。<a id="a-9C"></a>我先不从他闻法。<a id="a-9D"></a>中正忆念时。<a id="a-9E"></a>于诸法中。<a id="a-9F"></a>生眼生智生明生觉。<a id="a-9G"></a>诸比丘是苦圣谛知故应知。<a id="a-9H"></a>我先不从他闻法。<a id="a-9I"></a>中正忆念时于诸法中。<a id="a-9J"></a>生眼生智生明生觉。<a id="a-9K"></a>是苦集圣谛知已应断。<a id="a-9L"></a>是苦灭圣谛知已应证。<a id="a-9M"></a>是苦灭道圣谛知已应修。<a id="a-9N"></a>我先不从他闻法。<a id="a-9O"></a>中正忆念时。<a id="a-9P"></a>于诸法中。<a id="a-9Q"></a>生眼生智生明生觉。<a id="a-9R"></a>诸比丘是苦圣谛知故知已。<a id="a-9S"></a>我先不从他闻法。<a id="a-9T"></a>中正忆念时。<a id="a-9U"></a>于诸法中。<a id="a-9V"></a>生眼生智生明生觉。<a id="a-9W"></a>是苦集圣谛知故断已。<a id="a-9X"></a>是苦灭圣谛知故证已。<a id="a-9Y"></a>是苦灭道圣谛知故修已。<a id="a-9Z"></a>我先不从他闻法。<a id="a-9a"></a>中正忆念时。<a id="a-9b"></a>于诸法中。<a id="a-9c"></a>生眼生智生明生觉。<a id="a-9d"></a>诸比丘若我随尔许时。<a id="a-9e"></a>四圣谛中。<a id="a-9f"></a>三转十二分法轮行。<a id="a-9g"></a>不生眼智明觉。<a id="a-9h"></a>我于一切世间。<a id="a-9i"></a>若魔若梵及沙门婆罗门天人等众中。<a id="a-9j"></a>不得解不得离不得舍。<a id="a-9k"></a>亦不得不颠倒心。<a id="a-9l"></a>是时我亦不作是念。<a id="a-9m"></a>得阿耨多罗三藐三菩提。<a id="a-9n"></a>以我尔许时。<a id="a-9o"></a>四圣谛中。<a id="a-9p"></a>三转十二分法轮行。<a id="a-9q"></a>生眼智明觉。<a id="a-9r"></a>我于一切世间。<a id="a-9s"></a>若魔若梵及沙门婆罗门天人等众中。<a id="a-9t"></a>得解得离得舍。<a id="a-9u"></a>得不颠倒心。<a id="a-9v"></a>是时我作是念。<a id="a-9w"></a>得阿耨多罗三藐三菩提。<a id="a-9x"></a>说是法时。<a id="a-9y"></a>长老憍陈如。<a id="a-9z"></a>及八万诸天。<a id="a-A0"></a>远尘离垢诸法中法眼生。<a id="a-A1"></a>尔时佛告憍陈如。<a id="a-A2"></a>得法已不。<a id="a-A3"></a>憍陈如言。<a id="a-A4"></a>得已。<a id="a-A5"></a>世尊憍陈如得法已不。<a id="a-A6"></a>憍陈如言得已。<a id="a-A7"></a>世尊憍陈如得法已不。<a id="a-A8"></a>憍陈如言得已。<a id="a-A9"></a>世尊憍陈如。<a id="a-AA"></a>以初得故。<a id="a-AB"></a>故名阿若憍陈如。<a id="a-AC"></a>阿若憍陈如得法已。<a id="a-AD"></a>是时地神高声大声唱言。<a id="a-AE"></a>诸众生佛在波罗奈国仙人住处鹿林中。<a id="a-AF"></a>三转十二分法轮。<a id="a-AG"></a>诸余沙门若波罗门。<a id="a-AH"></a>若天若魔若梵。<a id="a-AI"></a>如是等一切世间中。<a id="a-AJ"></a>不能如法转。<a id="a-AK"></a>为饶益众生故。<a id="a-AL"></a>安乐多众生。<a id="a-AM"></a>怜愍世间故。<a id="a-AN"></a>利益安乐诸天人。<a id="a-AO"></a>增益诸天种。<a id="a-AP"></a>减损阿修罗众。<a id="a-AQ"></a>虚空中神。<a id="a-AR"></a>闻地神唱声已。<a id="a-AS"></a>亦高声大声唱。<a id="a-AT"></a>佛转法轮。<a id="a-AU"></a>四天王闻虚空神唱。<a id="a-AV"></a>亦高声大声唱。<a id="a-AW"></a>三十三天夜摩天兜率陀天化乐天他化自在天。<a id="a-AX"></a>即时唱声。<a id="a-AY"></a>乃到梵天处。<a id="a-AZ"></a>皆高声大声唱言。<a id="a-Aa"></a>诸众生佛在波罗奈国仙人住处鹿林中。<a id="a-Ab"></a>三转十二行法轮。<a id="a-Ac"></a>诸余沙门若婆罗门。<a id="a-Ad"></a>若天若魔若梵。<a id="a-Ae"></a>如是等一切世间中。<a id="a-Af"></a>不能如法转。<a id="a-Ag"></a>为饶益多众生故。<a id="a-Ah"></a>安乐多众生怜愍世间故。<a id="a-Ai"></a>利益安乐诸天人。<a id="a-Aj"></a>增益诸天种。<a id="a-Ak"></a>减损阿修罗众。<a id="a-Al"></a>佛在波罗奈国仙人住处鹿林中。<a id="a-Am"></a>三转十二行法轮已。<a id="a-An"></a>是故是经名转法轮经。<a id="a-Ao"></a>大迦葉问阿若憍陈如。<a id="a-Ap"></a>如阿难所说尔不。<a id="a-Aq"></a>答言尔。<a id="a-Ar"></a>长老大迦葉。<a id="a-As"></a>我亦如是知。<a id="a-At"></a>如阿难所说。<a id="a-Au"></a>次问长老均陀。<a id="a-Av"></a>次问十力迦葉。<a id="a-Aw"></a>乃至次第问五百阿罗汉。<a id="a-Ax"></a>末后问优波离。<a id="a-Ay"></a>如阿难所说不。<a id="a-Az"></a>答言尔。<a id="a-B0"></a>长老优波离。<a id="a-B1"></a>问摩诃迦葉。<a id="a-B2"></a>如阿难所说不。<a id="a-B3"></a>答言尔。<a id="a-B4"></a>长老优波离我亦如是知。<a id="a-B5"></a>如阿难所说。<a id="a-B6"></a>如是展转问已。<a id="a-B7"></a>一切修妒路藏集竟。<a id="a-B8"></a>尔时摩诃迦葉。<a id="a-B9"></a>僧中唱大德僧听。<a id="a-BA"></a>一切修妒路集竟。<a id="a-BB"></a>是法是毗尼是佛教。<a id="a-BC"></a>无有比丘言。<a id="a-BD"></a>是法言非法。<a id="a-BE"></a>非法言是法。<a id="a-BF"></a>是毗尼言非毗尼。<a id="a-BG"></a>非毗尼言是毗尼。<a id="a-BH"></a>是法是毗尼是佛教。<a id="a-BI"></a>僧忍默然故。<a id="a-BJ"></a>是事如是持。<a id="a-BK"></a>长老摩诃迦葉。<a id="a-BL"></a>复问阿难。<a id="a-BM"></a>佛何处始说阿毗昙。<a id="a-BN"></a>阿难答言。<a id="a-BO"></a>如是我闻。<a id="a-BP"></a>一时佛在舍婆提。<a id="a-BQ"></a>尔时佛告诸比丘。<a id="a-BR"></a>若人五怖五罪五怨五灭。<a id="a-BS"></a>是人五怖罪怨故。<a id="a-BT"></a>死后譬如力士屈伸臂顷。<a id="a-BU"></a>堕于地狱。<a id="a-BV"></a>何等五。<a id="a-BW"></a>一者杀。<a id="a-BX"></a>二者偷。<a id="a-BY"></a>三者邪淫。<a id="a-BZ"></a>四者妄语。<a id="a-Ba"></a>五者饮酒。<a id="a-Bb"></a>若人五怖五罪五怨五灭。<a id="a-Bc"></a>是人五怖罪怨灭故。<a id="a-Bd"></a>死后譬如力士屈伸臂顷。<a id="a-Be"></a>生于天上。<a id="a-Bf"></a>何等五。<a id="a-Bg"></a>一者不杀怖罪怨灭。<a id="a-Bh"></a>不偷不邪淫不妄语不饮酒。<a id="a-Bi"></a>亦如是怖罪怨灭。<a id="a-Bj"></a>长老摩诃迦葉。<a id="a-Bk"></a>问阿若憍陈如。<a id="a-Bl"></a>如阿难所说不。<a id="a-Bm"></a>答言。<a id="a-Bn"></a>长老大迦葉。<a id="a-Bo"></a>我亦如是知。<a id="a-Bp"></a>如阿难所说。<a id="a-Bq"></a>次问长老均陀。<a id="a-Br"></a>次问十力迦葉。<a id="a-Bs"></a>乃至次第问五百阿罗汉。<a id="a-Bt"></a>末后问优波离。<a id="a-Bu"></a>如阿难所说不。<a id="a-Bv"></a>答言。<a id="a-Bw"></a>长老大迦葉。<a id="a-Bx"></a>我亦如是知。<a id="a-By"></a>如阿难所说。<a id="a-Bz"></a>长老优波离。<a id="a-C0"></a>问摩诃迦葉。<a id="a-C1"></a>尔不。<a id="a-C2"></a>答言实尔。<a id="a-C3"></a>如是一切阿毗昙集已。<a id="a-C4"></a>尔时摩诃迦葉。<a id="a-C5"></a>僧中大唱大德僧听。<a id="a-C6"></a>一切阿毗昙集竟。<a id="a-C7"></a>是法是毗尼是佛教。<a id="a-C8"></a>无有比丘言。<a id="a-C9"></a>是法言非法。<a id="a-CA"></a>非法言是法。<a id="a-CB"></a>是毗尼言非毗尼。<a id="a-CC"></a>非毗尼言是毗尼。<a id="a-CD"></a>是法是毗尼是佛教。<a id="a-CE"></a>僧忍默然故。<a id="a-CF"></a>是事如是持。<a id="a-CG"></a>尔时一切修妒路。<a id="a-CH"></a>一切阿毗昙。<a id="a-CI"></a>一切毗尼集竟。<a id="a-CJ"></a>长老阿难。<a id="a-CK"></a>偏袒右肩长跪叉手。<a id="a-CL"></a>白大德摩诃迦葉。<a id="a-CM"></a>我面从佛闻受是语。<a id="a-CN"></a>佛言。<a id="a-CO"></a>我般涅槃后。<a id="a-CP"></a>若僧一心和合。<a id="a-CQ"></a>筹量放舍微细戒。<a id="a-CR"></a>摩诃迦葉答。<a id="a-CS"></a>阿难。<a id="a-CT"></a>汝从佛问不。<a id="a-CU"></a>何名微细戒。<a id="a-CV"></a>一心和合放舍。<a id="a-CW"></a>阿难答。<a id="a-CX"></a>大德不问。<a id="a-CY"></a>迦葉言。<a id="a-CZ"></a>汝应当了了问。<a id="a-Ca"></a>何名微细戒。<a id="a-Cb"></a>僧一心和合而放舍此戒。<a id="a-Cc"></a>长老阿难。<a id="a-Cd"></a>汝若不问佛。<a id="a-Ce"></a>汝得突吉罗罪。<a id="a-Cf"></a>是罪汝当如法忏悔。<a id="a-Cg"></a>莫覆藏。<a id="a-Ch"></a>阿难答言。<a id="a-Ci"></a>我不轻戒故不问。<a id="a-Cj"></a>是时佛欲灭度。<a id="a-Ck"></a>我心愁闷故不问。<a id="a-Cl"></a>摩诃迦葉语阿难。<a id="a-Cm"></a>佛三语汝。<a id="a-Cn"></a>阎浮提地种种事。<a id="a-Co"></a>乐寿命最快。<a id="a-Cp"></a>若人有修四如意足。<a id="a-Cq"></a>能住寿一劫。<a id="a-Cr"></a>若减一劫。<a id="a-Cs"></a>阿难佛四如意足善修。<a id="a-Ct"></a>若欲住寿一劫。<a id="a-Cu"></a>若减一劫。<a id="a-Cv"></a>自在能住。<a id="a-Cw"></a>汝何以不请佛久住。<a id="a-Cx"></a>以是事故。<a id="a-Cy"></a>汝得突吉罗罪是罪汝当如法忏悔。<a id="a-Cz"></a>莫覆藏。<a id="a-D0"></a>阿难答。<a id="a-D1"></a>我不轻戒。<a id="a-D2"></a>非不敬佛故不请久住。<a id="a-D3"></a>是时魔蔽我心。<a id="a-D4"></a>不自觉知是故不即请佛久住。<a id="a-D5"></a>大迦葉复语阿难。<a id="a-D6"></a>汝以足蹑佛衣。<a id="a-D7"></a>得突吉罗。<a id="a-D8"></a>是罪如法忏悔。<a id="a-D9"></a>阿难答言。<a id="a-DA"></a>我不轻戒。<a id="a-DB"></a>非不敬佛。<a id="a-DC"></a>是时大风卒起。<a id="a-DD"></a>更无余人。<a id="a-DE"></a>我襞佛衣。<a id="a-DF"></a>以是故足蹑。<a id="a-DG"></a>大迦葉复语阿难。<a id="a-DH"></a>佛语汝。<a id="a-DI"></a>迦拘陀河取一钵水。<a id="a-DJ"></a>汝言迦拘陀河水浊未清。<a id="a-DK"></a>不即取水。<a id="a-DL"></a>以是事故。<a id="a-DM"></a>汝得突吉罗是罪如法忏悔。<a id="a-DN"></a>阿难答言。<a id="a-DO"></a>我不轻戒。<a id="a-DP"></a>非不敬佛。<a id="a-DQ"></a>时五百乘车濿渡未久。<a id="a-DR"></a>水浊水清。<a id="a-DS"></a>以是故不即取水与佛。<a id="a-DT"></a>大迦葉复语阿难。<a id="a-DU"></a>佛不听女人出家。<a id="a-DV"></a>汝乃至三请。<a id="a-DW"></a>令女人出家。<a id="a-DX"></a>以是事故得突吉罗是罪如法忏悔。<a id="a-DY"></a>阿难答言。<a id="a-DZ"></a>我不轻戒。<a id="a-Da"></a>非不敬佛。<a id="a-Db"></a>但以过去诸佛。<a id="a-Dc"></a>皆有四众。<a id="a-Dd"></a>今我世尊云何独无四众。<a id="a-De"></a>是故乃至三请。<a id="a-Df"></a>大迦葉复语阿难。<a id="a-Dg"></a>佛灭度后。<a id="a-Dh"></a>汝何以出佛阴藏相。<a id="a-Di"></a>以示女人。<a id="a-Dj"></a>以是事故。<a id="a-Dk"></a>汝得突吉罗。<a id="a-Dl"></a>是罪如法忏悔。<a id="a-Dm"></a>阿难答言。<a id="a-Dn"></a>是女人福德浅薄。<a id="a-Do"></a>欲得见佛相。<a id="a-Dp"></a>见已厌离女身。<a id="a-Dq"></a>后得男子形。<a id="a-Dr"></a>以是故示。</p>
  <p id="aDs">尔时大迦葉。<a id="a-Dt"></a>令长老阿难六突吉罗罪。<a id="a-Du"></a>僧中悔过。<a id="a-Dv"></a>长老摩诃迦葉。<a id="a-Dw"></a>集僧言。<a id="a-Dx"></a>我等不听放舍微细戒。<a id="a-Dy"></a>何以故。<a id="a-Dz"></a>外道异学若闻是事。<a id="a-E0"></a>便言弟子聪明。<a id="a-E1"></a>所以者何。<a id="a-E2"></a>师结戒弟子放舍。<a id="a-E3"></a>以是故。<a id="a-E4"></a>我等一心集会筹量。<a id="a-E5"></a>不听舍微细戒。<a id="a-E6"></a>外道异学有如是言。<a id="a-E7"></a>大师在时释子沙门皆具持戒。<a id="a-E8"></a>师灭度后不能具持戒。<a id="a-E9"></a>便还放舍。<a id="a-EA"></a>释子法灭不久。<a id="a-EB"></a>譬如燃火烟出。<a id="a-EC"></a>火灭烟止。<a id="a-ED"></a>以是故。<a id="a-EE"></a>我等一心集会筹量。<a id="a-EF"></a>不听舍微细戒。<a id="a-EG"></a>若我等听放舍微细戒者。<a id="a-EH"></a>诸比丘。<a id="a-EI"></a>不知何者是微细戒。<a id="a-EJ"></a>或如是言微细戒非独是突吉罗。<a id="a-EK"></a>更有四波罗提提舍尼。<a id="a-EL"></a>亦名微细戒。<a id="a-EM"></a>以是故。<a id="a-EN"></a>我等不听舍微细戒。<a id="a-EO"></a>若我等一心集会。<a id="a-EP"></a>听舍微细戒者。<a id="a-EQ"></a>或有比丘。<a id="a-ER"></a>不知何者是微细戒。<a id="a-ES"></a>作如是言。<a id="a-ET"></a>非独突吉罗。<a id="a-EU"></a>四波罗提提舍尼。<a id="a-EV"></a>九十波夜提。<a id="a-EW"></a>亦名微细戒。<a id="a-EX"></a>以是故。<a id="a-EY"></a>我等一心集会。<a id="a-EZ"></a>不听放舍微细戒。<a id="a-Ea"></a>若我等一心集会。<a id="a-Eb"></a>听舍微细戒者。<a id="a-Ec"></a>或有诸比丘。<a id="a-Ed"></a>不知何者是微细戒。<a id="a-Ee"></a>如是言。<a id="a-Ef"></a>非独突吉罗。<a id="a-Eg"></a>四波罗提提舍尼。<a id="a-Eh"></a>九十波夜提。<a id="a-Ei"></a>是微细戒。<a id="a-Ej"></a>三十尼萨耆波夜提。<a id="a-Ek"></a>亦名微细戒。<a id="a-El"></a>以是故我等不听舍微细戒。<a id="a-Em"></a>若我等一心集会。<a id="a-En"></a>听舍微细戒者。<a id="a-Eo"></a>或有诸比丘。<a id="a-Ep"></a>不知何者是微细戒。<a id="a-Eq"></a>作如是言。<a id="a-Er"></a>非独突吉罗。<a id="a-Es"></a>四波罗提提舍尼。<a id="a-Et"></a>九十波夜提。<a id="a-Eu"></a>三十尼萨耆波夜提。<a id="a-Ev"></a>二不定法亦名微细戒。<a id="a-Ew"></a>以是故。<a id="a-Ex"></a>我等不听舍微细戒。<a id="a-Ey"></a>若我等一心集会筹量听舍微细戒者。<a id="a-Ez"></a>或有比丘不知何者是微细戒。<a id="a-F0"></a>作如是言。<a id="a-F1"></a>微细戒非独是突吉罗。<a id="a-F2"></a>四波罗提提舍尼。<a id="a-F3"></a>九十波夜提。<a id="a-F4"></a>三十尼萨耆波夜提。<a id="a-F5"></a>二不定法。<a id="a-F6"></a>十三僧伽婆尸沙。<a id="a-F7"></a>亦名微细戒。<a id="a-F8"></a>以是故。<a id="a-F9"></a>我等不听舍微细戒。<a id="a-FA"></a>若我等一心集会筹量。<a id="a-FB"></a>听舍微细戒者。<a id="a-FC"></a>或有比丘作如是言。<a id="a-FD"></a>我受持四戒余残戒放舍。<a id="a-FE"></a>以是故。<a id="a-FF"></a>我等一心集会筹量。<a id="a-FG"></a>不听舍微细戒。<a id="a-FH"></a>我等随佛结戒。<a id="a-FI"></a>若佛结戒一切受持。<a id="a-FJ"></a>佛经中说摩伽陀国中大臣婆罗沙迦婆罗门因缘。<a id="a-FK"></a>七不灭法中。<a id="a-FL"></a>若诸比丘佛不结戒不结。<a id="a-FM"></a>已结戒不舍。<a id="a-FN"></a>如说戒受持。<a id="a-FO"></a>诸比丘善法增益不灭。<a id="a-FP"></a>以是故。<a id="a-FQ"></a>我等尽当受持不应放舍(三藏集法品竟)。</p>
  <p data-pb></p>
  <h2 id="aFR">善诵七百比丘结集灭恶法品第二</h2>
  <p id="aFS">佛般涅槃后一百一十岁。<a id="a-FT"></a>毗耶离国十事出。<a id="a-FU"></a>是十事非法非善。<a id="a-FV"></a>远离佛法。<a id="a-FW"></a>不入修妒路。<a id="a-FX"></a>不入毗尼。<a id="a-FY"></a>亦破法相。<a id="a-FZ"></a>是十事。<a id="a-Fa"></a>毗耶离国诸比丘。<a id="a-Fb"></a>用是法行是法言是法清净。<a id="a-Fc"></a>如是受持。<a id="a-Fd"></a>何等十事。<a id="a-Fe"></a>一者盐净。<a id="a-Ff"></a>二者指净。<a id="a-Fg"></a>三者近聚落净。<a id="a-Fh"></a>四者生和合净。<a id="a-Fi"></a>五者如是净。<a id="a-Fj"></a>六者证知净。<a id="a-Fk"></a>七者贫住处净。<a id="a-Fl"></a>八者行法净。<a id="a-Fm"></a>九者缕边不益尼师檀净。<a id="a-Fn"></a>十者金银宝物净。<a id="a-Fo"></a>毗耶离诸比丘。<a id="a-Fp"></a>又持憍萨罗国大金钵。<a id="a-Fq"></a>出憍萨罗国。<a id="a-Fr"></a>入毗耶离国。<a id="a-Fs"></a>次第乞钱。<a id="a-Ft"></a>随多少皆着钵中。<a id="a-Fu"></a>时人或以万钱。<a id="a-Fv"></a>或千五百五十乃至以一钱。<a id="a-Fw"></a>悉着钵中。<a id="a-Fx"></a>是时有长老耶舍陀迦兰提子。<a id="a-Fy"></a>毗耶离住。<a id="a-Fz"></a>得三明持三藏法。<a id="a-G0"></a>修妒路毗尼阿毗昙。<a id="a-G1"></a>耶舍陀是长老阿难弟子。<a id="a-G2"></a>耶舍陀闻毗耶离国十事出已。<a id="a-G3"></a>非法非善远离佛法。<a id="a-G4"></a>不入修妒路。<a id="a-G5"></a>不入毗尼。<a id="a-G6"></a>亦破法相。<a id="a-G7"></a>是十事。<a id="a-G8"></a>毗耶离国诸比丘。<a id="a-G9"></a>用是法行是法言是法清净。<a id="a-GA"></a>如是受持。<a id="a-GB"></a>何等十。<a id="a-GC"></a>一者盐净乃至金银宝物净。<a id="a-GD"></a>毗耶离国诸比丘。<a id="a-GE"></a>又持憍萨罗大金钵。<a id="a-GF"></a>出憍萨罗国。<a id="a-GG"></a>入毗耶离国。<a id="a-GH"></a>次第乞钱。<a id="a-GI"></a>随多少皆着金钵中。<a id="a-GJ"></a>时人或以万钱。<a id="a-GK"></a>千五百五十一钱着钵中。<a id="a-GL"></a>长老耶舍陀闻是事已。<a id="a-GM"></a>知是事作非法。<a id="a-GN"></a>遣使诣毗耶离诸白衣所。<a id="a-GO"></a>语言。<a id="a-GP"></a>沙门释子不应乞金银宝物畜。<a id="a-GQ"></a>佛种种因缘为摩尼周罗聚落主说法。<a id="a-GR"></a>从今日比丘。<a id="a-GS"></a>须薪乞薪。<a id="a-GT"></a>须草乞草。<a id="a-GU"></a>须乘借乘。<a id="a-GV"></a>须作人借作人。<a id="a-GW"></a>沙门释子。<a id="a-GX"></a>是中佛不听乞金银宝物畜。<a id="a-GY"></a>毗耶离国诸比丘。<a id="a-GZ"></a>闻耶舍陀遣使诣毗耶离诸白衣所言。<a id="a-Ga"></a>沙门释子不应乞金银宝物畜。<a id="a-Gb"></a>佛种种因缘为摩尼周罗聚落主说法。<a id="a-Gc"></a>从今日诸比丘。<a id="a-Gd"></a>须薪乞薪。<a id="a-Ge"></a>须草乞草。<a id="a-Gf"></a>须乘借乘。<a id="a-Gg"></a>须作人借作人。<a id="a-Gh"></a>沙门释子乃至佛不听乞金银宝物畜。<a id="a-Gi"></a>闻已集会。<a id="a-Gj"></a>所有金银宝物当分。<a id="a-Gk"></a>是中有比丘。<a id="a-Gl"></a>自取分持出。<a id="a-Gm"></a>或使沙弥白衣持去。<a id="a-Gn"></a>或着床上持去。<a id="a-Go"></a>或着靴中持去。<a id="a-Gp"></a>或衣裹持去。<a id="a-Gq"></a>或遣使持分与耶舍陀。<a id="a-Gr"></a>耶舍陀即还遣使此不净物。<a id="a-Gs"></a>何以教。<a id="a-Gt"></a>我受。<a id="a-Gu"></a>沙门释子不应受此不净物。<a id="a-Gv"></a>佛种种因缘说法从今日比丘。<a id="a-Gw"></a>须薪草应乞。<a id="a-Gx"></a>须车乘作人应借。<a id="a-Gy"></a>金银宝物不听受畜。<a id="a-Gz"></a>毗耶离比丘思惟言。<a id="a-H0"></a>耶舍陀于诸白衣前出我等罪。<a id="a-H1"></a>我等当与耶舍陀作下意羯磨。<a id="a-H2"></a>令向毗耶离诸白衣忏悔。<a id="a-H3"></a>思惟已集僧。<a id="a-H4"></a>与耶舍陀作下意羯磨。<a id="a-H5"></a>令向毗耶离诸白衣忏悔。<a id="a-H6"></a>耶舍陀闻毗耶离诸比丘作下意羯磨令向毗耶离诸白衣忏悔。<a id="a-H7"></a>闻已如是思惟。<a id="a-H8"></a>我向诸白衣忏悔时。<a id="a-H9"></a>能事事说法。<a id="a-HA"></a>使诸白衣得信言。<a id="a-HB"></a>佛种种因缘为摩尼周罗聚落主说因缘。<a id="a-HC"></a>乃至沙门释子。<a id="a-HD"></a>不应乞金银宝物畜。<a id="a-HE"></a>尔时耶舍陀。<a id="a-HF"></a>明日食时着衣持钵。<a id="a-HG"></a>入毗耶离城乞食。<a id="a-HH"></a>食已到毗耶离诸白衣所忏悔时。<a id="a-HI"></a>事事说法使诸白衣得信言。<a id="a-HJ"></a>佛种种因缘为摩尼周罗说。<a id="a-HK"></a>比丘须薪草应乞。<a id="a-HL"></a>车乘作人应借。<a id="a-HM"></a>不应乞金银宝物畜。<a id="a-HN"></a>如是长老耶舍陀事事说法。<a id="a-HO"></a>诸白衣即得信解。<a id="a-HP"></a>知沙门释子不应乞金银宝物畜毗耶离诸比丘闻。<a id="a-HQ"></a>长老耶舍陀。<a id="a-HR"></a>向毗耶离白衣忏悔时。<a id="a-HS"></a>事事说法使白衣信解。<a id="a-HT"></a>知佛种种因缘说。<a id="a-HU"></a>比丘须薪草应乞。<a id="a-HV"></a>车乘作人应借。<a id="a-HW"></a>不应乞金银宝物畜。<a id="a-HX"></a>闻已如是思惟。<a id="a-HY"></a>我等不应令耶舍陀是中住。<a id="a-HZ"></a>今当作出羯磨。<a id="a-Ha"></a>汝不应毗耶离住。<a id="a-Hb"></a>如是思惟已集僧。<a id="a-Hc"></a>与耶舍陀作出羯磨。<a id="a-Hd"></a>不得毗耶离住。<a id="a-He"></a>长老耶舍陀闻。<a id="a-Hf"></a>毗耶离诸比丘作出羯磨。<a id="a-Hg"></a>不得住毗耶离。<a id="a-Hh"></a>闻已还房付授卧具。<a id="a-Hi"></a>持衣钵发毗耶离去。<a id="a-Hj"></a>未远自念。<a id="a-Hk"></a>我于毗耶离诸比丘边得脱。<a id="a-Hl"></a>是诸比丘畜金银宝物。<a id="a-Hm"></a>多欲多求恶法成就。<a id="a-Hn"></a>耶含陀住憍萨罗国夏安居。<a id="a-Ho"></a>尔时长老三菩伽。<a id="a-Hp"></a>住摩偷罗国僧伽遮僧伽蓝精舍阿波大罗林中乌头婆罗树下。<a id="a-Hq"></a>是三菩伽。<a id="a-Hr"></a>持三藏得三明。<a id="a-Hs"></a>有名称大阿罗汉。<a id="a-Ht"></a>长老阿难弟子。<a id="a-Hu"></a>长老耶舍陀闻。<a id="a-Hv"></a>长老三菩伽。<a id="a-Hw"></a>住摩偷罗国僧伽遮僧伽蓝阿波大罗林中乌头波罗树下。<a id="a-Hx"></a>持三藏得三明。<a id="a-Hy"></a>有名称大阿罗汉。<a id="a-Hz"></a>闻已遣使诣三菩伽言。<a id="a-I0"></a>长老知不。<a id="a-I1"></a>毗耶离国有十事出。<a id="a-I2"></a>非法非善远离佛法。<a id="a-I3"></a>不入修妒路。<a id="a-I4"></a>不入毗尼。<a id="a-I5"></a>亦破法相。<a id="a-I6"></a>毗耶离诸比丘。<a id="a-I7"></a>用是法行是法。<a id="a-I8"></a>言是法清净。<a id="a-I9"></a>如是受持。<a id="a-IA"></a>何等十。<a id="a-IB"></a>一者盐净。<a id="a-IC"></a>二者指净。<a id="a-ID"></a>三者近聚落净。<a id="a-IE"></a>四者生和合净。<a id="a-IF"></a>五者如是净。<a id="a-IG"></a>六者证知净。<a id="a-IH"></a>七者贫住处净。<a id="a-II"></a>八者行法净。<a id="a-IJ"></a>九者缕边不益尼师檀净。<a id="a-IK"></a>十者金银宝物净。<a id="a-IL"></a>毗耶离国诸比丘。<a id="a-IM"></a>又持憍萨罗大金钵。<a id="a-IN"></a>出憍萨罗国。<a id="a-IO"></a>入毗耶离国。<a id="a-IP"></a>乞钱次第乞。<a id="a-IQ"></a>随多少皆着钵中。<a id="a-IR"></a>或得万钱千五百五十乃至一钱。<a id="a-IS"></a>诸长老比丘。<a id="a-IT"></a>应集会灭是恶法。<a id="a-IU"></a>今若不灭后必将大。<a id="a-IV"></a>长老三菩伽闻是事已。<a id="a-IW"></a>即遣使诣达嚫那国阿槃提国。<a id="a-IX"></a>如是诸国皆遣使语言。<a id="a-IY"></a>汝知不。<a id="a-IZ"></a>毗耶离国十事出。<a id="a-Ia"></a>何等十。<a id="a-Ib"></a>一者盐净乃至金银宝物净。<a id="a-Ic"></a>是诸恶法。<a id="a-Id"></a>今若不灭后将必大。<a id="a-Ie"></a>尔时达嚫那国阿槃提国等诸比丘。<a id="a-If"></a>即皆集会毗耶离。<a id="a-Ig"></a>是时长老梨婆多。<a id="a-Ih"></a>住萨寒若国。<a id="a-Ii"></a>持三藏得三明。<a id="a-Ij"></a>有名称大阿罗汉。<a id="a-Ik"></a>好行四无量心。<a id="a-Il"></a>是长老阿难弟子。<a id="a-Im"></a>长老三菩伽闻。<a id="a-In"></a>长老梨婆多住萨寒若国。<a id="a-Io"></a>持三藏得三明。<a id="a-Ip"></a>有名称大阿罗汉。<a id="a-Iq"></a>好行四无量心。<a id="a-Ir"></a>闻已长老三菩伽如是思惟。<a id="a-Is"></a>我等以何长老为上座。<a id="a-It"></a>当求是长老为上座摄诸比丘。<a id="a-Iu"></a>作是思惟已。<a id="a-Iv"></a>我等当求长老梨婆多为诸比丘说实法。<a id="a-Iw"></a>尔时长老三菩伽。<a id="a-Ix"></a>集诸比丘。<a id="a-Iy"></a>从白衣索四事供养。<a id="a-Iz"></a>索已乘舡至萨寒若国。<a id="a-J0"></a>到长老梨婆多所。<a id="a-J1"></a>长老梨婆多。<a id="a-J2"></a>遥见三菩伽来。<a id="a-J3"></a>善心起迎问讯。<a id="a-J4"></a>道路疲不。<a id="a-J5"></a>代持衣钵示房舍。<a id="a-J6"></a>语三菩伽等诸比丘。<a id="a-J7"></a>是汝床榻被褥卧具。<a id="a-J8"></a>若上座为办浴具。<a id="a-J9"></a>澡豆灰麻油薪。<a id="a-JA"></a>浴竟至夜。<a id="a-JB"></a>是时梨婆多。<a id="a-JC"></a>与三菩伽共一房宿。<a id="a-JD"></a>夜多坐禅至天明。<a id="a-JE"></a>时长老梨婆多语三菩伽。<a id="a-JF"></a>我供养客法作竟。<a id="a-JG"></a>汝从出家法。<a id="a-JH"></a>长老三菩伽闻是语竟。<a id="a-JI"></a>食时着衣持钵。<a id="a-JJ"></a>入萨寒若城乞食。<a id="a-JK"></a>乞食竟食后。<a id="a-JL"></a>还梨婆多所头面礼足。</p>
  <p id="aJM">尔时长老三菩伽思惟。<a id="a-JN"></a>是梨婆多大法师。<a id="a-JO"></a>或能难问我阿毗昙。<a id="a-JP"></a>我或不疾解。<a id="a-JQ"></a>我今当先问梨婆多毗耶离比丘十事。<a id="a-JR"></a>即合手问。<a id="a-JS"></a>盐净应受不。<a id="a-JT"></a>梨婆多还问三菩伽。<a id="a-JU"></a>云何名盐净。<a id="a-JV"></a>大德梨婆多。<a id="a-JW"></a>毗耶离诸比丘。<a id="a-JX"></a>盐举残宿着净食中啖。<a id="a-JY"></a>言是事净。<a id="a-JZ"></a>我问长老实净不。<a id="a-Ja"></a>梨婆多答。<a id="a-Jb"></a>不净不应食。<a id="a-Jc"></a>若食得何罪。<a id="a-Jd"></a>答得突吉罗罪。<a id="a-Je"></a>三菩伽又问。<a id="a-Jf"></a>佛何处结戒。<a id="a-Jg"></a>是事不应食。<a id="a-Jh"></a>答舍婆提毗尼药法中说。<a id="a-Ji"></a>三菩伽问。<a id="a-Jj"></a>大德梨婆多。<a id="a-Jk"></a>应受二指净不。<a id="a-Jl"></a>还问。<a id="a-Jm"></a>云何名二指净。<a id="a-Jn"></a>答言。<a id="a-Jo"></a>毗耶离诸比丘。<a id="a-Jp"></a>食竟从座起。<a id="a-Jq"></a>不受残食法。<a id="a-Jr"></a>两指抄食啖。<a id="a-Js"></a>言是事净。<a id="a-Jt"></a>我问长老实净不。<a id="a-Ju"></a>梨婆多答。<a id="a-Jv"></a>不净。<a id="a-Jw"></a>不净得何罪。<a id="a-Jx"></a>答得波逸提罪。<a id="a-Jy"></a>又问佛何处结戒。<a id="a-Jz"></a>是事不应行。<a id="a-K0"></a>答毗耶离国为不受残食法故结戒。<a id="a-K1"></a>三菩伽言。<a id="a-K2"></a>大德梨婆多。<a id="a-K3"></a>近聚落净实净不。<a id="a-K4"></a>还问。<a id="a-K5"></a>云何名近聚落净。<a id="a-K6"></a>答言。<a id="a-K7"></a>毗耶离诸比丘。<a id="a-K8"></a>近聚落边得食。<a id="a-K9"></a>不受残食法啖。<a id="a-KA"></a>言是事净。<a id="a-KB"></a>我问长老实净不。<a id="a-KC"></a>梨婆多答。<a id="a-KD"></a>不净。<a id="a-KE"></a>不净得何罪。<a id="a-KF"></a>答得波逸提罪。<a id="a-KG"></a>又问。<a id="a-KH"></a>佛何处说是事不应行。<a id="a-KI"></a>答毗耶离国佛为不受残食法结戒。<a id="a-KJ"></a>三菩伽言。<a id="a-KK"></a>大德梨婆多。<a id="a-KL"></a>应受生和合净。<a id="a-KM"></a>实净不。<a id="a-KN"></a>还问。<a id="a-KO"></a>云何名生和合净。<a id="a-KP"></a>答言。<a id="a-KQ"></a>毗耶离诸比丘。<a id="a-KR"></a>食竟从座起。<a id="a-KS"></a>不受残食法。<a id="a-KT"></a>乳酪酥共和合而啖。<a id="a-KU"></a>言是事净。<a id="a-KV"></a>我问长老实净不。<a id="a-KW"></a>答不净。<a id="a-KX"></a>不净得何罪。<a id="a-KY"></a>答得波逸提罪。<a id="a-KZ"></a>又问。<a id="a-Ka"></a>佛何处结戒。<a id="a-Kb"></a>是事不应行。<a id="a-Kc"></a>答毗耶离。<a id="a-Kd"></a>佛为不受残食法结戒。<a id="a-Ke"></a>三菩伽言。<a id="a-Kf"></a>大德梨婆多。<a id="a-Kg"></a>如是净实净不。<a id="a-Kh"></a>梨婆多还问。<a id="a-Ki"></a>云何名如是净。<a id="a-Kj"></a>答毗耶离诸比丘。<a id="a-Kk"></a>内界共住处别作羯磨竟。<a id="a-Kl"></a>入僧中唱言。<a id="a-Km"></a>彼住处作羯磨。<a id="a-Kn"></a>长老是事净。<a id="a-Ko"></a>今我问。<a id="a-Kp"></a>是事实净不。<a id="a-Kq"></a>答不净。<a id="a-Kr"></a>不净得何罪。<a id="a-Ks"></a>答得突吉罗罪。<a id="a-Kt"></a>又问。<a id="a-Ku"></a>佛何处结戒。<a id="a-Kv"></a>答占波国毗尼行法中。<a id="a-Kw"></a>三菩伽言。<a id="a-Kx"></a>大德梨婆多。<a id="a-Ky"></a>证知净实净不。<a id="a-Kz"></a>梨婆多还问。<a id="a-L0"></a>云何名证知净。<a id="a-L1"></a>答毗耶离诸比丘。<a id="a-L2"></a>各各住处作不如法羯磨竟。<a id="a-L3"></a>入僧中白。<a id="a-L4"></a>我等处处作羯磨。<a id="a-L5"></a>诸僧证知。<a id="a-L6"></a>言是事证知净。<a id="a-L7"></a>今我问长老实净不。<a id="a-L8"></a>答不净。<a id="a-L9"></a>不净得何罪。<a id="a-LA"></a>答得突吉罗罪。<a id="a-LB"></a>又问。<a id="a-LC"></a>佛何处结戒。<a id="a-LD"></a>答占波国毗尼行法中。<a id="a-LE"></a>三菩伽言。<a id="a-LF"></a>大德梨婆多。<a id="a-LG"></a>贫住处净实净不。<a id="a-LH"></a>梨婆多还问。<a id="a-LI"></a>云何贫住处净。<a id="a-LJ"></a>答毗耶离诸比丘言。<a id="a-LK"></a>我等住处贫作酒饮。<a id="a-LL"></a>言是贫住处净。<a id="a-LM"></a>实净不。<a id="a-LN"></a>答不净。<a id="a-LO"></a>不净得何罪。<a id="a-LP"></a>答得波逸提罪。<a id="a-LQ"></a>又问。<a id="a-LR"></a>佛何处结戒。<a id="a-LS"></a>答支婆提国颰陀罗婆提城。<a id="a-LT"></a>为长老婆伽陀阿罗汉结戒。<a id="a-LU"></a>不得饮酒。<a id="a-LV"></a>三菩伽言。<a id="a-LW"></a>大德梨婆多行法净实净不。<a id="a-LX"></a>梨婆多答。<a id="a-LY"></a>有行法净。<a id="a-LZ"></a>行亦净。<a id="a-La"></a>不行亦净。<a id="a-Lb"></a>有行法不净。<a id="a-Lc"></a>行亦不净。<a id="a-Ld"></a>不行亦不净。<a id="a-Le"></a>何等行法不净。<a id="a-Lf"></a>行亦不净。<a id="a-Lg"></a>不行亦不净。<a id="a-Lh"></a>答杀罪。<a id="a-Li"></a>行亦不净。<a id="a-Lj"></a>不行亦不净。<a id="a-Lk"></a>偷邪淫妄语两舌恶口绮语悭贪嗔恚邪见。<a id="a-Ll"></a>行亦不净。<a id="a-Lm"></a>不行亦不净。<a id="a-Ln"></a>是为行法不净。<a id="a-Lo"></a>行亦不净。<a id="a-Lp"></a>不行亦不净。<a id="a-Lq"></a>何等行法净。<a id="a-Lr"></a>行亦净。<a id="a-Ls"></a>不行亦净。<a id="a-Lt"></a>答不杀不偷不邪淫不妄语两舌恶口绮语悭贪嗔恚邪见。<a id="a-Lu"></a>是为行法净。<a id="a-Lv"></a>行亦净。<a id="a-Lw"></a>不行亦净。<a id="a-Lx"></a>三菩伽言。<a id="a-Ly"></a>大德梨婆多。<a id="a-Lz"></a>不益缕边尼师檀净。<a id="a-M0"></a>实净不。<a id="a-M1"></a>还问。<a id="a-M2"></a>云何不益缕边尼师檀。<a id="a-M3"></a>答毗耶离诸比丘。<a id="a-M4"></a>作不益缕边尼师檀。<a id="a-M5"></a>言是事净。<a id="a-M6"></a>为净不。<a id="a-M7"></a>答不净。<a id="a-M8"></a>问不净得何罪。<a id="a-M9"></a>答得波逸提罪。<a id="a-MA"></a>又问。<a id="a-MB"></a>佛何处结戒。<a id="a-MC"></a>答舍婆提国。<a id="a-MD"></a>佛为长老迦留陀夷。<a id="a-ME"></a>听缕边益一搩手。<a id="a-MF"></a>尼师檀结戒。<a id="a-MG"></a>三菩伽言。<a id="a-MH"></a>大德梨婆多。<a id="a-MI"></a>金银宝物净。<a id="a-MJ"></a>实净不。<a id="a-MK"></a>还问。<a id="a-ML"></a>云何金银宝物净。<a id="a-MM"></a>答毗耶离诸比丘。<a id="a-MN"></a>取金银宝物。<a id="a-MO"></a>言是事净。<a id="a-MP"></a>实净不。<a id="a-MQ"></a>答不净。<a id="a-MR"></a>不净得何罪。<a id="a-MS"></a>答得波逸提罪。<a id="a-MT"></a>佛何处结戒。<a id="a-MU"></a>答毗耶离。<a id="a-MV"></a>佛为跋难陀结戒。<a id="a-MW"></a>不得取金银宝物。<a id="a-MX"></a>三菩伽言。<a id="a-MY"></a>善哉善哉。<a id="a-MZ"></a>大德梨婆多。<a id="a-Ma"></a>善说十事。<a id="a-Mb"></a>三菩伽言。<a id="a-Mc"></a>此诸比丘当云何。<a id="a-Md"></a>梨婆多答。<a id="a-Me"></a>当共勤方便灭是不善法。</p>
  <p id="aMf">尔时长老沙罗。<a id="a-Mg"></a>住毗耶离国。<a id="a-Mh"></a>持三藏得三明。<a id="a-Mi"></a>有名称大阿罗汉。<a id="a-Mj"></a>是长老阿难弟子。<a id="a-Mk"></a>如是思惟。<a id="a-Ml"></a>我所学智。<a id="a-Mm"></a>皆从和上口受诵戒。<a id="a-Mn"></a>我当分别观察客比丘毗耶离比丘。<a id="a-Mo"></a>如是思惟已。<a id="a-Mp"></a>着衣持钵入城乞食。<a id="a-Mq"></a>食后向沙树林间。<a id="a-Mr"></a>入树林已。<a id="a-Ms"></a>于一树下敷尼师檀坐观所诵法。<a id="a-Mt"></a>知谁是。<a id="a-Mu"></a>为毗耶离比丘是。<a id="a-Mv"></a>为客比丘是。<a id="a-Mw"></a>如是观已。<a id="a-Mx"></a>知毗耶离比丘不是。<a id="a-My"></a>知阿槃提达嚫那婆多国诸客比丘是。<a id="a-Mz"></a>是树林中有神天。<a id="a-N0"></a>合手向沙罗言。<a id="a-N1"></a>如是如是长老。<a id="a-N2"></a>是毗耶离比丘非法语。<a id="a-N3"></a>诸客比丘是法语。<a id="a-N4"></a>大德沙罗。<a id="a-N5"></a>汝欲作何等。<a id="a-N6"></a>答当勤方便灭是不善法。<a id="a-N7"></a>毗耶离诸比丘闻。<a id="a-N8"></a>阿槃提达嚫那婆多国诸客比丘。<a id="a-N9"></a>勤方便欲灭是事。<a id="a-NA"></a>闻已如是思惟。<a id="a-NB"></a>我等当请何等上座为好上座故。<a id="a-NC"></a>多比丘来。<a id="a-ND"></a>上座梨婆多。<a id="a-NE"></a>我等当请。<a id="a-NF"></a>为是上座故。<a id="a-NG"></a>诸比丘当来集。<a id="a-NH"></a>如是思惟竟。<a id="a-NI"></a>毗耶离诸比丘。<a id="a-NJ"></a>着衣持钵诣萨寒若国。<a id="a-NK"></a>到已见长老梨婆多。<a id="a-NL"></a>已同阿槃提达嚫那婆多国诸比丘。<a id="a-NM"></a>见已如是思惟。<a id="a-NN"></a>长老梨婆多已同彼。<a id="a-NO"></a>复作是念。<a id="a-NP"></a>诸上座弟子。<a id="a-NQ"></a>我等今当软语令请。<a id="a-NR"></a>是上座当用弟子语。<a id="a-NS"></a>毗耶离诸比丘。<a id="a-NT"></a>到上座弟子所。<a id="a-NU"></a>与衣钵户钩革屣。<a id="a-NV"></a>与三种药尽与竟。<a id="a-NW"></a>诸上座弟子即觉问。<a id="a-NX"></a>是上座供养何以故与我。<a id="a-NY"></a>毗耶离诸比丘答。<a id="a-NZ"></a>当语汝师。<a id="a-Na"></a>毗耶离比丘。<a id="a-Nb"></a>是有法语。<a id="a-Nc"></a>阿槃提达嚫那婆多国诸比丘。<a id="a-Nd"></a>不是法语。<a id="a-Ne"></a>一切诸佛皆出东方。<a id="a-Nf"></a>长老上座。<a id="a-Ng"></a>莫与毗耶离中国比丘斗诤。<a id="a-Nh"></a>诸上座弟子答。<a id="a-Ni"></a>此是小事。<a id="a-Nj"></a>我经营之。<a id="a-Nk"></a>汝等当受我恩。<a id="a-Nl"></a>诸弟子即到上座梨婆多所言。<a id="a-Nm"></a>阿槃提达嚫那婆多国诸比丘。<a id="a-Nn"></a>非法非善。<a id="a-No"></a>言一切诸佛皆。<a id="a-Np"></a>出东方。<a id="a-Nq"></a>长老上座。<a id="a-Nr"></a>莫与毗耶离中国比丘斗诤。<a id="a-Ns"></a>梨婆多语弟子。<a id="a-Nt"></a>汝愚痴人。<a id="a-Nu"></a>我自知见毗耶离诸比丘非法非善。<a id="a-Nv"></a>阿槃提达嚫那婆多国诸比丘。<a id="a-Nw"></a>实是法是善语。<a id="a-Nx"></a>汝愚痴人。<a id="a-Ny"></a>云何教我非法非善非佛语。<a id="a-Nz"></a>汝去莫来。<a id="a-O0"></a>我乃至死不用见汝。<a id="a-O1"></a>是时长老梨婆多语三菩伽。<a id="a-O2"></a>此事是间可灭。<a id="a-O3"></a>或有不知人言。<a id="a-O4"></a>此事不可是间灭。<a id="a-O5"></a>本从何处出。<a id="a-O6"></a>应还至本处灭。<a id="a-O7"></a>尔时长老梨婆多三菩伽。<a id="a-O8"></a>及阿槃提达嚫那婆多国诸比丘。<a id="a-O9"></a>随意多少。<a id="a-OA"></a>往萨寒若国。<a id="a-OB"></a>持衣钵向毗耶离国。<a id="a-OC"></a>次第行到毗耶离。<a id="a-OD"></a>毗耶离国比丘。<a id="a-OE"></a>亦持衣钵向毗耶离城。<a id="a-OF"></a>次第行到。<a id="a-OG"></a>是时长老萨婆伽罗婆梨婆罗上座。<a id="a-OH"></a>住毗耶离。<a id="a-OI"></a>持三藏得三明。<a id="a-OJ"></a>有名称大阿罗汉。<a id="a-OK"></a>好行空三昧。<a id="a-OL"></a>是长老阿难弟子。<a id="a-OM"></a>长老梨婆多。<a id="a-ON"></a>到萨婆伽罗波梨婆罗上座所。<a id="a-OO"></a>是上座遥见梨婆多来。<a id="a-OP"></a>欢喜问讯。<a id="a-OQ"></a>长老具醯善来具醯。<a id="a-OR"></a>久不相见具醯。<a id="a-OS"></a>到已共坐。<a id="a-OT"></a>诸上座有如是法。<a id="a-OU"></a>若客比丘来。<a id="a-OV"></a>共一处宿。<a id="a-OW"></a>告给事。<a id="a-OX"></a>汝为客比丘敷卧具。<a id="a-OY"></a>给事如是思惟。<a id="a-OZ"></a>上座如是约敕。<a id="a-Oa"></a>我与客比丘敷床卧具。<a id="a-Ob"></a>上座必与客比丘一房宿。<a id="a-Oc"></a>给事受敕已即向上座房。<a id="a-Od"></a>与客比丘敷床卧具。<a id="a-Oe"></a>弟子受敕。<a id="a-Of"></a>与客比丘敷床卧具竟。<a id="a-Og"></a>还白上座言。<a id="a-Oh"></a>与客比丘敷床卧具已。<a id="a-Oi"></a>上座自知时。<a id="a-Oj"></a>上座即从座起。<a id="a-Ok"></a>向房舍自坐处。<a id="a-Ol"></a>敷尼师坛结加趺坐。<a id="a-Om"></a>长老梨婆多亦向上座房。<a id="a-On"></a>入已头面礼上座足。<a id="a-Oo"></a>卧具上敷尼师坛。<a id="a-Op"></a>结加趺坐。<a id="a-Oq"></a>萨婆伽罗婆梨婆罗上座。<a id="a-Or"></a>如是思惟。<a id="a-Os"></a>长老梨婆多。<a id="a-Ot"></a>客来道路疲极。<a id="a-Ou"></a>客比丘未卧。<a id="a-Ov"></a>我不应先卧。<a id="a-Ow"></a>客比丘卧竟我乃应卧。<a id="a-Ox"></a>长老梨婆多亦思惟。<a id="a-Oy"></a>今僧中第一上座未卧。<a id="a-Oz"></a>我不应先卧。<a id="a-P0"></a>上座卧竟尔乃我卧。<a id="a-P1"></a>是夜二人俱坐禅。<a id="a-P2"></a>后夜长老第一上座问长老梨婆多。<a id="a-P3"></a>汝何以不卧。<a id="a-P4"></a>答我如是思惟。<a id="a-P5"></a>长老是僧中第一上座未卧。<a id="a-P6"></a>我不应先卧。<a id="a-P7"></a>上座卧竟尔乃我卧。<a id="a-P8"></a>上座问梨婆多。<a id="a-P9"></a>是夜心入何等三昧。<a id="a-PA"></a>答我多行慈三昧。<a id="a-PB"></a>上座言。<a id="a-PC"></a>汝长老具醯。<a id="a-PD"></a>此是小三昧行。<a id="a-PE"></a>汝夜行小三昧行。<a id="a-PF"></a>梨婆多答。<a id="a-PG"></a>此实小三昧行。<a id="a-PH"></a>我阿罗汉一切漏尽。<a id="a-PI"></a>是行长夜喜念。<a id="a-PJ"></a>以是故。<a id="a-PK"></a>常行是三昧行。<a id="a-PL"></a>问上座何以不卧。<a id="a-PM"></a>上座答。<a id="a-PN"></a>我亦思惟。<a id="a-PO"></a>汝道路行极未卧。<a id="a-PP"></a>我不应先卧。<a id="a-PQ"></a>汝卧竟我乃应卧。<a id="a-PR"></a>问上座是夜入何等三昧。<a id="a-PS"></a>上座答。<a id="a-PT"></a>多行空三昧。<a id="a-PU"></a>梨婆多言。<a id="a-PV"></a>此是上三昧行。<a id="a-PW"></a>汝夜行上三昧行。<a id="a-PX"></a>上座答。<a id="a-PY"></a>此实上三昧行。<a id="a-PZ"></a>我阿罗汉一切漏尽。<a id="a-Pa"></a>是行长夜喜念。<a id="a-Pb"></a>以是故。<a id="a-Pc"></a>常行是三昧。<a id="a-Pd"></a>是二善人。<a id="a-Pe"></a>俱得阿罗汉道出所行法。<a id="a-Pf"></a>长老三菩伽。<a id="a-Pg"></a>是夜过已向第一上座。<a id="a-Ph"></a>头面礼足一面坐。<a id="a-Pi"></a>上座问三菩伽。<a id="a-Pj"></a>汝三菩伽。<a id="a-Pk"></a>是事云何欲灭。<a id="a-Pl"></a>答长老一切僧中上座。<a id="a-Pm"></a>当知是事云何灭。<a id="a-Pn"></a>汝三菩伽。<a id="a-Po"></a>今日食后集一切僧。<a id="a-Pp"></a>三菩伽受上坐语竟。<a id="a-Pq"></a>食时着衣持钵入毗耶离城乞食。<a id="a-Pr"></a>食后一处集僧。<a id="a-Ps"></a>是时毗耶离国少一比丘。<a id="a-Pt"></a>不满七百集会。<a id="a-Pu"></a>为灭是非法非善非佛语恶事灭故。<a id="a-Pv"></a>是时有长老。<a id="a-Pw"></a>名级阇苏弥罗。<a id="a-Px"></a>在婆罗梨弗国住。<a id="a-Py"></a>持三藏得三明。<a id="a-Pz"></a>有名称大阿罗汉。<a id="a-Q0"></a>喜用天眼。<a id="a-Q1"></a>是长老阿难弟子。<a id="a-Q2"></a>以天眼遥见少一比丘。<a id="a-Q3"></a>不满七百。<a id="a-Q4"></a>在毗耶离国集。<a id="a-Q5"></a>为灭非法非善非佛语恶事故。<a id="a-Q6"></a>即入三昧。<a id="a-Q7"></a>如力士屈伸臂顷。<a id="a-Q8"></a>于婆罗梨弗国没。<a id="a-Q9"></a>毗耶离国僧住处门下出住。<a id="a-QA"></a>是级阇苏弥罗出三昧。<a id="a-QB"></a>说偈索开门。</p>
  <p id="aQC">婆罗梨弗国　　诸旧比丘中</p>
  <p id="aQD">持律多闻人　　已断诸狐疑</p>
  <p id="aQE">今从彼间来　　在此门下立</p>
  <p id="aQF">婆罗梨弗国　　诸旧比丘中</p>
  <p id="aQG">持律多闻人　　调御六情根</p>
  <p id="aQH">今从彼间来　　在此门下立</p>
  <p id="aQI">婆罗梨弗国　　诸旧比丘中</p>
  <p id="aQJ">持律多闻人　　级阇苏弥罗</p>
  <p id="aQK">今从彼间来　　在此门下立</p>
 </body>
</html>