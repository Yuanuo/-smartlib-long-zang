<!doctype html>
<html id="z3IBVDism" data-ver="1889">
 <head>
  <meta charset="utf-8">
  <meta author="卑摩罗叉">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">十诵律毗尼序卷中</h1>
  <h2 id="a2">善诵七百比丘集法品之余</h2>
  <p id="a3">长老级阇苏弥罗来。<a id="a-4"></a>满七百僧。<a id="a-5"></a>苏弥罗入僧中已。<a id="a-6"></a>是时长老三菩伽。<a id="a-7"></a>如是思惟。<a id="a-8"></a>我等若在僧中灭是恶事。<a id="a-9"></a>或有不智比丘言。<a id="a-A"></a>是事不应如是灭。<a id="a-B"></a>是事应如是灭。<a id="a-C"></a>我今当僧中作羯磨。<a id="a-D"></a>一切僧当听灭是事。<a id="a-E"></a>长老三菩伽僧中唱。<a id="a-F"></a>大德僧听。<a id="a-G"></a>我等僧中灭是恶事。<a id="a-H"></a>若有不智比丘。<a id="a-I"></a>言是事不应如是灭是事应如是灭。<a id="a-J"></a>我今当僧中作羯磨。<a id="a-K"></a>一切僧当忍听灭是事。<a id="a-L"></a>如是白。<a id="a-M"></a>是时三菩伽。<a id="a-N"></a>僧中唱四比丘名字。<a id="a-O"></a>阿盘提达嚫那婆多国四客比丘。<a id="a-P"></a>东方四旧比丘。<a id="a-Q"></a>何等阿盘提达嚫那婆多国四客比丘。<a id="a-R"></a>一萨婆伽罗婆梨婆罗上座。<a id="a-S"></a>二沙罗。<a id="a-T"></a>三耶输陀。<a id="a-U"></a>四级阇苏弥罗。<a id="a-V"></a>是为四客比丘。<a id="a-W"></a>何等东方四旧比丘。<a id="a-X"></a>一上座梨婆多。<a id="a-Y"></a>二长老三菩伽。<a id="a-Z"></a>三修摩那。<a id="a-a"></a>四萨波摩伽罗摩。<a id="a-b"></a>是为东方四旧比丘。<a id="a-c"></a>长老三菩伽僧中唱。<a id="a-d"></a>大德僧听。<a id="a-e"></a>我唱是八人名字。<a id="a-f"></a>阿盘提达嚫那婆多四客比丘。<a id="a-g"></a>东方四旧比丘。<a id="a-h"></a>若僧时到僧忍听。<a id="a-i"></a>是八人作乌回鸠罗。<a id="a-j"></a>为断灭僧中恶事故。<a id="a-k"></a>如是白。<a id="a-l"></a>是时长老阿嗜多受戒五岁。<a id="a-m"></a>善诵持毗尼藏在僧中。<a id="a-n"></a>长老三菩伽如是思惟。<a id="a-o"></a>是阿嗜多比丘受戒五岁。<a id="a-p"></a>善诵持毗尼藏。<a id="a-q"></a>在此间僧中。<a id="a-r"></a>若我等令阿嗜多比丘依上座乌回鸠罗。<a id="a-s"></a>灭僧中恶事。<a id="a-t"></a>诸上座或能不喜。<a id="a-u"></a>我等使阿嗜多依受上座作乌回鸠罗。<a id="a-v"></a>沙树林中为诸上座作敷坐具人。<a id="a-w"></a>三菩伽如是思惟竟。<a id="a-x"></a>僧中唱。<a id="a-y"></a>大德僧听。<a id="a-z"></a>是阿嗜多比丘受戒五岁。<a id="a-10"></a>善诵持毗尼藏。<a id="a-11"></a>学持阿含。<a id="a-12"></a>若僧时到僧忍听。<a id="a-13"></a>是阿嗜多比丘依受诸上座作乌回鸠罗。<a id="a-14"></a>沙树林中作敷坐具人。<a id="a-15"></a>如是白。<a id="a-16"></a>如是白二羯磨。<a id="a-17"></a>僧听阿嗜多比丘依上座作乌回鸠罗。<a id="a-18"></a>沙树林中与上座敷坐具竟。<a id="a-19"></a>僧忍默然故。<a id="a-1A"></a>是事如是持。<a id="a-1B"></a>是时阿嗜多比丘。<a id="a-1C"></a>从座起至树林中。<a id="a-1D"></a>与诸上座比丘敷坐具已。<a id="a-1E"></a>还到集僧中白诸上座。<a id="a-1F"></a>大德上座我已于树林中敷坐具竟。<a id="a-1G"></a>上座自知时。<a id="a-1H"></a>诸上座从座起。<a id="a-1I"></a>向树林中敷坐具处。<a id="a-1J"></a>自敷尼师檀结加趺坐。<a id="a-1K"></a>长老三菩伽。<a id="a-1L"></a>从座起偏袒右臂合手。<a id="a-1M"></a>向上座萨婆伽罗婆梨婆罗。<a id="a-1N"></a>如是言大德。<a id="a-1O"></a>上座盐净。<a id="a-1P"></a>实净不。<a id="a-1Q"></a>上座还问。<a id="a-1R"></a>云何名盐净。<a id="a-1S"></a>三菩伽言。<a id="a-1T"></a>毗耶离诸比丘。<a id="a-1U"></a>盐共宿着净食中啖。<a id="a-1V"></a>言是事净。<a id="a-1W"></a>实净不。<a id="a-1X"></a>上座答。<a id="a-1Y"></a>不净不净。<a id="a-1Z"></a>得何罪。<a id="a-1a"></a>答得突吉罗罪。<a id="a-1b"></a>三菩伽问。<a id="a-1c"></a>佛何处结戒。<a id="a-1d"></a>上座答。<a id="a-1e"></a>舍婆提国毗尼药法中。<a id="a-1f"></a>三菩伽问萨婆伽罗婆梨婆罗上座竟。<a id="a-1g"></a>次问上座沙罗上座耶输陀级阇苏弥罗梨婆多修摩那婆弃伽弥。<a id="a-1h"></a>问一切上座。<a id="a-1i"></a>乃至问阿嗜多。<a id="a-1j"></a>汝亦如是知。<a id="a-1k"></a>如上座答不。<a id="a-1l"></a>阿嗜多答。<a id="a-1m"></a>我亦如是知。<a id="a-1n"></a>如上座答。<a id="a-1o"></a>阿嗜多亦问三菩伽。<a id="a-1p"></a>长老亦如是知。<a id="a-1q"></a>如上座答不。<a id="a-1r"></a>三菩伽答。<a id="a-1s"></a>我亦如是知。<a id="a-1t"></a>如上座答。<a id="a-1u"></a>是时长老三菩伽僧中唱。<a id="a-1v"></a>大德僧听。<a id="a-1w"></a>今僧以灭十事中第一事已。<a id="a-1x"></a>如法如善如佛教。<a id="a-1y"></a>现前僧中灭是恶事。<a id="a-1z"></a>是中无有一比丘非法言法法言非法非善言善善言非善。<a id="a-20"></a>是非法非善非佛教。<a id="a-21"></a>如是不净。<a id="a-22"></a>作是语竟行一筹。<a id="a-23"></a>为灭一恶事故。<a id="a-24"></a>三菩伽问上座萨婆伽罗婆梨。<a id="a-25"></a>婆罗大德二指净。<a id="a-26"></a>实净不。<a id="a-27"></a>上座还问。<a id="a-28"></a>云何名二指净。<a id="a-29"></a>答毗耶离诸比丘。<a id="a-2A"></a>食竟从座起。<a id="a-2B"></a>不受残食法。<a id="a-2C"></a>两指抄饭食啖。<a id="a-2D"></a>言是事净。<a id="a-2E"></a>实净不。<a id="a-2F"></a>上座答。<a id="a-2G"></a>不净不净。<a id="a-2H"></a>得何罪。<a id="a-2I"></a>上座答。<a id="a-2J"></a>得波逸提罪。<a id="a-2K"></a>问佛何处结戒。<a id="a-2L"></a>答毗耶离国为不受残食法结戒。<a id="a-2M"></a>三菩伽问萨婆伽罗波梨婆罗竟。<a id="a-2N"></a>次问上座沙罗耶输陀级阇苏弥罗梨婆多修摩那婆弃伽弥。<a id="a-2O"></a>问一切上座。<a id="a-2P"></a>乃至问阿嗜多。<a id="a-2Q"></a>汝亦如是知。<a id="a-2R"></a>如上座答不。<a id="a-2S"></a>阿嗜多答言。<a id="a-2T"></a>我亦如是知。<a id="a-2U"></a>如上座答。<a id="a-2V"></a>阿嗜多转问三菩伽。<a id="a-2W"></a>长老亦如是知。<a id="a-2X"></a>如上座答不。<a id="a-2Y"></a>三菩伽言。<a id="a-2Z"></a>我亦如是知。<a id="a-2a"></a>如上座答。<a id="a-2b"></a>是时长老三菩伽僧中唱。<a id="a-2c"></a>大德僧听。<a id="a-2d"></a>今僧以灭十事中第二事已。<a id="a-2e"></a>如法如善如佛教。<a id="a-2f"></a>现前僧中灭是恶事。<a id="a-2g"></a>是中无有一比丘非法言法法言非法非善言善善言非善。<a id="a-2h"></a>是非法非善非佛教。<a id="a-2i"></a>如是不净。<a id="a-2j"></a>作是语竟行二筹。<a id="a-2k"></a>为灭二恶事故。<a id="a-2l"></a>三菩伽问上座萨婆伽罗波梨婆罗大德。<a id="a-2m"></a>近聚落净。<a id="a-2n"></a>实净不还问云何名近聚落净。<a id="a-2o"></a>答毗耶离诸比丘。<a id="a-2p"></a>近聚落边得食。<a id="a-2q"></a>不受残食法啖。<a id="a-2r"></a>言是事净。<a id="a-2s"></a>为实净不。<a id="a-2t"></a>上座答。<a id="a-2u"></a>不净不净。<a id="a-2v"></a>得何罪。<a id="a-2w"></a>答得波逸提罪。<a id="a-2x"></a>问佛何处结戒。<a id="a-2y"></a>答毗耶离国为不受残食法故结戒。<a id="a-2z"></a>三菩伽问萨婆伽罗波梨婆罗上座竟。<a id="a-30"></a>次问上座沙罗耶输陀级阇苏弥罗梨婆多修摩那波弃伽。<a id="a-31"></a>问一切上座。<a id="a-32"></a>乃至问阿嗜多。<a id="a-33"></a>汝亦如是知。<a id="a-34"></a>如上座答不。<a id="a-35"></a>阿嗜多言。<a id="a-36"></a>我亦如是知。<a id="a-37"></a>如上座答。<a id="a-38"></a>阿嗜多亦问三菩伽。<a id="a-39"></a>长老亦如是知。<a id="a-3A"></a>如上座答不。<a id="a-3B"></a>三菩伽言。<a id="a-3C"></a>我亦如是知。<a id="a-3D"></a>如上座答。<a id="a-3E"></a>是时长老三菩伽僧中唱。<a id="a-3F"></a>大德僧听。<a id="a-3G"></a>今僧以灭十事中第三恶事已。<a id="a-3H"></a>如法如善如佛教。<a id="a-3I"></a>现前僧中灭是恶事。<a id="a-3J"></a>是中无有一比丘非法言法法言非法非善言善善言非善。<a id="a-3K"></a>此非法非善非佛教。<a id="a-3L"></a>如是不净。<a id="a-3M"></a>作是语竟行三筹。<a id="a-3N"></a>为灭三恶事故。<a id="a-3O"></a>三菩伽问萨婆伽罗波梨婆罗。<a id="a-3P"></a>生和合净。<a id="a-3Q"></a>大德上座。<a id="a-3R"></a>是净实净不。<a id="a-3S"></a>还问。<a id="a-3T"></a>云何名生和合净。<a id="a-3U"></a>答毗耶离诸比丘。<a id="a-3V"></a>食竟从座起。<a id="a-3W"></a>生乳酪酥共和合啖。<a id="a-3X"></a>言是事净。<a id="a-3Y"></a>为实净不。<a id="a-3Z"></a>答不净。<a id="a-3a"></a>问不净得何罪。<a id="a-3b"></a>答得波逸提罪。<a id="a-3c"></a>问佛何处结戒。<a id="a-3d"></a>答毗耶离为不受残食法故结戒。<a id="a-3e"></a>三菩伽问萨婆伽罗波梨婆罗上座竟。<a id="a-3f"></a>次问上座沙罗耶输陀级阇苏弥罗梨婆多修摩那波弃伽弥。<a id="a-3g"></a>问一切上座。<a id="a-3h"></a>乃至问阿嗜多。<a id="a-3i"></a>汝亦如是知。<a id="a-3j"></a>如上座答不。<a id="a-3k"></a>阿嗜多言。<a id="a-3l"></a>我亦如是知。<a id="a-3m"></a>如上座答。<a id="a-3n"></a>阿嗜多还问三菩伽。<a id="a-3o"></a>长老亦如是知。<a id="a-3p"></a>如上座答不。<a id="a-3q"></a>三菩伽言。<a id="a-3r"></a>我亦如是知。<a id="a-3s"></a>如上座答。<a id="a-3t"></a>是时长老三菩伽僧中唱。<a id="a-3u"></a>大德僧听。<a id="a-3v"></a>今僧以灭十事中第四事已。<a id="a-3w"></a>如法如善如佛教。<a id="a-3x"></a>现前僧中灭是恶事。<a id="a-3y"></a>是中无有一比丘非法言法法言非法非善言善善言非善。<a id="a-3z"></a>此非法非善非佛教。<a id="a-40"></a>如是不净。<a id="a-41"></a>作是语竟行四筹。<a id="a-42"></a>为灭四恶事故。<a id="a-43"></a>三菩伽问萨婆伽罗波梨婆罗。<a id="a-44"></a>大德上座。<a id="a-45"></a>如是净实净不。<a id="a-46"></a>上座还问云何名如是净。<a id="a-47"></a>答毗耶离诸比丘。<a id="a-48"></a>内界共住处别作羯磨。<a id="a-49"></a>言是事净。<a id="a-4A"></a>为实净不。<a id="a-4B"></a>答不净。<a id="a-4C"></a>问不净得何罪。<a id="a-4D"></a>答得突吉罗罪。<a id="a-4E"></a>问佛何处结戒。<a id="a-4F"></a>答占波国中毗尼行法中。<a id="a-4G"></a>三菩伽问一切上座竟。<a id="a-4H"></a>乃至阿嗜多。<a id="a-4I"></a>汝亦如是知如上座答不。<a id="a-4J"></a>阿嗜多言。<a id="a-4K"></a>我亦如是知。<a id="a-4L"></a>如上座答。<a id="a-4M"></a>阿耆多转问三菩伽。<a id="a-4N"></a>长老亦如是知。<a id="a-4O"></a>如上座答不。<a id="a-4P"></a>答我亦如是知。<a id="a-4Q"></a>如上座答。<a id="a-4R"></a>三菩伽僧中唱。<a id="a-4S"></a>大德僧听。<a id="a-4T"></a>今僧以灭十事中第五事已。<a id="a-4U"></a>如法如善如佛教。<a id="a-4V"></a>现前僧中灭是恶事。<a id="a-4W"></a>是中无有一比丘非法言法法言非法非善言善善言非善。<a id="a-4X"></a>此非善非法非佛教。<a id="a-4Y"></a>如是不净。<a id="a-4Z"></a>作是语竟行五筹。<a id="a-4a"></a>为灭五恶事故。<a id="a-4b"></a>三菩伽问萨婆伽罗波梨婆罗。<a id="a-4c"></a>大德上座。<a id="a-4d"></a>证知净实净不。<a id="a-4e"></a>上座还问。<a id="a-4f"></a>云何名证知净。<a id="a-4g"></a>答毗耶离诸比丘。<a id="a-4h"></a>各各住处作非法羯磨竟。<a id="a-4i"></a>入僧中白。<a id="a-4j"></a>我等处处作羯磨。<a id="a-4k"></a>诸僧证知。<a id="a-4l"></a>言是事证知净。<a id="a-4m"></a>为实净不。<a id="a-4n"></a>答不净。<a id="a-4o"></a>问不净得何罪。<a id="a-4p"></a>答得突吉罗罪。<a id="a-4q"></a>问佛何处结戒。<a id="a-4r"></a>答占波国毗尼行法中。<a id="a-4s"></a>三菩伽问萨婆伽罗波梨婆罗上座竟。<a id="a-4t"></a>次问一切诸上座乃至阿嗜多。<a id="a-4u"></a>汝亦如是知。<a id="a-4v"></a>如上座答不。<a id="a-4w"></a>阿嗜多言。<a id="a-4x"></a>我亦如是知。<a id="a-4y"></a>如上座答。<a id="a-4z"></a>阿嗜多转问三菩伽。<a id="a-50"></a>长老亦如是知。<a id="a-51"></a>如上座答不。<a id="a-52"></a>答言。<a id="a-53"></a>我亦如是知。<a id="a-54"></a>如上座答。<a id="a-55"></a>三菩伽僧中唱。<a id="a-56"></a>大德僧听。<a id="a-57"></a>今僧以灭十事中第六事已。<a id="a-58"></a>如法如善如佛教。<a id="a-59"></a>现前僧中灭是恶事。<a id="a-5A"></a>是中无有一比丘非法言法法言非法非善言善善言非善。<a id="a-5B"></a>此非法非善非佛教。<a id="a-5C"></a>如是不净。<a id="a-5D"></a>作是语竟行六筹。<a id="a-5E"></a>为灭六恶事故。<a id="a-5F"></a>三菩伽问萨婆伽罗波梨婆罗。<a id="a-5G"></a>大德上座。<a id="a-5H"></a>贫住处净实净不。<a id="a-5I"></a>上座还问。<a id="a-5J"></a>云何名贫住处净。<a id="a-5K"></a>答毗耶离诸比丘言。<a id="a-5L"></a>我等住处贫作酒饮。<a id="a-5M"></a>言是事净。<a id="a-5N"></a>为净不。<a id="a-5O"></a>答不净。<a id="a-5P"></a>问不净得何罪。<a id="a-5Q"></a>答得波逸提罪。<a id="a-5R"></a>问佛何处结戒。<a id="a-5S"></a>答婆提国跋陀婆提城。<a id="a-5T"></a>为长老婆伽陀结戒。<a id="a-5U"></a>不得饮酒。<a id="a-5V"></a>三菩伽问萨婆伽罗波梨婆罗上座竟。<a id="a-5W"></a>次问一切上座。<a id="a-5X"></a>乃至阿嗜多。<a id="a-5Y"></a>汝亦如是知。<a id="a-5Z"></a>如上座答不。<a id="a-5a"></a>阿嗜多言。<a id="a-5b"></a>我亦如是知。<a id="a-5c"></a>如上座答。<a id="a-5d"></a>阿嗜多转问三菩伽。<a id="a-5e"></a>长老亦如是知。<a id="a-5f"></a>如上座答不。<a id="a-5g"></a>答言。<a id="a-5h"></a>我亦如是知。<a id="a-5i"></a>如上座答。<a id="a-5j"></a>三菩伽僧中唱。<a id="a-5k"></a>大德僧听。<a id="a-5l"></a>今僧以灭十事中第七事已。<a id="a-5m"></a>如法如善如佛教。<a id="a-5n"></a>现前僧中灭是恶事。<a id="a-5o"></a>是中无有一比丘非法言法。<a id="a-5p"></a>法言非法。<a id="a-5q"></a>非善言善。<a id="a-5r"></a>善言非善。<a id="a-5s"></a>此非法非善非佛教。<a id="a-5t"></a>如是不净。<a id="a-5u"></a>作是语竟行七筹。<a id="a-5v"></a>为灭七恶事故。<a id="a-5w"></a>三菩伽问萨婆伽罗波梨婆罗。<a id="a-5x"></a>大德上座。<a id="a-5y"></a>行法净实净不。<a id="a-5z"></a>答有行法净。<a id="a-60"></a>行亦净。<a id="a-61"></a>不行亦净。<a id="a-62"></a>有行法不净。<a id="a-63"></a>行亦不净。<a id="a-64"></a>不行亦不净。<a id="a-65"></a>何等行法不净。<a id="a-66"></a>行亦不净。<a id="a-67"></a>不行亦不净。<a id="a-68"></a>答杀罪。<a id="a-69"></a>行亦不净。<a id="a-6A"></a>不行亦不净。<a id="a-6B"></a>偷淫妄语两舌恶口绮语悭贪嗔恚邪见。<a id="a-6C"></a>行亦不净。<a id="a-6D"></a>不行亦不净。<a id="a-6E"></a>是为行法不净。<a id="a-6F"></a>行亦不净。<a id="a-6G"></a>不行亦不净。<a id="a-6H"></a>何等行法净。<a id="a-6I"></a>行亦净。<a id="a-6J"></a>不行亦净。<a id="a-6K"></a>答曰。<a id="a-6L"></a>不杀不偷不邪淫不妄语两舌恶口绮语悭贪嗔恚邪见。<a id="a-6M"></a>是为行法净。<a id="a-6N"></a>行亦净。<a id="a-6O"></a>不行亦净。<a id="a-6P"></a>三菩伽问萨婆伽罗波梨婆罗上座竟。<a id="a-6Q"></a>次问一切上座。<a id="a-6R"></a>乃至阿嗜多。<a id="a-6S"></a>汝亦如是知。<a id="a-6T"></a>如上座答不。<a id="a-6U"></a>阿嗜多言。<a id="a-6V"></a>我亦如是知。<a id="a-6W"></a>如上座答。<a id="a-6X"></a>阿嗜多转问三菩伽。<a id="a-6Y"></a>长老亦如是知。<a id="a-6Z"></a>如上座答不。<a id="a-6a"></a>三菩伽言。<a id="a-6b"></a>我亦如是知。<a id="a-6c"></a>如上座答。<a id="a-6d"></a>三菩伽僧中唱。<a id="a-6e"></a>大德僧听。<a id="a-6f"></a>今僧以灭十事中第八事已。<a id="a-6g"></a>如法如善如佛教。<a id="a-6h"></a>现前僧中灭是恶事。<a id="a-6i"></a>是中无有一比丘非法言法法言非法非善言善善言非善。<a id="a-6j"></a>此非法非善非佛教。<a id="a-6k"></a>如是不净。<a id="a-6l"></a>作是语竟行八筹。<a id="a-6m"></a>为灭八恶事故。<a id="a-6n"></a>三菩伽问萨伽婆伽罗波梨婆罗。<a id="a-6o"></a>大德上座。<a id="a-6p"></a>不益缕边尼师檀净。<a id="a-6q"></a>实净不。<a id="a-6r"></a>还问。<a id="a-6s"></a>云何不益缕边尼师檀净。<a id="a-6t"></a>答毗耶离诸比丘。<a id="a-6u"></a>作不益缕边尼师檀。<a id="a-6v"></a>言是事净。<a id="a-6w"></a>为净不。<a id="a-6x"></a>答不净。<a id="a-6y"></a>不净得何罪。<a id="a-6z"></a>答得波逸提罪。<a id="a-70"></a>问佛何处结戒。<a id="a-71"></a>答舍婆提国。<a id="a-72"></a>佛为长老迦留陀夷。<a id="a-73"></a>听益缕边一磔手尼师檀结戒。<a id="a-74"></a>三菩伽问萨婆伽罗波梨婆罗上座竟。<a id="a-75"></a>次问一切上座。<a id="a-76"></a>乃至阿嗜多。<a id="a-77"></a>汝亦如是知。<a id="a-78"></a>如上座答不。<a id="a-79"></a>阿嗜多言。<a id="a-7A"></a>我亦如是知。<a id="a-7B"></a>如上座答。<a id="a-7C"></a>阿嗜多转问三菩伽。<a id="a-7D"></a>长老亦如是知。<a id="a-7E"></a>如上座答不。<a id="a-7F"></a>三菩伽言。<a id="a-7G"></a>我亦如是知。<a id="a-7H"></a>如上座答。<a id="a-7I"></a>三菩伽僧中唱。<a id="a-7J"></a>大德僧听。<a id="a-7K"></a>今僧以灭十事中第九事已。<a id="a-7L"></a>如法如善如佛教。<a id="a-7M"></a>现前僧中灭是恶事。<a id="a-7N"></a>是中无有一比丘非法言法法言非法非善言善善言非善。<a id="a-7O"></a>此非善非法非佛教。<a id="a-7P"></a>如是不净。<a id="a-7Q"></a>作是语竟行九筹。<a id="a-7R"></a>为灭九恶事故。<a id="a-7S"></a>三菩伽问萨婆伽罗波梨婆罗。<a id="a-7T"></a>大德上座。<a id="a-7U"></a>金银宝物净不。<a id="a-7V"></a>还问云何金银宝物净。<a id="a-7W"></a>答毗耶离诸比丘。<a id="a-7X"></a>言金银宝物净。<a id="a-7Y"></a>为净不。<a id="a-7Z"></a>答不净不净。<a id="a-7a"></a>得何罪。<a id="a-7b"></a>答得波逸提罪。<a id="a-7c"></a>问佛何处结戒。<a id="a-7d"></a>答毗耶离为跋难陀释子结戒。<a id="a-7e"></a>不得取金银宝物。<a id="a-7f"></a>三菩伽问萨婆伽罗波梨婆罗上座竟。<a id="a-7g"></a>次问一切上座。<a id="a-7h"></a>乃至阿嗜多。<a id="a-7i"></a>汝亦如是知。<a id="a-7j"></a>如上座答不。<a id="a-7k"></a>阿嗜多言。<a id="a-7l"></a>我亦如是知。<a id="a-7m"></a>如上座答。<a id="a-7n"></a>阿嗜多转问三菩伽。<a id="a-7o"></a>长老亦如是知。<a id="a-7p"></a>如上座答不。<a id="a-7q"></a>三菩伽言。<a id="a-7r"></a>我亦如是知。<a id="a-7s"></a>如上座答。<a id="a-7t"></a>三菩伽僧中唱。<a id="a-7u"></a>大德僧听。<a id="a-7v"></a>今僧以灭十恶事尽。<a id="a-7w"></a>皆如法如善如佛教。<a id="a-7x"></a>现前僧中灭是恶事。<a id="a-7y"></a>是中无有一比丘非法言法法言非法非善言善善言非善。<a id="a-7z"></a>此非法非善非佛教。<a id="a-80"></a>如是不净。<a id="a-81"></a>作是语竟行十筹。<a id="a-82"></a>为灭十恶事故。<a id="a-83"></a>是时上座萨婆伽罗波梨婆罗。<a id="a-84"></a>语长老三菩伽。<a id="a-85"></a>是事今已灭竟。<a id="a-86"></a>如法如善如佛教。<a id="a-87"></a>现前行十筹了了问答。<a id="a-88"></a>或有不智比丘。<a id="a-89"></a>作是语。<a id="a-8A"></a>今灭是十事。<a id="a-8B"></a>为如法灭耶。<a id="a-8C"></a>为不如法灭耶。<a id="a-8D"></a>皆不可知。<a id="a-8E"></a>以是故。<a id="a-8F"></a>汝三菩伽。<a id="a-8G"></a>当往大会僧中使大会僧皆共普问是十事。<a id="a-8H"></a>如此我答。<a id="a-8I"></a>汝令一无异。<a id="a-8J"></a>如是教竟。<a id="a-8K"></a>诸上座从座起。<a id="a-8L"></a>往至大会僧处。<a id="a-8M"></a>还至本坐处坐。<a id="a-8N"></a>长老三菩伽起合手。<a id="a-8O"></a>向上座萨婆伽罗波梨婆罗。<a id="a-8P"></a>如是言。<a id="a-8Q"></a>大德上座。<a id="a-8R"></a>盐净实净不。<a id="a-8S"></a>答不净不净。<a id="a-8T"></a>得何罪。<a id="a-8U"></a>答得突吉罗罪。<a id="a-8V"></a>佛何处结戒。<a id="a-8W"></a>答舍婆提国毗尼药法中。<a id="a-8X"></a>大德上座。<a id="a-8Y"></a>二指净实净不。<a id="a-8Z"></a>答不净不净。<a id="a-8a"></a>得何罪。<a id="a-8b"></a>答波逸提罪。<a id="a-8c"></a>佛何处结戒。<a id="a-8d"></a>答毗耶离为不受残食法故结戒。<a id="a-8e"></a>大德上座。<a id="a-8f"></a>近聚落净实净不。<a id="a-8g"></a>答不净不净。<a id="a-8h"></a>得何罪。<a id="a-8i"></a>答得波逸提罪。<a id="a-8j"></a>佛何处结戒。<a id="a-8k"></a>答毗耶离为不受残食法故结戒。<a id="a-8l"></a>大德上座。<a id="a-8m"></a>生和合净实净不。<a id="a-8n"></a>答不净不净。<a id="a-8o"></a>得何罪。<a id="a-8p"></a>答得波逸提罪。<a id="a-8q"></a>佛何处结戒。<a id="a-8r"></a>答毗耶离为不受残食法结戒。<a id="a-8s"></a>大德上座。<a id="a-8t"></a>如是净实净不。<a id="a-8u"></a>答不净不净。<a id="a-8v"></a>得何罪。<a id="a-8w"></a>答得突吉罗罪。<a id="a-8x"></a>佛何处结戒。<a id="a-8y"></a>答占波国毗尼行法中。<a id="a-8z"></a>大德上座。<a id="a-90"></a>证知净实净不。<a id="a-91"></a>答不净不净。<a id="a-92"></a>得何罪。<a id="a-93"></a>答得突吉罗罪。<a id="a-94"></a>佛何处结戒。<a id="a-95"></a>答占波国毗尼行法中。<a id="a-96"></a>大德上座。<a id="a-97"></a>贫住处净实净不。<a id="a-98"></a>答不净不净。<a id="a-99"></a>得何罪。<a id="a-9A"></a>答得波逸提罪。<a id="a-9B"></a>佛何处结戒。<a id="a-9C"></a>答婆提国跋陀婆提城为长老娑伽陀结戒不得饮酒。<a id="a-9D"></a>大德上座。<a id="a-9E"></a>行法净实净不。<a id="a-9F"></a>答有行法净。<a id="a-9G"></a>行亦净。<a id="a-9H"></a>不行亦净。<a id="a-9I"></a>有行法不净。<a id="a-9J"></a>行亦不净。<a id="a-9K"></a>不行亦不净。<a id="a-9L"></a>何等行法不净。<a id="a-9M"></a>行亦不净。<a id="a-9N"></a>不行亦不净。<a id="a-9O"></a>答杀罪乃至邪见。<a id="a-9P"></a>行亦大净。<a id="a-9Q"></a>不行亦不净。<a id="a-9R"></a>何等行法净。<a id="a-9S"></a>行亦净。<a id="a-9T"></a>不行亦净。<a id="a-9U"></a>答不杀等法。<a id="a-9V"></a>是为行法净。<a id="a-9W"></a>行亦净。<a id="a-9X"></a>不行亦净。<a id="a-9Y"></a>大德上座。<a id="a-9Z"></a>不益缕边尼师檀净实。<a id="a-9a"></a>净不。<a id="a-9b"></a>答不净不净。<a id="a-9c"></a>得何罪。<a id="a-9d"></a>答得波逸提罪。<a id="a-9e"></a>佛何处结戒。<a id="a-9f"></a>答舍婆提国为迦留陀夷听益缕边一磔手尼师檀结戒。<a id="a-9g"></a>大德上座。<a id="a-9h"></a>金银宝物净实净不。<a id="a-9i"></a>答不净不净。<a id="a-9j"></a>得何罪。<a id="a-9k"></a>答得波逸提。<a id="a-9l"></a>佛何处结戒。<a id="a-9m"></a>答毗耶离为跋难陀结戒。<a id="a-9n"></a>不得取金银宝物。<a id="a-9o"></a>长老三菩伽。<a id="a-9p"></a>僧中如法灭。<a id="a-9q"></a>是毗耶离诸比丘十事罪。<a id="a-9r"></a>如法灭竟。<a id="a-9s"></a>便说此偈。</p>
  <p id="a9t">若人不知罪不除　　他为除罪便嗔恚</p>
  <p id="a9u">是名无智愚痴人　　日日妄失功德利</p>
  <p id="a9v">譬如月十六日后　　其光渐渐消灭尽</p>
  <p id="a9w">若有人知罪得除　　他为除罪便欢喜</p>
  <p id="a9x">是名有智黠慧人　　日日大得功德利</p>
  <p id="a9y">譬如月生一日后　　其光渐渐转增上</p>
  <p id="a9z">七百比丘集灭恶品竟。</p>
  <p data-pb></p>
  <h2 id="aA0">善诵毗尼杂品第三</h2>
  <p id="aA1">佛在舍婆提城。<a id="a-A2"></a>有比丘。<a id="a-A3"></a>与一比丘相嫌礼拜恭敬。<a id="a-A4"></a>是比丘高声大唤。<a id="a-A5"></a>诸比丘大集问。<a id="a-A6"></a>何以故大声唤。<a id="a-A7"></a>答言。<a id="a-A8"></a>此比丘打我。<a id="a-A9"></a>诸比丘问此比丘。<a id="a-AA"></a>实打不。<a id="a-AB"></a>比丘答言。<a id="a-AC"></a>我礼拜恭敬。<a id="a-AD"></a>实不打。<a id="a-AE"></a>是比丘先相嫌故。<a id="a-AF"></a>为我作过耳。<a id="a-AG"></a>诸比丘是事白佛。<a id="a-AH"></a>佛以是因缘会僧。<a id="a-AI"></a>会僧已告诸比丘。<a id="a-AJ"></a>从今日若先相嫌。<a id="a-AK"></a>不应礼拜。<a id="a-AL"></a>若礼拜得突吉罗罪。<a id="a-AM"></a>长老优波离问佛。<a id="a-AN"></a>如佛所言。<a id="a-AO"></a>先相嫌不应礼拜。<a id="a-AP"></a>若未受具戒人先相嫌者。<a id="a-AQ"></a>得礼拜不。<a id="a-AR"></a>佛言不得。<a id="a-AS"></a>若僧都会时听礼无罪。<a id="a-AT"></a>优波离问。<a id="a-AU"></a>沙弥受具足羯磨时。<a id="a-AV"></a>男根转成女。<a id="a-AW"></a>为名比丘名比丘尼耶。<a id="a-AX"></a>佛言。<a id="a-AY"></a>名比丘尼。<a id="a-AZ"></a>又问。<a id="a-Aa"></a>式叉摩尼受具戒羯磨时。<a id="a-Ab"></a>女根转成男。<a id="a-Ac"></a>为名比丘尼名比丘耶。<a id="a-Ad"></a>佛言。<a id="a-Ae"></a>名比丘。<a id="a-Af"></a>又问。<a id="a-Ag"></a>若一切比丘结界羯磨时。<a id="a-Ah"></a>僧都转成女。<a id="a-Ai"></a>是界名比丘界名比丘尼界耶。<a id="a-Aj"></a>佛言。<a id="a-Ak"></a>名比丘尼界。<a id="a-Al"></a>问若一切比丘尼结界羯磨时。<a id="a-Am"></a>都转成男。<a id="a-An"></a>是界名比丘尼界名比丘界耶。<a id="a-Ao"></a>佛言。<a id="a-Ap"></a>是名比丘界。<a id="a-Aq"></a>问若比丘结界羯磨时。<a id="a-Ar"></a>或转者或不转者。<a id="a-As"></a>是界名比丘界名比丘尼界耶。<a id="a-At"></a>佛言。<a id="a-Au"></a>若说羯磨人。<a id="a-Av"></a>是男界属比丘。<a id="a-Aw"></a>成女界属比丘尼。<a id="a-Ax"></a>问比丘结界羯磨时。<a id="a-Ay"></a>说羯磨比丘独转成女。<a id="a-Az"></a>是界名比丘界名比丘尼界耶。<a id="a-B0"></a>佛言。<a id="a-B1"></a>名比丘尼界。<a id="a-B2"></a>问比丘尼结界羯磨时。<a id="a-B3"></a>说羯磨人独转成男。<a id="a-B4"></a>是界名比丘尼界名比丘界耶。<a id="a-B5"></a>佛言。<a id="a-B6"></a>名比丘界。</p>
  <p id="aB7">诸比丘。<a id="a-B8"></a>为比丘尼作种种羯磨。<a id="a-B9"></a>诸比丘尼不受。<a id="a-BA"></a>是事白佛。<a id="a-BB"></a>佛言。<a id="a-BC"></a>比丘不应与比丘尼作羯磨。<a id="a-BD"></a>还比丘尼应与比丘尼作羯磨。<a id="a-BE"></a>除三种羯磨。<a id="a-BF"></a>何等三。<a id="a-BG"></a>一者受具戒。<a id="a-BH"></a>二者行摩那埵。<a id="a-BI"></a>三者出罪羯磨。</p>
  <p id="aBJ">诸比丘尼。<a id="a-BK"></a>为比丘作种种羯磨。<a id="a-BL"></a>诸比丘不受。<a id="a-BM"></a>是事白佛。<a id="a-BN"></a>佛言。<a id="a-BO"></a>比丘尼不应与比丘作羯磨。<a id="a-BP"></a>还比丘应与比丘作羯磨。<a id="a-BQ"></a>除三种羯磨。<a id="a-BR"></a>何等三。<a id="a-BS"></a>一者不礼拜。<a id="a-BT"></a>二者不共语。<a id="a-BU"></a>三者不敬畏羯磨。</p>
  <p id="aBV">佛在舍卫国。<a id="a-BW"></a>时诸比丘尼。<a id="a-BX"></a>到祇洹欲听法。<a id="a-BY"></a>其日说戒。<a id="a-BZ"></a>诸比丘语。<a id="a-Ba"></a>姊妹汝出去。<a id="a-Bb"></a>我欲作法事说戒。<a id="a-Bc"></a>比丘尼言。<a id="a-Bd"></a>我等欲听诸比丘戒。<a id="a-Be"></a>诸比丘言。<a id="a-Bf"></a>佛未听我等比丘尼前说比丘戒。<a id="a-Bg"></a>是事白佛。<a id="a-Bh"></a>佛言。<a id="a-Bi"></a>听比丘比丘尼前说比丘戒。<a id="a-Bj"></a>不听比丘尼说比丘戒。<a id="a-Bk"></a>若比丘说戒时忘。<a id="a-Bl"></a>听比丘尼口授。<a id="a-Bm"></a>时诸比丘。<a id="a-Bn"></a>到王园比丘尼精舍中欲听法。<a id="a-Bo"></a>其日说戒。<a id="a-Bp"></a>诸比丘尼言。<a id="a-Bq"></a>大德汝出去。<a id="a-Br"></a>我欲作法事说戒。<a id="a-Bs"></a>诸比丘言。<a id="a-Bt"></a>我欲听比丘尼戒。<a id="a-Bu"></a>诸比丘尼言。<a id="a-Bv"></a>佛未听我等比丘前说比丘尼戒。<a id="a-Bw"></a>是事白佛。<a id="a-Bx"></a>佛言。<a id="a-By"></a>听比丘尼比丘前说比丘尼戒。<a id="a-Bz"></a>不听比丘说比丘尼戒。<a id="a-C0"></a>若比丘尼说戒时忘。<a id="a-C1"></a>听比丘口授波斯匿王。<a id="a-C2"></a>请佛及阿难明日入宫食。<a id="a-C3"></a>阿难先已受他请。<a id="a-C4"></a>时忘不忆复受王请。<a id="a-C5"></a>佛默然受请竟。<a id="a-C6"></a>王头面礼佛足还宫。<a id="a-C7"></a>是夜办种种饮食。<a id="a-C8"></a>办竟敷佛坐处。<a id="a-C9"></a>遣使白佛。<a id="a-CA"></a>唯圣知时食具已办。<a id="a-CB"></a>佛着衣持钵。<a id="a-CC"></a>共阿难入王宫食。<a id="a-CD"></a>尔时阿难。<a id="a-CE"></a>二请忘不与他一请。<a id="a-CF"></a>阿难以食着口中。<a id="a-CG"></a>是时乃忆知。<a id="a-CH"></a>有二请不与他一请。<a id="a-CI"></a>不敢吐食。<a id="a-CJ"></a>为恭敬佛故。<a id="a-CK"></a>又不敢咽。<a id="a-CL"></a>为持戒故。<a id="a-CM"></a>佛知阿难心悔告阿难。<a id="a-CN"></a>心念与他已便食。<a id="a-CO"></a>长老优婆离问佛。<a id="a-CP"></a>佛听阿难心念与他得食。<a id="a-CQ"></a>若余人心念与他。<a id="a-CR"></a>亦得食不。<a id="a-CS"></a>佛言。<a id="a-CT"></a>不得。<a id="a-CU"></a>除五人一者坐禅人。<a id="a-CV"></a>二者独处。<a id="a-CW"></a>三者远行。<a id="a-CX"></a>四者长病。<a id="a-CY"></a>五者饥饿时依亲里住。<a id="a-CZ"></a>如是人更无余人。<a id="a-Ca"></a>听心念与他。</p>
  <p id="aCb">有比丘。<a id="a-Cc"></a>与一比丘相嫌与清净。<a id="a-Cd"></a>是人高声大唤。<a id="a-Ce"></a>诸比丘大集问。<a id="a-Cf"></a>何以大唤。<a id="a-Cg"></a>答言。<a id="a-Ch"></a>是比丘重罪欲我边忏悔。<a id="a-Ci"></a>诸比丘问是比丘汝实重罪欲忏悔不。<a id="a-Cj"></a>答言不。<a id="a-Ck"></a>我欲与清净。<a id="a-Cl"></a>此人与我相嫌。<a id="a-Cm"></a>是故大唤与我作过。<a id="a-Cn"></a>是事白佛。<a id="a-Co"></a>佛言。<a id="a-Cp"></a>从今日先相嫌人。<a id="a-Cq"></a>不应与清净。<a id="a-Cr"></a>不应与欲。<a id="a-Cs"></a>不应与自恣。<a id="a-Ct"></a>不应与忏悔。<a id="a-Cu"></a>若与忏悔得突吉罗罪。<a id="a-Cv"></a>优波离问佛。<a id="a-Cw"></a>若比丘一处僧摈。<a id="a-Cx"></a>余处得忏悔不。<a id="a-Cy"></a>佛言。<a id="a-Cz"></a>不得。<a id="a-D0"></a>除是精舍空。<a id="a-D1"></a>若诸比丘死。<a id="a-D2"></a>若反戒若入外道。<a id="a-D3"></a>听余处忏悔无罪。<a id="a-D4"></a>憍萨罗国有二聚落界相连。<a id="a-D5"></a>是中一比丘尼。<a id="a-D6"></a>谓是一聚落。<a id="a-D7"></a>入异聚落界。<a id="a-D8"></a>诸比丘尼语此比丘尼。<a id="a-D9"></a>汝得僧伽婆尸沙罪。<a id="a-DA"></a>是比丘尼言。<a id="a-DB"></a>何等僧伽婆尸沙。<a id="a-DC"></a>诸比丘尼言。<a id="a-DD"></a>汝独入异聚落。<a id="a-DE"></a>是比丘尼心中悔。<a id="a-DF"></a>出界故。<a id="a-DG"></a>得僧伽婆尸沙。<a id="a-DH"></a>以是事白佛。<a id="a-DI"></a>佛知故问。<a id="a-DJ"></a>汝谓是一界。<a id="a-DK"></a>谓是异界耶。<a id="a-DL"></a>比丘尼言。<a id="a-DM"></a>我谓是一界。<a id="a-DN"></a>佛言无罪。<a id="a-DO"></a>从今日听。<a id="a-DP"></a>若有两聚落界相连。<a id="a-DQ"></a>是中应作一界羯磨。<a id="a-DR"></a>云何作。<a id="a-DS"></a>一比丘尼应僧中唱。<a id="a-DT"></a>大德尼僧听。<a id="a-DU"></a>某甲某甲聚落界。<a id="a-DV"></a>是中欲作一界羯磨。<a id="a-DW"></a>若僧时到僧忍听。<a id="a-DX"></a>某甲某甲聚落界。<a id="a-DY"></a>作一界羯磨。<a id="a-DZ"></a>如是白。<a id="a-Da"></a>白二羯磨。<a id="a-Db"></a>僧已听。<a id="a-Dc"></a>某甲某甲聚落界作一界羯磨竟。<a id="a-Dd"></a>僧忍默然故。<a id="a-De"></a>是事如是持。</p>
  <p id="aDf">诸比丘从憍萨罗国游行。<a id="a-Dg"></a>欲至舍婆提城。<a id="a-Dh"></a>近祇洹有好林木茂盛。<a id="a-Di"></a>其中净洁。<a id="a-Dj"></a>诸比丘心乐是处。<a id="a-Dk"></a>其日说戒。<a id="a-Dl"></a>诸比丘言。<a id="a-Dm"></a>是中作说戒。<a id="a-Dn"></a>说戒竟入祇洹。<a id="a-Do"></a>祇洹比丘打揵槌欲说戒。<a id="a-Dp"></a>客比丘问。<a id="a-Dq"></a>何以打揵槌。<a id="a-Dr"></a>答欲说戒。<a id="a-Ds"></a>客比丘言。<a id="a-Dt"></a>我等已说戒竟。<a id="a-Du"></a>问长老汝等何处说戒。<a id="a-Dv"></a>答某处。<a id="a-Dw"></a>祇洹比丘言。<a id="a-Dx"></a>汝等破僧。<a id="a-Dy"></a>客比丘言。<a id="a-Dz"></a>云何破僧。<a id="a-E0"></a>汝等界内二处说戒。<a id="a-E1"></a>轻我等故。<a id="a-E2"></a>客比丘心悔。<a id="a-E3"></a>我等破僧。<a id="a-E4"></a>或得偷兰遮罪。<a id="a-E5"></a>是事白佛。<a id="a-E6"></a>佛知故问。<a id="a-E7"></a>汝心云何。<a id="a-E8"></a>客比丘言。<a id="a-E9"></a>我谓是外界。<a id="a-EA"></a>佛言无罪。<a id="a-EB"></a>从今日不得为小因缘故住道中说戒。<a id="a-EC"></a>若欲说戒。<a id="a-ED"></a>当上高处立观知。<a id="a-EE"></a>近处有精舍无。<a id="a-EF"></a>若有应入中作布萨说戒。</p>
  <p id="aEG">憍萨罗国有边聚落。<a id="a-EH"></a>诸比丘畏贼。<a id="a-EI"></a>弃精舍入是聚落。<a id="a-EJ"></a>其日说戒日。<a id="a-EK"></a>有比丘共贼来。<a id="a-EL"></a>是比丘不知。<a id="a-EM"></a>何者是外界。<a id="a-EN"></a>何者是内界。<a id="a-EO"></a>是事白佛。<a id="a-EP"></a>佛言。<a id="a-EQ"></a>有聚落属贼。<a id="a-ER"></a>是一切外界。<a id="a-ES"></a>是时随所在处。<a id="a-ET"></a>自在说戒。</p>
  <p id="aEU">舍婆提国有贾客主。<a id="a-EV"></a>欲至他国。<a id="a-EW"></a>占沸星日发。<a id="a-EX"></a>有比丘。<a id="a-EY"></a>以此布萨。<a id="a-EZ"></a>日欲共贾客主去。<a id="a-Ea"></a>是比丘到贾客主所语言。<a id="a-Eb"></a>小住。<a id="a-Ec"></a>我有法事。<a id="a-Ed"></a>贾客主答。<a id="a-Ee"></a>今是沸星日好不得住。<a id="a-Ef"></a>汝作法事竟随后来。<a id="a-Eg"></a>诸比丘不知当云何。<a id="a-Eh"></a>是事白佛。<a id="a-Ei"></a>佛言。<a id="a-Ej"></a>若贾客住广说戒。<a id="a-Ek"></a>若小住略说戒。<a id="a-El"></a>若不住三语说。<a id="a-Em"></a>若都不听住。<a id="a-En"></a>各各口语。<a id="a-Eo"></a>今日布萨说戒。<a id="a-Ep"></a>若白衣在比丘中不得各各口语。<a id="a-Eq"></a>是时应一心念。<a id="a-Er"></a>今日布萨说戒。<a id="a-Es"></a>是贾客主发。<a id="a-Et"></a>到宿处作制限。<a id="a-Eu"></a>不得散住。<a id="a-Ev"></a>若散住尽夺财物及夺命。<a id="a-Ew"></a>是日说戒日。<a id="a-Ex"></a>诸比丘不知当云何。<a id="a-Ey"></a>是事白佛。<a id="a-Ez"></a>佛言。<a id="a-F0"></a>从今日若有如是布萨说戒日。<a id="a-F1"></a>应但一心念。<a id="a-F2"></a>今日布萨说戒。<a id="a-F3"></a>有贾客主。<a id="a-F4"></a>到有龙处宿。<a id="a-F5"></a>诸比丘语贾客主。<a id="a-F6"></a>我等欲作法事。<a id="a-F7"></a>贾客主言。<a id="a-F8"></a>大德。<a id="a-F9"></a>是处龙处莫作声。<a id="a-FA"></a>龙傥嗔我等得大愁怖。<a id="a-FB"></a>诸比丘不知当云何。<a id="a-FC"></a>便白佛。<a id="a-FD"></a>佛言。<a id="a-FE"></a>从今日如是布萨说戒日。<a id="a-FF"></a>应但一心念。<a id="a-FG"></a>今日布萨说戒。<a id="a-FH"></a>有贾客主。<a id="a-FI"></a>到鬼神处宿。<a id="a-FJ"></a>是日说戒日。<a id="a-FK"></a>诸比丘语贾客主。<a id="a-FL"></a>我等欲作法事。<a id="a-FM"></a>贾客主言。<a id="a-FN"></a>大德。<a id="a-FO"></a>是处鬼神处莫作声。<a id="a-FP"></a>鬼傥来我等得大愁怖。<a id="a-FQ"></a>诸比丘不知当云何。<a id="a-FR"></a>便白佛。<a id="a-FS"></a>佛言。<a id="a-FT"></a>从今日若如是布萨说戒日。<a id="a-FU"></a>但应一心念。<a id="a-FV"></a>今日布萨说戒。</p>
  <p id="aFW">长老优波离问佛。<a id="a-FX"></a>阿兰若比丘。<a id="a-FY"></a>在独处一身当云何说戒。<a id="a-FZ"></a>云何自恣。<a id="a-Fa"></a>云何受衣。<a id="a-Fb"></a>云何受七日法。<a id="a-Fc"></a>云何受七日药。<a id="a-Fd"></a>云何与一请。<a id="a-Fe"></a>云何衣物以清净故施。<a id="a-Ff"></a>佛告优波离。<a id="a-Fg"></a>若阿兰若比丘。<a id="a-Fh"></a>独处一身。<a id="a-Fi"></a>听一心念。<a id="a-Fj"></a>今日布萨说戒。<a id="a-Fk"></a>得说戒法。<a id="a-Fl"></a>自恣受衣受七日法。<a id="a-Fm"></a>受七日药与一请。<a id="a-Fn"></a>及净施衣物亦尔。</p>
  <p id="aFo">神通大德大力比丘。<a id="a-Fp"></a>至净国乞食。<a id="a-Fq"></a>国人多恶。<a id="a-Fr"></a>若受饮食先好洗手。<a id="a-Fs"></a>是比丘先受食便欲啖。<a id="a-Ft"></a>净人言。<a id="a-Fu"></a>我等非不净人。<a id="a-Fv"></a>持饮食来与比丘。<a id="a-Fw"></a>不手授便着地。<a id="a-Fx"></a>诸比丘不知当云何。<a id="a-Fy"></a>白佛。<a id="a-Fz"></a>佛言。<a id="a-G0"></a>从今日净国中。<a id="a-G1"></a>听不手授得取。<a id="a-G2"></a>以净国土故有一住处。<a id="a-G3"></a>一上座犯僧伽婆尸沙。<a id="a-G4"></a>上座言。<a id="a-G5"></a>我当行波利婆沙行摩那埵。<a id="a-G6"></a>诸人言。<a id="a-G7"></a>上座行波利婆沙摩那埵。<a id="a-G8"></a>何况中座下座生不信心。<a id="a-G9"></a>诸比丘是事白佛。<a id="a-GA"></a>佛言。<a id="a-GB"></a>若一心生念。<a id="a-GC"></a>从今日更不作。<a id="a-GD"></a>是时即得清净。</p>
  <p id="aGE">有一住处。<a id="a-GF"></a>有比丘大德多知。<a id="a-GG"></a>我行波利婆沙行摩那埵。<a id="a-GH"></a>诸人言。<a id="a-GI"></a>大德多知比丘。<a id="a-GJ"></a>行如是事。<a id="a-GK"></a>何况余人。<a id="a-GL"></a>生不信心。<a id="a-GM"></a>诸比丘以是事白佛。<a id="a-GN"></a>佛言。<a id="a-GO"></a>若一心生念。<a id="a-GP"></a>从今日是事更不作。<a id="a-GQ"></a>是时即得清净。</p>
  <p id="aGR">有比丘犯僧伽婆尸沙罪。<a id="a-GS"></a>诸比丘言。<a id="a-GT"></a>汝行波利婆沙摩那埵。<a id="a-GU"></a>是罪如法忏悔。<a id="a-GV"></a>其人言。<a id="a-GW"></a>我不能行。<a id="a-GX"></a>我宁当反戒。<a id="a-GY"></a>诸比丘以是事白佛。<a id="a-GZ"></a>佛言。<a id="a-Ga"></a>若一心生念。<a id="a-Gb"></a>从今日更不作。<a id="a-Gc"></a>是时即得清净。<a id="a-Gd"></a>有比丘病。<a id="a-Ge"></a>犯僧伽婆尸沙罪。<a id="a-Gf"></a>诸比丘言。<a id="a-Gg"></a>汝行波利婆沙摩那埵。<a id="a-Gh"></a>是罪如法忏悔。<a id="a-Gi"></a>其人言。<a id="a-Gj"></a>我不能行忏悔法。<a id="a-Gk"></a>无力故。<a id="a-Gl"></a>诸比丘言。<a id="a-Gm"></a>汝乞出罪羯磨。<a id="a-Gn"></a>其人言。<a id="a-Go"></a>我不能胡跪住。<a id="a-Gp"></a>诸比丘以是事白佛。<a id="a-Gq"></a>佛言。<a id="a-Gr"></a>若一心生念。<a id="a-Gs"></a>从今日更不作。<a id="a-Gt"></a>是时即得清净。</p>
  <p id="aGu">有一住处。<a id="a-Gv"></a>比丘犯僧伽婆尸沙罪。<a id="a-Gw"></a>众不满二十人。<a id="a-Gx"></a>是比丘欲至他处忏悔。<a id="a-Gy"></a>道路遇贼死。<a id="a-Gz"></a>诸比丘言。<a id="a-H0"></a>是比丘不清净死。<a id="a-H1"></a>或堕恶道。<a id="a-H2"></a>是事白佛。<a id="a-H3"></a>佛言。<a id="a-H4"></a>一心生念如法忏悔。<a id="a-H5"></a>是人清净。<a id="a-H6"></a>死不堕恶道。<a id="a-H7"></a>得生天上。</p>
  <p id="aH8">有一住处。<a id="a-H9"></a>比丘犯僧伽婆尸沙罪。<a id="a-HA"></a>众不清净。<a id="a-HB"></a>是比丘至他众欲忏悔。<a id="a-HC"></a>道路遇贼夺命诸比丘言。<a id="a-HD"></a>是比丘不清净死。<a id="a-HE"></a>或堕恶道。<a id="a-HF"></a>是事白佛。<a id="a-HG"></a>佛言。<a id="a-HH"></a>一心生念如法忏悔。<a id="a-HI"></a>是人清净。<a id="a-HJ"></a>死不堕恶道得生天上(凡有六种忏法不可妄用及侥幸也唐为自欺罪亦不除要须广问明律者能断之耳相甚难知)。</p>
  <p id="aHK">憍萨罗国远住处。<a id="a-HL"></a>二比丘共住。<a id="a-HM"></a>有贼来捕是比丘。<a id="a-HN"></a>欲祠祀故贼一面住守。<a id="a-HO"></a>是二比丘其日说戒日。<a id="a-HP"></a>二比丘言。<a id="a-HQ"></a>聚落主小放。<a id="a-HR"></a>我等欲作法事。<a id="a-HS"></a>贼言。<a id="a-HT"></a>听汝作法事。<a id="a-HU"></a>二比丘小远。<a id="a-HV"></a>一人言。<a id="a-HW"></a>我有罪。<a id="a-HX"></a>一人言。<a id="a-HY"></a>我亦有罪。<a id="a-HZ"></a>佛说俱有罪人不得清净。<a id="a-Ha"></a>贼言。<a id="a-Hb"></a>汝道何物。<a id="a-Hc"></a>汝欲走去耶。<a id="a-Hd"></a>答不去。<a id="a-He"></a>道何等。<a id="a-Hf"></a>答言。<a id="a-Hg"></a>我等有过欲忏悔耳。<a id="a-Hh"></a>贼言。<a id="a-Hi"></a>汝有何过。<a id="a-Hj"></a>答如是如是过。<a id="a-Hk"></a>贼言。<a id="a-Hl"></a>汝等是好人。<a id="a-Hm"></a>有尔许小事。<a id="a-Hn"></a>持是作过。<a id="a-Ho"></a>我等是恶人。<a id="a-Hp"></a>恼如是好善人。<a id="a-Hq"></a>贼到贼主所言。<a id="a-Hr"></a>是比丘好善人。<a id="a-Hs"></a>可放使去。<a id="a-Ht"></a>我更觅余人。<a id="a-Hu"></a>贼主言。<a id="a-Hv"></a>放去。<a id="a-Hw"></a>比丘从恐怖中得脱。<a id="a-Hx"></a>是二比丘以是事向诸比丘说。<a id="a-Hy"></a>诸比丘以是事白佛。<a id="a-Hz"></a>佛言。<a id="a-I0"></a>从今日如是急事。<a id="a-I1"></a>若不相应罪听忏悔憍萨罗国远住处。<a id="a-I2"></a>有二比丘共住。<a id="a-I3"></a>有贼来捕是比丘。<a id="a-I4"></a>为祠祀故贼一面住守。<a id="a-I5"></a>是二比丘。<a id="a-I6"></a>其日是说戒日。<a id="a-I7"></a>比丘言。<a id="a-I8"></a>聚落主小放我等。<a id="a-I9"></a>我等欲作法事。<a id="a-IA"></a>贼言。<a id="a-IB"></a>听汝作法事。<a id="a-IC"></a>二比丘小远。<a id="a-ID"></a>一人言。<a id="a-IE"></a>我有罪。<a id="a-IF"></a>一人言。<a id="a-IG"></a>我亦有罪。<a id="a-IH"></a>佛说相应罪不得忏悔。<a id="a-II"></a>不相应罪得忏悔。<a id="a-IJ"></a>今我等是相应罪。<a id="a-IK"></a>不得共忏悔。<a id="a-IL"></a>贼言。<a id="a-IM"></a>汝道何等。<a id="a-IN"></a>欲走去耶。<a id="a-IO"></a>答言不去。<a id="a-IP"></a>问若不走道何等。<a id="a-IQ"></a>答言。<a id="a-IR"></a>我等有过欲忏悔耳。<a id="a-IS"></a>贼言。<a id="a-IT"></a>汝有何过。<a id="a-IU"></a>答如是如是过。<a id="a-IV"></a>贼言。<a id="a-IW"></a>汝等是好善人。<a id="a-IX"></a>有尔许小事持作过。<a id="a-IY"></a>我等是恶人。<a id="a-IZ"></a>恼如是善人。<a id="a-Ia"></a>贼到贼主所言。<a id="a-Ib"></a>是比丘善人。<a id="a-Ic"></a>可放使去。<a id="a-Id"></a>我等更觅余人。<a id="a-Ie"></a>贼主言。<a id="a-If"></a>放去。<a id="a-Ig"></a>是二比丘恐怖中得脱。<a id="a-Ih"></a>向诸比丘说。<a id="a-Ii"></a>诸比丘白佛。<a id="a-Ij"></a>佛言。<a id="a-Ik"></a>从今日若有相应罪。<a id="a-Il"></a>是比丘一心生念口言。<a id="a-Im"></a>后当向清净比丘忏悔。<a id="a-In"></a>听受相应罪忏悔。</p>
  <p id="aIo">有一住处。<a id="a-Ip"></a>比丘病。<a id="a-Iq"></a>堕罪语看病人。<a id="a-Ir"></a>我有罪。<a id="a-Is"></a>看病人言。<a id="a-It"></a>我亦同有是罪。<a id="a-Iu"></a>佛说。<a id="a-Iv"></a>有相应罪。<a id="a-Iw"></a>一心生念口言忏悔。<a id="a-Ix"></a>后听受他忏悔。<a id="a-Iy"></a>我等是事故欲从汝忏悔。<a id="a-Iz"></a>看病人答。<a id="a-J0"></a>远住处二比丘。<a id="a-J1"></a>为贼捕得欲祠祀。<a id="a-J2"></a>是故佛听。<a id="a-J3"></a>若相应罪忏悔。<a id="a-J4"></a>不听病人如是忏悔。<a id="a-J5"></a>是病比丘死。<a id="a-J6"></a>心悔故堕恶道。<a id="a-J7"></a>是事白佛。<a id="a-J8"></a>佛言。<a id="a-J9"></a>从今日若有相应罪。<a id="a-JA"></a>若贼捕得。<a id="a-JB"></a>若病人。<a id="a-JC"></a>听心生口言忏。<a id="a-JD"></a>后当从清净比丘忏悔。<a id="a-JE"></a>后听受他忏悔。</p>
  <p id="aJF">憍萨罗国舍利弗。<a id="a-JG"></a>欲游行至舍婆提。<a id="a-JH"></a>中道有空精舍。<a id="a-JI"></a>是说戒日不知何者是内界何处是界外。<a id="a-JJ"></a>是事白佛。<a id="a-JK"></a>佛言。<a id="a-JL"></a>若有弃空精舍。<a id="a-JM"></a>是名一切界外。<a id="a-JN"></a>是中随意说戒。</p>
  <p id="aJO">憍萨罗国有二聚落连界。<a id="a-JP"></a>是时饥饿有比丘尼。<a id="a-JQ"></a>将一比丘尼伴。<a id="a-JR"></a>到异聚落亲里舍。<a id="a-JS"></a>与二三日食。<a id="a-JT"></a>更不能与。<a id="a-JU"></a>语比丘尼言。<a id="a-JV"></a>汝一人尚不能活。<a id="a-JW"></a>何以将人来。<a id="a-JX"></a>比丘尼答。<a id="a-JY"></a>佛不听我独余聚落行。<a id="a-JZ"></a>以是故将来。<a id="a-Ja"></a>比丘尼不知当云何。<a id="a-Jb"></a>便白佛。<a id="a-Jc"></a>佛言。<a id="a-Jd"></a>从今日连界。<a id="a-Je"></a>是中应作一界羯磨。<a id="a-Jf"></a>云何作。<a id="a-Jg"></a>僧一心会。<a id="a-Jh"></a>一比丘尼应唱言。<a id="a-Ji"></a>大德尼僧听。<a id="a-Jj"></a>某甲某甲聚落。<a id="a-Jk"></a>作一界羯磨。<a id="a-Jl"></a>若僧时到僧忍听。<a id="a-Jm"></a>某甲某甲聚落。<a id="a-Jn"></a>作一界羯磨。<a id="a-Jo"></a>如是白。<a id="a-Jp"></a>白二羯磨。<a id="a-Jq"></a>僧已听某甲某甲聚落作一界羯磨竟。<a id="a-Jr"></a>僧忍默然故。<a id="a-Js"></a>是事如是持。</p>
  <p id="aJt">憍萨罗国诸比丘游行。<a id="a-Ju"></a>与贾客俱经过大泽。<a id="a-Jv"></a>诸比丘从贾客主乞水。<a id="a-Jw"></a>贾客主即出水与着钵中。<a id="a-Jx"></a>水上有少食。<a id="a-Jy"></a>诸比丘弃水。<a id="a-Jz"></a>贾客主言。<a id="a-K0"></a>汝亦知是中无水水难得。<a id="a-K1"></a>何以弃水。<a id="a-K2"></a>比丘言。<a id="a-K3"></a>日时已过。<a id="a-K4"></a>是水上有少食。<a id="a-K5"></a>不应饮故。<a id="a-K6"></a>是比丘不知当云何。<a id="a-K7"></a>是事白佛。<a id="a-K8"></a>佛言。<a id="a-K9"></a>不应一切弃。<a id="a-KA"></a>弃上少许水。<a id="a-KB"></a>下净水听饮。</p>
  <p id="aKC">憍萨罗国诸比丘游行。<a id="a-KD"></a>与贾客俱经过大泽故。<a id="a-KE"></a>诸比丘从贾客主乞水。<a id="a-KF"></a>贾客主即出水与着钵中。<a id="a-KG"></a>水底有少许食。<a id="a-KH"></a>诸比丘弃水。<a id="a-KI"></a>贾客主言。<a id="a-KJ"></a>汝亦知是中无水水难得。<a id="a-KK"></a>何以弃是水。<a id="a-KL"></a>比丘答言。<a id="a-KM"></a>日过中。<a id="a-KN"></a>是水底有少食。<a id="a-KO"></a>不应饮。<a id="a-KP"></a>是故弃。<a id="a-KQ"></a>是比丘不知当云何。<a id="a-KR"></a>是事白佛。<a id="a-KS"></a>佛言。<a id="a-KT"></a>不应一切弃。<a id="a-KU"></a>上水听饮。<a id="a-KV"></a>下底应弃。<a id="a-KW"></a>诸比丘从放牛人乞水。<a id="a-KX"></a>水瓶腻泻水着钵中。<a id="a-KY"></a>水上凝酥如芥子。<a id="a-KZ"></a>诸比丘不知当云何。<a id="a-Ka"></a>是事白佛。<a id="a-Kb"></a>佛言。<a id="a-Kc"></a>酥可却者却。<a id="a-Kd"></a>净水应饮。<a id="a-Ke"></a>诸比丘持腻钵。<a id="a-Kf"></a>着汪池水中取水。<a id="a-Kg"></a>水腻尽凝。<a id="a-Kh"></a>诸比丘不知当云何。<a id="a-Ki"></a>是事白佛。<a id="a-Kj"></a>佛言。<a id="a-Kk"></a>酥可却者却。<a id="a-Kl"></a>净水应得饮。<a id="a-Km"></a>诸比丘钵有残食着钵。<a id="a-Kn"></a>着潢池水中取水。<a id="a-Ko"></a>食没入水。<a id="a-Kp"></a>遥见饭白。<a id="a-Kq"></a>诸比丘不知当云何。<a id="a-Kr"></a>便白佛。<a id="a-Ks"></a>佛言。<a id="a-Kt"></a>可却者却。<a id="a-Ku"></a>残余净水得饮。</p>
  <p id="aKv">沙弥白衣捉瓶酥麻油。<a id="a-Kw"></a>澍着比丘钵中不断。<a id="a-Kx"></a>诸比丘心中疑。<a id="a-Ky"></a>我或非是受法。<a id="a-Kz"></a>便白佛。<a id="a-L0"></a>佛言。<a id="a-L1"></a>是澍下流非上流。<a id="a-L2"></a>不破受法。</p>
  <p id="aL3">憍萨罗国比丘。<a id="a-L4"></a>游行至舍波提国。<a id="a-L5"></a>经过大泽是时有小沙弥持净物。<a id="a-L6"></a>沙弥不能担。<a id="a-L7"></a>便白佛。<a id="a-L8"></a>佛言。<a id="a-L9"></a>比丘应并担净人去。<a id="a-LA"></a>诸比丘舍内壁上有棚。<a id="a-LB"></a>棚上有食。<a id="a-LC"></a>沙弥小。<a id="a-LD"></a>不及举食。<a id="a-LE"></a>不及取食。<a id="a-LF"></a>诸比丘不知当云何。<a id="a-LG"></a>便白佛。<a id="a-LH"></a>佛言。<a id="a-LI"></a>比丘明日当担净人棚上取。</p>
  <p id="aLJ">憍萨罗国诸比丘。<a id="a-LK"></a>游行至舍婆提。<a id="a-LL"></a>道中值河水。<a id="a-LM"></a>沙弥小。<a id="a-LN"></a>担净物不能渡。<a id="a-LO"></a>诸比丘不知当云何。<a id="a-LP"></a>便白佛。<a id="a-LQ"></a>佛言。<a id="a-LR"></a>比丘当担沙弥渡河。</p>
  <p id="aLS">憍萨罗国诸比丘。<a id="a-LT"></a>游行至舍婆提。<a id="a-LU"></a>道中值河水。<a id="a-LV"></a>沙弥小担净物。<a id="a-LW"></a>是河水駃长。<a id="a-LX"></a>比丘担沙弥渡。<a id="a-LY"></a>为水所漂。<a id="a-LZ"></a>比丘手触食。<a id="a-La"></a>诸比丘疑。<a id="a-Lb"></a>是食或能不净。<a id="a-Lc"></a>便白佛。<a id="a-Ld"></a>佛言。<a id="a-Le"></a>净人恒念守视食囊。<a id="a-Lf"></a>虽触无罪。<a id="a-Lg"></a>有河浮囊渡。<a id="a-Lh"></a>担净物沙弥小。<a id="a-Li"></a>诸比丘不知当云何。<a id="a-Lj"></a>便白佛。<a id="a-Lk"></a>佛言。<a id="a-Ll"></a>比丘当使净人持食。<a id="a-Lm"></a>着浮囊上。<a id="a-Ln"></a>渡到彼岸上。<a id="a-Lo"></a>莫手触食。<a id="a-Lp"></a>还使净人捉。<a id="a-Lq"></a>比丘新熏钵。<a id="a-Lr"></a>酥着钵。<a id="a-Ls"></a>二三过洗。<a id="a-Lt"></a>腻气不净。<a id="a-Lu"></a>便白佛。<a id="a-Lv"></a>佛言。<a id="a-Lw"></a>若一心三洗者。<a id="a-Lx"></a>是钵名净。</p>
  <p id="aLy">比丘用不净脂涂钵受麨。<a id="a-Lz"></a>是比丘一切弃。<a id="a-M0"></a>白佛。<a id="a-M1"></a>佛言。<a id="a-M2"></a>不应一切弃。<a id="a-M3"></a>泻着余器中应食。<a id="a-M4"></a>余着钵糗是应弃。<a id="a-M5"></a>比丘绳缀钵用受热粥。<a id="a-M6"></a>少腻从缀间出。<a id="a-M7"></a>比丘都一切弃。<a id="a-M8"></a>佛言。<a id="a-M9"></a>不应一切弃。<a id="a-MA"></a>应弃此腻余应食。<a id="a-MB"></a>比丘使沙弥持钵。<a id="a-MC"></a>是沙弥持食。<a id="a-MD"></a>不净钵与师。<a id="a-ME"></a>是比丘不知当云何。<a id="a-MF"></a>便白佛。<a id="a-MG"></a>佛言。<a id="a-MH"></a>无急事不应使沙弥持钵。<a id="a-MI"></a>若使持应从沙弥受。<a id="a-MJ"></a>比丘净食中着不净食。<a id="a-MK"></a>诸比丘不知当云何。<a id="a-ML"></a>便白佛。<a id="a-MM"></a>佛言。<a id="a-MN"></a>不净除却。<a id="a-MO"></a>余残应食。<a id="a-MP"></a>比丘不净食中着净食。<a id="a-MQ"></a>诸比丘不知当云何。<a id="a-MR"></a>便白佛。<a id="a-MS"></a>佛言。<a id="a-MT"></a>不净者却。<a id="a-MU"></a>应取净者食。<a id="a-MV"></a>比丘净饭中着不净饭。<a id="a-MW"></a>诸比丘不知当云何。<a id="a-MX"></a>便白佛。<a id="a-MY"></a>佛言。<a id="a-MZ"></a>不净除却。<a id="a-Ma"></a>余残应食。<a id="a-Mb"></a>比丘不净饭中着净饭。<a id="a-Mc"></a>诸比丘不知当云何。<a id="a-Md"></a>便白佛。<a id="a-Me"></a>佛言。<a id="a-Mf"></a>不净者应却。<a id="a-Mg"></a>取净者食。</p>
  <p id="aMh">憍萨罗国诸比丘。<a id="a-Mi"></a>与贾客俱向舍婆提城。<a id="a-Mj"></a>经过大泽。<a id="a-Mk"></a>诸比丘从贾客主乞食贾客主言。<a id="a-Ml"></a>汝知此间食难得。<a id="a-Mm"></a>何以不自担粮。<a id="a-Mn"></a>诸比丘答。<a id="a-Mo"></a>佛未听我等道路赍粮。<a id="a-Mp"></a>诸比丘不知当云何。<a id="a-Mq"></a>便白佛。<a id="a-Mr"></a>佛言。<a id="a-Ms"></a>从今日听自担粮。<a id="a-Mt"></a>从他易净食乃听啖。<a id="a-Mu"></a>不易不听啖。<a id="a-Mv"></a>诸比丘欲易食。<a id="a-Mw"></a>他人不与。<a id="a-Mx"></a>言汝食中有何不可故。<a id="a-My"></a>易诸比丘不知当云何。<a id="a-Mz"></a>便白佛。<a id="a-N0"></a>佛言。<a id="a-N1"></a>从今日清净故与。<a id="a-N2"></a>与竟他不还。<a id="a-N3"></a>是事白佛。<a id="a-N4"></a>佛言。<a id="a-N5"></a>当从乞取。<a id="a-N6"></a>是贾客主到宿处。<a id="a-N7"></a>净人办饮食。<a id="a-N8"></a>满钵着一面。<a id="a-N9"></a>贾客夜半发去。<a id="a-NA"></a>诸比丘忘自持食。<a id="a-NB"></a>后忆念此食不净便弃。<a id="a-NC"></a>佛言。<a id="a-ND"></a>不应弃。<a id="a-NE"></a>忆念时从人受。</p>
  <p id="aNF">有守逻人。<a id="a-NG"></a>从比丘乞食。<a id="a-NH"></a>若与食少若不与。<a id="a-NI"></a>此人嗔作不可事。<a id="a-NJ"></a>是事白佛。<a id="a-NK"></a>佛言。<a id="a-NL"></a>从今日听担食藏。<a id="a-NM"></a>莫使人见。<a id="a-NN"></a>若食当出道取一搦不受得食。<a id="a-NO"></a>以经旷泽故。<a id="a-NP"></a>频婆娑罗王。<a id="a-NQ"></a>请佛及僧与粥田。<a id="a-NR"></a>诸比丘守谷不肯取。<a id="a-NS"></a>以上场不净故。<a id="a-NT"></a>佛言。<a id="a-NU"></a>未分应取。<a id="a-NV"></a>若分不应故取。<a id="a-NW"></a>若取得突吉罗罪。<a id="a-NX"></a>饮食具车载来入车欲倾。<a id="a-NY"></a>将车人呼。<a id="a-NZ"></a>大德佐捉。<a id="a-Na"></a>诸比丘不肯捉。<a id="a-Nb"></a>以不净故。<a id="a-Nc"></a>佛言。<a id="a-Nd"></a>听佐正车。<a id="a-Ne"></a>正车后不应更捉。<a id="a-Nf"></a>若捉得突吉罗罪。</p>
  <p id="aNg">饮食具舡载。<a id="a-Nh"></a>诸比丘不肯上舡。<a id="a-Ni"></a>以不净故。<a id="a-Nj"></a>佛言。<a id="a-Nk"></a>从今日听着芦[卄/博]。<a id="a-Nl"></a>若席应坐。<a id="a-Nm"></a>若坐触食具。<a id="a-Nn"></a>佛言。<a id="a-No"></a>敷令遍。<a id="a-Np"></a>莫触食具。</p>
  <p id="aNq">饮食具骡驴牛象驮来。<a id="a-Nr"></a>诸驮倾转。<a id="a-Ns"></a>驱驮人唤。<a id="a-Nt"></a>诸大德。<a id="a-Nu"></a>佐我正驮。<a id="a-Nv"></a>比丘不肯若佐。<a id="a-Nw"></a>是食具或不净。<a id="a-Nx"></a>是事白佛。<a id="a-Ny"></a>佛言。<a id="a-Nz"></a>从今日听佐正。<a id="a-O0"></a>若正后更莫捉。<a id="a-O1"></a>若触得突吉罗罪。<a id="a-O2"></a>白衣沙弥负食具来。<a id="a-O3"></a>负倾转。<a id="a-O4"></a>语诸大德。<a id="a-O5"></a>与我正负。<a id="a-O6"></a>诸比丘不肯。<a id="a-O7"></a>以是事白佛。<a id="a-O8"></a>佛言。<a id="a-O9"></a>从今日听正。<a id="a-OA"></a>若正已莫复触。<a id="a-OB"></a>若触得突吉罗罪。<a id="a-OC"></a>沙弥白衣持酥油瓶泻着异瓶中。<a id="a-OD"></a>瓶倾动。<a id="a-OE"></a>净人语。<a id="a-OF"></a>大德与我正。<a id="a-OG"></a>诸比丘不肯。<a id="a-OH"></a>是事白佛。<a id="a-OI"></a>佛言。<a id="a-OJ"></a>从今日听与正。<a id="a-OK"></a>正已莫复触。<a id="a-OL"></a>若触得突吉罗罪。<a id="a-OM"></a>比丘使沙弥白衣僧。<a id="a-ON"></a>釜中煮肉饭粥羹。<a id="a-OO"></a>釜倾转。<a id="a-OP"></a>呼佐我支。<a id="a-OQ"></a>诸比丘不肯。<a id="a-OR"></a>是事白佛。<a id="a-OS"></a>佛言。<a id="a-OT"></a>从今日听佐正。<a id="a-OU"></a>正已不应复触。<a id="a-OV"></a>若触得突吉罗罪。<a id="a-OW"></a>有看马人。<a id="a-OX"></a>从波罗奈国诣舍婆提放马。<a id="a-OY"></a>是人信佛法。<a id="a-OZ"></a>办种种饮食。<a id="a-Oa"></a>入着僧前。<a id="a-Ob"></a>是人闻马屋失火。<a id="a-Oc"></a>是人言。<a id="a-Od"></a>大德自食。<a id="a-Oe"></a>我等有急事。<a id="a-Of"></a>留食便去。<a id="a-Og"></a>诸比丘不知当云何。<a id="a-Oh"></a>是事白佛。<a id="a-Oi"></a>佛言。<a id="a-Oj"></a>信佛法人一心与。<a id="a-Ok"></a>若舍去便应食。<a id="a-Ol"></a>比丘乞食食着一面。<a id="a-Om"></a>待时到我当食。<a id="a-On"></a>乌来啄一口去。<a id="a-Oo"></a>比丘一切弃食。<a id="a-Op"></a>佛言。<a id="a-Oq"></a>不应一切弃。<a id="a-Or"></a>但弃啄处。<a id="a-Os"></a>余残应食。<a id="a-Ot"></a>比丘乞食食着一面。<a id="a-Ou"></a>待时当食。<a id="a-Ov"></a>蝇来入食钵中。<a id="a-Ow"></a>比丘言。<a id="a-Ox"></a>此食或破受法。<a id="a-Oy"></a>日近中无净人。<a id="a-Oz"></a>是比丘心疑。<a id="a-P0"></a>不敢食。<a id="a-P1"></a>佛言。<a id="a-P2"></a>蝇不可遮不破受法。</p>
  <p id="aP3">长老优波离问佛。<a id="a-P4"></a>有比丘求水瓶。<a id="a-P5"></a>误取酥油瓶。<a id="a-P6"></a>是瓶破净应弃不。<a id="a-P7"></a>佛言。<a id="a-P8"></a>有二种不坏净。<a id="a-P9"></a>一无羞破戒人捉。<a id="a-PA"></a>二持戒人忘误捉。<a id="a-PB"></a>俱净应食。<a id="a-PC"></a>诸比丘为小沙弥担饮食。<a id="a-PD"></a>行道中与沙弥食。<a id="a-PE"></a>沙弥食时还与比丘。<a id="a-PF"></a>比丘不肯受。<a id="a-PG"></a>共宿故。<a id="a-PH"></a>佛言。<a id="a-PI"></a>先不共要得食。<a id="a-PJ"></a>若要不应食。</p>
  <p id="aPK">诸比丘夏安居。<a id="a-PL"></a>聚落中有因缘应出。<a id="a-PM"></a>是比丘畏犯戒不去。<a id="a-PN"></a>是众所可作事废。<a id="a-PO"></a>佛言。<a id="a-PP"></a>听受七夜法去。<a id="a-PQ"></a>诸比丘受七夜去聚落。<a id="a-PR"></a>若七夜未尽。<a id="a-PS"></a>所作事未竟来还。<a id="a-PT"></a>诸比丘不知云何。<a id="a-PU"></a>是事白佛。<a id="a-PV"></a>佛言。<a id="a-PW"></a>受余残夜去。<a id="a-PX"></a>言我受七夜法。<a id="a-PY"></a>若干夜已过。<a id="a-PZ"></a>余若干夜在。<a id="a-Pa"></a>受彼出界佛在舍婆提。<a id="a-Pb"></a>波斯匿王有园。<a id="a-Pc"></a>名波罗陀。<a id="a-Pd"></a>清凉净洁。<a id="a-Pe"></a>众事作竟唯无有水。<a id="a-Pf"></a>一时波斯匿王出诣园四顾看不见水。<a id="a-Pg"></a>王告大臣侍人。<a id="a-Ph"></a>此中何以无水。<a id="a-Pi"></a>大臣答。<a id="a-Pj"></a>素无水。<a id="a-Pk"></a>王告大臣。<a id="a-Pl"></a>汝等方便引水令来。<a id="a-Pm"></a>园无水不可爱乐。<a id="a-Pn"></a>大臣侍人中。<a id="a-Po"></a>有恶心不信法者言有一因缘水可得来。<a id="a-Pp"></a>王言。<a id="a-Pq"></a>水云何可得。<a id="a-Pr"></a>大臣言。<a id="a-Ps"></a>当于祇洹中作渠通水来。<a id="a-Pt"></a>作渠者。<a id="a-Pu"></a>当破祇洹中树及佛图精舍。<a id="a-Pv"></a>王言。<a id="a-Pw"></a>吾欲使水来。<a id="a-Px"></a>不知余事。<a id="a-Py"></a>王为是故至桑奇多国。<a id="a-Pz"></a>恐诸比丘傥来从我乞救。<a id="a-Q0"></a>是事故王去。<a id="a-Q1"></a>后工匠即诣祇洹。<a id="a-Q2"></a>引绳使直欲凿渠。<a id="a-Q3"></a>语比丘问言。<a id="a-Q4"></a>聚落主欲作何等。<a id="a-Q5"></a>工匠言。<a id="a-Q6"></a>波斯匿王有园。<a id="a-Q7"></a>名波罗陀。<a id="a-Q8"></a>清凉净洁。<a id="a-Q9"></a>众事作竟唯无水。<a id="a-QA"></a>欲于祇洹作渠通水。<a id="a-QB"></a>诸比丘言。<a id="a-QC"></a>聚落主。<a id="a-QD"></a>汝等欲伐树木。<a id="a-QE"></a>房舍非复僧伽蓝。<a id="a-QF"></a>工匠答言。<a id="a-QG"></a>大德。<a id="a-QH"></a>我是官人。<a id="a-QI"></a>不得自在。<a id="a-QJ"></a>从王约敕。<a id="a-QK"></a>非是我意。<a id="a-QL"></a>憍萨罗主波斯匿王意耳。<a id="a-QM"></a>工匠言。<a id="a-QN"></a>我等唯能小停不作。<a id="a-QO"></a>汝等自诣王求令不作渠。<a id="a-QP"></a>诸比丘不知当云何。<a id="a-QQ"></a>是事白佛。<a id="a-QR"></a>佛言。<a id="a-QS"></a>应受七夜去诸比丘受七夜去。<a id="a-QT"></a>到彼间久住。<a id="a-QU"></a>无人与白王。<a id="a-QV"></a>七日向尽而事未了。<a id="a-QW"></a>心疑即还祇洹。<a id="a-QX"></a>诸比丘见彼比丘来问。<a id="a-QY"></a>是事办不。<a id="a-QZ"></a>答言不办。<a id="a-Qa"></a>祇洹诸比丘言。<a id="a-Qb"></a>何以不办。<a id="a-Qc"></a>答我等彼间久住。<a id="a-Qd"></a>无人白王。<a id="a-Qe"></a>七夜向尽而事未了。<a id="a-Qf"></a>我等心疑便还。<a id="a-Qg"></a>是事白佛。<a id="a-Qh"></a>佛言。<a id="a-Qi"></a>听受三十九夜去。<a id="a-Qj"></a>云何应受。<a id="a-Qk"></a>一比丘应僧中唱。<a id="a-Ql"></a>大德僧听。<a id="a-Qm"></a>某甲某甲诸比丘。<a id="a-Qn"></a>受三十九夜。<a id="a-Qo"></a>僧事故出界。<a id="a-Qp"></a>是处安居自恣。<a id="a-Qq"></a>若僧时到僧忍听。<a id="a-Qr"></a>某甲某甲比丘。<a id="a-Qs"></a>受三十九夜。<a id="a-Qt"></a>僧事故出界。<a id="a-Qu"></a>是处安居自恣。<a id="a-Qv"></a>如是白。<a id="a-Qw"></a>大德僧听。<a id="a-Qx"></a>某甲某甲比丘。<a id="a-Qy"></a>受三十九夜。<a id="a-Qz"></a>僧事故出界。<a id="a-R0"></a>是处安居自恣。<a id="a-R1"></a>谁诸长老忍。<a id="a-R2"></a>某甲某甲比丘。<a id="a-R3"></a>受三十九夜。<a id="a-R4"></a>僧事出界。<a id="a-R5"></a>是处安居自恣者默然。<a id="a-R6"></a>谁不忍者便说。<a id="a-R7"></a>僧已听。<a id="a-R8"></a>某甲某甲比丘。<a id="a-R9"></a>受三十九夜。<a id="a-RA"></a>僧事故出界。<a id="a-RB"></a>是处安居自恣竟。<a id="a-RC"></a>僧忍默然故是事如是持。<a id="a-RD"></a>是诸比丘到彼亦久住。<a id="a-RE"></a>无人白王。<a id="a-RF"></a>王余时小出。<a id="a-RG"></a>王举眼视。<a id="a-RH"></a>遥见比丘。<a id="a-RI"></a>王语臣言。<a id="a-RJ"></a>往问沙门释子。<a id="a-RK"></a>来何所作。<a id="a-RL"></a>受教往问。<a id="a-RM"></a>为何所作。<a id="a-RN"></a>比丘答言。<a id="a-RO"></a>我欲见王。<a id="a-RP"></a>臣还白言。<a id="a-RQ"></a>比丘欲见王。<a id="a-RR"></a>即语臣言。<a id="a-RS"></a>唤比丘来。<a id="a-RT"></a>即往言。<a id="a-RU"></a>王唤比丘。<a id="a-RV"></a>比丘即入就座坐已。<a id="a-RW"></a>共相问讯乐不乐。<a id="a-RX"></a>王小默然。<a id="a-RY"></a>王忘先事故便问比丘。<a id="a-RZ"></a>何故来。<a id="a-Ra"></a>比丘即以此事向王广说。<a id="a-Rb"></a>王言去。<a id="a-Rc"></a>莫复使作。<a id="a-Rd"></a>工匠即不作渠。</p>
  <p id="aRe">六群比丘畜五大皮。<a id="a-Rf"></a>师子皮。<a id="a-Rg"></a>虎皮豹皮獭皮。<a id="a-Rh"></a>狸皮。<a id="a-Ri"></a>是事白佛。<a id="a-Rj"></a>佛言。<a id="a-Rk"></a>五大皮不应畜。<a id="a-Rl"></a>若师子皮虎皮豹皮獭皮狸皮。<a id="a-Rm"></a>更有五皮不应畜。<a id="a-Rn"></a>象皮马皮豺皮狗皮黑鹿皮。<a id="a-Ro"></a>若畜得突吉罗罪。<a id="a-Rp"></a>阿阇世王见父诸好大床。<a id="a-Rq"></a>心悔忧恼。<a id="a-Rr"></a>以是物故。<a id="a-Rs"></a>我父清净人无过人。<a id="a-Rt"></a>而抂死。<a id="a-Ru"></a>便告大臣侍者。<a id="a-Rv"></a>持是诸床去。<a id="a-Rw"></a>即持着空地。<a id="a-Rx"></a>王出犹见。<a id="a-Ry"></a>王言。<a id="a-Rz"></a>除却。<a id="a-S0"></a>彼即移着外门屋中。<a id="a-S1"></a>王出入复数见。<a id="a-S2"></a>王言。<a id="a-S3"></a>持去。<a id="a-S4"></a>彼即移着中门屋中。<a id="a-S5"></a>王见犹数。<a id="a-S6"></a>王言。<a id="a-S7"></a>何以置此耶。<a id="a-S8"></a>臣言。<a id="a-S9"></a>大王。<a id="a-SA"></a>不知当移置何处。<a id="a-SB"></a>王言。<a id="a-SC"></a>持去施竹园众僧。<a id="a-SD"></a>臣即持去与竹园僧。<a id="a-SE"></a>僧着空地讲堂门间。<a id="a-SF"></a>诸兵将吏到竹园看见之言。<a id="a-SG"></a>我眼初不得见。<a id="a-SH"></a>是好物何缘弃之。<a id="a-SI"></a>若王闻者心或不净。<a id="a-SJ"></a>诸比丘闻。<a id="a-SK"></a>不知当云何。<a id="a-SL"></a>是事白佛。<a id="a-SM"></a>佛言。<a id="a-SN"></a>从今日听。<a id="a-SO"></a>白衣舍大床高床。<a id="a-SP"></a>比丘不得畜不得坐不得卧。<a id="a-SQ"></a>若人施高床大床听受应护藏举。<a id="a-SR"></a>不得坐不得卧。</p>
  <p id="aSS">波斯匿王母死。<a id="a-ST"></a>母所有生时一切众物。<a id="a-SU"></a>持诣祇洹与诸比丘。<a id="a-SV"></a>诸比丘得是贵衣被。<a id="a-SW"></a>从阿蛾罗弥国出。<a id="a-SX"></a>户摩根衣。<a id="a-SY"></a>婆蹉阿婆多兰国出。<a id="a-SZ"></a>以是好贵衣被。<a id="a-Sa"></a>敷着地在上经行。<a id="a-Sb"></a>诸兵将吏到祇洹观看见已言。<a id="a-Sc"></a>我等初不得手捉着头上。<a id="a-Sd"></a>云何敷地脚蹑。<a id="a-Se"></a>若波斯匿王闻。<a id="a-Sf"></a>心或不净。<a id="a-Sg"></a>诸比丘不知当云何。<a id="a-Sh"></a>便白佛。<a id="a-Si"></a>佛言。<a id="a-Sj"></a>听贵衣中可作卧具者便作。<a id="a-Sk"></a>中作衣者便作。<a id="a-Sl"></a>是物任所用者便作。<a id="a-Sm"></a>是大贵衣阿蛾罗弥国出。<a id="a-Sn"></a>户摩根衣婆蹉阿婆多兰国出。<a id="a-So"></a>贵价衣是比丘受用。<a id="a-Sp"></a>作四方僧卧具有时大雷。<a id="a-Sq"></a>诸飞鸟怖死。<a id="a-Sr"></a>诸居士知是事即出择取好鸟。<a id="a-Ss"></a>除大乌鸟鹫秃枭角鸱阿罗。<a id="a-St"></a>如是诸鸟不取不中食故。<a id="a-Su"></a>诸比丘时到着衣持钵。<a id="a-Sv"></a>入舍婆提乞食。<a id="a-Sw"></a>见此诸鸟皆死无人取。<a id="a-Sx"></a>诸比丘语余比丘。<a id="a-Sy"></a>汝持去煮炙。<a id="a-Sz"></a>我乞食还。<a id="a-T0"></a>共汝等啖。<a id="a-T1"></a>是时有比丘。<a id="a-T2"></a>持来煮炙。<a id="a-T3"></a>有诸比丘问。<a id="a-T4"></a>是何等肉。<a id="a-T5"></a>答乌肉。<a id="a-T6"></a>诸比丘以种种因缘。<a id="a-T7"></a>呵云。<a id="a-T8"></a>何名比丘。<a id="a-T9"></a>啖乌肉。<a id="a-TA"></a>佛所未听。<a id="a-TB"></a>诸比丘种种因缘呵竟。<a id="a-TC"></a>是事白佛。<a id="a-TD"></a>佛言。<a id="a-TE"></a>乌肉不得啖。<a id="a-TF"></a>若啖得突吉罗罪。<a id="a-TG"></a>诸比丘问。<a id="a-TH"></a>是复何等肉。<a id="a-TI"></a>答小乌肉鹫肉鸿肉婆娑秃枭角鸱阿罗肉等。<a id="a-TJ"></a>诸比丘种种因缘呵。<a id="a-TK"></a>云何名比丘。<a id="a-TL"></a>啖大乌肉鹫肉鸿肉婆娑秃枭角鸱阿罗等肉。<a id="a-TM"></a>佛所不听。<a id="a-TN"></a>呵竟白佛。<a id="a-TO"></a>佛言。<a id="a-TP"></a>不得啖如是等肉。<a id="a-TQ"></a>一切啖死尸鸟肉。<a id="a-TR"></a>皆不得啖。<a id="a-TS"></a>若啖得突吉罗罪。<a id="a-TT"></a>诸比丘食后。<a id="a-TU"></a>至阿耆罗河上经行。<a id="a-TV"></a>见水中漂豺来。<a id="a-TW"></a>诸比丘语一比丘。<a id="a-TX"></a>取此豺来。<a id="a-TY"></a>明日当食。<a id="a-TZ"></a>是比丘即取。<a id="a-Ta"></a>明日有煮豺肉者。<a id="a-Tb"></a>有乞食者。<a id="a-Tc"></a>诸比丘问。<a id="a-Td"></a>长者是何等肉。<a id="a-Te"></a>答豺肉。<a id="a-Tf"></a>诸比丘种种因缘呵。<a id="a-Tg"></a>云何名比丘。<a id="a-Th"></a>佛未听啖。<a id="a-Ti"></a>豺肉而啖。<a id="a-Tj"></a>呵竟白佛。<a id="a-Tk"></a>佛言。<a id="a-Tl"></a>云何名比丘。<a id="a-Tm"></a>啖豺肉。<a id="a-Tn"></a>豺肉狗肉无异。<a id="a-To"></a>从今日不得啖豺肉。<a id="a-Tp"></a>若啖得突吉罗罪。<a id="a-Tq"></a>诸人骡死弃着堑中。<a id="a-Tr"></a>诸比丘食时着衣持钵。<a id="a-Ts"></a>入舍婆提城乞食。<a id="a-Tt"></a>见堑中有死骡。<a id="a-Tu"></a>语余比丘。<a id="a-Tv"></a>持去煮。<a id="a-Tw"></a>我等乞食还。<a id="a-Tx"></a>当共啖。<a id="a-Ty"></a>诸比丘问。<a id="a-Tz"></a>是何等肉。<a id="a-U0"></a>答骡肉。<a id="a-U1"></a>诸比丘种种因缘呵。<a id="a-U2"></a>云何名比丘。<a id="a-U3"></a>佛未听啖骡肉而啖。<a id="a-U4"></a>是事白佛。<a id="a-U5"></a>佛言。<a id="a-U6"></a>骡马何异。<a id="a-U7"></a>从今日不得啖骡肉。<a id="a-U8"></a>若啖得突吉罗罪。<a id="a-U9"></a>诸比丘食后。<a id="a-UA"></a>入安陀林经行。<a id="a-UB"></a>见死猕猴。<a id="a-UC"></a>语余比丘。<a id="a-UD"></a>持去明日当食。<a id="a-UE"></a>是比丘即取。<a id="a-UF"></a>明日有煮者。<a id="a-UG"></a>有行乞食者。<a id="a-UH"></a>诸比丘问。<a id="a-UI"></a>长老是何等肉。<a id="a-UJ"></a>答猕猴肉。<a id="a-UK"></a>诸比丘种种因缘呵。<a id="a-UL"></a>云何名比丘。<a id="a-UM"></a>佛未听啖猕猴肉而啖。<a id="a-UN"></a>是事白佛。<a id="a-UO"></a>佛言。<a id="a-UP"></a>猕猴似人肉。<a id="a-UQ"></a>与人肉何异。<a id="a-UR"></a>若啖得突吉罗罪。</p>
  <p id="aUS">毗尼杂品竟。</p>
 </body>
</html>