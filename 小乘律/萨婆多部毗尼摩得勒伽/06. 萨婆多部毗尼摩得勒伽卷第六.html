<!doctype html>
<html id="z3IBVBFs5" data-ver="1520">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第六</h1>
  <p id="a2">云何摩诃鏂波提舍。<a id="a-3"></a>有四摩诃鏂波提舍。<a id="a-4"></a>若有一比丘来所说言。<a id="a-5"></a>是修多罗毗尼阿毗昙。<a id="a-6"></a>我从佛口受是法。<a id="a-7"></a>诸比丘当取是语。<a id="a-8"></a>不得是非。<a id="a-9"></a>当修多罗毗尼阿毗昙中觅。<a id="a-A"></a>若与彼相应者。<a id="a-B"></a>当称叹其人。<a id="a-C"></a>善哉长老。<a id="a-D"></a>善受持。<a id="a-E"></a>若不相应者。<a id="a-F"></a>当语彼言。<a id="a-G"></a>此非佛语。<a id="a-H"></a>非修多罗毗尼阿毗昙。<a id="a-I"></a>汝不善解。<a id="a-J"></a>二人三人大众来所说亦如是。<a id="a-K"></a>何以故。<a id="a-L"></a>名摩诃鏂波提舍。<a id="a-M"></a>答大清白说圣人。<a id="a-N"></a>圣人所说依法故。<a id="a-O"></a>不违法相故。<a id="a-P"></a>弟子无畏故。<a id="a-Q"></a>断伏非法故。<a id="a-R"></a>摄受正法故。<a id="a-S"></a>名摩诃鏂波提舍。<a id="a-T"></a>与上相违。<a id="a-U"></a>名迦卢鏂波提舍。<a id="a-V"></a>何以故。<a id="a-W"></a>说迦卢鏂波提舍。<a id="a-X"></a>为诸弟子善解无畏故。<a id="a-Y"></a>持正法故。<a id="a-Z"></a>为后世末法中诸恶比丘增故。<a id="a-a"></a>此是佛语。<a id="a-b"></a>彼非佛语故。<a id="a-c"></a>故名迦卢鏂波提舍。</p>
  <p id="ad">云何等因。<a id="a-e"></a>谓药若根茎叶花果药等。<a id="a-f"></a>与病因相应故。<a id="a-g"></a>故名等因。</p>
  <p id="ah">云何时杂。<a id="a-i"></a>即日受时药。<a id="a-j"></a>即日受非时药。<a id="a-k"></a>七日药终身药时杂应时服时药摄故。</p>
  <p id="al">云何园林中净。<a id="a-m"></a>若比丘园林中有金银。<a id="a-n"></a>作是念。<a id="a-o"></a>有主者来取。</p>
  <p id="ap">云何山中净。<a id="a-q"></a>山者。<a id="a-r"></a>树也。<a id="a-s"></a>树者。<a id="a-t"></a>枝叶相接花果相接。<a id="a-u"></a>面一拘卢舍。<a id="a-v"></a>三衣随处着。<a id="a-w"></a>过明相出。<a id="a-x"></a>云何堂净。<a id="a-y"></a>若僧伽蓝中上座次第坐。</p>
  <p id="az">云何国土净。<a id="a-10"></a>若在郁单越。<a id="a-11"></a>用阎浮提时食。<a id="a-12"></a>若阎浮提时郁单越中夜。<a id="a-13"></a>一切余方亦用阎浮提时食。</p>
  <p id="a14">云何边方净。<a id="a-15"></a>俱只国不知受食。<a id="a-16"></a>诸神通比丘到彼所乞食。<a id="a-17"></a>彼人取食着地不肯授与。<a id="a-18"></a>诸比丘不知云何。<a id="a-19"></a>乃至白佛。<a id="a-1A"></a>佛言。<a id="a-1B"></a>听诸比丘。<a id="a-1C"></a>五种受法。<a id="a-1D"></a>谓手从手受。<a id="a-1E"></a>器从器受。<a id="a-1F"></a>衣从衣受。<a id="a-1G"></a>余身分从余身分受。<a id="a-1H"></a>放地受。<a id="a-1I"></a>是名边方净。</p>
  <p id="a1J">云何方净。<a id="a-1K"></a>雪寒处听诸比丘着靴履[輻-車+革][革*羅]。<a id="a-1L"></a>余国不听。<a id="a-1M"></a>亦听诸比丘着复衣。<a id="a-1N"></a>余处不听。<a id="a-1O"></a>阿槃提国听诸比丘用皮常洗浴。<a id="a-1P"></a>余方不听。<a id="a-1Q"></a>亦听律师等五人受具足戒。<a id="a-1R"></a>余处不听。</p>
  <p id="a1S">云何衣净。<a id="a-1T"></a>世尊听诸比丘十种衣。<a id="a-1U"></a>谓羊毛衣。<a id="a-1V"></a>纻麻。<a id="a-1W"></a>刍摩。<a id="a-1X"></a>头鸠罗。<a id="a-1Y"></a>劫贝。<a id="a-1Z"></a>俱絁炎波兜那剑。<a id="a-1a"></a>俱耽波剑。<a id="a-1b"></a>俱脂罗剑。<a id="a-1c"></a>阿婆罗哆剑。<a id="a-1d"></a>此十种衣三坏色已受持。</p>
  <p id="a1e">云何酢浆净。<a id="a-1f"></a>诸比丘病问诸医师。<a id="a-1g"></a>医师言。<a id="a-1h"></a>饮浆可得差。<a id="a-1i"></a>乃至佛言。<a id="a-1j"></a>应作酢浆。<a id="a-1k"></a>作法者取米汁温水和之。<a id="a-1l"></a>放一处酢已。<a id="a-1m"></a>须者受用。<a id="a-1n"></a>若浆清澄无浊。<a id="a-1o"></a>以囊漉清净如水。<a id="a-1p"></a>从地了受已。<a id="a-1q"></a>至日没得饮。<a id="a-1r"></a>非初夜。<a id="a-1s"></a>初夜受初夜饮。<a id="a-1t"></a>乃至后夜受。<a id="a-1u"></a>后夜饮。</p>
  <p id="a1v">云何自恣。<a id="a-1w"></a>若比丘自恣日集在一处。<a id="a-1x"></a>僧中三处自恣。<a id="a-1y"></a>谓见闻疑。<a id="a-1z"></a>何以故。<a id="a-20"></a>佛令诸比丘自恣。<a id="a-21"></a>欲使诸比丘不孤独故。<a id="a-22"></a>使各各忆罪故。<a id="a-23"></a>忆罪已发露悔过故。<a id="a-24"></a>以苦言调伏故。<a id="a-25"></a>而得清净无病安隐故。<a id="a-26"></a>自意喜悦故。<a id="a-27"></a>我清净无罪故。</p>
  <p id="a28">云何与自恣欲。<a id="a-29"></a>若比丘病不到自恣处。<a id="a-2A"></a>若不病不去。<a id="a-2B"></a>犯突吉罗。<a id="a-2C"></a>若有恐怖若命难梵行难。<a id="a-2D"></a>若八难九难。<a id="a-2E"></a>一一难起不得往自恣处。<a id="a-2F"></a>应与自恣欲。<a id="a-2G"></a>如何难起。<a id="a-2H"></a>亦当与自恣欲。</p>
  <p id="a2I">云何取自恣欲。<a id="a-2J"></a>若以人到比丘所取自恣欲。<a id="a-2K"></a>应如是取界内。<a id="a-2L"></a>非界外取欲已。<a id="a-2M"></a>若界内有大怖难命难梵行难等。<a id="a-2N"></a>八因缘中一一难起。<a id="a-2O"></a>尔时出界外不失欲。</p>
  <p id="a2P">云何说自恣欲。<a id="a-2Q"></a>到众中为彼比丘说自恣欲。<a id="a-2R"></a>若说者善。<a id="a-2S"></a>不说者。<a id="a-2T"></a>犯突吉罗。</p>
  <p id="a2U">云何布萨半月半月诸比丘各各自观身。<a id="a-2V"></a>从前半月至今月半中间。<a id="a-2W"></a>不犯戒耶。<a id="a-2X"></a>若忆犯者。<a id="a-2Y"></a>于同意比丘所。<a id="a-2Z"></a>发露忏悔。<a id="a-2a"></a>若不得同意作念。<a id="a-2b"></a>若得同意当发露忏悔除是罪。<a id="a-2c"></a>余清净共僧同作布萨。<a id="a-2d"></a>是名布萨。<a id="a-2e"></a>何以故。<a id="a-2f"></a>名布萨舍诸恶不善法。<a id="a-2g"></a>舍烦恼有爱。<a id="a-2h"></a>证得清净白法。<a id="a-2i"></a>究竟梵行事故。<a id="a-2j"></a>名布萨。</p>
  <p id="a2k">云何布萨与欲。<a id="a-2l"></a>谓病比丘布萨时。<a id="a-2m"></a>不能到僧中。<a id="a-2n"></a>应与欲若不病与欲。<a id="a-2o"></a>犯突吉罗。</p>
  <p id="a2p">云何受欲。<a id="a-2q"></a>广说如前说。<a id="a-2r"></a>欲亦如前。<a id="a-2s"></a>何以故。<a id="a-2t"></a>名欲。<a id="a-2u"></a>欲者。<a id="a-2v"></a>所作事乐随喜。<a id="a-2w"></a>共同如法僧事。</p>
  <p id="a2x">云何与欲。<a id="a-2y"></a>病比丘不能到僧中。<a id="a-2z"></a>应与欲。<a id="a-30"></a>若不病与欲。<a id="a-31"></a>犯突吉罗。<a id="a-32"></a>若有十难因缘。<a id="a-33"></a>应与欲。<a id="a-34"></a>如何难起。<a id="a-35"></a>亦应与欲。<a id="a-36"></a>与欲者。<a id="a-37"></a>与欲成与欲。<a id="a-38"></a>比丘与欲。<a id="a-39"></a>答言尔成与欲。<a id="a-3A"></a>与我说欲。<a id="a-3B"></a>成与欲。<a id="a-3C"></a>当与汝欲。<a id="a-3D"></a>成与欲。<a id="a-3E"></a>身动成与欲。<a id="a-3F"></a>口动成与欲。<a id="a-3G"></a>若身口不动。<a id="a-3H"></a>将到僧中。<a id="a-3I"></a>若不堪动。<a id="a-3J"></a>一切僧应就。<a id="a-3K"></a>不应别作僧事。<a id="a-3L"></a>若别作僧事者。<a id="a-3M"></a>随事犯受欲说欲。<a id="a-3N"></a>如前自恣说。</p>
  <p id="a3O">云何清净。<a id="a-3P"></a>清净者。<a id="a-3Q"></a>无罪。<a id="a-3R"></a>云何与清净。<a id="a-3S"></a>广说如前。<a id="a-3T"></a>与欲受清净说清净。<a id="a-3U"></a>亦如自恣说。</p>
  <p id="a3V">云何欲清净。<a id="a-3W"></a>若僧布萨羯磨时。<a id="a-3X"></a>欲及清净。<a id="a-3Y"></a>云何与欲清净。<a id="a-3Z"></a>布萨时比丘病不能到僧中。<a id="a-3a"></a>当与欲清净。<a id="a-3b"></a>若不病与欲清净。<a id="a-3c"></a>犯突吉罗。<a id="a-3d"></a>若命难梵行难及八因缘难起。<a id="a-3e"></a>当与欲清净。<a id="a-3f"></a>如何难起亦应与欲清净。<a id="a-3g"></a>与欲清净者。<a id="a-3h"></a>与欲清净比丘与欲清净。<a id="a-3i"></a>答言。<a id="a-3j"></a>尔与我说欲清净。<a id="a-3k"></a>当与汝欲清净。<a id="a-3l"></a>身动口动彼一一成与欲清净。<a id="a-3m"></a>若身口不动。<a id="a-3n"></a>应将到僧中。<a id="a-3o"></a>若不堪动。<a id="a-3p"></a>一切僧应就。<a id="a-3q"></a>不应别作布萨羯磨。</p>
  <p id="a3r">云何受欲清净。<a id="a-3s"></a>若比丘从比丘边受欲清净。<a id="a-3t"></a>受欲清净者。<a id="a-3u"></a>应如是取界内非界外。<a id="a-3v"></a>若命难梵行难。<a id="a-3w"></a>乃至八难中。<a id="a-3x"></a>一一难起持。<a id="a-3y"></a>至界外不失欲清净。</p>
  <p id="a3z">云何说欲清净。<a id="a-40"></a>受欲清净。<a id="a-41"></a>比丘到僧中。<a id="a-42"></a>为彼比丘故。<a id="a-43"></a>说欲清净。<a id="a-44"></a>若说者善。<a id="a-45"></a>不说者。<a id="a-46"></a>犯突吉罗。<a id="a-47"></a>不恭敬和合故。</p>
  <p id="a48">云何偷婆。<a id="a-49"></a>佛听发瓜作偷婆。<a id="a-4A"></a>如给孤独长者因缘毗尼中广说。<a id="a-4B"></a>是名偷婆。<a id="a-4C"></a>云何偷婆物。<a id="a-4D"></a>谓偷婆田宅彼处建立偷婆。</p>
  <p id="a4E">云何偷婆舍。<a id="a-4F"></a>谓殿舍楼阁。<a id="a-4G"></a>若木鋀石白镴铅锡等。</p>
  <p id="a4H">云何偷婆无尽功德。<a id="a-4I"></a>毗耶离诸商客为世尊起偷婆。<a id="a-4J"></a>起偷婆已。<a id="a-4K"></a>复为偷婆故。<a id="a-4L"></a>多施诸物。<a id="a-4M"></a>诸比丘不受是无尽物。<a id="a-4N"></a>即以白佛。<a id="a-4O"></a>佛听受使优婆塞净人知。<a id="a-4P"></a>若彼得利用。<a id="a-4Q"></a>治偷婆或作偷婆。<a id="a-4R"></a>云何供养偷婆。<a id="a-4S"></a>土抟白灰朱砂。</p>
  <p id="a4T">云何庄严偷婆。<a id="a-4U"></a>庄严偷婆者。<a id="a-4V"></a>缯彩安牧迦。<a id="a-4W"></a>头鸠罗俱给耶。<a id="a-4X"></a>俱脂跛剑幡幢。<a id="a-4Y"></a>金银琉璃。<a id="a-4Z"></a>珂石珊瑚。<a id="a-4a"></a>虎魄马瑙。<a id="a-4b"></a>真珠摩尼。<a id="a-4c"></a>赤珠玫瑰。<a id="a-4d"></a>沉水栴檀。<a id="a-4e"></a>末香涂香灯花。<a id="a-4f"></a>如是等及诸妙物庄严。</p>
  <p id="a4g">云何供养偷婆。<a id="a-4h"></a>伎乐香花。<a id="a-4i"></a>末香涂香烧香。<a id="a-4j"></a>礼拜为塔故。<a id="a-4k"></a>比丘得结鬘。</p>
  <p id="a4l">云何有食。<a id="a-4m"></a>若比丘住寺中得食。</p>
  <p id="a4n">云何粥。<a id="a-4o"></a>世尊听诸比丘啖粥。<a id="a-4p"></a>不得吮粥作声。</p>
  <p id="a4q">云何佉陀尼。<a id="a-4r"></a>佛听诸比丘啖九种佉陀尼。<a id="a-4s"></a>叶佉陀尼。<a id="a-4t"></a>花佉陀尼。<a id="a-4u"></a>果佉陀尼。<a id="a-4v"></a>胡麻佉陀尼。<a id="a-4w"></a>油佉陀尼。<a id="a-4x"></a>面佉陀尼糖佉陀尼。<a id="a-4y"></a>根佉陀尼。<a id="a-4z"></a>石蜜佉陀尼。<a id="a-50"></a>食此九种佉陀尼时。<a id="a-51"></a>不得拍拍作声。</p>
  <p id="a52">云何含消。<a id="a-53"></a>含消有五种。<a id="a-54"></a>世尊听诸比丘服。<a id="a-55"></a>谓酥油蜜糖醍醐。<a id="a-56"></a>服含消药时。<a id="a-57"></a>治病想服药想。<a id="a-58"></a>粪尿想髓脑想。</p>
  <p id="a59">云何蒲阇尼有五种。<a id="a-5A"></a>世尊听诸比丘啖乌陀那贵摩沙曼陀。<a id="a-5B"></a>若鱼肉等。<a id="a-5C"></a>是名蒲阇尼。<a id="a-5D"></a>食蒲阇尼时。<a id="a-5E"></a>治病想服药想粪屎想。</p>
  <p id="a5F">云何钵。<a id="a-5G"></a>世尊听诸比丘畜二种钵铁钵瓦钵。<a id="a-5H"></a>八种钵不听畜。</p>
  <p id="a5I">云何衣。<a id="a-5J"></a>世尊听诸比丘畜七种衣。<a id="a-5K"></a>不听净施。<a id="a-5L"></a>谓僧伽梨郁多罗。<a id="a-5M"></a>僧伽安旦婆娑。<a id="a-5N"></a>雨衣覆疮衣。<a id="a-5O"></a>尼师檀。<a id="a-5P"></a>养命衣。<a id="a-5Q"></a>是名衣。</p>
  <p id="a5R">云何尼师檀。<a id="a-5S"></a>世尊听诸比丘畜。<a id="a-5T"></a>诸比丘畜尼师檀。<a id="a-5U"></a>护僧卧具故。<a id="a-5V"></a>无尼师檀不得坐僧卧具。</p>
  <p id="a5W">云何针。<a id="a-5X"></a>世尊听诸比丘畜二种针。<a id="a-5Y"></a>铁针铜针。<a id="a-5Z"></a>是名针。</p>
  <p id="a5a">云何针筒。<a id="a-5b"></a>世尊听诸比丘畜针筒。<a id="a-5c"></a>为举针故。<a id="a-5d"></a>不应与无惭愧人。<a id="a-5e"></a>不得与沙弥。</p>
  <p id="a5f">云何依止。<a id="a-5g"></a>世尊所说。<a id="a-5h"></a>客来比丘不应先洗足消息。<a id="a-5i"></a>先当求依止。<a id="a-5j"></a>尔时有一客比丘来。<a id="a-5k"></a>闻佛制戒。<a id="a-5l"></a>客来比丘不得先洗足消息。<a id="a-5m"></a>先求依止。<a id="a-5n"></a>此比丘体力疲极。<a id="a-5o"></a>求觅依止。<a id="a-5p"></a>迷闷倒地。<a id="a-5q"></a>即便命终。<a id="a-5r"></a>诸比丘向佛广说。<a id="a-5s"></a>佛言。<a id="a-5t"></a>听诸比丘脱衣钵拭足尘。<a id="a-5u"></a>洗足已二三日。<a id="a-5v"></a>然后求依止。<a id="a-5w"></a>尔时诸比丘趣得便依止。<a id="a-5x"></a>彼于善法退转。<a id="a-5y"></a>佛言。<a id="a-5z"></a>不得趣尔依止。<a id="a-60"></a>当好筹量。<a id="a-61"></a>能增长善法者。<a id="a-62"></a>然后依止。<a id="a-63"></a>依止时当问余比丘。<a id="a-64"></a>此比丘何似有戒德不。<a id="a-65"></a>能教诫不。<a id="a-66"></a>眷属复何似。<a id="a-67"></a>无有诤讼不。<a id="a-68"></a>能相教诫不。<a id="a-69"></a>如是问已。<a id="a-6A"></a>从求依止。<a id="a-6B"></a>与依止者。<a id="a-6C"></a>亦如是。</p>
  <p id="a6D">云何受依止。<a id="a-6E"></a>当偏袒右肩。<a id="a-6F"></a>两手捉两足已。<a id="a-6G"></a>当如是语。<a id="a-6H"></a>我某甲从大德求依止。<a id="a-6I"></a>大德与我依止。<a id="a-6J"></a>我依止大德住。<a id="a-6K"></a>第二第三亦如是说。<a id="a-6L"></a>彼应答言。<a id="a-6M"></a>好善哉。</p>
  <p id="a6N">云何与依止。<a id="a-6O"></a>不满十腊。<a id="a-6P"></a>不得与依止。<a id="a-6Q"></a>假使满十腊。<a id="a-6R"></a>愚无所知。<a id="a-6S"></a>不得与依止。<a id="a-6T"></a>若五法成就。<a id="a-6U"></a>得与依止。<a id="a-6V"></a>何等五。<a id="a-6W"></a>知犯不犯。<a id="a-6X"></a>知轻知重。<a id="a-6Y"></a>广诵波罗提木叉。<a id="a-6Z"></a>已与人说。<a id="a-6a"></a>广说如毗尼。</p>
  <p id="a6b">云何舍依止。<a id="a-6c"></a>有五因缘。<a id="a-6d"></a>失依止还依止。<a id="a-6e"></a>去舍戒。<a id="a-6f"></a>从众至众。<a id="a-6g"></a>见本和上。</p>
  <p id="a6h">云何和上。<a id="a-6i"></a>诸比丘无和上出家受具足戒。<a id="a-6j"></a>心意不调伏。<a id="a-6k"></a>威仪不齐整。<a id="a-6l"></a>病痛无人看。<a id="a-6m"></a>诸比丘向佛说。<a id="a-6n"></a>佛言。<a id="a-6o"></a>自今听依和上出家。<a id="a-6p"></a>和上教诫弟子。<a id="a-6q"></a>心得调伏。<a id="a-6r"></a>病时相看。<a id="a-6s"></a>后诸比丘弟子病时不看。<a id="a-6t"></a>佛言。<a id="a-6u"></a>应看不看者。<a id="a-6v"></a>犯突吉罗。</p>
  <p id="a6w">云何弟子。<a id="a-6x"></a>诸比丘依和上出家受具足戒。<a id="a-6y"></a>不来亲近和上。<a id="a-6z"></a>诸比丘向佛说。<a id="a-70"></a>佛云。<a id="a-71"></a>应亲近和上承事问讯。<a id="a-72"></a>随逐行作事时。<a id="a-73"></a>应白和上。<a id="a-74"></a>和上所作事。<a id="a-75"></a>应代作除。<a id="a-76"></a>四种。<a id="a-77"></a>谓大小行嚼杨枝界内礼枝提。</p>
  <p id="a78">云何供养和上。<a id="a-79"></a>应承事供养问讯礼拜和上所应作事应疾疾作之。<a id="a-7A"></a>不应懈怠。<a id="a-7B"></a>惭愧和上。<a id="a-7C"></a>恭敬和上。<a id="a-7D"></a>下意求善法不求过。<a id="a-7E"></a>和上有过应谏。<a id="a-7F"></a>和上病应看。<a id="a-7G"></a>自事不应废。</p>
  <p id="a7H">云何阿阇梨。<a id="a-7I"></a>诸比丘无阿阇梨出家。<a id="a-7J"></a>心不调伏。<a id="a-7K"></a>威仪不齐整。<a id="a-7L"></a>病无人看。<a id="a-7M"></a>诸比丘白佛。<a id="a-7N"></a>佛言。<a id="a-7O"></a>听诸比丘。<a id="a-7P"></a>作阿阇梨。<a id="a-7Q"></a>当教诫看病诸比丘不肯与受具足戒。<a id="a-7R"></a>佛言。<a id="a-7S"></a>应与受具足戒。</p>
  <p id="a7T">云何近住弟子近住弟子。<a id="a-7U"></a>不亲近阿阇梨。<a id="a-7V"></a>诸比丘向佛广说。<a id="a-7W"></a>佛言。<a id="a-7X"></a>近住当亲近阿阇梨问讯随逐。<a id="a-7Y"></a>所作事白阿阇梨。<a id="a-7Z"></a>除大小行。<a id="a-7a"></a>如前说。</p>
  <p id="a7b">云何和上阿阇梨共行弟子。<a id="a-7c"></a>近住弟子共行弟子。<a id="a-7d"></a>近住弟子于和上阿阇梨所。<a id="a-7e"></a>如父母想。<a id="a-7f"></a>和上阿阇梨于弟子所。<a id="a-7g"></a>如儿子想。</p>
  <p id="a7h">云何沙弥。<a id="a-7i"></a>世尊听畜沙弥不太小。<a id="a-7j"></a>小者七岁。<a id="a-7k"></a>若作罪者。<a id="a-7l"></a>当使忏悔。<a id="a-7m"></a>若裸形与着衣。</p>
  <p id="a7n">云何筹量。<a id="a-7o"></a>若始作住处起寺舍时。<a id="a-7p"></a>先当筹量。<a id="a-7q"></a>行处成就不永成就。<a id="a-7r"></a>不经行处成就。<a id="a-7s"></a>不非妨处。<a id="a-7t"></a>难处不少闹乱声。<a id="a-7u"></a>不如是观察。<a id="a-7v"></a>已起立寺舍。<a id="a-7w"></a>若不筹量营事得罪。</p>
  <p id="a7x">云何卧具。<a id="a-7y"></a>世尊听诸比丘畜毡褥毾[毯-炎+登]。<a id="a-7z"></a>若僧有若自有。</p>
  <p id="a80">云何营知事。<a id="a-81"></a>世尊住阿茶毗寺舍。<a id="a-82"></a>房舍崩坏。<a id="a-83"></a>见已问阿难言。<a id="a-84"></a>此房舍何以崩坏。<a id="a-85"></a>阿难白言。<a id="a-86"></a>世尊。<a id="a-87"></a>六群比丘知事不修治故。<a id="a-88"></a>佛语阿难。<a id="a-89"></a>更使余人知事。<a id="a-8A"></a>若小小治乃至扫地便止。<a id="a-8B"></a>不修治者。<a id="a-8C"></a>不听知事。<a id="a-8D"></a>好修治者使终身知事。<a id="a-8E"></a>烟熏雨漏房舍。<a id="a-8F"></a>与知事人住。<a id="a-8G"></a>佛言。<a id="a-8H"></a>不得终身知事。<a id="a-8I"></a>不得与烟熏雨漏房舍住。<a id="a-8J"></a>与十二年房故名新。<a id="a-8K"></a>若知事新作房舍。<a id="a-8L"></a>新作卧具者。<a id="a-8M"></a>十二年中僧不使。<a id="a-8N"></a>或十一年。<a id="a-8O"></a>或十年九年。<a id="a-8P"></a>八年七年。<a id="a-8Q"></a>六年五年。<a id="a-8R"></a>四年三年。<a id="a-8S"></a>二年一年。<a id="a-8T"></a>不使泥不使治。<a id="a-8U"></a>云何次第。<a id="a-8V"></a>佛听诸比丘次第上中下。<a id="a-8W"></a>礼拜问讯。<a id="a-8X"></a>起迎合掌。</p>
  <p id="a8Y">云何苏毗罗浆。<a id="a-8Z"></a>佛听病比丘饮苏毗罗浆。<a id="a-8a"></a>如尊者舍利弗病因缘。<a id="a-8b"></a>是中应广说。<a id="a-8c"></a>取根茎花果叶药着一器中。<a id="a-8d"></a>渍酢已。<a id="a-8e"></a>清澄无浊。<a id="a-8f"></a>朝受乃至初夜饮。<a id="a-8g"></a>后夜亦如前说。</p>
  <p id="a8h">云何屑。<a id="a-8i"></a>佛听诸病比丘畜豆屑赤豆屑摩修罗屑等。<a id="a-8j"></a>不得杂香。<a id="a-8k"></a>不以色好故畜。<a id="a-8l"></a>若病得合余香。</p>
  <p id="a8m">云何药。<a id="a-8n"></a>谓根茎叶花果时药。<a id="a-8o"></a>七日药。<a id="a-8p"></a>终身药。<a id="a-8q"></a>世尊听诸病比丘畜服。<a id="a-8r"></a>若众若自。</p>
  <p id="a8s">云何浆。<a id="a-8t"></a>谓世尊听诸病比丘饮八种浆。<a id="a-8u"></a>净漉水净已饮。</p>
  <p id="a8v">云何皮。<a id="a-8w"></a>比丘不得畜皮。<a id="a-8x"></a>不得受不得用。<a id="a-8y"></a>坐卧除革屣。<a id="a-8z"></a>若至白衣舍。<a id="a-90"></a>得坐不得卧。</p>
  <p id="a91">云何革屣。<a id="a-92"></a>世尊听诸比丘畜二种革屣。<a id="a-93"></a>谓一重皮革屣。<a id="a-94"></a>芒屣不得杂色作。</p>
  <p id="a95">云何揩脚物。<a id="a-96"></a>比丘不得畜浮石。<a id="a-97"></a>云何杖。<a id="a-98"></a>王舍城尸陀林中多有毒虫。<a id="a-99"></a>诸比丘为毒虫所害。<a id="a-9A"></a>佛言。<a id="a-9B"></a>白羯磨已。<a id="a-9C"></a>听畜杖。</p>
  <p id="a9D">云何杖络囊。<a id="a-9E"></a>世尊听病比丘从僧乞白二羯磨已畜。</p>
  <p id="a9F">云何蒜。<a id="a-9G"></a>世尊听病比丘服蒜。<a id="a-9H"></a>如长老舍利弗不病不得食。<a id="a-9I"></a>若病食者。<a id="a-9J"></a>当如法行。</p>
  <p id="a9K">云何剃刀。<a id="a-9L"></a>世尊听诸比丘畜剃刀。<a id="a-9M"></a>为剃发故。<a id="a-9N"></a>是名剃刀。</p>
  <p id="a9O">云何剃刀房。<a id="a-9P"></a>世尊听诸比丘畜剃刀房。<a id="a-9Q"></a>为举刀故。</p>
  <p id="a9R">云何户钥。<a id="a-9S"></a>世尊听诸比丘畜户钥。<a id="a-9T"></a>为护卧具故。<a id="a-9U"></a>若众若自。<a id="a-9V"></a>为安隐僧故。</p>
  <p id="a9W">云何户锁。<a id="a-9X"></a>如户钥。</p>
  <p id="a9Y">云何扇柄。<a id="a-9Z"></a>摩尼扇柄。<a id="a-9a"></a>比丘不得畜。<a id="a-9b"></a>若得者。<a id="a-9c"></a>取当供养佛枝提声闻枝提。</p>
  <p id="a9d">云何伞。<a id="a-9e"></a>世尊听诸比丘畜伞。<a id="a-9f"></a>防雨热故。</p>
  <p id="a9g">云何乘。<a id="a-9h"></a>世尊听老病比丘乘乘。<a id="a-9i"></a>广说如毗尼。</p>
  <p id="a9j">云何扇。<a id="a-9k"></a>世尊听诸比丘畜扇。<a id="a-9l"></a>若众若自。</p>
  <p id="a9m">云何拂。<a id="a-9n"></a>世尊听诸比丘畜拂。</p>
  <p id="a9o">云何镜。<a id="a-9p"></a>世尊不听诸比丘照镜。<a id="a-9q"></a>乃至水中除面眼有病。</p>
  <p id="a9r">云何歌舞倡伎。<a id="a-9s"></a>比丘不得自作。<a id="a-9t"></a>亦不得教人作。</p>
  <p id="a9u">云何香花璎珞。<a id="a-9v"></a>佛言。<a id="a-9w"></a>比丘不得着香花璎珞。<a id="a-9x"></a>若得者取当供养佛枝提声闻枝提。</p>
  <p id="a9y">云何眼安禅那。<a id="a-9z"></a>世尊听病比丘畜安禅那。<a id="a-A0"></a>不得为好故着。<a id="a-A1"></a>眼药为病故。<a id="a-A2"></a>听着。</p>
  <p id="aA3">云何着安禅那物二种。<a id="a-A4"></a>着安禅那物。<a id="a-A5"></a>谓铜铁。</p>
  <p id="aA6">云何卧。<a id="a-A7"></a>比丘不病不得昼日卧。<a id="a-A8"></a>不得灯中卧。<a id="a-A9"></a>若疲极者应起去。<a id="a-AA"></a>不得恼第二人。</p>
  <p id="aAB">云何眠。<a id="a-AC"></a>世尊听比丘昼日经行坐除睡盖。<a id="a-AD"></a>初夜过四叠郁多罗僧。<a id="a-AE"></a>敷卷叠僧伽梨为枕。<a id="a-AF"></a>右胁卧脚脚相累。<a id="a-AG"></a>不得散手脚。<a id="a-AH"></a>不得散乱心。<a id="a-AI"></a>不得散乱衣。<a id="a-AJ"></a>作明相正念起想思惟。<a id="a-AK"></a>然后眠至后夜疾疾起。<a id="a-AL"></a>经行坐除去睡盖。</p>
  <p id="aAM">云何禅带。<a id="a-AN"></a>世尊听病比丘畜禅带。<a id="a-AO"></a>谓腰背痛。<a id="a-AP"></a>如尊者舍利弗因缘。<a id="a-AQ"></a>此中应广说。</p>
  <p id="aAR">云何纽。<a id="a-AS"></a>佛听诸比丘安衣纽。<a id="a-AT"></a>为风故。<a id="a-AU"></a>为摄衣故。</p>
  <p id="aAV">云何腰绳。<a id="a-AW"></a>世尊听诸比丘畜三种腰绳。<a id="a-AX"></a>谓编绳圆织绳綖绳。</p>
  <p id="aAY">云何弹。<a id="a-AZ"></a>世尊听诸比丘畜弹。<a id="a-Aa"></a>怖贼故。<a id="a-Ab"></a>无有因缘得打。</p>
  <p id="aAc">云何反抄着衣。<a id="a-Ad"></a>比丘不得反抄着衣。<a id="a-Ae"></a>除高处作。</p>
  <p id="aAf">云何地。<a id="a-Ag"></a>地有二种。<a id="a-Ah"></a>经行地。<a id="a-Ai"></a>精舍地。</p>
  <p id="aAj">云何树。<a id="a-Ak"></a>耆阇崛山道边无树。<a id="a-Al"></a>佛言。<a id="a-Am"></a>听诸比丘种树。<a id="a-An"></a>为荫故。<a id="a-Ao"></a>为花故。<a id="a-Ap"></a>应次第种。</p>
  <p id="aAq">云何地物。<a id="a-Ar"></a>谓田地。<a id="a-As"></a>听诸比丘取田地。<a id="a-At"></a>为园故。<a id="a-Au"></a>为精舍故。</p>
  <p id="aAv">云何林树。<a id="a-Aw"></a>比丘应次第取。</p>
  <p id="aAx">云何诤相言斗诤行两舌。<a id="a-Ay"></a>各各相斗。<a id="a-Az"></a>不和合不如一水乳。<a id="a-B0"></a>各自分住。<a id="a-B1"></a>非时不作。<a id="a-B2"></a>无义无作。<a id="a-B3"></a>非法不作。<a id="a-B4"></a>无朋党不作。<a id="a-B5"></a>自恼恼他不作俱恼不作。<a id="a-B6"></a>如是诤不应作。</p>
  <p id="aB7">云何诤坏。<a id="a-B8"></a>僧作二僧坏轮坏。</p>
  <p id="aB9">云何僧坏非轮坏。<a id="a-BA"></a>若行十四坏僧事。<a id="a-BB"></a>取一一坏事。<a id="a-BC"></a>如法如律。<a id="a-BD"></a>非法非律。<a id="a-BE"></a>乃至界内各作布萨。<a id="a-BF"></a>是名僧坏非轮坏。</p>
  <p id="aBG">云何轮坏非僧坏。<a id="a-BH"></a>八圣道名轮。<a id="a-BI"></a>舍八圣道说余道。<a id="a-BJ"></a>是名轮坏非僧坏。<a id="a-BK"></a>轮坏及前僧坏。<a id="a-BL"></a>俱名坏。</p>
  <p id="aBM">云何恭敬。<a id="a-BN"></a>恭敬和上阿阇梨上中下座。<a id="a-BO"></a>如是一切善恭敬。</p>
  <p id="aBP">云何下意。<a id="a-BQ"></a>被摈比丘应行事。<a id="a-BR"></a>不得度人。<a id="a-BS"></a>不得与人受具戒。<a id="a-BT"></a>不得与人依止。<a id="a-BU"></a>不得畜沙弥。<a id="a-BV"></a>不得教诫比丘尼。<a id="a-BW"></a>若僧差作不应受。<a id="a-BX"></a>不得犯余戒。<a id="a-BY"></a>不得违众僧羯磨。<a id="a-BZ"></a>不得遮众僧布萨自恣。<a id="a-Ba"></a>不得出清净比丘罪。<a id="a-Bb"></a>不得遮羯磨(一十)不得教诫性住比丘。<a id="a-Bc"></a>不得道说性住比丘。<a id="a-Bd"></a>不得使性住比丘忆念罪。<a id="a-Be"></a>不得共性住比丘共坐。<a id="a-Bf"></a>常当下意恭敬。<a id="a-Bg"></a>当示摈想。<a id="a-Bh"></a>众僧一切羯磨不得受。<a id="a-Bi"></a>广说十二人(十七)</p>
  <p id="aBj">云何种种不共住。<a id="a-Bk"></a>有二种法及食所行事。<a id="a-Bl"></a>如摈比丘差别者。<a id="a-Bm"></a>一切众僧羯磨不得受。<a id="a-Bn"></a>众僧差作亦不得受。<a id="a-Bo"></a>广说十二人。<a id="a-Bp"></a>若于同梵行所有过罪者。<a id="a-Bq"></a>僧应如是语。<a id="a-Br"></a>汝莫不止。<a id="a-Bs"></a>僧当治汝系汝罚汝。<a id="a-Bt"></a>二犯罪。<a id="a-Bu"></a>此僧中忏悔不得出界外。<a id="a-Bv"></a>唯此僧能舍汝罪。<a id="a-Bw"></a>非界外。<a id="a-Bx"></a>如是治不止者。<a id="a-By"></a>更加其罪。<a id="a-Bz"></a>如调恶马以辔制之。</p>
  <p id="aC0">云何闼赖吒二十二法成就。<a id="a-C1"></a>名闼赖吒比丘。</p>
  <p id="aC2">云何二十二法。<a id="a-C3"></a>精进根本成就惭愧。<a id="a-C4"></a>威仪具足。<a id="a-C5"></a>乐持戒善解毗尼。<a id="a-C6"></a>闻持多闻。<a id="a-C7"></a>通利阿含。<a id="a-C8"></a>善解诤事。<a id="a-C9"></a>善解诤本。<a id="a-CA"></a>善解诤相。<a id="a-CB"></a>善解灭诤。<a id="a-CC"></a>善解灭诤已更不起。<a id="a-CD"></a>善解事辩才无恐畏。<a id="a-CE"></a>身口善能使能受能行。<a id="a-CF"></a>受羯磨不随爱。<a id="a-CG"></a>不随嗔。<a id="a-CH"></a>不随怖。<a id="a-CI"></a>不助二边。<a id="a-CJ"></a>受法食财食。<a id="a-CK"></a>是名闼赖吒二十二法。</p>
  <p id="aCL">云何实觅罪。<a id="a-CM"></a>先犯罪已发露。<a id="a-CN"></a>后覆藏当与实觅罪。<a id="a-CO"></a>作白四羯磨。<a id="a-CP"></a>所行事如前说。</p>
  <p id="aCQ">云何波罗夷学戒。<a id="a-CR"></a>若作淫已。<a id="a-CS"></a>乃至刹那不覆藏。<a id="a-CT"></a>诸比丘当与学戒。<a id="a-CU"></a>作白四羯磨。<a id="a-CV"></a>广说如难提学戒。<a id="a-CW"></a>当行学戒法。<a id="a-CX"></a>在比丘下坐授食与比丘。<a id="a-CY"></a>自从净人受食。<a id="a-CZ"></a>得共比丘二夜宿。<a id="a-Ca"></a>自共未受具戒。<a id="a-Cb"></a>不得过二夜宿。<a id="a-Cc"></a>若无能作羯磨人。<a id="a-Cd"></a>觅不可得者。<a id="a-Ce"></a>听学戒人。<a id="a-Cf"></a>作二种羯磨。<a id="a-Cg"></a>谓布萨自恣羯磨。<a id="a-Ch"></a>不得满众作布萨自恣僧羯磨等。<a id="a-Ci"></a>云何众僧上座。<a id="a-Cj"></a>上座入界内。<a id="a-Ck"></a>当教诫年少比丘。<a id="a-Cl"></a>慰劳说经授经坐禅。<a id="a-Cm"></a>使善法增长。<a id="a-Cn"></a>恒使有食。<a id="a-Co"></a>有分食时等分使众得利。<a id="a-Cp"></a>作方便求索。<a id="a-Cq"></a>当劝化比丘使利益众。<a id="a-Cr"></a>应看病比丘。<a id="a-Cs"></a>当为病者乞药。<a id="a-Ct"></a>当差人看病。<a id="a-Cu"></a>当与病人说法。<a id="a-Cv"></a>不得舍病者。<a id="a-Cw"></a>如是等界内一切事。<a id="a-Cx"></a>上座皆悉应知。</p>
  <p id="aCy">云何床上座。<a id="a-Cz"></a>床名僧伽蓝上座法。<a id="a-D0"></a>若食佉陀尼蒲阇尼。<a id="a-D1"></a>打揵稚时上座应前行前坐。<a id="a-D2"></a>当看诸年少比丘威仪。<a id="a-D3"></a>谁正谁不正。<a id="a-D4"></a>若有不正。<a id="a-D5"></a>当作相使知。<a id="a-D6"></a>若作相不知。<a id="a-D7"></a>语比坐令语知。<a id="a-D8"></a>若比坐不语者。<a id="a-D9"></a>上座起往语。<a id="a-DA"></a>齐整威仪。<a id="a-DB"></a>行食时上座言一切平等。<a id="a-DC"></a>与使唱僧跋。<a id="a-DD"></a>若白衣来当使与食。<a id="a-DE"></a>若无食若彼自不食。<a id="a-DF"></a>上座当为说法。<a id="a-DG"></a>我等正有此食。</p>
  <p id="aDH">云何树界枝叶花果相接。<a id="a-DI"></a>乃至一拘卢舍。<a id="a-DJ"></a>随意着衣。<a id="a-DK"></a>得至明相出。</p>
  <p id="aDL">云何堂前。<a id="a-DM"></a>僧伽蓝有众多比丘。<a id="a-DN"></a>应次第分。<a id="a-DO"></a>若自恼恼他。<a id="a-DP"></a>若两恼应避去。<a id="a-DQ"></a>若堂前破坏应治。</p>
  <p id="aDR">云何房。<a id="a-DS"></a>若住房中。<a id="a-DT"></a>当以水洒净扫。<a id="a-DU"></a>瞿摩耶涂地。<a id="a-DV"></a>拂拭床卧具有垢者应浣。</p>
  <p id="aDW">云何卧具。<a id="a-DX"></a>若比丘露地敷卧具已。<a id="a-DY"></a>出寺门外。<a id="a-DZ"></a>五十寻过不得去。<a id="a-Da"></a>若去。<a id="a-Db"></a>突吉罗。<a id="a-Dc"></a>若有二比丘。<a id="a-Dd"></a>一人取床。<a id="a-De"></a>一人取卧具。</p>
  <p id="aDf">云何户掸。<a id="a-Dg"></a>比丘不得闭户作声。<a id="a-Dh"></a>开户时先当挠户。<a id="a-Di"></a>当徐徐入。<a id="a-Dj"></a>使脚迹不作声。<a id="a-Dk"></a>户若有两扇者。<a id="a-Dl"></a>不得相振作声。</p>
  <p id="aDm">云何户掸。<a id="a-Dn"></a>若上下掸者。<a id="a-Do"></a>当俱下已去。<a id="a-Dp"></a>使房舍坚牢故防自身故。<a id="a-Dq"></a>防卧具故。</p>
  <p id="aDr">云何空坊。<a id="a-Ds"></a>若空坊无比丘者。<a id="a-Dt"></a>当水洒扫地。<a id="a-Du"></a>瞿摩耶涂地。<a id="a-Dv"></a>若有器者当净洗揩拭。<a id="a-Dw"></a>若有净人当使净草。<a id="a-Dx"></a>若有白衣来者。<a id="a-Dy"></a>当为说法。</p>
  <p id="aDz">云何钵。<a id="a-E0"></a>钵不得着石上土埵上。<a id="a-E1"></a>不得近坑边。<a id="a-E2"></a>食时口中嚼物吐出滓。<a id="a-E3"></a>不得着钵中。<a id="a-E4"></a>不得钵中洗手面。<a id="a-E5"></a>不得着不净地。<a id="a-E6"></a>不得用合沙物洗。<a id="a-E7"></a>不得湿盛。<a id="a-E8"></a>不得极燥。<a id="a-E9"></a>徐徐受用令得久用。<a id="a-EA"></a>因坏更乞难。</p>
  <p id="aEB">云何衣。<a id="a-EC"></a>观衣如自皮。<a id="a-ED"></a>不得着僧伽梨担草木。<a id="a-EE"></a>瞿摩耶土水洒地。<a id="a-EF"></a>扫地分粪。<a id="a-EG"></a>瞿摩耶涂地。<a id="a-EH"></a>不得坐僧伽梨上。<a id="a-EI"></a>不得覆身。<a id="a-EJ"></a>僧伽梨当作僧伽梨用。<a id="a-EK"></a>郁多罗僧作郁多罗僧用。<a id="a-EL"></a>安陀会僧作安陀会僧用。<a id="a-EM"></a>不得以衣着不净处。<a id="a-EN"></a>着衣不得担。<a id="a-EO"></a>担僧伽梨应割截。<a id="a-EP"></a>成郁多罗僧。<a id="a-EQ"></a>安旦婆僧。<a id="a-ER"></a>不必割截。<a id="a-ES"></a>若比丘无新衣。<a id="a-ET"></a>有故衣者。<a id="a-EU"></a>若有长衣。<a id="a-EV"></a>应唱令。<a id="a-EW"></a>若五条七条。<a id="a-EX"></a>九条十一条。<a id="a-EY"></a>十三条。<a id="a-EZ"></a>十五条。<a id="a-Ea"></a>不得妙色染。<a id="a-Eb"></a>若妙色染当坏。<a id="a-Ec"></a>以干大皮树皮染。<a id="a-Ed"></a>染已受持。</p>
  <p id="aEe">云何尼师檀。<a id="a-Ef"></a>世尊听诸比丘畜尼师檀。<a id="a-Eg"></a>不得用少片物作尼师檀。<a id="a-Eh"></a>受持不得离宿。</p>
  <p id="aEi">云何针。<a id="a-Ej"></a>有二种针。<a id="a-Ek"></a>世尊听畜。<a id="a-El"></a>谓铜铁。<a id="a-Em"></a>好举不得因生。<a id="a-En"></a>坏更求难。</p>
  <p id="aEo">云何针房。<a id="a-Ep"></a>为护针故。</p>
  <p id="aEq">云何粥。<a id="a-Er"></a>世尊听诸比丘饮粥。<a id="a-Es"></a>饮粥有五种功德。<a id="a-Et"></a>断饥。<a id="a-Eu"></a>断渴。<a id="a-Ev"></a>断风。<a id="a-Ew"></a>消宿食。<a id="a-Ex"></a>未熟令熟。<a id="a-Ey"></a>歠粥不得作声。</p>
  <p id="aEz">云何水瓶佛听诸比丘畜水瓶。<a id="a-F0"></a>令清净。<a id="a-F1"></a>不得用盛食器用作水瓶。</p>
  <p id="aF2">云何澡罐。<a id="a-F3"></a>世尊听诸比丘畜燥罐。<a id="a-F4"></a>使令清净。</p>
  <p id="aF5">云何瓶盖。<a id="a-F6"></a>世尊听诸比丘以物覆瓶口。</p>
  <p id="aF7">云何水。<a id="a-F8"></a>比丘使令水清净。<a id="a-F9"></a>好用意漉水。<a id="a-FA"></a>好看水勿有虫。<a id="a-FB"></a>净洗手着净衣漉水。<a id="a-FC"></a>不得不净衣手漉水。</p>
  <p id="aFD">云何饮水器。<a id="a-FE"></a>世尊听诸比丘畜饮水器。<a id="a-FF"></a>令净洁。</p>
  <p id="aFG">云何食蒲阇尼。<a id="a-FH"></a>有五种。<a id="a-FI"></a>若食一一蒲阇尼时。<a id="a-FJ"></a>当观食。<a id="a-FK"></a>此食从何处来。<a id="a-FL"></a>从仓中出。<a id="a-FM"></a>仓复何因。<a id="a-FN"></a>仓从地出。<a id="a-FO"></a>地复何因。<a id="a-FP"></a>以粪尿和合种子得生。<a id="a-FQ"></a>今复还养粪身。<a id="a-FR"></a>举抟时作粪想。<a id="a-FS"></a>正念在前。<a id="a-FT"></a>不以散乱心啖食。<a id="a-FU"></a>当作逆食想。<a id="a-FV"></a>从他得想。<a id="a-FW"></a>病想。<a id="a-FX"></a>因缘得想。<a id="a-FY"></a>然后食。<a id="a-FZ"></a>当复观不别众食。<a id="a-Fa"></a>复应观自恣不自恣。</p>
  <p id="aFb">云何食时。<a id="a-Fc"></a>若食五正食时。<a id="a-Fd"></a>打犍捶时。<a id="a-Fe"></a>当齐整衣服。<a id="a-Ff"></a>威仪严政。<a id="a-Fg"></a>入众时不得作语声。</p>
  <p id="aFh">云何食。<a id="a-Fi"></a>不长取与他。<a id="a-Fj"></a>除与父母兄弟。<a id="a-Fk"></a>客来至寺。<a id="a-Fl"></a>病者怀胎母人。<a id="a-Fm"></a>正念已当与食。<a id="a-Fn"></a>应与畜生一抟。<a id="a-Fo"></a>欲出家者。<a id="a-Fp"></a>于众有益者与。</p>
  <p id="aFq">云何受食。<a id="a-Fr"></a>当一心受食。<a id="a-Fs"></a>不得散乱心。<a id="a-Ft"></a>正念受食。<a id="a-Fu"></a>如所食。<a id="a-Fv"></a>如所取。</p>
  <p id="aFw">云何乞食。<a id="a-Fx"></a>广说如毗尼。</p>
  <p id="aFy">云何请食。<a id="a-Fz"></a>比丘请食不得杂好覆。<a id="a-G0"></a>勿以不净污。<a id="a-G1"></a>当知时。</p>
  <p id="aG2">云何阿练若比丘。<a id="a-G3"></a>阿练若比丘常当美语含笑。<a id="a-G4"></a>在前不皱眉。<a id="a-G5"></a>畜净水瓶盛满水。<a id="a-G6"></a>畜火珠月珠。</p>
  <p id="aG7">云何阿练若上座。<a id="a-G8"></a>阿练若上座当教诫年少比丘说法。<a id="a-G9"></a>以阿练若法教诫。<a id="a-GA"></a>使阿练若法增长。</p>
  <p id="aGB">云何聚落。<a id="a-GC"></a>聚落中比丘如前说。<a id="a-GD"></a>白衣来当为说法。<a id="a-GE"></a>随力所能。</p>
  <p id="aGF">云何聚落中上座。<a id="a-GG"></a>聚落中上座如前说。</p>
  <p id="aGH">云何客比丘。<a id="a-GI"></a>若客比丘来。<a id="a-GJ"></a>当在现处默然立。<a id="a-GK"></a>齐整威仪如前说。</p>
  <p id="aGL">云何客上座。<a id="a-GM"></a>客上座当观伴比丘。<a id="a-GN"></a>遣使白旧比丘。<a id="a-GO"></a>求房卧具。</p>
  <p id="aGP">云何行。<a id="a-GQ"></a>明日欲行。<a id="a-GR"></a>当白和上阿阇梨。<a id="a-GS"></a>我向某方某国去。<a id="a-GT"></a>若听去者去。<a id="a-GU"></a>不听者不得去。<a id="a-GV"></a>所住房当洒扫涂治卧具。<a id="a-GW"></a>当拂拭已去。</p>
  <p id="aGX">云何行上座。<a id="a-GY"></a>行上座比丘当观年少比丘。<a id="a-GZ"></a>使年少比丘先去上座后去。<a id="a-Ga"></a>于中勿有所忘。<a id="a-Gb"></a>教诫年少比丘。<a id="a-Gc"></a>勿令掉戏。<a id="a-Gd"></a>当求觅商伴。<a id="a-Ge"></a>当观方国。<a id="a-Gf"></a>当观住处。<a id="a-Gg"></a>当观卧具。<a id="a-Gh"></a>当观比丘伴。<a id="a-Gi"></a>为同不同。<a id="a-Gj"></a>莫中道病痛相弃。<a id="a-Gk"></a>不观察而去。<a id="a-Gl"></a>随事犯罪。</p>
  <p id="aGm">云何洗足。<a id="a-Gn"></a>若比丘洗足已。<a id="a-Go"></a>水器空当着水。</p>
  <p id="aGp">云何洗足上座。<a id="a-Gq"></a>若年少比丘先洗已。<a id="a-Gr"></a>与水上座。<a id="a-Gs"></a>不得使起。<a id="a-Gt"></a>已灌脚故。</p>
  <p id="aGu">云何集。<a id="a-Gv"></a>若八日十四日十五日。<a id="a-Gw"></a>不病应集一处说法。</p>
  <p id="aGx">云何集上座。<a id="a-Gy"></a>若打揵稚上座前行前坐。<a id="a-Gz"></a>须臾默然已。<a id="a-H0"></a>当自说法。<a id="a-H1"></a>若自不能。<a id="a-H2"></a>当使余比丘说。<a id="a-H3"></a>若白衣来。<a id="a-H4"></a>当为说法。<a id="a-H5"></a>若外道来。<a id="a-H6"></a>为说法摄取至心说。<a id="a-H7"></a>不以自大自高。</p>
  <p id="aH8">云何说法。<a id="a-H9"></a>若比丘说法者。<a id="a-HA"></a>当敬众爱众。<a id="a-HB"></a>下意至诚为说。<a id="a-HC"></a>义味具足不心意散乱。<a id="a-HD"></a>慈悲愍念欢喜为说。<a id="a-HE"></a>不为饮食。<a id="a-HF"></a>次第为说。<a id="a-HG"></a>当敬法为法说法。<a id="a-HH"></a>不为财利。</p>
  <p id="aHI">云何说法上座。<a id="a-HJ"></a>当观说法人。<a id="a-HK"></a>为说法说非法。<a id="a-HL"></a>说非法者当谏。<a id="a-HM"></a>误者为正。<a id="a-HN"></a>若说法当称誉赞叹。</p>
  <p id="aHO">云何非时。<a id="a-HP"></a>若欲行时。<a id="a-HQ"></a>当白和上阿阇梨。<a id="a-HR"></a>我欲行至某处某聚落。<a id="a-HS"></a>白已便去。</p>
  <p id="aHT">云何非时僧集。<a id="a-HU"></a>除八日十四日十五日。<a id="a-HV"></a>诸余集时僧所作事。<a id="a-HW"></a>若有所分打揵椎时。<a id="a-HX"></a>速集速坐。</p>
  <p id="aHY">云何非时集。<a id="a-HZ"></a>上座打揵椎时。<a id="a-Ha"></a>上座在前行在前坐。<a id="a-Hb"></a>当如法。<a id="a-Hc"></a>如毗尼。<a id="a-Hd"></a>如佛教行。</p>
  <p id="aHe">云何呗。<a id="a-Hf"></a>王舍城诸外道八日十四日十五日。<a id="a-Hg"></a>集一处呗诵多得利养。<a id="a-Hh"></a>眷属增长。<a id="a-Hi"></a>尔时瓶沙王信佛法僧。<a id="a-Hj"></a>往诣佛所。<a id="a-Hk"></a>白佛言。<a id="a-Hl"></a>世尊。<a id="a-Hm"></a>诸外道八日十四日十五日。<a id="a-Hn"></a>集一处呗诵多得利养。<a id="a-Ho"></a>眷属增长。<a id="a-Hp"></a>愿世尊。<a id="a-Hq"></a>听诸比丘八日十四日十五日集一处说法呗诵。<a id="a-Hr"></a>当得利养。<a id="a-Hs"></a>眷属增长。<a id="a-Ht"></a>诸檀越得福。<a id="a-Hu"></a>诸比丘辩捷摄佛法故。<a id="a-Hv"></a>正法久住故。<a id="a-Hw"></a>佛言。<a id="a-Hx"></a>听诸比丘八日十四日十五日集一处呗诵说法。<a id="a-Hy"></a>诸比丘以凡声呗诵不适众意。<a id="a-Hz"></a>众言。<a id="a-I0"></a>佛听诸比丘好声呗诵者好。<a id="a-I1"></a>乃至佛言。<a id="a-I2"></a>听诸比丘好声呗诵。<a id="a-I3"></a>诸比丘复以下声呗诵。<a id="a-I4"></a>诸众不闻。<a id="a-I5"></a>众言。<a id="a-I6"></a>佛听立呗诵者好。<a id="a-I7"></a>乃至佛言。<a id="a-I8"></a>听诸比丘立呗。<a id="a-I9"></a>诸比丘长诵修多罗竟。<a id="a-IA"></a>众言。<a id="a-IB"></a>佛听诸比丘略诵要者好。<a id="a-IC"></a>乃至佛言。<a id="a-ID"></a>听诸比丘略诵要义。<a id="a-IE"></a>诸比丘略诵心生疑悔。<a id="a-IF"></a>我等莫退失修多罗去。<a id="a-IG"></a>乃至佛言。<a id="a-IH"></a>当于中取要义者。<a id="a-II"></a>说余修多罗。<a id="a-IJ"></a>持莫忘失。<a id="a-IK"></a>诸比丘半呗。<a id="a-IL"></a>佛言。<a id="a-IM"></a>不得半呗。<a id="a-IN"></a>半呗者。<a id="a-IO"></a>突吉罗。<a id="a-IP"></a>诸比丘两人共呗恼众。<a id="a-IQ"></a>佛言。<a id="a-IR"></a>不得两人共呗。<a id="a-IS"></a>共呗者。<a id="a-IT"></a>突吉罗。<a id="a-IU"></a>诸比丘各将众去。<a id="a-IV"></a>佛言。<a id="a-IW"></a>不得将众去。<a id="a-IX"></a>将去随事犯。<a id="a-IY"></a>不犯者。<a id="a-IZ"></a>自去。<a id="a-Ia"></a>不为法故去。<a id="a-Ib"></a>又复诸比丘说法中自活。<a id="a-Ic"></a>佛言。<a id="a-Id"></a>不得说法中自活。<a id="a-Ie"></a>若众中无能诵呗。<a id="a-If"></a>当次第差。<a id="a-Ig"></a>若都无者。<a id="a-Ih"></a>各诵一偈。</p>
  <p id="aIi">云何不呗。<a id="a-Ij"></a>于中有能者请说。<a id="a-Ik"></a>请而不说。<a id="a-Il"></a>犯偷罗遮。</p>
  <p id="aIm">云何求安居。<a id="a-In"></a>欲安居时。<a id="a-Io"></a>当好筹量已安居。<a id="a-Ip"></a>此住处得同意不。<a id="a-Iq"></a>安乐住不。<a id="a-Ir"></a>共语共坐不。<a id="a-Is"></a>复有随病饮食易得不。<a id="a-It"></a>病时医药可得不。<a id="a-Iu"></a>有看病人不。<a id="a-Iv"></a>有持修多罗。<a id="a-Iw"></a>毗尼。<a id="a-Ix"></a>摩得勒伽阿毗昙不。<a id="a-Iy"></a>比丘无有斗诤相言不。<a id="a-Iz"></a>众僧不破不。<a id="a-J0"></a>如是筹量已安居。</p>
  <p id="aJ1">云何安居。<a id="a-J2"></a>安居中无事。<a id="a-J3"></a>不得出界一宿。<a id="a-J4"></a>若有事当受七日法。<a id="a-J5"></a>或为偷婆。<a id="a-J6"></a>或为和上阿阇梨病。<a id="a-J7"></a>或为法。<a id="a-J8"></a>如是等因缘听出。</p>
  <p id="aJ9">云何安居上座。<a id="a-JA"></a>安居上座当知僧坊禅窟破坏者。<a id="a-JB"></a>当使修治劝化料理。</p>
  <p id="aJC">云何过安居竟。<a id="a-JD"></a>过安居竟。<a id="a-JE"></a>有三业。<a id="a-JF"></a>谓衣器迦絺那衣。<a id="a-JG"></a>安居中得不得。<a id="a-JH"></a>用作迦絺那衣。</p>
  <p id="aJI">云何众。<a id="a-JJ"></a>比丘当观众。<a id="a-JK"></a>谁善威仪。<a id="a-JL"></a>谁恶威仪。<a id="a-JM"></a>有恶威仪者当折伏。<a id="a-JN"></a>刹利众乃至居士众。</p>
  <p id="aJO">云何入众。<a id="a-JP"></a>如是入刹利众。<a id="a-JQ"></a>如是入婆罗门众。<a id="a-JR"></a>如是入沙门众。<a id="a-JS"></a>如是入居士众。<a id="a-JT"></a>如是行如是住。<a id="a-JU"></a>如是坐如是语。<a id="a-JV"></a>如是默然。</p>
  <p id="aJW">云何安居中。<a id="a-JX"></a>安居中比丘不得种种世间语论。<a id="a-JY"></a>谓国事大臣斗战胜负。<a id="a-JZ"></a>畜生饿鬼。<a id="a-Ja"></a>男女淫欲饮食等事。</p>
  <p id="aJb">云何安居中上座。<a id="a-Jc"></a>安居中上座当观众安乐不。<a id="a-Jd"></a>安乐者默然。<a id="a-Je"></a>不安乐者。<a id="a-Jf"></a>随顺说法。</p>
  <p id="aJg">云何布萨。<a id="a-Jh"></a>布萨有五种。<a id="a-Ji"></a>说不说。<a id="a-Jj"></a>与清净。<a id="a-Jk"></a>自恣。<a id="a-Jl"></a>布萨事。<a id="a-Jm"></a>广说如布萨。</p>
  <p id="aJn">云何说戒。<a id="a-Jo"></a>说戒有五种。<a id="a-Jp"></a>广说如前。</p>
  <p id="aJq">云何说戒者。<a id="a-Jr"></a>说戒比丘当使利次第说。<a id="a-Js"></a>莫使文句脱失。<a id="a-Jt"></a>当自观身。<a id="a-Ju"></a>从前十五日来犯戒。<a id="a-Jv"></a>不犯戒者。<a id="a-Jw"></a>得同意即忏悔。<a id="a-Jx"></a>不得同意心念。<a id="a-Jy"></a>得同意当悔。<a id="a-Jz"></a>如波罗从木叉修行。</p>
  <p id="aK0">云何说戒上座。<a id="a-K1"></a>若打揵椎时。<a id="a-K2"></a>自观身不犯戒耶。<a id="a-K3"></a>若犯戒。<a id="a-K4"></a>如前说。</p>
  <p id="aK5">云何上座。<a id="a-K6"></a>上座比丘当观年少比丘。<a id="a-K7"></a>年少比丘在大小行处。<a id="a-K8"></a>当看莫令作犯戒事。<a id="a-K9"></a>若打揵椎时。<a id="a-KA"></a>在众上座。</p>
  <p id="aKB">云何中座。<a id="a-KC"></a>中座比丘随上座入聚落。<a id="a-KD"></a>若上座大小行未竟。<a id="a-KE"></a>小远当待。<a id="a-KF"></a>若不出而远去者待来。</p>
  <p id="aKG">云何下座。<a id="a-KH"></a>下座比丘食时应出食。<a id="a-KI"></a>若行水时观早晚待上座。<a id="a-KJ"></a>应扫地瞿摩耶涂。<a id="a-KK"></a>敷卧具与水食。<a id="a-KL"></a>食旦钵那时。<a id="a-KM"></a>复行水应请食。<a id="a-KN"></a>应浴室中然火取水。<a id="a-KO"></a>应取樵着浴室中。<a id="a-KP"></a>取油瞿摩耶土屑。<a id="a-KQ"></a>水受揩身为揩身。<a id="a-KR"></a>当弃除粪。<a id="a-KS"></a>一切重事悉应作。</p>
  <p id="aKT">云何浴室下声。<a id="a-KU"></a>入浴室整威仪。</p>
  <p id="aKV">云何洗浴。<a id="a-KW"></a>世尊听比丘洗浴。<a id="a-KX"></a>洗浴有五种功德。<a id="a-KY"></a>如契经说。<a id="a-KZ"></a>复有五种功德。<a id="a-Ka"></a>谓除风除冷除热除垢起厌患。<a id="a-Kb"></a>浴时白和上阿阇梨。<a id="a-Kc"></a>浴时在上座后坐。<a id="a-Kd"></a>不得在前。<a id="a-Ke"></a>向火令水调适。<a id="a-Kf"></a>若冷热应语他。<a id="a-Kg"></a>不白和上阿阇梨。<a id="a-Kh"></a>不得为他揩身。<a id="a-Ki"></a>身亦不得受揩。<a id="a-Kj"></a>若和上阿阇梨相嫌处。<a id="a-Kk"></a>不得亲近。<a id="a-Kl"></a>浴室中坐物瓮器应举置本处。<a id="a-Km"></a>广说如毗尼。</p>
  <p id="aKn">云何浴室上座。<a id="a-Ko"></a>浴室上座下座比丘先浴已汗出。<a id="a-Kp"></a>不得使起。<a id="a-Kq"></a>云何和上。<a id="a-Kr"></a>和上当教诫弟子诵经。<a id="a-Ks"></a>教义摄。<a id="a-Kt"></a>教令坐禅。<a id="a-Ku"></a>教离恶知识。<a id="a-Kv"></a>使亲近善知识。<a id="a-Kw"></a>复与衣钵卧具医药。<a id="a-Kx"></a>摄取犯戒。<a id="a-Ky"></a>教使悔过。</p>
  <p id="aKz">云何弟子。<a id="a-L0"></a>弟子应惭愧和上。<a id="a-L1"></a>应承事看视。<a id="a-L2"></a>所作应白。<a id="a-L3"></a>应在和上前现相处立。<a id="a-L4"></a>行时随逐。<a id="a-L5"></a>当为和上求衣钵等。<a id="a-L6"></a>如前为弟子说。<a id="a-L7"></a>若善法不增长者应语和上。<a id="a-L8"></a>与我某甲比丘和上。<a id="a-L9"></a>应观是比丘。<a id="a-LA"></a>此比丘行云何眷属。<a id="a-LB"></a>云何能教诫。<a id="a-LC"></a>不如是筹量已使去。<a id="a-LD"></a>若彼复不增长。<a id="a-LE"></a>复应去。</p>
  <p id="aLF">云何阿阇梨。<a id="a-LG"></a>广说如前。</p>
  <p id="aLH">云何近住弟子。<a id="a-LI"></a>广说如共行弟子。</p>
  <p id="aLJ">云何沙弥。<a id="a-LK"></a>亦如共行弟子。<a id="a-LL"></a>差别者。<a id="a-LM"></a>沙弥应净花果杨枝草已使令作净。</p>
  <p id="aLN">云何治罪。<a id="a-LO"></a>若比丘犯罪当作方便。<a id="a-LP"></a>问令彼自说。<a id="a-LQ"></a>若不自说者。<a id="a-LR"></a>不得即出罪。<a id="a-LS"></a>先当觅伴。<a id="a-LT"></a>若王若王子。<a id="a-LU"></a>若王臣有大力者。<a id="a-LV"></a>得伴已。<a id="a-LW"></a>然后出彼罪。<a id="a-LX"></a>云何后行比丘。<a id="a-LY"></a>后行比丘不得在前行。<a id="a-LZ"></a>不得前坐。<a id="a-La"></a>不白上座。<a id="a-Lb"></a>不得语。<a id="a-Lc"></a>问时当语上座。<a id="a-Ld"></a>语时中间不得作乱语。<a id="a-Le"></a>上座说非法时当谏。<a id="a-Lf"></a>说法者随喜。<a id="a-Lg"></a>得如法利养当取。</p>
  <p id="aLh">云何入家。<a id="a-Li"></a>比丘入白衣家。<a id="a-Lj"></a>不得调戏。<a id="a-Lk"></a>不得举眼视。</p>
  <p id="aLl">云何入白衣舍。<a id="a-Lm"></a>比丘失念入白衣舍。<a id="a-Ln"></a>有五种失。<a id="a-Lo"></a>不白入坐。<a id="a-Lp"></a>食家中坐。<a id="a-Lq"></a>屏覆处坐。<a id="a-Lr"></a>别众食无净人。<a id="a-Ls"></a>为女说法。<a id="a-Lt"></a>正念者无此过。</p>
  <p id="aLu">云何入家坐。<a id="a-Lv"></a>入家坐比丘不得说畜生国土饮食等。<a id="a-Lw"></a>当为说法。<a id="a-Lx"></a>令入正见。<a id="a-Ly"></a>行布施。<a id="a-Lz"></a>调伏诸根。<a id="a-M0"></a>修梵行。<a id="a-M1"></a>布萨受戒三归。</p>
  <p id="aM2">云何白衣家上座。<a id="a-M3"></a>白衣家上座当教诫年少比丘。<a id="a-M4"></a>勿使调戏。</p>
  <p id="aM5">云何共语旧住比丘。<a id="a-M6"></a>客比丘来先意问讯。<a id="a-M7"></a>善来善来。<a id="a-M8"></a>软语爱语。<a id="a-M9"></a>含笑现前。<a id="a-MA"></a>不皱眉见。<a id="a-MB"></a>客比丘来当欢喜。<a id="a-MC"></a>问道路不疲耶。<a id="a-MD"></a>饮食不失时耶。<a id="a-ME"></a>不大疲极耶。<a id="a-MF"></a>当问几腊。<a id="a-MG"></a>若是上座起作礼。<a id="a-MH"></a>取衣钵敷座。<a id="a-MI"></a>为洗足取水。<a id="a-MJ"></a>随力所能供养。<a id="a-MK"></a>与好卧具。</p>
  <p id="aML">云何消息。<a id="a-MM"></a>若客比丘至寺不应便求房舍卧具。<a id="a-MN"></a>且坐一处默然。<a id="a-MO"></a>齐整威仪。</p>
  <p id="aMP">云何空中。<a id="a-MQ"></a>空中一切羯磨不得作。<a id="a-MR"></a>比丘不得空中行。<a id="a-MS"></a>除明相出。<a id="a-MT"></a>安居中除受七夜。</p>
  <p id="aMU">云何迦絺那。<a id="a-MV"></a>若比丘受迦絺那有七利。<a id="a-MW"></a>随意畜衣。<a id="a-MX"></a>不着僧伽梨入聚落。<a id="a-MY"></a>别众食。<a id="a-MZ"></a>数数食。<a id="a-Ma"></a>不白入聚落。<a id="a-Mb"></a>迦絺那功德利。<a id="a-Mc"></a>着缦衣入聚落。</p>
  <p id="aMd">云何经行。<a id="a-Me"></a>比丘经行时有上座在前者当白。<a id="a-Mf"></a>不得摇身行。<a id="a-Mg"></a>不得大驶驶。<a id="a-Mh"></a>不得大低头缩。<a id="a-Mi"></a>摄诸根心不外缘。<a id="a-Mj"></a>当正直行。<a id="a-Mk"></a>行不能直者安绳。</p>
  <p id="aMl">云何漉水囊。<a id="a-Mm"></a>无漉水囊不得远行。<a id="a-Mn"></a>除江水净除涌泉净。<a id="a-Mo"></a>除半由延内。<a id="a-Mp"></a>若半由延内寺寺相接。<a id="a-Mq"></a>不持漉水囊。<a id="a-Mr"></a>不犯。</p>
  <p id="aMs">云何下风。<a id="a-Mt"></a>下风出时不得作声。</p>
  <p id="aMu">云何入厕。<a id="a-Mv"></a>比丘入厕时。<a id="a-Mw"></a>先弹指作相。<a id="a-Mx"></a>使内人觉知。<a id="a-My"></a>当正念入。<a id="a-Mz"></a>好摄衣好正。<a id="a-N0"></a>当中安身。<a id="a-N1"></a>欲出者令出。<a id="a-N2"></a>不肯出者勿强出。</p>
  <p id="aN3">云何厕边。<a id="a-N4"></a>比丘不得厕边浣衣割截衣缝染衣。<a id="a-N5"></a>不得捉经。<a id="a-N6"></a>不得诵经。<a id="a-N7"></a>不得作白。<a id="a-N8"></a>不得经行。<a id="a-N9"></a>一切事不得作。<a id="a-NA"></a>除厕相连。</p>
  <p id="aNB">云何厕屐。<a id="a-NC"></a>比丘当徐徐蹋上。<a id="a-ND"></a>不得污屐。</p>
  <p id="aNE">云何厕。<a id="a-NF"></a>上坐年少比丘先入。<a id="a-NG"></a>不得使出。</p>
  <p id="aNH">云何洗。<a id="a-NI"></a>若比丘不洗大小便。<a id="a-NJ"></a>不得礼拜受礼。<a id="a-NK"></a>不得坐卧僧卧具上。<a id="a-NL"></a>除无水处。<a id="a-NM"></a>若为非人所嗔。<a id="a-NN"></a>水神嗔。<a id="a-NO"></a>或服药。</p>
  <p id="aNP">云何大行已洗手处。<a id="a-NQ"></a>洗手处边不得浣衣等。<a id="a-NR"></a>如前说。</p>
  <p id="aNS">云何洗处。<a id="a-NT"></a>洗处屐徐徐洗。<a id="a-NU"></a>不得污湿屐。</p>
  <p id="aNV">云何小便。<a id="a-NW"></a>比丘不得处处小便。<a id="a-NX"></a>应在一处作坑。</p>
  <p id="aNY">云何小便处。<a id="a-NZ"></a>近小便处。<a id="a-Na"></a>不得浣衣等。<a id="a-Nb"></a>如前说。</p>
  <p id="aNc">云何小便屐。<a id="a-Nd"></a>比丘徐徐小便。<a id="a-Ne"></a>不得污湿屐。</p>
  <p id="aNf">云何小便上座。<a id="a-Ng"></a>下座比丘已小便。<a id="a-Nh"></a>不得使起。</p>
  <p id="aNi">云何筹草。<a id="a-Nj"></a>不得利刮。<a id="a-Nk"></a>不得用草拭。<a id="a-Nl"></a>用细软滑物。<a id="a-Nm"></a>若用石木。</p>
  <p id="aNn">云何唾。<a id="a-No"></a>唾不得作声。<a id="a-Np"></a>不得在上座前唾。<a id="a-Nq"></a>不得唾净地。<a id="a-Nr"></a>不得在食前唾。<a id="a-Ns"></a>若不可忍起避去。<a id="a-Nt"></a>莫令余人得恼。</p>
  <p id="aNu">云何器。<a id="a-Nv"></a>世尊听诸比丘畜二种器。<a id="a-Nw"></a>熏钵器。<a id="a-Nx"></a>唾器。<a id="a-Ny"></a>当好守护。<a id="a-Nz"></a>勿令破坏。<a id="a-O0"></a>妨废更求难。</p>
  <p id="aO1">云何齿木。<a id="a-O2"></a>齿木不得太大太小。<a id="a-O3"></a>不得太长太短。<a id="a-O4"></a>上者十二指。<a id="a-O5"></a>下者六指。<a id="a-O6"></a>不得上座前嚼齿木。<a id="a-O7"></a>有三事应屏处。<a id="a-O8"></a>谓大小便嚼齿木。<a id="a-O9"></a>不得在净处树下墙边嚼齿木。</p>
  <p id="aOA">云何扬齿。<a id="a-OB"></a>不得太利。<a id="a-OC"></a>不得疾疾刺齿。<a id="a-OD"></a>间应徐徐挑。<a id="a-OE"></a>勿使伤肉。</p>
  <p id="aOF">云何刮舌。<a id="a-OG"></a>不得用利物刮。<a id="a-OH"></a>不得疾疾刮。<a id="a-OI"></a>当徐徐勿使伤舌。</p>
  <p id="aOJ">云何挑耳。<a id="a-OK"></a>不得用利物挑。<a id="a-OL"></a>不得疾疾挑。<a id="a-OM"></a>勿令伤肉。</p>
  <p id="aON">云何威仪。<a id="a-OO"></a>一切沙门所生功德是威仪。<a id="a-OP"></a>与上相违。<a id="a-OQ"></a>名不威仪。</p>
  <p id="aOR">云何三聚。<a id="a-OS"></a>谓受戒聚。<a id="a-OT"></a>相应聚。<a id="a-OU"></a>威仪聚。</p>
  <p id="aOV">佛说摩得勒伽善诵竟。</p>
 </body>
</html>