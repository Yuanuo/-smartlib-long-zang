<!doctype html>
<html id="z3IBVBKs8" data-ver="1018">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第九</h1>
  <p id="a2">问若可信优婆夷语诸比丘。<a id="a-3"></a>我见某甲比丘犯四波罗夷。<a id="a-4"></a>得用是语治比丘不。<a id="a-5"></a>答得治。<a id="a-6"></a>问若可信优婆夷语诸比丘。<a id="a-7"></a>我见某甲比丘身分中作淫。<a id="a-8"></a>用是语治不。<a id="a-9"></a>答言。<a id="a-A"></a>不得。</p>
  <p id="aB">问可信优婆夷语诸比丘。<a id="a-C"></a>某甲比丘共刹利女作淫。<a id="a-D"></a>用是语治比丘不。<a id="a-E"></a>答不得。<a id="a-F"></a>何以故。<a id="a-G"></a>不用是语治耶。<a id="a-H"></a>答比丘不自言故。<a id="a-I"></a>若二人共见者。<a id="a-J"></a>当问二人。<a id="a-K"></a>若二人语同比丘自言。<a id="a-L"></a>可用是语治。<a id="a-M"></a>如刹利女。<a id="a-N"></a>婆罗门女毗舍女首陀罗女亦如是。<a id="a-O"></a>若可信优婆夷语诸比丘。<a id="a-P"></a>我见某甲去时小便道作淫。<a id="a-Q"></a>当用是语治不。<a id="a-R"></a>答若有二人当问同者。<a id="a-S"></a>应治。<a id="a-T"></a>口中亦如是。<a id="a-U"></a>大便道作淫。<a id="a-V"></a>亦如是。</p>
  <p id="aW">若可信优婆夷言。<a id="a-X"></a>我见某甲比丘非时食怛钵那。<a id="a-Y"></a>应问是比丘。<a id="a-Z"></a>比丘言我食糖。<a id="a-a"></a>当用是语治。<a id="a-b"></a>糖浆蜜酒亦如是。</p>
  <p id="ac">若有比丘非时食糖。<a id="a-d"></a>可信优婆夷言。<a id="a-e"></a>我见非时食肉。<a id="a-f"></a>亦应令是比丘自言已用是语治。<a id="a-g"></a>啖酥啖食亦如是。</p>
  <p id="ah">比丘齿外出不净。<a id="a-i"></a>可信优婆夷见已。<a id="a-j"></a>语诸比丘。<a id="a-k"></a>我见某甲比丘口中作淫。<a id="a-l"></a>亦应令是比丘自言用是语治。<a id="a-m"></a>髀中出精亦如是。<a id="a-n"></a>大小便处亦如是。</p>
  <p id="ao">二可信优婆夷共道行。<a id="a-p"></a>见二比丘共道行。<a id="a-q"></a>一优婆夷见一比丘出精。<a id="a-r"></a>一优婆夷见一比丘摩触身。<a id="a-s"></a>亦应令是比丘自言。<a id="a-t"></a>应用是语治二人。<a id="a-u"></a>见众多亦如是。<a id="a-v"></a>坐卧亦如是。<a id="a-w"></a>优婆夷了了见罪已。<a id="a-x"></a>可用是语治。</p>
  <p id="ay">可信优婆夷语诸比丘。<a id="a-z"></a>我见某甲比丘犯后四篇罪。<a id="a-10"></a>亦应令是比丘自言。<a id="a-11"></a>用是语治。</p>
  <p id="a12">又复优婆夷见比丘犯十三僧伽婆尸沙。<a id="a-13"></a>亦应令是比丘自言用是语治。<a id="a-14"></a>后三篇亦如是。</p>
  <p data-pb></p>
  <h2 id="a15">问三十事</h2>
  <p id="a16">问若有比丘得少片衣。<a id="a-17"></a>不受持。<a id="a-18"></a>应舍不。<a id="a-19"></a>答不应舍。<a id="a-1A"></a>应受持不。<a id="a-1B"></a>答不应受持。<a id="a-1C"></a>若比丘失尼萨耆衣。<a id="a-1D"></a>云何忏悔。<a id="a-1E"></a>答尼萨耆悔。</p>
  <p id="a1F">问如佛所说。<a id="a-1G"></a>过十夜衣。<a id="a-1H"></a>尼萨耆波夜提。<a id="a-1I"></a>颇有畜过十夜衣不犯耶。<a id="a-1J"></a>答有。<a id="a-1K"></a>若比丘不净物杂作衣。<a id="a-1L"></a>谓骆驼毛牛毛。<a id="a-1M"></a>犯突吉罗。<a id="a-1N"></a>若比丘得衣已。<a id="a-1O"></a>五日中狂。<a id="a-1P"></a>至何时犯耶。<a id="a-1Q"></a>答得本心时。</p>
  <p id="a1R">问如佛所说。<a id="a-1S"></a>过十夜衣。<a id="a-1T"></a>尼萨耆波夜提。<a id="a-1U"></a>颇有终身畜不犯耶。<a id="a-1V"></a>答有。<a id="a-1W"></a>十夜内命终。<a id="a-1X"></a>或以不净物杂。<a id="a-1Y"></a>如前说。<a id="a-1Z"></a>过十夜衣一夜离宿耶。<a id="a-1a"></a>答有。<a id="a-1b"></a>若比丘离衣宿。<a id="a-1c"></a>或频日得衣。</p>
  <p id="a1d">问得用众僧衣受作三衣不。<a id="a-1e"></a>答得受。<a id="a-1f"></a>若受持已离宿应舍不。<a id="a-1g"></a>答不得舍。<a id="a-1h"></a>唯作波夜提悔。</p>
  <p id="a1i">问若比丘界内着衣出界外。<a id="a-1j"></a>界外着衣入界内。<a id="a-1k"></a>明相出离衣宿不。<a id="a-1l"></a>答离衣宿。<a id="a-1m"></a>衣着地。<a id="a-1n"></a>空中明相出。<a id="a-1o"></a>空中着衣在地。<a id="a-1p"></a>明相出亦如是。<a id="a-1q"></a>奇界不离衣宿。<a id="a-1r"></a>无界处住去衣。<a id="a-1s"></a>远近名离衣宿耶。<a id="a-1t"></a>答随众僧篱墙大小。<a id="a-1u"></a>或坑堑。<a id="a-1v"></a>比丘于是内着衣。<a id="a-1w"></a>随意明相出。<a id="a-1x"></a>学戒人三衣。<a id="a-1y"></a>比丘尼五衣。<a id="a-1z"></a>学戒尼五衣亦如是。</p>
  <p id="a20">问如佛所说。<a id="a-21"></a>畜一月衣。<a id="a-22"></a>颇有畜过一月衣不犯尼萨耆波夜提耶。<a id="a-23"></a>答有。<a id="a-24"></a>不净衣。<a id="a-25"></a>如前说。<a id="a-26"></a>过一月畜。<a id="a-27"></a>突吉罗。<a id="a-28"></a>畜减量衣过一月。<a id="a-29"></a>突吉罗。</p>
  <p id="a2A">问如佛所说。<a id="a-2B"></a>畜一月衣。<a id="a-2C"></a>何等衣。<a id="a-2D"></a>答谓净衣。<a id="a-2E"></a>云何净衣。<a id="a-2F"></a>佛所不遮衣是。</p>
  <p id="a2G">问如佛所说。<a id="a-2H"></a>若使非亲里比丘尼浣故衣染打。<a id="a-2I"></a>尼萨耆波夜提。<a id="a-2J"></a>颇有比丘使非亲里比丘尼浣染打不犯尼萨耆波夜提耶。<a id="a-2K"></a>答有。<a id="a-2L"></a>已浣更使浣。<a id="a-2M"></a>突吉罗。<a id="a-2N"></a>手印遣信展转使浣。<a id="a-2O"></a>皆突吉罗。<a id="a-2P"></a>使浣未应浣衣。<a id="a-2Q"></a>使浣众僧衣。<a id="a-2R"></a>尼萨耆衣。<a id="a-2S"></a>净施衣。<a id="a-2T"></a>频日衣。<a id="a-2U"></a>皆突吉罗。<a id="a-2V"></a>染打亦如是。</p>
  <p id="a2W">问颇有比丘着净衣入聚落衣不离身尼萨耆波夜提耶。<a id="a-2X"></a>答有。<a id="a-2Y"></a>若比丘入白衣舍。<a id="a-2Z"></a>着衣大小行泥土污。<a id="a-2a"></a>非亲里比丘尼为除去。<a id="a-2b"></a>尼萨耆波夜提。<a id="a-2c"></a>使浣不净衣。<a id="a-2d"></a>突吉罗。<a id="a-2e"></a>使比丘尼浣衣时。<a id="a-2f"></a>比丘尼转根。<a id="a-2g"></a>突吉罗。<a id="a-2h"></a>染打亦如是。<a id="a-2i"></a>自转根亦如是。<a id="a-2j"></a>使本犯戒比丘尼浣染打。<a id="a-2k"></a>突吉罗。<a id="a-2l"></a>使贼住不共住本不和合污染比丘尼人浣。<a id="a-2m"></a>皆突吉罗。</p>
  <p id="a2n">如佛所说。<a id="a-2o"></a>若比丘非亲里居士居士妇边乞衣。<a id="a-2p"></a>尼萨耆波夜提。<a id="a-2q"></a>颇有从非亲里居士居士妇乞衣不犯耶。<a id="a-2r"></a>答有。<a id="a-2s"></a>身动索得衣。<a id="a-2t"></a>突吉罗。<a id="a-2u"></a>从黄门乞衣。<a id="a-2v"></a>突吉罗。<a id="a-2w"></a>俱黄门。<a id="a-2x"></a>突吉罗。<a id="a-2y"></a>俱二根。<a id="a-2z"></a>突吉罗。<a id="a-30"></a>本犯戒。<a id="a-31"></a>突吉罗。<a id="a-32"></a>本不和合。<a id="a-33"></a>贼住。<a id="a-34"></a>别住。<a id="a-35"></a>污染比丘尼亦如是。<a id="a-36"></a>非亲里亲里想乞。<a id="a-37"></a>突吉罗。<a id="a-38"></a>疑乞。<a id="a-39"></a>突吉罗。<a id="a-3A"></a>亲里非亲里想乞。<a id="a-3B"></a>突吉罗。<a id="a-3C"></a>疑乞。<a id="a-3D"></a>突吉罗。<a id="a-3E"></a>遣使手印展转乞。<a id="a-3F"></a>皆突吉罗未受具戒时乞未受具戒时得。<a id="a-3G"></a>突吉罗。<a id="a-3H"></a>未受具戒时乞。<a id="a-3I"></a>受具戒时得。<a id="a-3J"></a>突吉罗。<a id="a-3K"></a>未受具戒时乞。<a id="a-3L"></a>受具戒已得。<a id="a-3M"></a>突吉罗。<a id="a-3N"></a>余句亦如是。<a id="a-3O"></a>乞时比丘转根作比丘尼。<a id="a-3P"></a>突吉罗。<a id="a-3Q"></a>比丘尼乞时转根作比丘。<a id="a-3R"></a>突吉罗。</p>
  <p id="a3S">若为他作往索得。<a id="a-3T"></a>突吉罗。<a id="a-3U"></a>为比丘尼式叉摩那沙弥沙弥尼作。<a id="a-3V"></a>比丘往索得。<a id="a-3W"></a>突吉罗。<a id="a-3X"></a>为得多比丘作一人索得。<a id="a-3Y"></a>突吉罗。<a id="a-3Z"></a>为二人作索得。<a id="a-3a"></a>突吉罗。<a id="a-3b"></a>为比丘作比丘尼式叉摩那沙弥沙弥尼索得。<a id="a-3c"></a>突吉罗。</p>
  <p id="a3d">未受具戒时。<a id="a-3e"></a>为作衣。<a id="a-3f"></a>未受具戒时得。<a id="a-3g"></a>突吉罗。<a id="a-3h"></a>如是应广说。<a id="a-3i"></a>黄门等亦如前说。</p>
  <p id="a3j">为非人作衣索得。<a id="a-3k"></a>突吉罗。<a id="a-3l"></a>为天龙夜叉乾闼婆紧那罗饿鬼鸠槃茶毗舍遮富单那作衣往索得。<a id="a-3m"></a>皆突吉罗。<a id="a-3n"></a>本犯戒人亦如是。<a id="a-3o"></a>比丘尼等亦如是。</p>
  <p id="a3p">问如佛所说。<a id="a-3q"></a>四语五语六语默然索不得。<a id="a-3r"></a>尼萨耆波夜提。<a id="a-3s"></a>颇有过五六语索得不犯耶。<a id="a-3t"></a>答有。<a id="a-3u"></a>从非人索。<a id="a-3v"></a>突吉罗。<a id="a-3w"></a>或人与衣直着沙门婆罗门所过五六语索。<a id="a-3x"></a>突吉罗。<a id="a-3y"></a>非人衣直着沙门婆罗门所亦如是。<a id="a-3z"></a>沙门婆罗门衣直着非人所亦如是。<a id="a-40"></a>本犯戒人乃至污染比丘尼人。<a id="a-41"></a>亦如是。<a id="a-42"></a>颇有未受具戒人过五云语索犯尼萨耆波夜提耶。<a id="a-43"></a>答有。<a id="a-44"></a>学戒人。</p>
  <p id="a45">问如佛所说。<a id="a-46"></a>新俱絁耶作敷具。<a id="a-47"></a>尼萨耆波夜提。<a id="a-48"></a>颇有比丘新俱絁耶作敷具不犯尼萨耆波夜提耶。<a id="a-49"></a>答有。<a id="a-4A"></a>为他作。<a id="a-4B"></a>突吉罗。<a id="a-4C"></a>他作未成为成。<a id="a-4D"></a>突吉罗。<a id="a-4E"></a>若不净物杂作。<a id="a-4F"></a>突吉罗。<a id="a-4G"></a>修伽陀衣等量作。<a id="a-4H"></a>突吉罗。</p>
  <p id="a4I">问如佛所说。<a id="a-4J"></a>若比丘纯净黑羺羊毛作敷具。<a id="a-4K"></a>尼萨耆波夜提。<a id="a-4L"></a>颇有比丘纯作不犯耶。<a id="a-4M"></a>答有。<a id="a-4N"></a>如前说。<a id="a-4O"></a>未受具戒时作。<a id="a-4P"></a>未受具戒时成。<a id="a-4Q"></a>突吉罗。<a id="a-4R"></a>未受具戒时作。<a id="a-4S"></a>受具戒时成。<a id="a-4T"></a>突吉罗。<a id="a-4U"></a>如是应作七句。<a id="a-4V"></a>本犯戒。<a id="a-4W"></a>本不和合。<a id="a-4X"></a>贼住。<a id="a-4Y"></a>污染比丘尼人作。<a id="a-4Z"></a>皆突吉罗。<a id="a-4a"></a>颇有未受具戒人作犯尼萨耆波夜提耶。<a id="a-4b"></a>答有。<a id="a-4c"></a>谓学戒人。</p>
  <p id="a4d">问如佛所说。<a id="a-4e"></a>若比丘减六年更作新敷具。<a id="a-4f"></a>不犯尼萨耆波夜提耶。<a id="a-4g"></a>答有。<a id="a-4h"></a>谓狂痴不犯。<a id="a-4i"></a>为他作。<a id="a-4j"></a>他作未成。<a id="a-4k"></a>为成不净杂净杂净。<a id="a-4l"></a>皆突吉罗。<a id="a-4m"></a>作方便已罢道。<a id="a-4n"></a>更出家已成。<a id="a-4o"></a>突吉罗。<a id="a-4p"></a>作时转根作女人。<a id="a-4q"></a>复转根作男子成。<a id="a-4r"></a>突吉罗。<a id="a-4s"></a>本犯戒人。<a id="a-4t"></a>乃至污染比丘尼人。<a id="a-4u"></a>突吉罗。</p>
  <p id="a4v">问颇有未受具戒人作犯尼萨耆波夜提耶。<a id="a-4w"></a>答有。<a id="a-4x"></a>谓学戒未受具戒人作方便。<a id="a-4y"></a>未受具戒时成。<a id="a-4z"></a>突吉罗。<a id="a-50"></a>如是应作七句。</p>
  <p id="a51">空中持羊毛去。<a id="a-52"></a>突吉罗与化人持去。<a id="a-53"></a>突吉罗。<a id="a-54"></a>本犯戒人乃至污染比丘尼人。<a id="a-55"></a>皆突吉罗。<a id="a-56"></a>颇有非具戒人持去犯尼萨耆波夜提耶。<a id="a-57"></a>答有。<a id="a-58"></a>谓学戒人。</p>
  <p id="a59">问如佛所说。<a id="a-5A"></a>使非亲里比丘尼擘羺羊毛。<a id="a-5B"></a>犯尼萨耆波夜提。<a id="a-5C"></a>颇有比丘使非亲里比丘尼擘羺羊毛不犯耶。<a id="a-5D"></a>答有。<a id="a-5E"></a>已浣擘更使浣擘。<a id="a-5F"></a>突吉罗。<a id="a-5G"></a>遣使手印展转使浣。<a id="a-5H"></a>皆突吉罗。<a id="a-5I"></a>使他浣。<a id="a-5J"></a>突吉罗。<a id="a-5K"></a>使浣僧物。<a id="a-5L"></a>突吉罗。<a id="a-5M"></a>使浣尼萨耆物。<a id="a-5N"></a>突吉罗。<a id="a-5O"></a>骆驼毛杂。<a id="a-5P"></a>突吉罗。<a id="a-5Q"></a>牛毛鹿毛羖羊毛杂者使浣。<a id="a-5R"></a>突吉罗。<a id="a-5S"></a>染擘亦如是。<a id="a-5T"></a>本犯戒乃至污染比丘尼人亦如是。</p>
  <p id="a5U">问颇未受具戒人浣染擘。<a id="a-5V"></a>犯尼萨耆波夜提耶。<a id="a-5W"></a>答有。<a id="a-5X"></a>谓学戒人。</p>
  <p id="a5Y">问如佛所说。<a id="a-5Z"></a>若比丘自手取金银。<a id="a-5a"></a>若使人取。<a id="a-5b"></a>若教人取。<a id="a-5c"></a>尼萨耆波夜提。<a id="a-5d"></a>颇有比丘自取使人取教人取不犯尼萨耆波夜提耶。<a id="a-5e"></a>答有。<a id="a-5f"></a>谓不中用碎者大团。<a id="a-5g"></a>突吉罗。<a id="a-5h"></a>断坏。<a id="a-5i"></a>突吉罗。<a id="a-5j"></a>似金银。<a id="a-5k"></a>突吉罗。<a id="a-5l"></a>国土所讥。<a id="a-5m"></a>突吉罗。<a id="a-5n"></a>未坏相。<a id="a-5o"></a>突吉罗。<a id="a-5p"></a>国土不讥不犯。<a id="a-5q"></a>本犯戒乃至污染比丘尼。<a id="a-5r"></a>皆突吉罗。</p>
  <p id="a5s">问颇有非具戒人取金银尼萨耆波夜提耶。<a id="a-5t"></a>答有。<a id="a-5u"></a>谓学戒人。</p>
  <p id="a5v">问如佛所说。<a id="a-5w"></a>比丘以种种银买物。<a id="a-5x"></a>尼萨耆波夜提。<a id="a-5y"></a>颇有比丘以种种银买物不犯尼萨耆波夜提耶。<a id="a-5z"></a>答有。<a id="a-60"></a>谓用似银买物。<a id="a-61"></a>突吉罗。<a id="a-62"></a>非人天龙夜叉乾闼婆紧那罗摩睺罗伽饿鬼毗舍遮鸠槃茶富单那买物。<a id="a-63"></a>突吉罗。<a id="a-64"></a>共亲里狂散乱苦痛。<a id="a-65"></a>乃至污染比丘尼人买。<a id="a-66"></a>皆突吉罗。<a id="a-67"></a>学戒人买。<a id="a-68"></a>尼萨耆波夜提。<a id="a-69"></a>比丘买银时转根作比丘尼。<a id="a-6A"></a>突吉罗。<a id="a-6B"></a>比丘尼以银买物转根作比丘亦如是。<a id="a-6C"></a>未受具戒时买银。<a id="a-6D"></a>未受具戒时。<a id="a-6E"></a>得突吉罗。<a id="a-6F"></a>如是应作七句。</p>
  <p id="a6G">种种贩卖戒亦如是。</p>
  <p id="a6H">问如佛所说。<a id="a-6I"></a>畜长钵过十夜。<a id="a-6J"></a>尼萨耆波夜提。<a id="a-6K"></a>颇有过十夜不犯尼萨耆波夜提耶。<a id="a-6L"></a>答有。<a id="a-6M"></a>本犯戒。<a id="a-6N"></a>本不和合。<a id="a-6O"></a>贼住。<a id="a-6P"></a>污染比丘尼。<a id="a-6Q"></a>突吉罗。<a id="a-6R"></a>学戒人畜长钵过十夜。<a id="a-6S"></a>尼萨耆波夜提。<a id="a-6T"></a>畜坏钵。<a id="a-6U"></a>突吉罗。<a id="a-6V"></a>畜未熏钵。<a id="a-6W"></a>突吉罗。</p>
  <p id="a6X">问颇有比丘终身畜长钵不犯尼萨耆波夜提耶。<a id="a-6Y"></a>答有。<a id="a-6Z"></a>得钵已十夜内命终。<a id="a-6a"></a>若比丘狂心散乱心过十夜。<a id="a-6b"></a>不犯。</p>
  <p id="a6c">问颇有比丘久畜长钵不犯耶。<a id="a-6d"></a>答有。<a id="a-6e"></a>若比丘寄钵未至。<a id="a-6f"></a>或为他畜。</p>
  <p id="a6g">问颇有比丘一夜畜钵犯尼萨耆波夜提耶。<a id="a-6h"></a>答有。<a id="a-6i"></a>比丘转根作比丘尼。</p>
  <p id="a6j">问如佛所说。<a id="a-6k"></a>比丘尼一夜畜长钵。<a id="a-6l"></a>尼萨耆波夜提。<a id="a-6m"></a>颇有十夜畜不犯耶。<a id="a-6n"></a>答有。<a id="a-6o"></a>谓转根作比丘十夜畜。<a id="a-6p"></a>不犯。</p>
  <p id="a6q">问如佛所说。<a id="a-6r"></a>若比丘有钵更乞。<a id="a-6s"></a>尼萨耆波夜提。<a id="a-6t"></a>是钵应众中舍。<a id="a-6u"></a>若有比丘乞得众多钵。<a id="a-6v"></a>尽应僧中舍不。<a id="a-6w"></a>答不尽舍应舍一。<a id="a-6x"></a>余者应与同意。<a id="a-6y"></a>一切钵应行耶。<a id="a-6z"></a>答不应。<a id="a-70"></a>应行一。<a id="a-71"></a>何者应行。<a id="a-72"></a>意所贪乐者。<a id="a-73"></a>二人共得一钵。<a id="a-74"></a>突吉罗。<a id="a-75"></a>遣使手印乞。<a id="a-76"></a>突吉罗。<a id="a-77"></a>各相为乞。<a id="a-78"></a>突吉罗。<a id="a-79"></a>自物贸钵。<a id="a-7A"></a>突吉罗。<a id="a-7B"></a>知足物贸钵。<a id="a-7C"></a>突吉罗。<a id="a-7D"></a>从外道乞钵。<a id="a-7E"></a>突吉罗。<a id="a-7F"></a>从沙门婆罗门乞。<a id="a-7G"></a>突吉罗。<a id="a-7H"></a>本犯戒。<a id="a-7I"></a>乃至污比丘尼人乞。<a id="a-7J"></a>皆突吉罗。<a id="a-7K"></a>学戒人乞。<a id="a-7L"></a>尼萨耆波夜提。<a id="a-7M"></a>未受具戒时乞。<a id="a-7N"></a>未受具戒时。<a id="a-7O"></a>得突吉罗。<a id="a-7P"></a>如是应作七句。</p>
  <p id="a7Q">问如佛所说。<a id="a-7R"></a>若比丘与比丘衣已还夺。<a id="a-7S"></a>尼萨耆波夜提。<a id="a-7T"></a>颇有比丘还夺衣不犯耶。<a id="a-7U"></a>答有。<a id="a-7V"></a>谓受法比丘与不受法比丘衣已还夺。<a id="a-7W"></a>突吉罗。<a id="a-7X"></a>夺本犯戒人。<a id="a-7Y"></a>本不和合。<a id="a-7Z"></a>贼住。<a id="a-7a"></a>污染比丘尼人。<a id="a-7b"></a>突吉罗。<a id="a-7c"></a>夺减量衣。<a id="a-7d"></a>突吉罗。<a id="a-7e"></a>施已转根作比丘尼夺衣。<a id="a-7f"></a>突吉罗。<a id="a-7g"></a>受者转根作比丘尼夺衣。<a id="a-7h"></a>突吉罗。<a id="a-7i"></a>比丘尼与衣已转根作比丘夺衣。<a id="a-7j"></a>突吉罗。<a id="a-7k"></a>受者转根作比丘夺衣。<a id="a-7l"></a>突吉罗。</p>
  <p id="a7m">问若阿练若比丘怖畏处。<a id="a-7n"></a>三衣中一一衣着。<a id="a-7o"></a>白衣家内有因缘。<a id="a-7p"></a>出界外作意当还。<a id="a-7q"></a>还时诸难起。<a id="a-7r"></a>不得至衣所。<a id="a-7s"></a>离衣宿不。<a id="a-7t"></a>答不离衣宿。</p>
  <p id="a7u">问颇有比丘离六夜衣宿不犯尼萨耆耶。<a id="a-7v"></a>答有。<a id="a-7w"></a>谓不净衣。<a id="a-7x"></a>突吉罗。<a id="a-7y"></a>如是应作十句。<a id="a-7z"></a>若僧伽梨作羯磨已。<a id="a-80"></a>离宿不犯。</p>
  <p id="a81">问如佛所说。<a id="a-82"></a>余一月在乞雨衣。<a id="a-83"></a>半月中应作雨衣畜。<a id="a-84"></a>颇有比丘减一月乞过半月畜不犯尼萨耆耶。<a id="a-85"></a>答有。<a id="a-86"></a>谓不净衣。<a id="a-87"></a>突吉罗。<a id="a-88"></a>乞减量雨衣。<a id="a-89"></a>突吉罗。<a id="a-8A"></a>未至一月二人共乞雨衣。<a id="a-8B"></a>突吉罗。</p>
  <p id="a8C">问自恣已王作闰。<a id="a-8D"></a>得急施衣。<a id="a-8E"></a>当云何。<a id="a-8F"></a>答随数。<a id="a-8G"></a>安居月过十日。<a id="a-8H"></a>尼萨耆波夜提。<a id="a-8I"></a>急施衣不得作非时衣。</p>
  <p id="a8J">问如佛所说。<a id="a-8K"></a>急施衣过十日。<a id="a-8L"></a>尼萨耆波夜提。<a id="a-8M"></a>颇有过十日不犯耶。<a id="a-8N"></a>答有。<a id="a-8O"></a>若不净衣。<a id="a-8P"></a>突吉罗。<a id="a-8Q"></a>畜不净缕织衣。<a id="a-8R"></a>突吉罗。<a id="a-8S"></a>畜减量衣。<a id="a-8T"></a>突吉罗。<a id="a-8U"></a>本犯戒畜急施衣过十夜。<a id="a-8V"></a>突吉罗。<a id="a-8W"></a>乃至污染比丘尼人过十夜。<a id="a-8X"></a>突吉罗。<a id="a-8Y"></a>学戒人畜过十夜。<a id="a-8Z"></a>尼萨耆波夜提。</p>
  <p id="a8a">如佛所说。<a id="a-8b"></a>施僧衣已。<a id="a-8c"></a>自回向己。<a id="a-8d"></a>尼萨耆波夜提。<a id="a-8e"></a>颇有比丘回向己不犯耶。<a id="a-8f"></a>答有。<a id="a-8g"></a>谓父母衣施僧已回向己。<a id="a-8h"></a>突吉罗。<a id="a-8i"></a>未至界内回向己。<a id="a-8j"></a>突吉罗。<a id="a-8k"></a>施三人二人回向己亦如是。</p>
  <p id="a8l">问若比丘非时受甘蔗。<a id="a-8m"></a>非时压非时漉。<a id="a-8n"></a>非时煮非时受。<a id="a-8o"></a>得食不。<a id="a-8p"></a>答不得。<a id="a-8q"></a>八种浆五种脂亦如是。<a id="a-8r"></a>乳油肉等亦如是。</p>
  <p id="a8s">问时药非时药。<a id="a-8t"></a>七日药终身药。<a id="a-8u"></a>不手受不说受得服不。<a id="a-8v"></a>答不得。<a id="a-8w"></a>手受不说受得服不。<a id="a-8x"></a>答不经宿。<a id="a-8y"></a>病者得服。<a id="a-8z"></a>不病不得服。<a id="a-90"></a>即此药共诸药杂得服不。<a id="a-91"></a>不得服时药乃至共终身药。<a id="a-92"></a>杂非时得服不。<a id="a-93"></a>答不得服。<a id="a-94"></a>时药力故。<a id="a-95"></a>七日药七日服。<a id="a-96"></a>过七日不得服。<a id="a-97"></a>终身药杂七日药七日服。<a id="a-98"></a>时药时服。<a id="a-99"></a>非时药非时药服。<a id="a-9A"></a>七日药七日药服。<a id="a-9B"></a>终身药终身药服施合施应分别。</p>
  <p id="a9C">三十事竟。</p>
  <p id="a9D">问若比丘作外道服式舍戒不。<a id="a-9E"></a>答不舍戒。<a id="a-9F"></a>犯偷罗遮。<a id="a-9G"></a>若人问汝是谁。<a id="a-9H"></a>答是外道。<a id="a-9I"></a>故妄语。<a id="a-9J"></a>波夜提。</p>
  <p id="a9K">问若比丘作居士形舍戒不。<a id="a-9L"></a>答不舍戒。<a id="a-9M"></a>犯突吉罗。<a id="a-9N"></a>若人问汝是谁。<a id="a-9O"></a>答是居士。<a id="a-9P"></a>故妄语。<a id="a-9Q"></a>波夜提。<a id="a-9R"></a>余事随其义说。</p>
  <p id="a9S">比丘语比丘言。<a id="a-9T"></a>汝刹利种出家。<a id="a-9U"></a>乃至首陀罗出家。<a id="a-9V"></a>汝是剃师。<a id="a-9W"></a>故妄语。<a id="a-9X"></a>波夜提。</p>
  <p id="a9Y">若比丘天眼举他罪。<a id="a-9Z"></a>突吉罗。<a id="a-9a"></a>天耳亦如是。<a id="a-9b"></a>若比丘唱言。<a id="a-9c"></a>僧中有犯戒人。<a id="a-9d"></a>故妄语波夜提。<a id="a-9e"></a>汝是缺戒人。<a id="a-9f"></a>漏戒人。<a id="a-9g"></a>羸戒人。<a id="a-9h"></a>污戒人。<a id="a-9i"></a>故妄语。<a id="a-9j"></a>波夜提。<a id="a-9k"></a>教诫语不犯。<a id="a-9l"></a>语婆罗门出家比丘言。<a id="a-9m"></a>汝是剃师。<a id="a-9n"></a>突吉罗。<a id="a-9o"></a>问言。<a id="a-9p"></a>汝是谁。<a id="a-9q"></a>答言。<a id="a-9r"></a>我是比丘尼。<a id="a-9s"></a>故妄语。<a id="a-9t"></a>波夜提。</p>
  <p id="a9u">问比丘言。<a id="a-9v"></a>汝是谁耶。<a id="a-9w"></a>答我是沙弥。<a id="a-9x"></a>舍戒不。<a id="a-9y"></a>答不舍戒。<a id="a-9z"></a>故妄语。<a id="a-A0"></a>波夜提。<a id="a-A1"></a>我是沙弥尼白衣外道。<a id="a-A2"></a>外道出家。<a id="a-A3"></a>夜叉乾闼婆紧那罗摩睺罗伽鸠槃茶等亦如是。<a id="a-A4"></a>更以余事随其义。<a id="a-A5"></a>应当知。</p>
  <p id="aA6">问如佛所说。<a id="a-A7"></a>比丘毁呰语。<a id="a-A8"></a>波夜提。<a id="a-A9"></a>颇有毁呰语不犯耶。<a id="a-AA"></a>答有。<a id="a-AB"></a>谓本犯戒。<a id="a-AC"></a>乃至污染比丘尼毁呰语。<a id="a-AD"></a>突吉罗。<a id="a-AE"></a>非人出家毁呰语。<a id="a-AF"></a>突吉罗。<a id="a-AG"></a>天龙夜叉乾闼婆紧那罗摩睺罗伽。<a id="a-AH"></a>毗舍阇鸠槃茶等出家毁呰语。<a id="a-AI"></a>突吉罗。<a id="a-AJ"></a>毁呰如是等出家人。<a id="a-AK"></a>突吉罗。<a id="a-AL"></a>毁呰狂人散乱心苦病人聋哑。<a id="a-AM"></a>中国人毁呰边地人不解故。<a id="a-AN"></a>突吉罗。<a id="a-AO"></a>边地人毁呰中国人不解。<a id="a-AP"></a>突吉罗。<a id="a-AQ"></a>手印遣使。<a id="a-AR"></a>突吉罗。<a id="a-AS"></a>比丘毁呰性住比丘。<a id="a-AT"></a>波夜提。<a id="a-AU"></a>比丘毁呰比丘尼。<a id="a-AV"></a>突吉罗。<a id="a-AW"></a>比丘毁呰式叉摩那沙弥沙弥尼。<a id="a-AX"></a>突吉罗。<a id="a-AY"></a>比丘尼毁呰比丘尼。<a id="a-AZ"></a>波夜提。<a id="a-Aa"></a>比丘尼毁呰比丘。<a id="a-Ab"></a>突吉罗。<a id="a-Ac"></a>比丘尼毁呰式叉摩那沙弥沙弥尼。<a id="a-Ad"></a>突吉罗。<a id="a-Ae"></a>式叉摩那毁呰比丘比丘尼。<a id="a-Af"></a>突吉罗。<a id="a-Ag"></a>沙弥毁呰比丘比丘尼式叉摩那沙弥沙弥尼。<a id="a-Ah"></a>突吉罗。<a id="a-Ai"></a>沙弥尼亦如是。</p>
  <p id="aAj">比丘于性住比丘所。<a id="a-Ak"></a>行两舌。<a id="a-Al"></a>波夜提。<a id="a-Am"></a>比丘尼于比丘所。<a id="a-An"></a>行两舌。<a id="a-Ao"></a>式叉摩那沙弥沙弥尼所。<a id="a-Ap"></a>行两舌。<a id="a-Aq"></a>皆突吉罗。<a id="a-Ar"></a>比丘于比丘尼所。<a id="a-As"></a>行两舌。<a id="a-At"></a>式叉摩那沙弥沙弥尼所。<a id="a-Au"></a>行两舌。<a id="a-Av"></a>皆突吉罗。<a id="a-Aw"></a>五众如轮亦如是。<a id="a-Ax"></a>本犯戒。<a id="a-Ay"></a>乃至污染比丘尼人。<a id="a-Az"></a>聋盲喑哑所。<a id="a-B0"></a>行两舌。<a id="a-B1"></a>皆突吉罗。<a id="a-B2"></a>本犯戒人行两舌。<a id="a-B3"></a>突吉罗。<a id="a-B4"></a>本犯戒比丘尼。<a id="a-B5"></a>乃至污染比丘比丘尼。<a id="a-B6"></a>行两舌。<a id="a-B7"></a>突吉罗。<a id="a-B8"></a>聋盲喑哑人。<a id="a-B9"></a>行两舌。<a id="a-BA"></a>突吉罗。<a id="a-BB"></a>天龙夜叉乃至富单那出家作比丘。<a id="a-BC"></a>行两舌。<a id="a-BD"></a>突吉罗。<a id="a-BE"></a>如是人所。<a id="a-BF"></a>行两舌。<a id="a-BG"></a>突吉罗。<a id="a-BH"></a>在地向空中人。<a id="a-BI"></a>行两舌。<a id="a-BJ"></a>波夜提。<a id="a-BK"></a>在空中向地人。<a id="a-BL"></a>行两舌。<a id="a-BM"></a>波夜提。<a id="a-BN"></a>在界内向界外人两舌。<a id="a-BO"></a>波夜提。<a id="a-BP"></a>在界外向界内。<a id="a-BQ"></a>行两舌。<a id="a-BR"></a>波夜提。<a id="a-BS"></a>中国人向边地人。<a id="a-BT"></a>行两舌不解。<a id="a-BU"></a>突吉罗。<a id="a-BV"></a>边地人向中国人。<a id="a-BW"></a>行两舌不解。<a id="a-BX"></a>突吉罗。<a id="a-BY"></a>学戒人向性住比丘。<a id="a-BZ"></a>行两舌波夜提。<a id="a-Ba"></a>遣使手印两舌。<a id="a-Bb"></a>突吉罗。</p>
  <p id="aBc">问如佛所说。<a id="a-Bd"></a>僧如法和合灭诤已更发起。<a id="a-Be"></a>波夜提。<a id="a-Bf"></a>颇有比丘发起不犯耶。<a id="a-Bg"></a>答有。<a id="a-Bh"></a>谓本犯戒。<a id="a-Bi"></a>本不和合。<a id="a-Bj"></a>乃至污染比丘尼人。<a id="a-Bk"></a>更发起。<a id="a-Bl"></a>突吉罗。<a id="a-Bm"></a>发起学戒诤。<a id="a-Bn"></a>波夜提。<a id="a-Bo"></a>本犯戒人等发起诤。<a id="a-Bp"></a>突吉罗。<a id="a-Bq"></a>比丘发起狂心散乱心苦病心诤。<a id="a-Br"></a>突吉罗。<a id="a-Bs"></a>发起聋盲喑哑诤。<a id="a-Bt"></a>突吉罗。<a id="a-Bu"></a>发起非人出家诤犯。<a id="a-Bv"></a>突吉罗。<a id="a-Bw"></a>云何非人天龙夜叉。<a id="a-Bx"></a>乃至富单那。<a id="a-By"></a>中国人发起边地人罪不解故。<a id="a-Bz"></a>突吉罗。<a id="a-C0"></a>边地人发起亦如是。<a id="a-C1"></a>手印遣使展转发。<a id="a-C2"></a>突吉罗。<a id="a-C3"></a>比丘语学戒人言。<a id="a-C4"></a>汝非学戒人。<a id="a-C5"></a>突吉罗。<a id="a-C6"></a>比丘发起比丘尼诤。<a id="a-C7"></a>突吉罗。<a id="a-C8"></a>发起式叉摩那沙弥沙弥尼诤。<a id="a-C9"></a>突吉罗。<a id="a-CA"></a>比丘尼发起比丘诤。<a id="a-CB"></a>突吉罗。<a id="a-CC"></a>发起式叉摩那乃至沙弥尼诤。<a id="a-CD"></a>突吉罗。<a id="a-CE"></a>式叉摩那发起沙弥沙弥尼。<a id="a-CF"></a>乃至比丘尼展转如轮亦如是。</p>
  <p id="aCG">问如佛所说。<a id="a-CH"></a>无净人为女人说法。<a id="a-CI"></a>云何非净人。<a id="a-CJ"></a>若谓痴狂边地人眠醉放逸。<a id="a-CK"></a>入定人不解不闻故。<a id="a-CL"></a>非净人以此等为净人说法。<a id="a-CM"></a>突吉罗。<a id="a-CN"></a>手印遣使。<a id="a-CO"></a>突吉罗。<a id="a-CP"></a>女人净净人不净为说法。<a id="a-CQ"></a>突吉罗。<a id="a-CR"></a>女人不净净人净为说法。<a id="a-CS"></a>突吉罗。<a id="a-CT"></a>无净人为黄门说法。<a id="a-CU"></a>突吉罗。<a id="a-CV"></a>聋盲喑哑狂散乱心重病。<a id="a-CW"></a>天龙夜叉。<a id="a-CX"></a>乃至富单那等为净人为女说法。<a id="a-CY"></a>突吉罗。<a id="a-CZ"></a>本犯戒。<a id="a-Ca"></a>乃至污染比丘尼人。<a id="a-Cb"></a>为女说法。<a id="a-Cc"></a>突吉罗。<a id="a-Cd"></a>学戒人无净人为女说法。<a id="a-Ce"></a>波夜提。</p>
  <p id="aCf">问如佛所说。<a id="a-Cg"></a>若比丘共未受具戒人诵经。<a id="a-Ch"></a>波夜提。<a id="a-Ci"></a>颇有共未受具戒人诵不犯波夜提耶。<a id="a-Cj"></a>答有。<a id="a-Ck"></a>共畜生诵。<a id="a-Cl"></a>突吉罗。<a id="a-Cm"></a>狂心散乱心重病人。<a id="a-Cn"></a>天龙夜叉。<a id="a-Co"></a>乃至富单那等比丘共诵。<a id="a-Cp"></a>突吉罗。<a id="a-Cq"></a>本犯戒乃至污染比丘尼人共诵。<a id="a-Cr"></a>突吉罗。<a id="a-Cs"></a>学戒人共诵。<a id="a-Ct"></a>波夜提。<a id="a-Cu"></a>共聋盲喑哑人诵。<a id="a-Cv"></a>突吉罗。<a id="a-Cw"></a>比丘共比丘诵。<a id="a-Cx"></a>突吉罗。<a id="a-Cy"></a>比丘共比丘尼。<a id="a-Cz"></a>乃至共沙弥尼诵。<a id="a-D0"></a>突吉罗。<a id="a-D1"></a>比丘尼亦如是。<a id="a-D2"></a>式叉摩那沙弥沙弥尼亦如是。</p>
  <p id="aD3">问如佛所说。<a id="a-D4"></a>比丘未受具戒人前说粗恶罪。<a id="a-D5"></a>波夜提。<a id="a-D6"></a>颇有说粗恶罪不犯耶。<a id="a-D7"></a>答有。<a id="a-D8"></a>未受具戒人前自说己粗恶罪。<a id="a-D9"></a>突吉罗比丘尼前说。<a id="a-DA"></a>突吉罗。<a id="a-DB"></a>式叉摩那乃至沙弥尼前。<a id="a-DC"></a>说粗恶罪。<a id="a-DD"></a>突吉罗。<a id="a-DE"></a>比丘未受具戒人前。<a id="a-DF"></a>说比丘尼粗恶罪。<a id="a-DG"></a>突吉罗。<a id="a-DH"></a>比丘尼乃至沙弥尼作句亦如是。<a id="a-DI"></a>天龙等出家作比丘说己粗恶罪。<a id="a-DJ"></a>突吉罗。<a id="a-DK"></a>天龙等出家说比丘粗罪。<a id="a-DL"></a>亦如是。<a id="a-DM"></a>说本犯戒乃至污染比丘尼人罪。<a id="a-DN"></a>突吉罗。<a id="a-DO"></a>彼人等出家说比丘粗罪。<a id="a-DP"></a>突吉罗。<a id="a-DQ"></a>说学戒人粗罪。<a id="a-DR"></a>突吉罗。<a id="a-DS"></a>在地向未受具戒人。<a id="a-DT"></a>说空中比丘粗罪。<a id="a-DU"></a>波夜提。<a id="a-DV"></a>在空中说地人粗罪亦如是。<a id="a-DW"></a>界内界外亦如是。<a id="a-DX"></a>中国人向边地人。<a id="a-DY"></a>边地人向中国人说不解。<a id="a-DZ"></a>突吉罗。<a id="a-Da"></a>遣使手印。<a id="a-Db"></a>突吉罗。</p>
  <p id="aDc">问如佛所说。<a id="a-Dd"></a>向未受具戒人。<a id="a-De"></a>说实过人法。<a id="a-Df"></a>波夜提。<a id="a-Dg"></a>颇有比丘向未受具戒人说不犯耶。<a id="a-Dh"></a>答有。<a id="a-Di"></a>谓向天龙乃至富单那等说。<a id="a-Dj"></a>突吉罗。<a id="a-Dk"></a>向狂心散乱心重病人聋盲喑哑乃至污染比丘尼说实过人法。<a id="a-Dl"></a>突吉罗。<a id="a-Dm"></a>中国人向边地人说。<a id="a-Dn"></a>边地人向中国人说不解。<a id="a-Do"></a>突吉罗。<a id="a-Dp"></a>手印遣使。<a id="a-Dq"></a>皆突吉罗。<a id="a-Dr"></a>比丘漏尽未受具戒人。<a id="a-Ds"></a>问漏尽不手中捉果核。<a id="a-Dt"></a>彼言得是不犯。<a id="a-Du"></a>如是随其义说。</p>
  <p id="aDv">问如佛所说。<a id="a-Dw"></a>若比丘僧施他物。<a id="a-Dx"></a>回与余人。<a id="a-Dy"></a>波夜提。<a id="a-Dz"></a>颇有比丘回向不犯耶。<a id="a-E0"></a>答有。<a id="a-E1"></a>比丘尼僧物回向与他。<a id="a-E2"></a>突吉罗。<a id="a-E3"></a>非人出家物比丘回向与他。<a id="a-E4"></a>突吉罗。<a id="a-E5"></a>非人回向比丘乃至沙弥尼物。<a id="a-E6"></a>突吉罗。<a id="a-E7"></a>非人者。<a id="a-E8"></a>天龙乃至富单那等。<a id="a-E9"></a>狂心散乱心重病人等物回向他。<a id="a-EA"></a>突吉罗。<a id="a-EB"></a>本犯戒人。<a id="a-EC"></a>乃至污染比丘尼人物回向他。<a id="a-ED"></a>突吉罗。<a id="a-EE"></a>彼亦如是。<a id="a-EF"></a>非学戒人回向他物。<a id="a-EG"></a>波夜提。<a id="a-EH"></a>中国人回向边地人物。<a id="a-EI"></a>边地人回向中国人物。<a id="a-EJ"></a>亦如是。</p>
  <p id="aEK">若比丘以沙土覆生草。<a id="a-EL"></a>突吉罗。<a id="a-EM"></a>若比丘打熟果落。<a id="a-EN"></a>突吉罗。<a id="a-EO"></a>打生果落。<a id="a-EP"></a>波夜提。<a id="a-EQ"></a>手印遣使斫树。<a id="a-ER"></a>突吉罗。<a id="a-ES"></a>比丘折树枝。<a id="a-ET"></a>波夜提。<a id="a-EU"></a>学戒人打熟果落。<a id="a-EV"></a>突吉罗。<a id="a-EW"></a>生果落。<a id="a-EX"></a>波夜提。<a id="a-EY"></a>比丘以神力折树枝。<a id="a-EZ"></a>突吉罗。<a id="a-Ea"></a>手作相使折。<a id="a-Eb"></a>突吉罗。<a id="a-Ec"></a>比丘言。<a id="a-Ed"></a>汝某甲来折如是如是。<a id="a-Ee"></a>突吉罗。<a id="a-Ef"></a>若比丘以暖汤浇草草死。<a id="a-Eg"></a>波夜提。<a id="a-Eh"></a>不死。<a id="a-Ei"></a>突吉罗。<a id="a-Ej"></a>若比丘杀五种种。<a id="a-Ek"></a>五波夜提。<a id="a-El"></a>以风吹日曝五种子。<a id="a-Em"></a>五突吉罗。<a id="a-En"></a>火炙五种种不死。<a id="a-Eo"></a>五突吉罗。<a id="a-Ep"></a>死五波夜提。<a id="a-Eq"></a>本犯戒乃至污染比丘尼人杀。<a id="a-Er"></a>突吉罗。<a id="a-Es"></a>水渍火烧舂捣。<a id="a-Et"></a>皆突吉罗。<a id="a-Eu"></a>学戒人杀草木。<a id="a-Ev"></a>波夜提。<a id="a-Ew"></a>断须。<a id="a-Ex"></a>突吉罗。<a id="a-Ey"></a>掷物杀草木。<a id="a-Ez"></a>突吉罗。</p>
  <p id="aF0">问如佛所说。<a id="a-F1"></a>嫌骂。<a id="a-F2"></a>波夜提。<a id="a-F3"></a>颇有比丘嫌骂不犯耶。<a id="a-F4"></a>答有。<a id="a-F5"></a>谓非人出家嫌骂性住比丘。<a id="a-F6"></a>突吉罗。<a id="a-F7"></a>性住比丘嫌骂非人出家。<a id="a-F8"></a>突吉罗。<a id="a-F9"></a>非人者。<a id="a-FA"></a>天龙乃至富单那等。</p>
  <p id="aFB">颇有比丘骂人比丘不犯波夜提耶。<a id="a-FC"></a>答有。<a id="a-FD"></a>谓本犯戒乃至污染比丘尼人。<a id="a-FE"></a>突吉罗。<a id="a-FF"></a>本犯戒乃至污染比丘尼人骂他。<a id="a-FG"></a>突吉罗。<a id="a-FH"></a>比丘骂聋盲喑哑狂痴散乱心重病人。<a id="a-FI"></a>突吉罗。<a id="a-FJ"></a>聋盲等骂性住比丘。<a id="a-FK"></a>突吉罗。<a id="a-FL"></a>学戒人嫌骂。<a id="a-FM"></a>波夜提。<a id="a-FN"></a>中国人骂边地人。<a id="a-FO"></a>边地人骂中国人不解。<a id="a-FP"></a>波夜提。<a id="a-FQ"></a>独非独想非独独想独独想骂。<a id="a-FR"></a>突吉罗。<a id="a-FS"></a>骂性住比丘不闻。<a id="a-FT"></a>突吉罗。</p>
  <p id="aFU">问如佛所说。<a id="a-FV"></a>比丘恼他。<a id="a-FW"></a>波夜提。<a id="a-FX"></a>颇有恼他不犯耶。<a id="a-FY"></a>答有。<a id="a-FZ"></a>除罪事以余事恼比丘。<a id="a-Fa"></a>突吉罗。<a id="a-Fb"></a>狂心散乱心重病聋盲喑哑等恼他。<a id="a-Fc"></a>皆突吉罗。<a id="a-Fd"></a>非人出家恼他。<a id="a-Fe"></a>突吉罗。<a id="a-Ff"></a>非人者。<a id="a-Fg"></a>乃至富单那。<a id="a-Fh"></a>本犯戒。<a id="a-Fi"></a>乃至污染比丘尼恼他。<a id="a-Fj"></a>突吉罗。<a id="a-Fk"></a>恼如是人。<a id="a-Fl"></a>突吉罗。<a id="a-Fm"></a>学戒恼他。<a id="a-Fn"></a>波夜提。<a id="a-Fo"></a>中国人恼边地人。<a id="a-Fp"></a>边地人恼中国人。<a id="a-Fq"></a>突吉罗。<a id="a-Fr"></a>除比丘恼余人。<a id="a-Fs"></a>突吉罗。<a id="a-Ft"></a>遣使手印恼他。<a id="a-Fu"></a>突吉罗。</p>
  <p id="aFv">问如佛所说。<a id="a-Fw"></a>比丘用僧卧具露地自敷使人敷。<a id="a-Fx"></a>不自举不使人举。<a id="a-Fy"></a>波夜提。<a id="a-Fz"></a>颇有比丘不自举不使人举不犯波夜提耶。<a id="a-G0"></a>答有。<a id="a-G1"></a>不净者。<a id="a-G2"></a>不自举不使举。<a id="a-G3"></a>突吉罗。<a id="a-G4"></a>骆驼毛牛毛。<a id="a-G5"></a>羖羊毛鹿毛。<a id="a-G6"></a>杂作不自举不使举。<a id="a-G7"></a>突吉罗。<a id="a-G8"></a>卧具量乃至长八指。<a id="a-G9"></a>若过坐卧已。<a id="a-GA"></a>不自举不使举。<a id="a-GB"></a>突吉罗。<a id="a-GC"></a>本犯戒乃至污染比丘尼。<a id="a-GD"></a>寺舍中比丘敷卧具不自举不使举。<a id="a-GE"></a>突吉罗。<a id="a-GF"></a>本犯戒乃至污染比丘尼等。<a id="a-GG"></a>至比丘寺中亦如是。<a id="a-GH"></a>比丘敷白衣卧具不举。<a id="a-GI"></a>突吉罗。<a id="a-GJ"></a>敷自卧具不举。<a id="a-GK"></a>突吉罗。<a id="a-GL"></a>比丘比丘尼寺中敷。<a id="a-GM"></a>卧具去时不举。<a id="a-GN"></a>突吉罗。<a id="a-GO"></a>如是异沙门婆罗门寺中敷卧具不举。<a id="a-GP"></a>突吉罗。</p>
 </body>
</html>