<!doctype html>
<html id="z3IBVBCs4" data-ver="1586">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第五</h1>
  <p id="a2">佛住舍卫国祇树给孤独园。<a id="a-3"></a>尔时优陀夷作是念。<a id="a-4"></a>前作者不犯。<a id="a-5"></a>未制戒时。<a id="a-6"></a>众多出精不知何者为前。<a id="a-7"></a>乃至佛言。<a id="a-8"></a>未制戒前。<a id="a-9"></a>优陀夷出精。<a id="a-A"></a>一切不犯。<a id="a-B"></a>有比丘出茎中精。<a id="a-C"></a>偷罗遮。<a id="a-D"></a>空中动搦押作方便已舍不出。<a id="a-E"></a>偷罗遮。<a id="a-F"></a>有比丘行时精出。<a id="a-G"></a>寻即生悔。<a id="a-H"></a>乃至佛言。<a id="a-I"></a>犯偷罗遮。<a id="a-J"></a>有女人礼比丘足。<a id="a-K"></a>比丘精出。<a id="a-L"></a>寻生疑悔。<a id="a-M"></a>乃至佛言。<a id="a-N"></a>不犯。<a id="a-O"></a>如毗舍佉鹿子母。<a id="a-P"></a>一一头面礼比丘足。<a id="a-Q"></a>至长老难陀足。<a id="a-R"></a>难陀即失不净。<a id="a-S"></a>堕鹿子母头上。<a id="a-T"></a>鹿子母起已。<a id="a-U"></a>两手摩头而说偈言。</p>
  <p id="aV">我今得大利　　如是同梵行</p>
  <p id="aW">烦恼极炽盛　　于世尊法中</p>
  <p id="aX">忍修涅槃道</p>
  <p id="aY">尔时优陀夷寻生疑悔。<a id="a-Z"></a>乃至佛言。<a id="a-a"></a>不犯。<a id="a-b"></a>应着小衣。</p>
  <p id="ac">有比丘搔男根不净出。<a id="a-d"></a>乃至佛言。<a id="a-e"></a>不犯。<a id="a-f"></a>有比丘浴时揩摩身不净出。<a id="a-g"></a>乃至佛言。<a id="a-h"></a>不犯。<a id="a-i"></a>有比丘从一处至一处不净出。<a id="a-j"></a>乃至佛言。<a id="a-k"></a>犯偷罗遮。<a id="a-l"></a>恶念思惟亦如是。</p>
  <p id="am">有比丘母抱捉姊妹本二共食。<a id="a-n"></a>不净出。<a id="a-o"></a>寻生疑悔。<a id="a-p"></a>乃至佛言。<a id="a-q"></a>不犯。</p>
  <p id="ar">有比丘火难中水难中坑堑难中。<a id="a-s"></a>及师子虎狼非人等难中出。<a id="a-t"></a>女人不净出。<a id="a-u"></a>寻生疑悔。<a id="a-v"></a>乃至佛言不犯。</p>
  <p id="aw">有比丘女人捉足[跳-兆+專]膝髀指时不净出。<a id="a-x"></a>寻生疑悔。<a id="a-y"></a>乃至佛言。<a id="a-z"></a>不犯。</p>
  <p id="a10">有比丘于青瘀膖胀烂坏血涂骨散骨白骨等所。<a id="a-11"></a>出不净。<a id="a-12"></a>一切僧伽婆尸沙。</p>
  <p id="a13">有比丘把搔时风时洗足时不净出。<a id="a-14"></a>乃至佛言。<a id="a-15"></a>不犯。</p>
  <p id="a16">有比丘治身时不净出。<a id="a-17"></a>乃至佛言。<a id="a-18"></a>犯偷罗遮。</p>
  <p id="a19">有比丘乞食。<a id="a-1A"></a>有寡女语比丘言。<a id="a-1B"></a>共作淫来。<a id="a-1C"></a>比丘即以脚指刺女根中。<a id="a-1D"></a>乃至佛言。<a id="a-1E"></a>犯偷罗遮。</p>
  <p id="a1F">有比丘急流水中洗浴男根逆水住不净出。<a id="a-1G"></a>乃至佛言。<a id="a-1H"></a>犯偷罗遮。</p>
  <p id="a1I">有比丘头上耳中出不净。<a id="a-1J"></a>犯僧伽婆尸沙。</p>
  <p id="a1K">有比丘胁脊胸腋下。<a id="a-1L"></a>臂肘脾中两脚中。<a id="a-1M"></a>两[跳-兆+專]中手中等出不净。<a id="a-1N"></a>僧伽婆尸沙。<a id="a-1O"></a>不出偷罗遮。</p>
  <p id="a1P">若有比丘于绳床坐。<a id="a-1Q"></a>卧床毡褥枕瓶箧石像土像木像户限等。<a id="a-1R"></a>所出不净。<a id="a-1S"></a>犯偷罗遮。</p>
  <p id="a1T">优陀夷便作是念。<a id="a-1U"></a>佛言。<a id="a-1V"></a>前作者不犯。<a id="a-1W"></a>未制戒时。<a id="a-1X"></a>共众多女人摩触身。<a id="a-1Y"></a>何者为前。<a id="a-1Z"></a>乃至佛言。<a id="a-1a"></a>未制戒前。<a id="a-1b"></a>一切不犯。</p>
  <p id="a1c">有比丘人女非人女想摩触。<a id="a-1d"></a>寻生疑悔。<a id="a-1e"></a>乃至佛言。<a id="a-1f"></a>人女人女想摩触。<a id="a-1g"></a>僧伽婆尸沙。<a id="a-1h"></a>人女非人女想摩触。<a id="a-1i"></a>僧伽婆尸沙。<a id="a-1j"></a>疑摩触。<a id="a-1k"></a>僧伽婆尸沙。<a id="a-1l"></a>非人女三句亦如是。</p>
  <p id="a1m">有比丘触女人脚。<a id="a-1n"></a>突吉罗。<a id="a-1o"></a>女人触比丘脚。<a id="a-1p"></a>不犯。<a id="a-1q"></a>触女人肩。<a id="a-1r"></a>突吉罗。<a id="a-1s"></a>女人触比丘肩。<a id="a-1t"></a>不犯。<a id="a-1u"></a>有比丘抱母。<a id="a-1v"></a>寻即生悔。<a id="a-1w"></a>乃至佛言。<a id="a-1x"></a>不犯。<a id="a-1y"></a>女人捉比丘指。<a id="a-1z"></a>寻即生悔。<a id="a-20"></a>乃至佛言。<a id="a-21"></a>不犯。<a id="a-22"></a>比丘火中出女人。<a id="a-23"></a>水中坑中刀中堑中非人等中出女人。<a id="a-24"></a>寻即生悔。<a id="a-25"></a>乃至佛言。<a id="a-26"></a>不犯。<a id="a-27"></a>有女人捉比丘两臂两膝两手等寻即生悔。<a id="a-28"></a>乃至佛言。<a id="a-29"></a>不犯。<a id="a-2A"></a>若比丘摩触青瘀膖胀烂坏虫啖血涂离散白骨等。<a id="a-2B"></a>皆犯偷罗遮。<a id="a-2C"></a>女人倒地比丘扶起突吉罗。<a id="a-2D"></a>比丘倒地女人扶起。<a id="a-2E"></a>不犯。</p>
  <p id="a2F">有比丘欲行与女别。<a id="a-2G"></a>女坐膝上。<a id="a-2H"></a>寻生疑悔。<a id="a-2I"></a>乃至佛言。<a id="a-2J"></a>不犯。</p>
  <p id="a2K">有比丘夜闇中出小便。<a id="a-2L"></a>比丘尼逆来。<a id="a-2M"></a>比丘尼倒比丘上。<a id="a-2N"></a>寻生疑悔。<a id="a-2O"></a>乃至佛言。<a id="a-2P"></a>不犯。</p>
  <p id="a2Q">有比丘入聚落乞食。<a id="a-2R"></a>一女人蹻脚坐语比丘言。<a id="a-2S"></a>共作淫来比丘取石取土取木。<a id="a-2T"></a>着女根中。<a id="a-2U"></a>悉犯偷罗遮。</p>
  <p id="a2V">有比丘为女人说法。<a id="a-2W"></a>彼女人脚触比丘膝髀胁脊臂肩颈等。<a id="a-2X"></a>皆犯突吉罗。</p>
  <p id="a2Y">优陀夷复作是念。<a id="a-2Z"></a>佛言。<a id="a-2a"></a>前作者不犯。<a id="a-2b"></a>未制戒时。<a id="a-2c"></a>我于女人所。<a id="a-2d"></a>众多粗恶语不知。<a id="a-2e"></a>何者为前。<a id="a-2f"></a>向诸比丘说。<a id="a-2g"></a>诸比丘向佛广说。<a id="a-2h"></a>佛言。<a id="a-2i"></a>我未制戒时。<a id="a-2j"></a>作一切不犯。<a id="a-2k"></a>若有比丘。<a id="a-2l"></a>于人女作非人女想粗恶语。<a id="a-2m"></a>寻生疑悔。<a id="a-2n"></a>乃至佛言。<a id="a-2o"></a>若人女人女想。<a id="a-2p"></a>僧伽婆尸沙。<a id="a-2q"></a>人女非人女想。<a id="a-2r"></a>僧伽婆尸沙。</p>
  <p id="a2s">疑僧伽婆尸沙。<a id="a-2t"></a>使化人作粗恶语。<a id="a-2u"></a>偷罗遮。<a id="a-2v"></a>自语。<a id="a-2w"></a>僧伽婆尸沙。<a id="a-2x"></a>比丘语女人言。<a id="a-2y"></a>姊妹所有者与我。<a id="a-2z"></a>女问言。<a id="a-30"></a>阿阇梨。<a id="a-31"></a>何所有与。<a id="a-32"></a>比丘答言。<a id="a-33"></a>汝自知。<a id="a-34"></a>女人解意。<a id="a-35"></a>即答言。<a id="a-36"></a>已办。<a id="a-37"></a>寻生疑悔。<a id="a-38"></a>乃至佛言。<a id="a-39"></a>犯偷罗遮。</p>
  <p id="a3A">有比丘入聚落乞食。<a id="a-3B"></a>见女人蹻脚而坐。<a id="a-3C"></a>语比丘言。<a id="a-3D"></a>阿阇梨。<a id="a-3E"></a>共作淫来。<a id="a-3F"></a>比丘答言。<a id="a-3G"></a>汝根如是好。<a id="a-3H"></a>可作如是如是事。<a id="a-3I"></a>寻生疑悔。<a id="a-3J"></a>乃至佛言。<a id="a-3K"></a>犯偷罗遮。</p>
  <p id="a3L">有比丘性粗恶语。<a id="a-3M"></a>于女人所作粗恶语。<a id="a-3N"></a>寻生疑悔。<a id="a-3O"></a>乃至佛言。<a id="a-3P"></a>犯偷罗遮。</p>
  <p id="a3Q">有比丘尼晨朝洗浴已。<a id="a-3R"></a>着服安禅那摩头着新衣。<a id="a-3S"></a>入舍卫城乞食。<a id="a-3T"></a>比丘亦入城乞食。<a id="a-3U"></a>语彼比丘尼言。<a id="a-3V"></a>姊妹。<a id="a-3W"></a>何以如是行乞男子耶。<a id="a-3X"></a>寻生疑悔。<a id="a-3Y"></a>乃至佛言。<a id="a-3Z"></a>犯偷罗遮。</p>
  <p id="a3a">有比丘父欲与女别。<a id="a-3b"></a>彼是恶行女。<a id="a-3c"></a>比丘语女言。<a id="a-3d"></a>莫作恶行。<a id="a-3e"></a>女问言。<a id="a-3f"></a>我当作何等行。<a id="a-3g"></a>比丘言。<a id="a-3h"></a>莫作如是如是事寻即生悔。<a id="a-3i"></a>乃至佛言。<a id="a-3j"></a>犯偷罗遮。</p>
  <p id="a3k">有比丘晨朝着衣到居士舍。<a id="a-3l"></a>语居士母言。<a id="a-3m"></a>与我。<a id="a-3n"></a>彼问言何所与。<a id="a-3o"></a>答言。<a id="a-3p"></a>与我是。<a id="a-3q"></a>彼即解意。<a id="a-3r"></a>答比丘言。<a id="a-3s"></a>已办。<a id="a-3t"></a>乃至佛言。<a id="a-3u"></a>犯偷罗遮。</p>
  <p id="a3v">有比丘语女人言。<a id="a-3w"></a>我所见者与我。<a id="a-3x"></a>女问言。<a id="a-3y"></a>何所见。<a id="a-3z"></a>比丘言。<a id="a-40"></a>我所见者与我。<a id="a-41"></a>女即解意语比丘言。<a id="a-42"></a>已办。<a id="a-43"></a>乃至佛言。<a id="a-44"></a>犯偷罗遮。</p>
  <p id="a45">有比丘语女人言。<a id="a-46"></a>姊妹。<a id="a-47"></a>前者与我。<a id="a-48"></a>女问言。<a id="a-49"></a>何者。<a id="a-4A"></a>比丘答言。<a id="a-4B"></a>是汝前。<a id="a-4C"></a>女即解意。<a id="a-4D"></a>答言。<a id="a-4E"></a>大德已办。<a id="a-4F"></a>乃至佛言。<a id="a-4G"></a>犯偷罗遮。</p>
  <p id="a4H">有比丘晨朝着衣到居士舍。<a id="a-4I"></a>语居士母言。<a id="a-4J"></a>乐喜者与我。<a id="a-4K"></a>女人问言。<a id="a-4L"></a>何者大德所喜。<a id="a-4M"></a>答言。<a id="a-4N"></a>我所喜者与我。<a id="a-4O"></a>乃至大德已办。<a id="a-4P"></a>乃至佛言。<a id="a-4Q"></a>犯偷罗遮。</p>
  <p id="a4R">有比丘入居士家。<a id="a-4S"></a>语居士妇言。<a id="a-4T"></a>所爱者与我。<a id="a-4U"></a>乃至大德已办。<a id="a-4V"></a>乃至佛言。<a id="a-4W"></a>犯偷罗遮。</p>
  <p id="a4X">有比丘晨朝着衣到居士舍。<a id="a-4Y"></a>语居士妇言。<a id="a-4Z"></a>姊妹。<a id="a-4a"></a>与我水饮。<a id="a-4b"></a>彼答言。<a id="a-4c"></a>且止当为取。<a id="a-4d"></a>比丘言汝即是水女人言。<a id="a-4e"></a>已办。<a id="a-4f"></a>乃至佛言。<a id="a-4g"></a>犯偷罗遮。</p>
  <p id="a4h">有比丘语女人言。<a id="a-4i"></a>与我佉陀尼。<a id="a-4j"></a>女人言。<a id="a-4k"></a>且止当为作之。<a id="a-4l"></a>比丘言。<a id="a-4m"></a>汝即是佉陀尼。<a id="a-4n"></a>答言。<a id="a-4o"></a>已办。<a id="a-4p"></a>乃至佛言。<a id="a-4q"></a>犯偷罗遮。</p>
  <p id="a4r">有比丘语女人言与我粥啖。<a id="a-4s"></a>女人言。<a id="a-4t"></a>且止当为作。<a id="a-4u"></a>比丘言。<a id="a-4v"></a>汝即是粥。<a id="a-4w"></a>彼言。<a id="a-4x"></a>已办。<a id="a-4y"></a>乃至佛言。<a id="a-4z"></a>犯偷罗遮。</p>
  <p id="a50">有比丘晨朝着衣到居士舍。<a id="a-51"></a>语居士妇言。<a id="a-52"></a>与我蒲阇尼。<a id="a-53"></a>彼答言。<a id="a-54"></a>且止当为作。<a id="a-55"></a>比丘言。<a id="a-56"></a>汝即是蒲阇尼。<a id="a-57"></a>女人言。<a id="a-58"></a>已办。<a id="a-59"></a>乃至佛言。<a id="a-5A"></a>犯偷罗遮。</p>
  <p id="a5B">有比丘于女人所粗恶语。<a id="a-5C"></a>女人不忆念。<a id="a-5D"></a>问比丘言。<a id="a-5E"></a>何所道。<a id="a-5F"></a>比丘止不语。<a id="a-5G"></a>乃至佛言。<a id="a-5H"></a>犯偷罗遮(三竟)</p>
  <p id="a5I">佛住舍卫国祇树给孤独园。<a id="a-5J"></a>尔时鹿子比丘便作是念。<a id="a-5K"></a>佛言。<a id="a-5L"></a>前作不犯。<a id="a-5M"></a>我众多作媒嫁。<a id="a-5N"></a>不知何者为前。<a id="a-5O"></a>以是因缘故。<a id="a-5P"></a>向诸比丘说。<a id="a-5Q"></a>诸比丘向佛广说。<a id="a-5R"></a>佛言。<a id="a-5S"></a>未制戒前。<a id="a-5T"></a>一切不犯。</p>
  <p id="a5U">有比丘到居士舍。<a id="a-5V"></a>居士言。<a id="a-5W"></a>大德。<a id="a-5X"></a>能为我到某甲女人所。<a id="a-5Y"></a>作如是语不。<a id="a-5Z"></a>答言能。<a id="a-5a"></a>我当往不还报。<a id="a-5b"></a>居士言。<a id="a-5c"></a>我当云何知。<a id="a-5d"></a>比丘言。<a id="a-5e"></a>我当使比丘至某处。<a id="a-5f"></a>比丘即往到彼家已。<a id="a-5g"></a>出见一比丘语比丘言。<a id="a-5h"></a>且止。<a id="a-5i"></a>彼比丘念言。<a id="a-5j"></a>当为何事。<a id="a-5k"></a>即便住居士。<a id="a-5l"></a>出见是比丘言。<a id="a-5m"></a>善哉善哉。<a id="a-5n"></a>我事已办比丘问言。<a id="a-5o"></a>何事办居士言。<a id="a-5p"></a>共期。<a id="a-5q"></a>寻生疑悔乃至佛言不犯。</p>
  <p id="a5r">有比丘到居士舍。<a id="a-5s"></a>居士言。<a id="a-5t"></a>大德。<a id="a-5u"></a>能到某甲女人边。<a id="a-5v"></a>如是语不。<a id="a-5w"></a>答言能。<a id="a-5x"></a>比丘到女人所道居士意。<a id="a-5y"></a>女言。<a id="a-5z"></a>我不用。<a id="a-60"></a>寻生疑悔。<a id="a-61"></a>乃至佛言。<a id="a-62"></a>犯偷罗遮。</p>
  <p id="a63">有比丘到居士舍。<a id="a-64"></a>居士共妇斗诤。<a id="a-65"></a>居士鞭妇驱出。<a id="a-66"></a>比丘和合。<a id="a-67"></a>和合已。<a id="a-68"></a>寻生疑悔。<a id="a-69"></a>乃至佛言。<a id="a-6A"></a>意已断驱出。<a id="a-6B"></a>宣令言。<a id="a-6C"></a>非我妇。<a id="a-6D"></a>于彼媒嫁。<a id="a-6E"></a>犯偷罗遮。</p>
  <p id="a6F">有比丘到居士舍。<a id="a-6G"></a>居士语比丘言。<a id="a-6H"></a>能为我至淫女所。<a id="a-6I"></a>作如是语不。<a id="a-6J"></a>答言能。<a id="a-6K"></a>比丘即往到淫女所。<a id="a-6L"></a>作如是语。<a id="a-6M"></a>淫女言。<a id="a-6N"></a>已办。<a id="a-6O"></a>还报。<a id="a-6P"></a>居士他已了。<a id="a-6Q"></a>居士眠未觉。<a id="a-6R"></a>乃至佛言。<a id="a-6S"></a>犯偷罗遮。</p>
  <p id="a6T">有比丘到居士舍。<a id="a-6U"></a>居士言。<a id="a-6V"></a>汝能唤某甲淫女来不。<a id="a-6W"></a>答言能。<a id="a-6X"></a>即到彼唤淫女。<a id="a-6Y"></a>淫女中道他将去。<a id="a-6Z"></a>乃至佛言。<a id="a-6a"></a>犯偷罗遮。</p>
  <p id="a6b">有比丘到居士舍。<a id="a-6c"></a>居士言。<a id="a-6d"></a>能至某甲女人所唤来不。<a id="a-6e"></a>答言能。<a id="a-6f"></a>即往到彼。<a id="a-6g"></a>女人眠未觉。<a id="a-6h"></a>如前说。<a id="a-6i"></a>乃至佛言。<a id="a-6j"></a>犯偷罗遮。</p>
  <p id="a6k">有比丘到居士舍。<a id="a-6l"></a>居士语比丘言。<a id="a-6m"></a>能唤某甲女人来不。<a id="a-6n"></a>答言能。<a id="a-6o"></a>即往唤女人。<a id="a-6p"></a>女人庄严时。<a id="a-6q"></a>夫主还彼事不成。<a id="a-6r"></a>乃至佛言。<a id="a-6s"></a>犯偷罗遮。</p>
  <p id="a6t">有二居士为知识。<a id="a-6u"></a>各作是言。<a id="a-6v"></a>汝若取妇时生男。<a id="a-6w"></a>我生女与汝儿作妇。<a id="a-6x"></a>我生男汝生女者与我儿作妇。<a id="a-6y"></a>后一居士生男。<a id="a-6z"></a>第二者生女。<a id="a-70"></a>生男者居士无常。<a id="a-71"></a>彼居士不复与女。<a id="a-72"></a>居士子闻已。<a id="a-73"></a>语比丘言。<a id="a-74"></a>能为我到某甲居士所索女不。<a id="a-75"></a>语彼女言。<a id="a-76"></a>我等未生时。<a id="a-77"></a>已以汝与我。<a id="a-78"></a>我父亡后财物丧失。<a id="a-79"></a>汝当莫舍我。<a id="a-7A"></a>比丘答言能。<a id="a-7B"></a>即往语彼女人。<a id="a-7C"></a>如上广说。<a id="a-7D"></a>彼女闻已。<a id="a-7E"></a>即舍父母走。<a id="a-7F"></a>至彼男子所。<a id="a-7G"></a>寻生疑悔。<a id="a-7H"></a>乃至佛言。<a id="a-7I"></a>犯偷罗遮。</p>
  <p id="a7J">有居士语女人言。<a id="a-7K"></a>与我时节。<a id="a-7L"></a>女人答言。<a id="a-7M"></a>我无闲时。<a id="a-7N"></a>居士言。<a id="a-7O"></a>我何时当知汝闲。<a id="a-7P"></a>女人答言。<a id="a-7Q"></a>有比丘数来至我所。<a id="a-7R"></a>我当使往到汝所。<a id="a-7S"></a>以拳打汝背。<a id="a-7T"></a>当知有闲。<a id="a-7U"></a>后比丘到女人舍。<a id="a-7V"></a>女人语比丘言。<a id="a-7W"></a>汝能往到某甲居士所。<a id="a-7X"></a>以拳打背上不。<a id="a-7Y"></a>答言能。<a id="a-7Z"></a>即往以拳打居士背。<a id="a-7a"></a>居士言。<a id="a-7b"></a>善哉大德。<a id="a-7c"></a>我事已办。<a id="a-7d"></a>比丘言。<a id="a-7e"></a>何事。<a id="a-7f"></a>居士言。<a id="a-7g"></a>共期。<a id="a-7h"></a>乃至佛言。<a id="a-7i"></a>犯突吉罗。</p>
  <p id="a7j">有比丘到居士家。<a id="a-7k"></a>女人语比丘。<a id="a-7l"></a>能往唤某甲居士来不。<a id="a-7m"></a>答言能。<a id="a-7n"></a>若为众僧作食者。<a id="a-7o"></a>我当去。<a id="a-7p"></a>女人即送食。<a id="a-7q"></a>与众僧比丘。<a id="a-7r"></a>供养僧已。<a id="a-7s"></a>即往唤彼男子。<a id="a-7t"></a>男子逐比丘来。<a id="a-7u"></a>即共作淫。<a id="a-7v"></a>乃至佛言。<a id="a-7w"></a>犯偷罗遮。</p>
  <p id="a7x">复有居士新迎妇端正色好。<a id="a-7y"></a>有一男子欲得彼妇。<a id="a-7z"></a>即数数遣信至彼妇人所。<a id="a-80"></a>妇人不肯。<a id="a-81"></a>此妇夫命终。<a id="a-82"></a>此妇于先欲得男子。<a id="a-83"></a>所有小过。<a id="a-84"></a>即收系缚。<a id="a-85"></a>母语女言。<a id="a-86"></a>以何方便离此难处。<a id="a-87"></a>女答母言。<a id="a-88"></a>有一方便。<a id="a-89"></a>此居士先数数遣信来至我所。<a id="a-8A"></a>我不从彼。<a id="a-8B"></a>母言。<a id="a-8C"></a>汝当从此此是恶人。<a id="a-8D"></a>令彼得安乐。<a id="a-8E"></a>女言。<a id="a-8F"></a>今当遣谁往。<a id="a-8G"></a>时有比丘。<a id="a-8H"></a>到彼中。<a id="a-8I"></a>即语比丘言。<a id="a-8J"></a>汝能往到某居士所。<a id="a-8K"></a>语居士言。<a id="a-8L"></a>某甲居士妇唤汝。<a id="a-8M"></a>当作如是如是事。<a id="a-8N"></a>比丘言能。<a id="a-8O"></a>即往语居士。<a id="a-8P"></a>居士来共作淫。<a id="a-8Q"></a>寻生疑悔。<a id="a-8R"></a>乃至佛言。<a id="a-8S"></a>犯偷罗遮。</p>
  <p id="a8T">有居士母。<a id="a-8U"></a>为众僧作精舍。<a id="a-8V"></a>四事供给。<a id="a-8W"></a>居士母命终。<a id="a-8X"></a>后无人料理。<a id="a-8Y"></a>废四事供养。<a id="a-8Z"></a>诸比丘到居士舍。<a id="a-8a"></a>语居士言。<a id="a-8b"></a>作如是精舍。<a id="a-8c"></a>居士母在时四事供给。<a id="a-8d"></a>居士答言。<a id="a-8e"></a>此母是福德人。<a id="a-8f"></a>复语比丘言。<a id="a-8g"></a>汝能往某甲居士妇所言。<a id="a-8h"></a>与我送食。<a id="a-8i"></a>比丘答言能。<a id="a-8j"></a>即往到彼语言。<a id="a-8k"></a>汝能为某甲居士送食不。<a id="a-8l"></a>答言。<a id="a-8m"></a>不能。<a id="a-8n"></a>我家多事。<a id="a-8o"></a>比丘复言。<a id="a-8p"></a>汝当往为我等精舍故。<a id="a-8q"></a>妇言。<a id="a-8r"></a>为精舍故当往。<a id="a-8s"></a>往便即共作淫。<a id="a-8t"></a>比丘寻生疑悔。<a id="a-8u"></a>乃至佛言。<a id="a-8v"></a>不犯。<a id="a-8w"></a>居士即复以四事供给众僧。<a id="a-8x"></a>料理精舍。</p>
  <p id="a8y">有比丘到居士家。<a id="a-8z"></a>居士语比丘言。<a id="a-90"></a>能往语彼某甲女人来不。<a id="a-91"></a>答言能。<a id="a-92"></a>即往语女人。<a id="a-93"></a>女人病居士亦得病。<a id="a-94"></a>二人俱病。<a id="a-95"></a>事不得成。<a id="a-96"></a>乃至佛言。<a id="a-97"></a>犯偷罗遮。</p>
  <p id="a98">有比丘到居士舍。<a id="a-99"></a>女人语比丘。<a id="a-9A"></a>能往唤某甲居士来不。<a id="a-9B"></a>答言能。<a id="a-9C"></a>即往语居士。<a id="a-9D"></a>居士病女人亦病。<a id="a-9E"></a>乃至佛言。<a id="a-9F"></a>犯偷罗遮。</p>
  <p id="a9G">有比丘晨朝着衣持钵到居士舍。<a id="a-9H"></a>居士语比丘言。<a id="a-9I"></a>能到某甲居士所言。<a id="a-9J"></a>与我女姊妹等不。<a id="a-9K"></a>比丘答言能。<a id="a-9L"></a>即往语彼。<a id="a-9M"></a>此居士儿命终。<a id="a-9N"></a>若女命终。<a id="a-9O"></a>若狂若痴。<a id="a-9P"></a>若先与他处。<a id="a-9Q"></a>犯突吉罗。</p>
  <p id="a9R">复有比丘到居士舍。<a id="a-9S"></a>如前说儿病女病俱病。<a id="a-9T"></a>俱狂痴。<a id="a-9U"></a>若与余处。<a id="a-9V"></a>犯偷罗遮。</p>
  <p id="a9W">受具戒应与。<a id="a-9X"></a>受具戒不应与。<a id="a-9Y"></a>受具戒得具戒。<a id="a-9Z"></a>不得具戒羯磨。<a id="a-9a"></a>羯磨事羯磨处。<a id="a-9b"></a>非羯磨处。<a id="a-9c"></a>摈羯磨。<a id="a-9d"></a>舍羯磨。<a id="a-9e"></a>苦切羯磨。<a id="a-9f"></a>出罪羯磨。<a id="a-9g"></a>事非给摩。<a id="a-9h"></a>他事给摩。<a id="a-9i"></a>他事所作事。<a id="a-9j"></a>学非舍戒舍戒。<a id="a-9k"></a>戒羸戒非羸。<a id="a-9l"></a>非舍戒诤。<a id="a-9m"></a>摄诤事诤。<a id="a-9n"></a>事不灭诤。<a id="a-9o"></a>已灭事说不说。<a id="a-9p"></a>受为狂人羯磨。<a id="a-9q"></a>为非狂人羯磨。<a id="a-9r"></a>堕信施不现前羯磨羯磨忏罪白白羯磨。<a id="a-9s"></a>白二羯磨。<a id="a-9t"></a>白四羯磨。<a id="a-9u"></a>苦切羯磨。<a id="a-9v"></a>驱出羯磨。<a id="a-9w"></a>折伏羯磨。<a id="a-9x"></a>不见摈羯磨。<a id="a-9y"></a>舍摈羯磨。<a id="a-9z"></a>恶邪不除摈羯磨。<a id="a-A0"></a>别住羯磨。<a id="a-A1"></a>本日羯磨。<a id="a-A2"></a>摩那埵羯磨。<a id="a-A3"></a>阿浮呵那羯磨。<a id="a-A4"></a>别住有何利。<a id="a-A5"></a>何以故。<a id="a-A6"></a>本日治本日治。<a id="a-A7"></a>有何利何因缘故。<a id="a-A8"></a>出阿浮呵那觅罪相羯磨。<a id="a-A9"></a>戒聚犯聚。<a id="a-AA"></a>不犯聚。<a id="a-AB"></a>轻罪重罪。<a id="a-AC"></a>有余无余。<a id="a-AD"></a>边罪粗罪。<a id="a-AE"></a>罪聚出罪。<a id="a-AF"></a>忆罪斗诤。<a id="a-AG"></a>止斗诤。<a id="a-AH"></a>求出罪遮。<a id="a-AI"></a>说波罗提木叉遮。<a id="a-AJ"></a>自恣内宿内熟自熟。<a id="a-AK"></a>捉食受食恶捉。<a id="a-AL"></a>受不受不舍。<a id="a-AM"></a>水食舍。<a id="a-AN"></a>受迦絺那舍。<a id="a-AO"></a>迦絺那不舍。<a id="a-AP"></a>迦絺那重物。<a id="a-AQ"></a>轻物。<a id="a-AR"></a>可分物。<a id="a-AS"></a>不可分物。<a id="a-AT"></a>人物非人物。<a id="a-AU"></a>摄物不摄物。<a id="a-AV"></a>不从他受得。<a id="a-AW"></a>取死人物。<a id="a-AX"></a>成衣粪扫灌鼻灌下部刀剃毛剃发。<a id="a-AY"></a>啖净食。<a id="a-AZ"></a>作衣果食。<a id="a-Aa"></a>非人食。<a id="a-Ab"></a>五百集毗尼。<a id="a-Ac"></a>七百集灭毗尼。<a id="a-Ad"></a>因缘摩诃鏂波提舍。<a id="a-Ae"></a>迦卢鏂波提舍等。<a id="a-Af"></a>因时杂园林中净。<a id="a-Ag"></a>山林中净。<a id="a-Ah"></a>堂净边方净。<a id="a-Ai"></a>方净国土净。<a id="a-Aj"></a>衣净酢浆净。<a id="a-Ak"></a>自恣与自恣。<a id="a-Al"></a>欲取自恣。<a id="a-Am"></a>欲说自恣。<a id="a-An"></a>欲布萨布萨与欲。<a id="a-Ao"></a>受欲。<a id="a-Ap"></a>说欲清净。<a id="a-Aq"></a>与清净。<a id="a-Ar"></a>受清净。<a id="a-As"></a>说清净。<a id="a-At"></a>欲清净。<a id="a-Au"></a>与欲清净。<a id="a-Av"></a>受欲清净。<a id="a-Aw"></a>说欲清净偷婆偷婆物。<a id="a-Ax"></a>偷婆舍偷婆无尽。<a id="a-Ay"></a>功德尽供养。<a id="a-Az"></a>偷婆庄严。<a id="a-B0"></a>偷婆偷婆香华璎珞。<a id="a-B1"></a>有食粥佉陀尼舍消。<a id="a-B2"></a>蒲阇尼钵衣。<a id="a-B3"></a>尼师檀针。<a id="a-B4"></a>针筒依止。<a id="a-B5"></a>受依止。<a id="a-B6"></a>与依止。<a id="a-B7"></a>舍依止。<a id="a-B8"></a>和上弟子法供养。<a id="a-B9"></a>和上阿阇梨。<a id="a-BA"></a>近住弟子。<a id="a-BB"></a>和上阿阇梨共行弟子。<a id="a-BC"></a>近住弟子。<a id="a-BD"></a>沙弥筹量卧具。<a id="a-BE"></a>营知事次第礼拜。<a id="a-BF"></a>苏毗罗浆屑药浆。<a id="a-BG"></a>皮革屣揩脚物杖络囊蒜。<a id="a-BH"></a>剃刀剃刀。<a id="a-BI"></a>房户钥户。<a id="a-BJ"></a>锁扇柄伞乘。<a id="a-BK"></a>扇拂镜歌舞。<a id="a-BL"></a>香花璎珞。<a id="a-BM"></a>安禅那安禅那物。<a id="a-BN"></a>眠坐卧经行。<a id="a-BO"></a>禅带纽腰绳弹。<a id="a-BP"></a>反抄着衣。<a id="a-BQ"></a>地树地物。<a id="a-BR"></a>林树诤诤。<a id="a-BS"></a>坏恭敬下意种种。<a id="a-BT"></a>不共住闼赖咤。<a id="a-BU"></a>实觅罪。<a id="a-BV"></a>波罗夷学戒僧上座山林树堂。<a id="a-BW"></a>房卧具户橝。<a id="a-BX"></a>旷野空房。<a id="a-BY"></a>钵衣尼师檀。<a id="a-BZ"></a>针针房粥。<a id="a-Ba"></a>水瓶澡罐瓶。<a id="a-Bb"></a>盖水饮水器。<a id="a-Bc"></a>食蒲阇尼食。<a id="a-Bd"></a>时食受食。<a id="a-Be"></a>乞食请食。<a id="a-Bf"></a>阿练若比丘阿练若上座。<a id="a-Bg"></a>聚落聚落中上座。<a id="a-Bh"></a>客比丘客比丘上座。<a id="a-Bi"></a>行行上座。<a id="a-Bj"></a>洗足洗足上座。<a id="a-Bk"></a>集集上座。<a id="a-Bl"></a>说法说法上座。<a id="a-Bm"></a>非时非时僧。<a id="a-Bn"></a>集非时僧集上座。<a id="a-Bo"></a>呗不呗。<a id="a-Bp"></a>求安居。<a id="a-Bq"></a>安居安居上座。<a id="a-Br"></a>安居竟从众至众。<a id="a-Bs"></a>安居中安居中上座。<a id="a-Bt"></a>布萨说戒。<a id="a-Bu"></a>说戒者说戒。<a id="a-Bv"></a>上座。<a id="a-Bw"></a>上座中座下座。<a id="a-Bx"></a>浴室洗浴上座。<a id="a-By"></a>和上共行弟子。<a id="a-Bz"></a>阿阇梨近住沙弥。<a id="a-C0"></a>方便后行比丘。<a id="a-C1"></a>到家入家。<a id="a-C2"></a>入家坐家上座。<a id="a-C3"></a>先语消息空中。<a id="a-C4"></a>迦絺那经行。<a id="a-C5"></a>漉囊下风。<a id="a-C6"></a>入厕厕边。<a id="a-C7"></a>厕跂厕上座。<a id="a-C8"></a>洗大便已。<a id="a-C9"></a>洗手洗处跂小便。<a id="a-CA"></a>小便处小便跂。<a id="a-CB"></a>小便上座。<a id="a-CC"></a>筹草处唾器。<a id="a-CD"></a>杨枝擿齿刮舌挑耳。<a id="a-CE"></a>威仪不威仪。<a id="a-CF"></a>三聚云何受具戒。<a id="a-CG"></a>受戒者受羯磨。<a id="a-CH"></a>共羯磨住故。<a id="a-CI"></a>故名受具戒。<a id="a-CJ"></a>彼有十种受具戒。<a id="a-CK"></a>一无师得。<a id="a-CL"></a>谓如来阿罗呵三藐三佛驮。<a id="a-CM"></a>二见谛得。<a id="a-CN"></a>谓五比丘。<a id="a-CO"></a>三问答得。<a id="a-CP"></a>谓须陀夷。<a id="a-CQ"></a>四三归得。<a id="a-CR"></a>五自誓得。<a id="a-CS"></a>谓摩诃迦葉及三说。<a id="a-CT"></a>六边地律师等五众得。<a id="a-CU"></a>七中国十众得。<a id="a-CV"></a>八八重得。<a id="a-CW"></a>谓摩诃波阇波提等。<a id="a-CX"></a>九遣使得。<a id="a-CY"></a>谓法与十二部僧得。<a id="a-CZ"></a>若制白四羯磨已三语三归受具足戒者。<a id="a-Ca"></a>不得具足戒。<a id="a-Cb"></a>若未制白四羯磨。<a id="a-Cc"></a>三语三归受戒。<a id="a-Cd"></a>善得具足戒。<a id="a-Ce"></a>善来者若前若后。<a id="a-Cf"></a>受戒善得具足戒。<a id="a-Cg"></a>何故善来比丘。<a id="a-Ch"></a>我与受具戒者。<a id="a-Ci"></a>是最后身。<a id="a-Cj"></a>比丘终不作学人无常。<a id="a-Ck"></a>是故善得具足戒。</p>
  <p id="aCl">比丘尼受具足戒有三种受。<a id="a-Cm"></a>一受八敬法。<a id="a-Cn"></a>二遣使。<a id="a-Co"></a>三二部僧。<a id="a-Cp"></a>现前白四羯磨。<a id="a-Cq"></a>受具足戒。<a id="a-Cr"></a>受八敬法者。<a id="a-Cs"></a>摩诃波阇波提比丘尼等。<a id="a-Ct"></a>是事应广说。<a id="a-Cu"></a>遣使受戒者。<a id="a-Cv"></a>达摩提那。<a id="a-Cw"></a>或有相似者。<a id="a-Cx"></a>若有难不得出。<a id="a-Cy"></a>尔时为彼作羯磨。<a id="a-Cz"></a>得羯磨者。<a id="a-D0"></a>持去向彼说已。<a id="a-D1"></a>语言。<a id="a-D2"></a>姊妹。<a id="a-D3"></a>善得具足戒。<a id="a-D4"></a>从是后二部僧现在前白四羯磨。<a id="a-D5"></a>受具足戒。<a id="a-D6"></a>得具足戒。<a id="a-D7"></a>八敬遣使受者不得。<a id="a-D8"></a>是名受具足戒。</p>
  <p id="aD9">问何以故。<a id="a-DA"></a>名受具足戒。<a id="a-DB"></a>答至诚受羯磨得触证。<a id="a-DC"></a>是名具足戒。<a id="a-DD"></a>与上相违。<a id="a-DE"></a>名非具足戒。</p>
  <p id="aDF">云何应与受具足戒。<a id="a-DG"></a>人男人女离障碍事。<a id="a-DH"></a>云何不应与受具足戒。<a id="a-DI"></a>谓杀母。<a id="a-DJ"></a>杀父。<a id="a-DK"></a>杀阿罗汉。<a id="a-DL"></a>破僧。<a id="a-DM"></a>出佛身血。<a id="a-DN"></a>无和上无衣钵行。<a id="a-DO"></a>别住未竟。<a id="a-DP"></a>外道越济。<a id="a-DQ"></a>非男污染。<a id="a-DR"></a>比丘尼贼住。<a id="a-DS"></a>未满二十。<a id="a-DT"></a>自言非比丘。<a id="a-DU"></a>已灭摈可灭摈。<a id="a-DV"></a>一切非人等。<a id="a-DW"></a>是名不应与受具足戒。<a id="a-DX"></a>若与受具足戒。<a id="a-DY"></a>僧悉有罪。<a id="a-DZ"></a>彼人名污众人。<a id="a-Da"></a>云何得具戒。<a id="a-Db"></a>与人受具足戒时。<a id="a-Dc"></a>称其名。<a id="a-Dd"></a>如法众僧和合问遮罪已。<a id="a-De"></a>如法白四羯磨。<a id="a-Df"></a>不动不转受具足戒。<a id="a-Dg"></a>是名得具足戒人。<a id="a-Dh"></a>与上相违。<a id="a-Di"></a>非得具足戒人。<a id="a-Dj"></a>云何不得具足戒人。<a id="a-Dk"></a>不得不触不证。<a id="a-Dl"></a>是名不得具足戒人。<a id="a-Dm"></a>十三人一向不得具足戒。<a id="a-Dn"></a>一切五逆越济非男。<a id="a-Do"></a>污染比丘尼。<a id="a-Dp"></a>贼住不共住。<a id="a-Dq"></a>本不和合人。<a id="a-Dr"></a>不满二十人。<a id="a-Ds"></a>自言非比丘化人等。<a id="a-Dt"></a>一向不得具足戒。</p>
  <p id="aDu">云何羯磨。<a id="a-Dv"></a>谓白羯磨。<a id="a-Dw"></a>白二羯磨。<a id="a-Dx"></a>白四羯磨。<a id="a-Dy"></a>何以故名羯磨。<a id="a-Dz"></a>有二因缘折伏羯磨。<a id="a-E0"></a>忏罪羯磨。<a id="a-E1"></a>又复能得清白法故。<a id="a-E2"></a>名为羯磨。<a id="a-E3"></a>云何折伏羯磨。<a id="a-E4"></a>忏罪羯磨。<a id="a-E5"></a>谓折伏驱出摈忏罪。<a id="a-E6"></a>别住本日治。<a id="a-E7"></a>与摩那埵本日治。<a id="a-E8"></a>作是事已。<a id="a-E9"></a>名折伏忏罪羯磨。<a id="a-EA"></a>云何清白羯磨。<a id="a-EB"></a>谓受具足戒。<a id="a-EC"></a>布萨自恣。<a id="a-ED"></a>阿浮呵那等。<a id="a-EE"></a>及余如法羯磨。<a id="a-EF"></a>是名清白羯磨。<a id="a-EG"></a>云何羯磨事。<a id="a-EH"></a>谓所因事缘作羯磨故。<a id="a-EI"></a>故名羯磨事。<a id="a-EJ"></a>云何羯磨处。<a id="a-EK"></a>白羯磨成就。<a id="a-EL"></a>闻成就如法众僧和合。<a id="a-EM"></a>作羯磨。<a id="a-EN"></a>不可转动故。<a id="a-EO"></a>名处羯磨。</p>
  <p id="aEP">云何非处羯磨。<a id="a-EQ"></a>白羯磨不成就。<a id="a-ER"></a>闻不成就。<a id="a-ES"></a>非法僧不和合。<a id="a-ET"></a>可动转。<a id="a-EU"></a>是名非处羯磨。</p>
  <p id="aEV">云何摈羯磨。<a id="a-EW"></a>谓比丘有罪摈。<a id="a-EX"></a>比丘不得共作羯磨布萨。<a id="a-EY"></a>不得共住共食。<a id="a-EZ"></a>是名摈羯磨。</p>
  <p id="aEa">云何舍羯磨。<a id="a-Eb"></a>谓如法忏悔。<a id="a-Ec"></a>共僧同住同食。<a id="a-Ed"></a>是名舍羯磨。</p>
  <p id="aEe">云何苦切羯磨。<a id="a-Ef"></a>若比丘斗诤相言。<a id="a-Eg"></a>众僧与作苦切羯磨已。<a id="a-Eh"></a>敕言。<a id="a-Ei"></a>后更作者当更苦治汝。<a id="a-Ej"></a>是名苦切羯磨。</p>
  <p id="aEk">云何出罪羯磨事。<a id="a-El"></a>若见若闻。<a id="a-Em"></a>若疑犯罪。<a id="a-En"></a>彼必真实不虚。<a id="a-Eo"></a>时非不时义。<a id="a-Ep"></a>饶益非不饶益。<a id="a-Eq"></a>软语非粗言。<a id="a-Er"></a>慈心非嗔恚。<a id="a-Es"></a>是名出罪羯磨事。</p>
  <p id="aEt">云何非给摩他事。<a id="a-Eu"></a>谓苦切羯磨。<a id="a-Ev"></a>驱出羯磨。<a id="a-Ew"></a>折伏羯磨。<a id="a-Ex"></a>摈羯磨。<a id="a-Ey"></a>不见摈恶邪不除摈。<a id="a-Ez"></a>别住本日摩那埵。<a id="a-F0"></a>是名不止羯磨。</p>
  <p id="aF1">云何止羯磨。<a id="a-F2"></a>有罪忏悔发露。<a id="a-F3"></a>下意调伏。<a id="a-F4"></a>是名止羯磨。</p>
  <p id="aF5">云何所作事。<a id="a-F6"></a>因是因缘故作事。</p>
  <p id="aF7">云何学。<a id="a-F8"></a>学有三种。<a id="a-F9"></a>增上戒学。<a id="a-FA"></a>增上心学。<a id="a-FB"></a>增上慧学。<a id="a-FC"></a>复有三种学。<a id="a-FD"></a>威仪学。<a id="a-FE"></a>毗尼学。<a id="a-FF"></a>波罗提木叉学。</p>
  <p id="aFG">云何非舍戒。<a id="a-FH"></a>若狂屏处自说。<a id="a-FI"></a>沙弥所。<a id="a-FJ"></a>外道所。<a id="a-FK"></a>白衣所。<a id="a-FL"></a>不于性住比丘所说。<a id="a-FM"></a>不名舍戒。</p>
  <p id="aFN">云何舍戒。<a id="a-FO"></a>作如是语。<a id="a-FP"></a>出家辛苦作沙门甚难。<a id="a-FQ"></a>不乐作比丘。<a id="a-FR"></a>忆父母等送我。<a id="a-FS"></a>至父母所。<a id="a-FT"></a>送我至白衣家。<a id="a-FU"></a>与我觅作具。<a id="a-FV"></a>复作如是语。<a id="a-FW"></a>我舍佛等。<a id="a-FX"></a>乃至不与长老等共法。<a id="a-FY"></a>以清净心说我不乐作。<a id="a-FZ"></a>比丘惭愧比丘事。<a id="a-Fa"></a>厌离比丘事。<a id="a-Fb"></a>口作是说。<a id="a-Fc"></a>是名舍戒。</p>
  <p id="aFd">云何戒羸。<a id="a-Fe"></a>若比丘忆念家中。<a id="a-Ff"></a>不乐作比丘。<a id="a-Fg"></a>如前说。<a id="a-Fh"></a>是名戒羸。</p>
  <p id="aFi">云何戒羸非舍戒。<a id="a-Fj"></a>以前事向众说。<a id="a-Fk"></a>何以故名戒羸。<a id="a-Fl"></a>不乐所作比丘事。<a id="a-Fm"></a>是名戒羸非舍戒。</p>
  <p id="aFn">云何诤。<a id="a-Fo"></a>诤有四种相。<a id="a-Fp"></a>言诤。<a id="a-Fq"></a>斗诤。<a id="a-Fr"></a>犯罪诤。<a id="a-Fs"></a>常所行诤。<a id="a-Ft"></a>何故名诤。<a id="a-Fu"></a>因是生诤故。<a id="a-Fv"></a>故名诤。</p>
  <p id="aFw">云何摄诤。<a id="a-Fx"></a>谓七灭现前毗尼等广说。<a id="a-Fy"></a>何以故。<a id="a-Fz"></a>名摄诤。<a id="a-G0"></a>彼四诤以七灭灭调伏寂静。<a id="a-G1"></a>是名灭诤。</p>
  <p id="aG2">云何诤事不灭。<a id="a-G3"></a>若五法成就诤不得灭。<a id="a-G4"></a>何等五。<a id="a-G5"></a>一不白僧。<a id="a-G6"></a>二非佛教。<a id="a-G7"></a>三不白二众。<a id="a-G8"></a>四犯罪比丘未受语。<a id="a-G9"></a>五众犯罪未忏悔。<a id="a-GA"></a>具此五事。<a id="a-GB"></a>诤不得灭。</p>
  <p id="aGC">云何诤灭事。<a id="a-GD"></a>有五种成就诤得灭。<a id="a-GE"></a>何等五。<a id="a-GF"></a>一已白僧顺佛教。<a id="a-GG"></a>白二众如法自见罪。<a id="a-GH"></a>诸比丘罪已忏悔。<a id="a-GI"></a>此五事成就诤得灭。<a id="a-GJ"></a>是名诤已灭事。</p>
  <p id="aGK">云何说。<a id="a-GL"></a>说有五种。<a id="a-GM"></a>谓戒序。<a id="a-GN"></a>四波罗夷。<a id="a-GO"></a>十三僧残。<a id="a-GP"></a>二不定。<a id="a-GQ"></a>广说。<a id="a-GR"></a>是名说。</p>
  <p id="aGS">云何不说。<a id="a-GT"></a>若众说戒时。<a id="a-GU"></a>说戒者不利。<a id="a-GV"></a>利者应次第说。<a id="a-GW"></a>复不利者。<a id="a-GX"></a>更使利者次第说。<a id="a-GY"></a>乃至下尽应次第说。<a id="a-GZ"></a>各说少分。<a id="a-Ga"></a>故名不说。</p>
  <p id="aGb">云何受。<a id="a-Gc"></a>若比丘独住。<a id="a-Gd"></a>至布萨时。<a id="a-Ge"></a>应扫偷婆房舍堂前布萨处。<a id="a-Gf"></a>次第敷座。<a id="a-Gg"></a>若有比丘来。<a id="a-Gh"></a>未布萨者共布萨。<a id="a-Gi"></a>若不来者应在高处望。<a id="a-Gj"></a>若见比丘来者。<a id="a-Gk"></a>应作是言。<a id="a-Gl"></a>疾疾来。<a id="a-Gm"></a>今日作布萨。<a id="a-Gn"></a>若无来者至冥还来坐处次第坐。<a id="a-Go"></a>心念口言。<a id="a-Gp"></a>今日作布萨。<a id="a-Gq"></a>我今亦作布萨。<a id="a-Gr"></a>若得和合僧。<a id="a-Gs"></a>广作布萨。<a id="a-Gt"></a>是名受。</p>
  <p id="aGu">云何为狂人羯磨。<a id="a-Gv"></a>若比丘狂心散乱。<a id="a-Gw"></a>当为彼作白二羯磨。<a id="a-Gx"></a>广说如长老娑伽陀因缘。<a id="a-Gy"></a>云何非狂羯磨。<a id="a-Gz"></a>除狂羯磨。<a id="a-H0"></a>诸不狂羯磨。</p>
  <p id="aH1">云何堕信施。<a id="a-H2"></a>施与持戒人。<a id="a-H3"></a>回施不持戒人。<a id="a-H4"></a>与正见人。<a id="a-H5"></a>回施邪见人。<a id="a-H6"></a>堕信施如所食如所取。<a id="a-H7"></a>若乃至长取一抟堕信施。<a id="a-H8"></a>是名堕信施。</p>
  <p id="aH9">云何不现前羯磨。<a id="a-HA"></a>十种不现前。<a id="a-HB"></a>作羯磨。<a id="a-HC"></a>谓覆钵羯磨。<a id="a-HD"></a>舍覆钵羯磨。<a id="a-HE"></a>学家羯磨。<a id="a-HF"></a>舍学家羯磨。<a id="a-HG"></a>作房羯磨。<a id="a-HH"></a>沙弥羯磨。<a id="a-HI"></a>狂羯磨。<a id="a-HJ"></a>不礼拜羯磨。<a id="a-HK"></a>不共语羯磨。<a id="a-HL"></a>不供养羯磨。<a id="a-HM"></a>是名不现前羯磨。</p>
  <p id="aHN">云何羯磨。<a id="a-HO"></a>若减四人作羯磨。<a id="a-HP"></a>不成作羯磨。<a id="a-HQ"></a>五人羯磨应五人作。<a id="a-HR"></a>十人羯磨应十人作。<a id="a-HS"></a>二十人羯磨应二十人作。<a id="a-HT"></a>四十人羯磨应四十人作。</p>
  <p id="aHU">云何忏罪五法五非法。<a id="a-HV"></a>云何五法。<a id="a-HW"></a>非别住所。<a id="a-HX"></a>非不共住所。<a id="a-HY"></a>非未受具戒人所。<a id="a-HZ"></a>众中尽发露。<a id="a-Ha"></a>是名五如法。<a id="a-Hb"></a>与上相违。<a id="a-Hc"></a>名非法。</p>
  <p id="aHd">云何白。<a id="a-He"></a>谓白不作羯磨。<a id="a-Hf"></a>僧为狂人作白。<a id="a-Hg"></a>是名白。<a id="a-Hh"></a>云何白羯磨。<a id="a-Hi"></a>羯磨白僧。<a id="a-Hj"></a>谓布萨自恣。<a id="a-Hk"></a>阿浮呵那。<a id="a-Hl"></a>舍小钵布草。<a id="a-Hm"></a>如是一切名白羯磨。<a id="a-Hn"></a>云何白二羯磨。<a id="a-Ho"></a>作白已。<a id="a-Hp"></a>复作一羯磨。</p>
  <p id="aHq">云何白四羯磨。<a id="a-Hr"></a>作白已三羯磨。<a id="a-Hs"></a>白羯磨不作白作羯磨。<a id="a-Ht"></a>不成白。<a id="a-Hu"></a>白二作羯磨。<a id="a-Hv"></a>不作白。<a id="a-Hw"></a>不成白二白四羯磨。<a id="a-Hx"></a>不作白作羯磨。<a id="a-Hy"></a>不成白四众多羯磨。<a id="a-Hz"></a>不作白。<a id="a-I0"></a>不成众多作白二羯磨。<a id="a-I1"></a>不作白。<a id="a-I2"></a>不成作多作羯磨。<a id="a-I3"></a>不犯减作不成作白。<a id="a-I4"></a>时众中有少因缘起去不舍。<a id="a-I5"></a>闻处忆白。<a id="a-I6"></a>若舍闻处。<a id="a-I7"></a>不忆白。<a id="a-I8"></a>还应语僧。<a id="a-I9"></a>更作白。<a id="a-IA"></a>白未竟。<a id="a-IB"></a>复有起去。<a id="a-IC"></a>若舍闻处。<a id="a-ID"></a>更应作白。</p>
  <p id="aIE">云何苦切羯磨。<a id="a-IF"></a>若比丘斗诤。<a id="a-IG"></a>僧与作白四羯磨。<a id="a-IH"></a>是名苦切羯磨。</p>
  <p id="aII">云何驱出羯磨。<a id="a-IJ"></a>污染他家与作驱出白四羯磨。<a id="a-IK"></a>云何折伏羯磨。<a id="a-IL"></a>若比丘毁訾檀越使忏悔。<a id="a-IM"></a>彼故白四羯磨。<a id="a-IN"></a>云何不见摈羯磨。<a id="a-IO"></a>若比丘犯罪已问言。<a id="a-IP"></a>不见罪与作不见摈白四羯磨。</p>
  <p id="aIQ">云何舍摈羯磨。<a id="a-IR"></a>比丘犯罪如法忏悔。<a id="a-IS"></a>作白四羯磨。<a id="a-IT"></a>解摈。</p>
  <p id="aIU">云何恶邪不除摈。<a id="a-IV"></a>若比丘起恶邪见不肯舍。<a id="a-IW"></a>为作不舍白四羯磨。</p>
  <p id="aIX">云何别住。<a id="a-IY"></a>若有外道。<a id="a-IZ"></a>欲于正法中出家受具足戒。<a id="a-Ia"></a>尔时应四月在和上所住。<a id="a-Ib"></a>与作白四羯磨。<a id="a-Ic"></a>又复别住。<a id="a-Id"></a>十三事中犯一一事已覆藏。<a id="a-Ie"></a>随覆藏与别住。<a id="a-If"></a>作白四羯磨。<a id="a-Ig"></a>是名别住。</p>
  <p id="aIh">云何本日治。<a id="a-Ii"></a>若比丘别住中。<a id="a-Ij"></a>复犯僧残。<a id="a-Ik"></a>与本日治。<a id="a-Il"></a>作白四羯磨。</p>
  <p id="aIm">云何摩那埵。<a id="a-In"></a>若比丘已别住竟。<a id="a-Io"></a>与摩那埵。<a id="a-Ip"></a>作白四羯磨。<a id="a-Iq"></a>不动转。<a id="a-Ir"></a>于一切比丘所。<a id="a-Is"></a>下意故。<a id="a-It"></a>名摩那埵。</p>
  <p id="aIu">云何阿浮呵那。<a id="a-Iv"></a>于不善处举着善处。<a id="a-Iw"></a>是名阿浮呵那。<a id="a-Ix"></a>覆藏罪别住。<a id="a-Iy"></a>有何利。<a id="a-Iz"></a>本日治摩那埵。<a id="a-J0"></a>有何利。<a id="a-J1"></a>何以故作阿浮呵那。<a id="a-J2"></a>答覆藏者与别住摩那埵。<a id="a-J3"></a>是别住功德利。<a id="a-J4"></a>本日治调伏故。<a id="a-J5"></a>阿浮呵那。<a id="a-J6"></a>是摩那埵功德利。<a id="a-J7"></a>阿浮呵那清净故。<a id="a-J8"></a>何以故。<a id="a-J9"></a>摩那埵是别住功德利耶。<a id="a-JA"></a>比丘别住下意调伏。<a id="a-JB"></a>是故摩那埵别住功德利。<a id="a-JC"></a>何以故。<a id="a-JD"></a>本日治调伏。<a id="a-JE"></a>调伏者。<a id="a-JF"></a>使诸比丘知是长老。<a id="a-JG"></a>如是炽盛烦恼犯罪惭愧。<a id="a-JH"></a>更不作故。<a id="a-JI"></a>是名本日治调伏。<a id="a-JJ"></a>何以故。<a id="a-JK"></a>阿浮呵那是摩那埵功德利。<a id="a-JL"></a>已调伏求清净。<a id="a-JM"></a>自求出罪。<a id="a-JN"></a>诸比丘言。<a id="a-JO"></a>是比丘求清净求出罪。<a id="a-JP"></a>是贤善比丘。<a id="a-JQ"></a>我等当与作阿浮呵那。<a id="a-JR"></a>是故阿浮呵那是摩那埵功德利。<a id="a-JS"></a>何以故。<a id="a-JT"></a>阿浮呵那是清净已起得清净。<a id="a-JU"></a>无罪。<a id="a-JV"></a>如世尊所说。<a id="a-JW"></a>二种比丘得清净。<a id="a-JX"></a>一谓不犯罪。<a id="a-JY"></a>二谓犯罪。<a id="a-JZ"></a>如法忏悔。<a id="a-Ja"></a>是故阿浮呵那。<a id="a-Jb"></a>是清净。<a id="a-Jc"></a>云何觅罪。<a id="a-Jd"></a>若比丘犯戒。<a id="a-Je"></a>犯戒已自说。<a id="a-Jf"></a>后不说与觅罪。<a id="a-Jg"></a>白四羯磨。<a id="a-Jh"></a>是名觅罪。</p>
  <p id="aJi">云何戒聚。<a id="a-Jj"></a>戒身即戒聚。<a id="a-Jk"></a>云何犯聚。<a id="a-Jl"></a>犯波罗夷。<a id="a-Jm"></a>僧残。<a id="a-Jn"></a>波夜提。<a id="a-Jo"></a>波罗提。<a id="a-Jp"></a>提舍尼。<a id="a-Jq"></a>突吉罗。<a id="a-Jr"></a>是名犯聚。<a id="a-Js"></a>云何不犯聚。<a id="a-Jt"></a>不作若犯。<a id="a-Ju"></a>如法忏悔。<a id="a-Jv"></a>通是不犯聚。</p>
  <p id="aJw">云何轻罪。<a id="a-Jx"></a>谓可忏悔。<a id="a-Jy"></a>云何重罪。<a id="a-Jz"></a>谓不可忏悔。</p>
  <p id="aK0">云何有余罪。<a id="a-K1"></a>后四篇。<a id="a-K2"></a>谓僧残。<a id="a-K3"></a>波夜提。<a id="a-K4"></a>波罗提。<a id="a-K5"></a>提舍尼。<a id="a-K6"></a>突吉罗。</p>
  <p id="aK7">云何无余罪。<a id="a-K8"></a>谓初篇。<a id="a-K9"></a>云何边罪。<a id="a-KA"></a>谓四波罗夷。</p>
  <p id="aKB">云何粗罪。<a id="a-KC"></a>四波罗夷。<a id="a-KD"></a>僧伽婆尸沙。</p>
  <p id="aKE">云何罪聚。<a id="a-KF"></a>谓一切罪不善所摄。</p>
  <p id="aKG">云何出罪。<a id="a-KH"></a>汝长老犯如是。<a id="a-KI"></a>如是罪当发露忏悔。<a id="a-KJ"></a>莫覆藏。<a id="a-KK"></a>是名出罪。</p>
  <p id="aKL">云何忆罪。<a id="a-KM"></a>长老汝犯如是。<a id="a-KN"></a>如是罪当忆念。</p>
  <p id="aKO">云何斗诤。<a id="a-KP"></a>若见闻疑罪不共语。<a id="a-KQ"></a>是名斗诤。</p>
  <p id="aKR">云何止斗诤。<a id="a-KS"></a>以五因缘。<a id="a-KT"></a>何等五。<a id="a-KU"></a>我语汝我说汝。<a id="a-KV"></a>我出汝罪。<a id="a-KW"></a>我令汝忆。<a id="a-KX"></a>汝听我。<a id="a-KY"></a>是名止斗诤。</p>
  <p id="aKZ">云何求出罪。<a id="a-Ka"></a>如前说。<a id="a-Kb"></a>是名求出罪。</p>
  <p id="aKc">云何遮布萨。<a id="a-Kd"></a>十种遮布萨。<a id="a-Ke"></a>广说如毗尼。</p>
  <p id="aKf">云何遮自恣。<a id="a-Kg"></a>有四非法四如法。<a id="a-Kh"></a>非法者。<a id="a-Ki"></a>无根戒。<a id="a-Kj"></a>不净人。<a id="a-Kk"></a>恶威仪人。<a id="a-Kl"></a>邪命人。<a id="a-Km"></a>与上相违。<a id="a-Kn"></a>名如法遮自恣。</p>
  <p id="aKo">云何内宿食。<a id="a-Kp"></a>若界内不结净地食。<a id="a-Kq"></a>在界内比丘不得食。<a id="a-Kr"></a>是名内宿。<a id="a-Ks"></a>若结净地食。<a id="a-Kt"></a>在净地得食。</p>
  <p id="aKu">云何内熟。<a id="a-Kv"></a>若比丘界内不结净地。<a id="a-Kw"></a>界内熟食。<a id="a-Kx"></a>比丘不得食。<a id="a-Ky"></a>是名内熟。</p>
  <p id="aKz">云何自熟。<a id="a-L0"></a>尔时毗耶离饥俭诸居士。<a id="a-L1"></a>欲与诸比丘作食。<a id="a-L2"></a>便作是言。<a id="a-L3"></a>我等若使人作者。<a id="a-L4"></a>当多有人食。<a id="a-L5"></a>此食及亲里等来索。<a id="a-L6"></a>见诸比丘道业不就。<a id="a-L7"></a>语诸比丘言。<a id="a-L8"></a>此米使净人作食竟。<a id="a-L9"></a>食诸比丘不好看捡。<a id="a-LA"></a>诸客比丘来者当相分。<a id="a-LB"></a>与诸比丘食少身体羸瘦。<a id="a-LC"></a>乃至佛言。<a id="a-LD"></a>听诸比丘界内结净地已作食。<a id="a-LE"></a>诸比丘结已。<a id="a-LF"></a>使净人作食。<a id="a-LG"></a>净人沙弥自食已。<a id="a-LH"></a>少与诸比丘。<a id="a-LI"></a>诸比丘食少故。<a id="a-LJ"></a>身体羸瘦。<a id="a-LK"></a>乃至佛言。<a id="a-LL"></a>如是饥俭时。<a id="a-LM"></a>听诸比丘自作食。<a id="a-LN"></a>舍二处内宿内熟。<a id="a-LO"></a>乃至俭时未过自作食。</p>
  <p id="aLP">云何捉食。<a id="a-LQ"></a>比丘无惭愧故。<a id="a-LR"></a>捉食。</p>
  <p id="aLS">云何受食。<a id="a-LT"></a>若比丘从男女黄门二根等受。</p>
  <p id="aLU">云何恶捉。<a id="a-LV"></a>自手捉食已。<a id="a-LW"></a>复从他受。</p>
  <p id="aLX">云何受。<a id="a-LY"></a>诸比丘食已。<a id="a-LZ"></a>自恣受残食法而食。</p>
  <p id="aLa">云何不受。<a id="a-Lb"></a>食已未自恣。<a id="a-Lc"></a>听诸比丘持食出。<a id="a-Ld"></a>如饥俭时。<a id="a-Le"></a>食已不自恣。<a id="a-Lf"></a>不受残食法。<a id="a-Lg"></a>得食不受残食法。<a id="a-Lh"></a>听食果。<a id="a-Li"></a>谓胡桃等。</p>
  <p id="aLj">云何不舍毗耶离。<a id="a-Lk"></a>饥俭时听。</p>
  <p id="aLl">云何水食。<a id="a-Lm"></a>长老舍利弗血病。<a id="a-Ln"></a>良师言。<a id="a-Lo"></a>食藕者得差。</p>
  <p id="aLp">尔时尊者大目犍连曼陀罗池中取藕来。<a id="a-Lq"></a>与尊者舍利弗。<a id="a-Lr"></a>舍利弗食少许已。<a id="a-Ls"></a>与诸比丘。<a id="a-Lt"></a>诸比丘不食。<a id="a-Lu"></a>我等已自恣竟。<a id="a-Lv"></a>诸比丘向佛广说。<a id="a-Lw"></a>乃至佛言。<a id="a-Lx"></a>饥俭时食已自恣。<a id="a-Ly"></a>不受残食法。<a id="a-Lz"></a>听食藕。</p>
  <p id="aM0">云何舍饥俭已过。<a id="a-M1"></a>世尊从毗耶离游行诸国。<a id="a-M2"></a>渐至舍卫国。<a id="a-M3"></a>尔时世尊问阿难。<a id="a-M4"></a>我毗耶离听诸比丘八事者。<a id="a-M5"></a>内熟乃至藕等。<a id="a-M6"></a>诸比丘故行是事耶。<a id="a-M7"></a>阿难白佛言。<a id="a-M8"></a>世尊。<a id="a-M9"></a>或有行者有不行者。<a id="a-MA"></a>尔时世尊集诸比丘僧。<a id="a-MB"></a>集僧已。<a id="a-MC"></a>语诸比丘。<a id="a-MD"></a>我先毗耶离听八事。<a id="a-ME"></a>尔时饥俭故。<a id="a-MF"></a>听非丰时。<a id="a-MG"></a>自今已去不听食者得罪。<a id="a-MH"></a>是名舍。</p>
  <p id="aMI">云何受迦絺那。<a id="a-MJ"></a>若此住处受迦絺那。<a id="a-MK"></a>界内一切众僧应集。<a id="a-ML"></a>同戒同见清净故。<a id="a-MM"></a>又复余处比丘闻某处受迦絺那衣。<a id="a-MN"></a>发随喜受。</p>
  <p id="aMO">云何不受迦絺那衣。<a id="a-MP"></a>与上相违。<a id="a-MQ"></a>名不受。</p>
  <p id="aMR">云何舍迦絺那。<a id="a-MS"></a>有八种。<a id="a-MT"></a>广说如毗尼。</p>
  <p id="aMU">云何不舍迦絺那衣。<a id="a-MV"></a>与上相违。<a id="a-MW"></a>名不舍。</p>
  <p id="aMX">云何重物。<a id="a-MY"></a>谓木床乃至阿珊提等。<a id="a-MZ"></a>木竹及余物。<a id="a-Ma"></a>作者荐席机褥瓦器等物。<a id="a-Mb"></a>是名重物。</p>
  <p id="aMc">云何轻物。<a id="a-Md"></a>谓金银铜铁床等。<a id="a-Me"></a>金银铜铁器钵衣物等。<a id="a-Mf"></a>是名轻物。</p>
  <p id="aMg">云何可分物。<a id="a-Mh"></a>谓死比丘三衣持与看病人。<a id="a-Mi"></a>除重物。<a id="a-Mj"></a>余一切轻物可分。<a id="a-Mk"></a>谓铁器钵络囊铜器户钩刀针镊剪爪刀香炉香匙香器斧凿等。<a id="a-Ml"></a>如是物可分。<a id="a-Mm"></a>不可分者重物。<a id="a-Mn"></a>重物不可分。<a id="a-Mo"></a>谓木床乃至瓦器等不得分。<a id="a-Mp"></a>持作四方僧物。<a id="a-Mq"></a>若染汁四方僧来者。<a id="a-Mr"></a>共染衣。<a id="a-Ms"></a>除五大妙色金床。<a id="a-Mt"></a>转易物已共分。<a id="a-Mu"></a>铜床亦如是。<a id="a-Mv"></a>木床等四方僧共用。<a id="a-Mw"></a>又复五事比丘不得卖。<a id="a-Mx"></a>不得与人。<a id="a-My"></a>不得分破。<a id="a-Mz"></a>何者是谓园林寺舍卧具园寺舍地。</p>
  <p id="aN0">云何人物。<a id="a-N1"></a>世尊听诸比丘为僧故。<a id="a-N2"></a>受园林。<a id="a-N3"></a>非为一人。</p>
  <p id="aN4">云何非人物。<a id="a-N5"></a>谓象马骆驼秦牛水牛。<a id="a-N6"></a>世尊为塔为僧故听受。</p>
  <p id="aN7">云何摄物。<a id="a-N8"></a>若他所摄。<a id="a-N9"></a>若聚落阿练若处。<a id="a-NA"></a>男女非人所摄。<a id="a-NB"></a>是名摄物。</p>
  <p id="aNC">云何不摄物。<a id="a-ND"></a>若聚落阿练若处他不摄。<a id="a-NE"></a>若男女非男二根不摄。<a id="a-NF"></a>是不摄物。</p>
  <p id="aNG">云何比丘不从他受而得受用。<a id="a-NH"></a>除一切可食物。<a id="a-NI"></a>除水杨枝。<a id="a-NJ"></a>是不从他受。</p>
  <p id="aNK">云何死比丘衣。<a id="a-NL"></a>死比丘衣五。<a id="a-NM"></a>众得分受用。</p>
  <p id="aNN">云何成衣。<a id="a-NO"></a>若作五年大会得衣。</p>
  <p id="aNP">云何粪扫衣。<a id="a-NQ"></a>有五种。<a id="a-NR"></a>比丘得取火烧牛嚼鼠啮水衣产衣。</p>
  <p id="aNS">云何灌鼻。<a id="a-NT"></a>佛听病比丘灌鼻。<a id="a-NU"></a>如尊者毕陵伽婆蹉。<a id="a-NV"></a>是事应广说。</p>
  <p id="aNW">云何灌下部。<a id="a-NX"></a>比丘不得灌下部。<a id="a-NY"></a>灌者偷罗遮。<a id="a-NZ"></a>不犯者灌便病差。</p>
  <p id="aNa">云何刀。<a id="a-Nb"></a>比丘不得用刀治病。<a id="a-Nc"></a>若治者。<a id="a-Nd"></a>偷罗遮。</p>
  <p id="aNe">不犯者。<a id="a-Nf"></a>余药不治刀治得差。</p>
  <p id="aNg">云何剃毛。<a id="a-Nh"></a>除须发剃余身分毛。<a id="a-Ni"></a>突吉罗。</p>
  <p id="aNj">云何剃发。<a id="a-Nk"></a>比丘应次第剃发。<a id="a-Nl"></a>下座剃发已。<a id="a-Nm"></a>下刀上座不得使起。<a id="a-Nn"></a>起者。<a id="a-No"></a>突吉罗。<a id="a-Np"></a>云何啖。<a id="a-Nq"></a>谓五种种子。</p>
  <p id="aNr">云何净。<a id="a-Ns"></a>谓五种净。</p>
  <p id="aNt">云何食五种净已食。<a id="a-Nu"></a>及八种浆清净不浊。</p>
  <p id="aNv">云何作衣。<a id="a-Nw"></a>十种衣三种坏色用。</p>
  <p id="aNx">云何果食。<a id="a-Ny"></a>毗耶离中众多果。<a id="a-Nz"></a>诸比丘私取食。<a id="a-O0"></a>乃至佛言。<a id="a-O1"></a>不得私取食当等分。<a id="a-O2"></a>分果时一人受二人三人分。<a id="a-O3"></a>高声大声。<a id="a-O4"></a>乃至佛言。<a id="a-O5"></a>不得分。<a id="a-O6"></a>若有净人作五沙门净已。<a id="a-O7"></a>从彼受食。</p>
  <p id="aO8">云何非人食。<a id="a-O9"></a>听诸比丘天上金银琉璃地阶道行坐卧听器中食。<a id="a-OA"></a>是名非人食。</p>
  <p id="aOB">云何五百集毗尼。<a id="a-OC"></a>佛般涅槃不久。<a id="a-OD"></a>五百比丘集王舍城已。<a id="a-OE"></a>撰集一切修多罗。<a id="a-OF"></a>毗尼阿毗昙。</p>
  <p id="aOG">云何七百集灭。<a id="a-OH"></a>佛般涅槃后一百一十年。<a id="a-OI"></a>毗耶离诸比丘十恶事起非法。<a id="a-OJ"></a>非毗尼非佛教。<a id="a-OK"></a>离佛法与毗尼阿毗昙法相相违。<a id="a-OL"></a>以是为净。<a id="a-OM"></a>何等为十。<a id="a-ON"></a>谓盐净。<a id="a-OO"></a>二指净。<a id="a-OP"></a>聚落净。<a id="a-OQ"></a>[酉*(替-曰+貝)]酪净。<a id="a-OR"></a>如是净。<a id="a-OS"></a>随喜净。<a id="a-OT"></a>生酒净。<a id="a-OU"></a>习净。<a id="a-OV"></a>缕尼师檀净。<a id="a-OW"></a>受金银净。</p>
  <p id="aOX">云何盐净。<a id="a-OY"></a>以自尽寿受持盐杂食得食。<a id="a-OZ"></a>佛言。<a id="a-Oa"></a>食者犯突吉罗。<a id="a-Ob"></a>佛在舍卫国。<a id="a-Oc"></a>药法中制是罪。<a id="a-Od"></a>二指净者。<a id="a-Oe"></a>食自恣已得二指挑食。<a id="a-Of"></a>佛言。<a id="a-Og"></a>食者犯波夜提。<a id="a-Oh"></a>佛在毗耶离。<a id="a-Oi"></a>食法中制是罪。<a id="a-Oj"></a>聚落净者。<a id="a-Ok"></a>一聚落请食已自恣。<a id="a-Ol"></a>复得至余聚落食。<a id="a-Om"></a>佛言。<a id="a-On"></a>食者波夜提。<a id="a-Oo"></a>佛在毗耶离。<a id="a-Op"></a>食法中制是罪。<a id="a-Oq"></a>[酉*(替-曰+貝)]酪净者。<a id="a-Or"></a>食自恣竟。<a id="a-Os"></a>复得[酉*(替-曰+貝)]酪已得饮。<a id="a-Ot"></a>佛言。<a id="a-Ou"></a>饮者波夜提佛在毗耶离。<a id="a-Ov"></a>食法中制是罪。<a id="a-Ow"></a>如是净者。<a id="a-Ox"></a>界外成众羯磨界内随喜。<a id="a-Oy"></a>佛言。<a id="a-Oz"></a>犯突吉罗。<a id="a-P0"></a>瞻婆国羯磨事中制是罪。</p>
  <p id="aP1">随喜净者。<a id="a-P2"></a>界外先不语作羯磨。<a id="a-P3"></a>作已来语随喜。<a id="a-P4"></a>佛言。<a id="a-P5"></a>犯突吉罗。<a id="a-P6"></a>亦瞻婆制是罪。<a id="a-P7"></a>生酒净者。<a id="a-P8"></a>谷作酒未熟得饮。<a id="a-P9"></a>佛言。<a id="a-PA"></a>饮者波夜提。<a id="a-PB"></a>枝提国因娑伽陀比丘制此戒。<a id="a-PC"></a>修习净者。<a id="a-PD"></a>修习杀生不修习杀生。<a id="a-PE"></a>杀生无罪。<a id="a-PF"></a>佛言。<a id="a-PG"></a>随事犯。<a id="a-PH"></a>缕尼师檀净者。<a id="a-PI"></a>尼师檀头不接缕。<a id="a-PJ"></a>佛言。<a id="a-PK"></a>不接缕者。<a id="a-PL"></a>犯波夜提。<a id="a-PM"></a>迦留陀因缘制此罪。<a id="a-PN"></a>金银净者。<a id="a-PO"></a>毗耶离诸比丘自手受金银。<a id="a-PP"></a>佛言。<a id="a-PQ"></a>受者波夜提。<a id="a-PR"></a>王舍城制此罪。<a id="a-PS"></a>毗耶离诸比丘行是十事。<a id="a-PT"></a>七百比丘集灭是罪。</p>
  <p id="aPU">云何毗尼因缘。<a id="a-PV"></a>谓二波罗提木叉。<a id="a-PW"></a>毗崩伽十七毗尼事。<a id="a-PX"></a>七法八法善诵。<a id="a-PY"></a>增一散毗尼。<a id="a-PZ"></a>共戒不共戒。</p>
 </body>
</html>