<!doctype html>
<html id="z3IBVB7s2" data-ver="1275">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第三</h1>
  <p id="a2">颇有比丘半月内浴除因缘不犯耶。<a id="a-3"></a>答有。<a id="a-4"></a>着雨衣浴。<a id="a-5"></a>若比丘迷闷时浴不犯。<a id="a-6"></a>入水举木因浴不犯。<a id="a-7"></a>或水中有少因缘因浴不犯。<a id="a-8"></a>若比丘渡水学浮时浴不犯。<a id="a-9"></a>若结安居已一月数数浴不犯。<a id="a-A"></a>过一月已半月应浴。<a id="a-B"></a>若有闰中安居。<a id="a-C"></a>当数日满。</p>
  <p id="aD">颇有比丘一方便得十波夜提耶。<a id="a-E"></a>答有。<a id="a-F"></a>若杀微细虫。<a id="a-G"></a>随杀得波夜提。<a id="a-H"></a>欲斫藤误斫蛇不犯。<a id="a-I"></a>欲斫蛇而斫藤。<a id="a-J"></a>突吉罗。<a id="a-K"></a>欲杀此虫而杀彼虫突吉罗。<a id="a-L"></a>欲斫虫而斫地。<a id="a-M"></a>突吉罗。<a id="a-N"></a>欲搦虫而搦土。<a id="a-O"></a>突吉罗。<a id="a-P"></a>手印遣使杀虫。<a id="a-Q"></a>突吉罗。<a id="a-R"></a>若令贼住。<a id="a-S"></a>本犯戒。<a id="a-T"></a>本不和合学戒疑悔者。<a id="a-U"></a>突吉罗。<a id="a-V"></a>除比丘比丘尼。<a id="a-W"></a>令余人疑悔。<a id="a-X"></a>突吉罗。<a id="a-Y"></a>比丘令比丘尼疑悔。<a id="a-Z"></a>波夜提。<a id="a-a"></a>比丘尼令比丘疑悔。<a id="a-b"></a>波夜提。<a id="a-c"></a>比丘尼令式叉摩那乃至沙弥尼疑悔。<a id="a-d"></a>突吉罗。</p>
  <p id="ae">颇有比丘指挃比丘身根不犯波夜提耶。<a id="a-f"></a>答有。<a id="a-g"></a>若身根坏指挃。<a id="a-h"></a>突吉罗。</p>
  <p id="ai">若比丘以一瓶水浇诸比丘随所著得尔所波夜提。<a id="a-j"></a>不著者突吉罗。<a id="a-k"></a>若比丘坐以水渧地。<a id="a-l"></a>突吉罗。<a id="a-m"></a>若比丘尼自出乳汁。<a id="a-n"></a>波夜提。<a id="a-o"></a>若比丘水中浴戏拍水出没波夜提。<a id="a-p"></a>浴时以酥油糖蜜。<a id="a-q"></a>灌身戏。<a id="a-r"></a>突吉罗。</p>
  <p id="as">颇有比丘共女人宿不犯波夜提耶。<a id="a-t"></a>答有。<a id="a-u"></a>谓墙壁树下大空屋中。<a id="a-v"></a>突吉罗。<a id="a-w"></a>共何等女人宿耶。<a id="a-x"></a>谓身可捉者。<a id="a-y"></a>若一房舍相连食。<a id="a-z"></a>堂中共一门。<a id="a-10"></a>于中共宿。<a id="a-11"></a>波夜提。<a id="a-12"></a>若不知未受具戒人入宿。<a id="a-13"></a>不犯。</p>
  <p id="a14">颇有比丘恐怖比丘不犯波夜提耶。<a id="a-15"></a>答有。<a id="a-16"></a>谓贼住。<a id="a-17"></a>本犯戒。<a id="a-18"></a>本不和合学戒式叉摩那沙弥沙弥尼。<a id="a-19"></a>突吉罗。</p>
  <p id="a1A">颇有比丘藏比丘衣钵等物不犯波夜提耶。<a id="a-1B"></a>答有。<a id="a-1C"></a>谓藏金银钵。<a id="a-1D"></a>突吉罗。<a id="a-1E"></a>不净衣不净尼师檀钵囊等。<a id="a-1F"></a>突吉罗。</p>
  <p id="a1G">净施五种人衣云何犯。<a id="a-1H"></a>过十夜明相出。<a id="a-1I"></a>波夜提。</p>
  <p id="a1J">若比丘言。<a id="a-1K"></a>我见某甲共某甲女人共坐卧波夜提。<a id="a-1L"></a>谤式叉摩那沙弥沙弥尼突吉罗。</p>
  <p id="a1M">若比丘知是贼众。<a id="a-1N"></a>知是女人义共道行。<a id="a-1O"></a>波夜提。<a id="a-1P"></a>中道还。<a id="a-1Q"></a>突吉罗。</p>
  <p id="a1R">颇有比丘共贼道行不犯波夜提耶。<a id="a-1S"></a>答有。<a id="a-1T"></a>谓为贼所将去。<a id="a-1U"></a>若崄难道。<a id="a-1V"></a>若夺人精气夜叉等共行不犯。</p>
  <p id="a1W">若四月请若众若私若衣食等应受。<a id="a-1X"></a>过受波夜提。<a id="a-1Y"></a>数数请不犯。<a id="a-1Z"></a>若比丘檀越请言。<a id="a-1a"></a>若所须者但来取。<a id="a-1b"></a>作是语已。<a id="a-1c"></a>彼比丘罢道更受具足戒已。<a id="a-1d"></a>还到本檀越舍。<a id="a-1e"></a>须更请不。<a id="a-1f"></a>答须更请。<a id="a-1g"></a>若居士无常有余子等。<a id="a-1h"></a>须更请为用前法耶。<a id="a-1i"></a>答须更请。<a id="a-1j"></a>居士先请比丘。<a id="a-1k"></a>比丘为作覆钵羯磨。<a id="a-1l"></a>得受不。<a id="a-1m"></a>答不得受。<a id="a-1n"></a>受者突吉罗。<a id="a-1o"></a>居士言。<a id="a-1p"></a>若不受者。<a id="a-1q"></a>我当生大不敬信。<a id="a-1r"></a>为得受不。<a id="a-1s"></a>答不得。<a id="a-1t"></a>令彼忏悔使得清净已然后得受。</p>
  <p id="a1u">年不满二十年。<a id="a-1v"></a>疑与受具足戒。<a id="a-1w"></a>得具足不。<a id="a-1x"></a>答不得。<a id="a-1y"></a>僧犯突吉罗。<a id="a-1z"></a>受具戒人自知不满二十。<a id="a-20"></a>受具戒时言满二十共行事不犯。<a id="a-21"></a>后知此人不满二十。<a id="a-22"></a>众僧不得共行事。<a id="a-23"></a>初始不得戒故。<a id="a-24"></a>四种受戒随其事四种者本不和合。<a id="a-25"></a>如分别毗尼中说。<a id="a-26"></a>更作羯磨不成就。<a id="a-27"></a>云何不自知未满二十。<a id="a-28"></a>后知不满二十。<a id="a-29"></a>经僧布萨羯磨。<a id="a-2A"></a>作十二人。<a id="a-2B"></a>是名贼住。<a id="a-2C"></a>从何处数年岁。<a id="a-2D"></a>从母胎数取一切闰月。<a id="a-2E"></a>若掘死地坏地离自性不犯。<a id="a-2F"></a>云何生地。<a id="a-2G"></a>经夏四月。<a id="a-2H"></a>是名生地。<a id="a-2I"></a>遣使手印掘地突吉罗。</p>
  <p id="a2J">作白时从坐起去。<a id="a-2K"></a>突吉罗。<a id="a-2L"></a>作白已未作羯磨起去。<a id="a-2M"></a>波夜提。<a id="a-2N"></a>作非法羯磨起去。<a id="a-2O"></a>突吉罗。<a id="a-2P"></a>与贼住。<a id="a-2Q"></a>本犯戒。<a id="a-2R"></a>本不和合学戒。<a id="a-2S"></a>式叉摩那沙弥沙弥尼作羯磨起去。<a id="a-2T"></a>突吉罗。<a id="a-2U"></a>遣无腊人作使。<a id="a-2V"></a>俱得突吉罗。<a id="a-2W"></a>彼还反。<a id="a-2X"></a>得波夜提突吉罗。<a id="a-2Y"></a>咒术使木人。<a id="a-2Z"></a>突吉罗。</p>
  <p id="a2a">若比丘为他听诤讼。<a id="a-2b"></a>突吉罗。</p>
  <p id="a2c">若以酒煮时药非时药七日药得服不。<a id="a-2d"></a>若无酒性得服。<a id="a-2e"></a>若一切果饭得食不。<a id="a-2f"></a>答得食。</p>
  <p id="a2g">若比丘教比丘尼修多罗毗尼阿毗达摩。<a id="a-2h"></a>作是言。<a id="a-2i"></a>我不能学。<a id="a-2j"></a>更余比丘边去。<a id="a-2k"></a>除修多罗毗尼阿毗达摩。<a id="a-2l"></a>不学余者。<a id="a-2m"></a>突吉罗。</p>
  <p id="a2n">若比丘若僧事若私事入聚落三处不白不犯。<a id="a-2o"></a>白衣舍阿练若处近聚落边无比丘时不白不犯。<a id="a-2p"></a>种种人共住不白入聚落不犯。<a id="a-2q"></a>若自在地白空中人成白不。<a id="a-2r"></a>答成白。<a id="a-2s"></a>相违亦如是作。<a id="a-2t"></a>要以不去。<a id="a-2u"></a>突吉罗。<a id="a-2v"></a>若四衢道中见比丘时应白。<a id="a-2w"></a>不者发心已应去。<a id="a-2x"></a>若一界内出界入余处。<a id="a-2y"></a>若无比丘应白比丘尼。<a id="a-2z"></a>乃至沙弥尼。<a id="a-30"></a>亦如是。</p>
  <p id="a31">受一请已。<a id="a-32"></a>复受一不净施食已。<a id="a-33"></a>自恣不受残食法入聚落。<a id="a-34"></a>犯二波夜提。<a id="a-35"></a>不受残食。<a id="a-36"></a>不白入聚落。</p>
  <p id="a37">颇有比丘明相未出王未藏宝入王家不犯耶。<a id="a-38"></a>答有。<a id="a-39"></a>若天王家龙王夜叉王。<a id="a-3A"></a>及一切非人王等家。<a id="a-3B"></a>若有急因缘。<a id="a-3C"></a>若藏宝已入不犯。</p>
  <p id="a3D">若说波罗提木叉时。<a id="a-3E"></a>比丘尼言。<a id="a-3F"></a>我始知此罪。<a id="a-3G"></a>犯突吉罗。<a id="a-3H"></a>除毗尼说余法时作是言。<a id="a-3I"></a>我始知是法半月中说。<a id="a-3J"></a>突吉罗。</p>
  <p id="a3K">颇有比丘作床足过八指不犯波夜提耶。<a id="a-3L"></a>答有。<a id="a-3M"></a>若以宝作床金银琉璃颇梨作。<a id="a-3N"></a>突吉罗。<a id="a-3O"></a>若为他作过八指。<a id="a-3P"></a>突吉罗。</p>
  <p id="a3Q">颇有比丘以褥缝着坐床卧床不犯耶。<a id="a-3R"></a>答有。<a id="a-3S"></a>除木绵褥余褥缝着。<a id="a-3T"></a>突吉罗。<a id="a-3U"></a>为他缝突吉罗。<a id="a-3V"></a>手印遣使。<a id="a-3W"></a>突吉罗。<a id="a-3X"></a>缝不净褥。<a id="a-3Y"></a>突吉罗。<a id="a-3Z"></a>尼师檀覆疮衣。<a id="a-3a"></a>随其事应当知。</p>
  <p id="a3b">以不净衣作雨衣。<a id="a-3c"></a>突吉罗。</p>
  <p id="a3d">以不净衣修伽陀衣量等作突吉罗。</p>
  <p id="a3e">问九十波夜提竟。</p>
  <p data-pb></p>
  <h2 id="a3f">问四波罗提提舍尼</h2>
  <p id="a3g">若白衣舍三种人边受食。<a id="a-3h"></a>突吉罗。<a id="a-3i"></a>谓贼住。<a id="a-3j"></a>本不和合。<a id="a-3k"></a>学戒。<a id="a-3l"></a>若比丘在空中受比丘尼食。<a id="a-3m"></a>突吉罗。</p>
  <p id="a3n">颇有比丘从非亲里比丘尼边受食不犯耶。<a id="a-3o"></a>答有。<a id="a-3p"></a>比丘在寺比丘尼在白衣舍。<a id="a-3q"></a>颇有比丘非母亲比丘尼边受食不犯耶。<a id="a-3r"></a>答有。<a id="a-3s"></a>谓母于非亲里比丘尼边同意白衣舍受不犯。<a id="a-3t"></a>手印不犯。</p>
  <p id="a3u">若比丘到白衣家乞食。<a id="a-3v"></a>是中有比丘尼言。<a id="a-3w"></a>与是比丘食。<a id="a-3x"></a>是比丘得食。<a id="a-3y"></a>犯突吉罗。<a id="a-3z"></a>异家一门于中受食。<a id="a-40"></a>或为他受。<a id="a-41"></a>突吉罗。</p>
  <p id="a42">颇有非亲里比丘尼边受食犯四篇戒耶。<a id="a-43"></a>答有。<a id="a-44"></a>若以衣裹食取衣取食。<a id="a-45"></a>女人前粗恶语。<a id="a-46"></a>摩触内身遣使手印言。<a id="a-47"></a>与羹与饭。<a id="a-48"></a>比丘不遮。<a id="a-49"></a>犯突吉罗。<a id="a-4A"></a>若门限边受食不犯。<a id="a-4B"></a>及亲里边受不犯。</p>
  <p id="a4C">若阿练若怖畏处不病内受食。<a id="a-4D"></a>突吉罗。<a id="a-4E"></a>不犯者病也。<a id="a-4F"></a>应语彼居士言。<a id="a-4G"></a>此中有难或王问比丘。<a id="a-4H"></a>此中有贼无贼耶答言无。<a id="a-4I"></a>而此中有贼受食不犯。<a id="a-4J"></a>若出界外受食不犯。<a id="a-4K"></a>若中道见居士送食语言莫入。<a id="a-4L"></a>而彼自入不犯。<a id="a-4M"></a>比丘若狂不犯。</p>
  <p id="a4N">颇有比丘从学家中自手受食不犯耶。<a id="a-4O"></a>答有。<a id="a-4P"></a>谓先请若病。</p>
  <p id="a4Q">波罗提提舍尼竟。</p>
  <p data-pb></p>
  <h2 id="a4R">问七灭诤</h2>
  <p id="a4S">若比丘狂犯戒后忆有罪。<a id="a-4T"></a>应如法除灭。<a id="a-4U"></a>若不忆不犯。<a id="a-4V"></a>若欲举诤者应先令是比丘自言。<a id="a-4W"></a>然后举先应乞。<a id="a-4X"></a>听求闼赖吒。<a id="a-4Y"></a>闼赖吒者。<a id="a-4Z"></a>于二部朋党无有彼此。<a id="a-4a"></a>若彼不同者不应举。<a id="a-4b"></a>若举者不名闼赖吒。<a id="a-4c"></a>闼赖吒应两边知受筹。<a id="a-4d"></a>若作已复言不作得故妄语罪。<a id="a-4e"></a>如不痴多觅罪。<a id="a-4f"></a>现前毗尼。<a id="a-4g"></a>自言毗尼。<a id="a-4h"></a>忆念毗尼。<a id="a-4i"></a>觅罪布草随其义当知。</p>
  <p id="a4j">优波离问分别波罗提木叉竟。</p>
  <p data-pb></p>
  <h2 id="a4k">问受戒事</h2>
  <p id="a4l">问不作白四羯磨受具足戒。<a id="a-4m"></a>为得具足戒。<a id="a-4n"></a>为不得耶。<a id="a-4o"></a>答不得。<a id="a-4p"></a>若受具戒时舍和上。<a id="a-4q"></a>为得具足戒。<a id="a-4r"></a>为不得耶。<a id="a-4s"></a>答不得。<a id="a-4t"></a>受具戒时作者不称三种名。<a id="a-4u"></a>谓和上众僧受戒者。<a id="a-4v"></a>名为得戒。<a id="a-4w"></a>不得戒耶。<a id="a-4x"></a>答不得戒。<a id="a-4y"></a>若作白已减作羯磨。<a id="a-4z"></a>为得戒。<a id="a-50"></a>不得戒耶。<a id="a-51"></a>答不得。<a id="a-52"></a>受具戒时不乞和上。<a id="a-53"></a>为得戒。<a id="a-54"></a>不得戒耶。<a id="a-55"></a>答得戒。<a id="a-56"></a>众僧犯突吉罗。<a id="a-57"></a>受具戒时不问遮道法。<a id="a-58"></a>便与受戒。<a id="a-59"></a>为得戒不。<a id="a-5A"></a>答得戒。<a id="a-5B"></a>诸比丘犯突吉罗。<a id="a-5C"></a>与愚痴人受具戒。<a id="a-5D"></a>为得戒不。<a id="a-5E"></a>答得戒诸比丘犯突吉罗。<a id="a-5F"></a>二人共一羯磨二处受戒。<a id="a-5G"></a>为得戒不。<a id="a-5H"></a>答得戒。<a id="a-5I"></a>谓二界中间作羯磨。</p>
  <p id="a5J">颇有比丘与四处人受戒作羯磨为得戒不。<a id="a-5K"></a>答得戒。<a id="a-5L"></a>谓坐床卧床上坐四向作羯磨。</p>
  <p id="a5M">颇有比丘与五处人受具戒作羯磨为得戒不。<a id="a-5N"></a>答得戒。<a id="a-5O"></a>谓坐床卧床上坐为五处人作羯磨。<a id="a-5P"></a>八人十二人十五人十八人亦如是。</p>
  <p id="a5Q">若比丘界内不和合与人受具足戒。<a id="a-5R"></a>为得戒不。<a id="a-5S"></a>答不得。</p>
  <p id="a5T">云何污染比丘尼。<a id="a-5U"></a>答谓非梵行是名污染比丘尼。<a id="a-5V"></a>一人以八事污染比丘尼。<a id="a-5W"></a>成污染不。<a id="a-5X"></a>答成污染。<a id="a-5Y"></a>八人各以一事污染比丘尼。<a id="a-5Z"></a>是污染比丘尼不。<a id="a-5a"></a>答不成污染比丘尼。</p>
  <p id="a5b">云何贼住。<a id="a-5c"></a>人答若不以白四羯磨受具足。<a id="a-5d"></a>戒经白二白四羯磨。<a id="a-5e"></a>布萨自恣。<a id="a-5f"></a>又在十二人数。<a id="a-5g"></a>是名贼住。</p>
  <p id="a5h">受戒人不知和上是贼住。<a id="a-5i"></a>依彼出家受具戒。<a id="a-5j"></a>为得戒不。<a id="a-5k"></a>答得戒。<a id="a-5l"></a>诸比丘犯突吉罗。<a id="a-5m"></a>本犯戒本不和合亦如是。</p>
  <p id="a5n">若白衣为和上。<a id="a-5o"></a>与白衣受具戒。<a id="a-5p"></a>为得戒不。<a id="a-5q"></a>答得戒。<a id="a-5r"></a>诸比丘犯突吉罗。<a id="a-5s"></a>非出家人为和上。<a id="a-5t"></a>与人受具足。<a id="a-5u"></a>为得戒不。<a id="a-5v"></a>答得戒。</p>
  <p id="a5w">云何是越济人。<a id="a-5x"></a>答谓舍沙门衣服舍戒。<a id="a-5y"></a>诣外道所。<a id="a-5z"></a>着彼衣服。<a id="a-60"></a>乐彼所见。<a id="a-61"></a>是越济人。</p>
  <p id="a62">杀母人与出家受具足戒。<a id="a-63"></a>得受具足戒不。<a id="a-64"></a>答或得。<a id="a-65"></a>或不得。<a id="a-66"></a>云何得受具戒。<a id="a-67"></a>或欲杀余母而杀自母。<a id="a-68"></a>此得与出家受具足戒。<a id="a-69"></a>若故夺母命。<a id="a-6A"></a>不得与出家受具足戒。<a id="a-6B"></a>杀父杀阿罗汉亦如是。</p>
  <p id="a6C">恶心出佛血。<a id="a-6D"></a>或得与出家受具足戒。<a id="a-6E"></a>或不得云何得与出家受具足戒。<a id="a-6F"></a>答非故恶心出佛血。<a id="a-6G"></a>此得与出家受。<a id="a-6H"></a>具足戒。<a id="a-6I"></a>云何不得。<a id="a-6J"></a>恶心出血。</p>
  <p id="a6K">破僧人。<a id="a-6L"></a>或得与出家受具足戒。<a id="a-6M"></a>或不得。<a id="a-6N"></a>若法想受筹。<a id="a-6O"></a>因彼受筹僧破得与受具戒。<a id="a-6P"></a>作非法想不得与受具足戒。</p>
  <p id="a6Q">与钝性人受具戒。<a id="a-6R"></a>为得戒不。<a id="a-6S"></a>答得戒。<a id="a-6T"></a>诸比丘犯突吉罗。<a id="a-6U"></a>不净人亦如是。</p>
  <p id="a6V">与聋人受具戒。<a id="a-6W"></a>为得戒不。<a id="a-6X"></a>答若闻羯磨者得戒。<a id="a-6Y"></a>不闻者不得。<a id="a-6Z"></a>聋人狂人。<a id="a-6a"></a>满众散乱心人。<a id="a-6b"></a>重病人。<a id="a-6c"></a>亦如是。<a id="a-6d"></a>不受法人受戒受法人。<a id="a-6e"></a>满数不得戒。<a id="a-6f"></a>受法人受戒。<a id="a-6g"></a>不受法人满数不得戒。<a id="a-6h"></a>不见摈比丘与不见摈人受戒。<a id="a-6i"></a>为得戒不。<a id="a-6j"></a>答彼言见罪得戒。<a id="a-6k"></a>恶邪不除摈亦如是。<a id="a-6l"></a>众数比丘若闻羯磨已。<a id="a-6m"></a>转根得戒。<a id="a-6n"></a>受具戒人转根得具戒耶。<a id="a-6o"></a>答得戒。<a id="a-6p"></a>如佛所说。<a id="a-6q"></a>比丘尼从比丘乞受戒故和上转根得具戒不。<a id="a-6r"></a>闻羯磨已转根得具足戒。<a id="a-6s"></a>受戒人在地空中作羯磨。<a id="a-6t"></a>为得戒不。<a id="a-6u"></a>答不得与上相违亦如是。<a id="a-6v"></a>云何得具足戒。<a id="a-6w"></a>若白四羯磨是名得戒。</p>
  <p id="a6x">问受戒事竟。</p>
  <p data-pb></p>
  <h2 id="a6y">问布萨事</h2>
  <p id="a6z">结聚落界除聚落及聚落界应结。<a id="a-70"></a>不离衣界聚落。<a id="a-71"></a>聚落界非衣界故。<a id="a-72"></a>众在地坐空中结界不成结界。<a id="a-73"></a>与上相违亦如是。<a id="a-74"></a>若在阿练若处。<a id="a-75"></a>面应一拘卢舍为界。<a id="a-76"></a>于中一布萨。<a id="a-77"></a>若面一拘卢舍。<a id="a-78"></a>内有比丘而不见。<a id="a-79"></a>云何作布萨。<a id="a-7A"></a>若眼所及处。<a id="a-7B"></a>共彼作布萨。<a id="a-7C"></a>亦应发心。</p>
  <p id="a7D">佛住舍卫国。<a id="a-7E"></a>长老优波离问佛言。<a id="a-7F"></a>世尊。<a id="a-7G"></a>若比丘在地与欲人在空中。<a id="a-7H"></a>与清净欲。<a id="a-7I"></a>成与清净欲不。<a id="a-7J"></a>答不成与。<a id="a-7K"></a>若受清净欲已。<a id="a-7L"></a>出界外即失清净欲。</p>
  <p id="a7M">颇有比丘二处说波罗提木叉。<a id="a-7N"></a>成说不。<a id="a-7O"></a>答成说。<a id="a-7P"></a>谓二界中间。</p>
  <p id="a7Q">颇有比丘三处与清净欲。<a id="a-7R"></a>三处布萨成与清净欲不。<a id="a-7S"></a>答得成。<a id="a-7T"></a>谓在界中间狂人说戒。<a id="a-7U"></a>成就说戒不。<a id="a-7V"></a>答成就说戒。<a id="a-7W"></a>常住比丘布萨时摈比丘。<a id="a-7X"></a>客比丘来得与同羯磨不。<a id="a-7Y"></a>答若如法作羯磨得与同。<a id="a-7Z"></a>云何起离众。<a id="a-7a"></a>若一比丘起大小行。<a id="a-7b"></a>不舍闻处不名离众。<a id="a-7c"></a>若舍闻处。<a id="a-7d"></a>是名起离众。<a id="a-7e"></a>若聋人满众说戒。<a id="a-7f"></a>得成就。<a id="a-7g"></a>说戒边地人痴钝人等亦如是。<a id="a-7h"></a>布萨时僧破诸比丘。<a id="a-7i"></a>云何作布萨。<a id="a-7j"></a>答各各自朋党说戒。</p>
  <p id="a7k">颇有比丘四处坐作说戒。<a id="a-7l"></a>成就戒不。<a id="a-7m"></a>答成说戒。<a id="a-7n"></a>谓若坐床卧床。</p>
  <p id="a7o">问布萨事竟。</p>
  <p data-pb></p>
  <h2 id="a7p">问自恣法</h2>
  <p id="a7q">在地共空中人自恣不成自恣。<a id="a-7r"></a>与此相违亦如是。</p>
  <p id="a7s">颇有比丘二处自恣成自恣不。<a id="a-7t"></a>答有。<a id="a-7u"></a>谓在二界中间。<a id="a-7v"></a>四处自恣亦如是。<a id="a-7w"></a>如佛所说。<a id="a-7x"></a>清净同见所出罪。<a id="a-7y"></a>云何清净同见于一事。<a id="a-7z"></a>同见谓波罗提木叉。<a id="a-80"></a>如所说。<a id="a-81"></a>除水火难有余难起。<a id="a-82"></a>得一语自恣不。<a id="a-83"></a>答若有一一难起。<a id="a-84"></a>尽得一语自恣。<a id="a-85"></a>如佛所说。<a id="a-86"></a>除是事已余事自恣。<a id="a-87"></a>谓除人已余事自恣。<a id="a-88"></a>云何事云何人。<a id="a-89"></a>若彼人所犯罪。<a id="a-8A"></a>即除此人也。<a id="a-8B"></a>如佛所说。<a id="a-8C"></a>自恣时出比丘罪。<a id="a-8D"></a>或有说犯波罗提提舍尼。<a id="a-8E"></a>或有说犯心悔。<a id="a-8F"></a>或有说犯波夜提。<a id="a-8G"></a>或有说犯突吉罗。<a id="a-8H"></a>云何事。<a id="a-8I"></a>谓波罗提提舍尼。<a id="a-8J"></a>若旧住僧十五日自恣。<a id="a-8K"></a>客僧来多十四日自恣。<a id="a-8L"></a>旧比丘应出界外自恣。</p>
  <p id="a8M">如佛所说。<a id="a-8N"></a>应出界外自恣。<a id="a-8O"></a>为一切比丘出界外。<a id="a-8P"></a>为一一出界耶。<a id="a-8Q"></a>答一切出界外自恣。<a id="a-8R"></a>自恣已摈比丘得共住不。<a id="a-8S"></a>答不得。<a id="a-8T"></a>云何起离众。<a id="a-8U"></a>如前说。<a id="a-8V"></a>聋人满众。<a id="a-8W"></a>自恣痴人满众。<a id="a-8X"></a>边地人满众。<a id="a-8Y"></a>受法比丘满众。<a id="a-8Z"></a>数不成自恣。<a id="a-8a"></a>自恣人转根不成自恣。</p>
  <p id="a8b">问自恣事竟。</p>
  <p data-pb></p>
  <h2 id="a8c">问安居法</h2>
  <p id="a8d">若比丘安居中摈比丘得共住不。<a id="a-8e"></a>答三月中得共住。<a id="a-8f"></a>若比丘安居中空中住。<a id="a-8g"></a>明相出失安居不。<a id="a-8h"></a>答失安居。<a id="a-8i"></a>若聚落中众僧安居已。<a id="a-8j"></a>出界去。<a id="a-8k"></a>余比丘更结界。<a id="a-8l"></a>此中檀越施众僧衣。<a id="a-8m"></a>此衣应属谁。<a id="a-8n"></a>答属先聚落众僧。<a id="a-8o"></a>如佛所说。<a id="a-8p"></a>此是界功德利。<a id="a-8q"></a>若安居中僧破。<a id="a-8r"></a>此施衣应属何僧。<a id="a-8s"></a>答属多者有四依。<a id="a-8t"></a>谓依夏依时依食依自恣。</p>
  <p id="a8u">颇有比丘得四处安居四处自恣耶。<a id="a-8v"></a>答有。<a id="a-8w"></a>若坐卧床上。</p>
  <p id="a8x">问安居法竟。</p>
  <p data-pb></p>
  <h2 id="a8y">问药法</h2>
  <p id="a8z">终身药在不净地经宿得食不。<a id="a-90"></a>答不得。<a id="a-91"></a>得食人乳不。<a id="a-92"></a>答不得。<a id="a-93"></a>得涂余身分。<a id="a-94"></a>若不净膏杂盐煮得食不。<a id="a-95"></a>答得。<a id="a-96"></a>谓病非不病肉亦如是。<a id="a-97"></a>火在不净地。<a id="a-98"></a>人在净地作净得食不。<a id="a-99"></a>答得食。<a id="a-9A"></a>火在不净地肉近火边。<a id="a-9B"></a>无人为作净成净不得食不。<a id="a-9C"></a>答成净得食。</p>
  <p id="a9D">如佛所说。<a id="a-9E"></a>不得啖虫膏得余用不。<a id="a-9F"></a>答不得。<a id="a-9G"></a>食得余用。<a id="a-9H"></a>火在不净地。<a id="a-9I"></a>净人在净地。<a id="a-9J"></a>净酥油得食不。<a id="a-9K"></a>答得食。<a id="a-9L"></a>除八种浆余物作浆。<a id="a-9M"></a>得饮不。<a id="a-9N"></a>答若澄清得饮。</p>
  <p id="a9O">问药事竟。</p>
  <p data-pb></p>
  <h2 id="a9P">问衣法</h2>
  <p id="a9Q">安居中摈比丘不得夏房衣。<a id="a-9R"></a>颇有比丘非亲里居士居士妇边乞衣不犯耶。<a id="a-9S"></a>答有。<a id="a-9T"></a>若乞房衣若为僧乞。<a id="a-9U"></a>若学戒人乞遣使乞衣。<a id="a-9V"></a>突吉罗。<a id="a-9W"></a>云何得衣。<a id="a-9X"></a>若在膝上手中。<a id="a-9Y"></a>若在肩上。<a id="a-9Z"></a>是名得衣。<a id="a-9a"></a>若从非亲里居士居士妇乞衣不得。<a id="a-9b"></a>突吉罗。<a id="a-9c"></a>若比丘四处取衣不犯耶。<a id="a-9d"></a>答有。<a id="a-9e"></a>若坐卧床上。</p>
  <p id="a9f">问衣事竟。</p>
  <p data-pb></p>
  <h2 id="a9g">问受迦絺那衣法</h2>
  <p id="a9h">余处自恣已至余处。<a id="a-9i"></a>得受迦絺那衣不。<a id="a-9j"></a>答得受。<a id="a-9k"></a>不得住处利减量衣。<a id="a-9l"></a>作迦絺那衣受成受不。<a id="a-9m"></a>答不成受。</p>
  <p id="a9n">如佛所说。<a id="a-9o"></a>受迦絺那衣比丘所听行事为舍戒。<a id="a-9p"></a>为开通耶。<a id="a-9q"></a>答开通非舍戒。<a id="a-9r"></a>若比丘安居中放牛处。<a id="a-9s"></a>结为内界。<a id="a-9t"></a>自恣已舍。<a id="a-9u"></a>彼中檀越施衣。<a id="a-9v"></a>为属谁。<a id="a-9w"></a>答属先安居者。<a id="a-9x"></a>如佛所说。<a id="a-9y"></a>此安居利。</p>
  <p id="a9z">颇有比丘一衣受作迦絺那衣。<a id="a-A0"></a>即此不成受耶。<a id="a-A1"></a>答有。<a id="a-A2"></a>谓依闰不依闰。<a id="a-A3"></a>彼安居依闰自恣九日得衣即受。<a id="a-A4"></a>作迦絺那衣不依闰。<a id="a-A5"></a>成受迦絺那衣依闰者不成受。<a id="a-A6"></a>王作闰月。<a id="a-A7"></a>数安居日满自恣已。<a id="a-A8"></a>受迦絺那衣成受。<a id="a-A9"></a>布萨时舍迦絺那衣。<a id="a-AA"></a>若安居中僧破如法者。<a id="a-AB"></a>应受迦絺那衣。<a id="a-AC"></a>若俱受迦絺那衣如法者。<a id="a-AD"></a>得住处利。</p>
  <p id="aAE">受迦絺那衣时。<a id="a-AF"></a>云何随喜。<a id="a-AG"></a>若现前随喜。<a id="a-AH"></a>云何闻舍迦絺那衣。<a id="a-AI"></a>若出界外从他闻舍迦絺那衣。<a id="a-AJ"></a>云何失衣。<a id="a-AK"></a>谓失所作衣。<a id="a-AL"></a>云何成衣。<a id="a-AM"></a>若所作衣成。<a id="a-AN"></a>如是广说。<a id="a-AO"></a>若性住比丘受迦絺那衣。<a id="a-AP"></a>谁应随喜。<a id="a-AQ"></a>谓性住比丘及摈比丘。<a id="a-AR"></a>若摈比丘随喜。<a id="a-AS"></a>亦成受迦絺那衣。</p>
  <p id="aAT">问迦絺那衣事竟。</p>
  <p data-pb></p>
  <h2 id="aAU">问俱舍弥事</h2>
  <p id="aAV">若摈比丘作羯磨所摈者。<a id="a-AW"></a>睡眠成摈不。<a id="a-AX"></a>答若闻白已成摈。<a id="a-AY"></a>若满众比丘睡眠成摈不。<a id="a-AZ"></a>若闻白已成摈。<a id="a-Aa"></a>若与摈比丘作羯磨时。<a id="a-Ab"></a>众多比丘两人闻成摈不。<a id="a-Ac"></a>答乃至一人闻得成摈。<a id="a-Ad"></a>若俱舍弥比丘各成二部。<a id="a-Ae"></a>为是破僧非破僧耶。<a id="a-Af"></a>答非破僧。<a id="a-Ag"></a>何以故。<a id="a-Ah"></a>非作破僧想羯磨故。<a id="a-Ai"></a>毗舍离比丘起十事。<a id="a-Aj"></a>诸上座比丘不助此不助彼。<a id="a-Ak"></a>名闼赖吒比丘。</p>
  <p id="aAl">问俱舍弥事竟。</p>
  <p data-pb></p>
  <h2 id="aAm">问羯磨事</h2>
  <p id="aAn">聋人满数作羯磨。<a id="a-Ao"></a>成作羯磨不。<a id="a-Ap"></a>答若闻成作羯磨。<a id="a-Aq"></a>痴钝人边地人亦如是。<a id="a-Ar"></a>受法比丘羯磨不受法比丘满数不成羯磨。<a id="a-As"></a>人在地空中作羯磨不成作。<a id="a-At"></a>相违亦如是。</p>
  <p id="aAu">颇有二处作羯磨成作不。<a id="a-Av"></a>答成作。<a id="a-Aw"></a>谓界中间颇有四处。<a id="a-Ax"></a>与四人作羯磨成作不。<a id="a-Ay"></a>答成作。<a id="a-Az"></a>谓若坐床卧床如为比丘作。<a id="a-B0"></a>苦切羯磨。<a id="a-B1"></a>驱出羯磨。<a id="a-B2"></a>折伏羯磨。<a id="a-B3"></a>如是为沙弥作者。<a id="a-B4"></a>不成作。<a id="a-B5"></a>沙弥在地空中为作羯磨不成羯磨。<a id="a-B6"></a>相违亦如是。<a id="a-B7"></a>颇有一羯磨摈四沙弥。<a id="a-B8"></a>成摈不。<a id="a-B9"></a>答有。<a id="a-BA"></a>谓在界中间。</p>
  <p id="aBB">颇有四处摈四沙弥成摈不。<a id="a-BC"></a>答有。<a id="a-BD"></a>谓坐床卧床。</p>
  <p id="aBE">问羯磨事竟。</p>
  <p data-pb></p>
  <h2 id="aBF">问覆藏僧残事</h2>
  <p id="aBG">颇有比丘犯十三事终身不发露不犯耶。<a id="a-BH"></a>答有。<a id="a-BI"></a>谓若昼日有比丘处。<a id="a-BJ"></a>夜在无比丘处。<a id="a-BK"></a>不成覆藏。<a id="a-BL"></a>于聋人所发露成发露。<a id="a-BM"></a>犯突吉罗。<a id="a-BN"></a>愚痴人所边地人所亦如是。<a id="a-BO"></a>受法人不受法人所发露。<a id="a-BP"></a>不受法人受法人所发露。<a id="a-BQ"></a>皆成发露。<a id="a-BR"></a>谁边覆藏成覆藏耶。<a id="a-BS"></a>答若性住比丘边不发露。<a id="a-BT"></a>从是名覆藏。<a id="a-BU"></a>聋人所覆藏不名覆藏。<a id="a-BV"></a>痴人所边地人所覆藏。<a id="a-BW"></a>不名覆藏。<a id="a-BX"></a>人在地空中覆藏不名覆藏。<a id="a-BY"></a>与上相违亦如是。</p>
  <p id="aBZ">颇有比丘二处发露。<a id="a-Ba"></a>成发露耶。<a id="a-Bb"></a>答有。<a id="a-Bc"></a>谓二界中间。<a id="a-Bd"></a>受法比丘于不受法比丘边覆藏。<a id="a-Be"></a>不成覆藏。<a id="a-Bf"></a>与上相违亦如是。<a id="a-Bg"></a>于摈比丘所覆藏。<a id="a-Bh"></a>别住所别住竟所。<a id="a-Bi"></a>摩那埵摩那埵竟所。<a id="a-Bj"></a>狂所散乱所。<a id="a-Bk"></a>苦病所白衣所覆藏。<a id="a-Bl"></a>皆不名覆藏。</p>
  <p id="aBm">颇有比丘得四处。<a id="a-Bn"></a>四比丘得作阿浮呵那耶。<a id="a-Bo"></a>答有。<a id="a-Bp"></a>谓坐卧床上从何处与别住。<a id="a-Bq"></a>谓界内有比丘处。</p>
  <p id="aBr">颇有比丘终身覆藏僧残不发露不犯耶。<a id="a-Bs"></a>答有。<a id="a-Bt"></a>谓本犯波罗夷也。</p>
  <p id="aBu">问覆藏事竟。</p>
  <p data-pb></p>
  <h2 id="aBv">问遮布萨事</h2>
  <p id="aBw">如佛所说。<a id="a-Bx"></a>遮比丘布萨何时遮耶。<a id="a-By"></a>谓布萨时非不布萨时。<a id="a-Bz"></a>用天眼遮布萨不成遮。<a id="a-C0"></a>犯突吉罗。<a id="a-C1"></a>用天耳闻已遮布萨。<a id="a-C2"></a>聋人遮布萨不成遮。<a id="a-C3"></a>痴人边地人。<a id="a-C4"></a>受法人不受法人。<a id="a-C5"></a>在地在空一切皆不成遮。<a id="a-C6"></a>犯突吉罗。</p>
  <p id="aC7">颇有比丘二处说戒成说戒不。<a id="a-C8"></a>答成说戒。<a id="a-C9"></a>谓二界中间。</p>
  <p id="aCA">颇有比丘四处四比丘四处得一语一布萨耶。<a id="a-CB"></a>答有。<a id="a-CC"></a>若坐床卧床上遮。<a id="a-CD"></a>自恣亦如是广说。</p>
  <p id="aCE">问遮布萨事竟。</p>
  <p data-pb></p>
  <h2 id="aCF">问卧具事</h2>
  <p id="aCG">若二比丘乞卧具。<a id="a-CH"></a>上座应先受用。<a id="a-CI"></a>用竟与第二比丘。<a id="a-CJ"></a>地敷褥得共未受具戒人坐不。<a id="a-CK"></a>答得共坐。</p>
  <p id="aCL">如佛所说。<a id="a-CM"></a>客来比丘当应如法行事。<a id="a-CN"></a>应礼上座比丘。<a id="a-CO"></a>若彼有别住人。<a id="a-CP"></a>应礼不。<a id="a-CQ"></a>答不得礼。<a id="a-CR"></a>客来比丘不应礼二种人。<a id="a-CS"></a>谓别住人及下坐。</p>
  <p id="aCT">问卧具事竟。</p>
  <p data-pb></p>
  <h2 id="aCU">问灭诤事</h2>
  <p id="aCV">若比丘诤事比丘尼不得灭。<a id="a-CW"></a>比丘诤事比丘灭。<a id="a-CX"></a>比丘尼诤事乃至沙弥尼诤事比丘灭。<a id="a-CY"></a>如别住。<a id="a-CZ"></a>别住竟者行摩那埵。<a id="a-Ca"></a>行摩那埵竟者应在比丘下坐。<a id="a-Cb"></a>卧具亦应与下者不。<a id="a-Cc"></a>答不然。<a id="a-Cd"></a>应次第与。<a id="a-Ce"></a>先应与无腊人卧具已。<a id="a-Cf"></a>然后与非法者。<a id="a-Cg"></a>被摈人若有长卧具应与。<a id="a-Ch"></a>云何灭诤。<a id="a-Ci"></a>若僧如法受筹灭诤。<a id="a-Cj"></a>若不现前受筹灭。<a id="a-Ck"></a>不名灭诤。</p>
  <p id="aCl">问灭诤事竟。</p>
  <p data-pb></p>
  <h2 id="aCm">问破僧事</h2>
  <p id="aCn">如佛所说。<a id="a-Co"></a>以二因缘故破僧。<a id="a-Cp"></a>谓闻及受筹。<a id="a-Cq"></a>无有第三因缘破僧。<a id="a-Cr"></a>摈人为第九人。<a id="a-Cs"></a>不名破僧。<a id="a-Ct"></a>贼住人二根人亦如是。</p>
  <p id="aCu">问破僧事竟。</p>
  <p data-pb></p>
  <h2 id="aCv">问覆钵事</h2>
  <p id="aCw">居士二法成就应作覆钵羯磨。<a id="a-Cx"></a>云何二。<a id="a-Cy"></a>谓骂比丘及无根。<a id="a-Cz"></a>波罗夷。<a id="a-D0"></a>谤清净比丘。</p>
  <p id="aD1">颇有比丘二处为居士覆钵。<a id="a-D2"></a>成覆钵耶。<a id="a-D3"></a>答有。<a id="a-D4"></a>谓二界中间受法比丘。<a id="a-D5"></a>于不受法比丘檀越家覆钵不成覆钵。<a id="a-D6"></a>摈比丘于性住比丘檀越家。<a id="a-D7"></a>作覆钵不成覆钵。<a id="a-D8"></a>贼住人亦如是。</p>
  <p id="aD9">颇有比丘四处为四居士作覆钵。<a id="a-DA"></a>成覆钵耶。<a id="a-DB"></a>答成。<a id="a-DC"></a>谓坐床卧床。<a id="a-DD"></a>于本犯戒人所忏悔。<a id="a-DE"></a>犯突吉罗。<a id="a-DF"></a>于贼住人。<a id="a-DG"></a>本不和合人。<a id="a-DH"></a>学戒人沙弥等所忏悔。<a id="a-DI"></a>犯突吉罗。<a id="a-DJ"></a>于摈比丘所亦如是。</p>
  <p id="aDK">优波离问事竟。</p>
  <p data-pb></p>
  <h2 id="aDL">毗尼摩得勒伽杂事</h2>
  <p id="aDM">佛住毗耶离猿猴池堂。<a id="a-DN"></a>为迦兰陀子须提那制戒。<a id="a-DO"></a>尔时须提那愁忧疑悔。<a id="a-DP"></a>便作是念。<a id="a-DQ"></a>佛言。<a id="a-DR"></a>除前犯戒者无罪。<a id="a-DS"></a>我未制戒时。<a id="a-DT"></a>作众多淫。<a id="a-DU"></a>不知何者先作不犯。<a id="a-DV"></a>诸比丘向佛广说。<a id="a-DW"></a>佛语诸比丘。<a id="a-DX"></a>汝等当知。<a id="a-DY"></a>我未制戒时。<a id="a-DZ"></a>须提那犯罪。<a id="a-Da"></a>一切时不犯。<a id="a-Db"></a>跋耆子比丘不舍戒。<a id="a-Dc"></a>戒羸不出。<a id="a-Dd"></a>便变服作淫。<a id="a-De"></a>作淫已作是语。<a id="a-Df"></a>我当问诸比丘。<a id="a-Dg"></a>我若更得出家者。<a id="a-Dh"></a>我当出家。<a id="a-Di"></a>不得出家者。<a id="a-Dj"></a>便住向诸比丘。<a id="a-Dk"></a>广说上事。<a id="a-Dl"></a>诸比丘向佛广说。<a id="a-Dm"></a>佛语诸比丘。<a id="a-Dn"></a>若比丘舍戒出戒羸。<a id="a-Do"></a>已变服作淫。<a id="a-Dp"></a>此人更得出家受具足戒。<a id="a-Dq"></a>从今是戒应如是说。<a id="a-Dr"></a>若有比丘不舍戒。<a id="a-Ds"></a>戒羸不出。<a id="a-Dt"></a>作淫法。<a id="a-Du"></a>是比丘得波罗夷。<a id="a-Dv"></a>不共住。</p>
  <p id="aDw">有一比丘在阿练若处住。<a id="a-Dx"></a>去彼不远。<a id="a-Dy"></a>母象生一女象子。<a id="a-Dz"></a>母象出行食。<a id="a-E0"></a>女象子来近比丘。<a id="a-E1"></a>比丘与草食与水饮。<a id="a-E2"></a>象女蹲食女根开现。<a id="a-E3"></a>比丘见已生贪着心。<a id="a-E4"></a>便共作淫。<a id="a-E5"></a>即生惭愧疑悔。<a id="a-E6"></a>我犯波罗夷。<a id="a-E7"></a>向诸比丘广说。<a id="a-E8"></a>诸比丘向佛广说。<a id="a-E9"></a>佛言。<a id="a-EA"></a>彼不触边故不犯波罗夷。<a id="a-EB"></a>犯偷罗遮。<a id="a-EC"></a>彼女象渐渐长大根复开现。<a id="a-ED"></a>此比丘复生贪着心。<a id="a-EE"></a>以手擗象女根欲作淫。<a id="a-EF"></a>女象以脚踏比丘。<a id="a-EG"></a>彼即生惭愧怖畏。<a id="a-EH"></a>心生疑悔我犯波罗夷。<a id="a-EI"></a>以是事故。<a id="a-EJ"></a>向诸比丘广说。<a id="a-EK"></a>诸比丘向佛广说。<a id="a-EL"></a>佛语诸比丘。<a id="a-EM"></a>有怖畏惭愧心。<a id="a-EN"></a>不犯波罗夷。<a id="a-EO"></a>犯偷罗遮。</p>
  <p id="aEP">如佛所说。<a id="a-EQ"></a>狂者不犯。<a id="a-ER"></a>云何为狂。<a id="a-ES"></a>答有五因缘。<a id="a-ET"></a>名为狂。<a id="a-EU"></a>谓失亲。<a id="a-EV"></a>失财。<a id="a-EW"></a>四大不调。<a id="a-EX"></a>为非人所恼。<a id="a-EY"></a>宿业报。<a id="a-EZ"></a>是名五种狂也。<a id="a-Ea"></a>若彼作犯戒事。<a id="a-Eb"></a>自知是比丘者随事犯。<a id="a-Ec"></a>不知者不犯。</p>
  <p id="aEd">如佛所说。<a id="a-Ee"></a>散乱心者。<a id="a-Ef"></a>不犯。<a id="a-Eg"></a>云何散乱心耶。<a id="a-Eh"></a>答散乱心有五因缘。<a id="a-Ei"></a>谓见非人怖。<a id="a-Ej"></a>散乱心。<a id="a-Ek"></a>非人打非人夺精气。<a id="a-El"></a>四大不调。<a id="a-Em"></a>宿业报。<a id="a-En"></a>是名五因缘散乱心也。<a id="a-Eo"></a>犯戒如前说。</p>
  <p id="aEp">如佛所说。<a id="a-Eq"></a>苦痛人不犯。<a id="a-Er"></a>云何苦痛耶。<a id="a-Es"></a>答有五因缘。<a id="a-Et"></a>名为苦痛。<a id="a-Eu"></a>谓风发冷发热发和合发时发。<a id="a-Ev"></a>是名五因缘苦痛也。<a id="a-Ew"></a>犯事如前说。</p>
  <p id="aEx">又复比丘。<a id="a-Ey"></a>道非道想作淫。<a id="a-Ez"></a>即生疑悔。<a id="a-F0"></a>我犯波罗夷。<a id="a-F1"></a>向诸比丘广说。<a id="a-F2"></a>诸比丘向佛广说。<a id="a-F3"></a>佛言。<a id="a-F4"></a>道作道想。<a id="a-F5"></a>犯波罗夷。<a id="a-F6"></a>道作非道想。<a id="a-F7"></a>波罗夷。<a id="a-F8"></a>非道道想。<a id="a-F9"></a>偷罗遮。<a id="a-FA"></a>三道谓大便道小便道口道。<a id="a-FB"></a>若比丘大便道过皮。<a id="a-FC"></a>波罗夷。<a id="a-FD"></a>小便道过节。<a id="a-FE"></a>波罗夷。<a id="a-FF"></a>口道过齿。<a id="a-FG"></a>波罗夷。</p>
  <p id="aFH">猿猴师子獾孔雀鸡自根长。<a id="a-FI"></a>广说如毗尼。<a id="a-FJ"></a>皆悉犯波罗夷。<a id="a-FK"></a>难提比丘学戒。<a id="a-FL"></a>如毗尼中广说。</p>
  <p id="aFM">若比丘在空中裸身浴。<a id="a-FN"></a>四比丘为揩摩身。<a id="a-FO"></a>彼身相摩触起染污心。<a id="a-FP"></a>取比丘男根。<a id="a-FQ"></a>着口中即还吐出。<a id="a-FR"></a>寻生疑悔。<a id="a-FS"></a>我犯波罗夷耶。<a id="a-FT"></a>向佛广说。<a id="a-FU"></a>佛言。<a id="a-FV"></a>不犯波罗夷。<a id="a-FW"></a>不得露地浴。<a id="a-FX"></a>受揩摩身坐卧亦如是。<a id="a-FY"></a>若比丘淫欲炽盛。<a id="a-FZ"></a>往语所爱比丘言。<a id="a-Fa"></a>我淫欲炽盛。<a id="a-Fb"></a>彼答作淫去。<a id="a-Fc"></a>彼即往作淫。<a id="a-Fd"></a>彼比丘即生疑悔。<a id="a-Fe"></a>我使比丘作淫。<a id="a-Ff"></a>我得波罗夷耶。<a id="a-Fg"></a>佛言。<a id="a-Fh"></a>不犯波罗夷。<a id="a-Fi"></a>犯偷罗遮。</p>
  <p id="aFj">尊者优波离问佛言。<a id="a-Fk"></a>世尊。<a id="a-Fl"></a>云何忏悔偷罗遮罪。<a id="a-Fm"></a>佛语优波离。<a id="a-Fn"></a>有四偷罗遮。<a id="a-Fo"></a>谓波罗夷边重偷罗遮。<a id="a-Fp"></a>波罗夷边轻偷罗遮。<a id="a-Fq"></a>僧伽婆尸沙边重偷罗遮。<a id="a-Fr"></a>僧伽婆尸沙边轻偷罗遮。<a id="a-Fs"></a>波罗夷边重者。<a id="a-Ft"></a>界内一功大众中忏悔。<a id="a-Fu"></a>轻者出界外四人忏悔。<a id="a-Fv"></a>僧伽婆尸沙边重偷罗遮。<a id="a-Fw"></a>出界外四人忏悔。<a id="a-Fx"></a>轻者一人忏悔。</p>
  <p id="aFy">有比丘欠时不遮口。<a id="a-Fz"></a>有一比丘淫欲炽盛。<a id="a-G0"></a>以男根刺口中。<a id="a-G1"></a>彼寻吐出。<a id="a-G2"></a>即生疑悔。<a id="a-G3"></a>我得波罗夷。<a id="a-G4"></a>乃至佛言。<a id="a-G5"></a>不犯波罗夷。<a id="a-G6"></a>从今以去欠时当遮口。<a id="a-G7"></a>不遮者。<a id="a-G8"></a>犯突吉罗。<a id="a-G9"></a>有比丘男根常起作是念。<a id="a-GA"></a>入女根不犯。<a id="a-GB"></a>便着女根中。<a id="a-GC"></a>即生疑悔。<a id="a-GD"></a>我犯波罗夷。<a id="a-GE"></a>乃至佛言。<a id="a-GF"></a>入即犯波罗夷。</p>
  <p id="aGG">有一比丘于母所起染污心。<a id="a-GH"></a>语母言。<a id="a-GI"></a>我欲得作淫。<a id="a-GJ"></a>母语子言。<a id="a-GK"></a>汝所出处。<a id="a-GL"></a>随汝意作。<a id="a-GM"></a>便欲作淫欲。<a id="a-GN"></a>至女根时。<a id="a-GO"></a>即生惭愧。<a id="a-GP"></a>彼生悔心。<a id="a-GQ"></a>我犯波罗夷。<a id="a-GR"></a>乃至佛言。<a id="a-GS"></a>惭愧时不起淫心。<a id="a-GT"></a>不犯波罗夷。<a id="a-GU"></a>犯偷罗遮。</p>
  <p id="aGV">有比丘于旷野中观死尸。<a id="a-GW"></a>彼见女尸衣服严好。<a id="a-GX"></a>生染污心。<a id="a-GY"></a>手捉女根欲入内里生满中虫。<a id="a-GZ"></a>即生疑悔。<a id="a-Ga"></a>我犯波罗夷。<a id="a-Gb"></a>乃至佛言。<a id="a-Gc"></a>有二种坏。<a id="a-Gd"></a>谓内坏外坏。<a id="a-Ge"></a>不犯波罗夷。<a id="a-Gf"></a>犯偷罗遮。</p>
  <p id="aGg">有优婆夷名善光。<a id="a-Gh"></a>日欲没时命终。<a id="a-Gi"></a>彼亲族即庄严已。<a id="a-Gj"></a>弃旷野中有比丘在彼观死尸。<a id="a-Gk"></a>见已生染污心。<a id="a-Gl"></a>捉女根欲入尸。<a id="a-Gm"></a>即起坐。<a id="a-Gn"></a>比丘生怖畏疑悔心。<a id="a-Go"></a>我犯波罗夷。<a id="a-Gp"></a>乃至佛言。<a id="a-Gq"></a>畏时无贪。<a id="a-Gr"></a>不犯波罗夷。<a id="a-Gs"></a>犯偷罗遮。</p>
  <p id="aGt">有优婆夷名善生。<a id="a-Gu"></a>有一比丘出入其家。<a id="a-Gv"></a>语彼优婆夷言。<a id="a-Gw"></a>我淫欲所缠。<a id="a-Gx"></a>彼答言。<a id="a-Gy"></a>下作方便上出。<a id="a-Gz"></a>上作方便下出。<a id="a-H0"></a>我辈于中不受乐耶。<a id="a-H1"></a>比丘即呵责骂詈。<a id="a-H2"></a>汝历鹿妄语。<a id="a-H3"></a>作是语已。<a id="a-H4"></a>便共行事。<a id="a-H5"></a>乃至佛言。<a id="a-H6"></a>入即犯波罗夷。</p>
  <p id="aH7">有一居士妇。<a id="a-H8"></a>比丘出入其家。<a id="a-H9"></a>语彼妇言。<a id="a-HA"></a>我淫欲所缠。<a id="a-HB"></a>妇答言。<a id="a-HC"></a>作方便如前说。<a id="a-HD"></a>乃至佛言。<a id="a-HE"></a>入即波罗夷。</p>
  <p id="aHF">孙陀罗难陀比丘因缘如毗尼中广说。<a id="a-HG"></a>彼独住阿练若处住。<a id="a-HH"></a>去婆罗门田不远。<a id="a-HI"></a>彼婆罗门数至田看见。<a id="a-HJ"></a>此比丘生欢喜心。<a id="a-HK"></a>彼即请食。<a id="a-HL"></a>比丘受请。<a id="a-HM"></a>婆罗门办诸饮食已。<a id="a-HN"></a>遣裸形小女。<a id="a-HO"></a>往至比丘所。<a id="a-HP"></a>唤比丘。<a id="a-HQ"></a>比丘见彼女根生染污心。<a id="a-HR"></a>便共作淫。<a id="a-HS"></a>女根破裂。<a id="a-HT"></a>即生疑悔。<a id="a-HU"></a>乃至佛言。<a id="a-HV"></a>若受乐犯波罗夷。<a id="a-HW"></a>若不受乐。<a id="a-HX"></a>偷罗遮。</p>
  <p id="aHY">有比丘男根常不起。<a id="a-HZ"></a>便作是念。<a id="a-Ha"></a>起者作淫。<a id="a-Hb"></a>犯波罗夷。<a id="a-Hc"></a>不起者作不犯彼即作淫。<a id="a-Hd"></a>乃至佛言。<a id="a-He"></a>不犯波罗夷。<a id="a-Hf"></a>犯偷罗遮。</p>
  <p id="aHg">有比丘眠。<a id="a-Hh"></a>女人来就作淫。<a id="a-Hi"></a>便生疑悔。<a id="a-Hj"></a>乃至佛言。<a id="a-Hk"></a>若手捉手若脚踏脚。<a id="a-Hl"></a>若髀触髀。<a id="a-Hm"></a>波罗夷不触。<a id="a-Hn"></a>偷罗遮。<a id="a-Ho"></a>如眠狂痴亦如是。<a id="a-Hp"></a>女人四句。<a id="a-Hq"></a>于男非男亦如是。<a id="a-Hr"></a>有比丘眠中女人就作淫。<a id="a-Hs"></a>彼比丘生疑悔。<a id="a-Ht"></a>乃至佛言。<a id="a-Hu"></a>语比丘。<a id="a-Hv"></a>汝知不。<a id="a-Hw"></a>答言不知。<a id="a-Hx"></a>我觉动。<a id="a-Hy"></a>觉动不犯波罗夷。<a id="a-Hz"></a>犯偷罗遮。</p>
  <p id="aI0">比丘眠中女人就作淫。<a id="a-I1"></a>即生疑悔。<a id="a-I2"></a>乃至佛言。<a id="a-I3"></a>比丘汝知不受乐不。<a id="a-I4"></a>答言不受乐。<a id="a-I5"></a>不受乐不犯。</p>
  <p id="aI6">有比丘眠中女人就作淫。<a id="a-I7"></a>即生疑悔。<a id="a-I8"></a>乃至佛言。<a id="a-I9"></a>汝知不受乐不。<a id="a-IA"></a>答言不知。<a id="a-IB"></a>不受乐而觉动。<a id="a-IC"></a>佛言。<a id="a-ID"></a>犯偷罗遮。<a id="a-IE"></a>如比丘比丘尼式叉摩那沙弥沙弥尼亦如是。</p>
  <p id="aIF">有恶沙弥语女人言。<a id="a-IG"></a>入一切道中不犯。<a id="a-IH"></a>彼即用一切道作已。<a id="a-II"></a>即生疑悔。<a id="a-IJ"></a>乃至佛言。<a id="a-IK"></a>入即波罗夷。<a id="a-IL"></a>如女人男子亦如是。<a id="a-IM"></a>有比丘眠中女人就作淫。<a id="a-IN"></a>彼生疑悔。<a id="a-IO"></a>乃至佛言。<a id="a-IP"></a>汝知不。<a id="a-IQ"></a>答言不知。<a id="a-IR"></a>不知不犯。<a id="a-IS"></a>如女人男子非男亦如是。</p>
  <p id="aIT">恶比丘语式叉摩那言。<a id="a-IU"></a>汝未受具足戒。<a id="a-IV"></a>共我作淫。<a id="a-IW"></a>不犯。<a id="a-IX"></a>彼即许。<a id="a-IY"></a>许已生悔。<a id="a-IZ"></a>比丘强捉作淫。<a id="a-Ia"></a>彼生疑悔。<a id="a-Ib"></a>我非式叉摩那耶。<a id="a-Ic"></a>乃至佛言。<a id="a-Id"></a>失式叉摩那。<a id="a-Ie"></a>更应与受。<a id="a-If"></a>犯突吉罗。</p>
  <p id="aIg">恶阿练若比丘语沙弥言。<a id="a-Ih"></a>汝未受具足戒。<a id="a-Ii"></a>共我作淫。<a id="a-Ij"></a>无罪。<a id="a-Ik"></a>广说如前。<a id="a-Il"></a>沙弥犯突吉罗。<a id="a-Im"></a>沙弥尼亦如是。</p>
  <p id="aIn">恶阿练若比丘语新受戒比丘。<a id="a-Io"></a>汝始受戒共我作淫。<a id="a-Ip"></a>无罪。<a id="a-Iq"></a>彼寻听许。<a id="a-Ir"></a>许已生悔。<a id="a-Is"></a>彼强捉作淫。<a id="a-It"></a>即生疑悔。<a id="a-Iu"></a>我犯波罗夷。<a id="a-Iv"></a>乃至佛言。<a id="a-Iw"></a>不受乐不犯波罗夷。<a id="a-Ix"></a>犯偷罗遮。</p>
  <p id="aIy">有比丘眠熟。<a id="a-Iz"></a>比丘来共作淫。<a id="a-J0"></a>若初中后不知不犯。<a id="a-J1"></a>作淫者灭摈。<a id="a-J2"></a>广说如毗尼中。</p>
  <p id="aJ3">有比丘见木女像端正可爱。<a id="a-J4"></a>生贪着心。<a id="a-J5"></a>即捉彼女根欲作淫。<a id="a-J6"></a>女根即开。<a id="a-J7"></a>寻生怖畏疑悔。<a id="a-J8"></a>乃至佛言。<a id="a-J9"></a>若举身受乐。<a id="a-JA"></a>犯波罗夷。<a id="a-JB"></a>若女根不开。<a id="a-JC"></a>犯偷罗遮。<a id="a-JD"></a>如木女金银七宝石女胶漆布女。<a id="a-JE"></a>乃至泥土女亦如是。</p>
  <p id="aJF">龙女至比丘所。<a id="a-JG"></a>语比丘言。<a id="a-JH"></a>共我作淫来。<a id="a-JI"></a>比丘即许。<a id="a-JJ"></a>欲作淫。<a id="a-JK"></a>见形长大生恐怖心。<a id="a-JL"></a>寻生疑悔。<a id="a-JM"></a>乃至佛言。<a id="a-JN"></a>若恐怖心。<a id="a-JO"></a>不犯波罗夷犯偷罗遮。<a id="a-JP"></a>夜叉女亦应如是广说。<a id="a-JQ"></a>彼即忽然不见。<a id="a-JR"></a>乃至佛言。<a id="a-JS"></a>不现。<a id="a-JT"></a>犯偷罗遮。<a id="a-JU"></a>天女乾闼婆女亦如是。<a id="a-JV"></a>阿修罗女来至比丘所。<a id="a-JW"></a>语比丘言。<a id="a-JX"></a>共我作淫来。<a id="a-JY"></a>比丘即许。<a id="a-JZ"></a>彼女根广大。<a id="a-Ja"></a>比丘以脚内女根中。<a id="a-Jb"></a>乃至佛言。<a id="a-Jc"></a>不犯波罗夷。<a id="a-Jd"></a>犯偷罗遮。<a id="a-Je"></a>天女亦如是。</p>
  <p id="aJf">有比丘独在阿练若处。<a id="a-Jg"></a>有非人来。<a id="a-Jh"></a>至比丘所。<a id="a-Ji"></a>语比丘言。<a id="a-Jj"></a>共我作淫来。<a id="a-Jk"></a>彼比丘精进净行答言。<a id="a-Jl"></a>我不作淫耶。<a id="a-Jm"></a>彼人言。<a id="a-Jn"></a>若不作者当与汝作大罪。<a id="a-Jo"></a>比丘故不肯作比丘眠已。<a id="a-Jp"></a>彼非人合衣掷着王夫人背后。<a id="a-Jq"></a>王见已语比丘言。<a id="a-Jr"></a>汝何以来此。<a id="a-Js"></a>比丘答言。<a id="a-Jt"></a>我独在阿练若处如前说。<a id="a-Ju"></a>王言。<a id="a-Jv"></a>汝何以独在阿练若处住止即出。<a id="a-Jw"></a>是比丘去。<a id="a-Jx"></a>乃至佛言。<a id="a-Jy"></a>不犯。<a id="a-Jz"></a>如是阿练若处不应住。<a id="a-K0"></a>毗舍阇女因缘亦如是。</p>
  <p id="aK1">佛住舍卫国。<a id="a-K2"></a>尔时花色比丘尼晨朝着衣持钵入城乞食。<a id="a-K3"></a>食已洗足入房坐禅。<a id="a-K4"></a>不闭户热时眠熟。<a id="a-K5"></a>恶人见其眠熟。<a id="a-K6"></a>即就作淫已去。<a id="a-K7"></a>彼觉已即生疑悔。<a id="a-K8"></a>乃至佛言。<a id="a-K9"></a>不犯。<a id="a-KA"></a>眠时应闭户。<a id="a-KB"></a>若不闭户眠。<a id="a-KC"></a>犯突吉罗。</p>
  <p id="aKD">有比丘入舍卫城乞食。<a id="a-KE"></a>入长者家。<a id="a-KF"></a>彼家中系一母猪。<a id="a-KG"></a>母猪展转挽绳欲去。<a id="a-KH"></a>比丘见已悲愍心故。<a id="a-KI"></a>即便解放。<a id="a-KJ"></a>居士见之。<a id="a-KK"></a>比丘自念言。<a id="a-KL"></a>我偷我是恶沙门。<a id="a-KM"></a>便解他猪放。<a id="a-KN"></a>我住共此母猪作淫去。<a id="a-KO"></a>即共作淫作已。<a id="a-KP"></a>便作是念。<a id="a-KQ"></a>我当问诸比丘。<a id="a-KR"></a>若得出家者。<a id="a-KS"></a>当更出家。<a id="a-KT"></a>不得者便住。<a id="a-KU"></a>以是事向诸比丘广说。<a id="a-KV"></a>诸比丘向佛广说。<a id="a-KW"></a>佛言。<a id="a-KX"></a>初不犯后犯。<a id="a-KY"></a>鸡亦如是。</p>
 </body>
</html>