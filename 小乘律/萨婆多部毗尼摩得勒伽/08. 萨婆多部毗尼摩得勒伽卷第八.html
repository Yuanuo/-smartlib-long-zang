<!doctype html>
<html id="z3IBVBJs7" data-ver="1382">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第八</h1>
  <h2 id="a2">优波离问四波罗夷</h2>
  <p id="a3">优波离问佛言。<a id="a-4"></a>若比丘自咒术力药力。<a id="a-5"></a>自变作人女共畜生作淫。<a id="a-6"></a>得何罪。<a id="a-7"></a>佛言。<a id="a-8"></a>若自知我是比丘作不可事。<a id="a-9"></a>犯波罗夷。<a id="a-A"></a>不自知比丘想。<a id="a-B"></a>偷罗遮。</p>
  <p id="aC">又问。<a id="a-D"></a>比丘自咒术力药力。<a id="a-E"></a>作畜生男共人女作淫。<a id="a-F"></a>得何罪。<a id="a-G"></a>佛言。<a id="a-H"></a>若自知比丘想作不可事。<a id="a-I"></a>波罗夷。<a id="a-J"></a>不自知比丘想。<a id="a-K"></a>偷罗遮。</p>
  <p id="aL">又问。<a id="a-M"></a>二比丘咒术力药力。<a id="a-N"></a>作畜生身共作淫。<a id="a-O"></a>得何罪。<a id="a-P"></a>如前说。</p>
  <p id="aQ">共何等女人作淫。<a id="a-R"></a>得波罗夷。<a id="a-S"></a>若一切身可捉共作淫。<a id="a-T"></a>犯波罗夷。<a id="a-U"></a>不可捉。<a id="a-V"></a>偷罗遮。</p>
  <p id="aW">问云何口中作淫。<a id="a-X"></a>波罗夷。<a id="a-Y"></a>答节过齿。<a id="a-Z"></a>波罗夷。</p>
  <p id="aa">问云何谷道作淫。<a id="a-b"></a>波罗夷。<a id="a-c"></a>答过皮节入。<a id="a-d"></a>波罗夷。</p>
  <p id="ae">问云何女根中作淫。<a id="a-f"></a>波罗夷。<a id="a-g"></a>答过皮节入。<a id="a-h"></a>波罗夷。</p>
  <p id="ai">问女身中破还合共作淫。<a id="a-j"></a>得何罪。<a id="a-k"></a>答若入大小便。<a id="a-l"></a>波罗夷。<a id="a-m"></a>口中作淫。<a id="a-n"></a>偷罗遮。</p>
  <p id="ao">问女人头断共作淫。<a id="a-p"></a>得何罪。<a id="a-q"></a>答大小便处作淫。<a id="a-r"></a>波罗夷。<a id="a-s"></a>口中偷罗遮。<a id="a-t"></a>穿身分作孔作淫。<a id="a-u"></a>偷罗遮。<a id="a-v"></a>烂身作淫。<a id="a-w"></a>偷罗遮。<a id="a-x"></a>三疮门烂坏作淫。<a id="a-y"></a>偷罗遮。</p>
  <p id="az">问如佛所说。<a id="a-10"></a>三疮门一一处作淫。<a id="a-11"></a>波罗夷。<a id="a-12"></a>颇有一一处作淫不犯波罗夷耶。<a id="a-13"></a>答有。<a id="a-14"></a>两边坏入。<a id="a-15"></a>偷罗遮。<a id="a-16"></a>屈入。<a id="a-17"></a>偷罗遮。</p>
  <p id="a18">问如佛所说。<a id="a-19"></a>共活女疮门不坏作淫。<a id="a-1A"></a>波罗夷。</p>
  <p id="a1B">云何活女疮门不坏。<a id="a-1C"></a>答若两边等不坏。<a id="a-1D"></a>是名不坏。<a id="a-1E"></a>云何活女疮门坏。<a id="a-1F"></a>若疮门两边坏或烂堕。<a id="a-1G"></a>如生女。<a id="a-1H"></a>死女亦如是。<a id="a-1I"></a>如人女。<a id="a-1J"></a>非人女亦如是。<a id="a-1K"></a>共男子黄门作淫。<a id="a-1L"></a>亦如是。<a id="a-1M"></a>共畜生女男黄门作淫。<a id="a-1N"></a>亦如是。</p>
  <p id="a1O">有比丘共熟猪母作淫。<a id="a-1P"></a>偷罗遮。</p>
  <p id="a1Q">问颇有比丘独在一房作淫得波罗夷耶。<a id="a-1R"></a>答有。<a id="a-1S"></a>谓根长。</p>
  <p id="a1T">问有比丘。<a id="a-1U"></a>女身中破合已作淫。<a id="a-1V"></a>得何罪耶。<a id="a-1W"></a>答若合处际现。<a id="a-1X"></a>偷罗遮。<a id="a-1Y"></a>合处不现。<a id="a-1Z"></a>波罗夷。</p>
  <p id="a1a">问颇有比丘。<a id="a-1b"></a>女根截已作淫。<a id="a-1c"></a>得何罪。<a id="a-1d"></a>答得偷罗遮。<a id="a-1e"></a>男根触女根。<a id="a-1f"></a>突吉罗。</p>
  <p id="a1g">问如佛所说。<a id="a-1h"></a>有间有间作淫。<a id="a-1i"></a>波罗夷。<a id="a-1j"></a>颇有比丘有间有间作淫不犯耶。<a id="a-1k"></a>答有。<a id="a-1l"></a>多以衣裹皮囊竹筒作淫。<a id="a-1m"></a>偷罗遮。</p>
  <p id="a1n">问颇有比丘共女人作淫不犯波罗夷耶。<a id="a-1o"></a>答有。<a id="a-1p"></a>本犯戒。<a id="a-1q"></a>本不和合。<a id="a-1r"></a>贼住。<a id="a-1s"></a>污染比丘尼。<a id="a-1t"></a>犯突吉罗。</p>
  <p id="a1u">问若比丘眠中共作淫犯何罪。<a id="a-1v"></a>答若知比丘想。<a id="a-1w"></a>波罗夷。<a id="a-1x"></a>若不知比丘想。<a id="a-1y"></a>偷罗遮。</p>
  <p id="a1z">问若比丘二八十人中取分得何罪。<a id="a-20"></a>答偷罗遮。<a id="a-21"></a>彼作妄语。<a id="a-22"></a>波夜提。<a id="a-23"></a>若分物已满。<a id="a-24"></a>波罗夷。<a id="a-25"></a>不满。<a id="a-26"></a>偷罗遮。</p>
  <p id="a27">问如佛所说。<a id="a-28"></a>取重物离本处。<a id="a-29"></a>波罗夷。<a id="a-2A"></a>颇有比丘取重物离本处不犯耶。<a id="a-2B"></a>答有。<a id="a-2C"></a>谓轻物。</p>
  <p id="a2D">问若商客。<a id="a-2E"></a>语比丘言。<a id="a-2F"></a>大德。<a id="a-2G"></a>汝等出家人不输税。<a id="a-2H"></a>为我度税物。<a id="a-2I"></a>得何罪。<a id="a-2J"></a>答若许未度。<a id="a-2K"></a>偷罗遮。<a id="a-2L"></a>若作方便。<a id="a-2M"></a>突吉罗。<a id="a-2N"></a>若商客未至税处。<a id="a-2O"></a>示余道随语去。<a id="a-2P"></a>偷罗遮。<a id="a-2Q"></a>商客未至税处。<a id="a-2R"></a>语比丘言。<a id="a-2S"></a>与我度税物。<a id="a-2T"></a>若许未度税处。<a id="a-2U"></a>突吉罗。<a id="a-2V"></a>度税处满。<a id="a-2W"></a>偷罗遮。<a id="a-2X"></a>商客未至税处。<a id="a-2Y"></a>语比丘言。<a id="a-2Z"></a>与我度税物。<a id="a-2a"></a>与汝半税直。<a id="a-2b"></a>比丘为度满。<a id="a-2c"></a>偷罗遮。<a id="a-2d"></a>商客语比丘。<a id="a-2e"></a>与我度税物。<a id="a-2f"></a>税直都与汝。<a id="a-2g"></a>比丘为度满。<a id="a-2h"></a>偷罗遮。</p>
  <p id="a2i">商客到税处语言。<a id="a-2j"></a>与我度税物。<a id="a-2k"></a>比丘为度物直五钱。<a id="a-2l"></a>波罗夷。</p>
  <p id="a2m">商客到税界语比丘言。<a id="a-2n"></a>与我度物。<a id="a-2o"></a>税直半与汝。<a id="a-2p"></a>比丘为度满。<a id="a-2q"></a>波罗夷。<a id="a-2r"></a>商客语比丘。<a id="a-2s"></a>为我度税物。<a id="a-2t"></a>税直尽与汝。<a id="a-2u"></a>比丘为度满。<a id="a-2v"></a>波罗夷。</p>
  <p id="a2w">问如佛所说。<a id="a-2x"></a>取重物离本处。<a id="a-2y"></a>波罗夷。<a id="a-2z"></a>颇有取重物离本处不犯波罗夷耶。<a id="a-30"></a>答有。<a id="a-31"></a>商客以税物盗着比丘钵囊中若衣囊针囊中。<a id="a-32"></a>比丘不知度税处。<a id="a-33"></a>突吉罗。<a id="a-34"></a>若比丘口中度税物满。<a id="a-35"></a>偷罗遮。<a id="a-36"></a>若比丘度不可称量物。<a id="a-37"></a>波罗夷。<a id="a-38"></a>度可称量物。<a id="a-39"></a>偷罗遮。<a id="a-3A"></a>不可称量物。<a id="a-3B"></a>谓物少价直不可量。<a id="a-3C"></a>若余处度。<a id="a-3D"></a>偷罗遮。</p>
  <p id="a3E">问如佛所说。<a id="a-3F"></a>五种劫。<a id="a-3G"></a>谓偷取。<a id="a-3H"></a>软语取。<a id="a-3I"></a>苦切取。<a id="a-3J"></a>寄取。<a id="a-3K"></a>偷法。<a id="a-3L"></a>此五种偷何者犯波罗夷耶。<a id="a-3M"></a>答除偷法。<a id="a-3N"></a>余犯波罗夷取。<a id="a-3O"></a>佛舍利有主。<a id="a-3P"></a>若为自活偷满。<a id="a-3Q"></a>波罗夷。<a id="a-3R"></a>不满。<a id="a-3S"></a>偷罗遮。<a id="a-3T"></a>若增恶取。<a id="a-3U"></a>彼我俱无。<a id="a-3V"></a>偷罗遮。<a id="a-3W"></a>若为供养故。<a id="a-3X"></a>佛是我师。<a id="a-3Y"></a>我应供养。<a id="a-3Z"></a>满五钱。<a id="a-3a"></a>突吉罗。</p>
  <p id="a3b">问若比丘偷经物。<a id="a-3c"></a>得何罪。<a id="a-3d"></a>答满。<a id="a-3e"></a>波罗夷。<a id="a-3f"></a>不满。<a id="a-3g"></a>偷罗遮。<a id="a-3h"></a>若为书经故取不犯。<a id="a-3i"></a>若偷经满。<a id="a-3j"></a>波罗夷。<a id="a-3k"></a>不满。<a id="a-3l"></a>偷罗遮。<a id="a-3m"></a>若读诵书写。<a id="a-3n"></a>不犯。</p>
  <p id="a3o">问若人庙中物支提物。<a id="a-3p"></a>若白衣家中庄严具。<a id="a-3q"></a>若比丘偷心取。<a id="a-3r"></a>得何罪耶。<a id="a-3s"></a>答若有主守护。<a id="a-3t"></a>满。<a id="a-3u"></a>波罗夷。<a id="a-3v"></a>不满。<a id="a-3w"></a>偷罗遮。<a id="a-3x"></a>若取非人物庙等亦如是。<a id="a-3y"></a>满。<a id="a-3z"></a>偷罗遮。<a id="a-40"></a>不满。<a id="a-41"></a>突吉罗。</p>
  <p id="a42">问若比丘至白衣家语居士妇言。<a id="a-43"></a>居士与我某甲物。<a id="a-44"></a>得已犯何罪耶。<a id="a-45"></a>答若物满。<a id="a-46"></a>偷罗遮。<a id="a-47"></a>不满。<a id="a-48"></a>突吉罗。<a id="a-49"></a>至居士所亦如是。</p>
  <p id="a4A">问若闇夜中有衣。<a id="a-4B"></a>四比丘共偷取。<a id="a-4C"></a>得何罪。<a id="a-4D"></a>答物未分。<a id="a-4E"></a>偷罗遮。<a id="a-4F"></a>分已各满。<a id="a-4G"></a>波罗夷。<a id="a-4H"></a>不满。<a id="a-4I"></a>偷罗遮。</p>
  <p id="a4J">问若人物着衣架上。<a id="a-4K"></a>比丘偷心取。<a id="a-4L"></a>得何罪。<a id="a-4M"></a>答选择时。<a id="a-4N"></a>偷罗遮。<a id="a-4O"></a>选择已满。<a id="a-4P"></a>波罗夷。<a id="a-4Q"></a>不满。<a id="a-4R"></a>偷罗遮。<a id="a-4S"></a>合架取。<a id="a-4T"></a>偷罗遮。<a id="a-4U"></a>物离架满。<a id="a-4V"></a>波罗夷。<a id="a-4W"></a>不满。<a id="a-4X"></a>偷罗遮。<a id="a-4Y"></a>衣囊亦如是。<a id="a-4Z"></a>余物随其义应当知。</p>
  <p id="a4a">问为他偷。<a id="a-4b"></a>得何罪。<a id="a-4c"></a>答偷罗遮。</p>
  <p id="a4d">问如佛所说。<a id="a-4e"></a>比丘取五钱。<a id="a-4f"></a>波罗夷。<a id="a-4g"></a>颇有比丘取五钱不犯波罗夷耶。<a id="a-4h"></a>答有。<a id="a-4i"></a>若迦梨仙贱。</p>
  <p id="a4j">问颇有比丘偷衣不犯耶。<a id="a-4k"></a>答有。<a id="a-4l"></a>衣减五钱。</p>
  <p id="a4m">问如佛所说。<a id="a-4n"></a>比丘取重物移着处处。<a id="a-4o"></a>犯波罗夷。<a id="a-4p"></a>颇有比丘移重物着处处不犯波罗夷耶。<a id="a-4q"></a>答有。<a id="a-4r"></a>若共行弟子近住弟子。<a id="a-4s"></a>作偷意取和上阿阇梨物。<a id="a-4t"></a>转上着下。<a id="a-4u"></a>转下着上。<a id="a-4v"></a>偷罗遮。</p>
  <p id="a4w">问比丘疑物。<a id="a-4x"></a>彼人物非彼人物。<a id="a-4y"></a>实是彼人物。<a id="a-4z"></a>取得何罪。<a id="a-50"></a>答偷罗遮。<a id="a-51"></a>非彼人物。<a id="a-52"></a>亦偷罗遮。</p>
  <p id="a53">问如佛所说。<a id="a-54"></a>若取五钱。<a id="a-55"></a>波罗夷。</p>
  <p id="a56">云何五钱。<a id="a-57"></a>答四迦呵那。<a id="a-58"></a>一迦梨仙。<a id="a-59"></a>迦梨仙直二十钱。<a id="a-5A"></a>取五钱。<a id="a-5B"></a>波罗夷。</p>
  <p id="a5C">未受具戒时。<a id="a-5D"></a>作方便。<a id="a-5E"></a>未受具戒时。<a id="a-5F"></a>得突吉罗。<a id="a-5G"></a>未受具戒时作方便。<a id="a-5H"></a>受具戒时得突吉罗。<a id="a-5I"></a>未受具戒时作方便。<a id="a-5J"></a>受具戒已得偷罗遮。<a id="a-5K"></a>受具戒时作方便。<a id="a-5L"></a>受具戒得突吉罗。</p>
  <p id="a5M">受具戒时作方便。<a id="a-5N"></a>受具戒已离处。<a id="a-5O"></a>偷罗遮。<a id="a-5P"></a>受具戒时作方便。<a id="a-5Q"></a>受具戒时。<a id="a-5R"></a>得偷罗遮。</p>
  <p id="a5S">问若比丘盗寺舍地。<a id="a-5T"></a>几事犯波罗夷。<a id="a-5U"></a>答二事斗诤相言斗诤取。<a id="a-5V"></a>偷罗遮。<a id="a-5W"></a>得胜。<a id="a-5X"></a>波罗夷。<a id="a-5Y"></a>相言。<a id="a-5Z"></a>偷罗遮。<a id="a-5a"></a>若胜满。<a id="a-5b"></a>波罗夷。<a id="a-5c"></a>如寺舍地田宅店肆亦如是。<a id="a-5d"></a>偷树果破仓若一方便满。<a id="a-5e"></a>波罗夷。<a id="a-5f"></a>不满。<a id="a-5g"></a>偷罗遮。<a id="a-5h"></a>若多方便一一方便满。<a id="a-5i"></a>偷罗遮。<a id="a-5j"></a>弗于逮方便取。<a id="a-5k"></a>偷罗遮。<a id="a-5l"></a>满波罗夷。<a id="a-5m"></a>用此迦梨仙者不满。<a id="a-5n"></a>偷罗遮。<a id="a-5o"></a>俱耶尼亦如是。<a id="a-5p"></a>郁单越不犯。<a id="a-5q"></a>无摄受故。</p>
  <p id="a5r">问或有比丘偷铜钱犯波罗夷耶。<a id="a-5s"></a>答当计直满。<a id="a-5t"></a>犯波罗夷。</p>
  <p id="a5u">问如佛所说。<a id="a-5v"></a>若比丘取五钱。<a id="a-5w"></a>波罗夷。<a id="a-5x"></a>颇有比丘取减五钱犯波罗夷耶。<a id="a-5y"></a>答有。<a id="a-5z"></a>若迦梨仙贵。</p>
  <p id="a60">问如佛所说。<a id="a-61"></a>若比丘取五钱。<a id="a-62"></a>波罗夷。<a id="a-63"></a>颇有取五钱不犯波罗夷耶。<a id="a-64"></a>答有。<a id="a-65"></a>若迦梨仙贱。</p>
  <p id="a66">问若比丘先作偷心欲取衣。<a id="a-67"></a>取时已有想。<a id="a-68"></a>得何罪。<a id="a-69"></a>答偷罗遮。<a id="a-6A"></a>后不犯。<a id="a-6B"></a>或前已有想。<a id="a-6C"></a>后作偷想。<a id="a-6D"></a>取架上衣。<a id="a-6E"></a>前不犯。<a id="a-6F"></a>后波罗夷。</p>
  <p id="a6G">问如佛所说。<a id="a-6H"></a>若取五钱。<a id="a-6I"></a>波罗夷。<a id="a-6J"></a>颇有比丘取众多钱不犯耶。<a id="a-6K"></a>答有。<a id="a-6L"></a>若取大众共物。<a id="a-6M"></a>偷罗遮。<a id="a-6N"></a>或多人共取。<a id="a-6O"></a>偷罗遮。</p>
  <p id="a6P">问如佛所说。<a id="a-6Q"></a>偷木器满。<a id="a-6R"></a>波罗夷。<a id="a-6S"></a>颇有比丘偷木器满五钱不犯波罗夷耶。<a id="a-6T"></a>答有。<a id="a-6U"></a>若为他取。<a id="a-6V"></a>问如佛所说。</p>
  <p id="a6W">若比丘偷金鬘满。<a id="a-6X"></a>波罗夷。</p>
  <p id="a6Y">颇有偷金鬘满不犯波罗夷耶。<a id="a-6Z"></a>答有。<a id="a-6a"></a>若取非人金鬘。<a id="a-6b"></a>偷罗遮。</p>
  <p id="a6c">问若有比丘偷水。<a id="a-6d"></a>得何罪。<a id="a-6e"></a>答当量水满。<a id="a-6f"></a>波罗夷。<a id="a-6g"></a>不满。<a id="a-6h"></a>偷罗遮。</p>
  <p id="a6i">问若有比丘偷坡塘水。<a id="a-6j"></a>得何罪。<a id="a-6k"></a>计功水满。<a id="a-6l"></a>波罗夷。<a id="a-6m"></a>不满。<a id="a-6n"></a>偷罗遮。</p>
  <p id="a6o">问如佛所说。<a id="a-6p"></a>取五钱。<a id="a-6q"></a>波罗夷。<a id="a-6r"></a>颇有比丘取百千迦梨仙不犯耶。<a id="a-6s"></a>答有。<a id="a-6t"></a>自己想取。<a id="a-6u"></a>同意取。<a id="a-6v"></a>暂时取。<a id="a-6w"></a>语他取。<a id="a-6x"></a>无主想取。<a id="a-6y"></a>无盗心取。</p>
  <p id="a6z">问如佛所说。<a id="a-70"></a>若比丘取五钱波罗夷。<a id="a-71"></a>颇有比丘取百千迦梨仙不犯耶。<a id="a-72"></a>答有。<a id="a-73"></a>取四钱数数取。<a id="a-74"></a>一一偷罗遮。<a id="a-75"></a>若比丘偷心取。<a id="a-76"></a>自己想举。<a id="a-77"></a>前偷罗遮。<a id="a-78"></a>后不犯。<a id="a-79"></a>若自想取。<a id="a-7A"></a>偷心举。<a id="a-7B"></a>前不犯。<a id="a-7C"></a>后心若满五钱。<a id="a-7D"></a>波罗夷。<a id="a-7E"></a>不满。<a id="a-7F"></a>偷罗遮。</p>
  <p id="a7G">问若人藏宝若似宝。<a id="a-7H"></a>着地中。<a id="a-7I"></a>比丘取弃。<a id="a-7J"></a>犯何罪。<a id="a-7K"></a>答偷罗遮。</p>
  <p id="a7L">问若地宝涌出。<a id="a-7M"></a>比丘作己物取。<a id="a-7N"></a>得何罪。<a id="a-7O"></a>答偷罗遮。<a id="a-7P"></a>若他物想取。<a id="a-7Q"></a>满。<a id="a-7R"></a>波罗夷。<a id="a-7S"></a>不满。<a id="a-7T"></a>偷罗遮。<a id="a-7U"></a>若手印取满。<a id="a-7V"></a>波罗夷。<a id="a-7W"></a>不满。<a id="a-7X"></a>偷罗遮。</p>
  <p id="a7Y">问取不用迦梨仙。<a id="a-7Z"></a>得何罪。<a id="a-7a"></a>答量价满。<a id="a-7b"></a>波罗夷。<a id="a-7c"></a>不满。<a id="a-7d"></a>偷罗遮。</p>
  <p id="a7e">问如佛所说。<a id="a-7f"></a>比丘移重物着处处。<a id="a-7g"></a>波罗夷。<a id="a-7h"></a>颇有比丘移重物着处处不犯耶。<a id="a-7i"></a>答有。<a id="a-7j"></a>一比丘担着远处。<a id="a-7k"></a>第二比丘移着处处。<a id="a-7l"></a>偷罗遮。</p>
  <p id="a7m">问若比丘居士衣同意取。<a id="a-7n"></a>得何罪答偷罗遮。<a id="a-7o"></a>若居士言。<a id="a-7p"></a>我此衣与大德。<a id="a-7q"></a>若比丘施意想受用。<a id="a-7r"></a>偷罗遮。<a id="a-7s"></a>若綖若华果亦如是。</p>
  <p id="a7t">问若比丘变金作铜度税处。<a id="a-7u"></a>得何罪。<a id="a-7v"></a>答偷罗遮。</p>
  <p id="a7w">问若比丘取宝取金银坏色已取。<a id="a-7x"></a>犯何罪。<a id="a-7y"></a>答量价满。<a id="a-7z"></a>波罗夷。<a id="a-80"></a>不满偷罗遮。</p>
  <p id="a81">问若比丘受寄已不还取。<a id="a-82"></a>得何罪。<a id="a-83"></a>答满。<a id="a-84"></a>波罗夷。<a id="a-85"></a>不满。<a id="a-86"></a>偷罗遮。</p>
  <p id="a87">若比丘取迦梨仙矿。<a id="a-88"></a>偷罗遮。</p>
  <p id="a89">问若比丘举他物。<a id="a-8A"></a>后不还。<a id="a-8B"></a>偷罗遮。<a id="a-8C"></a>事竟满。<a id="a-8D"></a>波罗夷。<a id="a-8E"></a>不满。<a id="a-8F"></a>偷罗遮。<a id="a-8G"></a>若比丘前决定不还。<a id="a-8H"></a>后离本处。<a id="a-8I"></a>无盗心。<a id="a-8J"></a>偷罗遮。<a id="a-8K"></a>若先离本处。<a id="a-8L"></a>后决定不还满。<a id="a-8M"></a>波罗夷。<a id="a-8N"></a>不满。<a id="a-8O"></a>偷罗遮。</p>
  <p id="a8P">问若取似迦梨仙。<a id="a-8Q"></a>犯何罪答量价。<a id="a-8R"></a>若比丘偷陶器。<a id="a-8S"></a>得何罪。<a id="a-8T"></a>答量其价。<a id="a-8U"></a>若减取五钱。<a id="a-8V"></a>犯何罪。<a id="a-8W"></a>犯偷罗遮。<a id="a-8X"></a>未受具戒作方便未受具戒时。<a id="a-8Y"></a>得突吉罗。<a id="a-8Z"></a>未受具戒时。<a id="a-8a"></a>作方便。<a id="a-8b"></a>受具戒时。<a id="a-8c"></a>得突吉罗。<a id="a-8d"></a>未受具戒时作方便。<a id="a-8e"></a>受具戒已。<a id="a-8f"></a>得偷罗遮。<a id="a-8g"></a>受具戒时作方便。<a id="a-8h"></a>受具戒已。<a id="a-8i"></a>得偷罗遮。<a id="a-8j"></a>受具戒已作方便。<a id="a-8k"></a>受具戒已。<a id="a-8l"></a>得满波罗夷。</p>
  <p id="a8m">问若比丘取象马骆驼牛羊。<a id="a-8n"></a>犯何罪。<a id="a-8o"></a>答若自为满。<a id="a-8p"></a>波罗夷。<a id="a-8q"></a>不满。<a id="a-8r"></a>偷罗遮。<a id="a-8s"></a>若憎嫉彼故。<a id="a-8t"></a>偷罗遮。<a id="a-8u"></a>杀取肉亦如是。<a id="a-8v"></a>若解放使彼生恼。<a id="a-8w"></a>偷罗遮。</p>
  <p id="a8x">问若比丘时作方便。<a id="a-8y"></a>转根作比丘尼时。<a id="a-8z"></a>离本处。<a id="a-90"></a>得何罪。<a id="a-91"></a>答满。<a id="a-92"></a>波罗夷。<a id="a-93"></a>不满。<a id="a-94"></a>偷罗遮。<a id="a-95"></a>比丘尼时作方便。<a id="a-96"></a>转根作比丘时。<a id="a-97"></a>离本处满。<a id="a-98"></a>波罗夷。<a id="a-99"></a>不满。<a id="a-9A"></a>偷罗遮。</p>
  <p id="a9B">问如佛所说。<a id="a-9C"></a>比丘偷盗。<a id="a-9D"></a>波罗夷。<a id="a-9E"></a>颇有偷盗不犯波罗夷耶。<a id="a-9F"></a>答有。<a id="a-9G"></a>若本犯戒。<a id="a-9H"></a>本不和合。<a id="a-9I"></a>贼住。<a id="a-9J"></a>污染比丘尼。<a id="a-9K"></a>犯突吉罗。</p>
  <p id="a9L">问颇有未受具戒人偷犯波罗夷耶。<a id="a-9M"></a>答有。<a id="a-9N"></a>谓学戒人。</p>
  <p id="a9O">问颇有比丘变人作畜生杀。<a id="a-9P"></a>得何罪。<a id="a-9Q"></a>自变作畜生杀人。<a id="a-9R"></a>得何罪。<a id="a-9S"></a>答若自知我是比丘。<a id="a-9T"></a>波罗夷。<a id="a-9U"></a>不自知比丘。<a id="a-9V"></a>偷罗遮。</p>
  <p id="a9W">问如佛所说。<a id="a-9X"></a>杀母。<a id="a-9Y"></a>犯波罗夷。<a id="a-9Z"></a>得逆罪。<a id="a-9a"></a>颇有比丘杀母不得波罗夷不得逆罪耶。<a id="a-9b"></a>答有。<a id="a-9c"></a>若比丘杀爱慢母。</p>
  <p id="a9d">若比丘欲杀余人而杀母。<a id="a-9e"></a>偷罗遮。<a id="a-9f"></a>若比丘欲斫树而斫母死。<a id="a-9g"></a>不犯。<a id="a-9h"></a>如母。<a id="a-9i"></a>父阿罗汉亦如是。</p>
  <p id="a9j">二人共坐。<a id="a-9k"></a>欲杀彼人而杀此人。<a id="a-9l"></a>偷罗遮。<a id="a-9m"></a>欲杀阿罗汉而杀非阿罗汉。<a id="a-9n"></a>偷罗遮。<a id="a-9o"></a>不得逆罪。<a id="a-9p"></a>欲杀非阿罗汉而杀阿罗汉。<a id="a-9q"></a>偷罗遮。<a id="a-9r"></a>作阿罗汉想杀而非阿罗汉。<a id="a-9s"></a>偷罗遮。</p>
  <p id="a9t">若一女生子一女取养后杀。<a id="a-9u"></a>何者得波罗夷。<a id="a-9v"></a>得逆罪耶。<a id="a-9w"></a>答杀生母。<a id="a-9x"></a>得波罗夷。<a id="a-9y"></a>并得逆罪。<a id="a-9z"></a>出家时问何者问养母畜生人想断命。<a id="a-A0"></a>偷罗遮。<a id="a-A1"></a>人作畜生想杀。<a id="a-A2"></a>突吉罗。</p>
  <p id="aA3">问如佛所说。<a id="a-A4"></a>若比丘堕胎。<a id="a-A5"></a>波罗夷。<a id="a-A6"></a>颇有比丘堕胎不犯耶。<a id="a-A7"></a>答有。<a id="a-A8"></a>堕人怀畜生胎。<a id="a-A9"></a>偷罗遮。<a id="a-AA"></a>堕畜生怀人胎。<a id="a-AB"></a>波罗夷。</p>
  <p id="aAC">问若比丘高处推母着下处母死。<a id="a-AD"></a>波罗夷。<a id="a-AE"></a>得逆罪。<a id="a-AF"></a>颇有比丘高处推母着下处母死不犯耶。<a id="a-AG"></a>答有。<a id="a-AH"></a>若己先堕死后母死。<a id="a-AI"></a>偷罗遮。<a id="a-AJ"></a>不得逆罪。<a id="a-AK"></a>如杀母。<a id="a-AL"></a>父阿罗汉亦如是。<a id="a-AM"></a>若先作杀母方便已。<a id="a-AN"></a>而自杀。<a id="a-AO"></a>母先死。<a id="a-AP"></a>波罗夷。<a id="a-AQ"></a>得逆罪。<a id="a-AR"></a>自先死后母死。<a id="a-AS"></a>偷罗遮。<a id="a-AT"></a>杀父阿罗汉亦如是。</p>
  <p id="aAU">若比丘疑人非人而杀人。<a id="a-AV"></a>偷罗遮。<a id="a-AW"></a>若比丘疑母非母耶。<a id="a-AX"></a>而杀母。<a id="a-AY"></a>偷罗遮。<a id="a-AZ"></a>不得逆罪。<a id="a-Aa"></a>如母。<a id="a-Ab"></a>父阿罗汉亦如是。</p>
  <p id="aAc">问若比丘疑此人是此人非而是此人杀。<a id="a-Ad"></a>得何罪。<a id="a-Ae"></a>答偷罗遮。</p>
  <p id="aAf">问若比丘见将贼杀去。<a id="a-Ag"></a>贼于彼手中走去。<a id="a-Ah"></a>诸人逐贼问比丘言。<a id="a-Ai"></a>大德。<a id="a-Aj"></a>见贼去不。<a id="a-Ak"></a>答言见。<a id="a-Al"></a>便作是念。<a id="a-Am"></a>此是恶人。<a id="a-An"></a>有杀心示语处所。<a id="a-Ao"></a>是人因是事死。<a id="a-Ap"></a>波罗夷。<a id="a-Aq"></a>不死。<a id="a-Ar"></a>偷罗遮。<a id="a-As"></a>无心说彼人死。<a id="a-At"></a>突吉罗。<a id="a-Au"></a>不死亦突吉罗。<a id="a-Av"></a>众多贼亦如是。</p>
  <p id="aAw">问颇有比丘杀父母不得波罗夷不得逆罪耶。<a id="a-Ax"></a>答有。<a id="a-Ay"></a>若父母得重病扶起扶行。<a id="a-Az"></a>因是死。<a id="a-B0"></a>不得波罗夷。<a id="a-B1"></a>不得逆罪。</p>
  <p id="aB2">问若比丘母非母想杀。<a id="a-B3"></a>犯偷罗遮。<a id="a-B4"></a>非母母想杀。<a id="a-B5"></a>偷罗遮。<a id="a-B6"></a>非人想杀。<a id="a-B7"></a>偷罗遮。</p>
  <p id="aB8">问若比丘人人想杀。<a id="a-B9"></a>犯波罗夷。<a id="a-BA"></a>颇有比丘人人想杀不犯波罗夷耶。<a id="a-BB"></a>答有。<a id="a-BC"></a>自杀。<a id="a-BD"></a>偷罗遮。<a id="a-BE"></a>欲杀他而自杀。<a id="a-BF"></a>偷罗遮。</p>
  <p id="aBG">问若比丘戏笑打父。<a id="a-BH"></a>因是死。<a id="a-BI"></a>犯何罪。<a id="a-BJ"></a>答突吉罗。<a id="a-BK"></a>未受具戒时作方便。<a id="a-BL"></a>未受具戒时死。<a id="a-BM"></a>突吉罗。<a id="a-BN"></a>未受具戒时作方便。<a id="a-BO"></a>受具戒时死。<a id="a-BP"></a>突吉罗。<a id="a-BQ"></a>受具戒时作方便。<a id="a-BR"></a>受具戒已死。<a id="a-BS"></a>偷罗遮。<a id="a-BT"></a>受具戒已作方便。<a id="a-BU"></a>受具戒已死。<a id="a-BV"></a>波罗夷。</p>
  <p id="aBW">问如佛所说。<a id="a-BX"></a>若比丘人人想杀。<a id="a-BY"></a>波罗夷。<a id="a-BZ"></a>颇有比丘人人想杀不犯波罗夷耶。<a id="a-Ba"></a>答有。<a id="a-Bb"></a>谓本犯戒人。<a id="a-Bc"></a>贼住人。<a id="a-Bd"></a>本不和合人。<a id="a-Be"></a>污染比丘尼人。<a id="a-Bf"></a>犯突吉罗。</p>
  <p id="aBg">问颇有未受具足人杀人波罗夷耶答有。<a id="a-Bh"></a>谓学戒人。</p>
  <p id="aBi">问若比丘如是语。<a id="a-Bj"></a>我于四沙门果退。<a id="a-Bk"></a>犯何罪。<a id="a-Bl"></a>答偷罗遮。</p>
  <p id="aBm">问若比丘言。<a id="a-Bn"></a>我得四沙门果。<a id="a-Bo"></a>得何罪。<a id="a-Bp"></a>答不得言得。<a id="a-Bq"></a>波罗夷罪。</p>
  <p id="aBr">问我失阿罗汉果。<a id="a-Bs"></a>阿那含果。<a id="a-Bt"></a>斯陀含果。<a id="a-Bu"></a>得何罪耶。<a id="a-Bv"></a>答不犯(退有二种得退未得退今言失者意在未得退是故不犯)</p>
  <p id="aBw">实不得退言得退。<a id="a-Bx"></a>波罗夷。<a id="a-By"></a>实者不犯。</p>
  <p id="aBz">问若比丘言我是学人。<a id="a-C0"></a>得何罪耶。<a id="a-C1"></a>答若言我学波罗提木叉。<a id="a-C2"></a>偷罗遮。<a id="a-C3"></a>若空无所有言学圣法。<a id="a-C4"></a>波罗夷。<a id="a-C5"></a>学修多罗毗尼阿毗昙亦如是。<a id="a-C6"></a>若比丘言。<a id="a-C7"></a>我是最后生。<a id="a-C8"></a>犯何罪耶。<a id="a-C9"></a>答若说过去法已灭。<a id="a-CA"></a>偷罗遮。<a id="a-CB"></a>若说实生尽。<a id="a-CC"></a>波罗夷。</p>
  <p id="aCD">问若比丘作如是语。<a id="a-CE"></a>我当说汝是须陀洹斯陀含阿那含阿罗汉。<a id="a-CF"></a>而自说我须陀洹斯陀含阿那含阿罗汉。<a id="a-CG"></a>得何罪。<a id="a-CH"></a>答偷罗遮。</p>
  <p id="aCI">问若有比丘语白衣言。<a id="a-CJ"></a>谁语汝。<a id="a-CK"></a>我是须陀洹非斯陀含非阿那含非阿罗汉。<a id="a-CL"></a>复作是语。<a id="a-CM"></a>我非须陀洹乃至阿罗汉。<a id="a-CN"></a>波罗夷。</p>
  <p id="aCO">问若比丘欲说须陀洹果。<a id="a-CP"></a>而说斯陀含阿那含阿罗汉果。<a id="a-CQ"></a>犯何罪。<a id="a-CR"></a>答偷罗遮。</p>
  <p id="aCS">问若比丘言。<a id="a-CT"></a>我耆梨山中。<a id="a-CU"></a>得须陀洹果。<a id="a-CV"></a>七叶山中得斯陀含。<a id="a-CW"></a>竹林精舍得阿那含。<a id="a-CX"></a>耆阇崛山得阿罗汉。<a id="a-CY"></a>犯何罪。<a id="a-CZ"></a>答若在彼处诵修多罗。<a id="a-Ca"></a>我不作懈怠。<a id="a-Cb"></a>偷罗遮。<a id="a-Cc"></a>若故妄语。<a id="a-Cd"></a>波罗夷。</p>
  <p id="aCe">问若有比丘。<a id="a-Cf"></a>人问得果不。<a id="a-Cg"></a>答言得。<a id="a-Ch"></a>而示手中果花叶。<a id="a-Ci"></a>犯何罪耶。<a id="a-Cj"></a>答若意在花果。<a id="a-Ck"></a>偷罗遮。<a id="a-Cl"></a>若故说沙门果。<a id="a-Cm"></a>波罗夷。</p>
  <p id="aCn">问若比丘言。<a id="a-Co"></a>某甲家乞食比丘须陀洹斯陀含阿那含阿罗汉。<a id="a-Cp"></a>我非须陀洹乃至阿罗汉。<a id="a-Cq"></a>得何罪耶。<a id="a-Cr"></a>答偷罗遮。</p>
  <p id="aCs">问有比丘言。<a id="a-Ct"></a>受用某甲居士衣食卧具医药者。<a id="a-Cu"></a>是须陀洹乃至阿罗汉。<a id="a-Cv"></a>我亦受用。<a id="a-Cw"></a>我非阿罗汉。<a id="a-Cx"></a>犯何罪。<a id="a-Cy"></a>答偷罗遮。</p>
  <p id="aCz">问若比丘言。<a id="a-D0"></a>某甲居士请众多比丘。<a id="a-D1"></a>敷种种众多褥。<a id="a-D2"></a>皆是须陀洹。<a id="a-D3"></a>乃至是阿罗汉。<a id="a-D4"></a>无凡夫。<a id="a-D5"></a>我亦受请。<a id="a-D6"></a>亦为我敷座。<a id="a-D7"></a>得何罪耶。<a id="a-D8"></a>答偷罗遮。</p>
  <p id="aD9">问若人问比丘。<a id="a-DA"></a>大德何处得衣食。<a id="a-DB"></a>乃至汤药。<a id="a-DC"></a>比丘答言。<a id="a-DD"></a>某甲居士请众多比丘。<a id="a-DE"></a>语比丘言。<a id="a-DF"></a>若是须陀洹。<a id="a-DG"></a>乃至阿罗汉者。<a id="a-DH"></a>受我四事供养随意取。<a id="a-DI"></a>我亦于中取。<a id="a-DJ"></a>而我非须陀洹乃至阿罗汉。<a id="a-DK"></a>得何罪。<a id="a-DL"></a>答偷罗遮。</p>
  <p id="aDM">若比丘言。<a id="a-DN"></a>我不畏不活畏。<a id="a-DO"></a>不畏大众畏死畏恶道畏。<a id="a-DP"></a>犯何罪。<a id="a-DQ"></a>答若因此身说此身过去变坏。<a id="a-DR"></a>偷罗遮。<a id="a-DS"></a>若故妄语说圣法。<a id="a-DT"></a>波罗夷。<a id="a-DU"></a>乃至恶道畏亦如是。</p>
  <p id="aDV">问若比丘言。<a id="a-DW"></a>我于一切结使系缚烦恼解脱。<a id="a-DX"></a>得何罪耶。<a id="a-DY"></a>答若言于过去烦恼灭。<a id="a-DZ"></a>偷罗遮。<a id="a-Da"></a>若故说结使系缚解脱。<a id="a-Db"></a>波罗夷。</p>
  <p id="aDc">问若比丘言。<a id="a-Dd"></a>诸贤圣所知。<a id="a-De"></a>我亦得。<a id="a-Df"></a>得何罪。<a id="a-Dg"></a>答若言我得修多罗者。<a id="a-Dh"></a>偷罗遮。<a id="a-Di"></a>若故说圣法。<a id="a-Dj"></a>波罗夷。</p>
  <p id="aDk">问若比丘言我修诸根力觉道。<a id="a-Dl"></a>得何罪耶。<a id="a-Dm"></a>答若诵得修多罗。<a id="a-Dn"></a>偷罗遮。<a id="a-Do"></a>若故妄语修根力觉道。<a id="a-Dp"></a>波罗夷。</p>
  <p id="aDq">问若比丘言。<a id="a-Dr"></a>我当说须陀洹果。<a id="a-Ds"></a>而我非须陀洹。<a id="a-Dt"></a>得何罪耶。<a id="a-Du"></a>答偷罗遮。<a id="a-Dv"></a>乃至阿罗汉亦如是。</p>
  <p id="aDw">问若比丘言。<a id="a-Dx"></a>我入世俗禅。<a id="a-Dy"></a>不得世俗智。<a id="a-Dz"></a>得何罪耶。<a id="a-E0"></a>答偷罗遮。</p>
  <p id="aE1">问若比丘言我是世尊。<a id="a-E2"></a>得何罪耶。<a id="a-E3"></a>答若意在说法教诫。<a id="a-E4"></a>偷罗遮。<a id="a-E5"></a>若故妄语世尊。<a id="a-E6"></a>波罗夷。</p>
  <p id="aE7">问若比丘言我是佛。<a id="a-E8"></a>得何罪耶。<a id="a-E9"></a>答若言我觉恶不善法。<a id="a-EA"></a>偷罗遮。<a id="a-EB"></a>若故妄语波罗夷。</p>
  <p id="aEC">问若比丘言。<a id="a-ED"></a>我是毗婆尸佛弟子。<a id="a-EE"></a>得何罪耶。<a id="a-EF"></a>答归依释迦牟尼。<a id="a-EG"></a>便归依七佛。<a id="a-EH"></a>若说宿命通。<a id="a-EI"></a>波罗夷。</p>
  <p id="aEJ">问若比丘言。<a id="a-EK"></a>得须陀洹不得我非须陀洹。<a id="a-EL"></a>得何罪耶。<a id="a-EM"></a>答偷罗遮。</p>
  <p id="aEN">问若有比丘言我得果。<a id="a-EO"></a>问言得何果。<a id="a-EP"></a>示庵婆罗果阎浮果波那娑果。<a id="a-EQ"></a>得何罪耶。<a id="a-ER"></a>答偷罗遮。<a id="a-ES"></a>若故妄语说沙门果。<a id="a-ET"></a>波罗夷。</p>
  <p id="aEU">问若比丘自作书。<a id="a-EV"></a>某甲比丘得须陀洹果。<a id="a-EW"></a>得何罪耶。<a id="a-EX"></a>答偷罗遮。<a id="a-EY"></a>乃至阿罗汉亦如是。</p>
  <p id="aEZ">问若比丘说过人法。<a id="a-Ea"></a>不犯波罗夷耶。<a id="a-Eb"></a>答有。<a id="a-Ec"></a>本犯戒。<a id="a-Ed"></a>本不和合。<a id="a-Ee"></a>贼住。<a id="a-Ef"></a>污染比丘尼人。<a id="a-Eg"></a>突吉罗。</p>
  <p id="aEh">问颇有非受具戒人说过人法犯波罗夷耶。<a id="a-Ei"></a>答有。<a id="a-Ej"></a>谓学戒人。</p>
  <p id="aEk">问若比丘独入房。<a id="a-El"></a>得四波罗夷耶。<a id="a-Em"></a>答有。<a id="a-En"></a>先作偷盗方便杀生方便。<a id="a-Eo"></a>知我入房时。<a id="a-Ep"></a>阿罗汉自根长。<a id="a-Eq"></a>问四波罗夷竟。</p>
  <p data-pb></p>
  <h2 id="aEr">问十三僧伽婆尸沙</h2>
  <p id="aEs">问若比丘行时精出。<a id="a-Et"></a>得何罪。<a id="a-Eu"></a>答不犯。<a id="a-Ev"></a>觉时方便。<a id="a-Ew"></a>眠时精出。<a id="a-Ex"></a>偷罗遮。<a id="a-Ey"></a>觉时方便。<a id="a-Ez"></a>觉时出于中起想。<a id="a-F0"></a>僧伽婆尸沙。<a id="a-F1"></a>不异。<a id="a-F2"></a>偷罗遮。<a id="a-F3"></a>方便受乐出。<a id="a-F4"></a>偷罗遮。<a id="a-F5"></a>顿出不犯。<a id="a-F6"></a>若握搦不出。<a id="a-F7"></a>偷罗遮。<a id="a-F8"></a>未受具戒时作方便。<a id="a-F9"></a>未受具戒时出。<a id="a-FA"></a>突吉罗。<a id="a-FB"></a>若未受具戒时作方便。<a id="a-FC"></a>受具戒时出。<a id="a-FD"></a>偷罗遮。<a id="a-FE"></a>受具戒时作方便。<a id="a-FF"></a>受具戒时出。<a id="a-FG"></a>偷罗遮。<a id="a-FH"></a>如是应作九句。</p>
  <p id="aFI">问若比丘犯僧残罪已。<a id="a-FJ"></a>不知时日。<a id="a-FK"></a>何处与别住耶。<a id="a-FL"></a>答从初受戒日。</p>
  <p id="aFM">问若比丘按摩受乐。<a id="a-FN"></a>偷罗遮。<a id="a-FO"></a>若比丘以手摩捉。<a id="a-FP"></a>偷罗遮。<a id="a-FQ"></a>自出中受乐。<a id="a-FR"></a>偷罗遮。<a id="a-FS"></a>男根触受乐。<a id="a-FT"></a>偷罗遮。<a id="a-FU"></a>出节中精。<a id="a-FV"></a>偷罗遮。<a id="a-FW"></a>空中动出。<a id="a-FX"></a>偷罗遮。<a id="a-FY"></a>行中动出。<a id="a-FZ"></a>偷罗遮。</p>
  <p id="aFa">问如佛所说。<a id="a-Fb"></a>出节中精。<a id="a-Fc"></a>偷罗遮。<a id="a-Fd"></a>云何节精。<a id="a-Fe"></a>答精离本处在节作方便出。<a id="a-Ff"></a>偷罗遮。</p>
  <p id="aFg">问颇有比丘时犯。<a id="a-Fh"></a>非比丘时净。<a id="a-Fi"></a>非比丘时犯。<a id="a-Fj"></a>比丘时净。<a id="a-Fk"></a>比丘时犯比丘时净。<a id="a-Fl"></a>非比丘时犯非比丘时净耶。<a id="a-Fm"></a>答有。<a id="a-Fn"></a>云何比丘时犯非比丘时净。<a id="a-Fo"></a>若比丘犯不共。<a id="a-Fp"></a>僧伽婆尸沙。<a id="a-Fq"></a>转根作比丘尼得净。<a id="a-Fr"></a>云何非比丘时犯比丘时净。<a id="a-Fs"></a>若比丘尼犯不共。<a id="a-Ft"></a>僧伽婆尸沙。<a id="a-Fu"></a>转根作比丘即得净。<a id="a-Fv"></a>云何比丘时犯比丘时净。<a id="a-Fw"></a>比丘犯戒如法忏悔。</p>
  <p id="aFx">云何非比丘时犯非比丘时净。<a id="a-Fy"></a>若比丘尼犯戒如法忏悔。</p>
  <p id="aFz">问颇有比丘眠时犯。<a id="a-G0"></a>觉时净。<a id="a-G1"></a>觉时犯。<a id="a-G2"></a>眠时净耶。<a id="a-G3"></a>答有。<a id="a-G4"></a>云何眠时犯觉时净。<a id="a-G5"></a>若比丘眠时举着高床上。<a id="a-G6"></a>女人入宿觉已。<a id="a-G7"></a>知如法忏悔。<a id="a-G8"></a>云何觉时犯眠时净。<a id="a-G9"></a>若比丘犯僧伽婆尸沙。<a id="a-GA"></a>阿浮呵那时。<a id="a-GB"></a>闻白已眠。<a id="a-GC"></a>即眠中羯磨竟。</p>
  <p id="aGD">问如世尊所说。<a id="a-GE"></a>若比丘故出精。<a id="a-GF"></a>除梦中。<a id="a-GG"></a>僧伽婆尸沙。</p>
  <p id="aGH">颇有比丘故出精不犯耶。<a id="a-GI"></a>答有。<a id="a-GJ"></a>前者。</p>
  <p id="aGK">又问。<a id="a-GL"></a>颇非前者故出精不犯耶。<a id="a-GM"></a>答有。<a id="a-GN"></a>出他精。<a id="a-GO"></a>偷罗遮。</p>
  <p id="aGP">又问。<a id="a-GQ"></a>颇有比丘故出精。<a id="a-GR"></a>不犯耶。<a id="a-GS"></a>答有。<a id="a-GT"></a>为他作境界。</p>
  <p id="aGU">又问。<a id="a-GV"></a>颇有比丘故出精不犯耶。<a id="a-GW"></a>答有。<a id="a-GX"></a>本犯戒。<a id="a-GY"></a>本不和合。<a id="a-GZ"></a>贼住。<a id="a-Ga"></a>污染比丘尼。<a id="a-Gb"></a>突吉罗。</p>
  <p id="aGc">问颇有未受具戒人故出精犯僧伽婆尸沙耶。<a id="a-Gd"></a>答有。<a id="a-Ge"></a>谓学戒。</p>
  <p id="aGf">问如世尊所说。<a id="a-Gg"></a>比丘摩触女人。<a id="a-Gh"></a>僧伽婆尸沙。<a id="a-Gi"></a>颇有比丘摩触不犯耶。<a id="a-Gj"></a>答有。<a id="a-Gk"></a>若女人身根坏。<a id="a-Gl"></a>偷罗遮。<a id="a-Gm"></a>若病癣疥痒摩触。<a id="a-Gn"></a>偷罗遮。<a id="a-Go"></a>比丘身根坏等亦如是。<a id="a-Gp"></a>俱身根坏等。<a id="a-Gq"></a>突吉罗。<a id="a-Gr"></a>若比丘疑为是女人非女人摩触。<a id="a-Gs"></a>偷罗遮。<a id="a-Gt"></a>若染着余女人摩触余女人。<a id="a-Gu"></a>偷罗遮。<a id="a-Gv"></a>若摩触齿爪毛。<a id="a-Gw"></a>偷罗遮。<a id="a-Gx"></a>摩触骨。<a id="a-Gy"></a>偷罗遮。<a id="a-Gz"></a>女人来摩触比丘齿爪毛。<a id="a-H0"></a>突吉罗。<a id="a-H1"></a>摩触离身齿爪毛发骨。<a id="a-H2"></a>突吉罗。<a id="a-H3"></a>爪齿毛发骨爪齿毛发骨摩触。<a id="a-H4"></a>突吉罗。</p>
  <p id="aH5">比丘比丘相摩触。<a id="a-H6"></a>偷罗遮。<a id="a-H7"></a>比丘摩触女黄门。<a id="a-H8"></a>偷罗遮。<a id="a-H9"></a>女黄门摩触比丘。<a id="a-HA"></a>突吉罗。<a id="a-HB"></a>比丘摩触男子。<a id="a-HC"></a>偷罗遮。<a id="a-HD"></a>若比丘摩触女身时比丘转根作比丘尼。<a id="a-HE"></a>偷罗遮。<a id="a-HF"></a>比丘摩触男子。<a id="a-HG"></a>男子转根作女人。<a id="a-HH"></a>僧伽婆尸沙。<a id="a-HI"></a>若比丘摩触男子时。<a id="a-HJ"></a>比丘转根作比丘尼。<a id="a-HK"></a>波罗夷。<a id="a-HL"></a>若比丘摩触男子俱转根。<a id="a-HM"></a>偷罗遮。</p>
  <p id="aHN">若比丘尼摩触男子。<a id="a-HO"></a>男子转根作女人。<a id="a-HP"></a>偷罗遮。<a id="a-HQ"></a>比丘尼摩触男子。<a id="a-HR"></a>比丘尼转根作比丘。<a id="a-HS"></a>偷罗遮。<a id="a-HT"></a>比丘尼摩触女人俱转根。<a id="a-HU"></a>偷罗遮。</p>
  <p id="aHV">比丘尼摩触比丘转根作比丘。<a id="a-HW"></a>偷罗遮。<a id="a-HX"></a>比丘摩触比丘尼转根作比丘尼。<a id="a-HY"></a>偷罗遮。<a id="a-HZ"></a>为温暖细软故不犯。<a id="a-Ha"></a>比丘摩触黄门二根不男。<a id="a-Hb"></a>偷罗遮。<a id="a-Hc"></a>摩触入灭尽定比丘尼。<a id="a-Hd"></a>偷罗遮。<a id="a-He"></a>无污染心摩触女人。<a id="a-Hf"></a>突吉罗。<a id="a-Hg"></a>母想姊妹想女想不犯。<a id="a-Hh"></a>本二不染污心摩触。<a id="a-Hi"></a>突吉罗。<a id="a-Hj"></a>若火中水中师子虎狼非人。<a id="a-Hk"></a>及余诸难中捉出。<a id="a-Hl"></a>不犯。</p>
  <p id="aHm">问若比丘于女人所粗语。<a id="a-Hn"></a>僧伽婆尸沙。<a id="a-Ho"></a>颇有粗语不犯耶。<a id="a-Hp"></a>答有。<a id="a-Hq"></a>为他粗语。<a id="a-Hr"></a>偷罗遮。<a id="a-Hs"></a>遣书疏汝根断汝根恶。<a id="a-Ht"></a>汝与我分共我眠。<a id="a-Hu"></a>皆犯偷罗遮。<a id="a-Hv"></a>黄门二根边粗恶语。<a id="a-Hw"></a>偷罗遮。<a id="a-Hx"></a>入灭尽定比丘尼所粗恶语。<a id="a-Hy"></a>偷罗遮。<a id="a-Hz"></a>赞叹己身亦如是。</p>
  <p id="aI0">问若法有非过去非未来非现在耶。<a id="a-I1"></a>答有。<a id="a-I2"></a>谓媒嫁受语去。<a id="a-I3"></a>偷罗遮。<a id="a-I4"></a>还报忏悔何罪。<a id="a-I5"></a>谓僧伽婆尸沙。<a id="a-I6"></a>人男人女先以期比丘言。<a id="a-I7"></a>姊妹合耶。<a id="a-I8"></a>突吉罗。<a id="a-I9"></a>自在不自在亦如是。<a id="a-IA"></a>云何自在。<a id="a-IB"></a>多有财有息国王长者所信。<a id="a-IC"></a>云何不自在。<a id="a-ID"></a>无有财息。<a id="a-IE"></a>国王长者所不信持。<a id="a-IF"></a>不自在语至自在所。<a id="a-IG"></a>偷罗遮。<a id="a-IH"></a>若比丘言买女人。<a id="a-II"></a>突吉罗。<a id="a-IJ"></a>买某甲女人。<a id="a-IK"></a>偷罗遮。<a id="a-IL"></a>于买女人所媒嫁。<a id="a-IM"></a>偷罗遮。<a id="a-IN"></a>一女怀男一女怀女。<a id="a-IO"></a>于中媒嫁。<a id="a-IP"></a>偷罗遮。<a id="a-IQ"></a>若空媒嫁。<a id="a-IR"></a>偷罗遮。<a id="a-IS"></a>若比丘持去持来。<a id="a-IT"></a>僧伽婆尸沙。<a id="a-IU"></a>后去来。<a id="a-IV"></a>偷罗遮。<a id="a-IW"></a>媒嫁黄门二根。<a id="a-IX"></a>偷罗遮。<a id="a-IY"></a>若比丘狂人边受语。<a id="a-IZ"></a>至狂人所。<a id="a-Ia"></a>偷罗遮。<a id="a-Ib"></a>狂人边受语。<a id="a-Ic"></a>至非狂人所偷罗遮。<a id="a-Id"></a>非狂人边受语。<a id="a-Ie"></a>至狂人所偷罗遮。<a id="a-If"></a>散乱人边受语。<a id="a-Ig"></a>至散乱人所。<a id="a-Ih"></a>偷罗遮。<a id="a-Ii"></a>散乱人所受语。<a id="a-Ij"></a>至非散乱人所。<a id="a-Ik"></a>偷罗遮。<a id="a-Il"></a>不散乱人所受语。<a id="a-Im"></a>至非散乱人所说已还报。<a id="a-In"></a>僧伽婆尸沙。<a id="a-Io"></a>居士语比丘僧。<a id="a-Ip"></a>大德。<a id="a-Iq"></a>能为我至某甲居士所言。<a id="a-Ir"></a>我有女姊妹与汝儿。<a id="a-Is"></a>汝有女姊妹与我儿。<a id="a-It"></a>众僧受语。<a id="a-Iu"></a>语彼还报。<a id="a-Iv"></a>一切僧得僧伽婆尸沙。<a id="a-Iw"></a>若众僧同意遣一比丘往语。<a id="a-Ix"></a>彼还报。<a id="a-Iy"></a>一切僧得僧伽婆尸沙。<a id="a-Iz"></a>若比丘自以己意。<a id="a-J0"></a>僧不使语彼还报。<a id="a-J1"></a>自得僧伽婆尸沙。<a id="a-J2"></a>众僧不犯。<a id="a-J3"></a>媒嫁童女。<a id="a-J4"></a>偷罗遮。<a id="a-J5"></a>比丘受使已转根。<a id="a-J6"></a>偷罗遮。</p>
  <p id="aJ7">还报转根。<a id="a-J8"></a>偷罗遮。<a id="a-J9"></a>受语时转根作比丘尼还报。<a id="a-JA"></a>偷罗遮。<a id="a-JB"></a>未受具戒时受使。<a id="a-JC"></a>未受具戒时还报。<a id="a-JD"></a>突吉罗。<a id="a-JE"></a>未受具戒时受使。<a id="a-JF"></a>受具戒时报。<a id="a-JG"></a>突吉罗。<a id="a-JH"></a>未受具戒时受使。<a id="a-JI"></a>受具戒已还报。<a id="a-JJ"></a>偷罗遮。<a id="a-JK"></a>受具戒时受使。<a id="a-JL"></a>具戒已报。<a id="a-JM"></a>偷罗遮。<a id="a-JN"></a>受具戒已受使。<a id="a-JO"></a>未受具戒时报。<a id="a-JP"></a>偷罗遮。<a id="a-JQ"></a>受具戒已受使。<a id="a-JR"></a>受具戒时报。<a id="a-JS"></a>偷罗遮。</p>
  <p id="aJT">问如佛所说。<a id="a-JU"></a>比丘媒嫁。<a id="a-JV"></a>僧伽婆尸沙。<a id="a-JW"></a>颇有比丘媒嫁不犯耶。<a id="a-JX"></a>答有。<a id="a-JY"></a>本犯戒。<a id="a-JZ"></a>本不和合。<a id="a-Ja"></a>贼住。<a id="a-Jb"></a>污染比丘尼。<a id="a-Jc"></a>突吉罗。</p>
  <p id="aJd">问颇有非受具戒人媒嫁犯僧伽婆尸沙耶。<a id="a-Je"></a>答有。<a id="a-Jf"></a>谓学戒媒嫁人。<a id="a-Jg"></a>男非人女。<a id="a-Jh"></a>偷罗遮。<a id="a-Ji"></a>人女非人男。<a id="a-Jj"></a>偷罗遮。<a id="a-Jk"></a>俱非人。<a id="a-Jl"></a>偷罗遮。<a id="a-Jm"></a>男女先已期。</p>
  <p id="aJn">问比丘言。<a id="a-Jo"></a>见某甲女人不。<a id="a-Jp"></a>答言见。<a id="a-Jq"></a>在某处所。<a id="a-Jr"></a>偷罗遮。</p>
  <p id="aJs">问颇有比丘行别住。<a id="a-Jt"></a>即行别住竟耶。<a id="a-Ju"></a>行摩那埵。<a id="a-Jv"></a>即行摩那埵竟耶。<a id="a-Jw"></a>答有。<a id="a-Jx"></a>若比丘犯僧伽婆尸沙。<a id="a-Jy"></a>不覆藏。<a id="a-Jz"></a>往诣僧所。<a id="a-K0"></a>乞行摩那埵。<a id="a-K1"></a>僧与摩那埵。<a id="a-K2"></a>彼行摩那埵竟。<a id="a-K3"></a>复犯二僧伽婆尸沙。<a id="a-K4"></a>一一夜覆藏。<a id="a-K5"></a>二二夜覆藏。<a id="a-K6"></a>僧与别住。<a id="a-K7"></a>一夜覆藏别住竟。<a id="a-K8"></a>二夜者未竟。<a id="a-K9"></a>第三夜与摩那埵。<a id="a-KA"></a>行摩那埵竟。</p>
  <p id="aKB">若比丘自乞作房。<a id="a-KC"></a>不从僧乞。<a id="a-KD"></a>僧伽婆尸沙。<a id="a-KE"></a>乞物作房不作。<a id="a-KF"></a>偷罗遮。<a id="a-KG"></a>从僧乞已不作。<a id="a-KH"></a>偷罗遮。<a id="a-KI"></a>已作不成。<a id="a-KJ"></a>偷罗遮。<a id="a-KK"></a>成他房自住。<a id="a-KL"></a>偷罗遮。<a id="a-KM"></a>未覆为覆。<a id="a-KN"></a>偷罗遮。<a id="a-KO"></a>作未成自杀。<a id="a-KP"></a>若自言我沙弥黄门二根。<a id="a-KQ"></a>广说如舍戒。<a id="a-KR"></a>皆犯偷罗遮。<a id="a-KS"></a>大房亦如是。</p>
  <p id="aKT">问如佛所说。<a id="a-KU"></a>无根波罗夷谤。<a id="a-KV"></a>僧伽婆尸沙。</p>
  <p id="aKW">颇有比丘无根波罗夷谤不犯耶。<a id="a-KX"></a>答有。<a id="a-KY"></a>若手印遣使从他闻谤。<a id="a-KZ"></a>皆偷罗遮。</p>
  <p id="aKa">问若比丘自书言。<a id="a-Kb"></a>某甲比丘犯波罗夷。<a id="a-Kc"></a>得何罪。<a id="a-Kd"></a>答偷罗遮。<a id="a-Ke"></a>若狂痴散乱心。<a id="a-Kf"></a>苦痛心。<a id="a-Kg"></a>聋盲喑哑。<a id="a-Kh"></a>眠入正受。<a id="a-Ki"></a>皆犯偷罗遮。<a id="a-Kj"></a>何以故。<a id="a-Kk"></a>不住自性心故。<a id="a-Kl"></a>谤黄门。<a id="a-Km"></a>偷罗遮。</p>
  <p id="aKn">问颇有比丘无根波罗夷谤不犯耶。<a id="a-Ko"></a>答有。<a id="a-Kp"></a>本犯戒。<a id="a-Kq"></a>本不和合。<a id="a-Kr"></a>贼住。<a id="a-Ks"></a>突吉罗颇有比丘非具戒人谤犯僧伽婆尸沙耶。<a id="a-Kt"></a>答有。<a id="a-Ku"></a>谓学戒人。</p>
  <p id="aKv">问若比丘自言。<a id="a-Kw"></a>我作非梵行。<a id="a-Kx"></a>以无根教人谤比丘。<a id="a-Ky"></a>犯何罪。<a id="a-Kz"></a>答僧伽婆尸沙。<a id="a-L0"></a>展转如轮。</p>
  <p id="aL1">如佛所说。<a id="a-L2"></a>若比丘无根波罗夷谤比丘。<a id="a-L3"></a>僧伽婆尸沙。<a id="a-L4"></a>若比丘无根波罗夷。<a id="a-L5"></a>谤比丘尼。<a id="a-L6"></a>犯何罪。<a id="a-L7"></a>答僧伽婆尸沙。<a id="a-L8"></a>手印遣信谤。<a id="a-L9"></a>皆偷罗遮。</p>
  <p id="aLA">问若比丘尼无根波罗夷。<a id="a-LB"></a>谤比丘尼。<a id="a-LC"></a>僧伽婆尸沙。<a id="a-LD"></a>八事覆藏粗罪。<a id="a-LE"></a>随顺摈比丘摩触身谤。<a id="a-LF"></a>僧伽婆尸沙。<a id="a-LG"></a>若比丘谤式叉摩那。<a id="a-LH"></a>偷罗遮。<a id="a-LI"></a>谤沙弥沙弥尼。<a id="a-LJ"></a>偷罗遮。<a id="a-LK"></a>比丘尼谤比丘。<a id="a-LL"></a>僧伽婆尸沙。<a id="a-LM"></a>比丘尼谤式叉摩那沙弥沙弥尼。<a id="a-LN"></a>偷罗遮。<a id="a-LO"></a>式叉摩那谤比丘比丘尼。<a id="a-LP"></a>突吉罗。</p>
  <p id="aLQ">如世尊所说。<a id="a-LR"></a>比丘无根波罗夷谤比丘。<a id="a-LS"></a>僧伽婆尸沙。<a id="a-LT"></a>无根逆罪谤比丘。<a id="a-LU"></a>得何罪。<a id="a-LV"></a>答僧伽婆尸沙。<a id="a-LW"></a>又说犯僧伽婆尸沙。<a id="a-LX"></a>突吉罗。<a id="a-LY"></a>云何僧伽婆尸沙。<a id="a-LZ"></a>谓以杀母父阿罗汉谤。<a id="a-La"></a>僧伽婆尸沙。<a id="a-Lb"></a>破僧出佛身血谤。<a id="a-Lc"></a>突吉罗。<a id="a-Ld"></a>如是说者。<a id="a-Le"></a>一切犯僧伽婆尸沙。<a id="a-Lf"></a>何以故。<a id="a-Lg"></a>一切无间罪非比丘故。<a id="a-Lh"></a>除无间罪。<a id="a-Li"></a>以余法谤。<a id="a-Lj"></a>偷罗遮。<a id="a-Lk"></a>突吉罗。<a id="a-Ll"></a>遣使手印展转无根五逆谤。<a id="a-Lm"></a>偷罗遮。<a id="a-Ln"></a>比丘自作书某甲比丘杀母父阿罗汉。<a id="a-Lo"></a>破僧恶心出佛身血。<a id="a-Lp"></a>偷罗遮。</p>
  <p id="aLq">问颇有比丘无根谤不犯耶。<a id="a-Lr"></a>答有。<a id="a-Ls"></a>谓狂散乱重病。<a id="a-Lt"></a>聋盲喑哑。<a id="a-Lu"></a>眠入定谤。<a id="a-Lv"></a>皆偷罗遮。<a id="a-Lw"></a>何以故。<a id="a-Lx"></a>心不住自性故。</p>
  <p id="aLy">问颇有比丘无根波罗夷谤不犯耶。<a id="a-Lz"></a>答有。<a id="a-M0"></a>本犯戒。<a id="a-M1"></a>本不和合。<a id="a-M2"></a>贼住。<a id="a-M3"></a>污染比丘尼。<a id="a-M4"></a>突吉罗。<a id="a-M5"></a>比丘自言。<a id="a-M6"></a>我杀母杀父谤。<a id="a-M7"></a>僧伽婆尸沙。<a id="a-M8"></a>乃至出佛身血谤。<a id="a-M9"></a>僧伽婆尸沙。<a id="a-MA"></a>展转亦如是。<a id="a-MB"></a>比丘尼亦如是。<a id="a-MC"></a>比丘尼谤比丘亦如是。<a id="a-MD"></a>比丘谤式叉摩那乃至沙弥尼。<a id="a-ME"></a>突吉罗。<a id="a-MF"></a>比丘尼亦如是。<a id="a-MG"></a>式叉摩那谤比丘比丘尼。<a id="a-MH"></a>突吉罗。</p>
 </body>
</html>