<!doctype html>
<html id="z3IBVBMs9" data-ver="957">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第十</h1>
  <p id="a2">问如佛所说。<a id="a-3"></a>若比丘比丘房舍中敷草若树叶。<a id="a-4"></a>去时不自举不使举。<a id="a-5"></a>波夜提。<a id="a-6"></a>颇有不自举不使举不犯耶。<a id="a-7"></a>答有。<a id="a-8"></a>本犯戒乃至污染比丘尼。<a id="a-9"></a>房中敷不自举不使举。<a id="a-A"></a>突吉罗。<a id="a-B"></a>本犯戒乃至污染比丘尼。<a id="a-C"></a>至比丘房中亦如是。<a id="a-D"></a>比丘尼寺房中亦如是。<a id="a-E"></a>外道房中亦如是。</p>
  <p id="aF">问如佛所说。<a id="a-G"></a>若比丘知僧寺中先有比丘。<a id="a-H"></a>往到彼逼坐令恼。<a id="a-I"></a>波夜提。<a id="a-J"></a>颇有比丘逼坐不犯耶。<a id="a-K"></a>答有。<a id="a-L"></a>逼本犯戒乃至污染比丘尼。<a id="a-M"></a>突吉罗。<a id="a-N"></a>本犯戒等恼性住比丘。<a id="a-O"></a>突吉罗。<a id="a-P"></a>非人出家逼恼性住比丘。<a id="a-Q"></a>突吉罗。<a id="a-R"></a>性住比丘逼恼非人等出家。<a id="a-S"></a>突吉罗。<a id="a-T"></a>比丘比丘尼寺中逼恼比丘比丘尼。<a id="a-U"></a>突吉罗。<a id="a-V"></a>除如来弟子僧房舍内。<a id="a-W"></a>余寺内逼恼。<a id="a-X"></a>突吉罗。<a id="a-Y"></a>私房逼恼。<a id="a-Z"></a>突吉罗。</p>
  <p id="aa">问如佛所说。<a id="a-b"></a>比丘嗔恚。<a id="a-c"></a>寺内自挽出使人挽出。<a id="a-d"></a>波夜提。<a id="a-e"></a>颇有自挽出使人挽出不犯耶。<a id="a-f"></a>答有。<a id="a-g"></a>谓挽出非人作比丘乃至污染比丘尼。<a id="a-h"></a>突吉罗。<a id="a-i"></a>乃至污染比丘尼比丘挽出性住比丘。<a id="a-j"></a>突吉罗。<a id="a-k"></a>狂心散乱心聋盲喑哑挽出比丘。<a id="a-l"></a>突吉罗。<a id="a-m"></a>性住比丘挽出彼人。<a id="a-n"></a>波夜提。<a id="a-o"></a>挽出恶比丘衣钵。<a id="a-p"></a>突吉罗。<a id="a-q"></a>比丘尼僧中挽出比丘比丘尼。<a id="a-r"></a>突吉罗。<a id="a-s"></a>除如来弟子寺舍。<a id="a-t"></a>余寺舍中挽出。<a id="a-u"></a>突吉罗。</p>
  <p id="av">比丘有虫水浇草土瞿摩耶。<a id="a-w"></a>波夜提。<a id="a-x"></a>土草中有虫亦如是。</p>
  <p id="ay">问如佛所说。<a id="a-z"></a>比丘僧重阁上尖脚床上坐卧。<a id="a-10"></a>波夜提。<a id="a-11"></a>颇有比丘坐尖脚床上不犯耶。<a id="a-12"></a>答有。<a id="a-13"></a>谓非人出家乃至污染比丘尼人坐卧。<a id="a-14"></a>突吉罗。<a id="a-15"></a>学戒人坐卧。<a id="a-16"></a>波夜提。<a id="a-17"></a>聋盲喑哑。<a id="a-18"></a>突吉罗。<a id="a-19"></a>颇有比丘坐卧尖脚床不犯耶。<a id="a-1A"></a>答有。<a id="a-1B"></a>痴狂散乱心重病不犯。<a id="a-1C"></a>自重阁上坐尖脚床。<a id="a-1D"></a>突吉罗。<a id="a-1E"></a>阁下坐尖脚床不犯。<a id="a-1F"></a>除如来寺舍。<a id="a-1G"></a>余寺舍坐尖脚床。<a id="a-1H"></a>突吉罗。</p>
  <p id="a1I">问颇有比丘过二三覆不犯耶。<a id="a-1J"></a>答有。<a id="a-1K"></a>谓用草覆板覆不犯。</p>
  <p id="a1L">问如佛所说。<a id="a-1M"></a>僧不差教诫比丘尼。<a id="a-1N"></a>波夜提。<a id="a-1O"></a>颇有不差教诫不犯耶。<a id="a-1P"></a>答有。<a id="a-1Q"></a>本犯戒乃至污染比丘尼。<a id="a-1R"></a>不差教诫。<a id="a-1S"></a>突吉罗。<a id="a-1T"></a>僧不差教诫本犯戒比丘尼乃至污染比丘尼人。<a id="a-1U"></a>突吉罗。<a id="a-1V"></a>学戒人僧不差教诫。<a id="a-1W"></a>波夜提。<a id="a-1X"></a>聋盲喑哑教诫。<a id="a-1Y"></a>突吉罗。<a id="a-1Z"></a>僧不差教诫聋盲喑哑比丘尼。<a id="a-1a"></a>突吉罗。<a id="a-1b"></a>教诫狂痴乃至重病比丘尼。<a id="a-1c"></a>突吉罗。<a id="a-1d"></a>非人出家比丘教诫比丘尼。<a id="a-1e"></a>突吉罗。<a id="a-1f"></a>教诫非人出家比丘尼。<a id="a-1g"></a>突吉罗。<a id="a-1h"></a>非人者。<a id="a-1i"></a>如前说。</p>
  <p id="a1j">若比丘尼边地人比丘中国人。<a id="a-1k"></a>教诫不解。<a id="a-1l"></a>突吉罗。<a id="a-1m"></a>比丘边地。<a id="a-1n"></a>人比丘尼中国人。<a id="a-1o"></a>教诫不解。<a id="a-1p"></a>突吉罗。<a id="a-1q"></a>遣使手印教戒。<a id="a-1r"></a>突吉罗。<a id="a-1s"></a>日没教诫广说亦如是。<a id="a-1t"></a>有五德成就。<a id="a-1u"></a>应差教诫。</p>
  <p id="a1v">问如佛所说。<a id="a-1w"></a>若比丘言。<a id="a-1x"></a>诸比丘为利养故。<a id="a-1y"></a>教诫比丘尼。<a id="a-1z"></a>波夜提。<a id="a-20"></a>颇有比丘作是语不犯耶。<a id="a-21"></a>答有。<a id="a-22"></a>谓语非人出家作比丘语性住比丘。<a id="a-23"></a>突吉罗。<a id="a-24"></a>语本犯戒乃至污染比丘尼人。<a id="a-25"></a>突吉罗。<a id="a-26"></a>彼语性住比丘。<a id="a-27"></a>亦突吉罗。<a id="a-28"></a>语聋盲喑哑。<a id="a-29"></a>突吉罗。<a id="a-2A"></a>彼语性住比丘亦如是。<a id="a-2B"></a>语痴狂乃至重病。<a id="a-2C"></a>突吉罗。<a id="a-2D"></a>彼语性住比丘不犯。<a id="a-2E"></a>学戒语波夜提。<a id="a-2F"></a>中国人语边地人。<a id="a-2G"></a>边地人语中国人不解。<a id="a-2H"></a>突吉罗。<a id="a-2I"></a>遣使手印。<a id="a-2J"></a>突吉罗。<a id="a-2K"></a>受法语不受法。<a id="a-2L"></a>突吉罗。</p>
  <p id="a2M">问如佛所说。<a id="a-2N"></a>若比丘与非亲里比丘尼作衣。<a id="a-2O"></a>波夜提。<a id="a-2P"></a>颇有为作不犯耶。<a id="a-2Q"></a>答有。<a id="a-2R"></a>谓本犯戒乃至污染比丘尼为作衣。<a id="a-2S"></a>突吉罗。<a id="a-2T"></a>为本犯戒乃至污染比丘尼人作衣。<a id="a-2U"></a>突吉罗。<a id="a-2V"></a>比丘聋哑比丘尼聋哑亦如是。<a id="a-2W"></a>狂痴乃至重病为作衣。<a id="a-2X"></a>不犯。<a id="a-2Y"></a>学戒人为作衣。<a id="a-2Z"></a>波夜提。<a id="a-2a"></a>非人出家为非亲里比丘尼作衣。<a id="a-2b"></a>突吉罗。<a id="a-2c"></a>为非人出家比丘尼作衣。<a id="a-2d"></a>突吉罗。<a id="a-2e"></a>非人者。<a id="a-2f"></a>如前说。<a id="a-2g"></a>受法比丘为不受法比丘尼作衣。<a id="a-2h"></a>突吉罗。<a id="a-2i"></a>相违亦如是。<a id="a-2j"></a>与衣戒亦如是广说。</p>
  <p id="a2k">问如佛所说。<a id="a-2l"></a>若有比丘共比丘尼道行。<a id="a-2m"></a>除因缘。<a id="a-2n"></a>波夜提。<a id="a-2o"></a>颇有比丘共道行不犯耶。<a id="a-2p"></a>答有。<a id="a-2q"></a>非人出家作比丘共道行。<a id="a-2r"></a>突吉罗。<a id="a-2s"></a>共非人比丘尼亦如是。<a id="a-2t"></a>非人者。<a id="a-2u"></a>如前说。<a id="a-2v"></a>本犯戒乃至污染比丘尼人共道行。<a id="a-2w"></a>突吉罗。<a id="a-2x"></a>共本犯戒比丘尼乃至污染比丘尼人共道行。<a id="a-2y"></a>突吉罗。<a id="a-2z"></a>共狂痴乃至重病比丘尼共道行。<a id="a-30"></a>突吉罗。<a id="a-31"></a>比丘狂痴乃至重病共行。<a id="a-32"></a>不犯。<a id="a-33"></a>比丘聋盲喑哑。<a id="a-34"></a>共道行。<a id="a-35"></a>突吉罗。<a id="a-36"></a>比丘尼聋盲亦如是。<a id="a-37"></a>受法比丘共不受法比丘尼共道行。<a id="a-38"></a>突吉罗。<a id="a-39"></a>相违亦如是。<a id="a-3A"></a>学戒人共道行。<a id="a-3B"></a>波夜提。<a id="a-3C"></a>共黄门比丘尼道行。<a id="a-3D"></a>突吉罗。<a id="a-3E"></a>乘船戒亦如是。<a id="a-3F"></a>应广说。</p>
  <p id="a3G">问如佛所说。<a id="a-3H"></a>若比丘共女人屏处坐。<a id="a-3I"></a>犯波夜提。<a id="a-3J"></a>颇有共坐不犯波夜提耶。<a id="a-3K"></a>答有。<a id="a-3L"></a>谓本犯戒乃至污染比丘尼。<a id="a-3M"></a>突吉罗。<a id="a-3N"></a>比丘狂痴乃至重病共屏处坐。<a id="a-3O"></a>不犯。<a id="a-3P"></a>聋盲喑哑及非人等出家共屏处坐。<a id="a-3Q"></a>突吉罗。<a id="a-3R"></a>非人者。<a id="a-3S"></a>如前说。<a id="a-3T"></a>共天女坐。<a id="a-3U"></a>突吉罗。<a id="a-3V"></a>乃至富单那女坐亦如是。<a id="a-3W"></a>共黄门二根童女屏处坐。<a id="a-3X"></a>突吉罗。<a id="a-3Y"></a>比丘共聋盲喑哑乃至狂痴重病屏处坐。<a id="a-3Z"></a>皆突吉罗。<a id="a-3a"></a>学戒共女人屏处坐。<a id="a-3b"></a>波夜提。<a id="a-3c"></a>共比丘尼屏处坐戒亦如是。<a id="a-3d"></a>除童女。</p>
  <p id="a3e">问如佛所说。<a id="a-3f"></a>若比丘比丘尼赞叹得食。<a id="a-3g"></a>波夜提。<a id="a-3h"></a>颇有比丘得赞叹食不犯耶。<a id="a-3i"></a>答有。<a id="a-3j"></a>谓本犯戒乃至污染比丘尼人得食食。<a id="a-3k"></a>突吉罗。<a id="a-3l"></a>比丘狂痴乃至重病得食食。<a id="a-3m"></a>不犯聋盲人得食食。<a id="a-3n"></a>突吉罗。<a id="a-3o"></a>学戒人得食食。<a id="a-3p"></a>波夜提。<a id="a-3q"></a>非人出家得食食。<a id="a-3r"></a>突吉罗。<a id="a-3s"></a>非人出家作比丘尼比丘于彼得食食。<a id="a-3t"></a>突吉罗。<a id="a-3u"></a>知为他作得食食。<a id="a-3v"></a>突吉罗。<a id="a-3w"></a>不知不犯。<a id="a-3x"></a>本犯戒乃至污染比丘尼人所赞叹得食食。<a id="a-3y"></a>突吉罗。<a id="a-3z"></a>受法不受法展转。<a id="a-40"></a>亦突吉罗。<a id="a-41"></a>遣使手印亦如是。</p>
  <p id="a42">问如佛所说。<a id="a-43"></a>比丘处处食。<a id="a-44"></a>除因缘。<a id="a-45"></a>波夜提。<a id="a-46"></a>颇有比丘二处受请不犯波夜提耶。<a id="a-47"></a>答有。<a id="a-48"></a>若比丘先受无衣请食。<a id="a-49"></a>后受有衣请食。<a id="a-4A"></a>不犯二处。<a id="a-4B"></a>有衣食受请食。<a id="a-4C"></a>不犯。<a id="a-4D"></a>一得衣一觅衣。<a id="a-4E"></a>受请食不犯。<a id="a-4F"></a>语比丘言。<a id="a-4G"></a>就此食。<a id="a-4H"></a>当为汝觅衣食食。<a id="a-4I"></a>不犯。<a id="a-4J"></a>语比丘此间食余处随意食食。<a id="a-4K"></a>不犯。<a id="a-4L"></a>除五种食随意食余食。<a id="a-4M"></a>不犯。</p>
  <p id="a4N">问颇有比丘二处受无衣食不犯耶。<a id="a-4O"></a>答有。<a id="a-4P"></a>谓本犯戒乃至污染比丘尼人受二请。<a id="a-4Q"></a>突吉罗。<a id="a-4R"></a>聋盲喑哑乃至非人出家受一请。<a id="a-4S"></a>突吉罗。<a id="a-4T"></a>狂痴乃至重病。<a id="a-4U"></a>不犯。</p>
  <p id="a4V">问如佛所说。<a id="a-4W"></a>一宿处无病比丘听一食过一食。<a id="a-4X"></a>波夜提。<a id="a-4Y"></a>颇有比丘过一食不犯耶。<a id="a-4Z"></a>答有。<a id="a-4a"></a>谓非人宿处无病再食。<a id="a-4b"></a>不犯。<a id="a-4c"></a>非人者。<a id="a-4d"></a>如前说。<a id="a-4e"></a>比丘作宿处过一食。<a id="a-4f"></a>不犯。<a id="a-4g"></a>余沙门婆罗门食处过一食。<a id="a-4h"></a>突吉罗。<a id="a-4i"></a>亲里食处再食。<a id="a-4j"></a>不犯。<a id="a-4k"></a>黄门二根乃至聋盲喑哑食处再食。<a id="a-4l"></a>突吉罗。<a id="a-4m"></a>痴狂乃至重病再食。<a id="a-4n"></a>不犯。<a id="a-4o"></a>学戒再食。<a id="a-4p"></a>波夜提。</p>
  <p id="a4q">问如佛所说。<a id="a-4r"></a>若比丘入白衣舍乞食。<a id="a-4s"></a>诸信向婆罗门居士自恣与众多饼食。<a id="a-4t"></a>比丘应取二三钵。<a id="a-4u"></a>过取波夜提。<a id="a-4v"></a>颇有过取不犯耶。<a id="a-4w"></a>答有。<a id="a-4x"></a>谓天龙夜叉外道家过取。<a id="a-4y"></a>突吉罗。<a id="a-4z"></a>在彼坐食不犯。<a id="a-50"></a>取二三钵已更乞。<a id="a-51"></a>突吉罗。<a id="a-52"></a>受法比丘到不受法比丘檀越家。<a id="a-53"></a>取过二三钵。<a id="a-54"></a>突吉罗。<a id="a-55"></a>相违亦如是。<a id="a-56"></a>乃至非人出家亦如是。<a id="a-57"></a>本犯戒四人等亦如是。<a id="a-58"></a>聋盲等亦如是。<a id="a-59"></a>学戒人过取。<a id="a-5A"></a>波夜提。</p>
  <p id="a5B">问如佛所说。<a id="a-5C"></a>若比丘食已自恣。<a id="a-5D"></a>不受残食法更食。<a id="a-5E"></a>波夜提。<a id="a-5F"></a>颇有比丘更食不犯耶。<a id="a-5G"></a>答有。<a id="a-5H"></a>谓病食不足酥蜜亦如是食不净食已自恣。<a id="a-5I"></a>受残食法不成受食者。<a id="a-5J"></a>波夜提。<a id="a-5K"></a>不净食者。<a id="a-5L"></a>谓五正食。</p>
  <p id="a5M">问颇有比丘食已自恣。<a id="a-5N"></a>更受残食法食中数数自恣。<a id="a-5O"></a>不犯波夜提耶。<a id="a-5P"></a>答有。<a id="a-5Q"></a>谓本犯戒乃至污染比丘尼。<a id="a-5R"></a>突吉罗。<a id="a-5S"></a>学戒人食中数数自恣食。<a id="a-5T"></a>波夜提。</p>
  <p id="a5U">问如佛所说。<a id="a-5V"></a>若比丘别众食。<a id="a-5W"></a>波夜提。<a id="a-5X"></a>颇有比丘别众食。<a id="a-5Y"></a>不犯波夜提耶。<a id="a-5Z"></a>答有。<a id="a-5a"></a>谓六种因缘。<a id="a-5b"></a>一一因缘食者不犯。<a id="a-5c"></a>除五正食。<a id="a-5d"></a>食余食不犯。</p>
  <p id="a5e">问如佛所说。<a id="a-5f"></a>若比丘非时食。<a id="a-5g"></a>波夜提。<a id="a-5h"></a>颇有比丘非时食不犯耶。<a id="a-5i"></a>答有。<a id="a-5j"></a>三方用阎浮提时食。<a id="a-5k"></a>不犯。</p>
  <p id="a5l">问弗于逮俱耶尼宿食得食不。<a id="a-5m"></a>答不得食。<a id="a-5n"></a>郁单越宿食得食不。<a id="a-5o"></a>答得食。</p>
  <p id="a5p">问几种宿食比丘不得食。<a id="a-5q"></a>答三种。<a id="a-5r"></a>谓僧比丘学戒。<a id="a-5s"></a>四种宿食得食。<a id="a-5t"></a>谓比丘尼。<a id="a-5u"></a>式叉摩那学戒。<a id="a-5v"></a>比丘尼。<a id="a-5w"></a>沙弥沙弥尼比丘尼亦如是。</p>
  <p id="a5x">问若钵极腻用瞿摩耶土屑。<a id="a-5y"></a>极用意三洗腻故。<a id="a-5z"></a>不去得食不。<a id="a-60"></a>答得食。<a id="a-61"></a>何以故。<a id="a-62"></a>非食腻故。</p>
  <p id="a63">问若比丘捉酥油瓶应弃。<a id="a-64"></a>不得食不。<a id="a-65"></a>答或得或不得。<a id="a-66"></a>二种人有惭无惭。<a id="a-67"></a>无惭者。<a id="a-68"></a>捉得食。<a id="a-69"></a>有惭者。<a id="a-6A"></a>误捉得食。<a id="a-6B"></a>若比丘取食欲与沙弥。<a id="a-6C"></a>沙弥与比丘得食不。<a id="a-6D"></a>答得食。<a id="a-6E"></a>沙弥不与得索不。<a id="a-6F"></a>答不得索。<a id="a-6G"></a>比丘举沙弥食与沙弥。<a id="a-6H"></a>沙弥与比丘。<a id="a-6I"></a>得食不。<a id="a-6J"></a>答得食。<a id="a-6K"></a>碱水应受不。<a id="a-6L"></a>答更着盐应受。<a id="a-6M"></a>不着不须受。<a id="a-6N"></a>浊水见面不须受。<a id="a-6O"></a>不见面应受。<a id="a-6P"></a>受法学戒人与不受法比丘食。<a id="a-6Q"></a>得食不。<a id="a-6R"></a>答不得食。<a id="a-6S"></a>不受法学戒得与受法比丘食不。<a id="a-6T"></a>答不得食。<a id="a-6U"></a>不受法比丘与受法比丘食得食不。<a id="a-6V"></a>答不得。<a id="a-6W"></a>相违亦如是。</p>
  <p id="a6X">问如佛所说。<a id="a-6Y"></a>若比丘无病索美食。<a id="a-6Z"></a>波夜提。<a id="a-6a"></a>颇有比丘索美食不犯耶。<a id="a-6b"></a>答有。<a id="a-6c"></a>从亲里索。<a id="a-6d"></a>不犯。<a id="a-6e"></a>若比丘饮虫水随饮杀虫随得尔所波夜提。</p>
  <p id="a6f">问颇有比丘食家中坐食犯边罪耶。<a id="a-6g"></a>答有。<a id="a-6h"></a>食欲食。<a id="a-6i"></a>犯波罗夷。</p>
  <p id="a6j">问颇有比丘知食家中强坐。<a id="a-6k"></a>不犯波夜提耶。<a id="a-6l"></a>答有。<a id="a-6m"></a>天龙家坐。<a id="a-6n"></a>突吉罗。<a id="a-6o"></a>乃至富单那等家中亦如是。<a id="a-6p"></a>童女黄门二根坏根。<a id="a-6q"></a>皆突吉罗。<a id="a-6r"></a>三种人不犯。<a id="a-6s"></a>聋盲等五种人及非人出家亦如是。<a id="a-6t"></a>立亦如是。<a id="a-6u"></a>除请食。<a id="a-6v"></a>不犯。</p>
  <p id="a6w">如佛所说。<a id="a-6x"></a>若比丘裸形外道女自手与食。<a id="a-6y"></a>波夜提。<a id="a-6z"></a>颇有自手与食不犯耶。<a id="a-70"></a>答有。<a id="a-71"></a>与宿食。<a id="a-72"></a>犯突吉罗。<a id="a-73"></a>使他与。<a id="a-74"></a>突吉罗。<a id="a-75"></a>欲教化与不犯与亲里。<a id="a-76"></a>突吉罗。<a id="a-77"></a>放地与。<a id="a-78"></a>突吉罗。<a id="a-79"></a>作分已着地语言随意食。<a id="a-7A"></a>突吉罗。</p>
  <p id="a7B">问如佛所说。<a id="a-7C"></a>若比丘往看军。<a id="a-7D"></a>波夜提。<a id="a-7E"></a>颇有比丘观军不犯耶。<a id="a-7F"></a>答有。<a id="a-7G"></a>若捉得多贼比丘为厌故往看。<a id="a-7H"></a>不犯。<a id="a-7I"></a>看天龙乃至富单那军。<a id="a-7J"></a>突吉罗。<a id="a-7K"></a>过再宿或看斗战戒亦如是。</p>
  <p id="a7L">问如佛所说。<a id="a-7M"></a>若比丘嗔恚打比丘。<a id="a-7N"></a>波夜提。<a id="a-7O"></a>颇有比丘打不犯耶。<a id="a-7P"></a>答有。<a id="a-7Q"></a>打本犯戒等四种人聋盲等。<a id="a-7R"></a>突吉罗。<a id="a-7S"></a>彼打性住比丘亦如是。<a id="a-7T"></a>打天龙亦如是。<a id="a-7U"></a>天龙等出家打比丘亦如是。<a id="a-7V"></a>性住比丘打彼比丘亦如是。<a id="a-7W"></a>颇有比丘打比丘得百千罪耶。<a id="a-7X"></a>答有。<a id="a-7Y"></a>若比丘大众中嗔恚手把沙豆等掷诸比丘。<a id="a-7Z"></a>随所著随得尔所波夜提。<a id="a-7a"></a>不著者。<a id="a-7b"></a>突吉罗。</p>
  <p id="a7c">问如佛所说。<a id="a-7d"></a>若比丘知粗罪覆藏。<a id="a-7e"></a>波夜提。<a id="a-7f"></a>颇有覆藏不犯耶。<a id="a-7g"></a>答有。<a id="a-7h"></a>覆藏本犯戒乃至污染比丘尼人粗罪。<a id="a-7i"></a>突吉罗。<a id="a-7j"></a>彼五种人覆藏比丘粗罪亦如是。<a id="a-7k"></a>学戒人覆藏粗罪。<a id="a-7l"></a>波夜提。<a id="a-7m"></a>覆藏非人出家粗罪聋盲等粗罪。<a id="a-7n"></a>突吉罗。<a id="a-7o"></a>彼覆藏比丘粗罪亦如是。</p>
  <p id="a7p">问如佛所说。<a id="a-7q"></a>语比丘汝来当与汝多美食。<a id="a-7r"></a>彼作是言。<a id="a-7s"></a>汝去。<a id="a-7t"></a>是事应广说。<a id="a-7u"></a>颇有比丘作是语不犯波夜提耶。<a id="a-7v"></a>答有。<a id="a-7w"></a>遣本犯戒等五种人非人出家等遣还突吉罗。<a id="a-7x"></a>彼等遣还亦如是。<a id="a-7y"></a>聋盲等亦如是。<a id="a-7z"></a>中国人遣边地人。<a id="a-80"></a>边地人遣中国人亦如是。<a id="a-81"></a>遣使手印亦如是。<a id="a-82"></a>及余沙门婆罗门亦如是。</p>
  <p id="a83">问如佛所说。<a id="a-84"></a>若比丘无病露地然火。<a id="a-85"></a>波夜提。<a id="a-86"></a>颇有比丘露地然火不犯耶。<a id="a-87"></a>答有。<a id="a-88"></a>本犯戒人乃至污染比丘尼。<a id="a-89"></a>突吉罗。<a id="a-8A"></a>非人等出家然火。<a id="a-8B"></a>突吉罗。<a id="a-8C"></a>三种人等然火。<a id="a-8D"></a>不犯。<a id="a-8E"></a>聋盲等然火。<a id="a-8F"></a>突吉罗。<a id="a-8G"></a>中国人为边地人。<a id="a-8H"></a>边地人为中国人然火。<a id="a-8I"></a>突吉罗。<a id="a-8J"></a>遣使手印然火。<a id="a-8K"></a>突吉罗。<a id="a-8L"></a>烧酥油石蜜等。<a id="a-8M"></a>突吉罗。<a id="a-8N"></a>诸贼天龙乃至富单那等使然火。<a id="a-8O"></a>不犯。<a id="a-8P"></a>为众僧为性住比丘然火。<a id="a-8Q"></a>不犯。</p>
  <p id="a8R">问如佛所说。<a id="a-8S"></a>比丘共未受具戒人过二夜宿。<a id="a-8T"></a>波夜提。<a id="a-8U"></a>颇有比丘过二夜宿不犯耶。<a id="a-8V"></a>答有。<a id="a-8W"></a>共黄门二根过二夜宿。<a id="a-8X"></a>突吉罗。<a id="a-8Y"></a>共化人过二夜宿。<a id="a-8Z"></a>突吉罗。<a id="a-8a"></a>本犯戒乃至污染比丘尼人。<a id="a-8b"></a>共未受具戒人宿过二夜。<a id="a-8c"></a>突吉罗。<a id="a-8d"></a>比丘聋盲喑哑共未受具戒人宿过二夜。<a id="a-8e"></a>突吉罗。<a id="a-8f"></a>非人出家作比丘性住比丘共宿过二夜。<a id="a-8g"></a>突吉罗。<a id="a-8h"></a>相违亦如是。<a id="a-8i"></a>非人如前说。<a id="a-8j"></a>学戒人共未受具戒人宿过二夜。<a id="a-8k"></a>突吉罗。</p>
  <p id="a8l">问如佛所说。<a id="a-8m"></a>若比丘如法僧事与欲竟。<a id="a-8n"></a>后言不与。<a id="a-8o"></a>波夜提。<a id="a-8p"></a>颇有与已后言不与不犯耶。<a id="a-8q"></a>答有。<a id="a-8r"></a>受法比丘与不受法比丘欲已。<a id="a-8s"></a>后言不与。<a id="a-8t"></a>突吉罗。<a id="a-8u"></a>相违亦如是。<a id="a-8v"></a>本犯戒乃至污染比丘尼聋盲喑哑及非人出家等。<a id="a-8w"></a>作比丘与欲已。<a id="a-8x"></a>后言不与。<a id="a-8y"></a>皆突吉罗。<a id="a-8z"></a>学戒人与欲已。<a id="a-90"></a>后言不与。<a id="a-91"></a>波夜提。</p>
  <p id="a92">若比丘于摈比丘边出罪共法食。<a id="a-93"></a>波夜提。<a id="a-94"></a>于狂痴乃至重病比丘所出罪。<a id="a-95"></a>突吉罗。</p>
  <p id="a96">若有沙弥作是语。<a id="a-97"></a>我知如来法。<a id="a-98"></a>是事应广说诸比丘与作灭羯磨。<a id="a-99"></a>后沙弥忏悔已。<a id="a-9A"></a>应舍不。<a id="a-9B"></a>答应舍。</p>
  <p id="a9C">问如佛所说。<a id="a-9D"></a>若比丘得新衣。<a id="a-9E"></a>应三种坏色。<a id="a-9F"></a>不坏色。<a id="a-9G"></a>波夜提。<a id="a-9H"></a>颇有比丘不坏色不犯耶。<a id="a-9I"></a>答有。<a id="a-9J"></a>谓不净衣。</p>
  <p id="a9K">问如佛所说。<a id="a-9L"></a>若比丘自取宝。<a id="a-9M"></a>波夜提。<a id="a-9N"></a>颇有比丘自取宝犯僧伽婆尸沙耶。<a id="a-9O"></a>答有。<a id="a-9P"></a>谓取女宝似女宝。<a id="a-9Q"></a>犯僧伽婆尸沙。<a id="a-9R"></a>盗心取。<a id="a-9S"></a>波罗夷。<a id="a-9T"></a>取轮宝摩尼宝。<a id="a-9U"></a>突吉罗。<a id="a-9V"></a>捉象宝马宝不犯。<a id="a-9W"></a>非人金银坐卧具得坐卧。<a id="a-9X"></a>器得用食。</p>
  <p id="a9Y">问如佛所说。<a id="a-9Z"></a>半月应浴。<a id="a-9a"></a>半月内浴。<a id="a-9b"></a>波夜提。<a id="a-9c"></a>颇有比丘减半月内浴。<a id="a-9d"></a>不犯耶。<a id="a-9e"></a>答有若被雨所渍因缘等。<a id="a-9f"></a>不犯。</p>
  <p id="a9g">问如佛所说。<a id="a-9h"></a>若比丘故夺畜生命。<a id="a-9i"></a>波夜提。<a id="a-9j"></a>颇有故夺畜生命。<a id="a-9k"></a>不犯耶。<a id="a-9l"></a>答有。<a id="a-9m"></a>狂痴乃至重病。<a id="a-9n"></a>不犯。<a id="a-9o"></a>本犯戒人。<a id="a-9p"></a>乃至非人出家故夺畜生命。<a id="a-9q"></a>突吉罗。<a id="a-9r"></a>学戒人故夺命。<a id="a-9s"></a>波夜提。<a id="a-9t"></a>沙弥故夺命。<a id="a-9u"></a>突吉罗。</p>
  <p id="a9v">问如佛所说。<a id="a-9w"></a>若比丘故令他比丘疑悔。<a id="a-9x"></a>波夜提。<a id="a-9y"></a>颇有比丘故令他疑悔。<a id="a-9z"></a>不犯耶。<a id="a-A0"></a>答有。<a id="a-A1"></a>除受具足戒以余事令疑悔。<a id="a-A2"></a>突吉罗。<a id="a-A3"></a>本犯戒人令性住比丘疑悔。<a id="a-A4"></a>突吉罗。<a id="a-A5"></a>乃至遣使手印。<a id="a-A6"></a>突吉罗。<a id="a-A7"></a>中国人令边地人。<a id="a-A8"></a>边地人令中国人疑悔。<a id="a-A9"></a>突吉罗。</p>
  <p id="aAA">问如佛所说。<a id="a-AB"></a>若比丘指挃。<a id="a-AC"></a>波夜提。<a id="a-AD"></a>颇有比丘指挃不犯耶。<a id="a-AE"></a>答有。<a id="a-AF"></a>若比丘身根坏挃。<a id="a-AG"></a>突吉罗。<a id="a-AH"></a>以水渧身根。<a id="a-AI"></a>突吉罗。<a id="a-AJ"></a>俱身根坏挃。<a id="a-AK"></a>突吉罗。<a id="a-AL"></a>挃未受具戒人。<a id="a-AM"></a>突吉罗。<a id="a-AN"></a>本犯戒等挃比丘。<a id="a-AO"></a>突吉罗。<a id="a-AP"></a>相违亦如是。</p>
  <p id="aAQ">问如佛所说。<a id="a-AR"></a>若比丘水中戏。<a id="a-AS"></a>波夜提。<a id="a-AT"></a>颇有比丘水中戏不犯耶。<a id="a-AU"></a>答有。<a id="a-AV"></a>本犯戒人乃至非人等出家水中戏。<a id="a-AW"></a>突吉罗。<a id="a-AX"></a>除水余事戏。<a id="a-AY"></a>突吉罗。<a id="a-AZ"></a>学戒人戏。<a id="a-Aa"></a>波夜提。<a id="a-Ab"></a>戏有五种。<a id="a-Ac"></a>戏笑乐掉没。</p>
  <p id="aAd">问如佛所说。<a id="a-Ae"></a>若比丘共女人宿。<a id="a-Af"></a>夜波提。<a id="a-Ag"></a>云何女人。<a id="a-Ah"></a>答身可捉者共天女宿突吉罗。<a id="a-Ai"></a>龙女畜生女等共宿。<a id="a-Aj"></a>突吉罗。<a id="a-Ak"></a>若比丘草林树林竹林树孔中共女人宿。<a id="a-Al"></a>突吉罗。<a id="a-Am"></a>学戒人共女人宿。<a id="a-An"></a>波夜提。<a id="a-Ao"></a>本犯戒人共女人宿。<a id="a-Ap"></a>突吉罗。<a id="a-Aq"></a>天女紧那罗女鬼女等共宿亦如是。</p>
  <p id="aAr">问如佛所说。<a id="a-As"></a>若比丘恐怖比丘。<a id="a-At"></a>波夜提。<a id="a-Au"></a>颇有比丘恐怖比丘不犯耶。<a id="a-Av"></a>答有。<a id="a-Aw"></a>恐怖非人出家比丘。<a id="a-Ax"></a>突吉罗。<a id="a-Ay"></a>非人出家恐怖比丘。<a id="a-Az"></a>突吉罗。<a id="a-B0"></a>中国人怖边地人边地人怖中国人。<a id="a-B1"></a>突吉罗。<a id="a-B2"></a>遣使手印怖。<a id="a-B3"></a>突吉罗。</p>
  <p id="aB4">问如佛所说。<a id="a-B5"></a>若比丘藏比丘衣钵等。<a id="a-B6"></a>波夜提。<a id="a-B7"></a>颇有比丘藏衣钵等物不犯耶。<a id="a-B8"></a>答有。<a id="a-B9"></a>藏非人出家衣钵等物。<a id="a-BA"></a>突吉罗。<a id="a-BB"></a>相违亦如是。<a id="a-BC"></a>遣使手印藏亦如是。<a id="a-BD"></a>藏尼萨耆衣钵。<a id="a-BE"></a>突吉罗。<a id="a-BF"></a>藏痴狂乃至重病人衣钵等物。<a id="a-BG"></a>突吉罗。<a id="a-BH"></a>受法比丘藏不受法比丘衣钵等物。<a id="a-BI"></a>突吉罗。<a id="a-BJ"></a>藏诸余沙门婆罗门衣物等。<a id="a-BK"></a>突吉罗。</p>
  <p id="aBL">受法比丘与不受法比丘衣已不语辄用。<a id="a-BM"></a>突吉罗。<a id="a-BN"></a>相违亦如是。<a id="a-BO"></a>本犯戒乃至污染比丘尼非人。<a id="a-BP"></a>乃至富单那等出家与衣已不语辄用。<a id="a-BQ"></a>突吉罗。<a id="a-BR"></a>学戒与比丘衣已辄用。<a id="a-BS"></a>波夜提。<a id="a-BT"></a>性住比丘与彼衣已不语辄用。<a id="a-BU"></a>突吉罗。</p>
  <p id="aBV">问几种人受持衣。<a id="a-BW"></a>答五种人净施七种人。</p>
  <p id="aBX">问如佛所说。<a id="a-BY"></a>若比丘以无根僧残罪谤比丘。<a id="a-BZ"></a>波夜提。<a id="a-Ba"></a>颇有谤不犯耶。<a id="a-Bb"></a>答有。<a id="a-Bc"></a>谤非人出家非人出家谤比丘。<a id="a-Bd"></a>皆突吉罗。<a id="a-Be"></a>学戒人谤。<a id="a-Bf"></a>波夜提。<a id="a-Bg"></a>谤学戒人。<a id="a-Bh"></a>突吉罗。<a id="a-Bi"></a>谤痴狂乃至中国人。<a id="a-Bj"></a>中国人谤边地人。<a id="a-Bk"></a>边地人谤中国人。<a id="a-Bl"></a>皆突吉罗。</p>
  <p id="aBm">问如佛所说。<a id="a-Bn"></a>若比丘无男子共女人道行。<a id="a-Bo"></a>波夜提。<a id="a-Bp"></a>颇有比丘共女人道行不犯耶。<a id="a-Bq"></a>答有。<a id="a-Br"></a>共化女道行。<a id="a-Bs"></a>突吉罗。<a id="a-Bt"></a>天女乃至富单那女共道行。<a id="a-Bu"></a>突吉罗。<a id="a-Bv"></a>非人等出家共女人道行。<a id="a-Bw"></a>突吉罗。<a id="a-Bx"></a>非人者如前说。<a id="a-By"></a>本犯戒乃至聋盲喑哑等共女人道行。<a id="a-Bz"></a>突吉罗。<a id="a-C0"></a>共童女黄门三根道行。<a id="a-C1"></a>突吉罗。</p>
  <p id="aC2">问如佛所说。<a id="a-C3"></a>若比丘共贼道行。<a id="a-C4"></a>波夜提。<a id="a-C5"></a>颇有共贼道行不犯耶。<a id="a-C6"></a>答有。<a id="a-C7"></a>本犯戒乃至污染比丘尼聋盲喑哑乃至非人等贼共道行。<a id="a-C8"></a>突吉罗。<a id="a-C9"></a>非人出家共贼道行亦如是。</p>
  <p id="aCA">问如佛所说。<a id="a-CB"></a>若比丘不满二十年人与受具戒。<a id="a-CC"></a>波夜提。<a id="a-CD"></a>颇有与不满二十年人受具戒不犯耶。<a id="a-CE"></a>答有。<a id="a-CF"></a>不满二十年作满想。<a id="a-CG"></a>与受具足戒共食共住。<a id="a-CH"></a>不犯。<a id="a-CI"></a>共彼人几时住。<a id="a-CJ"></a>答乃至未决定时决定知已。<a id="a-CK"></a>应不令在比丘地。<a id="a-CL"></a>应更与受具戒。<a id="a-CM"></a>若不与受具戒经三布萨。<a id="a-CN"></a>若白四羯磨。<a id="a-CO"></a>是名贼住。<a id="a-CP"></a>应灭摈。</p>
  <p id="aCQ">问如佛所说。<a id="a-CR"></a>若比丘自手掘地使人掘。<a id="a-CS"></a>波夜提。<a id="a-CT"></a>掘何等地若不烧不坏地掘烧坏地。<a id="a-CU"></a>突吉罗。</p>
  <p id="aCV">问如佛所说。<a id="a-CW"></a>若比丘过四月受请。<a id="a-CX"></a>波夜提。<a id="a-CY"></a>颇有过四月受不犯耶。<a id="a-CZ"></a>答有。<a id="a-Ca"></a>受四月请。<a id="a-Cb"></a>四事中一一请已。<a id="a-Cc"></a>于中索余。<a id="a-Cd"></a>突吉罗。<a id="a-Ce"></a>过四月已余事请索余事。<a id="a-Cf"></a>波夜提。<a id="a-Cg"></a>安居中请食更索食。<a id="a-Ch"></a>突吉罗。<a id="a-Ci"></a>病索不犯。</p>
  <p id="aCj">问如佛所说。<a id="a-Ck"></a>若比丘是中应学。<a id="a-Cl"></a>应广说。<a id="a-Cm"></a>颇有比丘作是语不犯耶。<a id="a-Cn"></a>答有。<a id="a-Co"></a>若使学非法不学。<a id="a-Cp"></a>不犯。<a id="a-Cq"></a>受法比丘使不受法比丘学五法不学。<a id="a-Cr"></a>不犯。<a id="a-Cs"></a>不受法比丘语受法比丘。<a id="a-Ct"></a>学是法我不学。<a id="a-Cu"></a>突吉罗。<a id="a-Cv"></a>语非人出家。<a id="a-Cw"></a>乃至中国语边地边地语中国。<a id="a-Cx"></a>突吉罗。<a id="a-Cy"></a>学戒人语。<a id="a-Cz"></a>波夜提。</p>
  <p id="aD0">问如佛所说。<a id="a-D1"></a>若比丘诸比丘斗诤默然屏处听。<a id="a-D2"></a>波夜提。<a id="a-D3"></a>颇有比丘屏处听不犯耶。<a id="a-D4"></a>答有。<a id="a-D5"></a>听比丘尼斗诤。<a id="a-D6"></a>突吉罗。<a id="a-D7"></a>乃至听沙弥尼斗诤亦如是。<a id="a-D8"></a>比丘尼亦如是。<a id="a-D9"></a>本犯戒乃至污染比丘尼听斗诤。<a id="a-DA"></a>突吉罗。<a id="a-DB"></a>学戒听。<a id="a-DC"></a>波夜提。</p>
  <p id="aDD">问如佛所说。<a id="a-DE"></a>若比丘僧断事时默然起去。<a id="a-DF"></a>波夜提。<a id="a-DG"></a>颇有默然起去不犯耶。<a id="a-DH"></a>答有。<a id="a-DI"></a>若比丘未作白。<a id="a-DJ"></a>起至大小行处还语已去。<a id="a-DK"></a>不犯。<a id="a-DL"></a>去时不舍闻处。<a id="a-DM"></a>不犯。</p>
  <p id="aDN">问如佛所说。<a id="a-DO"></a>若比丘不恭敬上座。<a id="a-DP"></a>波夜提。<a id="a-DQ"></a>颇有比丘语上座。<a id="a-DR"></a>不犯波夜提耶。<a id="a-DS"></a>答有。<a id="a-DT"></a>若上座断事时中间说非法事。<a id="a-DU"></a>年少比丘说法于中语。<a id="a-DV"></a>不犯。<a id="a-DW"></a>相违亦如是。</p>
  <p id="aDX">问米苦酒澄清无腻非时得饮不。<a id="a-DY"></a>答不得饮。</p>
  <p id="aDZ">问根浆华茎果浆非时得饮不。<a id="a-Da"></a>答得。<a id="a-Db"></a>得几时饮。<a id="a-Dc"></a>乃至未舍自性得饮。<a id="a-Dd"></a>过时不得饮。</p>
  <p id="aDe">问几处不白入聚落不犯耶。<a id="a-Df"></a>答三处。<a id="a-Dg"></a>谓阿练若处。<a id="a-Dh"></a>聚落中。<a id="a-Di"></a>神足空中。<a id="a-Dj"></a>行不白入。<a id="a-Dk"></a>不犯。<a id="a-Dl"></a>伴不解性住比丘语不白入聚落。<a id="a-Dm"></a>不犯。<a id="a-Dn"></a>在地白空中入。<a id="a-Do"></a>不犯相违亦如是。<a id="a-Dp"></a>界内界外白入。<a id="a-Dq"></a>不犯。<a id="a-Dr"></a>有比丘不白入。<a id="a-Ds"></a>波夜提。<a id="a-Dt"></a>不白非人出家入。<a id="a-Du"></a>不犯。<a id="a-Dv"></a>乃至污染比丘尼及余沙门婆罗门等不白入。<a id="a-Dw"></a>不犯。</p>
  <p id="aDx">问颇有比丘受请已食前食后不白去。<a id="a-Dy"></a>至二三家。<a id="a-Dz"></a>不犯耶。<a id="a-E0"></a>答有。<a id="a-E1"></a>若有衣食请去。<a id="a-E2"></a>不犯。<a id="a-E3"></a>非五种食。<a id="a-E4"></a>不犯。</p>
  <p id="aE5">问若比丘夜未晓未藏宝至城门。<a id="a-E6"></a>突吉罗。<a id="a-E7"></a>至四天王夜叉等城门。<a id="a-E8"></a>突吉罗。</p>
  <p id="aE9">若比丘说戒时。<a id="a-EA"></a>作是言。<a id="a-EB"></a>我始知是戒。<a id="a-EC"></a>不犯耶。<a id="a-ED"></a>答有。<a id="a-EE"></a>谓不共戒共戒者。<a id="a-EF"></a>波夜提。<a id="a-EG"></a>比丘尼亦如是。<a id="a-EH"></a>若比丘以角牙齿骨作针房。<a id="a-EI"></a>波夜提。<a id="a-EJ"></a>颇有作不犯耶。<a id="a-EK"></a>为他作。<a id="a-EL"></a>突吉罗。<a id="a-EM"></a>他作与。<a id="a-EN"></a>不犯。</p>
  <p id="aEO">问颇有过修伽陀八指作床脚不犯波夜提耶。<a id="a-EP"></a>答有。<a id="a-EQ"></a>若用牙摩尼作。<a id="a-ER"></a>突吉罗。</p>
  <p id="aES">问如佛所说。<a id="a-ET"></a>若众僧坐床卧床。<a id="a-EU"></a>自以兜罗絮缝着床解去。<a id="a-EV"></a>波夜提悔颇有不解去。<a id="a-EW"></a>不犯耶。<a id="a-EX"></a>答有。<a id="a-EY"></a>若以余物作突吉罗雨衣戒。<a id="a-EZ"></a>覆疮衣戒。<a id="a-Ea"></a>尼师檀戒。<a id="a-Eb"></a>佛衣等量戒不净亦如是。</p>
  <p id="aEc">问波夜提竟。</p>
  <p data-pb></p>
  <h2 id="aEd">问波罗提提舍尼事</h2>
  <p id="aEe">白衣舍从三种人边受食。<a id="a-Ef"></a>突吉罗。<a id="a-Eg"></a>谓贼住人。<a id="a-Eh"></a>本犯戒人。<a id="a-Ei"></a>本不和合人。<a id="a-Ej"></a>比丘在空中受食。<a id="a-Ek"></a>比丘在界内从界外比丘尼边受食。<a id="a-El"></a>不犯。<a id="a-Em"></a>从亲里受食。<a id="a-En"></a>不犯。<a id="a-Eo"></a>非亲里同意受。<a id="a-Ep"></a>不犯。<a id="a-Eq"></a>遣使手印受。<a id="a-Er"></a>不犯。</p>
  <p id="aEs">若比丘入白衣家乞食。<a id="a-Et"></a>比丘尼语居士言。<a id="a-Eu"></a>与是比丘食比丘受食。<a id="a-Ev"></a>突吉罗。<a id="a-Ew"></a>为他受食。<a id="a-Ex"></a>突吉罗。<a id="a-Ey"></a>遣使手印受突吉罗。<a id="a-Ez"></a>亲里不犯。</p>
  <p id="aF0">若怖畏阿练若处不病内受食。<a id="a-F1"></a>突吉罗。<a id="a-F2"></a>如佛所说比丘语居士言。<a id="a-F3"></a>此中有怖畏。<a id="a-F4"></a>居士问比丘言。<a id="a-F5"></a>此中有贼不。<a id="a-F6"></a>有者我当语王。<a id="a-F7"></a>比丘应言无。<a id="a-F8"></a>界外受。<a id="a-F9"></a>不犯。<a id="a-FA"></a>若道中食。<a id="a-FB"></a>不犯。<a id="a-FC"></a>比丘遮居士言。<a id="a-FD"></a>莫入。<a id="a-FE"></a>自入不犯。<a id="a-FF"></a>比丘若狂。<a id="a-FG"></a>不犯。</p>
  <p id="aFH">问颇有比丘学家中受食。<a id="a-FI"></a>不犯耶。<a id="a-FJ"></a>答有。<a id="a-FK"></a>若先请若病。<a id="a-FL"></a>不犯。<a id="a-FM"></a>波罗提提舍尼竟。</p>
  <p id="aFN">毗尼摩得勒伽略说七千偈。<a id="a-FO"></a>一偈有三十二字。<a id="a-FP"></a>七千偈便有二十二万四千言。<a id="a-FQ"></a>十卷成。</p>
 </body>
</html>