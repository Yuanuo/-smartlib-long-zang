<!doctype html>
<html id="z3IBVB2s0" data-ver="1302">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第一</h1>
  <h2 id="a2">初毗尼众事分</h2>
  <p id="a3">前顶礼世尊　　法王圣种生</p>
  <p id="a4">降伏诸恶行　　善调诸弟子</p>
  <p id="a5">毗尼为最胜　　我今说少分</p>
  <p id="a6">如树根为本　　枝叶依彼增</p>
  <p id="a7">一切善法聚　　毗尼为根本</p>
  <p id="a8">大觉之所说　　如堤塘防水</p>
  <p id="a9">大驶流不坏　　如是毗尼堤</p>
  <p id="aA">防诸恶戒水　　佛及诸菩萨</p>
  <p id="aB">最为人中尊　　辟支佛清净</p>
  <p id="aC">牟尼诸弟子　　应供阿罗汉</p>
  <p id="aD">亦说毗尼因　　以离诸有缚</p>
  <p id="aE">今离及当离　　皆住毗尼中</p>
  <p id="aF">离是无解脱　　是故精勤学</p>
  <p id="aG">圣众和合住　　诸佛秘密藏</p>
  <p id="aH">在世常不灭　　法灯照世间</p>
  <p id="aI">离则不寂灭</p>
  <p id="aJ">问犯毗尼罪作无作耶。<a id="a-K"></a>答犯罪。<a id="a-L"></a>作无作色非色耶。<a id="a-M"></a>答是。<a id="a-N"></a>色可见不可见耶。<a id="a-O"></a>答或可见或不可见。<a id="a-P"></a>云何可见。<a id="a-Q"></a>谓身作。<a id="a-R"></a>云何不可见。<a id="a-S"></a>谓身无作及口作无作有对无对耶。<a id="a-T"></a>答若作是有对无作是无对。<a id="a-U"></a>有漏无漏耶。<a id="a-V"></a>答有漏。<a id="a-W"></a>有为无为耶。<a id="a-X"></a>答有为。<a id="a-Y"></a>世间法出世间法耶。<a id="a-Z"></a>答世间法。<a id="a-a"></a>阴摄不摄耶。<a id="a-b"></a>答阴摄。<a id="a-c"></a>界摄不摄耶。<a id="a-d"></a>答界摄。</p>
  <p id="ae">问罪受不受耶。<a id="a-f"></a>答不受(此受如不离根受之也)从受生非受生耶。<a id="a-g"></a>答从受生(此受四受之受也)四大造非四大造耶。<a id="a-h"></a>答四大造。<a id="a-i"></a>从结生非结生耶。<a id="a-j"></a>答从结生。<a id="a-k"></a>记无记耶。<a id="a-l"></a>答或记或无记。<a id="a-m"></a>云何记佛所结戒故犯。<a id="a-n"></a>云何无记佛所结戒不故犯。<a id="a-o"></a>隐没不隐没耶。<a id="a-p"></a>答或隐没或不隐没。<a id="a-q"></a>云何隐没佛所结戒故犯。<a id="a-r"></a>云何不隐没佛所结戒不故犯。<a id="a-s"></a>如隐没不隐没。<a id="a-t"></a>秽污不秽污亦如是。<a id="a-u"></a>染污不染污耶。<a id="a-v"></a>答染污。<a id="a-w"></a>依家不依家耶。<a id="a-x"></a>答依家。</p>
  <p id="ay">问罪有诤无诤耶。<a id="a-z"></a>答有诤。<a id="a-10"></a>有缘无缘耶。<a id="a-11"></a>答无缘。<a id="a-12"></a>心非心耶。<a id="a-13"></a>答非心。<a id="a-14"></a>心数非心数耶。<a id="a-15"></a>答非心数。<a id="a-16"></a>有报无报耶。<a id="a-17"></a>答或有报或无报。<a id="a-18"></a>云何有报有记犯。<a id="a-19"></a>云何无报无记犯。<a id="a-1A"></a>业非业耶。<a id="a-1B"></a>答是业。<a id="a-1C"></a>内入外入耶。<a id="a-1D"></a>答外入。<a id="a-1E"></a>过去未来现在耶。<a id="a-1F"></a>答或过去或未来或现在。<a id="a-1G"></a>云何过去。<a id="a-1H"></a>若犯罪竟已忏悔是过去。<a id="a-1I"></a>云何未来。<a id="a-1J"></a>若未犯罪必当犯是未来。<a id="a-1K"></a>云何现在。<a id="a-1L"></a>若犯罪不发露悔过是现在。<a id="a-1M"></a>问罪为善不善无记耶。<a id="a-1N"></a>答或不善无记。<a id="a-1O"></a>云何不善佛所结戒故犯。<a id="a-1P"></a>云何无记佛所结戒不故犯。<a id="a-1Q"></a>记无记前已说。<a id="a-1R"></a>为欲界色界无色界摄耶。<a id="a-1S"></a>答欲界摄。<a id="a-1T"></a>为学无学非学非无学耶。<a id="a-1U"></a>答非学非无学。<a id="a-1V"></a>见断修断无断耶。<a id="a-1W"></a>答修断。<a id="a-1X"></a>为身为口为意罪耶。<a id="a-1Y"></a>答或身或口。<a id="a-1Z"></a>云何身。<a id="a-1a"></a>若比丘故夺众生命。<a id="a-1b"></a>偷盗。<a id="a-1c"></a>作淫摩触。<a id="a-1d"></a>身故出精。<a id="a-1e"></a>杀草木自手掘地。<a id="a-1f"></a>非时食饮酒等。<a id="a-1g"></a>此是身罪。<a id="a-1h"></a>云何口罪。<a id="a-1i"></a>若比丘空无所有说过人法。<a id="a-1j"></a>共女人粗恶语无净人。<a id="a-1k"></a>为女说法等。<a id="a-1l"></a>是口罪。<a id="a-1m"></a>无独心犯罪。<a id="a-1n"></a>问颇有行此事犯罪即行此事不犯耶。<a id="a-1o"></a>答或有犯或不犯。<a id="a-1p"></a>云何犯。<a id="a-1q"></a>如比丘不受迦絺那衣。<a id="a-1r"></a>受畜长衣。<a id="a-1s"></a>别众食处处食。<a id="a-1t"></a>不白入聚落等。<a id="a-1u"></a>随其事犯罪。<a id="a-1v"></a>云何不犯。<a id="a-1w"></a>若比丘受迦絺那衣。<a id="a-1x"></a>随意畜衣。<a id="a-1y"></a>别众食处处食。<a id="a-1z"></a>不白入聚落。<a id="a-20"></a>随其事不犯。<a id="a-21"></a>是故即行此事犯不犯。<a id="a-22"></a>问颇有作此羯磨犯即作此羯磨不犯耶。<a id="a-23"></a>答有如比丘不见摈。<a id="a-24"></a>恶邪不除摈。<a id="a-25"></a>向诸比丘。<a id="a-26"></a>下意调伏随顺。<a id="a-27"></a>诸比丘界外为出罪。<a id="a-28"></a>随其事犯。<a id="a-29"></a>云何不犯。<a id="a-2A"></a>如比丘作不见摈。<a id="a-2B"></a>恶邪不除摈。<a id="a-2C"></a>是比丘向诸比丘。<a id="a-2D"></a>下意调伏随顺。<a id="a-2E"></a>诸比丘界内为出罪不犯。<a id="a-2F"></a>是故行此羯磨犯不犯。<a id="a-2G"></a>问颇有说羯磨犯。<a id="a-2H"></a>即说此羯磨不犯耶。<a id="a-2I"></a>答有。<a id="a-2J"></a>云何说羯磨犯。<a id="a-2K"></a>如比丘不见摈。<a id="a-2L"></a>恶邪不除摈。<a id="a-2M"></a>是比丘向诸比丘。<a id="a-2N"></a>下意调伏随顺。<a id="a-2O"></a>诸比丘界外与出罪已。<a id="a-2P"></a>共食共住共宿。<a id="a-2Q"></a>诸比丘问是比丘言。<a id="a-2R"></a>汝长老。<a id="a-2S"></a>是比丘不见摈。<a id="a-2T"></a>恶邪不除摈。<a id="a-2U"></a>汝等莫与是比丘共食共住共宿。<a id="a-2V"></a>彼答言。<a id="a-2W"></a>是长老比丘下意调伏随顺。<a id="a-2X"></a>我等已界外与出罪。<a id="a-2Y"></a>随其事犯。<a id="a-2Z"></a>云何不犯。<a id="a-2a"></a>诸比丘摈不见摈。<a id="a-2b"></a>恶邪不除摈。<a id="a-2c"></a>比丘是比丘向诸比丘。<a id="a-2d"></a>下意调伏随顺。<a id="a-2e"></a>诸比丘界内与出罪已。<a id="a-2f"></a>共食共住共宿。<a id="a-2g"></a>诸比丘语是比丘言。<a id="a-2h"></a>此长老比丘不见摈。<a id="a-2i"></a>如上说。<a id="a-2j"></a>诸比丘答言。<a id="a-2k"></a>此长老比丘下意调伏随顺已与出罪。<a id="a-2l"></a>诸比丘问言何处。<a id="a-2m"></a>答言。<a id="a-2n"></a>界内出。<a id="a-2o"></a>界内出罪不犯。<a id="a-2p"></a>是故即说此羯磨犯不犯。</p>
  <p id="a2q">问颇有说犯。<a id="a-2r"></a>说不说亦犯耶。<a id="a-2s"></a>答有。<a id="a-2t"></a>云何说犯若比丘于五篇戒。<a id="a-2u"></a>一一犯已自说犯。<a id="a-2v"></a>是名说犯。<a id="a-2w"></a>云何说不说犯。<a id="a-2x"></a>若比丘于五篇戒。<a id="a-2y"></a>一一犯已。<a id="a-2z"></a>或说或不说亦故犯。<a id="a-30"></a>是故说不说犯。</p>
  <p id="a31">问颇有犯自说犯。<a id="a-32"></a>他说犯耶。<a id="a-33"></a>答有。<a id="a-34"></a>云何自说犯。<a id="a-35"></a>若比丘于五篇戒中。<a id="a-36"></a>若一一犯已向他说。<a id="a-37"></a>是名自说犯。<a id="a-38"></a>云何他说犯。<a id="a-39"></a>如诸比丘信可信优婆夷语。<a id="a-3A"></a>如法治比丘。<a id="a-3B"></a>是名他说犯。</p>
  <p id="a3C">问颇有忆犯不忆亦犯耶。<a id="a-3D"></a>答有。<a id="a-3E"></a>云何忆犯。<a id="a-3F"></a>若比丘于五篇戒中。<a id="a-3G"></a>一一犯已或都忆或少忆。<a id="a-3H"></a>是名忆犯。<a id="a-3I"></a>云何不忆犯。<a id="a-3J"></a>若比丘于五篇戒。<a id="a-3K"></a>一一犯已都不忆或少不忆是名不忆犯。</p>
  <p id="a3L">问颇有现前犯不现前犯耶。<a id="a-3M"></a>答有。<a id="a-3N"></a>云何现前犯。<a id="a-3O"></a>若现在前犯罪。<a id="a-3P"></a>云何不现前犯。<a id="a-3Q"></a>谓现前不犯罪。</p>
  <p id="a3R">问颇有犯恶邪见罪不共住。<a id="a-3S"></a>即以此事种种不共住耶。<a id="a-3T"></a>答有。<a id="a-3U"></a>如不见摈恶邪不除。</p>
  <p id="a3V">问颇有作此羯磨不共住。<a id="a-3W"></a>即作此羯磨种种不共住耶。<a id="a-3X"></a>答有。<a id="a-3Y"></a>如前说。</p>
  <p id="a3Z">问颇有说羯磨不共住。<a id="a-3a"></a>即说此羯磨种种不共住耶。<a id="a-3b"></a>答有。<a id="a-3c"></a>如上广说。</p>
  <p id="a3d">问颇有自言不共住。<a id="a-3e"></a>自言种种不共住耶。<a id="a-3f"></a>答有。<a id="a-3g"></a>此事应广说。</p>
  <p id="a3h">问颇有犯事僧作羯磨。<a id="a-3i"></a>即以此事众多比丘若二若一得作羯磨耶。<a id="a-3j"></a>答有。<a id="a-3k"></a>云何比丘犯罪僧作羯磨。<a id="a-3l"></a>若比丘尼僧与比丘作。<a id="a-3m"></a>不礼拜羯磨不共语羯磨。<a id="a-3n"></a>不供养羯磨。<a id="a-3o"></a>是名僧作羯磨。<a id="a-3p"></a>众多二一比丘亦如是。</p>
  <p id="a3q">问颇有即以此事作苦切羯磨。<a id="a-3r"></a>即以此事作驱出羯磨。<a id="a-3s"></a>即以此事作摈羯磨。<a id="a-3t"></a>折伏羯磨耶。<a id="a-3u"></a>答有。<a id="a-3v"></a>义说得彼三句五句。<a id="a-3w"></a>如修多罗说。<a id="a-3x"></a>不成作苦切异驱出异。<a id="a-3y"></a>摈异折伏异。<a id="a-3z"></a>余三作句亦如是。</p>
  <p id="a40">问颇有犯此事。<a id="a-41"></a>波罗夷。<a id="a-42"></a>即犯此事。<a id="a-43"></a>僧伽婆尸沙耶。<a id="a-44"></a>答有。<a id="a-45"></a>若比丘尼摩触身。<a id="a-46"></a>波罗夷。<a id="a-47"></a>比丘摩触僧伽婆尸沙。</p>
  <p id="a48">问颇有犯是事。<a id="a-49"></a>波罗夷。<a id="a-4A"></a>即犯此事。<a id="a-4B"></a>波夜提耶。<a id="a-4C"></a>答有。<a id="a-4D"></a>比丘尼覆藏粗罪。<a id="a-4E"></a>波罗夷。<a id="a-4F"></a>比丘覆藏粗罪。<a id="a-4G"></a>波夜提。</p>
  <p id="a4H">问颇有犯是事。<a id="a-4I"></a>得波罗夷。<a id="a-4J"></a>即犯此事。<a id="a-4K"></a>突吉罗耶。<a id="a-4L"></a>答有。<a id="a-4M"></a>若比丘尼随顺摈比丘。<a id="a-4N"></a>得波罗夷。<a id="a-4O"></a>比丘随顺摈比丘。<a id="a-4P"></a>突吉罗。</p>
  <p id="a4Q">问颇有行此事。<a id="a-4R"></a>犯僧伽婆尸沙。<a id="a-4S"></a>即行此事。<a id="a-4T"></a>犯波夜提耶。<a id="a-4U"></a>答有。<a id="a-4V"></a>若比丘故出精。<a id="a-4W"></a>僧伽婆尸沙。<a id="a-4X"></a>比丘尼故出精。<a id="a-4Y"></a>波夜提。</p>
  <p id="a4Z">问颇有行此事。<a id="a-4a"></a>犯僧伽婆尸沙。<a id="a-4b"></a>即行此事。<a id="a-4c"></a>犯突吉罗耶。<a id="a-4d"></a>答有。<a id="a-4e"></a>若比丘尼劝比丘尼染污心。<a id="a-4f"></a>男子边受衣食等。<a id="a-4g"></a>僧伽婆尸沙。<a id="a-4h"></a>比丘劝犯突吉罗。</p>
  <p id="a4i">问颇有行此事。<a id="a-4j"></a>犯波夜提。<a id="a-4k"></a>即行此事。<a id="a-4l"></a>犯波罗提提舍尼耶。<a id="a-4m"></a>答有。<a id="a-4n"></a>若比丘尼索美食。<a id="a-4o"></a>犯波罗提提舍尼。<a id="a-4p"></a>比丘。<a id="a-4q"></a>犯波夜提。</p>
  <p id="a4r">问颇有行此事。<a id="a-4s"></a>犯波夜提。<a id="a-4t"></a>即行此事。<a id="a-4u"></a>犯突吉罗耶。<a id="a-4v"></a>答有。<a id="a-4w"></a>若比丘尼净生草上大小便。<a id="a-4x"></a>波夜提。<a id="a-4y"></a>比丘突吉罗。</p>
  <p id="a4z">问颇有行此事。<a id="a-50"></a>污染比丘尼。<a id="a-51"></a>不得出家。<a id="a-52"></a>不得受具足戒。<a id="a-53"></a>即行此事。<a id="a-54"></a>污染比丘尼。<a id="a-55"></a>得与出家。<a id="a-56"></a>得与受具足戒耶。<a id="a-57"></a>答有。<a id="a-58"></a>非梵行污染比丘尼。<a id="a-59"></a>此人不得与出家。<a id="a-5A"></a>不得与受具足戒。<a id="a-5B"></a>身摩触污染比丘尼者。<a id="a-5C"></a>此人得与出家。<a id="a-5D"></a>得与受具足戒。</p>
  <p id="a5E">问贼住人不得与出家受具足戒。<a id="a-5F"></a>颇有行此事。<a id="a-5G"></a>得与出家受具足戒耶。<a id="a-5H"></a>答有。<a id="a-5I"></a>若经二三布萨羯磨者。<a id="a-5J"></a>此人不得与出家受具足戒。<a id="a-5K"></a>若经一布萨或不经者。<a id="a-5L"></a>此人应与出家受具足戒。</p>
  <p id="a5M">问破僧人不得与出家受具足戒。<a id="a-5N"></a>颇有即行此事。<a id="a-5O"></a>得与出家受具足戒耶。<a id="a-5P"></a>答有。<a id="a-5Q"></a>非法想破僧者。<a id="a-5R"></a>不得与出家受具足戒法想破僧者。<a id="a-5S"></a>得与出家受具足戒。</p>
  <p id="a5T">问若人杀母不得与出家受具足戒。<a id="a-5U"></a>即行此事。<a id="a-5V"></a>得与出家受具足戒耶。<a id="a-5W"></a>答有。<a id="a-5X"></a>若作母想杀者。<a id="a-5Y"></a>不得与出家受具足戒。<a id="a-5Z"></a>若作余想杀者。<a id="a-5a"></a>得与出家受具足戒。<a id="a-5b"></a>如杀母杀父阿罗汉亦如是。</p>
  <p id="a5c">优波离问佛言。<a id="a-5d"></a>世尊。<a id="a-5e"></a>有善心杀母不善无记心杀母耶。<a id="a-5f"></a>佛语优波离。<a id="a-5g"></a>有善心杀母不善心无记心杀母。<a id="a-5h"></a>云何善心杀母。<a id="a-5i"></a>若母重病莫令久受苦恼故夺命。<a id="a-5j"></a>是名善心杀母。<a id="a-5k"></a>云何不善心杀母。<a id="a-5l"></a>若为财物若为妻子故。<a id="a-5m"></a>故夺母命。<a id="a-5n"></a>是名不善心杀母。<a id="a-5o"></a>云何无记心杀母。<a id="a-5p"></a>或斫树斫壁斫地而误杀母。<a id="a-5q"></a>是名无记心杀母。</p>
  <p id="a5r">又复问佛言。<a id="a-5s"></a>善心杀母。<a id="a-5t"></a>得波罗夷得逆罪耶。<a id="a-5u"></a>又复善心杀母。<a id="a-5v"></a>不犯波罗夷不得逆罪耶。<a id="a-5w"></a>佛言有。<a id="a-5x"></a>云何善心杀母。<a id="a-5y"></a>得波罗夷。<a id="a-5z"></a>得逆罪。<a id="a-60"></a>若母重病如前说。<a id="a-61"></a>是名善心杀母。<a id="a-62"></a>得波罗夷。<a id="a-63"></a>随得逆罪。<a id="a-64"></a>云何善心杀母。<a id="a-65"></a>不得波罗夷。<a id="a-66"></a>不得逆罪。<a id="a-67"></a>若母病使母服药时。<a id="a-68"></a>药等因是命终。<a id="a-69"></a>不犯波罗夷。<a id="a-6A"></a>不得逆罪。</p>
  <p id="a6B">又复问佛言。<a id="a-6C"></a>不善心杀母。<a id="a-6D"></a>犯波罗夷。<a id="a-6E"></a>得逆罪。<a id="a-6F"></a>不善心杀母。<a id="a-6G"></a>不得波罗夷不得逆罪耶。<a id="a-6H"></a>佛言有。<a id="a-6I"></a>云何不善心杀母。<a id="a-6J"></a>得波罗夷。<a id="a-6K"></a>得逆罪。<a id="a-6L"></a>若为财物等故如前说。<a id="a-6M"></a>云何不善心杀母。<a id="a-6N"></a>不得波罗夷。<a id="a-6O"></a>不得逆罪。<a id="a-6P"></a>若杀他母羊母鹿母等。<a id="a-6Q"></a>是不善心杀母。<a id="a-6R"></a>不得波罗夷。<a id="a-6S"></a>不得逆罪。</p>
  <p id="a6T">又复问佛言。<a id="a-6U"></a>无记心杀母。<a id="a-6V"></a>犯波罗夷。<a id="a-6W"></a>得逆罪。<a id="a-6X"></a>无记心杀母。<a id="a-6Y"></a>不得波罗夷不得逆罪耶。<a id="a-6Z"></a>佛言有。<a id="a-6a"></a>云何无记心杀母。<a id="a-6b"></a>得波罗夷。<a id="a-6c"></a>得逆罪。<a id="a-6d"></a>先作杀母方便眠后母死。<a id="a-6e"></a>得波罗夷。<a id="a-6f"></a>得逆罪。<a id="a-6g"></a>是无记心杀母。<a id="a-6h"></a>得波罗夷。<a id="a-6i"></a>得逆罪。<a id="a-6j"></a>云何无记心杀母。<a id="a-6k"></a>不得波罗夷。<a id="a-6l"></a>不得逆罪。<a id="a-6m"></a>若斫树等如前说。<a id="a-6n"></a>是无记心杀母。<a id="a-6o"></a>不得波罗夷。<a id="a-6p"></a>不得逆罪。</p>
  <p id="a6q">又复问佛言。<a id="a-6r"></a>共住净行比丘在界内不和合。<a id="a-6s"></a>僧作羯磨成作羯磨不犯耶。<a id="a-6t"></a>佛言有。<a id="a-6u"></a>如来阿罗呵三藐三佛驮。</p>
  <p id="a6v">又问。<a id="a-6w"></a>颇有比丘五种说波罗提木叉。<a id="a-6x"></a>一一说波罗提木叉。<a id="a-6y"></a>作布萨成作布萨耶。<a id="a-6z"></a>答有。<a id="a-70"></a>谓三语布萨。</p>
  <p id="a71">又问。<a id="a-72"></a>如佛所说。<a id="a-73"></a>白衣在僧中僧作布萨。<a id="a-74"></a>说波罗提木叉。<a id="a-75"></a>成说波罗提木叉不犯戒耶。<a id="a-76"></a>答有。<a id="a-77"></a>瓶沙王因缘此中应广说。</p>
  <p id="a78">问颇有善心犯戒。<a id="a-79"></a>不善心犯戒。<a id="a-7A"></a>无记心犯戒耶。<a id="a-7B"></a>答有。<a id="a-7C"></a>云何善心犯戒。<a id="a-7D"></a>如新出家比丘未知戒相。<a id="a-7E"></a>自手净地拔生草。<a id="a-7F"></a>若经行处采花髻鬘。<a id="a-7G"></a>此善心犯戒。<a id="a-7H"></a>云何不善心犯戒。<a id="a-7I"></a>佛所结戒故犯。<a id="a-7J"></a>云何无记心犯戒。<a id="a-7K"></a>佛所结戒不故犯。</p>
  <p id="a7L">问阿罗汉善心犯戒。<a id="a-7M"></a>不善无记心犯戒耶。<a id="a-7N"></a>答有。<a id="a-7O"></a>若阿罗汉犯戒一切皆无记心犯。<a id="a-7P"></a>云何无记心犯戒。<a id="a-7Q"></a>若阿罗汉眠已有人举着高床上。<a id="a-7R"></a>或女人盗入房宿。<a id="a-7S"></a>与未受具戒人二夜宿已后。<a id="a-7T"></a>复盗入宿。<a id="a-7U"></a>是名无记心犯戒。</p>
  <p id="a7V">问若破僧一切皆一劫寿耶。<a id="a-7W"></a>若寿一劫皆悉破僧耶。<a id="a-7X"></a>作四句。<a id="a-7Y"></a>或破僧非一劫寿。<a id="a-7Z"></a>或一劫寿非破僧。<a id="a-7a"></a>或破僧亦一劫寿。<a id="a-7b"></a>或非破僧非一劫寿。<a id="a-7c"></a>云何破僧非一劫寿。<a id="a-7d"></a>若法想破僧。<a id="a-7e"></a>云何一劫寿非破僧。<a id="a-7f"></a>伊罗龙王。<a id="a-7g"></a>善建立龙王。<a id="a-7h"></a>摩那斯龙王。<a id="a-7i"></a>今婆罗龙王。<a id="a-7j"></a>郁多罗龙王。<a id="a-7k"></a>提梨咤龙王。<a id="a-7l"></a>迦罗龙王。<a id="a-7m"></a>难陀龙王。<a id="a-7n"></a>鏂钵难陀龙王。<a id="a-7o"></a>及梵富婆天。<a id="a-7p"></a>此一劫寿非破僧。<a id="a-7q"></a>云何一劫寿亦破僧谓调达。<a id="a-7r"></a>云何非破僧亦非一劫寿。<a id="a-7s"></a>除是句。<a id="a-7t"></a>问破僧不生一劫罪。<a id="a-7u"></a>或生一劫罪。<a id="a-7v"></a>非破僧耶。<a id="a-7w"></a>答有。<a id="a-7x"></a>云何破僧不生一劫罪法想。<a id="a-7y"></a>破僧是法想。<a id="a-7z"></a>破僧不生一劫罪。<a id="a-80"></a>云何寿一劫罪。<a id="a-81"></a>非破僧。<a id="a-82"></a>伊罗龙王等。<a id="a-83"></a>除梵富楼天。<a id="a-84"></a>云何破僧亦生一劫罪。<a id="a-85"></a>谓调达。<a id="a-86"></a>云何非破僧不生一劫罪。<a id="a-87"></a>除是句。</p>
  <p id="a88">问若破僧一切皆邪定耶。<a id="a-89"></a>作四句。<a id="a-8A"></a>云何破僧非邪定法想破僧。<a id="a-8B"></a>云何邪定非破僧。<a id="a-8C"></a>谓杀母杀父阿罗汉。<a id="a-8D"></a>恶心出如来血。<a id="a-8E"></a>是邪定非破僧。<a id="a-8F"></a>云何邪定亦破僧。<a id="a-8G"></a>谓调达。<a id="a-8H"></a>云何非邪定非破僧。<a id="a-8I"></a>除是句。</p>
  <p id="a8J">问一切破僧明无明耶。<a id="a-8K"></a>作四句。<a id="a-8L"></a>云何非明非无明法想破僧。<a id="a-8M"></a>云何无明非明非破僧。<a id="a-8N"></a>谓六师等。<a id="a-8O"></a>云何破僧亦明亦无明。<a id="a-8P"></a>谓调达。<a id="a-8Q"></a>云何非破僧非明非无明。<a id="a-8R"></a>除是句。</p>
  <p id="a8S">又问佛言。<a id="a-8T"></a>世尊。<a id="a-8U"></a>唯比丘破僧非比丘尼式叉摩那沙弥沙弥尼耶。<a id="a-8V"></a>佛语优波离。<a id="a-8W"></a>比丘破僧非比丘尼。<a id="a-8X"></a>非式叉摩那。<a id="a-8Y"></a>非沙弥沙弥尼。<a id="a-8Z"></a>唯助破僧耳。</p>
  <p id="a8a">问唯比丘尼破比丘尼。<a id="a-8b"></a>僧非比丘式叉摩那等。<a id="a-8c"></a>如前说。</p>
  <p id="a8d">问破僧成就为罪成就耶。<a id="a-8e"></a>优波离。<a id="a-8f"></a>破僧成就破僧者。<a id="a-8g"></a>成就罪。<a id="a-8h"></a>破僧犯何等罪。<a id="a-8i"></a>谓偷罗遮。<a id="a-8j"></a>破僧已忏悔何等罪。<a id="a-8k"></a>谓僧伽婆尸沙。</p>
  <p id="a8l">问若一切受法皆不共住耶。<a id="a-8m"></a>作四句。<a id="a-8n"></a>云何受法非不共住。<a id="a-8o"></a>谓若受五法是受法非不共住。<a id="a-8p"></a>云何不共住非受法。<a id="a-8q"></a>若犯。<a id="a-8r"></a>一一波罗夷罪。<a id="a-8s"></a>不受五法是非受法是不共住。<a id="a-8t"></a>云何受法亦不共住。<a id="a-8u"></a>谓受五法。<a id="a-8v"></a>犯一一波罗夷罪。<a id="a-8w"></a>云何非受法亦非不共住。<a id="a-8x"></a>除是句。</p>
  <p id="a8y">问若一切受法皆种种不共住耶。<a id="a-8z"></a>作四句。<a id="a-90"></a>答有。<a id="a-91"></a>云何种种不共住非受法。<a id="a-92"></a>谓不见摈恶邪不除摈。</p>
  <p id="a93">问颇有不共住。<a id="a-94"></a>即一切种种不共住耶。<a id="a-95"></a>作四句。<a id="a-96"></a>种种不共住非不共住。<a id="a-97"></a>如恶邪不除。</p>
  <p id="a98">问颇有摈羯磨。<a id="a-99"></a>即堕羯磨耶。<a id="a-9A"></a>答有。<a id="a-9B"></a>摈羯磨即堕羯磨。<a id="a-9C"></a>云何羯磨。<a id="a-9D"></a>云何羯磨事。<a id="a-9E"></a>所起罪是羯磨。<a id="a-9F"></a>忏悔是羯磨事。</p>
  <p id="a9G">云何迦絺那。<a id="a-9H"></a>云何受迦絺那。<a id="a-9I"></a>云何舍迦絺那。<a id="a-9J"></a>谓衣是迦絺那。<a id="a-9K"></a>发起九种心。<a id="a-9L"></a>是受迦絺那。<a id="a-9M"></a>八事是舍迦絺那。</p>
  <p id="a9N">问颇有取三钱犯波罗夷耶。<a id="a-9O"></a>答有。<a id="a-9P"></a>若迦梨仙直十二钱。<a id="a-9Q"></a>问颇有取十钱或取五钱犯波罗夷耶。<a id="a-9R"></a>答有。<a id="a-9S"></a>若迦梨仙直四十钱。<a id="a-9T"></a>或直二十钱。</p>
  <p id="a9U">问颇有减与犯减与不犯耶。<a id="a-9V"></a>答有。<a id="a-9W"></a>下白减与犯波夜提。<a id="a-9X"></a>黑减不犯。</p>
  <p id="a9Y">问颇有增益犯增益不犯耶。<a id="a-9Z"></a>答增黑犯波夜提。<a id="a-9a"></a>增白不犯。</p>
  <p id="a9b">问颇有等量犯等量不犯耶。<a id="a-9c"></a>答有佛衣等量犯波夜提。<a id="a-9d"></a>身等量不犯。</p>
  <p id="a9e">问颇有不作犯作不犯耶。<a id="a-9f"></a>答有。<a id="a-9g"></a>得新衣不三坏色犯波夜提。<a id="a-9h"></a>坏色不犯。</p>
  <p id="a9i">问颇有比丘入初禅时。<a id="a-9j"></a>犯偷罗遮。<a id="a-9k"></a>入已犯僧伽婆尸沙耶。<a id="a-9l"></a>答有。<a id="a-9m"></a>若比丘语余比丘言。<a id="a-9n"></a>与我作房。<a id="a-9o"></a>作是语已。<a id="a-9p"></a>入初禅入已房成。<a id="a-9q"></a>犯僧伽婆尸沙。<a id="a-9r"></a>入第二第三第四禅亦如是。<a id="a-9s"></a>或非比丘时。<a id="a-9t"></a>犯比丘时净。<a id="a-9u"></a>或比丘时犯非比丘时净。<a id="a-9v"></a>云何非比丘时犯比丘时净。<a id="a-9w"></a>若比丘尼时犯不共僧伽婆尸沙。<a id="a-9x"></a>彼转根作比丘得净。<a id="a-9y"></a>是非比丘时。<a id="a-9z"></a>犯比丘时净。<a id="a-A0"></a>云何比丘时犯非比丘时净。<a id="a-A1"></a>若比丘犯不共僧伽婆尸沙。<a id="a-A2"></a>彼转根作比丘尼得净。</p>
  <p id="aA3">问颇有不知时犯知时净。<a id="a-A4"></a>知时犯不知时净耶。<a id="a-A5"></a>答有。<a id="a-A6"></a>云何不知时犯知时净。<a id="a-A7"></a>若比丘眠熟有人举着高床上。<a id="a-A8"></a>如前说。<a id="a-A9"></a>彼觉已如法除灭。<a id="a-AA"></a>是名不知时犯知时净。<a id="a-AB"></a>云何知时犯不知时净。<a id="a-AC"></a>若比丘犯僧伽婆尸沙。<a id="a-AD"></a>阿浮呵那时闻白已睡眠。<a id="a-AE"></a>眠中羯磨竟。<a id="a-AF"></a>是名知时犯不知时净。</p>
  <p id="aAG">问颇有一方便中犯三波罗夷耶。<a id="a-AH"></a>答有。<a id="a-AI"></a>若比丘语彼人言。<a id="a-AJ"></a>汝知我说过人法。<a id="a-AK"></a>杀某人盗某重物。<a id="a-AL"></a>是名一方便犯三波罗夷。</p>
  <p id="aAM">问颇有比丘尼一方便犯四波罗夷耶。<a id="a-AN"></a>答有。<a id="a-AO"></a>如比丘尼共期。<a id="a-AP"></a>汝见我随顺摈比丘时。<a id="a-AQ"></a>杀某人盗某重物。<a id="a-AR"></a>汝知我得罗汉。<a id="a-AS"></a>是名比丘尼一方便犯四波罗夷。</p>
  <p id="aAT">问颇有比丘一坐处犯一切五篇戒耶。<a id="a-AU"></a>答有。<a id="a-AV"></a>若比丘学家中自手受佉陀尼蒲阇尼。<a id="a-AW"></a>犯波罗提提舍尼。<a id="a-AX"></a>偏刳食。<a id="a-AY"></a>犯突吉罗。<a id="a-AZ"></a>无净人为女说法过五六语。<a id="a-Aa"></a>犯波夜提。<a id="a-Ab"></a>向女人说粗恶语。<a id="a-Ac"></a>犯僧伽婆尸沙。<a id="a-Ad"></a>空无所有说过人法。<a id="a-Ae"></a>犯波罗夷。</p>
  <p id="aAf">问颇有比丘作一方便犯百千罪耶。<a id="a-Ag"></a>答有。<a id="a-Ah"></a>若比丘嗔恚若沙若豆散掷诸比丘随所著。<a id="a-Ai"></a>犯波夜提。</p>
  <p id="aAj">问颇有比丘盗取重物离本处不犯波罗夷耶。<a id="a-Ak"></a>答有。<a id="a-Al"></a>若取非人重物。</p>
  <p id="aAm">问颇有比丘亦未曾犯戒乃至突吉罗是非比丘耶。<a id="a-An"></a>答有。<a id="a-Ao"></a>谓失根者。</p>
  <p id="aAp">问颇有比丘尼未曾犯戒乃至突吉罗是非比丘尼耶。<a id="a-Aq"></a>答有。<a id="a-Ar"></a>谓失根者。</p>
  <p id="aAs">问颇有比丘独在房中。<a id="a-At"></a>犯四波罗夷耶。<a id="a-Au"></a>答有。<a id="a-Av"></a>若比丘男根长自下部作淫。<a id="a-Aw"></a>先作盗方便杀生。<a id="a-Ax"></a>方便妄语方便我是阿罗汉。</p>
  <p id="aAy">问颇有比丘在房中于彼失衣破安居耶。<a id="a-Az"></a>答有。<a id="a-B0"></a>若比丘结坐已。<a id="a-B1"></a>未自恣衣着床上不受七夜在空中明相出时。<a id="a-B2"></a>破安居失衣。</p>
  <p id="aB3">问颇有比丘杀比丘尼非母非阿罗汉。<a id="a-B4"></a>犯波罗夷得逆罪耶。<a id="a-B5"></a>答有。<a id="a-B6"></a>若父出家受具足戒。<a id="a-B7"></a>转根作比丘尼。</p>
  <p id="aB8">问颇有比丘尼杀比丘非父非阿罗汉。<a id="a-B9"></a>得波罗夷得逆罪耶。<a id="a-BA"></a>答有。<a id="a-BB"></a>母出家受具足戒。<a id="a-BC"></a>转根作比丘。</p>
  <p id="aBD">问颇有比丘作非梵行。<a id="a-BE"></a>犯波罗夷。<a id="a-BF"></a>作非梵行不犯波罗夷耶。<a id="a-BG"></a>答有。<a id="a-BH"></a>若生女人女根不坏作淫。<a id="a-BI"></a>犯波罗夷。<a id="a-BJ"></a>若坏。<a id="a-BK"></a>不犯波罗夷。</p>
  <p id="aBL">问颇有盗犯波罗夷。<a id="a-BM"></a>盗不犯波罗夷耶。<a id="a-BN"></a>答有。<a id="a-BO"></a>若取人重物。<a id="a-BP"></a>犯波罗夷。<a id="a-BQ"></a>若取非人重物。<a id="a-BR"></a>不犯波罗夷。</p>
  <p id="aBS">问颇有杀人犯波罗夷。<a id="a-BT"></a>杀人不犯波罗夷耶。<a id="a-BU"></a>答有。<a id="a-BV"></a>是人作人想杀。<a id="a-BW"></a>犯波罗夷。<a id="a-BX"></a>若异想杀不犯。<a id="a-BY"></a>欲杀非人而杀人。<a id="a-BZ"></a>不犯波罗夷。</p>
  <p id="aBa">问颇有比丘说过人法。<a id="a-Bb"></a>犯波罗夷。<a id="a-Bc"></a>说过人法不犯波罗夷耶。<a id="a-Bd"></a>答有。<a id="a-Be"></a>若不异想说过人法。<a id="a-Bf"></a>犯波罗夷。<a id="a-Bg"></a>若增上慢说。<a id="a-Bh"></a>不犯波罗夷。</p>
  <p id="aBi">问颇有犯此事得波罗夷。<a id="a-Bj"></a>即犯此事不犯波罗夷耶。<a id="a-Bk"></a>答有。<a id="a-Bl"></a>若比丘尼摩触身。<a id="a-Bm"></a>犯波罗夷。<a id="a-Bn"></a>比丘摩触。<a id="a-Bo"></a>不犯波罗夷。<a id="a-Bp"></a>比丘尼随顺摈比丘。<a id="a-Bq"></a>波罗夷。<a id="a-Br"></a>比丘随顺。<a id="a-Bs"></a>不犯波罗夷。<a id="a-Bt"></a>比丘尼覆藏粗罪。<a id="a-Bu"></a>波罗夷。<a id="a-Bv"></a>比丘覆藏。<a id="a-Bw"></a>不犯波罗夷。</p>
  <p id="aBx">问颇有犯此事。<a id="a-By"></a>僧伽婆尸沙。<a id="a-Bz"></a>即犯此事。<a id="a-C0"></a>不犯僧伽婆尸沙耶。<a id="a-C1"></a>答有。<a id="a-C2"></a>若比丘故出精。<a id="a-C3"></a>犯僧伽婆尸沙。<a id="a-C4"></a>比丘尼出精。<a id="a-C5"></a>不犯僧伽婆尸沙。<a id="a-C6"></a>比丘摩触身。<a id="a-C7"></a>僧伽婆尸沙。<a id="a-C8"></a>比丘尼不犯僧伽婆尸沙。<a id="a-C9"></a>比丘尼染污心男子边受食等。<a id="a-CA"></a>犯僧伽婆尸沙。<a id="a-CB"></a>比丘不犯僧伽婆尸沙。</p>
  <p id="aCC">问颇有犯此事。<a id="a-CD"></a>得波夜提。<a id="a-CE"></a>即犯此事。<a id="a-CF"></a>不犯波夜提耶。<a id="a-CG"></a>答有。<a id="a-CH"></a>若比丘覆藏粗罪。<a id="a-CI"></a>犯波夜提。<a id="a-CJ"></a>比丘尼不犯波夜提。<a id="a-CK"></a>若比丘不病索美食。<a id="a-CL"></a>犯波夜提。<a id="a-CM"></a>比丘尼不犯波夜提。<a id="a-CN"></a>若比丘尼于净生草上大小便。<a id="a-CO"></a>犯波夜提。<a id="a-CP"></a>比丘不犯波夜提。</p>
  <p id="aCQ">问颇有犯此事。<a id="a-CR"></a>犯波罗提提舍尼。<a id="a-CS"></a>而犯此事。<a id="a-CT"></a>不犯波罗提提舍尼耶答有。<a id="a-CU"></a>若比丘尼索美食。<a id="a-CV"></a>犯波罗提提舍尼。<a id="a-CW"></a>比丘不犯波罗提提舍尼。</p>
  <p id="aCX">问颇有行此事。<a id="a-CY"></a>犯突吉罗。<a id="a-CZ"></a>即行此事。<a id="a-Ca"></a>不犯突吉罗耶。<a id="a-Cb"></a>答有。<a id="a-Cc"></a>比丘净生草上大小便。<a id="a-Cd"></a>犯突吉罗。<a id="a-Ce"></a>比丘尼不犯突吉罗。<a id="a-Cf"></a>比丘尼齐下着衣。<a id="a-Cg"></a>犯突吉罗。<a id="a-Ch"></a>比丘不犯突吉罗。</p>
  <p id="aCi">问颇有比丘犯戒时净净时犯耶。<a id="a-Cj"></a>答有。<a id="a-Ck"></a>若比丘于女人前说粗恶语转根。<a id="a-Cl"></a>是名犯时净。<a id="a-Cm"></a>云何净时犯。<a id="a-Cn"></a>若比丘犯僧伽婆尸沙。<a id="a-Co"></a>阿浮呵那时舍合掌覆头。<a id="a-Cp"></a>身不齐整画地断草。<a id="a-Cq"></a>是净时犯。</p>
  <p id="aCr">问颇有舍异界得自然界耶。<a id="a-Cs"></a>答有。<a id="a-Ct"></a>舍羯磨界得聚落界。</p>
  <p id="aCu">问颇有余人语余人。<a id="a-Cv"></a>得波罗夷。<a id="a-Cw"></a>余人语余人。<a id="a-Cx"></a>得僧伽婆尸沙耶。<a id="a-Cy"></a>答有。<a id="a-Cz"></a>若比丘作破僧方便污他家。<a id="a-D0"></a>乃至三谏不舍得僧伽婆尸沙。</p>
  <p id="aD1">问颇有余人语余人得波夜提耶。<a id="a-D2"></a>答有若比丘恶邪见乃至三谏不止。<a id="a-D3"></a>犯波夜提。</p>
  <p id="aD4">问颇有余人语余人。<a id="a-D5"></a>犯波罗提提舍尼耶。<a id="a-D6"></a>答有。<a id="a-D7"></a>比丘尼为比丘索食。<a id="a-D8"></a>犯波罗提提舍尼。</p>
  <p id="aD9">问颇有余人作语余人。<a id="a-DA"></a>犯突吉罗耶。<a id="a-DB"></a>答有。<a id="a-DC"></a>如佛所说。<a id="a-DD"></a>若比丘半月半月说波罗提木叉时忆有罪不发露。<a id="a-DE"></a>得突吉罗。</p>
  <p id="aDF">问如佛所说无有比丘尼舍戒。<a id="a-DG"></a>更得出家受具足戒。<a id="a-DH"></a>颇有比丘尼舍戒。<a id="a-DI"></a>更得出家受具足戒耶。<a id="a-DJ"></a>答有。<a id="a-DK"></a>若比丘尼。<a id="a-DL"></a>舍戒已转根作男子。<a id="a-DM"></a>更与出家受具足戒。<a id="a-DN"></a>成出家得具足戒。</p>
  <p id="aDO">如佛所说。<a id="a-DP"></a>犯边罪人不得与出家。<a id="a-DQ"></a>不得与受具足戒。<a id="a-DR"></a>颇有犯边罪得与出家。<a id="a-DS"></a>得与受具足戒。<a id="a-DT"></a>成出家得具足戒耶。<a id="a-DU"></a>答有。<a id="a-DV"></a>若比丘尼犯不共波罗夷罪。<a id="a-DW"></a>彼舍戒转根成男子。<a id="a-DX"></a>得与出家受具足戒。<a id="a-DY"></a>成出家得具足戒。<a id="a-DZ"></a>优波离问佛言。<a id="a-Da"></a>世尊。<a id="a-Db"></a>有几种羯磨。<a id="a-Dc"></a>佛语优波离。<a id="a-Dd"></a>有百一种羯磨。<a id="a-De"></a>又问。<a id="a-Df"></a>几白羯磨。<a id="a-Dg"></a>几白二羯磨。<a id="a-Dh"></a>几白四羯磨。<a id="a-Di"></a>答二十四白羯磨。<a id="a-Dj"></a>四十七白二羯磨。<a id="a-Dk"></a>三十白四羯磨。<a id="a-Dl"></a>又问。<a id="a-Dm"></a>此百一羯磨。<a id="a-Dn"></a>几有欲几无欲。<a id="a-Do"></a>答除结界羯磨。<a id="a-Dp"></a>余者皆有与欲。</p>
  <p id="aDq">又问。<a id="a-Dr"></a>几羯磨摄一切羯磨耶。<a id="a-Ds"></a>答三羯磨摄一切羯磨。<a id="a-Dt"></a>谓白羯磨白二白四羯磨。</p>
  <p id="aDu">又问。<a id="a-Dv"></a>余人不语亦不作身方便。<a id="a-Dw"></a>而犯波罗夷耶。<a id="a-Dx"></a>答有。<a id="a-Dy"></a>比丘尼见比丘尼犯粗罪覆藏不发露。<a id="a-Dz"></a>得波罗夷。</p>
  <p id="aE0">问颇有犯四篇戒不发露忏悔而得清净耶。<a id="a-E1"></a>答有。<a id="a-E2"></a>若比丘犯不共四篇戒。<a id="a-E3"></a>彼转根作比丘尼。<a id="a-E4"></a>即得清净。</p>
  <p id="aE5">又问。<a id="a-E6"></a>颇有比丘尼犯五篇戒。<a id="a-E7"></a>不发露忏悔而得清净耶。<a id="a-E8"></a>答有。<a id="a-E9"></a>若比丘尼犯不共五篇戒。<a id="a-EA"></a>彼转根作比丘。<a id="a-EB"></a>即得清净。</p>
  <p id="aEC">又问。<a id="a-ED"></a>颇有比丘杀人不犯波罗夷耶。<a id="a-EE"></a>答有。<a id="a-EF"></a>二人共一处欲杀此人而杀彼人。</p>
  <p id="aEG">又问。<a id="a-EH"></a>颇有余人作淫余人。<a id="a-EI"></a>得波罗夷耶。<a id="a-EJ"></a>答有。<a id="a-EK"></a>若比丘尼见比丘尼作淫覆藏不发露。<a id="a-EL"></a>明相出得波罗夷。</p>
  <p id="aEM">问颇有比丘行时犯五篇戒耶。<a id="a-EN"></a>答有。<a id="a-EO"></a>若比丘到学家中自手受食。<a id="a-EP"></a>犯波罗提提舍尼。<a id="a-EQ"></a>偏刳食犯。<a id="a-ER"></a>突吉罗。<a id="a-ES"></a>无净人为女说法过五六语。<a id="a-ET"></a>犯波夜提。<a id="a-EU"></a>于女人前粗恶语。<a id="a-EV"></a>犯僧伽婆尸沙。<a id="a-EW"></a>空无所有说过人法。<a id="a-EX"></a>犯波罗夷。</p>
  <p id="aEY">又问。<a id="a-EZ"></a>若有人非律说律者何处求。<a id="a-Ea"></a>戒相。<a id="a-Eb"></a>答二波罗提木叉中十七事。<a id="a-Ec"></a>毗尼事中。<a id="a-Ed"></a>增一中目多伽。<a id="a-Ee"></a>因缘中共不共。<a id="a-Ef"></a>毗尼中结。<a id="a-Eg"></a>戒中结。<a id="a-Eh"></a>地中空。<a id="a-Ei"></a>行中转。<a id="a-Ej"></a>根中求。</p>
  <p id="aEk">问颇有不离一切趣趣所系不。<a id="a-El"></a>于胜法中出家。<a id="a-Em"></a>复不尽漏而取无余般涅槃耶。<a id="a-En"></a>答有。<a id="a-Eo"></a>谓化人杀彼。<a id="a-Ep"></a>得何罪。<a id="a-Eq"></a>答偷罗遮。<a id="a-Er"></a>佛所说毗尼众分事竟。</p>
  <p data-pb></p>
  <h2 id="aEs">问四波罗夷初</h2>
  <p id="aEt">佛住舍卫国祇树给孤独园。<a id="a-Eu"></a>尔时优波离问佛言。<a id="a-Ev"></a>世尊。<a id="a-Ew"></a>有比丘以咒术仙药化作畜生。<a id="a-Ex"></a>已共作淫。<a id="a-Ey"></a>得何罪。<a id="a-Ez"></a>答若自知比丘想。<a id="a-F0"></a>我是比丘作不可事者。<a id="a-F1"></a>犯波罗夷。<a id="a-F2"></a>若不自知比丘想。<a id="a-F3"></a>犯偷罗遮。<a id="a-F4"></a>又问。<a id="a-F5"></a>若比丘咒术仙药。<a id="a-F6"></a>化作畜生女已共作淫。<a id="a-F7"></a>犯何罪。<a id="a-F8"></a>答若自知比丘想。<a id="a-F9"></a>犯波罗夷。<a id="a-FA"></a>若不自知比丘想偷罗遮。<a id="a-FB"></a>二比丘咒术仙药化作畜生共作淫。<a id="a-FC"></a>得何罪。<a id="a-FD"></a>答若自知比丘想犯波罗夷。<a id="a-FE"></a>不自知比丘想。<a id="a-FF"></a>偷罗遮。<a id="a-FG"></a>非人女亦如是。<a id="a-FH"></a>云何非人女边作淫。<a id="a-FI"></a>犯波罗夷。<a id="a-FJ"></a>谓举身可捉畜生女亦如是。<a id="a-FK"></a>若不可捉共作淫。<a id="a-FL"></a>若精出。<a id="a-FM"></a>犯僧伽婆尸沙。<a id="a-FN"></a>不出犯偷罗遮。<a id="a-FO"></a>云何口中作淫。<a id="a-FP"></a>犯波罗夷。<a id="a-FQ"></a>答若过节犯波罗夷。<a id="a-FR"></a>不过偷罗遮。<a id="a-FS"></a>若中破裂三疮门不坏。<a id="a-FT"></a>犯波罗夷。<a id="a-FU"></a>若头断从咽喉处入。<a id="a-FV"></a>偷罗遮。<a id="a-FW"></a>若精出。<a id="a-FX"></a>犯僧伽婆尸沙。</p>
  <p id="aFY">云何疮门坏。<a id="a-FZ"></a>答若疮门周匝坏于彼作淫。<a id="a-Fa"></a>偷罗遮。<a id="a-Fb"></a>精出僧伽婆尸沙。<a id="a-Fc"></a>云何大便道作淫。<a id="a-Fd"></a>犯波罗夷耶。<a id="a-Fe"></a>答为过皮至节。<a id="a-Ff"></a>小便道亦如是。<a id="a-Fg"></a>不触三疮门边入。<a id="a-Fh"></a>偷罗遮。<a id="a-Fi"></a>云何女人疮门坏。<a id="a-Fj"></a>答若一切坏半坏入。<a id="a-Fk"></a>偷罗遮。<a id="a-Fl"></a>精出僧伽婆尸沙。<a id="a-Fm"></a>女人中截虫不啖不烧三疮门不坏入。<a id="a-Fn"></a>犯波罗夷。<a id="a-Fo"></a>若多虫啖若烧入。<a id="a-Fp"></a>偷罗遮。<a id="a-Fq"></a>精出僧伽婆尸沙。<a id="a-Fr"></a>生女亦如是。<a id="a-Fs"></a>生女女根半坏入。<a id="a-Ft"></a>波罗夷。<a id="a-Fu"></a>无毛熟母猪边作淫入。<a id="a-Fv"></a>偷罗遮。<a id="a-Fw"></a>精出僧伽婆尸沙。<a id="a-Fx"></a>颇有比丘独在房中。<a id="a-Fy"></a>犯波罗夷耶。<a id="a-Fz"></a>答有。<a id="a-G0"></a>男根长自口及大便道作淫。<a id="a-G1"></a>若蚊幮为拈作淫。<a id="a-G2"></a>波罗夷。</p>
  <p id="aG3">问颇有比丘小便中作淫。<a id="a-G4"></a>不犯波罗夷耶。<a id="a-G5"></a>答有。<a id="a-G6"></a>截已作淫或截女根已作淫。<a id="a-G7"></a>或俱截作淫。<a id="a-G8"></a>偷罗遮。</p>
  <p id="aG9">问颇有比丘于小便道小便道入不犯耶。<a id="a-GA"></a>答入小便器中。</p>
  <p id="aGB">问颇有比丘俱有拈作淫。<a id="a-GC"></a>不犯波罗夷耶。<a id="a-GD"></a>答有。<a id="a-GE"></a>鼻中作淫。<a id="a-GF"></a>又以厚衣缠之。<a id="a-GG"></a>或以筒盛作淫。<a id="a-GH"></a>偷罗遮。<a id="a-GI"></a>精出僧伽婆尸沙。</p>
  <p id="aGJ">问颇有比丘于女人边作淫。<a id="a-GK"></a>不犯波罗夷耶。<a id="a-GL"></a>答有。<a id="a-GM"></a>初作者于二根边作淫。<a id="a-GN"></a>波罗夷。<a id="a-GO"></a>石女边作淫根小不入。<a id="a-GP"></a>偷罗遮。<a id="a-GQ"></a>精出僧伽婆尸沙。</p>
  <p id="aGR">云何受乐受乐有何义。<a id="a-GS"></a>答若身心得乐是受乐义。<a id="a-GT"></a>本犯戒人作淫。<a id="a-GU"></a>得突吉罗问初波罗夷事竟。</p>
  <p id="aGV">佛住王舍城。<a id="a-GW"></a>尔时尊者优波离问佛言。<a id="a-GX"></a>世尊。<a id="a-GY"></a>若比丘自作二四十人数取分。<a id="a-GZ"></a>云何如法云何非法。<a id="a-Ga"></a>答前者如法后者非法。<a id="a-Gb"></a>得何罪。<a id="a-Gc"></a>答若事办物满五钱。<a id="a-Gd"></a>波罗夷。<a id="a-Ge"></a>不满偷罗遮。<a id="a-Gf"></a>自当二八十人数亦如是。</p>
  <p id="aGg">问颇有比丘余人作语移物着处处。<a id="a-Gh"></a>犯波罗夷耶。<a id="a-Gi"></a>答有。<a id="a-Gj"></a>谓移棋子着余处。<a id="a-Gk"></a>犯波罗夷。<a id="a-Gl"></a>若商客语比丘汝等不输税当度我输税物。<a id="a-Gm"></a>若比丘度税物过税处事满。<a id="a-Gn"></a>波罗夷。<a id="a-Go"></a>未过税处。<a id="a-Gp"></a>偷罗遮。<a id="a-Gq"></a>若使诸商人余道去。<a id="a-Gr"></a>彼诸商人不从税道去过税处。<a id="a-Gs"></a>偷罗遮。<a id="a-Gt"></a>若比丘先不知余比丘。<a id="a-Gu"></a>于针囊中盗着税物过囊主不犯。<a id="a-Gv"></a>著者事满。<a id="a-Gw"></a>波罗夷。<a id="a-Gx"></a>不满偷罗遮。<a id="a-Gy"></a>若比丘语无腊比丘言。<a id="a-Gz"></a>担是物去。<a id="a-H0"></a>犯偷罗遮。<a id="a-H1"></a>过税处。<a id="a-H2"></a>满波罗夷。<a id="a-H3"></a>无腊比丘不问突吉罗。<a id="a-H4"></a>空中度税物从税处度。<a id="a-H5"></a>偷罗遮。<a id="a-H6"></a>余处度不犯。<a id="a-H7"></a>若比丘持不可量物度税处。<a id="a-H8"></a>满波罗夷。<a id="a-H9"></a>若自度己物过税处满。<a id="a-HA"></a>波罗夷。<a id="a-HB"></a>若未受具戒时作方便。<a id="a-HC"></a>未受具戒时取突吉罗。<a id="a-HD"></a>未受具戒时作方便。<a id="a-HE"></a>受具戒时取突吉罗。<a id="a-HF"></a>未受具戒时作方便。<a id="a-HG"></a>受具戒已取偷罗遮。<a id="a-HH"></a>九句亦如是广说。<a id="a-HI"></a>若比丘取衣架满五钱。<a id="a-HJ"></a>犯波罗夷。<a id="a-HK"></a>不满偷罗遮。</p>
  <p id="aHL">颇有比丘偷金鬘。<a id="a-HM"></a>不犯波罗夷耶。<a id="a-HN"></a>答有。<a id="a-HO"></a>若取天龙鬼神鬘。<a id="a-HP"></a>若比丘欲取衣架。<a id="a-HQ"></a>合衣持去。<a id="a-HR"></a>当数衣架。<a id="a-HS"></a>满波罗夷。<a id="a-HT"></a>不满偷罗遮。<a id="a-HU"></a>若衣离架若满波罗夷。<a id="a-HV"></a>不满偷罗遮。<a id="a-HW"></a>若比丘使比丘为余人故取物。<a id="a-HX"></a>彼起盗心取。<a id="a-HY"></a>俱得波罗夷。<a id="a-HZ"></a>若比丘他不使盗而为他盗取。<a id="a-Ha"></a>偷罗遮。<a id="a-Hb"></a>若比丘欲取劫贝衣。<a id="a-Hc"></a>而取刍麻衣。<a id="a-Hd"></a>偷罗遮。<a id="a-He"></a>展转取亦如是。<a id="a-Hf"></a>若比丘语比丘于七种衣中。<a id="a-Hg"></a>使取一一衣。<a id="a-Hh"></a>彼起盗心而自取。<a id="a-Hi"></a>波罗夷。<a id="a-Hj"></a>示彼而取。<a id="a-Hk"></a>偷罗遮。<a id="a-Hl"></a>疑心取。<a id="a-Hm"></a>偷罗遮。<a id="a-Hn"></a>如佛所说。<a id="a-Ho"></a>若取五钱。<a id="a-Hp"></a>犯波罗夷。<a id="a-Hq"></a>取何等五钱。<a id="a-Hr"></a>犯波罗夷耶。<a id="a-Hs"></a>答二十钱。<a id="a-Ht"></a>云何钱。<a id="a-Hu"></a>谓迦呵那一迦梨仙直四迦呵那。<a id="a-Hv"></a>云何满。<a id="a-Hw"></a>谓相言诤。</p>
  <p id="aHx">问颇有比丘取物不离本处。<a id="a-Hy"></a>而犯波罗夷耶。<a id="a-Hz"></a>答有。<a id="a-I0"></a>谓田宅等若比丘取树上果。<a id="a-I1"></a>满波罗夷。<a id="a-I2"></a>不满偷罗遮。<a id="a-I3"></a>若取瞿耶尼物得何罪。<a id="a-I4"></a>答若用此间迦梨仙。<a id="a-I5"></a>满波罗夷。<a id="a-I6"></a>不用此间迦梨仙者。<a id="a-I7"></a>偷罗遮。<a id="a-I8"></a>问颇有比丘偷铜钱。<a id="a-I9"></a>犯波罗夷耶。<a id="a-IA"></a>答有。<a id="a-IB"></a>若迦梨仙直二十铜钱。<a id="a-IC"></a>若有比丘破仓取谷。<a id="a-ID"></a>当取初方便。<a id="a-IE"></a>若满波罗夷。<a id="a-IF"></a>不满偷罗遮。<a id="a-IG"></a>若比丘取众多物。<a id="a-IH"></a>波罗夷。</p>
  <p id="aII">问颇有比丘取金像。<a id="a-IJ"></a>不犯波罗夷耶答有。<a id="a-IK"></a>若不直五钱。<a id="a-IL"></a>偷罗遮。<a id="a-IM"></a>金鬘亦如是。<a id="a-IN"></a>问颇有比丘取水器。<a id="a-IO"></a>犯波罗夷耶。<a id="a-IP"></a>答有若直五钱。<a id="a-IQ"></a>若比丘取金金未坏相当数直。<a id="a-IR"></a>若满波罗夷。<a id="a-IS"></a>不满偷罗遮。<a id="a-IT"></a>若比丘贷物言不贷故妄语。<a id="a-IU"></a>波夜提。<a id="a-IV"></a>不还偷罗遮。<a id="a-IW"></a>若比丘受他寄索时言不受故妄语。<a id="a-IX"></a>波夜提。<a id="a-IY"></a>物离本处。<a id="a-IZ"></a>满波罗夷。<a id="a-Ia"></a>若主听。<a id="a-Ib"></a>偷罗遮。<a id="a-Ic"></a>若比丘取迦梨仙。<a id="a-Id"></a>若满犯波罗夷。<a id="a-Ie"></a>不满偷罗遮。<a id="a-If"></a>若比丘取减五钱物。<a id="a-Ig"></a>偷罗遮。<a id="a-Ih"></a>贼住偷盗。<a id="a-Ii"></a>犯突吉罗。<a id="a-Ij"></a>若经羯磨白二白四羯磨者。<a id="a-Ik"></a>犯本犯戒人偷盗。<a id="a-Il"></a>突吉罗。<a id="a-Im"></a>学戒人偷盗。<a id="a-In"></a>突吉罗。<a id="a-Io"></a>本不和合人偷盗。<a id="a-Ip"></a>犯突吉罗。<a id="a-Iq"></a>云何离处若物在本处移着余处。<a id="a-Ir"></a>问颇有比丘。<a id="a-Is"></a>白四羯磨受具足戒。<a id="a-It"></a>四波罗夷中一一不犯而非比丘耶。<a id="a-Iu"></a>答生二根。<a id="a-Iv"></a>问第二波罗夷事竟。</p>
  <p id="aIw">问若比丘咒术仙药咒他作畜生而杀犯波罗夷颇有比丘杀母。<a id="a-Ix"></a>不犯波罗夷不得逆罪耶。<a id="a-Iy"></a>答有。<a id="a-Iz"></a>欲杀余人而杀母。<a id="a-J0"></a>犯偷罗遮。<a id="a-J1"></a>欲杀母。<a id="a-J2"></a>而杀他。<a id="a-J3"></a>偷罗遮。<a id="a-J4"></a>二人没水中欲杀此人而杀彼人。<a id="a-J5"></a>犯偷罗遮。<a id="a-J6"></a>欲杀凡夫而杀阿罗汉。<a id="a-J7"></a>偷罗遮。<a id="a-J8"></a>不得逆罪。<a id="a-J9"></a>欲杀阿罗汉而杀凡夫。<a id="a-JA"></a>偷罗遮。<a id="a-JB"></a>欲杀阿罗汉而杀阿罗汉。<a id="a-JC"></a>犯波罗夷。<a id="a-JD"></a>得逆罪。<a id="a-JE"></a>若比丘堕胎得波罗夷。<a id="a-JF"></a>问余母人堕胎。<a id="a-JG"></a>余母人取饮。<a id="a-JH"></a>后生儿余女人养杀何等母。<a id="a-JI"></a>得波罗夷得逆罪耶。<a id="a-JJ"></a>答堕胎者欲出家时。<a id="a-JK"></a>当问何者谓养者。</p>
  <p id="aJL">问颇有比丘堕畜生胎。<a id="a-JM"></a>犯波罗夷耶。<a id="a-JN"></a>答有。<a id="a-JO"></a>谓畜生怀人胎者。</p>
  <p id="aJP">问若比丘堕人胎。<a id="a-JQ"></a>不犯波罗夷耶。<a id="a-JR"></a>答有。<a id="a-JS"></a>谓人怀畜生胎者。<a id="a-JT"></a>若使人高处掷下入水火等。<a id="a-JU"></a>当得安隐。<a id="a-JV"></a>彼即自掷入水火等死者。<a id="a-JW"></a>得波罗夷。<a id="a-JX"></a>欲杀母而杀父。<a id="a-JY"></a>偷罗遮。<a id="a-JZ"></a>不得逆罪。<a id="a-Ja"></a>欲杀父而杀母。<a id="a-Jb"></a>得偷罗遮。<a id="a-Jc"></a>第三波罗夷。</p>
  <p id="aJd">若比丘言。<a id="a-Je"></a>我于四沙门果退。<a id="a-Jf"></a>波罗夷。<a id="a-Jg"></a>我已得复失不说沙门果。<a id="a-Jh"></a>偷罗遮。<a id="a-Ji"></a>若言得四沙门果而失。<a id="a-Jj"></a>犯波罗夷。<a id="a-Jk"></a>若言我是学人意在工巧。<a id="a-Jl"></a>偷罗遮。<a id="a-Jm"></a>若三沙门果中说一一果。<a id="a-Jn"></a>犯波罗夷。<a id="a-Jo"></a>若言我无所有无贪欲嗔恚。<a id="a-Jp"></a>犯波罗夷。<a id="a-Jq"></a>于今是最后生。<a id="a-Jr"></a>犯波罗夷。<a id="a-Js"></a>如我相似余人。<a id="a-Jt"></a>问言。<a id="a-Ju"></a>有何相似。<a id="a-Jv"></a>答言。<a id="a-Jw"></a>得圣法。<a id="a-Jx"></a>犯波罗夷。<a id="a-Jy"></a>若比丘到居士家言。<a id="a-Jz"></a>谁语汝我是阿罗汉不实语故。<a id="a-K0"></a>偷罗遮。<a id="a-K1"></a>比丘到居士家言。<a id="a-K2"></a>汝得大利。<a id="a-K3"></a>我出入汝家。<a id="a-K4"></a>彼问言。<a id="a-K5"></a>长老。<a id="a-K6"></a>有何等利。<a id="a-K7"></a>答自说圣法。<a id="a-K8"></a>得波罗夷。<a id="a-K9"></a>若比丘语施主。<a id="a-KA"></a>受用汝房者。<a id="a-KB"></a>是阿罗汉。<a id="a-KC"></a>我非阿罗汉。<a id="a-KD"></a>犯偷罗遮。<a id="a-KE"></a>如是衣钵荐席卧具等。<a id="a-KF"></a>偷罗遮。<a id="a-KG"></a>若比丘言。<a id="a-KH"></a>某处敷种种卧具者。<a id="a-KI"></a>彼比丘是须陀洹。<a id="a-KJ"></a>乃至阿罗汉。<a id="a-KK"></a>我亦在彼波罗夷。<a id="a-KL"></a>若比丘言。<a id="a-KM"></a>我不堕地狱饿鬼畜生。<a id="a-KN"></a>偷罗遮。<a id="a-KO"></a>若说四沙门果。<a id="a-KP"></a>犯波罗夷。<a id="a-KQ"></a>若比丘言我已离结使烦恼。<a id="a-KR"></a>波罗夷。<a id="a-KS"></a>比丘言于声闻所得我已得。<a id="a-KT"></a>波罗夷。<a id="a-KU"></a>我修五根。<a id="a-KV"></a>波罗夷。<a id="a-KW"></a>五力七觉八道亦如是。<a id="a-KX"></a>我于初禅退。<a id="a-KY"></a>波罗夷。<a id="a-KZ"></a>乃至次第逆顺修禅亦如是。<a id="a-Ka"></a>某卧处起初禅不与觉道支相应。<a id="a-Kb"></a>偷罗遮。<a id="a-Kc"></a>欲作经语而说圣法。<a id="a-Kd"></a>偷罗遮。<a id="a-Ke"></a>我于施无所有。<a id="a-Kf"></a>偷罗遮。<a id="a-Kg"></a>我是佛。<a id="a-Kh"></a>偷罗遮。<a id="a-Ki"></a>我是天人师。<a id="a-Kj"></a>偷罗遮。<a id="a-Kk"></a>我是毗婆尸佛弟子。<a id="a-Kl"></a>波罗夷。<a id="a-Km"></a>我得果波罗夷。<a id="a-Kn"></a>于聋所说过人法。<a id="a-Ko"></a>偷罗遮。<a id="a-Kp"></a>哑人所聋哑人所入定人所说。<a id="a-Kq"></a>偷罗遮。<a id="a-Kr"></a>先犯戒人说过人法。<a id="a-Ks"></a>突吉罗。<a id="a-Kt"></a>学戒人贼住本不和合人等。<a id="a-Ku"></a>说过人法亦如是。<a id="a-Kv"></a>我修慈悲喜舍故妄语。<a id="a-Kw"></a>波罗夷。<a id="a-Kx"></a>手印标相。<a id="a-Ky"></a>偷罗遮。<a id="a-Kz"></a>说四波罗夷竟。</p>
 </body>
</html>