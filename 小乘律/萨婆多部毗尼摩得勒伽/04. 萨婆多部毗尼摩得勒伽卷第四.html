<!doctype html>
<html id="z3IBVBAs3" data-ver="1507">
 <head>
  <meta charset="utf-8">
  <meta author="僧伽跋摩">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">萨婆多部毗尼摩得勒伽卷第四</h1>
  <p id="a2">有居士担肉行为鸟所夺。<a id="a-3"></a>比丘乞食。<a id="a-4"></a>彼肉堕比丘钵中。<a id="a-5"></a>居士见钵中有肉。<a id="a-6"></a>语比丘言。<a id="a-7"></a>汝是恶比丘恶沙门。<a id="a-8"></a>我肉乌所夺。<a id="a-9"></a>今在汝钵中。<a id="a-A"></a>比丘自念。<a id="a-B"></a>我是恶比丘恶沙门。<a id="a-C"></a>我当往作淫去。<a id="a-D"></a>彼即作淫作已生悔。<a id="a-E"></a>乃至佛言。<a id="a-F"></a>前不犯后犯。<a id="a-G"></a>有比丘母狗前小便。<a id="a-H"></a>彼母狗即来含比丘男根。<a id="a-I"></a>比丘寻急拔出。<a id="a-J"></a>即生疑悔。<a id="a-K"></a>乃至佛言。<a id="a-L"></a>不犯波罗夷。<a id="a-M"></a>不得母狗前小便。<a id="a-N"></a>若欲小便。<a id="a-O"></a>应驱令去。<a id="a-P"></a>若不驱者。<a id="a-Q"></a>当更余处去。</p>
  <p id="aR">有比丘经行野干女来亲近比丘。<a id="a-S"></a>比丘知是母野干。<a id="a-T"></a>意起染污心。<a id="a-U"></a>即以衣裹取母野干。<a id="a-V"></a>以口啮之。<a id="a-W"></a>即生恐怖疑悔心。<a id="a-X"></a>乃至佛言。<a id="a-Y"></a>不犯波罗夷。<a id="a-Z"></a>犯偷罗遮。</p>
  <p id="aa">有比丘独住阿练若处。<a id="a-b"></a>紧那罗女来捉比丘。<a id="a-c"></a>掷着深山中已便去。<a id="a-d"></a>比丘心闷失。<a id="a-e"></a>相还得稣已离是处去。<a id="a-f"></a>彼生疑悔。<a id="a-g"></a>乃至佛言。<a id="a-h"></a>如是恐怖处比丘不应住。</p>
  <p id="ai">比丘裸形渡水。<a id="a-j"></a>鱼含男根。<a id="a-k"></a>即便拔出。<a id="a-l"></a>寻生疑悔。<a id="a-m"></a>乃至佛言。<a id="a-n"></a>比丘不得裸形渡水。</p>
  <p id="ao">有女人裸形障内小便。<a id="a-p"></a>比丘视见女根起染污心。<a id="a-q"></a>即以男根刺障内。<a id="a-r"></a>与女根相近。<a id="a-s"></a>即生疑悔。<a id="a-t"></a>乃至佛言。<a id="a-u"></a>不犯波罗夷。<a id="a-v"></a>犯偷罗遮。</p>
  <p id="aw">佛住舍卫国。<a id="a-x"></a>有一比丘食已房前经行。<a id="a-y"></a>彼经行已。<a id="a-z"></a>敷尼师檀。<a id="a-10"></a>一处结加趺坐坐禅。<a id="a-11"></a>天时大热睡眠。<a id="a-12"></a>眠中涅槃僧脱去。<a id="a-13"></a>男根起有女人取薪。<a id="a-14"></a>展转至比丘所。<a id="a-15"></a>见比丘如是眠。<a id="a-16"></a>见已生染污心。<a id="a-17"></a>即就作淫。<a id="a-18"></a>作淫已去。<a id="a-19"></a>比丘觉已彼母人语比丘言。<a id="a-1A"></a>阿阇梨当知。<a id="a-1B"></a>我家在某处。<a id="a-1C"></a>若更欲得者。<a id="a-1D"></a>来至我家。<a id="a-1E"></a>比丘即生疑悔。<a id="a-1F"></a>乃至佛言。<a id="a-1G"></a>汝比丘受乐不。<a id="a-1H"></a>答言不受乐。<a id="a-1I"></a>自今以去不得独在空处睡眠。<a id="a-1J"></a>眠者突吉罗。</p>
  <p id="a1K">佛住婆耆陀国波罗给林树。<a id="a-1L"></a>尔时有一比丘。<a id="a-1M"></a>在阿练若处住如前说。<a id="a-1N"></a>女人取草因缘如前说。<a id="a-1O"></a>有五因缘男根起。<a id="a-1P"></a>一谓淫。<a id="a-1Q"></a>二谓风。<a id="a-1R"></a>三谓大便。<a id="a-1S"></a>四谓小便。<a id="a-1T"></a>五谓虫螫。<a id="a-1U"></a>凡夫及未离欲具五离欲具四。</p>
  <p id="a1V">佛住王舍城。<a id="a-1W"></a>有一比丘。<a id="a-1X"></a>患淫病。<a id="a-1Y"></a>彼闻耆婆所说使母人口含男根。<a id="a-1Z"></a>便得差。<a id="a-1a"></a>即作是念。<a id="a-1b"></a>佛言。<a id="a-1c"></a>听病服药。<a id="a-1d"></a>比丘即使女人口含男根。<a id="a-1e"></a>病即得差。<a id="a-1f"></a>寻生疑悔。<a id="a-1g"></a>乃至佛言。<a id="a-1h"></a>入则波罗夷。</p>
  <p id="a1i">婆楼国淫女家有一贼。<a id="a-1j"></a>常恼乱人众。<a id="a-1k"></a>王民语王某处淫女家藏贼。<a id="a-1l"></a>王即唤淫女问汝家实有贼无贼耶。<a id="a-1m"></a>答言无贼。<a id="a-1n"></a>王言。<a id="a-1o"></a>若汝家得贼者。<a id="a-1p"></a>与汝大罪。<a id="a-1q"></a>司者于淫女家。<a id="a-1r"></a>即捉得贼。<a id="a-1s"></a>王即嗔淫女。<a id="a-1t"></a>王语使者。<a id="a-1u"></a>捉是淫女。<a id="a-1v"></a>拔脚跟筋。<a id="a-1w"></a>拔已弃着旷野中。<a id="a-1x"></a>使人如王教作。<a id="a-1y"></a>乃至着旷野中。<a id="a-1z"></a>比丘往至彼处。<a id="a-20"></a>见是女人。<a id="a-21"></a>即起染污心。<a id="a-22"></a>欲共作淫。<a id="a-23"></a>彼即起坐语比丘言。<a id="a-24"></a>与我水饮。<a id="a-25"></a>比丘即取水与。<a id="a-26"></a>女人饮水已。<a id="a-27"></a>作是言。<a id="a-28"></a>此是不净身。<a id="a-29"></a>何足为贪。<a id="a-2A"></a>过此夜已。<a id="a-2B"></a>女亲属等来看此女。<a id="a-2C"></a>比丘见诸人来起立一面。<a id="a-2D"></a>彼女向诸亲等。<a id="a-2E"></a>说我不死者。<a id="a-2F"></a>由是比丘力故。<a id="a-2G"></a>诸人即语是比丘言。<a id="a-2H"></a>有所须者来取。<a id="a-2I"></a>比丘寻生疑悔。<a id="a-2J"></a>乃至佛言。<a id="a-2K"></a>不犯波罗夷。<a id="a-2L"></a>犯偷罗遮。</p>
  <p id="a2M">有比丘行牛群中。<a id="a-2N"></a>有大恶牛。<a id="a-2O"></a>来触比丘。<a id="a-2P"></a>倒女人上寻生疑悔。<a id="a-2Q"></a>乃至佛言。<a id="a-2R"></a>不犯。<a id="a-2S"></a>行时当自防护。</p>
  <p id="a2T">有比丘堕井。<a id="a-2U"></a>女人先落井中。<a id="a-2V"></a>女人抱比丘颈。<a id="a-2W"></a>井上人以绳牵比丘出。<a id="a-2X"></a>见女人抱比丘颈。<a id="a-2Y"></a>诸人问言。<a id="a-2Z"></a>此母人何处来。<a id="a-2a"></a>比丘答言。<a id="a-2b"></a>先落井中抱我颈出。<a id="a-2c"></a>即生疑悔。<a id="a-2d"></a>乃至佛言。<a id="a-2e"></a>不犯。<a id="a-2f"></a>当好作意已看井。</p>
  <p id="a2g">比丘行乞食。<a id="a-2h"></a>入小巷中。<a id="a-2i"></a>比丘入女人出根处相触。<a id="a-2j"></a>即生疑悔。<a id="a-2k"></a>乃至佛言。<a id="a-2l"></a>不犯。<a id="a-2m"></a>先应作意。<a id="a-2n"></a>入聚落乞食。</p>
  <p id="a2o">有比丘共女人乘船渡水。<a id="a-2p"></a>船便翻没。<a id="a-2q"></a>女人抱比丘颈。<a id="a-2r"></a>渡水至岸。<a id="a-2s"></a>寻生疑悔。<a id="a-2t"></a>乃至佛言。<a id="a-2u"></a>不犯。<a id="a-2v"></a>先当思量。<a id="a-2w"></a>然后当渡。</p>
  <p id="a2x">有一男子作女人威仪。<a id="a-2y"></a>诣比丘尼所。<a id="a-2z"></a>阿梨耶度我出家。<a id="a-30"></a>诸比丘尼不观察筹量。<a id="a-31"></a>便与出家。<a id="a-32"></a>此男子夜时摩触诸比丘尼。<a id="a-33"></a>诸比丘尼即生疑悔。<a id="a-34"></a>乃至佛言。<a id="a-35"></a>不犯当好观察思量。<a id="a-36"></a>然后度人。</p>
  <p id="a37">偷罗难陀。<a id="a-38"></a>弃胎因缘。<a id="a-39"></a>此中应广说。<a id="a-3A"></a>乃至佛言。<a id="a-3B"></a>比丘尼不得弃胎弃胎者。<a id="a-3C"></a>犯偷罗遮。</p>
  <p id="a3D">拔陀罗比丘尼。<a id="a-3E"></a>此中应广说。<a id="a-3F"></a>乃至佛言。<a id="a-3G"></a>汝拔陀罗受乐不。<a id="a-3H"></a>答言。<a id="a-3I"></a>世尊不受乐。<a id="a-3J"></a>如炽然利剑。<a id="a-3K"></a>乃至佛言。<a id="a-3L"></a>汝宿业果报。<a id="a-3M"></a>得是身根少分强捉者不犯。</p>
  <p id="a3N">修阇多比丘尼为弊恶人所捉。<a id="a-3O"></a>掩覆其口。<a id="a-3P"></a>将入旷野中。<a id="a-3Q"></a>污已舍去。<a id="a-3R"></a>此比丘尼还所住处。<a id="a-3S"></a>诸比丘尼驱出不容。<a id="a-3T"></a>彼答言。<a id="a-3U"></a>我不受乐。<a id="a-3V"></a>诸人问言。<a id="a-3W"></a>云何不受乐弊恶人将汝至旷野中污汝。<a id="a-3X"></a>已便去。<a id="a-3Y"></a>以是因缘。<a id="a-3Z"></a>诸比丘尼向诸比丘说。<a id="a-3a"></a>诸比丘向佛广说。<a id="a-3b"></a>佛问。<a id="a-3c"></a>汝受乐不。<a id="a-3d"></a>答言不受乐。<a id="a-3e"></a>展转身掉手掉臂不能得脱。<a id="a-3f"></a>佛言。<a id="a-3g"></a>诸比丘当知。<a id="a-3h"></a>此是宿业报。<a id="a-3i"></a>报得女身。<a id="a-3j"></a>身根少分展转者力捉。<a id="a-3k"></a>掉臂者力捉。<a id="a-3l"></a>力捉者不犯。</p>
  <p id="a3m">檀尼比丘尼入舍卫城乞食如前说。<a id="a-3n"></a>乃至佛言。<a id="a-3o"></a>汝受乐不。<a id="a-3p"></a>答言不受乐。<a id="a-3q"></a>我以啼哭大唤。<a id="a-3r"></a>复言。<a id="a-3s"></a>莫捉我。<a id="a-3t"></a>乃至佛言。<a id="a-3u"></a>力捉者不犯。</p>
  <p id="a3v">罗咤比丘尼入舍卫城乞食广说如前。<a id="a-3w"></a>诸比丘语是比丘尼。<a id="a-3x"></a>汝受乐不。<a id="a-3y"></a>答言不受乐。<a id="a-3z"></a>汝往问阿梨难陀去。<a id="a-40"></a>尊者难陀广问是事。<a id="a-41"></a>此尼敬彼故。<a id="a-42"></a>不说。<a id="a-43"></a>难陀呵责此比丘尼。<a id="a-44"></a>是比丘尼自念。<a id="a-45"></a>何用如是受生。<a id="a-46"></a>我当以瓶系颈没水取死。<a id="a-47"></a>即便作绳系瓶连颈没深水中。<a id="a-48"></a>绳不坚断出没水中。<a id="a-49"></a>弊恶人见入水挽出。<a id="a-4A"></a>倒悬去水。<a id="a-4B"></a>还得稣息。<a id="a-4C"></a>即共作淫。<a id="a-4D"></a>诸比丘尼求觅到彼。<a id="a-4E"></a>见彼作淫。<a id="a-4F"></a>诸比丘尼语此尼言。<a id="a-4G"></a>汝本不受乐。<a id="a-4H"></a>今复不受乐耶。<a id="a-4I"></a>乃至佛言。<a id="a-4J"></a>汝受乐不。<a id="a-4K"></a>答言不受乐。<a id="a-4L"></a>我展转如前说。<a id="a-4M"></a>乃至力捉者不犯(一竟)</p>
  <p id="a4N">盗事。</p>
  <p id="a4O">佛住王舍城。<a id="a-4P"></a>尔时达腻迦陶家子忧愁疑悔。<a id="a-4Q"></a>作是念未制戒时。<a id="a-4R"></a>初作罪不犯。<a id="a-4S"></a>我盗取众多木。<a id="a-4T"></a>不知何者为初。<a id="a-4U"></a>佛语诸比丘。<a id="a-4V"></a>我未制戒时。<a id="a-4W"></a>达腻迦作罪。<a id="a-4X"></a>一切不犯。</p>
  <p id="a4Y">有比丘阿练若处。<a id="a-4Z"></a>他所摄物不摄想取。<a id="a-4a"></a>便生疑悔。<a id="a-4b"></a>乃至佛言他摄他摄想取犯波罗夷。<a id="a-4c"></a>疑取波罗夷。<a id="a-4d"></a>他所摄不摄想取。<a id="a-4e"></a>偷罗遮。<a id="a-4f"></a>不摄不摄想取不犯。</p>
  <p id="a4g">有比丘乞饭取余物。<a id="a-4h"></a>乃至佛言。<a id="a-4i"></a>不犯波罗夷。<a id="a-4j"></a>犯偷罗遮。<a id="a-4k"></a>如乞饭乞麨。<a id="a-4l"></a>乞鸠楼摩。<a id="a-4m"></a>乞鱼乞肉乞佉陀尼取余物。<a id="a-4n"></a>一切皆犯偷罗遮。</p>
  <p id="a4o">有比丘先不请受食。<a id="a-4p"></a>即生疑悔。<a id="a-4q"></a>乃至佛言。<a id="a-4r"></a>不犯波罗夷犯突吉罗。</p>
  <p id="a4s">俱萨罗国众僧分食共住。<a id="a-4t"></a>比丘入聚落彼有二共行弟子。<a id="a-4u"></a>弟子各为师请食。<a id="a-4v"></a>得食已出自相谓言。<a id="a-4w"></a>汝亦取我亦取。<a id="a-4x"></a>不知谁是不与取。<a id="a-4y"></a>我等犯波罗夷耶。<a id="a-4z"></a>佛言。<a id="a-50"></a>不犯。<a id="a-51"></a>请食时应相语。</p>
  <p id="a52">俱萨罗国众僧分食比丘入聚落。<a id="a-53"></a>彼所爱伴为其取食。<a id="a-54"></a>彼还已语言。<a id="a-55"></a>我为汝取食。<a id="a-56"></a>彼答言。<a id="a-57"></a>我不使汝请食。<a id="a-58"></a>寻生疑悔。<a id="a-59"></a>乃至佛言。<a id="a-5A"></a>他不语不应为取食。</p>
  <p id="a5B">俱萨罗国众僧分食有比丘病。<a id="a-5C"></a>看病比丘为病比丘请食。<a id="a-5D"></a>得食已。<a id="a-5E"></a>比丘命终。<a id="a-5F"></a>此食当云何。<a id="a-5G"></a>佛言。<a id="a-5H"></a>若先命终后取食者。<a id="a-5I"></a>应还本处。<a id="a-5J"></a>若先取已后命终者。<a id="a-5K"></a>如余财物。</p>
  <p id="a5L">有比丘语比丘言。<a id="a-5M"></a>长老。<a id="a-5N"></a>共作偷去来。<a id="a-5O"></a>即便共去。<a id="a-5P"></a>至道中。<a id="a-5Q"></a>自生惭愧。<a id="a-5R"></a>我作不可耶。<a id="a-5S"></a>于正法中出家而作此事。<a id="a-5T"></a>即便退还。<a id="a-5U"></a>彼生疑悔。<a id="a-5V"></a>乃至佛言。<a id="a-5W"></a>不犯波罗夷。<a id="a-5X"></a>犯突吉罗。</p>
  <p id="a5Y">有比丘语比丘。<a id="a-5Z"></a>长老。<a id="a-5a"></a>共作偷去来。<a id="a-5b"></a>即便共去。<a id="a-5c"></a>半道悔还乃至佛言。<a id="a-5d"></a>不犯波罗夷。<a id="a-5e"></a>犯突吉罗。<a id="a-5f"></a>有比丘语比丘言。<a id="a-5g"></a>作偷去来。<a id="a-5h"></a>乃至生悔。<a id="a-5i"></a>便作是念。<a id="a-5j"></a>我若不去者。<a id="a-5k"></a>当夺我命。<a id="a-5l"></a>我当共去。<a id="a-5m"></a>不偷不受。<a id="a-5n"></a>彼即共往。<a id="a-5o"></a>不偷不受。<a id="a-5p"></a>乃至佛言。<a id="a-5q"></a>不犯。</p>
  <p id="a5r">有比丘语比丘。<a id="a-5s"></a>共汝作偷去来。<a id="a-5t"></a>即便共去。<a id="a-5u"></a>半守道半作事。<a id="a-5v"></a>守道者便作是念。<a id="a-5w"></a>我等不取不犯耶。<a id="a-5x"></a>以是因缘。<a id="a-5y"></a>向诸比丘说。<a id="a-5z"></a>诸比丘闻已。<a id="a-60"></a>向佛广说。<a id="a-61"></a>佛言。<a id="a-62"></a>若满事。<a id="a-63"></a>波罗夷。<a id="a-64"></a>不满者偷罗遮。</p>
  <p id="a65">有比丘语比丘言。<a id="a-66"></a>共作偷去来。<a id="a-67"></a>即便共去。<a id="a-68"></a>得便自取。<a id="a-69"></a>彼或有得者或不得者。<a id="a-6A"></a>若不得者。<a id="a-6B"></a>即生疑悔。<a id="a-6C"></a>乃至佛言。<a id="a-6D"></a>不犯波罗夷。<a id="a-6E"></a>犯偷罗遮。<a id="a-6F"></a>有诸贼施比丘衣。<a id="a-6G"></a>比丘疑故不敢取。<a id="a-6H"></a>乃至佛言。<a id="a-6I"></a>作施主意取。</p>
  <p id="a6J">有比丘共行弟子贼所捉。<a id="a-6K"></a>彼盗将来便生疑悔。<a id="a-6L"></a>乃至佛言。<a id="a-6M"></a>若属彼已将来事满波罗夷。<a id="a-6N"></a>不满偷罗遮。<a id="a-6O"></a>界内亦如是。</p>
  <p id="a6P">有比丘为贼所捉。<a id="a-6Q"></a>而自逃走。<a id="a-6R"></a>便生疑悔。<a id="a-6S"></a>乃至佛言。<a id="a-6T"></a>自逃走不犯。</p>
  <p id="a6U">比丘有物欲度关税处。<a id="a-6V"></a>便作是念。<a id="a-6W"></a>我若度税物者。<a id="a-6X"></a>当犯波罗夷。<a id="a-6Y"></a>我此物施与母施与父。<a id="a-6Z"></a>施与兄弟姊妹等。<a id="a-6a"></a>施与和上阿阇梨。<a id="a-6b"></a>施与支提施与众僧。<a id="a-6c"></a>度税处者。<a id="a-6d"></a>犯偷罗遮空中度不犯。</p>
  <p id="a6e">有比丘借坐床后发心。<a id="a-6f"></a>不欲还。<a id="a-6g"></a>便生疑悔。<a id="a-6h"></a>乃至佛言。<a id="a-6i"></a>不犯波罗夷。<a id="a-6j"></a>犯偷罗遮。</p>
  <p id="a6k">有比丘借经。<a id="a-6l"></a>广说如前。<a id="a-6m"></a>有比丘偷衣。<a id="a-6n"></a>开发衣时衣中有无价物。<a id="a-6o"></a>即生疑悔。<a id="a-6p"></a>乃至佛言。<a id="a-6q"></a>当数衣价犯。</p>
  <p id="a6r">有贼偷酒持至阿练若处。<a id="a-6s"></a>中有已饮者。<a id="a-6t"></a>未饮者藏着阿练若处已去。<a id="a-6u"></a>有比丘到彼坐禅。<a id="a-6v"></a>见是酒已。<a id="a-6w"></a>语余人言。<a id="a-6x"></a>持是酒去。<a id="a-6y"></a>着寺中用作苦酒。<a id="a-6z"></a>即持着寺中。<a id="a-70"></a>诸贼渴乏还觅酒不得。<a id="a-71"></a>问诸比丘言。<a id="a-72"></a>汝等不取我酒耶。<a id="a-73"></a>比丘答言取。<a id="a-74"></a>诸贼语比丘言。<a id="a-75"></a>汝等是贼中之贼也。<a id="a-76"></a>偷我等酒。<a id="a-77"></a>比丘寻生疑悔。<a id="a-78"></a>乃至佛言。<a id="a-79"></a>不犯。<a id="a-7A"></a>当好观察。<a id="a-7B"></a>已取希望心净故不犯。<a id="a-7C"></a>肉亦如是。<a id="a-7D"></a>诸贼破城邑已逃走。<a id="a-7E"></a>恐怖入寺舍中。<a id="a-7F"></a>是诸贼等以衣施诸比丘。<a id="a-7G"></a>诸居士等围绕寺舍。<a id="a-7H"></a>即便入内。<a id="a-7I"></a>见诸比丘。<a id="a-7J"></a>捉衣居士言。<a id="a-7K"></a>此是我等衣。<a id="a-7L"></a>比丘答言。<a id="a-7M"></a>此衣贼施与我。<a id="a-7N"></a>寻生疑悔乃至佛言。<a id="a-7O"></a>不犯。<a id="a-7P"></a>贼边受衣时。<a id="a-7Q"></a>当好观察。<a id="a-7R"></a>若斗战时得衣施者应受。<a id="a-7S"></a>当以刀割截坏色已受持。<a id="a-7T"></a>若已割截坏色索者。<a id="a-7U"></a>亦应与染衣人。<a id="a-7V"></a>染衣已忘。<a id="a-7W"></a>不举入聚落。<a id="a-7X"></a>比丘至彼求觅粪扫衣。<a id="a-7Y"></a>至彼见衣持去。<a id="a-7Z"></a>彼已还见语比丘言。<a id="a-7a"></a>此是我衣莫取。<a id="a-7b"></a>比丘答言。<a id="a-7c"></a>我粪扫中得。<a id="a-7d"></a>即生疑悔。<a id="a-7e"></a>乃至佛言。<a id="a-7f"></a>不犯。<a id="a-7g"></a>以不摄受想故。<a id="a-7h"></a>当善观察已取。</p>
  <p id="a7i">居士以衣着厕外。<a id="a-7j"></a>入厕中大小便。<a id="a-7k"></a>比丘觅粪扫衣。<a id="a-7l"></a>到彼处见已持去。<a id="a-7m"></a>居士出见语言。<a id="a-7n"></a>此是我衣。<a id="a-7o"></a>乃至佛言。<a id="a-7p"></a>不犯当好观察已取。</p>
  <p id="a7q">比丘去只桓不远。<a id="a-7r"></a>有田夫作田。<a id="a-7s"></a>脱衣着地已作。<a id="a-7t"></a>比丘觅粪扫衣。<a id="a-7u"></a>至彼见已持去。<a id="a-7v"></a>田夫见比丘取衣语言。<a id="a-7w"></a>此是我衣莫持去。<a id="a-7x"></a>比丘不闻为持去。<a id="a-7y"></a>田夫急追夺取。<a id="a-7z"></a>语比丘言。<a id="a-80"></a>汝不与取。<a id="a-81"></a>比丘答言。<a id="a-82"></a>我粪扫衣取。<a id="a-83"></a>便生疑悔。<a id="a-84"></a>乃至佛言。<a id="a-85"></a>不犯。<a id="a-86"></a>当好观察已取。</p>
  <p id="a87">有居士闻诸沙门释子衣堕地者便取去。<a id="a-88"></a>是长者以八迦梨仙。<a id="a-89"></a>着衣中裹埋粪扫中。<a id="a-8A"></a>出少许令现已去。<a id="a-8B"></a>比丘求粪扫衣。<a id="a-8C"></a>至彼处见已便取。<a id="a-8D"></a>长者语比丘言。<a id="a-8E"></a>大德。<a id="a-8F"></a>莫取我衣。<a id="a-8G"></a>比丘言。<a id="a-8H"></a>我粪扫中得。<a id="a-8I"></a>长者答比丘言。<a id="a-8J"></a>我闻释子衣堕地者便取。<a id="a-8K"></a>以是故。<a id="a-8L"></a>我着彼处耳。<a id="a-8M"></a>即生疑悔。<a id="a-8N"></a>乃至佛言。<a id="a-8O"></a>不犯。<a id="a-8P"></a>当善观察已取。</p>
  <p id="a8Q">有诸童子脱衣着地已共戏。<a id="a-8R"></a>戏已忘不取衣。<a id="a-8S"></a>各各还家。<a id="a-8T"></a>比丘求粪扫衣。<a id="a-8U"></a>至彼见此衣已。<a id="a-8V"></a>便取去。<a id="a-8W"></a>有一女来觅此衣见比丘持去。<a id="a-8X"></a>语比丘言。<a id="a-8Y"></a>大德。<a id="a-8Z"></a>莫取是衣去。<a id="a-8a"></a>比丘答言。<a id="a-8b"></a>我粪扫中得。<a id="a-8c"></a>女人答言。<a id="a-8d"></a>此是我儿衣。<a id="a-8e"></a>儿出外戏忘不持去。<a id="a-8f"></a>比丘答言。<a id="a-8g"></a>若是汝衣者便持去。<a id="a-8h"></a>寻生疑悔。<a id="a-8i"></a>乃至佛言。<a id="a-8j"></a>当善观察已取。</p>
  <p id="a8k">有比丘藏粪扫衣已。<a id="a-8l"></a>入舍卫城乞食。<a id="a-8m"></a>有一比丘。<a id="a-8n"></a>求粪扫衣。<a id="a-8o"></a>至彼处见已。<a id="a-8p"></a>便取持去。<a id="a-8q"></a>就水浣之。<a id="a-8r"></a>彼比丘乞食已出。<a id="a-8s"></a>至本衣处。<a id="a-8t"></a>见比丘浣已粪扫衣。<a id="a-8u"></a>即语言。<a id="a-8v"></a>长老。<a id="a-8w"></a>汝犯波罗夷。<a id="a-8x"></a>即答言。<a id="a-8y"></a>何因犯波罗夷耶。<a id="a-8z"></a>此比丘言。<a id="a-90"></a>汝偷我粪扫衣。<a id="a-91"></a>彼比丘言。<a id="a-92"></a>我不作摄受想取。<a id="a-93"></a>乃至佛言。<a id="a-94"></a>善观察已取。</p>
  <p id="a95">有比丘畜不净粪扫衣。<a id="a-96"></a>诸天呵责。<a id="a-97"></a>及金刚力士亦呵责。<a id="a-98"></a>佛语比丘。<a id="a-99"></a>不得畜不净所污粪扫衣。<a id="a-9A"></a>畜者犯突吉罗。<a id="a-9B"></a>若得粪扫衣当好浣治。<a id="a-9C"></a>令净好缝好染已受持。</p>
  <p id="a9D">有比丘取守墓中粪扫衣为旃陀罗呵责。<a id="a-9E"></a>我等欲取此衣。<a id="a-9F"></a>彼已持去。<a id="a-9G"></a>乃至佛言。<a id="a-9H"></a>有守墓中衣不得取。<a id="a-9I"></a>取者犯偷罗遮。</p>
  <p id="a9J">去冢间不远。<a id="a-9K"></a>有天祠。<a id="a-9L"></a>祠中有祀祠人。<a id="a-9M"></a>衣风飘堕落冢间。<a id="a-9N"></a>比丘求粪扫衣。<a id="a-9O"></a>至彼见已持去。<a id="a-9P"></a>祠中人出见已。<a id="a-9Q"></a>语比丘言。<a id="a-9R"></a>此是我等衣。<a id="a-9S"></a>莫持去。<a id="a-9T"></a>我等衣风飘来堕此处。<a id="a-9U"></a>比丘言。<a id="a-9V"></a>是汝衣者取去。<a id="a-9W"></a>乃至当善观察已取。</p>
  <p id="a9X">有居士请佛及僧于舍食。<a id="a-9Y"></a>比丘僧往佛住请食分。<a id="a-9Z"></a>尔时给孤独长者子只桓中戏。<a id="a-9a"></a>贼来入寺捉儿将去。<a id="a-9b"></a>有比丘闻已。<a id="a-9c"></a>便作是念。<a id="a-9d"></a>我当以咒术力。<a id="a-9e"></a>化作四种兵众。<a id="a-9f"></a>追逐彼贼。<a id="a-9g"></a>贼见怖畏。<a id="a-9h"></a>放置儿去。<a id="a-9i"></a>诸比丘闻已。<a id="a-9j"></a>语是比丘言。<a id="a-9k"></a>汝犯波罗夷。<a id="a-9l"></a>即生悔念。<a id="a-9m"></a>乃至佛言。<a id="a-9n"></a>汝云何救是小儿。<a id="a-9o"></a>比丘答言。<a id="a-9p"></a>我作咒术。<a id="a-9q"></a>佛言。<a id="a-9r"></a>不犯。</p>
  <p id="a9s">俱裟罗国众僧分衣。<a id="a-9t"></a>是中有比丘入聚落。<a id="a-9u"></a>此比丘有二近住弟子。<a id="a-9v"></a>俱取衣分。<a id="a-9w"></a>取已出外。<a id="a-9x"></a>自相谓言。<a id="a-9y"></a>汝与和上取分耶。<a id="a-9z"></a>答言取。<a id="a-A0"></a>二俱不知谁是分谁是非分。<a id="a-A1"></a>谁犯波罗夷。<a id="a-A2"></a>谁不犯波罗夷。<a id="a-A3"></a>乃至佛言。<a id="a-A4"></a>不犯。<a id="a-A5"></a>取时应当相语。</p>
  <p id="aA6">俱萨罗国众僧分衣中有比丘入聚落。<a id="a-A7"></a>彼有同伴为取衣分。<a id="a-A8"></a>行比丘还已语言。<a id="a-A9"></a>我为汝取衣分。<a id="a-AA"></a>行比丘言。<a id="a-AB"></a>我不使汝取衣分。<a id="a-AC"></a>即生疑悔。<a id="a-AD"></a>乃至佛言。<a id="a-AE"></a>不犯波罗夷。<a id="a-AF"></a>若不语不应取。<a id="a-AG"></a>分取者突吉罗。</p>
  <p id="aAH">俱萨罗国众僧分衣中有比丘病。<a id="a-AI"></a>看病比丘为取衣分。<a id="a-AJ"></a>病比丘命终。<a id="a-AK"></a>不知当云何。<a id="a-AL"></a>乃至佛言。<a id="a-AM"></a>若先命终后取者。<a id="a-AN"></a>还与本处。<a id="a-AO"></a>若先取后命终者。<a id="a-AP"></a>如余衣物。</p>
  <p id="aAQ">有居士犁比丘田。<a id="a-AR"></a>比丘往到彼。<a id="a-AS"></a>语居士言。<a id="a-AT"></a>与我分。<a id="a-AU"></a>若不与我分者莫犁。<a id="a-AV"></a>居士逆比丘意犁不止。<a id="a-AW"></a>比丘自身掷犁上。<a id="a-AX"></a>居士放犁已。<a id="a-AY"></a>呵责毁訾。<a id="a-AZ"></a>云何沙门释子而作是事。<a id="a-Aa"></a>寻生疑悔。<a id="a-Ab"></a>乃至佛言。<a id="a-Ac"></a>不犯。<a id="a-Ad"></a>比丘不应如是自苦身。</p>
  <p id="aAe">有比丘语比丘言。<a id="a-Af"></a>长老。<a id="a-Ag"></a>共偷支提物去来。<a id="a-Ah"></a>当不得罪。<a id="a-Ai"></a>乃至佛言。<a id="a-Aj"></a>若有护支提者。<a id="a-Ak"></a>数直满波罗夷。</p>
  <p id="aAl">旧住比丘为众僧故。<a id="a-Am"></a>使人犁田。<a id="a-An"></a>比畔有居士田。<a id="a-Ao"></a>比丘亦使人犁此田。<a id="a-Ap"></a>居士见比丘犁此田。<a id="a-Aq"></a>语比丘言。<a id="a-Ar"></a>莫犁此田。<a id="a-As"></a>此非众僧田。<a id="a-At"></a>比丘言。<a id="a-Au"></a>谁证知。<a id="a-Av"></a>居士答言。<a id="a-Aw"></a>非人证知。<a id="a-Ax"></a>当使非人自言。<a id="a-Ay"></a>此居士祠祀鬼神已。<a id="a-Az"></a>自誓地中自然证出。<a id="a-B0"></a>比丘寻弃犁具。<a id="a-B1"></a>居士便即还去。<a id="a-B2"></a>比丘取证埋藏已更犁。<a id="a-B3"></a>居士还见比丘犁。<a id="a-B4"></a>语比丘。<a id="a-B5"></a>何以故犁。<a id="a-B6"></a>汝得波罗夷罪。<a id="a-B7"></a>即生疑悔。<a id="a-B8"></a>乃至佛言。<a id="a-B9"></a>若满直波罗夷。</p>
  <p id="aBA">有比丘不与取居士果木。<a id="a-BB"></a>乃至佛言。<a id="a-BC"></a>满波罗夷。<a id="a-BD"></a>果亦如是。</p>
  <p id="aBE">有比丘经行处生树。<a id="a-BF"></a>乌鹊树上作巢。<a id="a-BG"></a>比丘取用作薪。<a id="a-BH"></a>乌作声。<a id="a-BI"></a>精舍闹乱。<a id="a-BJ"></a>乃至佛问阿难。<a id="a-BK"></a>阿难广说上事。<a id="a-BL"></a>乃至佛言。<a id="a-BM"></a>不应取乌鹊巢。<a id="a-BN"></a>取者突吉罗。<a id="a-BO"></a>若取用煮染因缘亦如是。</p>
  <p id="aBP">佛住舍卫国。<a id="a-BQ"></a>一居士有萝卜园。<a id="a-BR"></a>比丘往彼索。<a id="a-BS"></a>与我萝卜根。<a id="a-BT"></a>居士答言。<a id="a-BU"></a>与我直。<a id="a-BV"></a>比丘言无直。<a id="a-BW"></a>云何与。<a id="a-BX"></a>居士言。<a id="a-BY"></a>若不与我直者。<a id="a-BZ"></a>我当云何活。<a id="a-Ba"></a>比丘言。<a id="a-Bb"></a>不与少许耶。<a id="a-Bc"></a>答言不与。<a id="a-Bd"></a>比丘即以咒术枯杀萝卜。<a id="a-Be"></a>寻即生悔。<a id="a-Bf"></a>乃至佛言。<a id="a-Bg"></a>不犯波罗夷。<a id="a-Bh"></a>犯偷罗遮。</p>
  <p id="aBi">如萝卜园香园叶园花园果园亦如是。<a id="a-Bj"></a>马啖草。<a id="a-Bk"></a>比丘手把草在马前行。<a id="a-Bl"></a>马便随逐去。<a id="a-Bm"></a>比丘动身欲盗心。<a id="a-Bn"></a>寻即生悔。<a id="a-Bo"></a>乃至佛言。<a id="a-Bp"></a>不犯波罗夷。<a id="a-Bq"></a>犯偷罗遮。</p>
  <p id="aBr">有比丘共商客来至俱娑罗国。<a id="a-Bs"></a>至崄难处。<a id="a-Bt"></a>商客乘马。<a id="a-Bu"></a>比丘步行。<a id="a-Bv"></a>商客语比丘。<a id="a-Bw"></a>此崄难处当乘马。<a id="a-Bx"></a>速出此难。<a id="a-By"></a>比丘即骑马。<a id="a-Bz"></a>骑马已发心欲盗。<a id="a-C0"></a>便即生悔。<a id="a-C1"></a>乃至佛言。<a id="a-C2"></a>不犯波罗夷。<a id="a-C3"></a>犯偷罗遮。</p>
  <p id="aC4">有比丘乘船渡水。<a id="a-C5"></a>船中有金发心欲盗。<a id="a-C6"></a>寻即生悔。<a id="a-C7"></a>乃至佛言。<a id="a-C8"></a>不犯波罗夷。<a id="a-C9"></a>犯偷罗遮。</p>
  <p id="aCA">有商客船中载金渡水。<a id="a-CB"></a>船即覆没金箧逐水流去。<a id="a-CC"></a>诸比丘下流洗浴。<a id="a-CD"></a>见是箧流来。<a id="a-CE"></a>便取是箧。<a id="a-CF"></a>诸商人言。<a id="a-CG"></a>莫取此箧。<a id="a-CH"></a>是我等物。<a id="a-CI"></a>比丘答言。<a id="a-CJ"></a>我水中得。<a id="a-CK"></a>商客言。<a id="a-CL"></a>我等乘船渡水。<a id="a-CM"></a>船即覆没箧随流去。<a id="a-CN"></a>比丘寻即生悔。<a id="a-CO"></a>乃至佛言。<a id="a-CP"></a>不犯。</p>
  <p id="aCQ">共住比丘盗心取四方僧物。<a id="a-CR"></a>度与余寺。<a id="a-CS"></a>寻便生悔。<a id="a-CT"></a>乃至佛言。<a id="a-CU"></a>不犯波罗夷犯突吉罗。</p>
  <p id="aCV">诸贼偷牛入阿练若处。<a id="a-CW"></a>系置便去。<a id="a-CX"></a>诸比丘往至彼处。<a id="a-CY"></a>见已即解放。<a id="a-CZ"></a>便即生悔。<a id="a-Ca"></a>乃至佛言。<a id="a-Cb"></a>不犯波罗夷。<a id="a-Cc"></a>犯突吉罗。</p>
  <p id="aCd">舍卫国诸居士从天祠乞愿。<a id="a-Ce"></a>愿即称意。<a id="a-Cf"></a>以白氎施与彼祠。<a id="a-Cg"></a>迦罗难陀因往到彼。<a id="a-Ch"></a>即取此衣。<a id="a-Ci"></a>诸比丘言。<a id="a-Cj"></a>汝是偷。<a id="a-Ck"></a>答言。<a id="a-Cl"></a>云何偷。<a id="a-Cm"></a>汝不与取。<a id="a-Cn"></a>便即生悔。<a id="a-Co"></a>乃至佛言。<a id="a-Cp"></a>不犯波罗夷。<a id="a-Cq"></a>犯偷罗遮。<a id="a-Cr"></a>毗耶离祠祀亦如前说。<a id="a-Cs"></a>彼以金鬘系天额已去。<a id="a-Ct"></a>迦罗难陀取。<a id="a-Cu"></a>因缘如前说。</p>
  <p id="aCv">有众多女人渡水。<a id="a-Cw"></a>衣服璎珞着此岸上。<a id="a-Cx"></a>渡物至彼还来取物。<a id="a-Cy"></a>或有水中浴者猕猴见已。<a id="a-Cz"></a>下树取此璎珞去。<a id="a-D0"></a>诸女人还不见璎珞。<a id="a-D1"></a>猕猴树上便掷放地。<a id="a-D2"></a>诸比丘去是不远。<a id="a-D3"></a>经行见是璎珞。<a id="a-D4"></a>便取持来还诸女人。<a id="a-D5"></a>诸女人言。<a id="a-D6"></a>我等璎珞汝等所取诸比丘答言。<a id="a-D7"></a>我等不取。<a id="a-D8"></a>猕猴因缘如前说。<a id="a-D9"></a>乃至佛言。<a id="a-DA"></a>不犯。</p>
  <p id="aDB">有众多比丘在一寺中住。<a id="a-DC"></a>有鼠从穴出。<a id="a-DD"></a>取诸食果。<a id="a-DE"></a>藏着穴中。<a id="a-DF"></a>诸比丘见是鼠从穴出便作是念。<a id="a-DG"></a>此鼠取我等食着穴中。<a id="a-DH"></a>比丘即破此穴。<a id="a-DI"></a>取诸食等。<a id="a-DJ"></a>示诸比丘。<a id="a-DK"></a>此鼠偷我等食。<a id="a-DL"></a>置此穴中。<a id="a-DM"></a>诸比丘语是比丘。<a id="a-DN"></a>汝得波罗夷。<a id="a-DO"></a>乃至佛言不犯比丘不应取鼠穴中食等。</p>
  <p id="aDP">有鼠取诸饮食。<a id="a-DQ"></a>着比丘床下。<a id="a-DR"></a>比丘晨朝嚼杨枝已取此食啖。<a id="a-DS"></a>诸比丘语是比丘。<a id="a-DT"></a>汝亦不乞食。<a id="a-DU"></a>何处得是食啖。<a id="a-DV"></a>比丘答言鼠取食因缘如前说。<a id="a-DW"></a>诸比丘言。<a id="a-DX"></a>汝不与取犯波罗夷。<a id="a-DY"></a>乃至佛言。<a id="a-DZ"></a>此鼠是比丘父。<a id="a-Da"></a>爱子故取食与子。<a id="a-Db"></a>不犯。</p>
  <p id="aDc">猎者逐鹿。<a id="a-Dd"></a>鹿走入寺。<a id="a-De"></a>猎者言。<a id="a-Df"></a>还我鹿来。<a id="a-Dg"></a>比丘答言。<a id="a-Dh"></a>已入寺中。<a id="a-Di"></a>那得还汝。<a id="a-Dj"></a>彼即舍去。<a id="a-Dk"></a>诸比丘即生疑悔。<a id="a-Dl"></a>乃至佛言。<a id="a-Dm"></a>不犯。</p>
  <p id="aDn">猎者射鹿因缘如前说。<a id="a-Do"></a>复有猎者。<a id="a-Dp"></a>以毒箭射鹿。<a id="a-Dq"></a>鹿走入寺。<a id="a-Dr"></a>猎者言。<a id="a-Ds"></a>此鹿已中毒箭。<a id="a-Dt"></a>当更射杀。<a id="a-Du"></a>汝等避箭。<a id="a-Dv"></a>诸比丘不避箭。<a id="a-Dw"></a>彼等呵责已去。<a id="a-Dx"></a>后鹿命终诸比丘不知当云何。<a id="a-Dy"></a>乃至佛言。<a id="a-Dz"></a>应还猎主。</p>
  <p id="aE0">诸比丘坏诸猎网。<a id="a-E1"></a>犯偷罗遮。<a id="a-E2"></a>悲愍心坏。<a id="a-E3"></a>突吉罗。<a id="a-E4"></a>鸟网亦如是。<a id="a-E5"></a>坏狱亦如是。</p>
  <p id="aE6">有比丘取狂人衣。<a id="a-E7"></a>彼见已语言。<a id="a-E8"></a>莫担去。<a id="a-E9"></a>比丘答言。<a id="a-EA"></a>后当还汝。<a id="a-EB"></a>寻生疑悔。<a id="a-EC"></a>乃至佛言。<a id="a-ED"></a>不犯波罗夷。<a id="a-EE"></a>犯偷罗遮。</p>
  <p id="aEF">有比丘多贷店肆物。<a id="a-EG"></a>后主索发心不欲还。<a id="a-EH"></a>寻即生悔。<a id="a-EI"></a>乃至佛言。<a id="a-EJ"></a>不犯波罗夷。<a id="a-EK"></a>犯偷罗遮。</p>
  <p id="aEL">有病比丘欲饮浆。<a id="a-EM"></a>亦欲施僧。<a id="a-EN"></a>语弟子言。<a id="a-EO"></a>办浆施僧及自饮。<a id="a-EP"></a>病比丘与诸弟子直。<a id="a-EQ"></a>诸人言。<a id="a-ER"></a>我等不用浆。<a id="a-ES"></a>但独与病者饮物者当分。<a id="a-ET"></a>便即行事。<a id="a-EU"></a>寻即生悔。<a id="a-EV"></a>乃至佛言。<a id="a-EW"></a>不犯波罗夷。<a id="a-EX"></a>犯偷罗遮。<a id="a-EY"></a>苏毗罗浆亦如是。</p>
  <p id="aEZ">有比丘病多有不净物。<a id="a-Ea"></a>语诸弟子。<a id="a-Eb"></a>我命终后。<a id="a-Ec"></a>僧当分我物。<a id="a-Ed"></a>语诸弟子言。<a id="a-Ee"></a>与我饼食。<a id="a-Ef"></a>彼荒惧合饼与食。<a id="a-Eg"></a>食已身重。<a id="a-Eh"></a>即便令终。<a id="a-Ei"></a>众僧殡送已。<a id="a-Ej"></a>语是弟子言。<a id="a-Ek"></a>担是物来。<a id="a-El"></a>众僧当分弟子求觅不得。<a id="a-Em"></a>众僧索物不得已。<a id="a-En"></a>便各起去。<a id="a-Eo"></a>无常比丘后野干破腹食之。<a id="a-Ep"></a>不净物出现。<a id="a-Eq"></a>有比丘至彼处观尸。<a id="a-Er"></a>见不净物担来与僧。<a id="a-Es"></a>寻即生悔。<a id="a-Et"></a>乃至佛言。<a id="a-Eu"></a>不犯。</p>
  <p id="aEv">又复病比丘多有田宅。<a id="a-Ew"></a>语诸弟子。<a id="a-Ex"></a>唤诸比丘来。<a id="a-Ey"></a>当以此物布施众僧。<a id="a-Ez"></a>及支提人别布施。<a id="a-F0"></a>彼看病比丘便作是念。<a id="a-F1"></a>当施僧支提人别施者。<a id="a-F2"></a>我等不得。<a id="a-F3"></a>便不唤僧及诸比丘。<a id="a-F4"></a>病比丘即便命终。<a id="a-F5"></a>寻生悔心。<a id="a-F6"></a>乃至佛言。<a id="a-F7"></a>不犯。<a id="a-F8"></a>看病人不应违。<a id="a-F9"></a>病人意如病人。<a id="a-FA"></a>使应当随意。<a id="a-FB"></a>或有病人。<a id="a-FC"></a>亦随看病人意。<a id="a-FD"></a>复有比丘病。<a id="a-FE"></a>诸弟子唤诸比丘。<a id="a-FF"></a>亦如前说。</p>
  <p id="aFG">舍卫国商客乘船入海。<a id="a-FH"></a>海龙捉船。<a id="a-FI"></a>于中或有称天者称树神等者。<a id="a-FJ"></a>中有优婆塞。<a id="a-FK"></a>语诸人等。<a id="a-FL"></a>当称目犍连。<a id="a-FM"></a>目犍连念我等者。<a id="a-FN"></a>安隐得渡。<a id="a-FO"></a>彼即忆念目犍连。<a id="a-FP"></a>目犍连即入禅定。<a id="a-FQ"></a>化作金翅鸟王。<a id="a-FR"></a>在船头立。<a id="a-FS"></a>龙见已怖畏放去。<a id="a-FT"></a>商人安隐得至舍卫国。<a id="a-FU"></a>在诸比丘前。<a id="a-FV"></a>赞叹目犍连。<a id="a-FW"></a>我等安隐至此。<a id="a-FX"></a>皆是目犍连力。<a id="a-FY"></a>诸比丘问言。<a id="a-FZ"></a>何因力耶。<a id="a-Fa"></a>商人广说前事。<a id="a-Fb"></a>诸比丘语目犍连。<a id="a-Fc"></a>汝犯波罗夷。<a id="a-Fd"></a>目犍连言。<a id="a-Fe"></a>以何事犯波罗夷。<a id="a-Ff"></a>诸比丘言。<a id="a-Fg"></a>汝夺龙船。<a id="a-Fh"></a>寻生疑悔。<a id="a-Fi"></a>乃至佛问。<a id="a-Fj"></a>汝以何心救。<a id="a-Fk"></a>答言。<a id="a-Fl"></a>神足力。<a id="a-Fm"></a>神足力故不犯。</p>
  <p id="aFn">舍卫国商客步道至他国。<a id="a-Fo"></a>到险难处贼所围绕中有称天等者。<a id="a-Fp"></a>中有优婆塞。<a id="a-Fq"></a>是目犍连檀越即称目犍连名。<a id="a-Fr"></a>目犍连入禅定。<a id="a-Fs"></a>化作四种兵在前。<a id="a-Ft"></a>诸贼恐怖舍去。<a id="a-Fu"></a>诸商客安隐至舍卫国。<a id="a-Fv"></a>因缘如前说。</p>
  <p id="aFw">鱼因缘广说。<a id="a-Fx"></a>亦如是。</p>
  <p id="aFy">鏂钵难陀释子自恣已游行诸寺。<a id="a-Fz"></a>诸比丘何处自恣僧得几许物。<a id="a-G0"></a>诸比丘见来。<a id="a-G1"></a>即迎接彼以软语问讯。<a id="a-G2"></a>诸比丘已坐。<a id="a-G3"></a>问诸比丘言。<a id="a-G4"></a>僧得物布施不。<a id="a-G5"></a>答言得。<a id="a-G6"></a>担来放前。<a id="a-G7"></a>诸比丘即前持来着前。<a id="a-G8"></a>着前已分上座。<a id="a-G9"></a>得分捉立。<a id="a-GA"></a>彼语上座。<a id="a-GB"></a>未可去。</p>
  <p id="aGC">鏂钵难陀能种种说法。<a id="a-GD"></a>即为上座随宜说法。<a id="a-GE"></a>上座即以衣施。<a id="a-GF"></a>第二第三上座亦如是。<a id="a-GG"></a>彼得众多衣已。<a id="a-GH"></a>担入只桓中。<a id="a-GI"></a>语诸比丘。<a id="a-GJ"></a>我今多得衣施。<a id="a-GK"></a>诸比丘问。<a id="a-GL"></a>何处得。<a id="a-GM"></a>因缘如前说。<a id="a-GN"></a>诸比丘言。<a id="a-GO"></a>此是未曾起因缘。<a id="a-GP"></a>乃至佛言。<a id="a-GQ"></a>若比丘余处安居。<a id="a-GR"></a>余处取衣分。<a id="a-GS"></a>突吉罗。</p>
  <p id="aGT">长老阿难有一共行弟子。<a id="a-GU"></a>精进持行。<a id="a-GV"></a>有一檀越。<a id="a-GW"></a>有二子居士病。<a id="a-GX"></a>阿难弟子往彼问讯。<a id="a-GY"></a>阿难弟子取居士户钥与一子。<a id="a-GZ"></a>第二者无所得。<a id="a-Ga"></a>不得者往语尊者阿难。<a id="a-Gb"></a>阿难即嗔弟子。<a id="a-Gc"></a>阿难弟子使五百弟子忏悔和上。<a id="a-Gd"></a>诸弟子言。<a id="a-Ge"></a>云何忏悔。<a id="a-Gf"></a>答言。<a id="a-Gg"></a>汝等将诸童子童女。<a id="a-Gh"></a>往至和上所。<a id="a-Gi"></a>和上当与汝等说法。<a id="a-Gj"></a>说法已置诸童子便去。<a id="a-Gk"></a>童子必当啼唤。<a id="a-Gl"></a>和上必当言。<a id="a-Gm"></a>将诸童子去。<a id="a-Gn"></a>汝等当答。<a id="a-Go"></a>若听弟子某甲忏悔者。<a id="a-Gp"></a>我当将去。<a id="a-Gq"></a>彼即如教敕。<a id="a-Gr"></a>便为说法。<a id="a-Gs"></a>说法已置诸童子去。<a id="a-Gt"></a>阿难言。<a id="a-Gu"></a>将诸童子去。<a id="a-Gv"></a>即答言。<a id="a-Gw"></a>若听弟子忏悔者我当将去。<a id="a-Gx"></a>阿难即受忏悔。<a id="a-Gy"></a>教弟子作突吉罗忏悔。</p>
  <p id="aGz">有比丘有大威德商客所请。<a id="a-H0"></a>若有所须者来取。<a id="a-H1"></a>彼比丘有弟子。<a id="a-H2"></a>作是念。<a id="a-H3"></a>商客数数来请和上。<a id="a-H4"></a>我当往试之。<a id="a-H5"></a>为实为虚。<a id="a-H6"></a>即往彼言。<a id="a-H7"></a>和上须酥即出酥与。<a id="a-H8"></a>商客复作是语。<a id="a-H9"></a>须羹者来取。<a id="a-HA"></a>答言善。<a id="a-HB"></a>比丘即持酥去。<a id="a-HC"></a>以少许着羹中与和上食。<a id="a-HD"></a>或着豆中。<a id="a-HE"></a>如是种种用。<a id="a-HF"></a>后商客至比丘所白言。<a id="a-HG"></a>大德。<a id="a-HH"></a>先遣信来取酥。<a id="a-HI"></a>今何以不更来取耶。<a id="a-HJ"></a>师问弟子言。<a id="a-HK"></a>汝从商客取酥不。<a id="a-HL"></a>彼答言取。<a id="a-HM"></a>师言。<a id="a-HN"></a>汝犯波罗夷。<a id="a-HO"></a>弟子言。<a id="a-HP"></a>商客请和上。<a id="a-HQ"></a>我以试彼故往取。<a id="a-HR"></a>还与和上食。<a id="a-HS"></a>即生疑悔。<a id="a-HT"></a>乃至佛言。<a id="a-HU"></a>应白和上已取(二竟)</p>
  <p id="aHV">佛住跋耆国娑罗双树间婆求河边。<a id="a-HW"></a>诸比丘作念言。<a id="a-HX"></a>佛未结戒。<a id="a-HY"></a>先作罪不犯。<a id="a-HZ"></a>我等杀众多人。<a id="a-Ha"></a>不知何者为先。<a id="a-Hb"></a>乃至佛言。<a id="a-Hc"></a>婆求河边未结戒时。<a id="a-Hd"></a>一切不犯。</p>
  <p id="aHe">有比丘人作非人想杀。<a id="a-Hf"></a>寻生疑悔。<a id="a-Hg"></a>乃至佛言。<a id="a-Hh"></a>人非人想杀。<a id="a-Hi"></a>波罗夷。<a id="a-Hj"></a>疑波罗夷。<a id="a-Hk"></a>非人人想杀。<a id="a-Hl"></a>偷罗遮。<a id="a-Hm"></a>非人非人想杀。<a id="a-Hn"></a>偷罗遮。<a id="a-Ho"></a>疑杀。<a id="a-Hp"></a>偷罗遮。</p>
  <p id="aHq">有比丘长病。<a id="a-Hr"></a>何用是生活。<a id="a-Hs"></a>即往至同行比丘所语言。<a id="a-Ht"></a>借我刀来。<a id="a-Hu"></a>彼问言用作何等。<a id="a-Hv"></a>答言。<a id="a-Hw"></a>但与我来。<a id="a-Hx"></a>即便与之。<a id="a-Hy"></a>即持入房内。<a id="a-Hz"></a>闭户上床坐。<a id="a-I0"></a>即自截头手捉刀而死。<a id="a-I1"></a>二三日不见出。<a id="a-I2"></a>借刀比丘开户看见。<a id="a-I3"></a>自截头捉刀而死。<a id="a-I4"></a>寻即生悔。<a id="a-I5"></a>此比丘命终由我与刀。<a id="a-I6"></a>若不与刀便即不死。<a id="a-I7"></a>乃至佛言。<a id="a-I8"></a>不犯。<a id="a-I9"></a>不得不思量与病人刀。</p>
  <p id="aIA">有比丘往至檀越家。<a id="a-IB"></a>主人妇语比丘言。<a id="a-IC"></a>共我作淫来。<a id="a-ID"></a>比丘答言。<a id="a-IE"></a>汝夫妒恶。<a id="a-IF"></a>妇答言。<a id="a-IG"></a>我能使不妒恶。<a id="a-IH"></a>即便药杀。<a id="a-II"></a>后比丘复往其家。<a id="a-IJ"></a>妇言。<a id="a-IK"></a>共我作淫来。<a id="a-IL"></a>比丘言。<a id="a-IM"></a>姊妹莫作是语共作淫耶。<a id="a-IN"></a>我等修梵行人。<a id="a-IO"></a>彼答言。<a id="a-IP"></a>方作是语。<a id="a-IQ"></a>我修梵行耶。<a id="a-IR"></a>我已杀夫。<a id="a-IS"></a>比丘言。<a id="a-IT"></a>我教汝杀耶。<a id="a-IU"></a>母人言。<a id="a-IV"></a>我闻汝言汝夫妒恶。<a id="a-IW"></a>我便已杀。<a id="a-IX"></a>寻即生悔。<a id="a-IY"></a>乃至佛言。<a id="a-IZ"></a>不犯。</p>
  <p id="aIa">有比丘杀意打他命终。<a id="a-Ib"></a>波罗夷。<a id="a-Ic"></a>不死。<a id="a-Id"></a>偷罗遮。<a id="a-Ie"></a>若骨折若腰曲。<a id="a-If"></a>偷罗遮。</p>
  <p id="aIg">有比丘母人怀妊作方便欲杀母。<a id="a-Ih"></a>母死波罗夷。<a id="a-Ii"></a>儿死偷罗遮。<a id="a-Ij"></a>俱欲杀俱死。<a id="a-Ik"></a>俱波罗夷。<a id="a-Il"></a>俱不死。<a id="a-Im"></a>俱偷罗遮。</p>
  <p id="aIn">有比丘堕胎方便。<a id="a-Io"></a>胎死波罗夷。<a id="a-Ip"></a>母死偷罗遮。<a id="a-Iq"></a>俱死俱不死如前说。</p>
  <p id="aIr">人死已咒术力更生杀。<a id="a-Is"></a>偷罗遮。</p>
  <p id="aIt">有比丘为众僧作苏毗罗浆。<a id="a-Iu"></a>众多比丘饮已命终。<a id="a-Iv"></a>寻即生悔。<a id="a-Iw"></a>乃至佛言不犯。<a id="a-Ix"></a>二比丘共作伴一人得病。<a id="a-Iy"></a>语伴言。<a id="a-Iz"></a>与我作苏毗罗浆。<a id="a-J0"></a>饮已当差。<a id="a-J1"></a>广说如毗尼。</p>
  <p id="aJ2">有婆罗门疽病。<a id="a-J3"></a>往至比丘所言。<a id="a-J4"></a>大德我得苏毗罗浆饮已当差比丘答言。<a id="a-J5"></a>汝婆罗门邪见人。<a id="a-J6"></a>云何饮苏毗罗浆。<a id="a-J7"></a>彼答言。<a id="a-J8"></a>我先病得苏毗罗浆饮已得差。<a id="a-J9"></a>比丘寻与苏毗罗浆。<a id="a-JA"></a>饮已命终寻即生悔。<a id="a-JB"></a>乃至佛言。<a id="a-JC"></a>不犯。</p>
  <p id="aJD">有比丘到旷野中观死尸。<a id="a-JE"></a>见一人以木从下道入竖着地。<a id="a-JF"></a>彼语比丘言。<a id="a-JG"></a>大德。<a id="a-JH"></a>与我苏毗罗浆饮当得差。<a id="a-JI"></a>比丘即与苏毗罗浆饮。<a id="a-JJ"></a>饮已命终。<a id="a-JK"></a>寻即生悔。<a id="a-JL"></a>乃至佛言。<a id="a-JM"></a>不犯。<a id="a-JN"></a>比丘尼与五百贼苏毗罗浆饮。<a id="a-JO"></a>诸贼饮已命终。<a id="a-JP"></a>广说如毗尼。</p>
  <p id="aJQ">有比丘旷野中作僧坊。<a id="a-JR"></a>比丘手中塼落打比丘命终。<a id="a-JS"></a>寻即生悔。<a id="a-JT"></a>乃至佛言。<a id="a-JU"></a>不犯。<a id="a-JV"></a>当好用意捉塼。</p>
  <p id="aJW">有旷野中众僧作房。<a id="a-JX"></a>垒壁上斫塼。<a id="a-JY"></a>如前说。</p>
  <p id="aJZ">有旷野中作浴室。<a id="a-Ja"></a>如前说。<a id="a-Jb"></a>作阶道亦如是旷野中作浴室。<a id="a-Jc"></a>诸比丘各以囊襆担土落比丘上命终。<a id="a-Jd"></a>寻即生悔。<a id="a-Je"></a>乃至佛言。<a id="a-Jf"></a>不犯。<a id="a-Jg"></a>当好用意。</p>
  <p id="aJh">佛住王舍城。<a id="a-Ji"></a>比丘山下坐禅。<a id="a-Jj"></a>山上有比丘。<a id="a-Jk"></a>推石堕比丘上。<a id="a-Jl"></a>便即命终。<a id="a-Jm"></a>寻生疑悔。<a id="a-Jn"></a>乃至佛言。<a id="a-Jo"></a>不犯。<a id="a-Jp"></a>当好用意。</p>
  <p id="aJq">有比丘牛群中行。<a id="a-Jr"></a>有一特牛。<a id="a-Js"></a>逐比丘。<a id="a-Jt"></a>比丘走倒小儿上。<a id="a-Ju"></a>小儿即死。<a id="a-Jv"></a>寻生疑悔。<a id="a-Jw"></a>乃至佛言。<a id="a-Jx"></a>不犯。<a id="a-Jy"></a>当好用意牛群中行。</p>
  <p id="aJz">有比丘长病患腰脊曲厌生投坑自杀。<a id="a-K0"></a>下有野干食死尸。<a id="a-K1"></a>比丘堕上野干即死。<a id="a-K2"></a>比丘腰脊得直。<a id="a-K3"></a>寻即生悔。<a id="a-K4"></a>乃至佛言。<a id="a-K5"></a>不犯。<a id="a-K6"></a>比丘不应作是。</p>
  <p id="aK7">有比丘坐床上。<a id="a-K8"></a>弟子言起。<a id="a-K9"></a>彼答言。<a id="a-KA"></a>长老。<a id="a-KB"></a>莫使我起。<a id="a-KC"></a>强使令起。<a id="a-KD"></a>起便命终。<a id="a-KE"></a>寻即生悔。<a id="a-KF"></a>乃至佛言。<a id="a-KG"></a>不犯波罗夷。<a id="a-KH"></a>犯偷罗遮。</p>
  <p id="aKI">有比丘欲舍狂人命故打死者。<a id="a-KJ"></a>波罗夷。<a id="a-KK"></a>不死偷罗遮。</p>
  <p id="aKL">有比丘长病。<a id="a-KM"></a>看病人厌语病比丘。<a id="a-KN"></a>我不复看汝。<a id="a-KO"></a>作是念不看当速死。<a id="a-KP"></a>不看故命终。<a id="a-KQ"></a>寻即生悔。<a id="a-KR"></a>乃至佛言。<a id="a-KS"></a>不犯波罗夷。<a id="a-KT"></a>犯偷罗遮。</p>
  <p id="aKU">有比丘多有财物得重病。<a id="a-KV"></a>看病人作是念。<a id="a-KW"></a>我不看者当速死。<a id="a-KX"></a>此物众僧共分。<a id="a-KY"></a>比丘不看故。<a id="a-KZ"></a>即便命终。<a id="a-Ka"></a>寻生疑悔。<a id="a-Kb"></a>乃至佛言。<a id="a-Kc"></a>不犯波罗夷。<a id="a-Kd"></a>犯偷罗遮。</p>
  <p id="aKe">有比丘食不消腹胀卷眠。<a id="a-Kf"></a>看病者言。<a id="a-Kg"></a>舒身。<a id="a-Kh"></a>病比丘言。<a id="a-Ki"></a>莫舒我身。<a id="a-Kj"></a>舒身当死。<a id="a-Kk"></a>强使舒身。<a id="a-Kl"></a>即便命终。<a id="a-Km"></a>寻即生悔。<a id="a-Kn"></a>乃至佛言。<a id="a-Ko"></a>不犯波罗夷。<a id="a-Kp"></a>犯偷罗遮。<a id="a-Kq"></a>痈未熟便破。<a id="a-Kr"></a>即命终。<a id="a-Ks"></a>犯偷罗遮。<a id="a-Kt"></a>破熟痈不犯。<a id="a-Ku"></a>比丘尼亦如是。</p>
  <p id="aKv">有比丘病。<a id="a-Kw"></a>应须随病食。<a id="a-Kx"></a>看病人不与随病食。<a id="a-Ky"></a>即便命终。<a id="a-Kz"></a>犯偷罗遮。<a id="a-L0"></a>与随病食命终不犯。<a id="a-L1"></a>有比丘看病不与随病药。<a id="a-L2"></a>如前说。</p>
  <p id="aL3">有比丘病语看病人。<a id="a-L4"></a>出我着房外。<a id="a-L5"></a>洗浴我已。<a id="a-L6"></a>还内我。<a id="a-L7"></a>即如其教。<a id="a-L8"></a>出便命终。<a id="a-L9"></a>一切不犯。</p>
  <p id="aLA">有比丘床上坐睡。<a id="a-LB"></a>有比丘见已触彼。<a id="a-LC"></a>彼即命终。<a id="a-LD"></a>乃至佛言。<a id="a-LE"></a>不犯。</p>
  <p id="aLF">有一时刀风起。<a id="a-LG"></a>禅镇水浇广说如毗尼。</p>
  <p id="aLH">有一居士新熟物。<a id="a-LI"></a>先施僧已。<a id="a-LJ"></a>然后自食。<a id="a-LK"></a>有一阿练若比丘。<a id="a-LL"></a>到彼居士舍。<a id="a-LM"></a>居士作是言。<a id="a-LN"></a>我不复与僧。<a id="a-LO"></a>当与是阿练若比丘。<a id="a-LP"></a>有比丘语诸比丘彼居士常先施僧新熟已自食。<a id="a-LQ"></a>今不来施者。<a id="a-LR"></a>与是阿练若去。<a id="a-LS"></a>众僧言。<a id="a-LT"></a>唤彼阿练若比丘来。<a id="a-LU"></a>即便唤来。<a id="a-LV"></a>诸比丘语言。<a id="a-LW"></a>某居士常先施僧新熟已。<a id="a-LX"></a>自食。<a id="a-LY"></a>汝何以断截耶。<a id="a-LZ"></a>答言。<a id="a-La"></a>大德。<a id="a-Lb"></a>我不断截。<a id="a-Lc"></a>诸比丘语是比丘。<a id="a-Ld"></a>将阿练若比丘着坑中。<a id="a-Le"></a>彼即命终。<a id="a-Lf"></a>乃至佛言。<a id="a-Lg"></a>不犯波罗夷。<a id="a-Lh"></a>犯偷罗遮。</p>
  <p id="aLi">有居士欲布施比丘自恣衣。<a id="a-Lj"></a>有阿练若比丘。<a id="a-Lk"></a>入出其舍。<a id="a-Ll"></a>如前说。<a id="a-Lm"></a>乃至诸比丘言。<a id="a-Ln"></a>以木押踝便即命终。<a id="a-Lo"></a>乃至佛言。<a id="a-Lp"></a>犯偷罗遮。</p>
  <p id="aLq">有比丘乞食。<a id="a-Lr"></a>在门阃上立。<a id="a-Ls"></a>边有一木倚着壁。<a id="a-Lt"></a>比丘衣触倒地。<a id="a-Lu"></a>押小儿上即死。<a id="a-Lv"></a>乃至佛言。<a id="a-Lw"></a>不犯当好作意乞食。</p>
  <p id="aLx">有一婆罗门晨朝祀祠中庭坐。<a id="a-Ly"></a>比丘入乞食。<a id="a-Lz"></a>婆罗门嗔然灯已走去。<a id="a-M0"></a>即倒地命终。<a id="a-M1"></a>比丘作念。<a id="a-M2"></a>此命终由我故。<a id="a-M3"></a>乃至佛言。<a id="a-M4"></a>不犯。<a id="a-M5"></a>比丘使比丘至险难处。<a id="a-M6"></a>至彼命终。<a id="a-M7"></a>乃至佛言。<a id="a-M8"></a>犯波罗夷不死。<a id="a-M9"></a>犯偷罗遮。</p>
  <p id="aMA">佛住毗耶离。<a id="a-MB"></a>诸比丘大林中坐禅。<a id="a-MC"></a>尔时有比丘杀猕猴。<a id="a-MD"></a>诸比丘言。<a id="a-ME"></a>汝犯波罗夷。<a id="a-MF"></a>比丘言。<a id="a-MG"></a>何因缘故。<a id="a-MH"></a>答言。<a id="a-MI"></a>汝杀似人。<a id="a-MJ"></a>寻即生悔。<a id="a-MK"></a>乃至佛言。<a id="a-ML"></a>犯波夜提。</p>
  <p id="aMM">舍卫国有一居士。<a id="a-MN"></a>生儿已渐得长大出家学道。<a id="a-MO"></a>有少因缘故入聚落。<a id="a-MP"></a>有一居士母。<a id="a-MQ"></a>抱儿入屋。<a id="a-MR"></a>比丘亦入。<a id="a-MS"></a>彼母人作念。<a id="a-MT"></a>此比丘弄我以杖打比丘。<a id="a-MU"></a>比丘避杖堕小儿上。<a id="a-MV"></a>小儿即死寻即生悔。<a id="a-MW"></a>乃至佛言。<a id="a-MX"></a>不犯。<a id="a-MY"></a>比丘不应如是行。<a id="a-MZ"></a>当应一心行。</p>
  <p id="aMa">有一良师出家。<a id="a-Mb"></a>有一比丘病。<a id="a-Mc"></a>往师比丘所。<a id="a-Md"></a>欲破额出血拔刀向彼病人。<a id="a-Me"></a>病人见刀即怖死。<a id="a-Mf"></a>寻便生悔。<a id="a-Mg"></a>乃至佛言。<a id="a-Mh"></a>不犯。<a id="a-Mi"></a>比丘不应习破额。</p>
  <p id="aMj">有比丘长病。<a id="a-Mk"></a>便作是念。<a id="a-Ml"></a>何用如是生活。<a id="a-Mm"></a>我当自杀。<a id="a-Mn"></a>语看病者言。<a id="a-Mo"></a>与我绳来。<a id="a-Mp"></a>彼即与绳。<a id="a-Mq"></a>便自绞死。<a id="a-Mr"></a>乃至佛言。<a id="a-Ms"></a>不应与病人绳。</p>
  <p id="aMt">有比丘有小因缘故。<a id="a-Mu"></a>入聚落。<a id="a-Mv"></a>将治病差。<a id="a-Mw"></a>比丘为伴中道畏贼。<a id="a-Mx"></a>语病比丘使行。<a id="a-My"></a>病比丘言。<a id="a-Mz"></a>不能。<a id="a-N0"></a>不病者言。<a id="a-N1"></a>若不使行为贼所劫。<a id="a-N2"></a>病者强力使行至聚落即死。<a id="a-N3"></a>不病者言。<a id="a-N4"></a>病比丘死由我故。<a id="a-N5"></a>我若不将来不死。<a id="a-N6"></a>寻即生悔。<a id="a-N7"></a>乃至佛言。<a id="a-N8"></a>不犯。<a id="a-N9"></a>不应将病比丘作伴行(第三竟)</p>
  <p id="aNA">第四。</p>
  <p id="aNB">佛住跋耆国竹林聚落婆求河边。<a id="a-NC"></a>诸比丘作是念。<a id="a-ND"></a>未制戒前不犯。<a id="a-NE"></a>不知何者为前。<a id="a-NF"></a>乃至佛言。<a id="a-NG"></a>我未制戒前。<a id="a-NH"></a>一切不犯。</p>
  <p id="aNI">有比丘于人所非人想。<a id="a-NJ"></a>说过人法。<a id="a-NK"></a>寻即生悔。<a id="a-NL"></a>乃至佛言。<a id="a-NM"></a>于人人想。<a id="a-NN"></a>波罗夷。<a id="a-NO"></a>人非人想。<a id="a-NP"></a>波罗夷。<a id="a-NQ"></a>疑波罗夷。<a id="a-NR"></a>非人非人想。<a id="a-NS"></a>偷罗遮。<a id="a-NT"></a>非人人想。<a id="a-NU"></a>偷罗遮。<a id="a-NV"></a>疑偷罗遮。</p>
  <p id="aNW">有比丘于居士所说过人法。<a id="a-NX"></a>居士不忆念。<a id="a-NY"></a>居士问言。<a id="a-NZ"></a>大德。<a id="a-Na"></a>何所道。<a id="a-Nb"></a>比丘答言。<a id="a-Nc"></a>欲食。<a id="a-Nd"></a>寻即生悔。<a id="a-Ne"></a>乃至佛言。<a id="a-Nf"></a>犯偷罗遮。<a id="a-Ng"></a>有居士语比丘。<a id="a-Nh"></a>若阿罗汉者受四事供养。<a id="a-Ni"></a>默然受。<a id="a-Nj"></a>犯偷罗遮。</p>
  <p id="aNk">复有居士语比丘言。<a id="a-Nl"></a>若是婆罗门离恶法者。<a id="a-Nm"></a>受我供养。<a id="a-Nn"></a>若默然受。<a id="a-No"></a>偷罗遮。<a id="a-Np"></a>居士语比丘。<a id="a-Nq"></a>若是阿罗汉者。<a id="a-Nr"></a>受我食默然受。<a id="a-Ns"></a>偷罗遮。</p>
  <p id="aNt">有比丘晨朝着衣持钵入白衣舍。<a id="a-Nu"></a>居士言。<a id="a-Nv"></a>大德。<a id="a-Nw"></a>若是阿罗汉者入舍。<a id="a-Nx"></a>若默然入。<a id="a-Ny"></a>偷罗遮。<a id="a-Nz"></a>又复若阿罗汉者坐受水。<a id="a-O0"></a>受食受佉陀尼等。<a id="a-O1"></a>若非者出去。<a id="a-O2"></a>若默然受者。<a id="a-O3"></a>偷罗遮。</p>
  <p id="aO4">有比丘着衣持钵。<a id="a-O5"></a>入居士舍。<a id="a-O6"></a>居士言。<a id="a-O7"></a>大德。<a id="a-O8"></a>若是阿罗汉者。<a id="a-O9"></a>入坐受食等。<a id="a-OA"></a>如前说。<a id="a-OB"></a>比丘答言。<a id="a-OC"></a>我非阿罗汉。<a id="a-OD"></a>与我者当受。<a id="a-OE"></a>诸居士语比丘言。<a id="a-OF"></a>诸根寂静善护调伏。<a id="a-OG"></a>默然受者。<a id="a-OH"></a>偷罗遮。<a id="a-OI"></a>习学调伏语者不犯。</p>
 </body>
</html>