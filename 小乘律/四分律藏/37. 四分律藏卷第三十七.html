<!doctype html>
<html id="z3IBUylnM" data-ver="1574">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第三十七</h1>
  <h2 id="a2">第三分安居揵度法</h2>
  <p id="a3">尔时佛在舍卫国祇树给孤独园。<a id="a-4"></a>时六群比丘。<a id="a-5"></a>于一切时春夏冬人间游行。<a id="a-6"></a>时夏月天暴雨水大涨。<a id="a-7"></a>漂失衣钵坐具针筒。<a id="a-8"></a>蹈杀生草木。<a id="a-9"></a>时诸居士见皆共讥嫌。<a id="a-A"></a>沙门释子不知惭愧。<a id="a-B"></a>蹈杀生草木。<a id="a-C"></a>外自称言。<a id="a-D"></a>我知正法。<a id="a-E"></a>如是何有正法。<a id="a-F"></a>于一切时春夏冬人间游行。<a id="a-G"></a>夏天暴雨水大涨。<a id="a-H"></a>漂失衣钵坐具针筒。<a id="a-I"></a>蹈杀生草木断他命根。<a id="a-J"></a>诸外道法尚三月安居。<a id="a-K"></a>此诸释子。<a id="a-L"></a>而于一切时春夏冬人间游行。<a id="a-M"></a>天暴雨水大涨。<a id="a-N"></a>漂失衣钵坐具针筒。<a id="a-O"></a>蹈杀生草木断他命根。<a id="a-P"></a>至于虫鸟尚有巢窟。<a id="a-Q"></a>止住处。<a id="a-R"></a>沙门释子。<a id="a-S"></a>一切时春夏冬人间游行。<a id="a-T"></a>天暴雨水大涨。<a id="a-U"></a>漂失衣钵坐具针筒。<a id="a-V"></a>蹈杀生草木断他命根。<a id="a-W"></a>时诸比丘闻。<a id="a-X"></a>其中有少欲知足行头陀乐学戒知惭愧者。<a id="a-Y"></a>呵责六群比丘言。<a id="a-Z"></a>汝云何于一切时春夏冬人间游行。<a id="a-a"></a>夏天暴雨水大涨。<a id="a-b"></a>漂失衣钵坐具针筒。<a id="a-c"></a>蹈杀生草木。<a id="a-d"></a>诸居士于草木中有命根想。<a id="a-e"></a>令居士讥嫌故得罪耶。<a id="a-f"></a>时诸比丘。<a id="a-g"></a>往世尊所头面礼佛足在一面坐。<a id="a-h"></a>以此因缘具白世尊。<a id="a-i"></a>世尊尔时。<a id="a-j"></a>以此因缘集比丘僧。<a id="a-k"></a>以无数方便呵责六群比丘。<a id="a-l"></a>汝所为非。<a id="a-m"></a>非威仪非净行非沙门法非随顺行。<a id="a-n"></a>所不应为。<a id="a-o"></a>云何六群比丘。<a id="a-p"></a>于一切时春夏冬人间游行。<a id="a-q"></a>夏天暴雨水大涨。<a id="a-r"></a>漂失衣钵坐具针筒。<a id="a-s"></a>蹈杀生草木。<a id="a-t"></a>居士于草木有命根想。<a id="a-u"></a>讥嫌故。<a id="a-v"></a>令居士得罪。<a id="a-w"></a>以无数方便呵责六群比丘已告诸比丘。<a id="a-x"></a>汝不应于一切时春夏冬人间游行。<a id="a-y"></a>从今已去。<a id="a-z"></a>听诸比丘三月夏安居。<a id="a-10"></a>白所依人言。<a id="a-11"></a>我于此处夏安居。<a id="a-12"></a>长老一心念。<a id="a-13"></a>我比丘某甲。<a id="a-14"></a>依某甲聚落。<a id="a-15"></a>某甲僧伽蓝。<a id="a-16"></a>某甲房前。<a id="a-17"></a>三月夏安居。<a id="a-18"></a>房舍破修治故。<a id="a-19"></a>如是第二第三说。<a id="a-1A"></a>后三月夏安居法亦如是。<a id="a-1B"></a>时诸比丘住处。<a id="a-1C"></a>无所依人。<a id="a-1D"></a>不知何所白。<a id="a-1E"></a>诸比丘有疑。<a id="a-1F"></a>不知成安居不。<a id="a-1G"></a>即白世尊。<a id="a-1H"></a>世尊言。<a id="a-1I"></a>发意为安居故。<a id="a-1J"></a>便得成安居。<a id="a-1K"></a>从今日听诸比丘若无所依人心念安居。<a id="a-1L"></a>尔时比丘。<a id="a-1M"></a>于住处欲安居。<a id="a-1N"></a>无所依人无白处。<a id="a-1O"></a>忘不心念安居有疑。<a id="a-1P"></a>不知成安居不。<a id="a-1Q"></a>往白世尊。<a id="a-1R"></a>世尊言若为安居故来。<a id="a-1S"></a>便成安居。<a id="a-1T"></a>时诸比丘。<a id="a-1U"></a>往安居处。<a id="a-1V"></a>欲安居入界内。<a id="a-1W"></a>便明相出。<a id="a-1X"></a>彼有疑为成安居不。<a id="a-1Y"></a>即白世尊。<a id="a-1Z"></a>世尊言。<a id="a-1a"></a>若为安居故来。<a id="a-1b"></a>便成安居。<a id="a-1c"></a>尔时比丘。<a id="a-1d"></a>往安居处欲安居。<a id="a-1e"></a>入僧园内明相出。<a id="a-1f"></a>彼有疑不知成安居不。<a id="a-1g"></a>即白世尊。<a id="a-1h"></a>世尊言。<a id="a-1i"></a>若为安居故来。<a id="a-1j"></a>便成安居。<a id="a-1k"></a>尔时比丘。<a id="a-1l"></a>往住处欲安居。<a id="a-1m"></a>一脚入界内一脚在界外明相出。<a id="a-1n"></a>有疑不知成安居不。<a id="a-1o"></a>即白世尊。<a id="a-1p"></a>世尊言。<a id="a-1q"></a>若为安居故来。<a id="a-1r"></a>便成安居。<a id="a-1s"></a>时诸比丘。<a id="a-1t"></a>往住处欲安居。<a id="a-1u"></a>一脚入僧园内一脚在僧园外明相出。<a id="a-1v"></a>有疑不知成安居不。<a id="a-1w"></a>即白世尊。<a id="a-1x"></a>世尊言。<a id="a-1y"></a>若为安居故来。<a id="a-1z"></a>便成安居。<a id="a-20"></a>若安居竟。<a id="a-21"></a>客比丘来移旧比丘。<a id="a-22"></a>佛言。<a id="a-23"></a>不应移亦不应去。<a id="a-24"></a>时诸比丘。<a id="a-25"></a>于住处不看房舍卧具便受房。<a id="a-26"></a>得不好房恶卧具。<a id="a-27"></a>便嗔旧住比丘言。<a id="a-28"></a>汝心不平等。<a id="a-29"></a>所喜者。<a id="a-2A"></a>便与好房好卧具不喜者。<a id="a-2B"></a>便与恶房恶卧具。<a id="a-2C"></a>不喜我故。<a id="a-2D"></a>与我恶房恶卧具。<a id="a-2E"></a>时诸比丘。<a id="a-2F"></a>以此因缘具白世尊。<a id="a-2G"></a>世尊告诸比丘。<a id="a-2H"></a>若比丘于住处欲安居。<a id="a-2I"></a>应先自往看房舍卧具然后受房。<a id="a-2J"></a>从今已去。<a id="a-2K"></a>听分房分卧具。<a id="a-2L"></a>应差分房分卧具人白二羯磨有五法者。<a id="a-2M"></a>不应差分房舍卧具。<a id="a-2N"></a>若爱若嗔若怖若痴若不知可分不可分。<a id="a-2O"></a>有如是五法。<a id="a-2P"></a>不应差分卧具房舍。<a id="a-2Q"></a>有五法。<a id="a-2R"></a>应差分房舍分卧具。<a id="a-2S"></a>若不爱不嗔不怖不痴知可分不可分。<a id="a-2T"></a>有如是五法。<a id="a-2U"></a>应差分房舍分卧具。<a id="a-2V"></a>应如是差堪能羯磨者。<a id="a-2W"></a>若上座若次座。<a id="a-2X"></a>若诵律若不诵律。<a id="a-2Y"></a>堪能作羯磨者。<a id="a-2Z"></a>应如是白。<a id="a-2a"></a>大德僧听。<a id="a-2b"></a>若僧时到僧忍听。<a id="a-2c"></a>差某甲比丘分卧具房舍。<a id="a-2d"></a>白如是。<a id="a-2e"></a>大德僧听。<a id="a-2f"></a>僧差某甲比丘分卧具房舍。<a id="a-2g"></a>谁诸长老忍僧差某甲比丘分房舍卧具者默然。<a id="a-2h"></a>谁不忍者说。<a id="a-2i"></a>僧已忍。<a id="a-2j"></a>僧差某甲比丘分房舍卧具竟。<a id="a-2k"></a>僧忍默然故。<a id="a-2l"></a>是事如是持。<a id="a-2m"></a>差分房舍卧具人竟。<a id="a-2n"></a>应数比丘数房舍数卧具。<a id="a-2o"></a>彼应问几房有人住。<a id="a-2p"></a>几房空。<a id="a-2q"></a>几房有卧具。<a id="a-2r"></a>几房无卧具。<a id="a-2s"></a>几房有被。<a id="a-2t"></a>几房无被。<a id="a-2u"></a>几房有利养。<a id="a-2v"></a>几房无利养。<a id="a-2w"></a>几房有器物。<a id="a-2x"></a>几房无器物。<a id="a-2y"></a>几房有檀越施衣。<a id="a-2z"></a>几房无檀越施衣。<a id="a-30"></a>几房有福饶。<a id="a-31"></a>几房无福饶。<a id="a-32"></a>谁是经营房主。<a id="a-33"></a>若有经营者。<a id="a-34"></a>应问长老欲住何处房。<a id="a-35"></a>不住何处房。<a id="a-36"></a>彼尽数房舍卧具竟。<a id="a-37"></a>至上座前作如是言。<a id="a-38"></a>大德上座。<a id="a-39"></a>如是房舍卧具随意所乐便取。<a id="a-3A"></a>先与上座房竟。<a id="a-3B"></a>次与第二上座。<a id="a-3C"></a>第二上座竟。<a id="a-3D"></a>次与第三上座。<a id="a-3E"></a>第三上座竟。<a id="a-3F"></a>次与第四上座。<a id="a-3G"></a>如是展转乃至下座若有余房舍卧具座应从上座更分。<a id="a-3H"></a>若复有余房舍。<a id="a-3I"></a>复应更从上座分。<a id="a-3J"></a>若余故多。<a id="a-3K"></a>应开客比丘住处。<a id="a-3L"></a>若有客比丘来应与。<a id="a-3M"></a>若恶比丘来不应与。<a id="a-3N"></a>善比丘来应与。<a id="a-3O"></a>若有余应留。<a id="a-3P"></a>若留房不应遮。<a id="a-3Q"></a>若遮应如法治。<a id="a-3R"></a>时有比丘。<a id="a-3S"></a>得缺坏房。<a id="a-3T"></a>心念。<a id="a-3U"></a>我不受是房。<a id="a-3V"></a>恐使我修治。<a id="a-3W"></a>诸比丘即白世尊。<a id="a-3X"></a>世尊言。<a id="a-3Y"></a>应受随力当治。<a id="a-3Z"></a>时诸比丘分僧集处若温室若夏堂若经行堂。<a id="a-3a"></a>客比丘来不得房无住处诸比丘。<a id="a-3b"></a>以此因缘具白世尊。<a id="a-3c"></a>世尊言。<a id="a-3d"></a>不应分僧都集处若温室。<a id="a-3e"></a>若夏堂。<a id="a-3f"></a>若经行堂。<a id="a-3g"></a>若阁下堂是众集处。<a id="a-3h"></a>阁上应分。<a id="a-3i"></a>若阁上众集处。<a id="a-3j"></a>阁下堂应分时诸比丘。<a id="a-3k"></a>遍看房舍见阿练若窟。<a id="a-3l"></a>彼自念言。<a id="a-3m"></a>我当于此处安居。<a id="a-3n"></a>后更有余比丘。<a id="a-3o"></a>见阿练若窟。<a id="a-3p"></a>彼如是言。<a id="a-3q"></a>我当于此处安居。<a id="a-3r"></a>初十六日。<a id="a-3s"></a>众多比丘共集在窟内。<a id="a-3t"></a>住处迮狭多诸疾病。<a id="a-3u"></a>诸比丘即白世尊。<a id="a-3v"></a>世尊言。<a id="a-3w"></a>若比丘欲在如是处安居。<a id="a-3x"></a>先往作相。<a id="a-3y"></a>若作手迹。<a id="a-3z"></a>若作轮。<a id="a-40"></a>若作摩醯陀罗像。<a id="a-41"></a>若滕像。<a id="a-42"></a>若作葡萄蔓像。<a id="a-43"></a>若作华。<a id="a-44"></a>若作五色。<a id="a-45"></a>若书作名字。<a id="a-46"></a>某甲欲于此安居。<a id="a-47"></a>佛听先作相者住。<a id="a-48"></a>此比丘若于此住处去。<a id="a-49"></a>不灭名字便去。<a id="a-4A"></a>余比丘见先已有占者不敢住。<a id="a-4B"></a>诸比丘以此白佛。<a id="a-4C"></a>佛言。<a id="a-4D"></a>不应不灭名便去。<a id="a-4E"></a>应灭名而去。<a id="a-4F"></a>尔时波斯匿王。<a id="a-4G"></a>边国人民反叛。<a id="a-4H"></a>时王自领军往讨。<a id="a-4I"></a>诸比丘往边国。<a id="a-4J"></a>彼间房舍迮狭。<a id="a-4K"></a>不相容受。<a id="a-4L"></a>诸比丘作如是言。<a id="a-4M"></a>佛敕我等应分卧具。<a id="a-4N"></a>诸比丘白佛。<a id="a-4O"></a>佛言。<a id="a-4P"></a>听齐床分。<a id="a-4Q"></a>若不容受。<a id="a-4R"></a>应等绳床分。<a id="a-4S"></a>若故不容受。<a id="a-4T"></a>应等卧处分若故不容受。<a id="a-4U"></a>应共分坐处。<a id="a-4V"></a>彼比丘移此定床褥卧具置余房中。<a id="a-4W"></a>诸比丘往白佛。<a id="a-4X"></a>佛言。<a id="a-4Y"></a>不应移转。<a id="a-4Z"></a>或有房多卧具。<a id="a-4a"></a>或有房少卧具。<a id="a-4b"></a>诸比丘以此因缘白佛。<a id="a-4c"></a>佛言。<a id="a-4d"></a>听诸比丘语旧住人。<a id="a-4e"></a>若佛图主。<a id="a-4f"></a>若经营人。<a id="a-4g"></a>若有三月安居得房者。<a id="a-4h"></a>问如是人等。<a id="a-4i"></a>然后得移转卧具。<a id="a-4j"></a>诸比丘不还复卧具着本处便去。<a id="a-4k"></a>后比丘来。<a id="a-4l"></a>谓是此房卧具便用。<a id="a-4m"></a>诸比丘以此因缘往白佛。<a id="a-4n"></a>佛言。<a id="a-4o"></a>不应不还复卧具便去。<a id="a-4p"></a>应还复卧具而去。<a id="a-4q"></a>若不者应如法治。<a id="a-4r"></a>时有房舍缺坏。<a id="a-4s"></a>诸比丘有畏慎。<a id="a-4t"></a>佛不听移转卧具从此房至彼房。<a id="a-4u"></a>诸比丘以此因缘白佛。<a id="a-4v"></a>佛言。<a id="a-4w"></a>若房舍破坏。<a id="a-4x"></a>听移此房卧具置余房。<a id="a-4y"></a>彼移卧具不用而虫烂坏。<a id="a-4z"></a>诸比丘白佛。<a id="a-50"></a>佛言应用。<a id="a-51"></a>佛既听用。<a id="a-52"></a>彼不洗脚不拭脚。<a id="a-53"></a>用作衬体衣。<a id="a-54"></a>诸比丘以此因缘白佛。<a id="a-55"></a>佛言。<a id="a-56"></a>不应不洗脚不拭脚及作衬体衣。<a id="a-57"></a>诸比丘畏慎以此白佛。<a id="a-58"></a>佛言。<a id="a-59"></a>不应用作衬体衣。<a id="a-5A"></a>故不敢手脚触。<a id="a-5B"></a>诸比丘以此事白佛。<a id="a-5C"></a>佛言膝已上腋已下。<a id="a-5D"></a>不得衬体。<a id="a-5E"></a>手脚触无苦。<a id="a-5F"></a>时诸檀越有布施诸比丘衬体衣。<a id="a-5G"></a>诸比丘畏慎不敢受。<a id="a-5H"></a>佛不听用衬体衣。<a id="a-5I"></a>诸比丘白佛。<a id="a-5J"></a>佛言。<a id="a-5K"></a>听随檀越施意。<a id="a-5L"></a>若治房舍竟。<a id="a-5M"></a>先此房卧具。<a id="a-5N"></a>不还移来本处。<a id="a-5O"></a>诸比丘以此事白佛。<a id="a-5P"></a>佛言。<a id="a-5Q"></a>若治房舍竟。<a id="a-5R"></a>应还移卧具着本处不者应如法治。<a id="a-5S"></a>彼比丘移此寺定卧具着余寺。<a id="a-5T"></a>诸比丘以此事白佛。<a id="a-5U"></a>佛言。<a id="a-5V"></a>不应移此寺定卧具着余寺。<a id="a-5W"></a>若有恐怖。<a id="a-5X"></a>若有怨家。<a id="a-5Y"></a>若人民反叛。<a id="a-5Z"></a>若国邑荒坏。<a id="a-5a"></a>人民破丧。<a id="a-5b"></a>住处亦坏。<a id="a-5c"></a>诸比丘畏慎。<a id="a-5d"></a>佛不听移此寺定卧具着彼寺。<a id="a-5e"></a>诸比丘以此事白佛。<a id="a-5f"></a>佛言。<a id="a-5g"></a>若有恐怖怨家。<a id="a-5h"></a>若反叛国邑荒坏。<a id="a-5i"></a>人民破丧。<a id="a-5j"></a>住处亦坏。<a id="a-5k"></a>听移余处移卧具。<a id="a-5l"></a>时诸比丘畏慎。<a id="a-5m"></a>佛教不听以僧卧具衬体故不得好覆藏。<a id="a-5n"></a>诸比丘以此因缘白佛。<a id="a-5o"></a>佛言。<a id="a-5p"></a>随宜覆藏应移。<a id="a-5q"></a>若有余比丘来。<a id="a-5r"></a>索不应索亦不应与。<a id="a-5s"></a>除可信后必还得者。<a id="a-5t"></a>应与。<a id="a-5u"></a>后国邑还静。<a id="a-5v"></a>人民还复。<a id="a-5w"></a>寺舍还成。<a id="a-5x"></a>不还卧具。<a id="a-5y"></a>比丘以此事白佛。<a id="a-5z"></a>佛言。<a id="a-60"></a>若国邑已静。<a id="a-61"></a>人民还复。<a id="a-62"></a>寺舍已成。<a id="a-63"></a>应还卧具。<a id="a-64"></a>若不还者应如法治。<a id="a-65"></a>尔时有住处。<a id="a-66"></a>四方众僧。<a id="a-67"></a>大得不定卧具绳床木床粗细褥枕毾[毯-炎+登][毯-炎+瞿]毹地敷澡瓶杖扇。<a id="a-68"></a>诸比丘。<a id="a-69"></a>不知云何处分。<a id="a-6A"></a>以此事白佛。<a id="a-6B"></a>佛言。<a id="a-6C"></a>听房中无卧具者付与。<a id="a-6D"></a>若有余从上座付尔时舍利弗目连。<a id="a-6E"></a>欲共世尊安居。<a id="a-6F"></a>十五日从所住处往。<a id="a-6G"></a>十七日乃至。<a id="a-6H"></a>不知当云何。<a id="a-6I"></a>即白诸比丘。<a id="a-6J"></a>诸比丘以此事白佛。<a id="a-6K"></a>佛言。<a id="a-6L"></a>听后安居。<a id="a-6M"></a>有二种安居。<a id="a-6N"></a>有前安居。<a id="a-6O"></a>有后安居。<a id="a-6P"></a>若在前安居应住前三月。<a id="a-6Q"></a>若后安居应住后三月。<a id="a-6R"></a>前安居者欲自恣。<a id="a-6S"></a>后安居者不知得自恣不。<a id="a-6T"></a>诸比丘以此事白佛。<a id="a-6U"></a>佛言。<a id="a-6V"></a>听受自恣住待日足。<a id="a-6W"></a>前安居人自恣已数岁。<a id="a-6X"></a>后安居人不知得数岁不。<a id="a-6Y"></a>诸比丘以此事白佛。<a id="a-6Z"></a>佛言。<a id="a-6a"></a>不应三月未足便数岁。<a id="a-6b"></a>前安居者自恣竟。<a id="a-6c"></a>驱遣后安居者。<a id="a-6d"></a>诸比丘以此事白佛。<a id="a-6e"></a>佛言。<a id="a-6f"></a>不应遣亦不应去。<a id="a-6g"></a>前安居人自恣竟分夏所得物。<a id="a-6h"></a>后安居者畏慎不敢受分。<a id="a-6i"></a>佛不听我等三月未竟乞求受物。<a id="a-6j"></a>诸比丘以此事白佛。<a id="a-6k"></a>佛言。<a id="a-6l"></a>听比丘受余日应足令满。<a id="a-6m"></a>前安居者自恣竟分卧具。<a id="a-6n"></a>后安居者畏慎不敢受。<a id="a-6o"></a>以夏三月日未满故。<a id="a-6p"></a>诸比丘以此事白佛。<a id="a-6q"></a>佛言。<a id="a-6r"></a>听为未来故受。<a id="a-6s"></a>尔时诸比丘。<a id="a-6t"></a>露处安居。<a id="a-6u"></a>得风飘日曝。<a id="a-6v"></a>形体黑瘦皮肤剥裂。<a id="a-6w"></a>往诣佛所头面礼足却坐一面。<a id="a-6x"></a>世尊知而故问。<a id="a-6y"></a>汝等何故形体黑瘦皮肤剥裂耶。<a id="a-6z"></a>诸比丘白佛言。<a id="a-70"></a>在露地安居故尔。<a id="a-71"></a>佛言。<a id="a-72"></a>不应在露地安居。<a id="a-73"></a>自今已去。<a id="a-74"></a>听诸比丘作覆障处安居。<a id="a-75"></a>尔时诸比丘树上安居。<a id="a-76"></a>即在树上大小便利。<a id="a-77"></a>时树神嗔嫌。<a id="a-78"></a>伺其便欲断命根。<a id="a-79"></a>诸比丘以此事白佛。<a id="a-7A"></a>佛言。<a id="a-7B"></a>自今已去。<a id="a-7C"></a>不听比丘在树上安居。<a id="a-7D"></a>亦不应上树。<a id="a-7E"></a>除齐人头。<a id="a-7F"></a>不应绕树左右大小便利浇灒污树。<a id="a-7G"></a>尔时诸比丘。<a id="a-7H"></a>在拘萨罗国人间游行。<a id="a-7I"></a>道有恶兽。<a id="a-7J"></a>时诸比丘。<a id="a-7K"></a>上树过人畏慎还下。<a id="a-7L"></a>佛不听我等上树过人。<a id="a-7M"></a>遂为恶兽所害。<a id="a-7N"></a>诸比丘以此事白佛。<a id="a-7O"></a>佛言。<a id="a-7P"></a>自今已去。<a id="a-7Q"></a>听为命难净行难。<a id="a-7R"></a>故得上树过人头。<a id="a-7S"></a>诸比丘欲取树上干薪。<a id="a-7T"></a>听作钩钩取。<a id="a-7U"></a>听作梯取。<a id="a-7V"></a>若绳罥取。<a id="a-7W"></a>后诸比丘畏慎。<a id="a-7X"></a>不敢上干树上。<a id="a-7Y"></a>佛言。<a id="a-7Z"></a>若树通身干听上。<a id="a-7a"></a>尔时诸比丘。<a id="a-7b"></a>欲于树下安居往白佛。<a id="a-7c"></a>佛言。<a id="a-7d"></a>自今已去。<a id="a-7e"></a>听在树下安居。<a id="a-7f"></a>若树高过人头者。<a id="a-7g"></a>枝叶足覆荫一坐。<a id="a-7h"></a>时六群比丘。<a id="a-7i"></a>用蜡蜜涂帐坐中安居。<a id="a-7j"></a>彼作如是心。<a id="a-7k"></a>我等夜在中宿。<a id="a-7l"></a>朝则藏举。<a id="a-7m"></a>其有见者。<a id="a-7n"></a>当谓我等得神通人。<a id="a-7o"></a>诸比丘以此事白佛。<a id="a-7p"></a>佛言。<a id="a-7q"></a>自今已去。<a id="a-7r"></a>不听以蜡蜜涂帐在中安居。<a id="a-7s"></a>亦不得谄曲为身故改常威仪。<a id="a-7t"></a>尔时比丘欲在小屋内安居。<a id="a-7u"></a>诸比丘白佛。<a id="a-7v"></a>佛言。<a id="a-7w"></a>自今已去听诸比丘在小屋内安居。<a id="a-7x"></a>起不碍头坐趣容膝。<a id="a-7y"></a>亦足障水雨。<a id="a-7z"></a>尔时比丘。<a id="a-80"></a>欲在山窟中安居。<a id="a-81"></a>即往白佛。<a id="a-82"></a>佛言。<a id="a-83"></a>自今已去听在山窟中安居。<a id="a-84"></a>起不碍头坐趣容膝。<a id="a-85"></a>亦足障水雨。<a id="a-86"></a>尔时比丘。<a id="a-87"></a>欲于自然山窟中安居。<a id="a-88"></a>时诸比丘往白佛。<a id="a-89"></a>佛言。<a id="a-8A"></a>自今已去。<a id="a-8B"></a>听比丘在自然山窟中安居。<a id="a-8C"></a>起不碍头坐趣容膝亦足障水雨。<a id="a-8D"></a>尔时比丘。<a id="a-8E"></a>欲于树空中安居。<a id="a-8F"></a>诸比丘往白佛。<a id="a-8G"></a>佛言。<a id="a-8H"></a>自今已去。<a id="a-8I"></a>听诸比丘在树空中安居。<a id="a-8J"></a>起不碍头坐趣容膝亦足障水雨。<a id="a-8K"></a>尔时比丘。<a id="a-8L"></a>欲依牧牛者安居往白佛。<a id="a-8M"></a>佛言。<a id="a-8N"></a>自今已去。<a id="a-8O"></a>听依牧牛者安居。<a id="a-8P"></a>安居中移徙随牧牛者所去处应去。<a id="a-8Q"></a>尔时诸比丘欲依客压麻油人安居往白佛。<a id="a-8R"></a>佛言。<a id="a-8S"></a>自今已去。<a id="a-8T"></a>听依压油人安居。<a id="a-8U"></a>安居中移徙随压油人所去处应去。<a id="a-8V"></a>尔时比丘。<a id="a-8W"></a>欲于船上安居。<a id="a-8X"></a>往白佛。<a id="a-8Y"></a>佛言。<a id="a-8Z"></a>自今已去。<a id="a-8a"></a>听诸比丘在船上安居。<a id="a-8b"></a>安居中移徙随船所去处应去。<a id="a-8c"></a>尔时比丘。<a id="a-8d"></a>欲依斫材人安居。<a id="a-8e"></a>往白佛。<a id="a-8f"></a>佛言。<a id="a-8g"></a>自今已去。<a id="a-8h"></a>听诸比丘依斫材人安居。<a id="a-8i"></a>安居中移徙随斫材人所去处应去。<a id="a-8j"></a>尔时比丘。<a id="a-8k"></a>欲依聚落安居。<a id="a-8l"></a>往白佛。<a id="a-8m"></a>佛言。<a id="a-8n"></a>自今已去。<a id="a-8o"></a>听依聚落安居安居中若聚落分为二分。<a id="a-8p"></a>随所供给所须具足处住。<a id="a-8q"></a>安居中移徙随所去处应去。<a id="a-8r"></a>尔时有檀越。<a id="a-8s"></a>请比丘言。<a id="a-8t"></a>我欲布施及房舍。<a id="a-8u"></a>彼比丘自念。<a id="a-8v"></a>彼处远不得即日还。<a id="a-8w"></a>佛未听有如是因缘得去。<a id="a-8x"></a>诸比丘往白佛。<a id="a-8y"></a>佛言。<a id="a-8z"></a>自今已去。<a id="a-90"></a>听受七日去。<a id="a-91"></a>不应专为饮食故受七日去。<a id="a-92"></a>除余因缘。<a id="a-93"></a>若为衣钵坐具针筒乃至药草。<a id="a-94"></a>至第七日应还。<a id="a-95"></a>尔时诸比丘。<a id="a-96"></a>请余比丘长老来。<a id="a-97"></a>我等得僧残。<a id="a-98"></a>为我治覆藏法本日治摩那埵出罪。<a id="a-99"></a>比丘自念。<a id="a-9A"></a>彼处远不得即日还。<a id="a-9B"></a>佛未听有如是因缘去。<a id="a-9C"></a>诸比丘以此事白佛。<a id="a-9D"></a>佛言。<a id="a-9E"></a>听有如是事受七日去及七日还。<a id="a-9F"></a>尔时比丘尼。<a id="a-9G"></a>请比丘长老来。<a id="a-9H"></a>我等得僧残。<a id="a-9I"></a>为我作摩那埵出罪。<a id="a-9J"></a>比丘自念。<a id="a-9K"></a>彼处远不及即日还。<a id="a-9L"></a>佛未听我等有如是事去。<a id="a-9M"></a>往白佛。<a id="a-9N"></a>佛言。<a id="a-9O"></a>自今已去。<a id="a-9P"></a>听有如是事。<a id="a-9Q"></a>受七日去及七日还。<a id="a-9R"></a>尔时有式叉摩那。<a id="a-9S"></a>请比丘言长老来。<a id="a-9T"></a>我等犯戒。<a id="a-9U"></a>为我等忏悔更受戒。<a id="a-9V"></a>若受大戒。<a id="a-9W"></a>比丘自念。<a id="a-9X"></a>彼处远不及即日还。<a id="a-9Y"></a>佛未听有如是事去。<a id="a-9Z"></a>往白佛。<a id="a-9a"></a>佛言。<a id="a-9b"></a>自今已去。<a id="a-9c"></a>听有如是事受七日去及七日还。<a id="a-9d"></a>尔时有沙弥请比丘。<a id="a-9e"></a>长老来。<a id="a-9f"></a>我欲受戒。<a id="a-9g"></a>比丘自念。<a id="a-9h"></a>彼处远不及即日还。<a id="a-9i"></a>佛未听有如是事去。<a id="a-9j"></a>往白佛。<a id="a-9k"></a>佛言。<a id="a-9l"></a>自今已去。<a id="a-9m"></a>听有如是事受七日去及七日还。<a id="a-9n"></a>尔时有沙弥尼。<a id="a-9o"></a>请比丘。<a id="a-9p"></a>大德来。<a id="a-9q"></a>我欲受六法。<a id="a-9r"></a>比丘自念。<a id="a-9s"></a>彼处远不得及即日还。<a id="a-9t"></a>佛未听有如是事去。<a id="a-9u"></a>往白佛。<a id="a-9v"></a>佛言。<a id="a-9w"></a>自今已去。<a id="a-9x"></a>听如是事受七日去及七日还。<a id="a-9y"></a>尔时有不信乐大臣。<a id="a-9z"></a>请比丘大德来。<a id="a-A0"></a>我欲相见。<a id="a-A1"></a>比丘自念。<a id="a-A2"></a>彼处远不及即日还。<a id="a-A3"></a>佛未听有如是事去。<a id="a-A4"></a>往白佛。<a id="a-A5"></a>佛言。<a id="a-A6"></a>自今已去。<a id="a-A7"></a>听有如是事受七日去。<a id="a-A8"></a>若有益无益及七日还。<a id="a-A9"></a>尔时有信乐大臣。<a id="a-AA"></a>请比丘。<a id="a-AB"></a>大德来。<a id="a-AC"></a>我欲相见。<a id="a-AD"></a>比丘自念。<a id="a-AE"></a>彼处远不及即日还。<a id="a-AF"></a>佛未听有如是事去。<a id="a-AG"></a>往白佛。<a id="a-AH"></a>佛言。<a id="a-AI"></a>自今已去。<a id="a-AJ"></a>听有如是事受七日去。<a id="a-AK"></a>此信乐优婆塞。<a id="a-AL"></a>若病若有诸忧恼事。<a id="a-AM"></a>若为利养故。<a id="a-AN"></a>及七日应还。<a id="a-AO"></a>尔时有不信乐父母。<a id="a-AP"></a>请比丘。<a id="a-AQ"></a>大德来。<a id="a-AR"></a>我欲相见。<a id="a-AS"></a>比丘自念。<a id="a-AT"></a>彼处远不及即日还。<a id="a-AU"></a>佛未听有如是事去。<a id="a-AV"></a>往白佛。<a id="a-AW"></a>佛言。<a id="a-AX"></a>自今已去。<a id="a-AY"></a>有如是事听受七日去。<a id="a-AZ"></a>若不信乐教令信乐。<a id="a-Aa"></a>若恶戒教令持戒。<a id="a-Ab"></a>若悭贪教令布施。<a id="a-Ac"></a>若无智教令有智。<a id="a-Ad"></a>及七日应还。<a id="a-Ae"></a>尔时有信乐父母。<a id="a-Af"></a>遣信请比丘。<a id="a-Ag"></a>大德来。<a id="a-Ah"></a>我欲相见。<a id="a-Ai"></a>比丘自念。<a id="a-Aj"></a>彼处远不及即日还。<a id="a-Ak"></a>佛未听有如是事去。<a id="a-Al"></a>往白佛。<a id="a-Am"></a>佛言。<a id="a-An"></a>自今已去。<a id="a-Ao"></a>听有如是事受七日去。<a id="a-Ap"></a>若信乐父母。<a id="a-Aq"></a>若病若有诸忧恼事。<a id="a-Ar"></a>若有利益事。<a id="a-As"></a>及七日还。<a id="a-At"></a>尔时有母请比丘。<a id="a-Au"></a>大德来。<a id="a-Av"></a>我欲相见。<a id="a-Aw"></a>比丘自念。<a id="a-Ax"></a>彼处远不及即日还。<a id="a-Ay"></a>佛未听有如是事去往白佛。<a id="a-Az"></a>佛言。<a id="a-B0"></a>自今已去。<a id="a-B1"></a>有如是事听受七日去。<a id="a-B2"></a>及七日应还尔时有父。<a id="a-B3"></a>请比丘亦如是。<a id="a-B4"></a>兄弟姊妹及诸亲里知识亦如是。<a id="a-B5"></a>尔时有比丘。<a id="a-B6"></a>诵六十种经。<a id="a-B7"></a>如梵动经。<a id="a-B8"></a>为求同诵人故。<a id="a-B9"></a>欲人间游行。<a id="a-BA"></a>比丘自念。<a id="a-BB"></a>彼处远不及即日还。<a id="a-BC"></a>佛未听我等有如是事去往白佛。<a id="a-BD"></a>佛言。<a id="a-BE"></a>自今已去。<a id="a-BF"></a>听有如是事受七日去及七日还。<a id="a-BG"></a>尔时经劳比丘。<a id="a-BH"></a>有作事须往林树间。<a id="a-BI"></a>自念。<a id="a-BJ"></a>彼处远不及即日还往白佛。<a id="a-BK"></a>佛言。<a id="a-BL"></a>自今已去。<a id="a-BM"></a>听有如是事受七日去及七日还。<a id="a-BN"></a>尔时波斯匿王。<a id="a-BO"></a>边国人民反叛。<a id="a-BP"></a>王自领军往讨。<a id="a-BQ"></a>王所供养佛及众僧。<a id="a-BR"></a>衣被饮食所须之物。<a id="a-BS"></a>不信乐大臣便夺不与。<a id="a-BT"></a>诸比丘欲往白王。<a id="a-BU"></a>自念。<a id="a-BV"></a>彼处远不及即日还。<a id="a-BW"></a>佛未听有如是事去往白佛。<a id="a-BX"></a>佛言。<a id="a-BY"></a>自今已去。<a id="a-BZ"></a>有如是事。<a id="a-Ba"></a>听受七日去及七日还。<a id="a-Bb"></a>尔时波斯匿王。<a id="a-Bc"></a>边国人民反叛。<a id="a-Bd"></a>时王自领军往讨。<a id="a-Be"></a>尔时有不信乐大臣。<a id="a-Bf"></a>怀嫉妒恶心。<a id="a-Bg"></a>欲凿只桓通渠。<a id="a-Bh"></a>比丘欲往白王。<a id="a-Bi"></a>自念。<a id="a-Bj"></a>彼处远不及即日还。<a id="a-Bk"></a>佛未听有如是事去往白佛。<a id="a-Bl"></a>佛言。<a id="a-Bm"></a>自今已去。<a id="a-Bn"></a>有如是事听受七日去及七日还。<a id="a-Bo"></a>尔时有檀越。<a id="a-Bp"></a>遣信请比丘。<a id="a-Bq"></a>大德来。<a id="a-Br"></a>我欲布施及房舍。<a id="a-Bs"></a>比丘自念。<a id="a-Bt"></a>彼处远不及七日还。<a id="a-Bu"></a>佛未听有如是事去往白佛。<a id="a-Bv"></a>佛言。<a id="a-Bw"></a>自今已去。<a id="a-Bx"></a>听有如是事受过七日法。<a id="a-By"></a>若十五日若一月。<a id="a-Bz"></a>白二羯磨。<a id="a-C0"></a>如是差堪能羯磨者。<a id="a-C1"></a>若上座若次座。<a id="a-C2"></a>若诵律若不诵律。<a id="a-C3"></a>能作羯磨者。<a id="a-C4"></a>应作如是白。<a id="a-C5"></a>大德僧听。<a id="a-C6"></a>若僧时到僧忍听。<a id="a-C7"></a>某甲比丘。<a id="a-C8"></a>受过七日法。<a id="a-C9"></a>若十五日若一月出界外。<a id="a-CA"></a>为某甲事故。<a id="a-CB"></a>还此中安居白如是。<a id="a-CC"></a>大德僧听。<a id="a-CD"></a>某甲比丘。<a id="a-CE"></a>受过七日法。<a id="a-CF"></a>若十五日。<a id="a-CG"></a>若一月出界外。<a id="a-CH"></a>为某甲事故。<a id="a-CI"></a>还此中安居。<a id="a-CJ"></a>谁诸长老忍。<a id="a-CK"></a>僧听某甲比丘受过七日法。<a id="a-CL"></a>若十五日若一月出界外。<a id="a-CM"></a>为某甲事故。<a id="a-CN"></a>还此中安居者默然。<a id="a-CO"></a>谁不忍者说。<a id="a-CP"></a>僧已忍。<a id="a-CQ"></a>某甲比丘受过七日法。<a id="a-CR"></a>若十五日若一月出界外。<a id="a-CS"></a>为某甲事故。<a id="a-CT"></a>还此中安居竟。<a id="a-CU"></a>僧忍默然故。<a id="a-CV"></a>是事如是持。<a id="a-CW"></a>比丘。<a id="a-CX"></a>遣信请比丘受过七日羯磨亦如是。<a id="a-CY"></a>比丘尼。<a id="a-CZ"></a>请比丘受过七日羯磨亦如是。<a id="a-Ca"></a>式叉摩那。<a id="a-Cb"></a>请比丘羯磨亦如是。<a id="a-Cc"></a>沙弥。<a id="a-Cd"></a>请比丘受戒亦如是。<a id="a-Ce"></a>沙弥尼。<a id="a-Cf"></a>请比丘受过七日羯磨亦如是。<a id="a-Cg"></a>不信大臣。<a id="a-Ch"></a>请比丘受过七日法羯磨亦如是。<a id="a-Ci"></a>识信大臣羯磨亦如是。<a id="a-Cj"></a>不信父母。<a id="a-Ck"></a>信父母。<a id="a-Cl"></a>兄弟姊妹。<a id="a-Cm"></a>诸亲里知识。<a id="a-Cn"></a>诵六十种经。<a id="a-Co"></a>比丘。<a id="a-Cp"></a>经营事比丘不信乐大臣。<a id="a-Cq"></a>夺供养通渠亦如是。<a id="a-Cr"></a>一切受过七日羯磨法尽同上。<a id="a-Cs"></a>尔时世尊在拘睒弥国。<a id="a-Ct"></a>时有大臣勇健能斗。<a id="a-Cu"></a>往诣佛所以信舍家为道。<a id="a-Cv"></a>时忧填王语言。<a id="a-Cw"></a>汝何不休道。<a id="a-Cx"></a>当与汝妇资生田宅财宝。<a id="a-Cy"></a>比丘自念。<a id="a-Cz"></a>我在此安居。<a id="a-D0"></a>必与我净行作留难。<a id="a-D1"></a>作此念已往白佛。<a id="a-D2"></a>佛言。<a id="a-D3"></a>若有此难事便应去。<a id="a-D4"></a>尔时有比丘。<a id="a-D5"></a>于住处安居。<a id="a-D6"></a>时有大童女来诱调比丘。<a id="a-D7"></a>汝何不休道。<a id="a-D8"></a>我当为汝作妇。<a id="a-D9"></a>彼比丘自念。<a id="a-DA"></a>我在此安居。<a id="a-DB"></a>必为净行作留难。<a id="a-DC"></a>作此念已往白佛。<a id="a-DD"></a>佛言。<a id="a-DE"></a>若有此难事应去。<a id="a-DF"></a>尔时有比丘。<a id="a-DG"></a>在住处安居。<a id="a-DH"></a>时有淫女来诱调比丘。<a id="a-DI"></a>汝可休道。<a id="a-DJ"></a>我当为汝作妇。<a id="a-DK"></a>或嫁女与汝。<a id="a-DL"></a>彼比丘自念。<a id="a-DM"></a>我在此安居。<a id="a-DN"></a>必为净行作留难。<a id="a-DO"></a>作此念已往白佛。<a id="a-DP"></a>佛言。<a id="a-DQ"></a>若有此难应去。<a id="a-DR"></a>尔时有比丘。<a id="a-DS"></a>在住处安居。<a id="a-DT"></a>有黄门贪爱比丘故。<a id="a-DU"></a>数唤比丘共行不净。<a id="a-DV"></a>比丘自念。<a id="a-DW"></a>我在此安居。<a id="a-DX"></a>必为我净行作留难。<a id="a-DY"></a>作此念已往白佛。<a id="a-DZ"></a>佛言。<a id="a-Da"></a>若有此事应去。<a id="a-Db"></a>尔时有比丘。<a id="a-Dc"></a>在住处安居。<a id="a-Dd"></a>时有鬼神语比丘言。<a id="a-De"></a>此中有伏藏。<a id="a-Df"></a>比丘自念。<a id="a-Dg"></a>我在此安居。<a id="a-Dh"></a>必为我净行作留难。<a id="a-Di"></a>作此念已往白佛。<a id="a-Dj"></a>佛言。<a id="a-Dk"></a>若有此事应去。<a id="a-Dl"></a>尔时有比丘在住处安居。<a id="a-Dm"></a>时有鬼神伺比丘便欲断其命根。<a id="a-Dn"></a>比丘自念。<a id="a-Do"></a>我在此安居必为命作留难。<a id="a-Dp"></a>作此念已往白佛。<a id="a-Dq"></a>佛言。<a id="a-Dr"></a>若有此事应去。<a id="a-Ds"></a>尔时有比丘。<a id="a-Dt"></a>在住处安居。<a id="a-Du"></a>有贼伺比丘便欲断命根。<a id="a-Dv"></a>比丘自念。<a id="a-Dw"></a>我在此安居。<a id="a-Dx"></a>必断我命。<a id="a-Dy"></a>作此念已往白佛。<a id="a-Dz"></a>佛言。<a id="a-E0"></a>若有此事应去。<a id="a-E1"></a>尔时有比丘。<a id="a-E2"></a>在住处安居。<a id="a-E3"></a>毒蛇嗔恚伺比丘便欲断命根。<a id="a-E4"></a>比丘自念。<a id="a-E5"></a>我在此安居。<a id="a-E6"></a>必有断命留难。<a id="a-E7"></a>作此念已往白佛。<a id="a-E8"></a>佛言。<a id="a-E9"></a>若有此事应去。<a id="a-EA"></a>尔时有比丘。<a id="a-EB"></a>在住处安居。<a id="a-EC"></a>诸恶兽嗔伺比丘便欲断命根。<a id="a-ED"></a>比丘自念。<a id="a-EE"></a>我在此安居。<a id="a-EF"></a>必有断命留难。<a id="a-EG"></a>作此念已往白佛。<a id="a-EH"></a>佛言。<a id="a-EI"></a>若有此事应去。<a id="a-EJ"></a>尔时有比丘。<a id="a-EK"></a>在住处安居。<a id="a-EL"></a>不得如意饮食。<a id="a-EM"></a>不得随意医药。<a id="a-EN"></a>不得随意使人。<a id="a-EO"></a>彼自念言。<a id="a-EP"></a>我当云何。<a id="a-EQ"></a>即白诸比丘。<a id="a-ER"></a>诸比丘往白世尊。<a id="a-ES"></a>世尊言。<a id="a-ET"></a>若比丘于安居处。<a id="a-EU"></a>若不得随意饮食。<a id="a-EV"></a>不得随意医药。<a id="a-EW"></a>不得随意使人。<a id="a-EX"></a>即应以此事去。<a id="a-EY"></a>尔时有比丘。<a id="a-EZ"></a>在住处安居。<a id="a-Ea"></a>经行处多诸毒虫。<a id="a-Eb"></a>此比丘狎习经行。<a id="a-Ec"></a>经行体安。<a id="a-Ed"></a>不经行不安。<a id="a-Ee"></a>彼比丘自念。<a id="a-Ef"></a>我在此住。<a id="a-Eg"></a>必为我命作留难。<a id="a-Eh"></a>作此念已往白佛。<a id="a-Ei"></a>佛言。<a id="a-Ej"></a>若有此事应去。<a id="a-Ek"></a>尔时有比丘。<a id="a-El"></a>在住处安居。<a id="a-Em"></a>见有比丘作方便欲破僧。<a id="a-En"></a>时彼自念言。<a id="a-Eo"></a>破僧事重。<a id="a-Ep"></a>甚为丑恶。<a id="a-Eq"></a>莫为我故破僧。<a id="a-Er"></a>我当云何。<a id="a-Es"></a>即白诸比丘。<a id="a-Et"></a>诸比丘以此事白佛。<a id="a-Eu"></a>佛言。<a id="a-Ev"></a>若比丘于住处安居。<a id="a-Ew"></a>见有比丘。<a id="a-Ex"></a>勤方便欲破僧。<a id="a-Ey"></a>时彼作如是念。<a id="a-Ez"></a>破僧事重。<a id="a-F0"></a>甚为丑恶。<a id="a-F1"></a>莫为我故破僧。<a id="a-F2"></a>彼比丘即应以此事去。<a id="a-F3"></a>尔时有比丘。<a id="a-F4"></a>在住处安居。<a id="a-F5"></a>见有比丘尼勤方便欲破僧。<a id="a-F6"></a>彼如是念。<a id="a-F7"></a>破僧事重。<a id="a-F8"></a>甚为丑恶。<a id="a-F9"></a>莫为我故破僧。<a id="a-FA"></a>彼即应以此事去。<a id="a-FB"></a>若比丘于住处。<a id="a-FC"></a>安居时闻有比丘勤方便欲破僧。<a id="a-FD"></a>彼如是念。<a id="a-FE"></a>破僧事重甚为丑恶。<a id="a-FF"></a>莫为我故破僧。<a id="a-FG"></a>彼即应以此事去。<a id="a-FH"></a>若比丘于住处安居。<a id="a-FI"></a>闻有比丘尼欲方便破僧。<a id="a-FJ"></a>彼如是念。<a id="a-FK"></a>破僧事重甚为丑恶。<a id="a-FL"></a>莫为我故破僧。<a id="a-FM"></a>彼即应以此事去。<a id="a-FN"></a>尔时有比丘。<a id="a-FO"></a>于住处安居。<a id="a-FP"></a>闻彼有比丘欲方便破僧。<a id="a-FQ"></a>彼自念言。<a id="a-FR"></a>我若往呵谏责数。<a id="a-FS"></a>必用我言止不破僧。<a id="a-FT"></a>复作是念。<a id="a-FU"></a>若我自往。<a id="a-FV"></a>或不用我语。<a id="a-FW"></a>不能止其破僧事。<a id="a-FX"></a>我有亲友能止彼破僧事。<a id="a-FY"></a>我若语彼必用我言。<a id="a-FZ"></a>为我止彼破僧事。<a id="a-Fa"></a>我当云何。<a id="a-Fb"></a>即语诸比丘。<a id="a-Fc"></a>诸比丘往白佛。<a id="a-Fd"></a>佛言。<a id="a-Fe"></a>若比丘于住处安居。<a id="a-Ff"></a>闻有比丘欲方便破僧。<a id="a-Fg"></a>比丘自念。<a id="a-Fh"></a>我若自往彼呵谏责数。<a id="a-Fi"></a>必用我言令其止不破僧。<a id="a-Fj"></a>复作是念。<a id="a-Fk"></a>我或不能止彼诤事。<a id="a-Fl"></a>我有亲友能止彼诤事。<a id="a-Fm"></a>我当语彼令止破僧事。<a id="a-Fn"></a>彼即应以此事去。<a id="a-Fo"></a>若比丘住处安居。<a id="a-Fp"></a>闻彼有比丘尼勤方便欲破僧。<a id="a-Fq"></a>彼比丘自念。<a id="a-Fr"></a>彼若往彼呵谏责数必用我言止破僧事。<a id="a-Fs"></a>复作是念。<a id="a-Ft"></a>我或不能。<a id="a-Fu"></a>我有亲友能止彼诤。<a id="a-Fv"></a>若我语彼。<a id="a-Fw"></a>必能为我止破僧事。<a id="a-Fx"></a>彼即应以此事去。<a id="a-Fy"></a>若比丘是中安居。<a id="a-Fz"></a>闻彼僧破。<a id="a-G0"></a>比丘自念。<a id="a-G1"></a>我若往彼呵谏责数。<a id="a-G2"></a>必用我言令僧和合。<a id="a-G3"></a>复作是念。<a id="a-G4"></a>我或不能。<a id="a-G5"></a>我有亲友能止彼诤。<a id="a-G6"></a>我若语彼。<a id="a-G7"></a>必用我言。<a id="a-G8"></a>和合彼僧。<a id="a-G9"></a>比丘即应以此事去。<a id="a-GA"></a>若比丘是中安居。<a id="a-GB"></a>闻彼比丘尼僧破。<a id="a-GC"></a>我若往彼呵谏责数。<a id="a-GD"></a>必用我言令僧和合。<a id="a-GE"></a>复作是念。<a id="a-GF"></a>我或不能。<a id="a-GG"></a>我有亲友能止彼诤。<a id="a-GH"></a>若我语彼。<a id="a-GI"></a>必用我言和合彼僧。<a id="a-GJ"></a>彼即应以此事去。<a id="a-GK"></a>尔时有比丘。<a id="a-GL"></a>受七日出界外。<a id="a-GM"></a>为其母所留。<a id="a-GN"></a>至意欲还。<a id="a-GO"></a>而遂不及七日。<a id="a-GP"></a>彼自念言为失岁为不失岁。<a id="a-GQ"></a>即白诸比丘。<a id="a-GR"></a>诸比丘往白佛。<a id="a-GS"></a>佛言。<a id="a-GT"></a>不失岁父母兄弟姊妹本二。<a id="a-GU"></a>若本私通者。<a id="a-GV"></a>若夜叉鬼神难亦如是。<a id="a-GW"></a>尔时比丘。<a id="a-GX"></a>受七日出界外住。<a id="a-GY"></a>水陆道不通。<a id="a-GZ"></a>若贼难虎狼师子诸难。<a id="a-Ga"></a>作如是念。<a id="a-Gb"></a>我为失岁为不失岁。<a id="a-Gc"></a>即白诸比丘。<a id="a-Gd"></a>诸比丘往白佛。<a id="a-Ge"></a>佛言。<a id="a-Gf"></a>不失岁。<a id="a-Gg"></a>尔时佛在拘睒弥国瞿师罗园。<a id="a-Gh"></a>尔时王忧陀延与跋难陀释子为亲友。<a id="a-Gi"></a>请跋难陀夏安居。<a id="a-Gj"></a>跋难陀。<a id="a-Gk"></a>拘睒弥国结安居。<a id="a-Gl"></a>闻余住处大得利养大得衣物。<a id="a-Gm"></a>即便往彼住处。<a id="a-Gn"></a>小住彼已。<a id="a-Go"></a>复还拘睒弥。<a id="a-Gp"></a>时王忧陀延闻已嫌言。<a id="a-Gq"></a>云何跋难陀释子。<a id="a-Gr"></a>受我请在此住夏安居。<a id="a-Gs"></a>闻彼住处大得利养大得衣物。<a id="a-Gt"></a>便往至彼。<a id="a-Gu"></a>在彼住已。<a id="a-Gv"></a>复还来此。<a id="a-Gw"></a>诸比丘闻。<a id="a-Gx"></a>中有少欲知足行头陀知惭愧乐学戒者。<a id="a-Gy"></a>呵责跋难陀释子。<a id="a-Gz"></a>云何汝在彼夏安居。<a id="a-H0"></a>闻异住处大得利养大得衣物。<a id="a-H1"></a>便往彼住。<a id="a-H2"></a>住既不久而还此即往佛所头面礼足各坐一面。<a id="a-H3"></a>以此因缘具白世尊。<a id="a-H4"></a>世尊以此因缘集比丘僧。<a id="a-H5"></a>以无数方便呵责跋难陀言。<a id="a-H6"></a>汝无知。<a id="a-H7"></a>非威仪非净行非沙门法非随顺行。<a id="a-H8"></a>所不应为。<a id="a-H9"></a>云何跋难陀。<a id="a-HA"></a>汝于拘睒弥夏安居。<a id="a-HB"></a>闻彼异处大得利养大得衣物。<a id="a-HC"></a>便往彼住。<a id="a-HD"></a>而复还拘睒弥。<a id="a-HE"></a>呵责已告诸比丘。<a id="a-HF"></a>若比丘在前安居处。<a id="a-HG"></a>闻彼处大得利养大得衣物。<a id="a-HH"></a>即便往彼。<a id="a-HI"></a>彼比丘不得前岁。<a id="a-HJ"></a>违本要得罪。<a id="a-HK"></a>若比丘。<a id="a-HL"></a>于此受他前安居请。<a id="a-HM"></a>至界外布萨已便往余处。<a id="a-HN"></a>彼比丘。<a id="a-HO"></a>破前安居违本要得罪。<a id="a-HP"></a>若比丘。<a id="a-HQ"></a>受他前安居请。<a id="a-HR"></a>在界外布萨已来至请处即日还去。<a id="a-HS"></a>彼比丘。<a id="a-HT"></a>破前安居违本要得罪。<a id="a-HU"></a>若比丘。<a id="a-HV"></a>受他前安居请。<a id="a-HW"></a>界外布萨已来至请处。<a id="a-HX"></a>受房舍卧具无事便去。<a id="a-HY"></a>彼便破前安居违本要得罪。<a id="a-HZ"></a>若比丘受他前安居请。<a id="a-Ha"></a>界外布萨已来至住处。<a id="a-Hb"></a>受七日出界外。<a id="a-Hc"></a>意欲来过七日。<a id="a-Hd"></a>彼比丘。<a id="a-He"></a>破前安居违本要得罪。<a id="a-Hf"></a>若比丘。<a id="a-Hg"></a>受他前安居请。<a id="a-Hh"></a>在界外布萨已来至住处。<a id="a-Hi"></a>受七日出界外及七日还。<a id="a-Hj"></a>彼比丘。<a id="a-Hk"></a>成前安居不违本要无罪。<a id="a-Hl"></a>若比丘。<a id="a-Hm"></a>受他前安居请。<a id="a-Hn"></a>在界外布萨已。<a id="a-Ho"></a>来至住处。<a id="a-Hp"></a>末后受七日出界外。<a id="a-Hq"></a>彼比丘。<a id="a-Hr"></a>若来若不来住处。<a id="a-Hs"></a>彼比丘。<a id="a-Ht"></a>成前安居不违本要无罪。<a id="a-Hu"></a>若比丘。<a id="a-Hv"></a>受他前安居请。<a id="a-Hw"></a>来至界内布萨已到住处即日还去。<a id="a-Hx"></a>彼比丘。<a id="a-Hy"></a>破前安居违本要得罪。<a id="a-Hz"></a>若比丘。<a id="a-I0"></a>受他前安居请。<a id="a-I1"></a>来至界内布萨已到住处。<a id="a-I2"></a>受房舍卧具。<a id="a-I3"></a>无事便去。<a id="a-I4"></a>彼比丘。<a id="a-I5"></a>破前安居违本要得罪。<a id="a-I6"></a>若比丘受他前安居请。<a id="a-I7"></a>来至界内布萨已到住处。<a id="a-I8"></a>受七日出界外。<a id="a-I9"></a>意欲还不及七日。<a id="a-IA"></a>彼比丘。<a id="a-IB"></a>破前安居违本要得罪。<a id="a-IC"></a>若比丘受他前安居请。<a id="a-ID"></a>来至界内布萨已到住处。<a id="a-IE"></a>受七日出界外及七日还。<a id="a-IF"></a>彼比丘。<a id="a-IG"></a>不破前安居不违本要无罪。<a id="a-IH"></a>若比丘。<a id="a-II"></a>受他前安居请。<a id="a-IJ"></a>界内布萨已到住处。<a id="a-IK"></a>末后受七日出界外。<a id="a-IL"></a>若还若不还住处。<a id="a-IM"></a>不破前安居不违本要无罪。<a id="a-IN"></a>后安居亦如是。<a id="a-IO"></a>尔时有比丘。<a id="a-IP"></a>受他前安居请。<a id="a-IQ"></a>在彼见有命难若净行难。<a id="a-IR"></a>彼作如是念。<a id="a-IS"></a>我当云何即告诸比丘。<a id="a-IT"></a>诸比丘往白佛。<a id="a-IU"></a>佛言。<a id="a-IV"></a>若比丘在住处。<a id="a-IW"></a>若受前安居后安居。<a id="a-IX"></a>见有命难若净行难。<a id="a-IY"></a>彼比丘。<a id="a-IZ"></a>若自往若遣信使。<a id="a-Ia"></a>往白檀越求移去。<a id="a-Ib"></a>若听者善。<a id="a-Ic"></a>若不听便应去。<a id="a-Id"></a>(安居揵度竟)。</p>
  <p data-pb></p>
  <h2 id="aIe">第三分自恣揵度法</h2>
  <p id="aIf">尔时佛在舍卫国祇树给孤独园。<a id="a-Ig"></a>时有众多比丘。<a id="a-Ih"></a>在拘萨罗国。<a id="a-Ii"></a>于异住处夏安居。<a id="a-Ij"></a>彼作如是念。<a id="a-Ik"></a>我曹当云何得安乐住。<a id="a-Il"></a>不以饮食为疲苦。<a id="a-Im"></a>彼作如是语。<a id="a-In"></a>我等当共作制结安居。<a id="a-Io"></a>不得共语礼拜问讯。<a id="a-Ip"></a>若先入聚落乞者。<a id="a-Iq"></a>先还扫除食处。<a id="a-Ir"></a>敷座具具水器具洗足器具盛食器。<a id="a-Is"></a>各自持食来置食处。<a id="a-It"></a>若得食多者。<a id="a-Iu"></a>先应减留。<a id="a-Iv"></a>若足便食。<a id="a-Iw"></a>食讫默然还房。<a id="a-Ix"></a>若次有入聚落乞者。<a id="a-Iy"></a>得食便还。<a id="a-Iz"></a>持食至食处。<a id="a-J0"></a>若得食多者。<a id="a-J1"></a>应先减留。<a id="a-J2"></a>若足便食。<a id="a-J3"></a>若不足者。<a id="a-J4"></a>取先所留食足食。<a id="a-J5"></a>食讫默然还房。<a id="a-J6"></a>若末后入聚落乞者。<a id="a-J7"></a>得食便还。<a id="a-J8"></a>持食至食处。<a id="a-J9"></a>若得食多者。<a id="a-JA"></a>先应减留。<a id="a-JB"></a>若足食便食。<a id="a-JC"></a>若不足者。<a id="a-JD"></a>取先所留者足食之。<a id="a-JE"></a>有余残食。<a id="a-JF"></a>若与乞人若非人。<a id="a-JG"></a>若无与处。<a id="a-JH"></a>应置净地无草处。<a id="a-JI"></a>若置无虫水中。<a id="a-JJ"></a>洗治食器还复本处。<a id="a-JK"></a>卧具水器洗足器及座具还复本处。<a id="a-JL"></a>扫除食处。<a id="a-JM"></a>若见水器洗足器空。<a id="a-JN"></a>若能胜者。<a id="a-JO"></a>即应持还。<a id="a-JP"></a>若不能胜。<a id="a-JQ"></a>以手招伴。<a id="a-JR"></a>共持器还复本处。<a id="a-JS"></a>默然还房。<a id="a-JT"></a>不应以此因缘有所说。<a id="a-JU"></a>如是我等可得安乐住。<a id="a-JV"></a>不以食饮为苦。<a id="a-JW"></a>作如是制。<a id="a-JX"></a>结安居自恣竟。<a id="a-JY"></a>诣舍卫国只桓中。<a id="a-JZ"></a>至佛所头面礼足各坐一面。<a id="a-Ja"></a>时世尊慰劳诸比丘。<a id="a-Jb"></a>汝曹安乐不。<a id="a-Jc"></a>饮食足不。<a id="a-Jd"></a>住止和合不。<a id="a-Je"></a>不以饮食为疲苦耶。<a id="a-Jf"></a>诸比丘白佛言。<a id="a-Jg"></a>住止安乐饮食不乏彼此和合不以饮食为苦。<a id="a-Jh"></a>佛问诸比丘。<a id="a-Ji"></a>汝等以何方便住止安乐彼此和合不以饮食为苦。<a id="a-Jj"></a>诸比丘以向因缘事具白佛。<a id="a-Jk"></a>佛告诸比丘。<a id="a-Jl"></a>汝曹痴人。<a id="a-Jm"></a>自以为乐。<a id="a-Jn"></a>其实是苦。<a id="a-Jo"></a>汝曹痴人。<a id="a-Jp"></a>自以无患。<a id="a-Jq"></a>其实是患。<a id="a-Jr"></a>汝曹痴人。<a id="a-Js"></a>共住如似怨家。<a id="a-Jt"></a>犹如白羊。<a id="a-Ju"></a>何以故。<a id="a-Jv"></a>我无数方便教诸比丘。<a id="a-Jw"></a>彼此相教共相受语展转觉悟。<a id="a-Jx"></a>汝曹痴人。<a id="a-Jy"></a>同于外道。<a id="a-Jz"></a>共受哑法。<a id="a-K0"></a>不应如是行哑法。<a id="a-K1"></a>若行哑法突吉罗。<a id="a-K2"></a>时六群比丘作如是言。<a id="a-K3"></a>佛教诸比丘。<a id="a-K4"></a>彼此相教共相受语展转觉悟。<a id="a-K5"></a>便举他清净比丘罪。<a id="a-K6"></a>诸比丘往白世尊。<a id="a-K7"></a>世尊言。<a id="a-K8"></a>不应举他无罪比丘事。<a id="a-K9"></a>若欲举有事比丘。<a id="a-KA"></a>应先当语令知求听然后应举。<a id="a-KB"></a>时六群比丘。<a id="a-KC"></a>闻佛教应先当语令知求听然后举。<a id="a-KD"></a>先清净比丘。<a id="a-KE"></a>曾从六群比丘求听。<a id="a-KF"></a>六群比丘。<a id="a-KG"></a>以嫌故覆复从清净比丘求听。<a id="a-KH"></a>诸比丘以此事往白佛。<a id="a-KI"></a>佛言。<a id="a-KJ"></a>不应先清净比丘曾从六群比丘求听。<a id="a-KK"></a>六群比丘。<a id="a-KL"></a>不应以嫌故复从清净比丘求听。<a id="a-KM"></a>自今已去。<a id="a-KN"></a>听具五法得求听。<a id="a-KO"></a>何等五。<a id="a-KP"></a>知时不以非时。<a id="a-KQ"></a>如实不以虚妄。<a id="a-KR"></a>有利益不以无利益。<a id="a-KS"></a>柔软不以粗犷慈心不以嗔恚。<a id="a-KT"></a>彼六群比丘。<a id="a-KU"></a>内无五法。<a id="a-KV"></a>余清净比丘。<a id="a-KW"></a>具足五法者。<a id="a-KX"></a>从六群比丘求听。<a id="a-KY"></a>六群比丘不听。<a id="a-KZ"></a>诸比丘以此因缘往白佛。<a id="a-Ka"></a>佛言。<a id="a-Kb"></a>听比丘具足五法者若求听应听。<a id="a-Kc"></a>时六群比丘。<a id="a-Kd"></a>从他求听已去。<a id="a-Ke"></a>或与他听已便离住处去。<a id="a-Kf"></a>诸比丘以此事白佛。<a id="a-Kg"></a>佛言。<a id="a-Kh"></a>不应求他听。<a id="a-Ki"></a>既听已便去。<a id="a-Kj"></a>亦不应与他听已便去。<a id="a-Kk"></a>自今已去。<a id="a-Kl"></a>听言要莫去。<a id="a-Km"></a>六群比丘。<a id="a-Kn"></a>便要他已而自去。<a id="a-Ko"></a>或与他言要而复自去。<a id="a-Kp"></a>诸比丘以此事往白佛。<a id="a-Kq"></a>佛言。<a id="a-Kr"></a>不应要他已而自去。<a id="a-Ks"></a>不应与他言要已而复去。<a id="a-Kt"></a>自今已去。<a id="a-Ku"></a>听安居竟自恣。<a id="a-Kv"></a>听遮自恣不应求听。<a id="a-Kw"></a>何以故。<a id="a-Kx"></a>自恣即是听。<a id="a-Ky"></a>诸比丘作是念。<a id="a-Kz"></a>佛听诸比丘自恣。<a id="a-L0"></a>诸比丘一时自恣闹乱。<a id="a-L1"></a>诸比丘以此事白佛。<a id="a-L2"></a>佛言。<a id="a-L3"></a>不应一时自恣。<a id="a-L4"></a>自今已去。<a id="a-L5"></a>听一一自恣。<a id="a-L6"></a>诸比丘不求次第随意自恣。<a id="a-L7"></a>上座疲极。<a id="a-L8"></a>诸比丘以此事白佛。<a id="a-L9"></a>佛言。<a id="a-LA"></a>不应随意自恣。<a id="a-LB"></a>应从上座自恣。<a id="a-LC"></a>听差授自恣人白二羯磨。<a id="a-LD"></a>若有五法者。<a id="a-LE"></a>不应差作受自恣人。<a id="a-LF"></a>若爱若嗔若怖若痴不知自恣未自恣。<a id="a-LG"></a>具如是五法者。<a id="a-LH"></a>不应差受自恣。<a id="a-LI"></a>有五法者。<a id="a-LJ"></a>应差作受自恣人。<a id="a-LK"></a>若不爱不嗔不怖不痴知自恣未自恣。<a id="a-LL"></a>具如是五法者。<a id="a-LM"></a>应差受自恣。<a id="a-LN"></a>应如是差堪能人。<a id="a-LO"></a>若上座若次座。<a id="a-LP"></a>若诵律若不诵律。<a id="a-LQ"></a>堪能羯磨者。<a id="a-LR"></a>白二羯磨当作如是白。<a id="a-LS"></a>大德僧听。<a id="a-LT"></a>若僧时到僧忍听。<a id="a-LU"></a>僧差某甲比丘作受自恣人。<a id="a-LV"></a>白如是。<a id="a-LW"></a>大德僧听。<a id="a-LX"></a>僧差某甲比丘作受自恣人。<a id="a-LY"></a>谁诸长老忍。<a id="a-LZ"></a>僧差某甲比丘作受自恣人者默然。<a id="a-La"></a>谁不忍者说。<a id="a-Lb"></a>僧已忍。<a id="a-Lc"></a>差某甲比丘作受自恣人竟。<a id="a-Ld"></a>僧忍默然故。<a id="a-Le"></a>是事如是持。<a id="a-Lf"></a>时诸比丘在座上自恣。<a id="a-Lg"></a>诸比丘以此事白佛。<a id="a-Lh"></a>佛言。<a id="a-Li"></a>不应在座上自恣。<a id="a-Lj"></a>听离座胡跪自恣。<a id="a-Lk"></a>时上座离座自恣。<a id="a-Ll"></a>一切僧故在座自恣。<a id="a-Lm"></a>佛言。<a id="a-Ln"></a>若上座离座胡跪。<a id="a-Lo"></a>一切僧亦应离座胡跪。<a id="a-Lp"></a>时上座自恣竟胡跪。<a id="a-Lq"></a>乃至一切僧自恣竟。<a id="a-Lr"></a>上座疲极。<a id="a-Ls"></a>诸比丘以此事白佛。<a id="a-Lt"></a>佛言。<a id="a-Lu"></a>听随自恣竟复坐。<a id="a-Lv"></a>时六群比丘念言。<a id="a-Lw"></a>我曹窃语自恣。<a id="a-Lx"></a>彼比丘或能为我作羯磨若遮我自恣。<a id="a-Ly"></a>诸比丘以此事往白佛。<a id="a-Lz"></a>佛言。<a id="a-M0"></a>不应作如是念。<a id="a-M1"></a>窃语自恣。<a id="a-M2"></a>恐余比丘为我作羯磨若遮我自恣。<a id="a-M3"></a>应了了自恣。<a id="a-M4"></a>足使他闻。<a id="a-M5"></a>彼六群比丘复作是念。<a id="a-M6"></a>我当疾疾自恣。<a id="a-M7"></a>恐余比丘为我作羯磨或遮自恣。<a id="a-M8"></a>诸比丘白佛。<a id="a-M9"></a>佛言。<a id="a-MA"></a>不应作如是念。<a id="a-MB"></a>我当疾疾自恣。<a id="a-MC"></a>恐余比丘为我作羯磨。<a id="a-MD"></a>若遮我自恣。<a id="a-ME"></a>自今已去。<a id="a-MF"></a>听安居已徐徐自恣。<a id="a-MG"></a>彼六群比丘作是念。<a id="a-MH"></a>我当一说自恣。<a id="a-MI"></a>恐余比丘为我作羯磨若遮自恣。<a id="a-MJ"></a>诸比丘白佛。<a id="a-MK"></a>佛言。<a id="a-ML"></a>不应作是念。<a id="a-MM"></a>我当一说自恣。<a id="a-MN"></a>恐余比丘为我作羯磨若遮自恣。<a id="a-MO"></a>彼六群比丘自念。<a id="a-MP"></a>我当再说自恣。<a id="a-MQ"></a>恐余比丘为我作羯磨若遮自恣。<a id="a-MR"></a>诸比丘白佛。<a id="a-MS"></a>佛言。<a id="a-MT"></a>不应作如是念。<a id="a-MU"></a>我当再说自恣。<a id="a-MV"></a>恐余比丘为我作羯磨若遮自恣。<a id="a-MW"></a>自今已去。<a id="a-MX"></a>听诸比丘三说自恣。<a id="a-MY"></a>时六群比丘。<a id="a-MZ"></a>反抄衣自恣。<a id="a-Ma"></a>衣缠颈自恣。<a id="a-Mb"></a>裹头自恣。<a id="a-Mc"></a>通肩披衣自恣。<a id="a-Md"></a>着革屣自恣。<a id="a-Me"></a>若地坐自恣。<a id="a-Mf"></a>若床上坐自恣。<a id="a-Mg"></a>诸比丘往白佛。<a id="a-Mh"></a>佛言。<a id="a-Mi"></a>不应反抄衣缠颈裹头通肩披衣着革屣。<a id="a-Mj"></a>若地坐若床自上坐自恣今已去。<a id="a-Mk"></a>听诸比丘偏露右肩脱革屣胡跪合掌。<a id="a-Ml"></a>作如是语。<a id="a-Mm"></a>大德众僧今日自恣。<a id="a-Mn"></a>我某甲比丘亦自恣。<a id="a-Mo"></a>若见闻疑罪。<a id="a-Mp"></a>大德长老。<a id="a-Mq"></a>哀愍故语我。<a id="a-Mr"></a>我若见罪。<a id="a-Ms"></a>当如法忏悔。<a id="a-Mt"></a>如是第二第三说。<a id="a-Mu"></a>时有病比丘。<a id="a-Mv"></a>偏露右肩脱革屣胡跪合掌时顷久病即更增。<a id="a-Mw"></a>诸比丘白佛。<a id="a-Mx"></a>佛言。<a id="a-My"></a>自今已去。<a id="a-Mz"></a>听病比丘随身所安受自恣。<a id="a-N0"></a>尔时有异住处比丘自恣。<a id="a-N1"></a>有比丘在说戒堂外。<a id="a-N2"></a>诸比丘自恣竟。<a id="a-N3"></a>起出去外。<a id="a-N4"></a>比丘问言。<a id="a-N5"></a>长老何处去。<a id="a-N6"></a>不自恣耶。<a id="a-N7"></a>彼答言。<a id="a-N8"></a>我已自恣竟。<a id="a-N9"></a>汝从何来。<a id="a-NA"></a>答言。<a id="a-NB"></a>我在说戒堂外。<a id="a-NC"></a>诸比丘白佛。<a id="a-ND"></a>佛言。<a id="a-NE"></a>自今已去。<a id="a-NF"></a>自恣时不应在说戒堂外。<a id="a-NG"></a>听比坐应知若来若不来。<a id="a-NH"></a>听先白已然后自恣。<a id="a-NI"></a>如是白。<a id="a-NJ"></a>大德僧听。<a id="a-NK"></a>今日众僧自恣。<a id="a-NL"></a>若僧时到僧忍听。<a id="a-NM"></a>僧和合自恣。<a id="a-NN"></a>白如是。<a id="a-NO"></a>如是白已自恣。<a id="a-NP"></a>六群比丘非法别众自恣。<a id="a-NQ"></a>非法和合自恣。<a id="a-NR"></a>法别众自恣。<a id="a-NS"></a>诸比丘白佛。<a id="a-NT"></a>佛言。<a id="a-NU"></a>不应非法别众自恣。<a id="a-NV"></a>非法和合自恣。<a id="a-NW"></a>法别众自恣。<a id="a-NX"></a>有四种自恣。<a id="a-NY"></a>若比丘非法别众自恣。<a id="a-NZ"></a>非法和合自恣。<a id="a-Na"></a>法别众自恣。<a id="a-Nb"></a>法和合自恣。<a id="a-Nc"></a>若比丘作非法别众自恣。<a id="a-Nd"></a>非法和合自恣。<a id="a-Ne"></a>法别众自恣。<a id="a-Nf"></a>如是不应自恣。<a id="a-Ng"></a>法和合自恣。<a id="a-Nh"></a>应如是自恣。<a id="a-Ni"></a>是我所听自恣。<a id="a-Nj"></a>尔时自恣时。<a id="a-Nk"></a>异住处前安居后安居人杂住。<a id="a-Nl"></a>不知云何随前安居为随后安居自恣。<a id="a-Nm"></a>诸比丘白佛。<a id="a-Nn"></a>佛言。<a id="a-No"></a>随上座所在处自恣。<a id="a-Np"></a>上座或前安居或后安居。<a id="a-Nq"></a>应随旧住者自恣。<a id="a-Nr"></a>旧住者亦有前安居有后安居。<a id="a-Ns"></a>随多者应自恣。<a id="a-Nt"></a>时诸比丘。<a id="a-Nu"></a>欲十四日十五日自恣。<a id="a-Nv"></a>佛言。<a id="a-Nw"></a>听如是自恣。<a id="a-Nx"></a>若王改日时应随时。<a id="a-Ny"></a>诸比丘不知。<a id="a-Nz"></a>今日自恣明日自恣。<a id="a-O0"></a>诸比丘往白佛。<a id="a-O1"></a>佛言。<a id="a-O2"></a>自今已去。<a id="a-O3"></a>听若小食上中食上上座唱令。<a id="a-O4"></a>今日众僧自恣。<a id="a-O5"></a>复不知用何时。<a id="a-O6"></a>佛言。<a id="a-O7"></a>听作时相。<a id="a-O8"></a>若打揵稚。<a id="a-O9"></a>若吹呗。<a id="a-OA"></a>打鼓。<a id="a-OB"></a>若起烟。<a id="a-OC"></a>若量影。<a id="a-OD"></a>若唱言。<a id="a-OE"></a>今自恣时到。<a id="a-OF"></a>六群比丘。<a id="a-OG"></a>闻佛听自恣。<a id="a-OH"></a>便于别房中。<a id="a-OI"></a>共同和尚阿阇梨亲厚同学得意者别部作自恣。<a id="a-OJ"></a>诸比丘白佛。<a id="a-OK"></a>佛言。<a id="a-OL"></a>不应于别房共同和尚阿阇梨亲厚同学得意者别部作自恣。<a id="a-OM"></a>自今已去。<a id="a-ON"></a>一处和合自恣。<a id="a-OO"></a>诸比丘复不知在何处自恣白佛。<a id="a-OP"></a>佛言。<a id="a-OQ"></a>听在说戒处自恣。<a id="a-OR"></a>尔时有众多比丘。<a id="a-OS"></a>于自恣日。<a id="a-OT"></a>在非村阿练若未结界处道路行。<a id="a-OU"></a>诸比丘自念。<a id="a-OV"></a>佛教我等和合自恣。<a id="a-OW"></a>我等当云何。<a id="a-OX"></a>诸比丘白佛。<a id="a-OY"></a>佛言。<a id="a-OZ"></a>若众多比丘。<a id="a-Oa"></a>于自恣日。<a id="a-Ob"></a>在非村阿练若未结界处道路行。<a id="a-Oc"></a>诸比丘。<a id="a-Od"></a>若和合得自恣者善。<a id="a-Oe"></a>若不得和合者。<a id="a-Of"></a>随所同和尚阿阇梨随亲厚同意移异处。<a id="a-Og"></a>结小界作自恣。<a id="a-Oh"></a>白二羯磨。<a id="a-Oi"></a>应如是结小界。<a id="a-Oj"></a>差堪能者。<a id="a-Ok"></a>若上座若次座。<a id="a-Ol"></a>若诵律若不诵律。<a id="a-Om"></a>堪能羯磨者如是白。<a id="a-On"></a>大德僧听。<a id="a-Oo"></a>诸比丘坐处已满。<a id="a-Op"></a>齐如是比丘坐处。<a id="a-Oq"></a>若僧时到僧忍听。<a id="a-Or"></a>僧于此处结小界。<a id="a-Os"></a>白如是。<a id="a-Ot"></a>大德僧听。<a id="a-Ou"></a>齐如是比丘座处。<a id="a-Ov"></a>僧于此处结小界。<a id="a-Ow"></a>谁诸长老忍。<a id="a-Ox"></a>齐如是比丘座处僧于中结小界者默然。<a id="a-Oy"></a>谁不忍者说僧已忍。<a id="a-Oz"></a>齐如是比丘座处。<a id="a-P0"></a>结小界竟僧忍默然故。<a id="a-P1"></a>是事如是持时比丘不舍界便去。<a id="a-P2"></a>诸比丘不喜。<a id="a-P3"></a>即往白佛。<a id="a-P4"></a>佛言。<a id="a-P5"></a>不应不舍界而去。<a id="a-P6"></a>应舍界竟然后去应如是舍白二羯磨差堪能人。<a id="a-P7"></a>若上座若次座。<a id="a-P8"></a>若诵律若不诵律。<a id="a-P9"></a>堪能作羯磨者。<a id="a-PA"></a>应作如是白。<a id="a-PB"></a>大德僧听齐如是比丘座处。<a id="a-PC"></a>若僧时到僧忍听。<a id="a-PD"></a>僧解此处小界白如是。<a id="a-PE"></a>大德僧听。<a id="a-PF"></a>齐如是比丘座处。<a id="a-PG"></a>僧于中解小界。<a id="a-PH"></a>谁诸长老忍。<a id="a-PI"></a>僧齐如是比丘座处解小界者默然。<a id="a-PJ"></a>谁不忍者说僧已忍。<a id="a-PK"></a>齐如是比丘座处。<a id="a-PL"></a>解小界竟。<a id="a-PM"></a>僧忍默然故。<a id="a-PN"></a>是事如是持。</p>
 </body>
</html>