<!doctype html>
<html id="z3IBUznni" data-ver="1181">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第五十九</h1>
  <h2 id="a2">第四分毗尼增一法之三</h2>
  <p id="a3">尔时世尊在波罗奈。<a id="a-4"></a>世尊知而故问阿难。<a id="a-5"></a>我于谷贵时。<a id="a-6"></a>慈愍诸比丘故。<a id="a-7"></a>放舍四事。<a id="a-8"></a>内宿内煮自煮自取食。<a id="a-9"></a>今诸比丘故食耶。<a id="a-A"></a>阿难白佛言。<a id="a-B"></a>故食。<a id="a-C"></a>佛言阿难。<a id="a-D"></a>不应食若食如法治。<a id="a-E"></a>佛告阿难。<a id="a-F"></a>我以谷贵时。<a id="a-G"></a>愍诸比丘故听此法。<a id="a-H"></a>朝受小食。<a id="a-I"></a>从彼持来若胡桃果等及水中可食物。<a id="a-J"></a>如是等故食耶。<a id="a-K"></a>阿难答言尔。<a id="a-L"></a>佛言。<a id="a-M"></a>不应食若食如法治。<a id="a-N"></a>有四法作呵责羯磨。<a id="a-O"></a>非法非毗尼羯磨不成不得处所。<a id="a-P"></a>何等四。<a id="a-Q"></a>无根破戒破见破威仪破正命。<a id="a-R"></a>是为四法。<a id="a-S"></a>有四法作呵责羯磨。<a id="a-T"></a>如法如毗尼羯磨成就得处所(即反上句是)有四大贼。<a id="a-U"></a>何等四。<a id="a-V"></a>或有大贼。<a id="a-W"></a>生如是意。<a id="a-X"></a>若得百人千人破某甲城邑。<a id="a-Y"></a>于异时得百人千人。<a id="a-Z"></a>破彼城邑。<a id="a-a"></a>如是恶比丘作是念。<a id="a-b"></a>我何处当得百人众千人众。<a id="a-c"></a>于某甲城邑游行。<a id="a-d"></a>彼于异时。<a id="a-e"></a>得百人若千人游行彼城邑。<a id="a-f"></a>是为第一大贼。<a id="a-g"></a>复次有大贼。<a id="a-h"></a>非净行自言是净行。<a id="a-i"></a>是为第二大贼。<a id="a-j"></a>复次有大贼。<a id="a-k"></a>以口腹故。<a id="a-l"></a>不真实非己有。<a id="a-m"></a>于大众中故作妄语。<a id="a-n"></a>自称得上人法。<a id="a-o"></a>是为第三大贼。<a id="a-p"></a>复有大贼。<a id="a-q"></a>以僧华叶果蓏。<a id="a-r"></a>以自活命。<a id="a-s"></a>是为第四大贼。<a id="a-t"></a>有四信法。<a id="a-u"></a>若比丘于城廓村落。<a id="a-v"></a>作多不净行非沙门法。<a id="a-w"></a>是中应随顺教授居士令信。<a id="a-x"></a>彼比丘语此比丘言。<a id="a-y"></a>汝于某甲城邑村落。<a id="a-z"></a>多作不净行非沙门法。<a id="a-10"></a>汝当还教化彼居士令信。<a id="a-11"></a>若汝不能随顺教化居士令信者。<a id="a-12"></a>汝不得在此住。<a id="a-13"></a>若能随顺教化居士者。<a id="a-14"></a>听汝在此住。<a id="a-15"></a>若复不能随顺教化居士令信者。<a id="a-16"></a>诸比丘不与汝同羯磨说戒自恣共住同一坐。<a id="a-17"></a>于小食大食上不以次坐。<a id="a-18"></a>亦无迎逆执手礼拜问讯若汝能随顺教化彼居士令信者。<a id="a-19"></a>当与汝同羯磨乃至礼拜问讯。<a id="a-1A"></a>是为四信法。<a id="a-1B"></a>若居士居士儿亦如是。<a id="a-1C"></a>有四非圣法。<a id="a-1D"></a>不见言见。<a id="a-1E"></a>不闻言闻。<a id="a-1F"></a>不触言触。<a id="a-1G"></a>不知言知。<a id="a-1H"></a>是为四非圣法。<a id="a-1I"></a>有四圣法(即反上句是)有四非圣法见言不见。<a id="a-1J"></a>闻言不闻。<a id="a-1K"></a>触言不触。<a id="a-1L"></a>知言不知。<a id="a-1M"></a>是为四非圣法。<a id="a-1N"></a>有四圣法(即反上句是)有四语舍戒。<a id="a-1O"></a>舍佛舍法舍僧舍和尚。<a id="a-1P"></a>是为四语舍戒。<a id="a-1Q"></a>如是舍佛法僧为首。<a id="a-1R"></a>乃至非沙门释子。<a id="a-1S"></a>四四为句亦如是。<a id="a-1T"></a>以四利义故。<a id="a-1U"></a>如来出世。<a id="a-1V"></a>为诸比丘制戒。<a id="a-1W"></a>摄取于僧乃至正法久住。<a id="a-1X"></a>四四为句亦如是。<a id="a-1Y"></a>有四利义故。<a id="a-1Z"></a>如来出世。<a id="a-1a"></a>为诸比丘制呵责羯磨。<a id="a-1b"></a>摄取于僧乃至正法久住(四四为句亦如是)乃至七灭诤亦如是。</p>
  <p id="a1c">尔时世尊在王舍城。<a id="a-1d"></a>告诸比丘。<a id="a-1e"></a>有五法不应授人大戒。<a id="a-1f"></a>若无戒无定无慧无解脱慧无见解脱慧。<a id="a-1g"></a>有是五法。<a id="a-1h"></a>不应授人大戒。<a id="a-1i"></a>复有五法。<a id="a-1j"></a>应授人大戒(即反上句是)复有五法。<a id="a-1k"></a>不应授人大戒。<a id="a-1l"></a>自无戒无定无慧无解脱慧无见解脱慧。<a id="a-1m"></a>亦不能教人令住戒定慧乃至见解脱慧。<a id="a-1n"></a>有是五法。<a id="a-1o"></a>不应授人大戒。<a id="a-1p"></a>有五法应授人大戒(即反上句是)复有五法。<a id="a-1q"></a>不应授人大戒。<a id="a-1r"></a>不信无惭无愧懈怠多忘。<a id="a-1s"></a>有如是五法。<a id="a-1t"></a>不应授人大戒。<a id="a-1u"></a>有五法应授人大戒(即反上句是)复有五法。<a id="a-1v"></a>不应授人大戒。<a id="a-1w"></a>不知增戒增心增慧学不知白不知羯磨。<a id="a-1x"></a>有是五法。<a id="a-1y"></a>不应授人大戒。<a id="a-1z"></a>有五法应授人大戒(即反上句是)复有五法。<a id="a-20"></a>不应授人大戒。<a id="a-21"></a>不知威仪戒。<a id="a-22"></a>不知增净行。<a id="a-23"></a>不知波罗提木叉戒。<a id="a-24"></a>不知白。<a id="a-25"></a>不知羯磨。<a id="a-26"></a>有是五法。<a id="a-27"></a>不应授人大戒。<a id="a-28"></a>有五法应授人大戒(即反上句是)复有五法。<a id="a-29"></a>不应授人大戒。<a id="a-2A"></a>不知犯。<a id="a-2B"></a>不知犯已忏悔。<a id="a-2C"></a>不知犯已忏悔清净。<a id="a-2D"></a>不知白。<a id="a-2E"></a>不知羯磨。<a id="a-2F"></a>有是五法。<a id="a-2G"></a>不应授人大戒。<a id="a-2H"></a>有五法应授人大戒(即反上句是)复有五法。<a id="a-2I"></a>不应授人大戒。<a id="a-2J"></a>不知有难法。<a id="a-2K"></a>不知无难法。<a id="a-2L"></a>不知白。<a id="a-2M"></a>不知羯磨。<a id="a-2N"></a>不满十岁。<a id="a-2O"></a>有是五法。<a id="a-2P"></a>不应授人大戒。<a id="a-2Q"></a>有五法应授人大戒(即反上句是)复有五法。<a id="a-2R"></a>不应授人大戒。<a id="a-2S"></a>不能教人增戒学增心学增慧学。<a id="a-2T"></a>不能作瞻病人。<a id="a-2U"></a>亦不能与瞻病人。<a id="a-2V"></a>若差若乃至死。<a id="a-2W"></a>若不满十岁。<a id="a-2X"></a>有是五法。<a id="a-2Y"></a>不应授人大戒。<a id="a-2Z"></a>有五法应授人大戒(即反上句是)复有五法。<a id="a-2a"></a>不应授人大戒。<a id="a-2b"></a>不能教弟子增威仪戒增净行增波罗提木叉戒。<a id="a-2c"></a>若弟子有恶见不能方便教令舍恶见住善见。<a id="a-2d"></a>若不满十岁。<a id="a-2e"></a>有是五法。<a id="a-2f"></a>不应授人大戒。<a id="a-2g"></a>有五法应授人大戒(即反上句是)复有五法。<a id="a-2h"></a>不应授人大戒。<a id="a-2i"></a>不知犯不知不犯不知轻不知重不广诵二部毗尼。<a id="a-2j"></a>有是五法。<a id="a-2k"></a>不应授人大戒。<a id="a-2l"></a>有五法应授人大戒(即反上句是)复有五法。<a id="a-2m"></a>不应授人大戒。<a id="a-2n"></a>不具持波罗提木叉戒。<a id="a-2o"></a>不多闻。<a id="a-2p"></a>不能教弟子毗尼阿毗昙。<a id="a-2q"></a>不满十岁。<a id="a-2r"></a>有是五法。<a id="a-2s"></a>不应授人大戒。<a id="a-2t"></a>有五法应授人大戒(即反上句是)复有五法。<a id="a-2u"></a>不应授人大戒。<a id="a-2v"></a>不具持波罗提木叉戒。<a id="a-2w"></a>不能教弟子毗尼阿毗昙。<a id="a-2x"></a>若弟子有恶见不能教令舍恶见住善见。<a id="a-2y"></a>有是五法。<a id="a-2z"></a>不应授人大戒。<a id="a-30"></a>有五法应授人大戒(即反上句是)复有五法。<a id="a-31"></a>不应授人大戒。<a id="a-32"></a>不能教弟子毗尼阿毗昙。<a id="a-33"></a>若弟子有恶见不能教令舍恶见住善见。<a id="a-34"></a>若弟子不乐所住处不能移至乐处。<a id="a-35"></a>若弟子有疑悔心生不能如佛法开解。<a id="a-36"></a>有是五法。<a id="a-37"></a>不应授人大戒。<a id="a-38"></a>有五法应授人大戒(即反上句是)复有五法。<a id="a-39"></a>不应授人大戒。<a id="a-3A"></a>不能教弟子毗尼阿毗昙。<a id="a-3B"></a>若弟子有恶见不能教舍恶见令住善见。<a id="a-3C"></a>若不乐所住处不能移至乐处。<a id="a-3D"></a>若不满十岁。<a id="a-3E"></a>有是五法。<a id="a-3F"></a>不应授人大戒。<a id="a-3G"></a>有五法应授人大戒(即反上句是)复有五法。<a id="a-3H"></a>不应授人大戒。<a id="a-3I"></a>不知波罗提木叉戒。<a id="a-3J"></a>亦不能说。<a id="a-3K"></a>不知布萨。<a id="a-3L"></a>不知布萨羯磨。<a id="a-3M"></a>不满十岁。<a id="a-3N"></a>有是五法。<a id="a-3O"></a>不应授人大戒。<a id="a-3P"></a>有五法。<a id="a-3Q"></a>应授人大戒(即反上句是)复有五法。<a id="a-3R"></a>不应授人大戒。<a id="a-3S"></a>不善知犯。<a id="a-3T"></a>不善知犯忏悔。<a id="a-3U"></a>不善入定。<a id="a-3V"></a>不善出定。<a id="a-3W"></a>不满十岁。<a id="a-3X"></a>有是五法。<a id="a-3Y"></a>不应授人大戒。<a id="a-3Z"></a>有五法应授人大戒(即反上句是)复有五法。<a id="a-3a"></a>不应授人大戒不知犯。<a id="a-3b"></a>不知不犯不知轻不知重。<a id="a-3c"></a>不满十岁。<a id="a-3d"></a>有是五法。<a id="a-3e"></a>不应授人大戒。<a id="a-3f"></a>有五法应授人大戒(即反上句是)复有五法。<a id="a-3g"></a>不应授人大戒。<a id="a-3h"></a>不具持波罗提木叉戒。<a id="a-3i"></a>不多闻。<a id="a-3j"></a>不能教弟子增戒学。<a id="a-3k"></a>不能瞻病。<a id="a-3l"></a>不能与瞻病人若差乃至死。<a id="a-3m"></a>不广诵二部毗尼。<a id="a-3n"></a>有是五法不应授人大戒。<a id="a-3o"></a>有五法应授人大戒(即反上句是)复有五法。<a id="a-3p"></a>不应授人大戒。<a id="a-3q"></a>不具持波罗提木叉戒。<a id="a-3r"></a>不多闻。<a id="a-3s"></a>不能教弟子增戒学。<a id="a-3t"></a>若弟子有恶见。<a id="a-3u"></a>不能教弟子舍恶见令住善见。<a id="a-3v"></a>不善诵毗尼。<a id="a-3w"></a>有是五法。<a id="a-3x"></a>不应授人大戒。<a id="a-3y"></a>有五法应授人大戒(即反上句是)复有五法。<a id="a-3z"></a>不应授人大戒。<a id="a-40"></a>不具持波罗提木叉戒。<a id="a-41"></a>不多闻。<a id="a-42"></a>不能教弟子增戒学。<a id="a-43"></a>若弟子不乐所住处不能移至乐处。<a id="a-44"></a>不坚住毗尼。<a id="a-45"></a>有是五法。<a id="a-46"></a>不应授人大戒。<a id="a-47"></a>有五法应授人大戒(即反上句是)复有五法。<a id="a-48"></a>不应授人大戒。<a id="a-49"></a>不具持二百五十戒。<a id="a-4A"></a>不多闻。<a id="a-4B"></a>不能教弟子增戒学。<a id="a-4C"></a>弟子有疑不能如佛法解释。<a id="a-4D"></a>不能决断诤事。<a id="a-4E"></a>有是五法。<a id="a-4F"></a>不应授人大戒。<a id="a-4G"></a>有五法应授人大戒(即反上句是)如是增心学。<a id="a-4H"></a>增慧学。<a id="a-4I"></a>增威仪学。<a id="a-4J"></a>增净行学。<a id="a-4K"></a>增波罗提木叉学(如是五五为句如上)若比丘调顺无畏堪能语言。<a id="a-4L"></a>自有此事亦能教弟子。<a id="a-4M"></a>如是人应授人大戒。<a id="a-4N"></a>应与他依止。<a id="a-4O"></a>应畜沙弥。<a id="a-4P"></a>应授差教授比丘尼。<a id="a-4Q"></a>若已差应教授。<a id="a-4R"></a>有五种人不得受大戒。<a id="a-4S"></a>自言犯边罪犯比丘尼若贼心受戒破内外道黄门。<a id="a-4T"></a>有是五法。<a id="a-4U"></a>是人不应受大戒。<a id="a-4V"></a>复有五种人。<a id="a-4W"></a>不应受大戒。<a id="a-4X"></a>杀父杀母杀阿罗汉破僧恶心出佛身血。<a id="a-4Y"></a>有是五法。<a id="a-4Z"></a>不应受大戒。<a id="a-4a"></a>有五种黄门。<a id="a-4b"></a>生黄门形残黄门妒黄门变黄门半月黄门。<a id="a-4c"></a>是为五种黄门。<a id="a-4d"></a>有五种病人。<a id="a-4e"></a>不应受大戒。<a id="a-4f"></a>癞若痈疽白癞干枯癫狂。<a id="a-4g"></a>如是五种病人。<a id="a-4h"></a>不应受大戒。<a id="a-4i"></a>有五种清净无难。<a id="a-4j"></a>应受大戒。<a id="a-4k"></a>是丈夫不负债非奴年满二十父母听。<a id="a-4l"></a>如是五清净无难。<a id="a-4m"></a>应受大戒。<a id="a-4n"></a>有五法与人依止。<a id="a-4o"></a>若言能若言可若言是若言善自修行若言不放逸。<a id="a-4p"></a>是为五种与依止法。<a id="a-4q"></a>有五种与人依止法。<a id="a-4r"></a>若言善哉若言好若言起若言去若言与依止。<a id="a-4s"></a>是为五种与依止。<a id="a-4t"></a>有五法不应无依止而住。<a id="a-4u"></a>无戒无定无慧无解脱慧无见解脱慧。<a id="a-4v"></a>有是五法。<a id="a-4w"></a>不应无依止而住。<a id="a-4x"></a>有五法应无依止而住(即反上句是)复有五法。<a id="a-4y"></a>不应无依止而住。<a id="a-4z"></a>若无戒又不能自勤修学戒。<a id="a-50"></a>无定无慧无解脱慧无见解脱慧。<a id="a-51"></a>又不能自勤修戒定慧解脱慧见解脱慧。<a id="a-52"></a>有是五法。<a id="a-53"></a>不应无依止而住。<a id="a-54"></a>有五法应无依止而住(即反上句是)复有五法。<a id="a-55"></a>不应无依止而住。<a id="a-56"></a>不具持二百五十戒。<a id="a-57"></a>不多闻。<a id="a-58"></a>不能自学毗尼阿毗昙。<a id="a-59"></a>若恶见心生不能开解习善见。<a id="a-5A"></a>有是五法。<a id="a-5B"></a>不应无依止而住。<a id="a-5C"></a>有五法应无依止而住(即反上句是)复有五法。<a id="a-5D"></a>不应无依止而住。<a id="a-5E"></a>不具持二百五十戒。<a id="a-5F"></a>不多闻。<a id="a-5G"></a>不能学毗尼阿毗昙。<a id="a-5H"></a>不满五岁。<a id="a-5I"></a>有是五法。<a id="a-5J"></a>不应无依止而住。<a id="a-5K"></a>有五法应无依止而住(即反上句是)复有五法。<a id="a-5L"></a>不应无依止而住。<a id="a-5M"></a>不能自学毗尼阿毗昙。<a id="a-5N"></a>恶见生不能舍住善见。<a id="a-5O"></a>若不乐所住处不能移至乐处有疑悔心生不能如法开解。<a id="a-5P"></a>有是五法。<a id="a-5Q"></a>不应无依止而住。<a id="a-5R"></a>有五法得无依止而住(即反上句是)复有五法。<a id="a-5S"></a>不应无依止而住。<a id="a-5T"></a>不能自勤修增戒增心增慧学。<a id="a-5U"></a>有病不能自将养。<a id="a-5V"></a>亦不能令他为己瞻病。<a id="a-5W"></a>年不满五岁。<a id="a-5X"></a>有是五法不应无依止而住。<a id="a-5Y"></a>有五法得无依止而住(即反上句是)复有五法。<a id="a-5Z"></a>不应无依止而住。<a id="a-5a"></a>不能自勤修威仪戒。<a id="a-5b"></a>不能增净行增波罗提木叉戒。<a id="a-5c"></a>有恶见不能舍而住善见。<a id="a-5d"></a>年不满五岁。<a id="a-5e"></a>有是五法。<a id="a-5f"></a>不应无依止而住。<a id="a-5g"></a>有五法得无依止而住(即反上句是)复有五法。<a id="a-5h"></a>不应无依止而住。<a id="a-5i"></a>不知诤不知诤起不知诤灭不知向灭诤年不满五岁。<a id="a-5j"></a>有是五法。<a id="a-5k"></a>不应无依止而住。<a id="a-5l"></a>有五法得无依止而住(即反上句是)复有五法。<a id="a-5m"></a>不应无依止而住。<a id="a-5n"></a>不知犯不知忏悔。<a id="a-5o"></a>不善入定不善出定。<a id="a-5p"></a>年不满五岁。<a id="a-5q"></a>有是五法。<a id="a-5r"></a>不应无依止而住。<a id="a-5s"></a>有五法得无依止而住(即反上句是)复有五法。<a id="a-5t"></a>不应无依止而住。<a id="a-5u"></a>不知犯不知不犯不知轻不知重不广诵二部毗尼。<a id="a-5v"></a>有是五法不应无依止而住。<a id="a-5w"></a>有五法得无依止而住。<a id="a-5x"></a>(即反上句是)复有五法失依止。<a id="a-5y"></a>若驱出若去若休道若休不与依止若至戒场上。<a id="a-5z"></a>有是五法失依止。<a id="a-60"></a>复有五法失依止。<a id="a-61"></a>若死若去若休道若休不与依止若五岁若过五岁。<a id="a-62"></a>有是五法失依止。<a id="a-63"></a>复有五法失依止。<a id="a-64"></a>若死若去。<a id="a-65"></a>若休道若休不与依止若见本和尚。<a id="a-66"></a>有是五法失依止。<a id="a-67"></a>复有五法失依止。<a id="a-68"></a>若死若去若休道若休不与依止若和尚阿阇梨命过。<a id="a-69"></a>有是五法失依止。<a id="a-6A"></a>复有五法失依止。<a id="a-6B"></a>若死若去若休道若休不与依止若和尚阿阇梨休道。<a id="a-6C"></a>有是五法失依止。<a id="a-6D"></a>复有五法失依止。<a id="a-6E"></a>若死若去若休道若休不与依止若还随本和尚。<a id="a-6F"></a>有是五法失依止。<a id="a-6G"></a>有五法驱遣弟子。<a id="a-6H"></a>若和尚语弟子言。<a id="a-6I"></a>今驱汝去。<a id="a-6J"></a>汝不应入我房。<a id="a-6K"></a>汝不应复营劳我。<a id="a-6L"></a>莫复至我所。<a id="a-6M"></a>不共语。<a id="a-6N"></a>是为和尚五法驱遣弟子。<a id="a-6O"></a>阿阇梨有五法驱遣弟子。<a id="a-6P"></a>语言。<a id="a-6Q"></a>今驱汝去。<a id="a-6R"></a>汝勿复入我房。<a id="a-6S"></a>不应复营劳我。<a id="a-6T"></a>不应依止我住。<a id="a-6U"></a>不共语。<a id="a-6V"></a>是为阿阇梨五法遣弟子。<a id="a-6W"></a>弟子有五法。<a id="a-6X"></a>为和尚阿阇梨驱遣。<a id="a-6Y"></a>无惭无愧不可教呵非威仪不恭敬。<a id="a-6Z"></a>弟子有是五法。<a id="a-6a"></a>为和尚阿阇梨所驱遣。<a id="a-6b"></a>复有五法。<a id="a-6c"></a>无惭无愧不可教呵亲恶知识数往淫女家。<a id="a-6d"></a>有是五法。<a id="a-6e"></a>为和尚阿阇梨所遣(如是喜往妇女家。<a id="a-6f"></a>大童女家。<a id="a-6g"></a>黄门家。<a id="a-6h"></a>若比丘尼间。<a id="a-6i"></a>若式叉摩那间。<a id="a-6j"></a>若沙弥尼间。<a id="a-6k"></a>捕龟鳖人间。<a id="a-6l"></a>如是等足上四事。<a id="a-6m"></a>五五为句。<a id="a-6n"></a>如淫女句。<a id="a-6o"></a>)有五种与欲。<a id="a-6p"></a>一言与欲二为我故说欲三现身相四口语五现身相口语。<a id="a-6q"></a>是为五种与欲。<a id="a-6r"></a>有五种失欲。<a id="a-6s"></a>若受欲比丘死若休道若至外道若往别部僧中若至戒场上明相出。<a id="a-6t"></a>有是五种失与欲。<a id="a-6u"></a>有五种与清净与自恣(亦如是若失亦如是)如来出世。<a id="a-6v"></a>见诸比丘有过失故。<a id="a-6w"></a>以五种利义。<a id="a-6x"></a>制护卧具法。<a id="a-6y"></a>不令风飘雨渍日曝尘坌不令鸟污。<a id="a-6z"></a>是为五。<a id="a-70"></a>和尚有五非法。<a id="a-71"></a>弟子应忏悔而去。<a id="a-72"></a>应语和尚言。<a id="a-73"></a>我如法和尚不知。<a id="a-74"></a>我不如法亦不知。<a id="a-75"></a>若我犯戒舍不教呵。<a id="a-76"></a>若犯亦不知。<a id="a-77"></a>若犯而忏悔亦不知。<a id="a-78"></a>和尚有如是五法。<a id="a-79"></a>弟子应忏悔而去。<a id="a-7A"></a>毗尼有五事答。<a id="a-7B"></a>一序二制三重制四修多罗五随顺修多罗。<a id="a-7C"></a>是为五。<a id="a-7D"></a>有五法名为持律。<a id="a-7E"></a>知犯知不犯知轻知重广诵二部戒。<a id="a-7F"></a>是为五。<a id="a-7G"></a>复有五法。<a id="a-7H"></a>知犯知不犯知轻知重广诵毗尼。<a id="a-7I"></a>是为五。<a id="a-7J"></a>复有五法。<a id="a-7K"></a>知犯知不犯知轻知重住毗尼而不动。<a id="a-7L"></a>是为五。<a id="a-7M"></a>复有五法。<a id="a-7N"></a>知犯知不犯知轻知重诤事起善能除灭。<a id="a-7O"></a>是为五。<a id="a-7P"></a>有五种持律。<a id="a-7Q"></a>诵戒序四事十三事二不定广诵三十事。<a id="a-7R"></a>是初持律。<a id="a-7S"></a>若诵戒序四事十三事二不定三十事广诵九十事。<a id="a-7T"></a>是第二持律。<a id="a-7U"></a>若广诵戒毗尼。<a id="a-7V"></a>是第三持律。<a id="a-7W"></a>若广诵二部戒毗尼。<a id="a-7X"></a>是为第四持律。<a id="a-7Y"></a>若都诵毗尼。<a id="a-7Z"></a>是第五持律。<a id="a-7a"></a>是中春秋冬应依上四种持律。<a id="a-7b"></a>若不依住突吉罗。<a id="a-7c"></a>夏安居应依第五持律。<a id="a-7d"></a>若不依住者波逸提。<a id="a-7e"></a>持律人有五功德。<a id="a-7f"></a>戒品坚牢。<a id="a-7g"></a>善胜诸冤。<a id="a-7h"></a>于众中决断无畏。<a id="a-7i"></a>若有疑悔能开解。<a id="a-7j"></a>善持毗尼令正法久住。<a id="a-7k"></a>是为五。<a id="a-7l"></a>有五种贼心。<a id="a-7m"></a>黑闇心邪心曲戾心不善心常有盗他物心。<a id="a-7n"></a>是为五。<a id="a-7o"></a>复有五种贼。<a id="a-7p"></a>决定取恐怯取寄物取见便取倚托取。<a id="a-7q"></a>是为五。<a id="a-7r"></a>复有五种。<a id="a-7s"></a>与罪人同业。<a id="a-7t"></a>若教授人作贼。<a id="a-7u"></a>若复为贼先看知财物处所还示处。<a id="a-7v"></a>若为贼守物。<a id="a-7w"></a>若为贼逻道。<a id="a-7x"></a>是为五。<a id="a-7y"></a>复有五种犯。<a id="a-7z"></a>波罗夷僧伽婆尸沙波逸提波罗提提舍尼突吉罗。<a id="a-80"></a>是为五。<a id="a-81"></a>亦名五种制戒。<a id="a-82"></a>亦名五犯聚。<a id="a-83"></a>若不知不见五犯者。<a id="a-84"></a>我说此人愚痴。<a id="a-85"></a>波罗夷僧伽婆尸沙波逸提波罗提提舍尼突吉罗。<a id="a-86"></a>是为五种犯五种制戒亦如是。<a id="a-87"></a>五犯聚亦如是。<a id="a-88"></a>若不知不见五犯波罗夷僧伽婆尸沙波逸提波罗提提舍尼突吉罗者。<a id="a-89"></a>僧应与作呵责羯磨五种制戒亦如是。<a id="a-8A"></a>五犯聚亦如是。<a id="a-8B"></a>复有五种犯。<a id="a-8C"></a>或有犯自心念忏悔。<a id="a-8D"></a>或有犯小罪从他忏悔。<a id="a-8E"></a>或有犯中罪亦从他忏悔。<a id="a-8F"></a>或有犯重罪从他忏悔。<a id="a-8G"></a>或有罪不可忏悔。<a id="a-8H"></a>有五法。<a id="a-8I"></a>僧应与作呵责羯磨。<a id="a-8J"></a>破戒破见破威仪若毁佛及法。<a id="a-8K"></a>是为五。<a id="a-8L"></a>复有五法。<a id="a-8M"></a>破戒破见破威仪毁佛及僧。<a id="a-8N"></a>是为五。<a id="a-8O"></a>复有五。<a id="a-8P"></a>破戒破见破威仪毁法及僧。<a id="a-8Q"></a>是为五法。<a id="a-8R"></a>应与作呵责羯磨。<a id="a-8S"></a>如是摈羯磨遮不至白衣家羯磨若举羯磨亦如是。<a id="a-8T"></a>有五法。<a id="a-8U"></a>作呵责羯磨。<a id="a-8V"></a>非法非毗尼羯磨不成不得处所。<a id="a-8W"></a>何等五。<a id="a-8X"></a>不作举不作忆念不作自言非法别众。<a id="a-8Y"></a>是为五。<a id="a-8Z"></a>复有五法。<a id="a-8a"></a>若不犯犯不可忏若犯已忏非法别众。<a id="a-8b"></a>是为五法。<a id="a-8c"></a>羯磨不成不得处所。<a id="a-8d"></a>复有五如法。<a id="a-8e"></a>羯磨成就得处所(即反上句是)被呵责羯磨人。<a id="a-8f"></a>有五事不应作(如呵责揵度中说)被举人有五法不应为解。<a id="a-8g"></a>若骂谤比丘。<a id="a-8h"></a>方便为比丘作损减无利作无住处。<a id="a-8i"></a>若在界内界外受善比丘礼拜供养。<a id="a-8j"></a>在无比丘处住。<a id="a-8k"></a>有是五法。<a id="a-8l"></a>不应为解举羯磨。<a id="a-8m"></a>复有五法。<a id="a-8n"></a>应为解举羯磨(即反上句是)若比丘被不见罪举羯磨者。<a id="a-8o"></a>应以五事自观察。<a id="a-8p"></a>若我不见罪。<a id="a-8q"></a>诸比丘不共我羯磨说戒自恣同一房宿。<a id="a-8r"></a>不共同一坐小食大食上。<a id="a-8s"></a>不随大小次第。<a id="a-8t"></a>不执手礼拜恭敬问讯。<a id="a-8u"></a>是为被不见罪举羯磨者以此五事自观察。<a id="a-8v"></a>被不忏悔羯磨恶见不舍举羯磨(亦如是)为他作不见罪举羯磨者。<a id="a-8w"></a>亦应以此五事自观察。<a id="a-8x"></a>不忏悔不舍恶见举羯磨(亦如是)比丘有五法。<a id="a-8y"></a>僧不应为作遮不至白衣家羯磨。<a id="a-8z"></a>不孝父母不敬沙门婆罗门不善受语。<a id="a-90"></a>有是五法。<a id="a-91"></a>不应为作遮不至白衣家羯磨。<a id="a-92"></a>有五法。<a id="a-93"></a>应为作遮不至白衣家羯磨(即反上句是)复有五法。<a id="a-94"></a>应与作遮不至白衣家羯磨喜骂谤白衣方便为白衣家作损减无利益。<a id="a-95"></a>作无住处斗乱白衣。<a id="a-96"></a>是为五法。<a id="a-97"></a>复有五法。<a id="a-98"></a>在白衣前毁佛法僧骂白衣作下业若调诳白衣。<a id="a-99"></a>是为五法。<a id="a-9A"></a>比丘有五法。<a id="a-9B"></a>令白衣不信(如上斗乱白衣句)比丘复有五法。<a id="a-9C"></a>令白衣不信(如上调诳白衣句)白衣有五法。<a id="a-9D"></a>僧不应与作覆钵。<a id="a-9E"></a>若不孝父母不敬沙门婆罗门不事比丘。<a id="a-9F"></a>是为五。<a id="a-9G"></a>白衣有五法。<a id="a-9H"></a>僧应与作覆钵(即反上句是)有五法。<a id="a-9I"></a>僧应与作覆钵。<a id="a-9J"></a>骂谤比丘为比丘作损减作无利益作无住处斗乱比丘。<a id="a-9K"></a>是为五。<a id="a-9L"></a>复有五法。<a id="a-9M"></a>于比丘前毁佛法僧以无根不净行谤比丘犯比丘尼。<a id="a-9N"></a>是为五。<a id="a-9O"></a>有五事毁訾。<a id="a-9P"></a>得波逸提罪。<a id="a-9Q"></a>不以义故不以法故不以毗尼故不以教授故不以亲故。<a id="a-9R"></a>有是五事毁訾得波逸提。<a id="a-9S"></a>复有毁訾不得波逸提(即反上句是)若比丘僧。<a id="a-9T"></a>不差以五事。<a id="a-9U"></a>向未受大戒人。<a id="a-9V"></a>说他犯者。<a id="a-9W"></a>得波逸提。<a id="a-9X"></a>若说名字若种姓若相若衣若房舍。<a id="a-9Y"></a>是为五事。<a id="a-9Z"></a>有五处行淫犯波罗夷。<a id="a-9a"></a>妇人童女二根黄门男子。<a id="a-9b"></a>是为五。<a id="a-9c"></a>有五种盗。<a id="a-9d"></a>犯波罗夷。<a id="a-9e"></a>若自取若指示取若遣使取若重物若移本处。<a id="a-9f"></a>是为五。<a id="a-9g"></a>复有五事。<a id="a-9h"></a>若非己有想不暂取不亲厚取若重物移本处。<a id="a-9i"></a>是为五。<a id="a-9j"></a>复有五。<a id="a-9k"></a>是他有作他想若重物若作盗心若移本处。<a id="a-9l"></a>是为五。<a id="a-9m"></a>死人有五不好。<a id="a-9n"></a>一不净二臭三有恐畏四令人恐畏恶鬼得便五恶兽非人所住处。<a id="a-9o"></a>是为五。<a id="a-9p"></a>犯戒人有五过失。<a id="a-9q"></a>有身口意业不净。<a id="a-9r"></a>如彼死尸不净。<a id="a-9s"></a>我说此人亦如是。<a id="a-9t"></a>或有身口意业不净恶声流布。<a id="a-9u"></a>如彼死尸臭气从出。<a id="a-9v"></a>我说此人亦复如是。<a id="a-9w"></a>彼有身口意业不净。<a id="a-9x"></a>诸善比丘畏避。<a id="a-9y"></a>如彼死尸令人恐怖。<a id="a-9z"></a>我说此人亦复如是。<a id="a-A0"></a>有身口意业不净。<a id="a-A1"></a>令诸善比丘见之生恶心言。<a id="a-A2"></a>我云何乃见如是恶人。<a id="a-A3"></a>如人见死尸生恐畏令恶鬼得便。<a id="a-A4"></a>我说此人亦复如是。<a id="a-A5"></a>有身口意业不净者。<a id="a-A6"></a>与不善人共住。<a id="a-A7"></a>如彼死尸处恶兽非人共住。<a id="a-A8"></a>我说此人亦复如是。<a id="a-A9"></a>是为犯戒人五事过失如彼死尸。<a id="a-AA"></a>不忍辱人有五过失。<a id="a-AB"></a>一凶恶不忍二后生悔恨三多人不爱四恶声流布五死堕恶道。<a id="a-AC"></a>是为五。<a id="a-AD"></a>能忍辱人有五功德(即反上句是)向火有五过失。<a id="a-AE"></a>一令人无颜色二无力三令人眼闇四令人多闹集五多说俗事。<a id="a-AF"></a>是为五。<a id="a-AG"></a>常喜往反白衣家比丘有五过失。<a id="a-AH"></a>一不嘱比丘便入村。<a id="a-AI"></a>二在有欲意男女中坐。<a id="a-AJ"></a>三独坐。<a id="a-AK"></a>四在屏处覆处坐。<a id="a-AL"></a>五无有知男子与女人说法过五六语。<a id="a-AM"></a>是为五。<a id="a-AN"></a>复有五。<a id="a-AO"></a>一数见女人。<a id="a-AP"></a>二既相见相附近。<a id="a-AQ"></a>三转亲厚。<a id="a-AR"></a>四已亲厚生欲意。<a id="a-AS"></a>五已有欲意或犯死罪若次死罪。<a id="a-AT"></a>是为五。<a id="a-AU"></a>散乱心眠有五过失。<a id="a-AV"></a>若见恶梦。<a id="a-AW"></a>诸天不祐护。<a id="a-AX"></a>心不思法。<a id="a-AY"></a>不系意在明。<a id="a-AZ"></a>失不净。<a id="a-Aa"></a>是为五。<a id="a-Ab"></a>不散乱心眠有五功德(即反上句是)饮酒有五过失。<a id="a-Ac"></a>无颜色。<a id="a-Ad"></a>体无力眼闇喜现嗔相。<a id="a-Ae"></a>失财物。<a id="a-Af"></a>是为五。<a id="a-Ag"></a>复有五事。<a id="a-Ah"></a>生病益斗诤。<a id="a-Ai"></a>恶名流布。<a id="a-Aj"></a>智慧转少。<a id="a-Ak"></a>死堕恶道。<a id="a-Al"></a>是为五。<a id="a-Am"></a>破戒有五过失。<a id="a-An"></a>自害。<a id="a-Ao"></a>为智者所呵。<a id="a-Ap"></a>有恶名流布。<a id="a-Aq"></a>临终时生悔恨。<a id="a-Ar"></a>死堕恶道。<a id="a-As"></a>是为五。<a id="a-At"></a>持戒有五功德(即反上句是)复有五事。<a id="a-Au"></a>先所未得物不能得。<a id="a-Av"></a>既得不护。<a id="a-Aw"></a>若随所在众若刹利众婆罗门众若居士众若比丘众于中有愧耻。<a id="a-Ax"></a>无数由旬内沙门婆罗门称说其恶。<a id="a-Ay"></a>破戒恶人死堕恶道。<a id="a-Az"></a>是为五。<a id="a-B0"></a>持戒有五功德(即反上句是)不嚼杨枝有五过失。<a id="a-B1"></a>口气臭。<a id="a-B2"></a>不善别味。<a id="a-B3"></a>热癊不消。<a id="a-B4"></a>不引食。<a id="a-B5"></a>眼不明。<a id="a-B6"></a>是为五。<a id="a-B7"></a>嚼杨枝有五事好(即反上句是)食粥五事好。<a id="a-B8"></a>除饥。<a id="a-B9"></a>解渴。<a id="a-BA"></a>消宿食。<a id="a-BB"></a>大小便通利。<a id="a-BC"></a>除风。<a id="a-BD"></a>是为五。<a id="a-BE"></a>经行有五事好。<a id="a-BF"></a>堪远行。<a id="a-BG"></a>能思惟。<a id="a-BH"></a>少病。<a id="a-BI"></a>消食饮。<a id="a-BJ"></a>得定久住。<a id="a-BK"></a>有五种食。<a id="a-BL"></a>饭干饭麨肉鱼。<a id="a-BM"></a>有五种盐。<a id="a-BN"></a>青盐黑盐毗荼盐岚婆盐支都毗盐。<a id="a-BO"></a>是为五。<a id="a-BP"></a>复有五种盐。<a id="a-BQ"></a>土盐灰盐赤盐石盐海盐。<a id="a-BR"></a>是为五。<a id="a-BS"></a>佉阇尼食有五事不应食。<a id="a-BT"></a>若非时若不净若不与若不受若不作余食法。<a id="a-BU"></a>是为五。<a id="a-BV"></a>有五事应食(即反上句是)有五种受食。<a id="a-BW"></a>身与身受。<a id="a-BX"></a>衣与衣受。<a id="a-BY"></a>曲肘与曲肘受。<a id="a-BZ"></a>器与器受。<a id="a-Ba"></a>有时因缘置地取。<a id="a-Bb"></a>是为五。<a id="a-Bc"></a>复有五。<a id="a-Bd"></a>身与身受。<a id="a-Be"></a>或身与物受。<a id="a-Bf"></a>或物与身受。<a id="a-Bg"></a>或物与物受。<a id="a-Bh"></a>或遥掷与得堕手中。<a id="a-Bi"></a>是为五。<a id="a-Bj"></a>有五种净果。<a id="a-Bk"></a>火净刀净若疮净若鸟净若不任种净。<a id="a-Bl"></a>是为五。<a id="a-Bm"></a>复有五。<a id="a-Bn"></a>若剥少皮若都剥若腐烂若破若瘀。<a id="a-Bo"></a>是为五。<a id="a-Bp"></a>有五种脂。<a id="a-Bq"></a>罴脂鱼脂驴脂猪脂失首摩罗脂。<a id="a-Br"></a>是为五。<a id="a-Bs"></a>有五种皮不应用。<a id="a-Bt"></a>师子皮虎皮豹皮獭皮猫皮。<a id="a-Bu"></a>是为五。<a id="a-Bv"></a>复有五种皮。<a id="a-Bw"></a>人皮毒虫皮狗皮锦文虫皮野狐皮。<a id="a-Bx"></a>是为五。<a id="a-By"></a>有五种皮不应畜。<a id="a-Bz"></a>象皮马皮驼皮牛皮驴皮。<a id="a-C0"></a>是为五。<a id="a-C1"></a>复有五。<a id="a-C2"></a>羖羊皮白羊皮鹿皮熊皮伊师皮。<a id="a-C3"></a>是为五。<a id="a-C4"></a>有五种肉不应食。<a id="a-C5"></a>象肉马肉人肉狗肉毒虫兽肉。<a id="a-C6"></a>是为五。<a id="a-C7"></a>复有五。<a id="a-C8"></a>师子肉虎肉豹肉熊肉罴肉。<a id="a-C9"></a>是为五。<a id="a-CA"></a>有五种说戒。<a id="a-CB"></a>或说序已。<a id="a-CC"></a>应白僧言。<a id="a-CD"></a>余者如僧常闻。<a id="a-CE"></a>若已说戒序说四波罗夷竟。<a id="a-CF"></a>应白僧言。<a id="a-CG"></a>余者如僧常闻。<a id="a-CH"></a>说序说四波罗夷说十三僧残已。<a id="a-CI"></a>应白僧言。<a id="a-CJ"></a>余者如僧常闻。<a id="a-CK"></a>说序四波罗夷僧残二不定已。<a id="a-CL"></a>应白僧言。<a id="a-CM"></a>余者如僧常闻。<a id="a-CN"></a>若广说。<a id="a-CO"></a>是为五。<a id="a-CP"></a>复有五。<a id="a-CQ"></a>若说序四波罗夷竟。<a id="a-CR"></a>应白僧言。<a id="a-CS"></a>余者如僧常闻。<a id="a-CT"></a>若说序四波罗夷僧残竟。<a id="a-CU"></a>应白僧言。<a id="a-CV"></a>余者如僧常闻。<a id="a-CW"></a>若说序四波罗夷僧残二不定竟。<a id="a-CX"></a>应白僧言。<a id="a-CY"></a>余者如僧常闻。<a id="a-CZ"></a>说序四波罗夷僧残二不定三十尼萨耆波逸提竟。<a id="a-Ca"></a>应白僧言。<a id="a-Cb"></a>余者如僧常闻。<a id="a-Cc"></a>若广说。<a id="a-Cd"></a>是为五。<a id="a-Ce"></a>复有五。<a id="a-Cf"></a>说序四波罗夷僧残竟。<a id="a-Cg"></a>应白僧言。<a id="a-Ch"></a>余者如僧常闻。<a id="a-Ci"></a>如是一一增乃至波逸提若广说。<a id="a-Cj"></a>是为五。<a id="a-Ck"></a>有五法。<a id="a-Cl"></a>不应差为分粥人。<a id="a-Cm"></a>若已差不应分(如上房舍犍度中说)以五事因缘。<a id="a-Cn"></a>受功德衣得畜。<a id="a-Co"></a>长衣离衣宿别众食展转食不嘱入村。<a id="a-Cp"></a>有此五事因缘。<a id="a-Cq"></a>受功德衣。<a id="a-Cr"></a>受功德衣。<a id="a-Cs"></a>已得五事(即反上句是)有五事因缘留僧伽梨。<a id="a-Ct"></a>若有恐怖若疑有恐怖。<a id="a-Cu"></a>若雨若疑当雨。<a id="a-Cv"></a>若经营作僧伽梨。<a id="a-Cw"></a>若浣若染。<a id="a-Cx"></a>若深藏举。<a id="a-Cy"></a>是为五事因缘留僧伽梨。<a id="a-Cz"></a>以五事因缘留雨衣。<a id="a-D0"></a>若受界外请食。<a id="a-D1"></a>若渡水。<a id="a-D2"></a>若病。<a id="a-D3"></a>若饱食已。<a id="a-D4"></a>若经营作雨衣。<a id="a-D5"></a>若浣若染若深藏举。<a id="a-D6"></a>以此五事因缘留雨衣。<a id="a-D7"></a>夏安居竟。<a id="a-D8"></a>应作五事。<a id="a-D9"></a>自恣。<a id="a-DA"></a>应解界。<a id="a-DB"></a>应还结界。<a id="a-DC"></a>受功德衣。<a id="a-DD"></a>应分卧具。<a id="a-DE"></a>是为五。<a id="a-DF"></a>比丘有五法。<a id="a-DG"></a>不应与作亲厚。<a id="a-DH"></a>若喜斗诤。<a id="a-DI"></a>若多作业。<a id="a-DJ"></a>若与众中胜比丘共诤。<a id="a-DK"></a>若喜游行不止。<a id="a-DL"></a>止不为人说法言示人善恶。<a id="a-DM"></a>是为五。<a id="a-DN"></a>有五法应与作亲厚(反上句是)有五法应差教授比丘尼。<a id="a-DO"></a>若具持波罗提木叉戒。<a id="a-DP"></a>多闻善巧语言。<a id="a-DQ"></a>慈心辩说了了令听者得解。<a id="a-DR"></a>不为佛出家而犯重罪。<a id="a-DS"></a>二十腊若过二十。<a id="a-DT"></a>是为五。<a id="a-DU"></a>有五法令正法疾灭。<a id="a-DV"></a>何等五。<a id="a-DW"></a>有比丘。<a id="a-DX"></a>不谛受诵。<a id="a-DY"></a>喜忘误。<a id="a-DZ"></a>文不具足以教余人。<a id="a-Da"></a>文既不具其义有阙。<a id="a-Db"></a>是为第一疾灭正法。<a id="a-Dc"></a>复次有比丘。<a id="a-Dd"></a>为僧中胜人上座。<a id="a-De"></a>若一国所宗。<a id="a-Df"></a>而多不持戒。<a id="a-Dg"></a>但修诸不善法。<a id="a-Dh"></a>放舍戒行。<a id="a-Di"></a>不勤精进。<a id="a-Dj"></a>未得而得。<a id="a-Dk"></a>未入而入。<a id="a-Dl"></a>未证而证。<a id="a-Dm"></a>后生年少比丘。<a id="a-Dn"></a>仿习其行。<a id="a-Do"></a>亦多破戒修不善法。<a id="a-Dp"></a>放舍戒行亦不勤精进。<a id="a-Dq"></a>未得而得未入而入未证而证。<a id="a-Dr"></a>是为第二疾灭正法。<a id="a-Ds"></a>复次有比丘。<a id="a-Dt"></a>多闻持法持律持摩夷。<a id="a-Du"></a>不以所诵教余比丘比丘尼优婆塞优婆私便命终。<a id="a-Dv"></a>彼既命终令法断灭。<a id="a-Dw"></a>是为第三疾灭正法。<a id="a-Dx"></a>复次有比丘。<a id="a-Dy"></a>难可教授不受善言不能忍辱。<a id="a-Dz"></a>余善比丘即舍置。<a id="a-E0"></a>是为第四疾灭正法。<a id="a-E1"></a>复次有比丘。<a id="a-E2"></a>喜斗诤共相骂詈。<a id="a-E3"></a>彼此诤言口如刀剑互求长短。<a id="a-E4"></a>是为第五疾灭正法。<a id="a-E5"></a>复有五法令正法久住(反上句是)比丘有五法。<a id="a-E6"></a>不应将作伴行。<a id="a-E7"></a>喜大在前行。<a id="a-E8"></a>喜大在后。<a id="a-E9"></a>喜抄断人语次。<a id="a-EA"></a>不别善恶语。<a id="a-EB"></a>善语不赞称美恶言。<a id="a-EC"></a>如法得利不以时为彼受。<a id="a-ED"></a>有是五法。<a id="a-EE"></a>不应将作伴行。<a id="a-EF"></a>有五法应将作伴行(反上句是)比丘有五法。<a id="a-EG"></a>而自损减。<a id="a-EH"></a>有犯为有智者所呵得罪无量。<a id="a-EI"></a>染污于人不令清净。<a id="a-EJ"></a>为彼作犯不作无犯。<a id="a-EK"></a>若受彼自言不如自言法治。<a id="a-EL"></a>不知言说远近损减。<a id="a-EM"></a>是为五。<a id="a-EN"></a>复有五法。<a id="a-EO"></a>不自损减(反上句是)复有五法。<a id="a-EP"></a>自损减。<a id="a-EQ"></a>不解所可言。<a id="a-ER"></a>亦不善忆识。<a id="a-ES"></a>彼语应难不难。<a id="a-ET"></a>若彼难来不能解。<a id="a-EU"></a>不具持波罗提木叉戒。<a id="a-EV"></a>是为五。<a id="a-EW"></a>复有五法。<a id="a-EX"></a>不自损减(反上句是)复有五法自损减。<a id="a-EY"></a>喜嗔恚不放舍。<a id="a-EZ"></a>增益他语。<a id="a-Ea"></a>受不善语。<a id="a-Eb"></a>离善语。<a id="a-Ec"></a>是为五。<a id="a-Ed"></a>复有五不自损减(反上句是)病人有五法难瞻视。<a id="a-Ee"></a>有五法易瞻视。<a id="a-Ef"></a>有五法应受病人衣(如上衣揵度中说)比丘有五法。<a id="a-Eg"></a>生人疑惑乃至。<a id="a-Eh"></a>阿罗汉。<a id="a-Ei"></a>何等五。<a id="a-Ej"></a>若比丘数往淫女家妇人家大童女家黄门家比丘尼家是为五。<a id="a-Ek"></a>比丘有五法。<a id="a-El"></a>为白衣所不喜。<a id="a-Em"></a>喜亲白衣。<a id="a-En"></a>喜嗔白衣。<a id="a-Eo"></a>强至白衣家。<a id="a-Ep"></a>喜与白衣窃语。<a id="a-Eq"></a>喜乞求。<a id="a-Er"></a>是为五白衣所不喜见。<a id="a-Es"></a>有五法。<a id="a-Et"></a>白衣喜见(反上句是)。</p>
  <p id="aEu">尔时世尊在王舍城。<a id="a-Ev"></a>时优波离。<a id="a-Ew"></a>从坐起偏露右肩右膝着地合掌白佛言。<a id="a-Ex"></a>年少比丘。<a id="a-Ey"></a>在上座比丘前忏悔。<a id="a-Ez"></a>有几法。<a id="a-F0"></a>佛告优波离。<a id="a-F1"></a>有五法。<a id="a-F2"></a>偏露右肩脱革屣礼足右膝着地合掌。<a id="a-F3"></a>应说罪名种性作如是语。<a id="a-F4"></a>我某甲比丘。<a id="a-F5"></a>犯如是如是罪。<a id="a-F6"></a>从长老忏悔。<a id="a-F7"></a>上座应答言。<a id="a-F8"></a>自责汝心生厌离。<a id="a-F9"></a>彼人答言尔。<a id="a-FA"></a>年少比丘。<a id="a-FB"></a>在上座前忏悔。<a id="a-FC"></a>应以是五法。<a id="a-FD"></a>优婆离复问。<a id="a-FE"></a>年少客比丘。<a id="a-FF"></a>礼上座旧比丘。<a id="a-FG"></a>应以几法。<a id="a-FH"></a>佛告言。<a id="a-FI"></a>年少客比丘。<a id="a-FJ"></a>应以五法礼上座旧比丘。<a id="a-FK"></a>应偏露右肩脱革屣右膝着地捉上座两足言。<a id="a-FL"></a>大德我和南。<a id="a-FM"></a>是为五法。<a id="a-FN"></a>年少旧比丘。<a id="a-FO"></a>礼客上座比丘亦如是。<a id="a-FP"></a>有五种人不应礼。<a id="a-FQ"></a>自言犯边罪犯比丘尼贼心受戒破二道黄门。<a id="a-FR"></a>是为五。<a id="a-FS"></a>复有五法。<a id="a-FT"></a>杀父杀母杀阿罗汉破僧恶心出佛身血。<a id="a-FU"></a>是为五。<a id="a-FV"></a>比丘复有五种威仪不应礼。<a id="a-FW"></a>若大便若小便若露身若剃发时若说法时。<a id="a-FX"></a>是为五。<a id="a-FY"></a>复有五。<a id="a-FZ"></a>若嚼杨枝若洗口若食若饮若食果。<a id="a-Fa"></a>是为五。<a id="a-Fb"></a>上座若次座。<a id="a-Fc"></a>有五法。<a id="a-Fd"></a>于斗诤比丘无利益。<a id="a-Fe"></a>不具持二百五十戒。<a id="a-Ff"></a>不多闻。<a id="a-Fg"></a>不广诵二部戒不能问答。<a id="a-Fh"></a>不能如法教呵及作灭摈令得欢喜。<a id="a-Fi"></a>不善能灭斗诤事。<a id="a-Fj"></a>是为五。<a id="a-Fk"></a>复有五法。<a id="a-Fl"></a>上座若次座。<a id="a-Fm"></a>于斗诤比丘有利益(反上句是)有五法。<a id="a-Fn"></a>名为大贼。<a id="a-Fo"></a>长寿作大罪不被系缚。<a id="a-Fp"></a>何等五。<a id="a-Fq"></a>若住无定处有好伴。<a id="a-Fr"></a>若多刀杖。<a id="a-Fs"></a>若大富多有财宝。<a id="a-Ft"></a>彼作是念。<a id="a-Fu"></a>若有捉我者。<a id="a-Fv"></a>当多与财宝。<a id="a-Fw"></a>若有大人亲友。<a id="a-Fx"></a>若依止王若大臣。<a id="a-Fy"></a>彼作是念。<a id="a-Fz"></a>若有捉我者。<a id="a-G0"></a>王及大臣当佐助我。<a id="a-G1"></a>若于远处作贼而还。<a id="a-G2"></a>是为五。<a id="a-G3"></a>如是破戒比丘有五法。<a id="a-G4"></a>长寿多作众罪。<a id="a-G5"></a>不速为他所举。<a id="a-G6"></a>若住无定处。<a id="a-G7"></a>有伴党。<a id="a-G8"></a>若多闻。<a id="a-G9"></a>若闻能忆持。<a id="a-GA"></a>有如是多闻。<a id="a-GB"></a>初中下言悉善。<a id="a-GC"></a>有文有义具说净行。<a id="a-GD"></a>于如是法中能忆持。<a id="a-GE"></a>而不能善心思惟深入正见。<a id="a-GF"></a>若能得衣服饮食卧具医药。<a id="a-GG"></a>彼作是念。<a id="a-GH"></a>若有举我者。<a id="a-GI"></a>我当多与物。<a id="a-GJ"></a>若有大人为亲厚。<a id="a-GK"></a>若上座若次座。<a id="a-GL"></a>彼作是念。<a id="a-GM"></a>若有举我者。<a id="a-GN"></a>上座次座当佐助我。<a id="a-GO"></a>若在空野中住。<a id="a-GP"></a>来至大家求觅利养。<a id="a-GQ"></a>是为五法。<a id="a-GR"></a>破戒比丘长寿多作众罪不速为他所举。<a id="a-GS"></a>有五非法。<a id="a-GT"></a>遮说戒。<a id="a-GU"></a>遮无根波罗夷僧伽婆尸沙波逸提波罗提提舍尼突吉罗。<a id="a-GV"></a>是为五有五如法。<a id="a-GW"></a>遮说戒(反上句是)有五非法捉筹。<a id="a-GX"></a>若不解断事受筹。<a id="a-GY"></a>若无同意受筹。<a id="a-GZ"></a>若无善比丘受筹。<a id="a-Ga"></a>若非法若别众受筹。<a id="a-Gb"></a>是为五。<a id="a-Gc"></a>有五如法受筹(反上句是)有五非法默然。<a id="a-Gd"></a>有五如法默然。<a id="a-Ge"></a>有五法和合(如上杂揵度中说)有五法舍弃(如拘睒弥揵度中说)。</p>
  <p id="aGf">尔时佛告优波离。<a id="a-Gg"></a>汝等莫数数举他比丘罪。<a id="a-Gh"></a>何以故。<a id="a-Gi"></a>举他比丘者。<a id="a-Gj"></a>身威仪不清净。<a id="a-Gk"></a>而举他罪。<a id="a-Gl"></a>即生彼语。<a id="a-Gm"></a>长老。<a id="a-Gn"></a>先自令身清净。<a id="a-Go"></a>优波离。<a id="a-Gp"></a>比丘若身威仪清净。<a id="a-Gq"></a>而举他罪。<a id="a-Gr"></a>不生彼语。<a id="a-Gs"></a>若言不清净命不清净亦如是。<a id="a-Gt"></a>复次优波离。<a id="a-Gu"></a>若寡闻不知修多罗。<a id="a-Gv"></a>而举他罪。<a id="a-Gw"></a>即生彼语。<a id="a-Gx"></a>问言长老。<a id="a-Gy"></a>此事云何。<a id="a-Gz"></a>此有何义。<a id="a-H0"></a>便不能分别答彼问。<a id="a-H1"></a>即生彼语。<a id="a-H2"></a>长老。<a id="a-H3"></a>先诵修多罗。<a id="a-H4"></a>然后当知。<a id="a-H5"></a>优波离。<a id="a-H6"></a>若比丘多闻诵修多罗。<a id="a-H7"></a>便不生彼语。<a id="a-H8"></a>复次优波离。<a id="a-H9"></a>比丘寡闻不诵毗尼。<a id="a-HA"></a>而举彼罪。<a id="a-HB"></a>生彼问言。<a id="a-HC"></a>长老此何所说。<a id="a-HD"></a>因何而起。<a id="a-HE"></a>若不能说所起处。<a id="a-HF"></a>复生彼语言。<a id="a-HG"></a>长老。<a id="a-HH"></a>且先自诵习毗尼。<a id="a-HI"></a>优波离。<a id="a-HJ"></a>若比丘多闻诵习毗尼。<a id="a-HK"></a>而举彼罪。<a id="a-HL"></a>不生彼问。<a id="a-HM"></a>优波离。<a id="a-HN"></a>若比丘有是五法。<a id="a-HO"></a>应以时如法举彼罪。<a id="a-HP"></a>时优波离。<a id="a-HQ"></a>信乐欢喜受持。</p>
  <p id="aHR">尔时世尊。<a id="a-HS"></a>在迦陵伽国[(卄/麥)*壬]罗林中。<a id="a-HT"></a>时长老波摩那。<a id="a-HU"></a>诣世尊所头面礼足却坐一面。<a id="a-HV"></a>白世尊言。<a id="a-HW"></a>大德。<a id="a-HX"></a>以何因缘。<a id="a-HY"></a>如来灭后正法疾灭。<a id="a-HZ"></a>而不久住。<a id="a-Ha"></a>复以何因缘。<a id="a-Hb"></a>正法不灭而得久住。<a id="a-Hc"></a>佛告波摩那言。<a id="a-Hd"></a>如来灭后比丘不敬佛法僧及戒定。<a id="a-He"></a>以是因缘正法疾灭而不久住。<a id="a-Hf"></a>波摩那。<a id="a-Hg"></a>如来灭后。<a id="a-Hh"></a>若比丘敬佛法僧及戒定。<a id="a-Hi"></a>以是故正法不灭。<a id="a-Hj"></a>而得久住。</p>
  <p id="aHk">尔时世尊。<a id="a-Hl"></a>在金毗罗国王园中。<a id="a-Hm"></a>时长老金毗罗诣世尊所头面礼足却坐一面。<a id="a-Hn"></a>白世尊言。<a id="a-Ho"></a>以何因缘。<a id="a-Hp"></a>如来灭后正法疾灭。<a id="a-Hq"></a>而不久住(亦如上问答不异)尔时有异比丘。<a id="a-Hr"></a>往佛所头面礼足却坐一面白佛言。<a id="a-Hs"></a>大德。<a id="a-Ht"></a>以何因缘正法疾灭而不久住。<a id="a-Hu"></a>佛告比丘。<a id="a-Hv"></a>若比丘在法律中出家。<a id="a-Hw"></a>不至心为人说法。<a id="a-Hx"></a>亦不至心听法忆持。<a id="a-Hy"></a>设复坚持。<a id="a-Hz"></a>不能思惟义趣。<a id="a-I0"></a>彼不知义。<a id="a-I1"></a>不能如法修行。<a id="a-I2"></a>不能自利亦不利人。<a id="a-I3"></a>佛告比丘。<a id="a-I4"></a>有是因缘令法疾灭而不久住。<a id="a-I5"></a>大德。<a id="a-I6"></a>复以何因缘令法久住而不疾灭(反上句即是)时有异比丘。<a id="a-I7"></a>往世尊所头面礼足却坐一面。<a id="a-I8"></a>善哉大德。<a id="a-I9"></a>为我略说法。<a id="a-IA"></a>我当独在静处勤修精进而不放逸。<a id="a-IB"></a>佛告比丘。<a id="a-IC"></a>汝若知世法不能出离。<a id="a-ID"></a>若知有受不能越度。<a id="a-IE"></a>若知有欲不得无欲。<a id="a-IF"></a>若知有结不得无结。<a id="a-IG"></a>若知亲近生死不得无亲近。<a id="a-IH"></a>汝比丘决定应知。<a id="a-II"></a>此非法非毗尼非佛所教。<a id="a-IJ"></a>若比丘汝知此法是出离非世法。<a id="a-IK"></a>是越度非受法。<a id="a-IL"></a>是离欲非有欲。<a id="a-IM"></a>是无结非有结。<a id="a-IN"></a>是不近生死非亲近。<a id="a-IO"></a>汝比丘应决定知此法。<a id="a-IP"></a>是法是毗尼是佛所教。<a id="a-IQ"></a>时彼比丘。<a id="a-IR"></a>闻世尊略说教授。<a id="a-IS"></a>即独在静处勤行精进。<a id="a-IT"></a>而不放逸。<a id="a-IU"></a>初夜后夜警意思惟。<a id="a-IV"></a>一心修习道品之法。<a id="a-IW"></a>所为信乐出家行道。<a id="a-IX"></a>未久现世得证成阿罗汉。<a id="a-IY"></a>我生已尽梵。<a id="a-IZ"></a>行已立所作已办不复还此。<a id="a-Ia"></a>彼比丘自知得阿罗汉。<a id="a-Ib"></a>佛说如是法。<a id="a-Ic"></a>诸比丘闻。<a id="a-Id"></a>信乐欢喜受持。<a id="a-Ie"></a>尔时有异比丘。<a id="a-If"></a>往世尊所头面礼足却坐一面白佛言。<a id="a-Ig"></a>善哉大德。<a id="a-Ih"></a>为我略说法。<a id="a-Ii"></a>我当独在静处勤修精进而不放逸。<a id="a-Ij"></a>佛告比丘。<a id="a-Ik"></a>若汝知有法。<a id="a-Il"></a>令多欲不令少欲。<a id="a-Im"></a>令无厌不知足。<a id="a-In"></a>令难护不易护。<a id="a-Io"></a>令难养不易养。<a id="a-Ip"></a>令愚痴无智慧。<a id="a-Iq"></a>比丘汝应知如是法。<a id="a-Ir"></a>非法非毗尼非佛所教。<a id="a-Is"></a>若比丘知有法。<a id="a-It"></a>令少欲不多欲。<a id="a-Iu"></a>令知足不无厌。<a id="a-Iv"></a>令易护不难护。<a id="a-Iw"></a>令易养不难养。<a id="a-Ix"></a>令有智慧不愚痴。<a id="a-Iy"></a>比丘汝应决定知是法是毗尼是佛所教。<a id="a-Iz"></a>时彼比丘。<a id="a-J0"></a>闻佛略说已。<a id="a-J1"></a>即独在静处思惟。<a id="a-J2"></a>如上所说。</p>
 </body>
</html>