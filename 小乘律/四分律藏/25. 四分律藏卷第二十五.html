<!doctype html>
<html id="z3IBUy7nA" data-ver="1316">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第二十五</h1>
  <h2 id="a2">第二分一百七十八单提法之二</h2>
  <p id="a3">若比丘尼。<a id="a-4"></a>净施比丘比丘尼式叉摩那沙弥沙弥尼衣。<a id="a-5"></a>后不问主取著者。<a id="a-6"></a>波逸提(四十四)。</p>
  <p id="a7">若比丘尼得新衣。<a id="a-8"></a>当作三种染坏色青黑木兰。<a id="a-9"></a>若比丘尼得新衣。<a id="a-A"></a>不作三种染坏色青黑木兰。<a id="a-B"></a>新衣持者波逸提(四十五)。</p>
  <p id="aC">若比丘尼。<a id="a-D"></a>故断畜生命者。<a id="a-E"></a>波逸提(四十六)。</p>
  <p id="aF">若比丘尼。<a id="a-G"></a>知水有虫。<a id="a-H"></a>饮者波逸提(四十七)。</p>
  <p id="aI">若比丘尼。<a id="a-J"></a>故恼他比丘尼。<a id="a-K"></a>乃至少时不乐。<a id="a-L"></a>波逸提(四十八)。</p>
  <p id="aM">若比丘尼。<a id="a-N"></a>知比丘尼有粗罪。<a id="a-O"></a>覆藏者波逸提(四十九)。</p>
  <p id="aP">若比丘尼。<a id="a-Q"></a>知诤事如法忏悔已。<a id="a-R"></a>后更发举者波逸提(五十)。</p>
  <p id="aS">若比丘尼。<a id="a-T"></a>知是贼伴。<a id="a-U"></a>共一道行。<a id="a-V"></a>乃至一聚落。<a id="a-W"></a>波逸提(五十一)。</p>
  <p id="aX">若比丘尼。<a id="a-Y"></a>作如是语。<a id="a-Z"></a>我知佛所说法行淫欲非是障道法。<a id="a-a"></a>彼比丘尼谏此比丘尼言。<a id="a-b"></a>大姊。<a id="a-c"></a>莫作是语。<a id="a-d"></a>莫谤世尊。<a id="a-e"></a>谤世尊者不善。<a id="a-f"></a>世尊不作是语。<a id="a-g"></a>世尊无数方便说淫欲是障道法。<a id="a-h"></a>犯淫者是障道法。<a id="a-i"></a>彼比丘尼谏此比丘尼时。<a id="a-j"></a>坚持不舍。<a id="a-k"></a>彼比丘尼乃至三谏。<a id="a-l"></a>令舍是事。<a id="a-m"></a>乃至三谏时。<a id="a-n"></a>舍者善。<a id="a-o"></a>不舍者波逸提(五十二)。</p>
  <p id="ap">若比丘尼。<a id="a-q"></a>知如是语人未作法如是恶邪不舍。<a id="a-r"></a>若畜同一羯磨同一止宿。<a id="a-s"></a>波逸提(五十三)。</p>
  <p id="at">若沙弥尼如是言。<a id="a-u"></a>我知佛所说法行淫欲非障道法。<a id="a-v"></a>彼比丘尼谏此沙弥尼言。<a id="a-w"></a>汝莫作是语。<a id="a-x"></a>莫诽谤世尊。<a id="a-y"></a>诽谤世尊不善。<a id="a-z"></a>世尊不作是语。<a id="a-10"></a>沙弥尼。<a id="a-11"></a>世尊无数方便说淫欲是障道法。<a id="a-12"></a>犯淫欲者是障道法。<a id="a-13"></a>彼比丘尼谏此沙弥尼时坚持不舍。<a id="a-14"></a>彼比丘尼应乃至三呵谏。<a id="a-15"></a>舍此事故。<a id="a-16"></a>乃至三谏时若舍者善。<a id="a-17"></a>不舍者彼比丘尼应语是沙弥尼言。<a id="a-18"></a>汝自今已去非佛弟子。<a id="a-19"></a>不得随余比丘尼。<a id="a-1A"></a>如诸沙弥尼得与比丘尼二宿。<a id="a-1B"></a>汝今无是事。<a id="a-1C"></a>汝去灭去不须此中住。<a id="a-1D"></a>若比丘尼知如是摈沙弥尼。<a id="a-1E"></a>若畜共同止宿。<a id="a-1F"></a>波逸提(五十四)。</p>
  <p id="a1G">若比丘尼。<a id="a-1H"></a>如法谏时。<a id="a-1I"></a>作如是语。<a id="a-1J"></a>我今不学是戒。<a id="a-1K"></a>乃至问有智慧持律者当难问。<a id="a-1L"></a>波逸提。<a id="a-1M"></a>若为求解应难问(五十五)。</p>
  <p id="a1N">若比丘尼。<a id="a-1O"></a>说戒时如是语。<a id="a-1P"></a>大姊。<a id="a-1Q"></a>用说是杂碎戒为。<a id="a-1R"></a>说是戒时。<a id="a-1S"></a>令人恼愧怀疑轻毁戒故。<a id="a-1T"></a>波逸提(五十六)。</p>
  <p id="a1U">若比丘尼。<a id="a-1V"></a>说戒时作如是语。<a id="a-1W"></a>大姊。<a id="a-1X"></a>我今始知是戒半月半月说戒经来。<a id="a-1Y"></a>余比丘尼知是比丘尼若二若三说戒中坐。<a id="a-1Z"></a>何况多。<a id="a-1a"></a>彼比丘尼无知无解。<a id="a-1b"></a>若犯罪应如法治。<a id="a-1c"></a>更重增无知法。<a id="a-1d"></a>大姊。<a id="a-1e"></a>汝无利得不善。<a id="a-1f"></a>汝说戒时。<a id="a-1g"></a>不用心念不一心摄耳听法。<a id="a-1h"></a>彼无知故。<a id="a-1i"></a>波逸提(五十七)。</p>
  <p id="a1j">若比丘尼。<a id="a-1k"></a>共同羯磨已后作如是说。<a id="a-1l"></a>诸比丘尼随亲厚以众僧物与者。<a id="a-1m"></a>波逸提(五十八)。</p>
  <p id="a1n">若比丘尼。<a id="a-1o"></a>僧断事时不与欲而起去者。<a id="a-1p"></a>波逸提(五十九)。</p>
  <p id="a1q">若比丘尼。<a id="a-1r"></a>与欲竟后更呵。<a id="a-1s"></a>波逸提(六十)。</p>
  <p id="a1t">若比丘尼。<a id="a-1u"></a>比丘尼共斗诤。<a id="a-1v"></a>后听此语已欲向彼说。<a id="a-1w"></a>波逸提(六十一)。</p>
  <p id="a1x">若比丘尼。<a id="a-1y"></a>嗔恚故不喜。<a id="a-1z"></a>打彼比丘尼者。<a id="a-20"></a>波逸提(六十二)。</p>
  <p id="a21">若比丘尼。<a id="a-22"></a>嗔恚故不喜。<a id="a-23"></a>以手搏比丘尼者。<a id="a-24"></a>波逸提(六十三)。</p>
  <p id="a25">若比丘尼。<a id="a-26"></a>嗔恚故不喜。<a id="a-27"></a>以无根僧伽婆尸沙法谤者。<a id="a-28"></a>波逸提(六十四)。</p>
  <p id="a29">若比丘尼。<a id="a-2A"></a>刹利水浇头王。<a id="a-2B"></a>王未出未藏宝。<a id="a-2C"></a>若入宫过门阈者。<a id="a-2D"></a>波逸提(六十五)。</p>
  <p id="a2E">若比丘尼。<a id="a-2F"></a>捉宝及宝庄饰。<a id="a-2G"></a>自捉若教人捉。<a id="a-2H"></a>除僧伽蓝中及寄宿处。<a id="a-2I"></a>波逸提。<a id="a-2J"></a>若僧伽蓝中若寄宿处。<a id="a-2K"></a>若宝若以宝庄饰。<a id="a-2L"></a>自捉若教人捉。<a id="a-2M"></a>若识者当取。<a id="a-2N"></a>如是因缘非余(六十六)。</p>
  <p id="a2O">若比丘尼。<a id="a-2P"></a>非时入聚落。<a id="a-2Q"></a>又不嘱比丘尼。<a id="a-2R"></a>波逸提(六十七)。</p>
  <p id="a2S">若比丘尼。<a id="a-2T"></a>作绳床若木床。<a id="a-2U"></a>足应高佛八指。<a id="a-2V"></a>除入陛孔上。<a id="a-2W"></a>若截竟过者。<a id="a-2X"></a>波逸提(六十八)。</p>
  <p id="a2Y">若比丘尼。<a id="a-2Z"></a>持兜罗绵贮。<a id="a-2a"></a>作绳床木床若卧具坐具。<a id="a-2b"></a>波逸提(六十九)。</p>
  <p id="a2c">尔时婆伽婆。<a id="a-2d"></a>在毗舍离猕猴江侧高阁堂上。<a id="a-2e"></a>时异处有蒜园。<a id="a-2f"></a>偷罗难陀比丘尼去园不远而行。<a id="a-2g"></a>园主问言。<a id="a-2h"></a>阿姨欲须蒜耶。<a id="a-2i"></a>报言须蒜。<a id="a-2j"></a>即时蒜与。<a id="a-2k"></a>此比丘尼得蒜已。<a id="a-2l"></a>后数数复往去。<a id="a-2m"></a>彼不远而行。<a id="a-2n"></a>其人见已复语言。<a id="a-2o"></a>阿姨更须蒜耶。<a id="a-2p"></a>报言须。<a id="a-2q"></a>我若得蒜便能食。<a id="a-2r"></a>即复与蒜。<a id="a-2s"></a>与蒜已敕守园人言。<a id="a-2t"></a>从今日给比丘尼人各五枚蒜。<a id="a-2u"></a>时园主留一人守园。<a id="a-2v"></a>自持蒜诣毗舍离卖。<a id="a-2w"></a>偷罗难陀比丘尼还至僧伽蓝中。<a id="a-2x"></a>语诸比丘尼言。<a id="a-2y"></a>汝等知不。<a id="a-2z"></a>某处某甲檀越。<a id="a-30"></a>日给比丘尼人各五枚蒜。<a id="a-31"></a>可往迎取。<a id="a-32"></a>时偷罗难陀。<a id="a-33"></a>将沙弥尼式叉摩那即往蒜园。<a id="a-34"></a>问守蒜人言。<a id="a-35"></a>园主何处。<a id="a-36"></a>报言。<a id="a-37"></a>诣毗舍离卖蒜。<a id="a-38"></a>时守蒜人言。<a id="a-39"></a>何故问耶。<a id="a-3A"></a>答言。<a id="a-3B"></a>园主日给比丘尼人各五枚蒜。<a id="a-3C"></a>今可与我。<a id="a-3D"></a>守蒜人言。<a id="a-3E"></a>小住。<a id="a-3F"></a>须园主来。<a id="a-3G"></a>我不得自在。<a id="a-3H"></a>我正可守视而已耳。<a id="a-3I"></a>比丘尼语言。<a id="a-3J"></a>大家见施奴不肯与。<a id="a-3K"></a>偷罗难陀。<a id="a-3L"></a>即敕沙弥尼拔取蒜。<a id="a-3M"></a>数知多少。<a id="a-3N"></a>此与上座次座和上阿阇梨。<a id="a-3O"></a>此与同和上同阿阇梨亲厚知识。<a id="a-3P"></a>此今日食。<a id="a-3Q"></a>此明日食。<a id="a-3R"></a>此后日食。<a id="a-3S"></a>即时现园蒜取尽。<a id="a-3T"></a>蒜主还见蒜尽。<a id="a-3U"></a>问守园者言。<a id="a-3V"></a>蒜何故尽。<a id="a-3W"></a>答言大家。<a id="a-3X"></a>先信乐故。<a id="a-3Y"></a>日给比丘尼僧人各五枚蒜。<a id="a-3Z"></a>向有沙弥尼式叉摩那来至我所语我言。<a id="a-3a"></a>蒜主今为所在。<a id="a-3b"></a>我答言。<a id="a-3c"></a>入毗舍离卖蒜。<a id="a-3d"></a>我问言何故问。<a id="a-3e"></a>答我言。<a id="a-3f"></a>蒜主日与我人各五枚蒜。<a id="a-3g"></a>今可与我。<a id="a-3h"></a>我答言。<a id="a-3i"></a>小住。<a id="a-3j"></a>待园主还。<a id="a-3k"></a>我正守视而已耳。<a id="a-3l"></a>不得自由。<a id="a-3m"></a>比丘尼言。<a id="a-3n"></a>大家与我蒜。<a id="a-3o"></a>而奴不肯与我。<a id="a-3p"></a>时即敕沙弥尼拔取蒜已。<a id="a-3q"></a>数知多少言。<a id="a-3r"></a>此与上座。<a id="a-3s"></a>此与次座。<a id="a-3t"></a>此与和上。<a id="a-3u"></a>此与阿阇梨。<a id="a-3v"></a>此与同和上同阿阇梨。<a id="a-3w"></a>此与亲厚知识。<a id="a-3x"></a>此今日食。<a id="a-3y"></a>此明日食。<a id="a-3z"></a>此后日食。<a id="a-40"></a>并复并啖。<a id="a-41"></a>以是故园蒜都尽耳。<a id="a-42"></a>园主即讥嫌言。<a id="a-43"></a>此比丘尼无有惭愧。<a id="a-44"></a>受无厌足。<a id="a-45"></a>外自称言。<a id="a-46"></a>我知正法。<a id="a-47"></a>如是何有正法。<a id="a-48"></a>正使檀越施与。<a id="a-49"></a>犹应知足。<a id="a-4A"></a>况不见主而取尽。<a id="a-4B"></a>时诸比丘尼闻。<a id="a-4C"></a>其中有少欲知足行头陀乐学戒知惭愧者。<a id="a-4D"></a>呵责偷罗难陀比丘尼。<a id="a-4E"></a>汝等云何。<a id="a-4F"></a>尽拔取他蒜并并啖持去不留遗余。<a id="a-4G"></a>时诸比丘尼往白诸比丘。<a id="a-4H"></a>诸比丘往白世尊。<a id="a-4I"></a>世尊以此因缘集比丘僧。<a id="a-4J"></a>呵责偷罗难陀比丘尼言。<a id="a-4K"></a>汝所为非。<a id="a-4L"></a>非威仪非沙门法非净行非随顺行。<a id="a-4M"></a>所不应为。<a id="a-4N"></a>云何不见主拔取他蒜尽。<a id="a-4O"></a>尔时世尊以无数方便呵责已告诸比丘。<a id="a-4P"></a>往昔有一婆罗门。<a id="a-4Q"></a>年百二十形体羸瘦。<a id="a-4R"></a>此婆罗门妇端政无比多生男女。<a id="a-4S"></a>此婆罗门系心其妇及诸男女。<a id="a-4T"></a>初不舍离。<a id="a-4U"></a>以此爱着情笃遂至命终。<a id="a-4V"></a>便生雁中其身毛羽尽为金色。<a id="a-4W"></a>以前福因缘故自识宿命。<a id="a-4X"></a>内白思惟。<a id="a-4Y"></a>我当以何等方便养活此男女使不贫苦。<a id="a-4Z"></a>日日来至其家日落一金羽而去。<a id="a-4a"></a>男女得之便自思惟。<a id="a-4b"></a>以何因缘此雁王日来落一金羽与我而去。<a id="a-4c"></a>我等宁可伺其来时方便捉之尽取金羽。<a id="a-4d"></a>如其所谋。<a id="a-4e"></a>即捉拔取金羽。<a id="a-4f"></a>取已即更生白羽。<a id="a-4g"></a>佛告诸比丘。<a id="a-4h"></a>欲知尔时婆罗门死为雁者。<a id="a-4i"></a>岂异人乎莫作异观。<a id="a-4j"></a>即园主是。<a id="a-4k"></a>其端政妇多生男女者。<a id="a-4l"></a>即偷罗难陀比丘尼是。<a id="a-4m"></a>男女者。<a id="a-4n"></a>即式叉摩那沙弥尼等是。<a id="a-4o"></a>以本贪爱故令金羽尽。<a id="a-4p"></a>更生白羽。<a id="a-4q"></a>今复爱故令蒜尽。<a id="a-4r"></a>更得贫穷。<a id="a-4s"></a>世尊以无数方便呵责偷罗难陀比丘尼已告诸比丘。<a id="a-4t"></a>此比丘尼多种有漏处最初犯戒。<a id="a-4u"></a>自今已去与比丘尼结戒。<a id="a-4v"></a>集十句义乃至正法久住。<a id="a-4w"></a>欲说戒者当如是说。<a id="a-4x"></a>若比丘尼啖蒜者波逸提。<a id="a-4y"></a>比丘尼义如上。<a id="a-4z"></a>若比丘尼啖生蒜熟蒜若杂蒜者咽咽波逸提。<a id="a-50"></a>比丘突吉罗。<a id="a-51"></a>式叉摩那沙弥沙弥尼突吉罗。<a id="a-52"></a>是谓为犯。<a id="a-53"></a>不犯者。<a id="a-54"></a>或有如是病。<a id="a-55"></a>以饼裹蒜食。<a id="a-56"></a>若余药所不治。<a id="a-57"></a>唯须服蒜差听服。<a id="a-58"></a>若涂疮不犯。<a id="a-59"></a>不犯者最初未制戒。<a id="a-5A"></a>痴狂心乱。<a id="a-5B"></a>痛恼所缠(七十竟)。</p>
  <p id="a5C">尔时婆伽婆在舍卫国。<a id="a-5D"></a>时偷罗难陀比丘尼剃三处毛。<a id="a-5E"></a>往诣檀越家在妇女前就座而坐。<a id="a-5F"></a>不自覆身露其形体。<a id="a-5G"></a>时彼妇女见已语言。<a id="a-5H"></a>阿姨共洗浴来。<a id="a-5I"></a>答言且止。<a id="a-5J"></a>便为得供养已。<a id="a-5K"></a>复语言但来共浴。<a id="a-5L"></a>答言我不须洗浴。<a id="a-5M"></a>时诸妇女即强脱衣见其剃处。<a id="a-5N"></a>即语言。<a id="a-5O"></a>阿姨。<a id="a-5P"></a>世人所以剃毛者为欲事。<a id="a-5Q"></a>阿姨以何故剃之。<a id="a-5R"></a>偷罗难陀答言。<a id="a-5S"></a>我从俗已来习此法不但今也。<a id="a-5T"></a>时诸居士妇女即讥嫌言。<a id="a-5U"></a>比丘尼不知惭愧习不净行。<a id="a-5V"></a>外自称言。<a id="a-5W"></a>我知正法。<a id="a-5X"></a>如是有何正法。<a id="a-5Y"></a>乃剃三处毛。<a id="a-5Z"></a>犹如淫女贼女。<a id="a-5a"></a>时诸比丘尼闻。<a id="a-5b"></a>其中有少欲知足行头陀乐学戒知惭愧者。<a id="a-5c"></a>嫌责偷罗难陀言。<a id="a-5d"></a>汝云何乃剃三处毛。<a id="a-5e"></a>诸比丘尼往白诸比丘。<a id="a-5f"></a>诸比丘往白世尊。<a id="a-5g"></a>世尊。<a id="a-5h"></a>以此因缘集比丘僧。<a id="a-5i"></a>呵责偷罗难陀。<a id="a-5j"></a>汝所为非。<a id="a-5k"></a>非威仪非沙门法非净行非随顺行。<a id="a-5l"></a>所不应为。<a id="a-5m"></a>云何偷罗难陀乃剃三处毛。<a id="a-5n"></a>时世尊以无数方便呵责偷罗难陀已告诸比丘。<a id="a-5o"></a>此偷罗难陀比丘尼。<a id="a-5p"></a>多种有漏处最初犯戒。<a id="a-5q"></a>自今已去与比丘尼结戒。<a id="a-5r"></a>集十句义乃至正法久住。<a id="a-5s"></a>欲说戒者当如是说。<a id="a-5t"></a>若比丘尼剃三处毛者波逸提。<a id="a-5u"></a>比丘尼义如上。<a id="a-5v"></a>三处毛者。<a id="a-5w"></a>大小便处及腋下。<a id="a-5x"></a>若比丘尼剃三处毛。<a id="a-5y"></a>一动刀一波逸提。<a id="a-5z"></a>若拔若揃灭若烧。<a id="a-60"></a>一切突吉罗。<a id="a-61"></a>比丘偷罗遮。<a id="a-62"></a>式叉摩那沙弥沙弥尼突吉罗。<a id="a-63"></a>是谓为犯。<a id="a-64"></a>不犯者。<a id="a-65"></a>或有如是病。<a id="a-66"></a>若有疮须剃去着药或为强力者所执不犯。<a id="a-67"></a>不犯者最初未制戒。<a id="a-68"></a>痴狂心乱痛恼所缠(七十一)。</p>
  <p id="a69">尔时婆伽婆。<a id="a-6A"></a>在释翅搜迦维罗卫尼俱律园中。<a id="a-6B"></a>时摩诃波阇波提比丘尼。<a id="a-6C"></a>往至世尊所。<a id="a-6D"></a>头面礼足在一面立。<a id="a-6E"></a>白佛言。<a id="a-6F"></a>世尊。<a id="a-6G"></a>女人身臭秽不净。<a id="a-6H"></a>说是语已。<a id="a-6I"></a>即礼佛足绕三匝而去。<a id="a-6J"></a>时世尊以此因缘集比丘僧。<a id="a-6K"></a>告诸比丘。<a id="a-6L"></a>自今已去听诸比丘尼以水作净。<a id="a-6M"></a>时偷罗难陀闻此制已。<a id="a-6N"></a>即以水作净。<a id="a-6O"></a>欲心内指水道中。<a id="a-6P"></a>指深爪伤内。<a id="a-6Q"></a>血出污身衣卧具。<a id="a-6R"></a>诸比丘尼即问言。<a id="a-6S"></a>何所患苦。<a id="a-6T"></a>即具说因缘。<a id="a-6U"></a>时诸比丘尼闻。<a id="a-6V"></a>其中有少欲知足行头陀乐学戒知惭愧者。<a id="a-6W"></a>嫌责偷罗难陀比丘尼。<a id="a-6X"></a>云何水作净。<a id="a-6Y"></a>乃以指内水道中伤内血出污身衣及污卧具。<a id="a-6Z"></a>诸比丘尼往白诸比丘诸比丘往白世尊。<a id="a-6a"></a>世尊尔时以此因缘集比丘僧。<a id="a-6b"></a>呵责偷罗难陀比丘尼。<a id="a-6c"></a>汝所为非。<a id="a-6d"></a>非威仪。<a id="a-6e"></a>非沙门法非净行非随顺行。<a id="a-6f"></a>所不应为。<a id="a-6g"></a>云何汝以水作净。<a id="a-6h"></a>以欲心内指爪深伤内血出污身衣及卧具。<a id="a-6i"></a>时世尊以无数方便呵责偷罗难陀已告诸比丘。<a id="a-6j"></a>此偷罗难陀多种有漏处最初犯戒。<a id="a-6k"></a>自今已去与比丘尼结戒。<a id="a-6l"></a>集十句义乃至正法久住。<a id="a-6m"></a>欲说戒者当如是说。<a id="a-6n"></a>若比丘尼以水作净。<a id="a-6o"></a>应齐两指各一节。<a id="a-6p"></a>若过者波逸提。<a id="a-6q"></a>比丘尼义如上。<a id="a-6r"></a>水作净者以水洗内。<a id="a-6s"></a>彼比丘尼。<a id="a-6t"></a>以水作净。<a id="a-6u"></a>内两指各一节。<a id="a-6v"></a>过者波逸提。<a id="a-6w"></a>式叉摩那沙弥尼突吉罗。<a id="a-6x"></a>是谓为犯。<a id="a-6y"></a>不犯者。<a id="a-6z"></a>若齐两指各一节。<a id="a-70"></a>若减一节。<a id="a-71"></a>或有如是病。<a id="a-72"></a>或内有草。<a id="a-73"></a>或内有虫挽出不犯。<a id="a-74"></a>不犯者最初未制戒。<a id="a-75"></a>痴狂心乱痛恼所缠(七十二)。</p>
  <p id="a76">尔时婆伽婆。<a id="a-77"></a>在舍卫国祇树给孤独园。<a id="a-78"></a>时六群比丘尼。<a id="a-79"></a>欲心炽盛颜色憔悴身体羸瘦。<a id="a-7A"></a>往诣波斯匿王宫内。<a id="a-7B"></a>宫内诸妇女见已问言。<a id="a-7C"></a>阿姨有何患苦。<a id="a-7D"></a>答言我有色患。<a id="a-7E"></a>即问言。<a id="a-7F"></a>有何等色患。<a id="a-7G"></a>答言。<a id="a-7H"></a>我欲心炽盛。<a id="a-7I"></a>诸妇女言。<a id="a-7J"></a>我在宫内。<a id="a-7K"></a>时时乃得男子。<a id="a-7L"></a>若不得男子时。<a id="a-7M"></a>或以胡胶作男根内着女根中。<a id="a-7N"></a>既得适意不名行淫。<a id="a-7O"></a>阿姨亦可作如是。<a id="a-7P"></a>既得适意不名行淫。<a id="a-7Q"></a>时有二六群比丘尼。<a id="a-7R"></a>作如是男根已共行淫事。<a id="a-7S"></a>余比丘尼见谓共男子行淫。<a id="a-7T"></a>见起已方知非男子。<a id="a-7U"></a>时诸比丘尼闻。<a id="a-7V"></a>其中有少欲知足行头陀乐学戒知惭愧者。<a id="a-7W"></a>嫌责六群比丘尼言。<a id="a-7X"></a>云何汝等。<a id="a-7Y"></a>以胡胶作男根共行淫。<a id="a-7Z"></a>时诸比丘尼往白诸比丘。<a id="a-7a"></a>诸比丘往白世尊。<a id="a-7b"></a>世尊。<a id="a-7c"></a>以此因缘集比丘僧。<a id="a-7d"></a>呵责六群比丘尼。<a id="a-7e"></a>汝所为非。<a id="a-7f"></a>非威仪非沙门法非净行非随顺行。<a id="a-7g"></a>所不应为。<a id="a-7h"></a>云何六群比丘尼。<a id="a-7i"></a>以此胡胶作男根共行淫。<a id="a-7j"></a>时世尊以无数方便呵责六群比丘尼已告诸比丘。<a id="a-7k"></a>此六群比丘尼多种有漏处最初犯戒。<a id="a-7l"></a>自今已去与比丘尼结戒。<a id="a-7m"></a>集十句义乃至正法久住。<a id="a-7n"></a>欲说戒者当如是说。<a id="a-7o"></a>若比丘尼以胡胶作男根波逸提。<a id="a-7p"></a>比丘尼义如上。<a id="a-7q"></a>作男根者。<a id="a-7r"></a>用诸物作。<a id="a-7s"></a>或以胡胶作。<a id="a-7t"></a>若饭作。<a id="a-7u"></a>或用麨作。<a id="a-7v"></a>或蜡作。<a id="a-7w"></a>若比丘尼。<a id="a-7x"></a>以此诸物作男根内女根中者。<a id="a-7y"></a>一切波逸提。<a id="a-7z"></a>若不摩治内女根中者突吉罗。<a id="a-80"></a>式叉摩那沙弥尼突吉罗。<a id="a-81"></a>是谓为犯。<a id="a-82"></a>不犯者。<a id="a-83"></a>或有如是病。<a id="a-84"></a>着果药及丸药。<a id="a-85"></a>或衣塞月水。<a id="a-86"></a>或为强力者所执不犯。<a id="a-87"></a>不犯者。<a id="a-88"></a>最初未制戒。<a id="a-89"></a>痴狂心乱痛恼所缠(七十三)。</p>
  <p id="a8A">尔时婆伽婆。<a id="a-8B"></a>在舍卫国祇树给孤独园。<a id="a-8C"></a>时六群比丘尼。<a id="a-8D"></a>欲意炽盛颜色憔悴形体羸瘦。<a id="a-8E"></a>往诣波斯匿王宫。<a id="a-8F"></a>时宫中诸妇女见已问言。<a id="a-8G"></a>阿姨何所患苦。<a id="a-8H"></a>答言以不从愿故。<a id="a-8I"></a>问言。<a id="a-8J"></a>有何愿不从。<a id="a-8K"></a>答言。<a id="a-8L"></a>我淫心炽盛。<a id="a-8M"></a>诸妇女言。<a id="a-8N"></a>我等在宫内。<a id="a-8O"></a>时时乃得男子。<a id="a-8P"></a>若不得时。<a id="a-8Q"></a>以胡胶杂物作男根内女根中。<a id="a-8R"></a>既适淫意不名行淫。<a id="a-8S"></a>诸尊何不如是作。<a id="a-8T"></a>诸比丘尼报言。<a id="a-8U"></a>诸姊。<a id="a-8V"></a>世尊制戒不得尔。<a id="a-8W"></a>彼即复言。<a id="a-8X"></a>阿姨。<a id="a-8Y"></a>我等在宫。<a id="a-8Z"></a>时时乃得男子。<a id="a-8a"></a>若不得男子时。<a id="a-8b"></a>共相拍以适淫乐不名行淫。<a id="a-8c"></a>阿姨何不尔。<a id="a-8d"></a>时二六群比丘尼共相拍。<a id="a-8e"></a>余比丘尼见谓共男子行淫。<a id="a-8f"></a>起已方知非男子。<a id="a-8g"></a>时诸比丘尼闻。<a id="a-8h"></a>其中有少欲知足行头陀乐学戒知惭愧者。<a id="a-8i"></a>嫌责六群比丘尼言汝等云何共相拍。<a id="a-8j"></a>时诸比丘尼往白诸比丘。<a id="a-8k"></a>诸比丘往白世尊。<a id="a-8l"></a>世尊以此因缘集比丘僧。<a id="a-8m"></a>呵责六群比丘尼。<a id="a-8n"></a>汝所为非。<a id="a-8o"></a>非威仪非沙门法非净行非随顺行。<a id="a-8p"></a>所不应为。<a id="a-8q"></a>汝等云何共相拍。<a id="a-8r"></a>世尊以无数方便呵责六群比丘尼已告诸比丘。<a id="a-8s"></a>此比丘尼多种有漏处最初犯戒。<a id="a-8t"></a>自今已去与比丘尼结戒集十句义乃至正法久住。<a id="a-8u"></a>欲说戒者当如是说。<a id="a-8v"></a>若比丘尼共相拍波逸提。<a id="a-8w"></a>比丘尼义如上。<a id="a-8x"></a>拍者。<a id="a-8y"></a>若以手掌。<a id="a-8z"></a>若脚拍。<a id="a-90"></a>若女根女根相拍。<a id="a-91"></a>若比丘尼共相拍。<a id="a-92"></a>拍者突吉罗。<a id="a-93"></a>受拍者波逸提。<a id="a-94"></a>若二女根共相拍。<a id="a-95"></a>二俱波逸提。<a id="a-96"></a>比丘突吉罗。<a id="a-97"></a>式叉摩那沙弥沙弥尼突吉罗。<a id="a-98"></a>是谓为犯。<a id="a-99"></a>不犯者。<a id="a-9A"></a>或有如是病。<a id="a-9B"></a>或来去。<a id="a-9C"></a>若经行。<a id="a-9D"></a>若扫地。<a id="a-9E"></a>若以杖触不故作。<a id="a-9F"></a>若洗时手触不犯。<a id="a-9G"></a>不犯者最初未制戒。<a id="a-9H"></a>痴狂心乱痛恼所缠(七十四)。</p>
  <p id="a9I">尔时婆伽婆。<a id="a-9J"></a>在舍卫国祇树给孤独园。<a id="a-9K"></a>时有一长者共妇出家为道。<a id="a-9L"></a>食时诣村乞食得已持还尼僧伽蓝中。<a id="a-9M"></a>食时本妇比丘尼持水在前立。<a id="a-9N"></a>并以扇扇。<a id="a-9O"></a>比丘语言。<a id="a-9P"></a>小避去我羞人。<a id="a-9Q"></a>莫在我前立。<a id="a-9R"></a>比丘尼语言。<a id="a-9S"></a>大德何以羞我。<a id="a-9T"></a>彼复言。<a id="a-9U"></a>何不速去我羞比丘尼。<a id="a-9V"></a>答言。<a id="a-9W"></a>我在前立便言可羞。<a id="a-9X"></a>本来作如是如是事何以不羞。<a id="a-9Y"></a>其妇比丘尼嗔恚。<a id="a-9Z"></a>以扇柄打以水浇头而舍入房。<a id="a-9a"></a>时诸比丘尼闻。<a id="a-9b"></a>其中有少欲知足行头陀乐学戒知惭愧者。<a id="a-9c"></a>嫌责此比丘尼。<a id="a-9d"></a>汝云何嗔恚打比丘。<a id="a-9e"></a>时诸比丘尼往白诸比丘。<a id="a-9f"></a>诸比丘往白世尊。<a id="a-9g"></a>世尊。<a id="a-9h"></a>以此因缘集比丘僧。<a id="a-9i"></a>呵责此比丘尼。<a id="a-9j"></a>汝所为非。<a id="a-9k"></a>非威仪非沙门法非净行非随顺行。<a id="a-9l"></a>所不应为。<a id="a-9m"></a>云何比丘尼打比丘。<a id="a-9n"></a>时世尊以无数方便呵责此比丘尼已告诸比丘。<a id="a-9o"></a>此比丘尼多种有漏处最初犯戒。<a id="a-9p"></a>自今已去与比丘尼结戒。<a id="a-9q"></a>集十句义乃至正法久住。<a id="a-9r"></a>欲说戒者当如是说。<a id="a-9s"></a>若比丘尼。<a id="a-9t"></a>比丘食时供给水。<a id="a-9u"></a>以扇扇者波逸提。<a id="a-9v"></a>如是世尊与比丘尼结戒。<a id="a-9w"></a>时诸比丘尼疑。<a id="a-9x"></a>不敢瞻视病比丘。<a id="a-9y"></a>无人与水不敢问。<a id="a-9z"></a>佛言。<a id="a-A0"></a>听诸比丘尼看病比丘。<a id="a-A1"></a>若无水听问。<a id="a-A2"></a>自今已去应如是结戒。<a id="a-A3"></a>若比丘尼。<a id="a-A4"></a>比丘无病食时供给水以扇扇者波逸提。<a id="a-A5"></a>比丘尼义如上。<a id="a-A6"></a>若彼比丘尼比丘不病食时供给水在前立以扇扇者波逸提。<a id="a-A7"></a>比丘突吉罗。<a id="a-A8"></a>式叉摩那沙弥沙弥尼突吉罗。<a id="a-A9"></a>是谓为犯。<a id="a-AA"></a>不犯者。<a id="a-AB"></a>瞻视病比丘无水问不犯。<a id="a-AC"></a>不犯者最初未制戒。<a id="a-AD"></a>痴狂心乱痛恼所缠(七十五)。</p>
  <p id="aAE">尔时婆伽婆。<a id="a-AF"></a>在舍卫国祇树给孤独园。<a id="a-AG"></a>时六群比丘尼。<a id="a-AH"></a>乞求生谷胡麻米若大小豆大小麦。<a id="a-AI"></a>时诸居士见已讥嫌言。<a id="a-AJ"></a>诸比丘尼乞求无厌不知惭愧。<a id="a-AK"></a>外自称言。<a id="a-AL"></a>我知正法如是有何正法。<a id="a-AM"></a>乃乞如是等种种生谷米。<a id="a-AN"></a>似如淫女贼女无异。<a id="a-AO"></a>时诸比丘尼闻。<a id="a-AP"></a>其中有少欲知足行头陀乐学戒知惭愧者。<a id="a-AQ"></a>嫌责六群比丘尼言。<a id="a-AR"></a>云何汝等。<a id="a-AS"></a>乞是种种生谷米。<a id="a-AT"></a>时诸比丘尼往白诸比丘。<a id="a-AU"></a>诸比丘往白世尊。<a id="a-AV"></a>时世尊以此因缘集比丘僧。<a id="a-AW"></a>呵责六群比丘尼。<a id="a-AX"></a>汝所为非。<a id="a-AY"></a>非威仪非沙门法非净行非随顺行。<a id="a-AZ"></a>所不应为。<a id="a-Aa"></a>云何汝等。<a id="a-Ab"></a>乞是种种生谷米。<a id="a-Ac"></a>时世尊以无数方便呵责六群比丘尼已告诸比丘。<a id="a-Ad"></a>此六群比丘尼多种有漏处最初犯戒。<a id="a-Ae"></a>自今已去与比丘尼结戒。<a id="a-Af"></a>集十句义乃至正法久住。<a id="a-Ag"></a>欲说戒者当如是说。<a id="a-Ah"></a>若比丘尼乞生谷者波逸提。<a id="a-Ai"></a>比丘尼义如上。<a id="a-Aj"></a>彼比丘尼乞生谷乃至大小麦一切波逸提。<a id="a-Ak"></a>比丘突吉罗式叉摩那沙弥沙弥尼突吉罗。<a id="a-Al"></a>是谓为犯。<a id="a-Am"></a>不犯者。<a id="a-An"></a>若从亲里乞。<a id="a-Ao"></a>若从出家人乞。<a id="a-Ap"></a>若他为己己为他。<a id="a-Aq"></a>若不乞自得者不犯。<a id="a-Ar"></a>不犯者最初未制戒。<a id="a-As"></a>痴狂心乱痛恼所缠(七十六)。</p>
  <p id="aAt">尔时婆伽婆。<a id="a-Au"></a>在舍卫国祇树给孤独园。<a id="a-Av"></a>去比丘尼精舍不远。<a id="a-Aw"></a>有好结缕草生。<a id="a-Ax"></a>时有诸居士。<a id="a-Ay"></a>数来在中坐卧调戏。<a id="a-Az"></a>或呗或歌或舞。<a id="a-B0"></a>或有啼哭音声。<a id="a-B1"></a>乱诸坐禅比丘尼。<a id="a-B2"></a>诸比丘尼患之。<a id="a-B3"></a>居士去后。<a id="a-B4"></a>以大小便粪扫置草上。<a id="a-B5"></a>诸居士还来在中戏。<a id="a-B6"></a>时诸不净污身及衣服。<a id="a-B7"></a>以此不净污草。<a id="a-B8"></a>草遂枯死。<a id="a-B9"></a>时诸居士以此事故皆讥嫌言。<a id="a-BA"></a>此诸比丘尼。<a id="a-BB"></a>受取无厌不知惭愧。<a id="a-BC"></a>外自称言我知正法如是有何正法。<a id="a-BD"></a>我等数来在此戏笑歌舞。<a id="a-BE"></a>云何比丘尼。<a id="a-BF"></a>乃以大小便污坏净草。<a id="a-BG"></a>复污我身及衣服。<a id="a-BH"></a>时诸比丘尼闻。<a id="a-BI"></a>其中有少欲知足行头陀乐学戒知惭愧者。<a id="a-BJ"></a>诃责此诸比丘尼。<a id="a-BK"></a>云何汝等。<a id="a-BL"></a>于居士所游戏之处。<a id="a-BM"></a>以大小便不净置生草上。<a id="a-BN"></a>污居士身及衣服。<a id="a-BO"></a>又使生草枯死。<a id="a-BP"></a>时诸比丘尼往白诸比丘。<a id="a-BQ"></a>诸比丘往白世尊。<a id="a-BR"></a>世尊。<a id="a-BS"></a>尔时以此因缘集比丘僧。<a id="a-BT"></a>呵责此比丘尼。<a id="a-BU"></a>汝所为非。<a id="a-BV"></a>非威仪非沙门法非净行非随顺行。<a id="a-BW"></a>所不应为。<a id="a-BX"></a>云何比丘尼。<a id="a-BY"></a>居士所游戏之处。<a id="a-BZ"></a>以大小便置生草上。<a id="a-Ba"></a>污身及衣服。<a id="a-Bb"></a>世尊以无数方便呵责此比丘尼已告诸比丘。<a id="a-Bc"></a>此诸比丘尼多种有漏处最初犯戒。<a id="a-Bd"></a>自今已去与比丘尼结戒。<a id="a-Be"></a>集十句义乃至正法久住。<a id="a-Bf"></a>欲说戒者当如是说。<a id="a-Bg"></a>若比丘尼在生草上大小便波逸提。<a id="a-Bh"></a>比丘尼义如上彼比丘尼于生草上大小便者波逸提。<a id="a-Bi"></a>比丘突吉罗。<a id="a-Bj"></a>式叉摩那沙弥沙弥尼突吉罗。<a id="a-Bk"></a>是谓为犯不犯者或有如是病。<a id="a-Bl"></a>若在无草处大小便。<a id="a-Bm"></a>流堕草上。<a id="a-Bn"></a>或风吹。<a id="a-Bo"></a>或鸟衔污草不犯。<a id="a-Bp"></a>不犯者最初未制戒。<a id="a-Bq"></a>痴狂心乱痛恼所缠(七十七)。</p>
  <p id="aBr">尔时婆伽婆。<a id="a-Bs"></a>在罗阅只耆阇崛山中。<a id="a-Bt"></a>时有一六群比丘尼。<a id="a-Bu"></a>夜大小便器中。<a id="a-Bv"></a>明旦不看墙外弃之。<a id="a-Bw"></a>时有不信乐大臣。<a id="a-Bx"></a>清旦乘车欲问讯洴沙王。<a id="a-By"></a>路由比丘尼精舍边过。<a id="a-Bz"></a>尼所弃大小便。<a id="a-C0"></a>堕此大臣头上污身衣服。<a id="a-C1"></a>时大臣念言。<a id="a-C2"></a>我当向官断事人说此事。<a id="a-C3"></a>时有笃信知相婆罗门言。<a id="a-C4"></a>欲何所诣。<a id="a-C5"></a>大臣答言。<a id="a-C6"></a>比丘尼以大小便污辱我。<a id="a-C7"></a>我欲向官断事人言。<a id="a-C8"></a>知相婆罗门谏言。<a id="a-C9"></a>且止。<a id="a-CA"></a>勿以此事向官言。<a id="a-CB"></a>或不成事更得其罪。<a id="a-CC"></a>时此大臣随语便还。<a id="a-CD"></a>彼知相婆罗门。<a id="a-CE"></a>即诣比丘尼精舍。<a id="a-CF"></a>问何等比丘尼。<a id="a-CG"></a>夜以器盛大小便不看墙外弃之。<a id="a-CH"></a>诸比丘尼答言。<a id="a-CI"></a>我等不知。<a id="a-CJ"></a>诸比丘尼言。<a id="a-CK"></a>何故问此事。<a id="a-CL"></a>时婆罗门以此因缘具向诸比丘尼说。<a id="a-CM"></a>我已呵谏此大臣令止。<a id="a-CN"></a>自今已去后莫复尔。<a id="a-CO"></a>诸比丘尼即自相检校。<a id="a-CP"></a>谁为此事。<a id="a-CQ"></a>即知六群比丘尼中有作此事者。<a id="a-CR"></a>时诸比丘尼。<a id="a-CS"></a>呵责六群比丘尼。<a id="a-CT"></a>云何汝夜大小便器中。<a id="a-CU"></a>明旦不看墙外弃之。<a id="a-CV"></a>时诸比丘尼往白诸比丘。<a id="a-CW"></a>诸比丘往白世尊。<a id="a-CX"></a>世尊。<a id="a-CY"></a>以此因缘集比丘僧。<a id="a-CZ"></a>呵责六群比丘尼。<a id="a-Ca"></a>汝所为非。<a id="a-Cb"></a>非威仪非沙门法非净行非随顺行。<a id="a-Cc"></a>所不应为。<a id="a-Cd"></a>云何六群比丘尼。<a id="a-Ce"></a>夜大小便器中。<a id="a-Cf"></a>不看墙外弃之。<a id="a-Cg"></a>时世尊以无数方便呵责六群比丘尼已告诸比丘。<a id="a-Ch"></a>此六群比丘尼多种有漏处最初犯戒。<a id="a-Ci"></a>自今已去与比丘尼结戒。<a id="a-Cj"></a>集十句义乃至正法久住。<a id="a-Ck"></a>欲说戒者当如是说。<a id="a-Cl"></a>若比丘尼。<a id="a-Cm"></a>夜大小便器中。<a id="a-Cn"></a>昼不看墙外弃者波逸提。<a id="a-Co"></a>比丘尼义如上。<a id="a-Cp"></a>彼比丘尼。<a id="a-Cq"></a>夜大小便器中。<a id="a-Cr"></a>昼日当看墙外然后弃之。<a id="a-Cs"></a>若夜起者要先弹指謦欬。<a id="a-Ct"></a>若比丘尼。<a id="a-Cu"></a>夜大小便器中。<a id="a-Cv"></a>昼不看墙外弃者波逸提。<a id="a-Cw"></a>若夜不謦欬不弹指弃者突吉罗。<a id="a-Cx"></a>比丘突吉罗。<a id="a-Cy"></a>式叉摩那沙弥沙弥尼突吉罗。<a id="a-Cz"></a>是谓为犯。<a id="a-D0"></a>不犯者。<a id="a-D1"></a>夜大小便器中。<a id="a-D2"></a>昼则看墙外弃之。<a id="a-D3"></a>若夜弹指謦欬。<a id="a-D4"></a>若彼有瓦有石若有树株若有刺诸不净之处弃。<a id="a-D5"></a>若有汪水若有坑岸若有粪聚者不犯。<a id="a-D6"></a>不犯者最初未制戒。<a id="a-D7"></a>痴狂心乱痛恼所缠(七十八)。</p>
  <p id="aD8">尔时婆伽婆。<a id="a-D9"></a>在罗阅只耆阇崛山中。<a id="a-DA"></a>时国人俗节会日伎乐嬉戏。<a id="a-DB"></a>时六群比丘尼往看。<a id="a-DC"></a>时诸居士见皆共讥嫌。<a id="a-DD"></a>此诸比丘尼不知惭愧习不净行。<a id="a-DE"></a>外自称言。<a id="a-DF"></a>我知正法如是有何正法。<a id="a-DG"></a>乃共看此种种戏事。<a id="a-DH"></a>与淫女贼女何异。<a id="a-DI"></a>诸比丘尼闻。<a id="a-DJ"></a>其中有少欲知足行头陀乐学戒知惭愧者。<a id="a-DK"></a>嫌责六群比丘尼。<a id="a-DL"></a>云何汝等共看戏事。<a id="a-DM"></a>时诸比丘尼往白诸比丘。<a id="a-DN"></a>诸比丘往白世尊。<a id="a-DO"></a>世尊。<a id="a-DP"></a>尔时以此因缘集比丘僧。<a id="a-DQ"></a>呵责六群比丘尼。<a id="a-DR"></a>汝所为非。<a id="a-DS"></a>非威仪非沙门法非净行非随顺行。<a id="a-DT"></a>所不应为。<a id="a-DU"></a>云何汝等共看戏事。<a id="a-DV"></a>时世尊以无数方便呵责六群比丘尼已告诸比丘。<a id="a-DW"></a>此六群比丘尼多种有漏处最初犯戒。<a id="a-DX"></a>自今已去与比丘尼结戒。<a id="a-DY"></a>集十句义乃至正法久住。<a id="a-DZ"></a>欲说戒者当如是说。<a id="a-Da"></a>若比丘尼往观看伎乐者波逸提。<a id="a-Db"></a>比丘尼义如上。<a id="a-Dc"></a>观看者看种种戏笑。<a id="a-Dd"></a>彼比丘尼。<a id="a-De"></a>若从道至道。<a id="a-Df"></a>从道至非道。<a id="a-Dg"></a>从非道至道。<a id="a-Dh"></a>从高至下。<a id="a-Di"></a>从下至高。<a id="a-Dj"></a>往看伎乐。<a id="a-Dk"></a>若见波逸提。<a id="a-Dl"></a>不见突吉罗。<a id="a-Dm"></a>若发意欲去而不去。<a id="a-Dn"></a>若期去中道还。<a id="a-Do"></a>尽突吉罗。<a id="a-Dp"></a>比丘突吉罗。<a id="a-Dq"></a>式叉摩那沙弥沙弥尼突吉罗。<a id="a-Dr"></a>是谓为犯。<a id="a-Ds"></a>不犯者。<a id="a-Dt"></a>或有所启。<a id="a-Du"></a>若被唤道由边过。<a id="a-Dv"></a>或彼宿止处。<a id="a-Dw"></a>或为强力将去。<a id="a-Dx"></a>或缚去。<a id="a-Dy"></a>或命难或梵行难不犯。<a id="a-Dz"></a>不犯者最初未制戒。<a id="a-E0"></a>痴狂心乱痛恼所缠(七十九)。</p>
  <p id="aE1">尔时婆伽婆。<a id="a-E2"></a>在舍卫国祇树给孤独园。<a id="a-E3"></a>时六群比丘尼。<a id="a-E4"></a>入村在屏处与男子共立语。<a id="a-E5"></a>诸居士见皆共讥嫌言。<a id="a-E6"></a>此比丘尼。<a id="a-E7"></a>不知惭愧犯不净行。<a id="a-E8"></a>外自称言。<a id="a-E9"></a>我知正法。<a id="a-EA"></a>如是有何正法。<a id="a-EB"></a>入村与男子屏处共语。<a id="a-EC"></a>如淫女贼女无异。<a id="a-ED"></a>时诸比丘尼闻。<a id="a-EE"></a>其中有少欲知足行头陀乐学戒知惭愧者。<a id="a-EF"></a>嫌责六群比丘尼。<a id="a-EG"></a>汝等云何入村在屏处与男子共立语。<a id="a-EH"></a>时诸比丘尼往白诸比丘。<a id="a-EI"></a>诸比丘往白世尊。<a id="a-EJ"></a>世尊。<a id="a-EK"></a>尔时以此因缘集比丘僧。<a id="a-EL"></a>呵责六群比丘尼。<a id="a-EM"></a>汝所为非。<a id="a-EN"></a>非威仪非沙门法非净行非随顺行。<a id="a-EO"></a>所不应为。<a id="a-EP"></a>云何汝等入村屏处与男子共立语。<a id="a-EQ"></a>时世尊以无数方便呵责六群比丘尼已告诸比丘。<a id="a-ER"></a>此六群比丘尼多种有漏处最初犯戒。<a id="a-ES"></a>自今已去与比丘尼结戒。<a id="a-ET"></a>集十句义乃至正法久住。<a id="a-EU"></a>欲说戒者当如是说。<a id="a-EV"></a>若比丘尼。<a id="a-EW"></a>入村内与男子在屏处共立共语波逸提。<a id="a-EX"></a>比丘尼义如上村者白衣舍。<a id="a-EY"></a>屏处者。<a id="a-EZ"></a>不见不闻处。<a id="a-Ea"></a>不见处者若尘雾闇。<a id="a-Eb"></a>不闻处者乃至不闻常语声若比丘尼。<a id="a-Ec"></a>入村内与男子在屏处立共语波逸提。<a id="a-Ed"></a>若同伴盲而不聋突吉罗。<a id="a-Ee"></a>聋而不盲突吉罗。<a id="a-Ef"></a>立而不语突吉罗。<a id="a-Eg"></a>比丘突吉罗。<a id="a-Eh"></a>式叉摩那沙弥沙弥尼突吉罗。<a id="a-Ei"></a>是谓为犯。<a id="a-Ej"></a>不犯者。<a id="a-Ek"></a>若二比丘尼为伴。<a id="a-El"></a>若有可知人为伴。<a id="a-Em"></a>若有多女人共立。<a id="a-En"></a>或不盲不聋。<a id="a-Eo"></a>或行不住。<a id="a-Ep"></a>或病倒地。<a id="a-Eq"></a>或为强力者所执。<a id="a-Er"></a>或被缚将去。<a id="a-Es"></a>或命难或梵行难不犯。<a id="a-Et"></a>不犯者最初未制戒。<a id="a-Eu"></a>痴狂心乱痛恼所缠(八十竟)。</p>
  <p id="aEv">尔时婆伽婆。<a id="a-Ew"></a>在舍卫国祇树给孤独园。<a id="a-Ex"></a>时六群比丘尼。<a id="a-Ey"></a>与男子共入屏障处。<a id="a-Ez"></a>时诸居士见皆共讥嫌言。<a id="a-F0"></a>此比丘尼。<a id="a-F1"></a>不知惭愧犯不净行。<a id="a-F2"></a>外自称言。<a id="a-F3"></a>我知正法如是有何正法。<a id="a-F4"></a>云何比丘尼。<a id="a-F5"></a>与男子共入屏障处。<a id="a-F6"></a>如淫女贼女不异时诸比丘尼。<a id="a-F7"></a>闻其中有少欲知足行头陀乐学戒知惭愧者。<a id="a-F8"></a>嫌责六群比丘尼。<a id="a-F9"></a>云何汝等。<a id="a-FA"></a>与男子共入屏障处。<a id="a-FB"></a>诸比丘尼往白诸比丘。<a id="a-FC"></a>诸比丘往白世尊。<a id="a-FD"></a>世尊。<a id="a-FE"></a>尔时以此因缘集比丘僧。<a id="a-FF"></a>呵责六群比丘尼。<a id="a-FG"></a>汝所为非。<a id="a-FH"></a>非威仪非沙门法非净行非随顺行。<a id="a-FI"></a>所不应为。<a id="a-FJ"></a>云何六群比丘尼。<a id="a-FK"></a>与男子共入屏障处。<a id="a-FL"></a>时世尊以无数方便呵责六群比丘尼已告诸比丘。<a id="a-FM"></a>此六群比丘尼多种有漏处最初犯戒。<a id="a-FN"></a>自今已去与比丘尼结戒。<a id="a-FO"></a>集十句义乃至正法久住。<a id="a-FP"></a>欲说戒者当如是说。<a id="a-FQ"></a>若比丘尼与男子共入屏障处者波逸提。<a id="a-FR"></a>比丘尼义如上。<a id="a-FS"></a>屏障处者。<a id="a-FT"></a>若树若墙若篱若衣若复余物障。<a id="a-FU"></a>彼比丘尼与男子共入屏障处波逸提。<a id="a-FV"></a>若同伴盲而不聋聋而不盲突吉罗。<a id="a-FW"></a>立住突吉罗。<a id="a-FX"></a>比丘突吉罗。<a id="a-FY"></a>式叉摩那沙弥沙弥尼突吉罗。<a id="a-FZ"></a>是谓为犯不犯者。<a id="a-Fa"></a>若有二比丘尼为伴。<a id="a-Fb"></a>或有可知人为伴。<a id="a-Fc"></a>若有余女人为伴。<a id="a-Fd"></a>若不盲不聋。<a id="a-Fe"></a>或行不住。<a id="a-Ff"></a>或病倒地。<a id="a-Fg"></a>若为强力者所将入。<a id="a-Fh"></a>或被缚或命难或梵行难不犯。<a id="a-Fi"></a>不犯者最初未制戒。<a id="a-Fj"></a>痴狂心乱痛恼所缠(八十一)。</p>
  <p id="aFk">尔时婆伽婆。<a id="a-Fl"></a>在舍卫国祇树给孤独园。<a id="a-Fm"></a>时六群比丘尼。<a id="a-Fn"></a>在村内街巷中屏处与男子共立共语。<a id="a-Fo"></a>若遣伴远去独与男子耳语。<a id="a-Fp"></a>时诸居士见皆共讥嫌言。<a id="a-Fq"></a>此比丘尼。<a id="a-Fr"></a>不知惭愧犯梵行。<a id="a-Fs"></a>外自称言。<a id="a-Ft"></a>我知正法如是有何正法。<a id="a-Fu"></a>云何比丘尼。<a id="a-Fv"></a>入村内街巷中屏处与男子共立共语。<a id="a-Fw"></a>若遣伴远去独与男子耳语。<a id="a-Fx"></a>如似淫女贼女无异。<a id="a-Fy"></a>时诸比丘尼闻。<a id="a-Fz"></a>其中有少欲知足行头陀乐学戒知惭愧者。<a id="a-G0"></a>嫌责六群比丘尼。<a id="a-G1"></a>汝等云何入村在巷陌中屏处与男子耳语。<a id="a-G2"></a>时诸比丘尼往白诸比丘。<a id="a-G3"></a>诸比丘往白世尊。<a id="a-G4"></a>世尊以此因缘集比丘僧。<a id="a-G5"></a>呵责六群比丘尼。<a id="a-G6"></a>汝所为非。<a id="a-G7"></a>非威仪非沙门法非净行非随顺行。<a id="a-G8"></a>所不应为。<a id="a-G9"></a>云何比丘尼。<a id="a-GA"></a>入村内巷陌中屏处独与男子耳语。<a id="a-GB"></a>时世尊以无数方便呵责六群比丘尼已告诸比丘。<a id="a-GC"></a>此六群比丘尼。<a id="a-GD"></a>多种有漏处最初犯戒。<a id="a-GE"></a>自今已去与比丘尼结戒。<a id="a-GF"></a>集十句义乃至正法久住。<a id="a-GG"></a>欲说戒者当如是说。<a id="a-GH"></a>若比丘尼。<a id="a-GI"></a>入村内巷陌中遣伴远去在屏处与男子共立耳语者波逸提。<a id="a-GJ"></a>比丘尼义如上。<a id="a-GK"></a>村者白衣舍巷陌屏处者。<a id="a-GL"></a>有见屏处闻屏处。<a id="a-GM"></a>见屏处者烟云雾尘黑闇眼所不见。<a id="a-GN"></a>闻屏处者。<a id="a-GO"></a>乃至常语不闻声也。<a id="a-GP"></a>耳语者耳边语。<a id="a-GQ"></a>彼比丘尼。<a id="a-GR"></a>入村巷陌中遣伴至不见不闻处在屏处与男子共立共耳语波逸提。<a id="a-GS"></a>离见处至闻处突吉罗。<a id="a-GT"></a>离闻处至见处突吉罗。<a id="a-GU"></a>比丘突吉罗。<a id="a-GV"></a>式叉摩那沙弥沙弥尼突吉罗。<a id="a-GW"></a>是谓为犯。<a id="a-GX"></a>不犯者。<a id="a-GY"></a>若二比丘尼为伴。<a id="a-GZ"></a>或与可知女人为伴。<a id="a-Ga"></a>或有余人为伴。<a id="a-Gb"></a>若伴不盲不聋。<a id="a-Gc"></a>或病发倒地。<a id="a-Gd"></a>或为强力者所执。<a id="a-Ge"></a>或被缚将去。<a id="a-Gf"></a>或命难梵行难。<a id="a-Gg"></a>若有所与遣伴远去。<a id="a-Gh"></a>若伴病。<a id="a-Gi"></a>若无威仪。<a id="a-Gj"></a>而语言妹汝去。<a id="a-Gk"></a>我当送食与汝。<a id="a-Gl"></a>若破戒破见破威仪。<a id="a-Gm"></a>若被举若应灭摈。<a id="a-Gn"></a>若以此事有命难梵行难不犯。<a id="a-Go"></a>不犯者。<a id="a-Gp"></a>最初未制戒。<a id="a-Gq"></a>痴狂心乱痛恼所缠(八十二)。</p>
  <p id="aGr">尔时婆伽婆。<a id="a-Gs"></a>在舍卫国祇树给孤独园。<a id="a-Gt"></a>时有比丘尼。<a id="a-Gu"></a>到时着衣持钵诣一居士家。<a id="a-Gv"></a>到已居士妇敷一独坐床令坐。<a id="a-Gw"></a>已舍入屋内。<a id="a-Gx"></a>此比丘尼坐须臾。<a id="a-Gy"></a>不语主人便舍座去。<a id="a-Gz"></a>适出门。<a id="a-H0"></a>有一摩纳来入其家。<a id="a-H1"></a>四顾不见人。<a id="a-H2"></a>便作是念。<a id="a-H3"></a>此床座于我有益。<a id="a-H4"></a>即取持去。<a id="a-H5"></a>居士妇出。<a id="a-H6"></a>不见比丘尼。<a id="a-H7"></a>亦不见独坐床。<a id="a-H8"></a>即遣信问比丘尼。<a id="a-H9"></a>独坐床为何所在。<a id="a-HA"></a>比丘尼答言。<a id="a-HB"></a>我不知。<a id="a-HC"></a>当我出时。<a id="a-HD"></a>有一摩纳来入汝家。<a id="a-HE"></a>或彼持去。<a id="a-HF"></a>可从彼推求。<a id="a-HG"></a>即往推求还得床座。<a id="a-HH"></a>时诸居士皆共讥嫌言。<a id="a-HI"></a>比丘尼不知惭愧。<a id="a-HJ"></a>外自称言。<a id="a-HK"></a>我知正法如是有何正法。<a id="a-HL"></a>云何坐主人床坐。<a id="a-HM"></a>不语便舍去。<a id="a-HN"></a>如似淫女贼女无异。<a id="a-HO"></a>诸比丘尼闻。<a id="a-HP"></a>其中有少欲知足行头陀乐学戒知惭愧者。<a id="a-HQ"></a>嫌责此比丘尼。<a id="a-HR"></a>云何比丘尼。<a id="a-HS"></a>坐主人床座不语便舍去。<a id="a-HT"></a>时诸比丘尼往白诸比丘。<a id="a-HU"></a>诸比丘往白世尊。<a id="a-HV"></a>世尊尔时以此因缘集比丘僧。<a id="a-HW"></a>呵责此比丘尼。<a id="a-HX"></a>汝所为非。<a id="a-HY"></a>非威仪非沙门法非净行非随顺行。<a id="a-HZ"></a>所不应为。<a id="a-Ha"></a>云何比丘尼。<a id="a-Hb"></a>坐主人床座不语主便舍去。<a id="a-Hc"></a>时世尊。<a id="a-Hd"></a>以无数方便呵责此比丘尼已告诸比丘。<a id="a-He"></a>此比丘尼多种有漏处最初犯戒。<a id="a-Hf"></a>自今已去与比丘尼结戒。<a id="a-Hg"></a>集十句义乃至正法久住。<a id="a-Hh"></a>欲说戒者当如是说。<a id="a-Hi"></a>若比丘尼。<a id="a-Hj"></a>入白衣家内坐。<a id="a-Hk"></a>不语主人舍去者波逸提。<a id="a-Hl"></a>比丘尼义如上。<a id="a-Hm"></a>彼比丘尼入白衣家坐。<a id="a-Hn"></a>不语主人便去出门波逸提。<a id="a-Ho"></a>一脚在门内一脚在门外。<a id="a-Hp"></a>若方便欲去不去。<a id="a-Hq"></a>若共期去而不去。<a id="a-Hr"></a>一切突吉罗。<a id="a-Hs"></a>比丘突吉罗。<a id="a-Ht"></a>式叉摩那沙弥沙弥尼突吉罗。<a id="a-Hu"></a>是谓为犯。<a id="a-Hv"></a>不犯者。<a id="a-Hw"></a>语主人而去。<a id="a-Hx"></a>若座上更有人坐。<a id="a-Hy"></a>若去时嘱比坐人而去。<a id="a-Hz"></a>比坐人语言。<a id="a-I0"></a>但去无苦。<a id="a-I1"></a>或坐石上木上墼上草敷上若垛上。<a id="a-I2"></a>若屋欲崩。<a id="a-I3"></a>或火烧。<a id="a-I4"></a>若有毒蛇恶兽盗贼。<a id="a-I5"></a>若为强力所执。<a id="a-I6"></a>或被系。<a id="a-I7"></a>或命难或梵行难。<a id="a-I8"></a>不语主人而去不犯。<a id="a-I9"></a>不犯者。<a id="a-IA"></a>最初未制戒。<a id="a-IB"></a>痴狂心乱痛恼所缠(八十三)。</p>
  <p id="aIC">尔时婆伽婆。<a id="a-ID"></a>在罗阅只耆阇崛山中。<a id="a-IE"></a>时罗阅城中有一不信乐大臣。<a id="a-IF"></a>有一独坐床无人敢坐上者。<a id="a-IG"></a>偷罗难陀比丘尼。<a id="a-IH"></a>常入出其家以为檀越。<a id="a-II"></a>偷罗难陀。<a id="a-IJ"></a>到时着衣持钵往诣其家。<a id="a-IK"></a>不语便坐大臣床座上。<a id="a-IL"></a>大臣见已问言。<a id="a-IM"></a>谁令此比丘尼坐我床上。<a id="a-IN"></a>答言。<a id="a-IO"></a>无有语者。<a id="a-IP"></a>自来坐耳。<a id="a-IQ"></a>时大臣讥嫌言。<a id="a-IR"></a>偷罗难陀比丘尼无有惭愧。<a id="a-IS"></a>外自称言。<a id="a-IT"></a>我知正法。<a id="a-IU"></a>如是有何正法。<a id="a-IV"></a>云何比丘尼。<a id="a-IW"></a>不语主人便坐他座上。<a id="a-IX"></a>如贼女淫女无异。<a id="a-IY"></a>偷罗难陀。<a id="a-IZ"></a>坐床上时。<a id="a-Ia"></a>有月水不净。<a id="a-Ib"></a>污他床褥即舍而去。<a id="a-Ic"></a>大臣见已复更嗔恚言。<a id="a-Id"></a>此比丘尼不知惭愧。<a id="a-Ie"></a>外自称言。<a id="a-If"></a>我知正法。<a id="a-Ig"></a>如是有何正法。<a id="a-Ih"></a>不语其主坐他座上。<a id="a-Ii"></a>如似淫女贼女有何等异。<a id="a-Ij"></a>时诸比丘尼闻。<a id="a-Ik"></a>其中有少欲知足行头陀乐学戒知惭愧者。<a id="a-Il"></a>嫌责偷罗难陀比丘尼。<a id="a-Im"></a>云何比丘尼。<a id="a-In"></a>不语主人辄坐他床上。<a id="a-Io"></a>时诸比丘尼往白诸比丘。<a id="a-Ip"></a>诸比丘往白世尊。<a id="a-Iq"></a>世尊尔时以此因缘集比丘僧。<a id="a-Ir"></a>呵责偷罗难陀比丘尼。<a id="a-Is"></a>汝所为非。<a id="a-It"></a>非威仪非沙门法非净行非随顺行。<a id="a-Iu"></a>所不应为。<a id="a-Iv"></a>云何偷罗难陀比丘尼。<a id="a-Iw"></a>不语主人辄坐他床上。<a id="a-Ix"></a>时世尊以无数方便呵责偷罗难陀比丘尼已告诸比丘。<a id="a-Iy"></a>此偷罗难陀比丘尼。<a id="a-Iz"></a>多种有漏处最初犯戒。<a id="a-J0"></a>自今已去与比丘尼结戒。<a id="a-J1"></a>集十句义乃至正法久住。<a id="a-J2"></a>欲说戒者当如是说。<a id="a-J3"></a>若比丘尼入白衣家内不语主人辄坐床者波逸提。<a id="a-J4"></a>比丘尼义如上。<a id="a-J5"></a>彼比丘尼入白衣家不语主人辄坐床座者波逸提。<a id="a-J6"></a>比丘突吉罗。<a id="a-J7"></a>式叉摩那沙弥沙弥尼突吉罗。<a id="a-J8"></a>是谓为犯。<a id="a-J9"></a>不犯者。<a id="a-JA"></a>语主人而坐。<a id="a-JB"></a>或有常处坐。<a id="a-JC"></a>若是亲厚。<a id="a-JD"></a>若有亲厚人语言。<a id="a-JE"></a>汝但坐无苦。<a id="a-JF"></a>我当语主人。<a id="a-JG"></a>若坐石上木上埵上草敷上。<a id="a-JH"></a>若癫病发卧地。<a id="a-JI"></a>或为强力者所执。<a id="a-JJ"></a>或命难梵行难不犯。<a id="a-JK"></a>不犯者。<a id="a-JL"></a>最初未制戒。<a id="a-JM"></a>痴狂心乱痛恼所缠(八十四)。</p>
  <p id="aJN">尔时婆伽婆。<a id="a-JO"></a>在舍卫国祇树给孤独园。<a id="a-JP"></a>时有众多比丘尼。<a id="a-JQ"></a>道路行向拘萨罗国。<a id="a-JR"></a>诣一无住处村。<a id="a-JS"></a>到已不语主人便自敷坐具于中止宿。<a id="a-JT"></a>诸居士见问言。<a id="a-JU"></a>谁安此诸比丘尼在中止宿。<a id="a-JV"></a>答言。<a id="a-JW"></a>无有安者。<a id="a-JX"></a>自来止住。<a id="a-JY"></a>时诸居士讥嫌言。<a id="a-JZ"></a>此比丘尼不知惭愧。<a id="a-Ja"></a>外自称言。<a id="a-Jb"></a>我知正法。<a id="a-Jc"></a>如是有何正法。<a id="a-Jd"></a>云何比丘尼。<a id="a-Je"></a>不语其主。<a id="a-Jf"></a>便入他舍辄自安止。<a id="a-Jg"></a>与淫女贼女何异。<a id="a-Jh"></a>时诸比丘尼闻。<a id="a-Ji"></a>其中有少欲知足行头陀乐学戒知惭愧者。<a id="a-Jj"></a>嫌责诸比丘尼。<a id="a-Jk"></a>云何比丘尼。<a id="a-Jl"></a>不语主人辄入他舍坐卧止宿。<a id="a-Jm"></a>时诸比丘尼往白诸比丘。<a id="a-Jn"></a>诸比丘往白世尊。<a id="a-Jo"></a>世尊尔时以此因缘集比丘僧。<a id="a-Jp"></a>呵责此诸比丘尼。<a id="a-Jq"></a>汝所为非。<a id="a-Jr"></a>非威仪非沙门法非净行非随顺行。<a id="a-Js"></a>所不应为。<a id="a-Jt"></a>云何比丘尼。<a id="a-Ju"></a>不语主人辄入他舍止宿坐卧。<a id="a-Jv"></a>时世尊以无数方便呵责此比丘尼已告诸比丘。<a id="a-Jw"></a>此诸比丘尼。<a id="a-Jx"></a>多种有漏处最初犯戒。<a id="a-Jy"></a>自今已去与比丘尼结戒。<a id="a-Jz"></a>集十句义乃至正法久住。<a id="a-K0"></a>欲说戒者当如是说。<a id="a-K1"></a>若比丘尼。<a id="a-K2"></a>入白衣家内不语主人辄自敷座宿者波逸提。<a id="a-K3"></a>比丘尼义如上。<a id="a-K4"></a>敷座者。<a id="a-K5"></a>或敷草或敷树叶乃至敷卧毡。<a id="a-K6"></a>彼比丘尼。<a id="a-K7"></a>入白衣舍内不语主人自敷座具宿止。<a id="a-K8"></a>随胁着地。<a id="a-K9"></a>若一转一波逸提。<a id="a-KA"></a>比丘突吉罗。<a id="a-KB"></a>式叉摩那沙弥沙弥尼突吉罗。<a id="a-KC"></a>是谓为犯。<a id="a-KD"></a>不犯者。<a id="a-KE"></a>语主人宿止。<a id="a-KF"></a>若是空舍。<a id="a-KG"></a>或作福舍。<a id="a-KH"></a>或是知识。<a id="a-KI"></a>若有亲厚者语言。<a id="a-KJ"></a>汝但坐我当与汝语主人。<a id="a-KK"></a>或强力者所执。<a id="a-KL"></a>或被缚。<a id="a-KM"></a>或命难梵行难不犯。<a id="a-KN"></a>不犯者。<a id="a-KO"></a>最初未制戒。<a id="a-KP"></a>痴狂心乱痛恼所缠(八十五)。</p>
  <p id="aKQ">尔时婆伽婆。<a id="a-KR"></a>在舍卫国祇树给孤独园。<a id="a-KS"></a>时六群比丘尼。<a id="a-KT"></a>与男子共入闇室中。<a id="a-KU"></a>诸居士见皆共讥嫌言。<a id="a-KV"></a>此比丘尼。<a id="a-KW"></a>不知惭愧。<a id="a-KX"></a>犯不净行。<a id="a-KY"></a>外自称言。<a id="a-KZ"></a>我知正法。<a id="a-Ka"></a>如是何有正法。<a id="a-Kb"></a>云何比丘尼。<a id="a-Kc"></a>与男子共入闇室中。<a id="a-Kd"></a>如淫女贼女无异。<a id="a-Ke"></a>时诸比丘尼闻。<a id="a-Kf"></a>其中有少欲知足行头陀乐学戒知惭愧者。<a id="a-Kg"></a>嫌责六群比丘尼。<a id="a-Kh"></a>汝等云何与男子共入闇室中。<a id="a-Ki"></a>时诸比丘尼往白诸比丘。<a id="a-Kj"></a>诸比丘往白世尊。<a id="a-Kk"></a>世尊尔时以此因缘集比丘僧。<a id="a-Kl"></a>诃责六群比丘尼。<a id="a-Km"></a>汝所为非。<a id="a-Kn"></a>非威仪非沙门法非净行非随顺行。<a id="a-Ko"></a>所不应为。<a id="a-Kp"></a>云何六群比丘尼。<a id="a-Kq"></a>与男子共入闇室中。<a id="a-Kr"></a>时世尊以无数方便呵责六群比丘尼已告诸比丘。<a id="a-Ks"></a>此六群比丘尼。<a id="a-Kt"></a>多种有漏处最初犯戒。<a id="a-Ku"></a>自今已去与比丘尼结戒。<a id="a-Kv"></a>集十句义乃至正法久住。<a id="a-Kw"></a>欲说戒者当如是说。<a id="a-Kx"></a>若比丘尼。<a id="a-Ky"></a>与男子共入闇室中者。<a id="a-Kz"></a>波逸提。<a id="a-L0"></a>比丘尼义如上。<a id="a-L1"></a>闇室者。<a id="a-L2"></a>无灯火无窗牖无光明。<a id="a-L3"></a>彼比丘尼与男子共入闇室中者波逸提。<a id="a-L4"></a>比丘突吉罗。<a id="a-L5"></a>式叉摩那沙弥沙弥尼突吉罗。<a id="a-L6"></a>是谓为犯。<a id="a-L7"></a>不犯者。<a id="a-L8"></a>若有灯火向牖光明。<a id="a-L9"></a>若为强力者将入。<a id="a-LA"></a>若命难或梵行难不犯。<a id="a-LB"></a>不犯者。<a id="a-LC"></a>最初未制戒。<a id="a-LD"></a>痴狂心乱痛恼所缠(八十六)。</p>
 </body>
</html>