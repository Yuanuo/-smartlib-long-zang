<!doctype html>
<html id="z3IBUyWnE" data-ver="1155">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第二十九</h1>
  <h2 id="a2">第二分一百七十八单提法之六</h2>
  <p id="a3">尔时婆伽婆。<a id="a-4"></a>在舍卫国祇树给孤独园。<a id="a-5"></a>时诸比丘尼。<a id="a-6"></a>教授日不往受教授。<a id="a-7"></a>时诸比丘尼闻。<a id="a-8"></a>中有少欲知足行头陀乐学戒知惭愧者呵责诸比丘尼言。<a id="a-9"></a>汝等教授日。<a id="a-A"></a>云何不往受教授。<a id="a-B"></a>即往白诸比丘。<a id="a-C"></a>诸比丘往白世尊。<a id="a-D"></a>世尊以此因缘集比丘僧。<a id="a-E"></a>呵责诸比丘尼言。<a id="a-F"></a>汝所为非。<a id="a-G"></a>非威仪非沙门法非净行非随顺行。<a id="a-H"></a>所不应为。<a id="a-I"></a>云何汝等。<a id="a-J"></a>教授日不来入众中受教授耶。<a id="a-K"></a>以无数方便呵责已。<a id="a-L"></a>告诸比丘。<a id="a-M"></a>此比丘尼多种有漏处最初犯戒。<a id="a-N"></a>自今已去与比丘尼结戒。<a id="a-O"></a>集十句义乃至正法久住。<a id="a-P"></a>欲说戒者当如是说。<a id="a-Q"></a>若比丘尼教授日不往受教授者波逸提。<a id="a-R"></a>如是世尊与比丘尼结戒。<a id="a-S"></a>时诸比丘尼有佛事法事僧事或瞻病事。<a id="a-T"></a>佛言。<a id="a-U"></a>听嘱授。<a id="a-V"></a>自今已去当如是结戒。<a id="a-W"></a>若比丘尼。<a id="a-X"></a>不病不往受教授者波逸提。<a id="a-Y"></a>比丘尼义如上。<a id="a-Z"></a>彼比丘尼。<a id="a-a"></a>不往受教授除余事波逸提。<a id="a-b"></a>比丘突吉罗。<a id="a-c"></a>是谓为犯。<a id="a-d"></a>不犯者。<a id="a-e"></a>教授时往受教授。<a id="a-f"></a>佛法僧事及瞻视病人嘱授无犯。<a id="a-g"></a>无犯者。<a id="a-h"></a>最初未制戒。<a id="a-i"></a>痴狂心乱痛恼所缠(四十)。</p>
  <p id="aj">尔时婆伽婆。<a id="a-k"></a>在舍卫国祇树给孤独园。<a id="a-l"></a>时诸比丘尼。<a id="a-m"></a>闻世尊制戒听诸比丘尼僧半月从比丘僧求教授。<a id="a-n"></a>而彼比丘尼不往求教授。<a id="a-o"></a>时诸比丘尼闻。<a id="a-p"></a>中有少欲知足行头陀乐学戒知惭愧者。<a id="a-q"></a>嫌责诸比丘尼言。<a id="a-r"></a>汝等闻世尊制戒听比丘尼僧半月从比丘僧求教授。<a id="a-s"></a>而汝等云何不往求教授耶。<a id="a-t"></a>即白诸比丘。<a id="a-u"></a>诸比丘往白世尊。<a id="a-v"></a>世尊以此因缘集比丘僧。<a id="a-w"></a>呵责诸比丘尼言。<a id="a-x"></a>汝等所为非。<a id="a-y"></a>非威仪非沙门法。<a id="a-z"></a>非净行非随顺行所不应为。<a id="a-10"></a>云何汝等不往比丘僧中求教授耶。<a id="a-11"></a>以无数方便呵责已告诸比丘。<a id="a-12"></a>此比丘尼多种有漏处最初犯戒。<a id="a-13"></a>自今已去与比丘尼结戒。<a id="a-14"></a>集十句义乃至正法久住。<a id="a-15"></a>欲说戒者当如是说。<a id="a-16"></a>若比丘尼。<a id="a-17"></a>半月应往比丘僧中求教授。<a id="a-18"></a>若不求者波逸提。<a id="a-19"></a>比丘尼义如上。<a id="a-1A"></a>世尊有如是教。<a id="a-1B"></a>比丘尼半月应往比丘僧中求教授。<a id="a-1C"></a>而彼一切尽往求。<a id="a-1D"></a>以是故众便闹乱佛言。<a id="a-1E"></a>不应一切往。<a id="a-1F"></a>听差一比丘尼。<a id="a-1G"></a>为比丘尼僧故。<a id="a-1H"></a>半月往比丘僧中求教授。<a id="a-1I"></a>白二羯磨应如是差。<a id="a-1J"></a>众中当差堪能羯磨者。<a id="a-1K"></a>如上作如是白。<a id="a-1L"></a>大姊僧听。<a id="a-1M"></a>若僧时到僧忍听。<a id="a-1N"></a>差某甲比丘尼。<a id="a-1O"></a>为比丘尼僧故。<a id="a-1P"></a>半月往比丘僧中求教授。<a id="a-1Q"></a>白如是。<a id="a-1R"></a>大姊僧听。<a id="a-1S"></a>今僧差某甲比丘尼为比丘尼僧故。<a id="a-1T"></a>半月往比丘僧中求教授。<a id="a-1U"></a>谁诸大姊忍。<a id="a-1V"></a>僧差某甲比丘尼。<a id="a-1W"></a>为比丘尼僧故。<a id="a-1X"></a>半月往比丘僧中求教授者默然。<a id="a-1Y"></a>谁不忍者说。<a id="a-1Z"></a>僧已忍。<a id="a-1a"></a>差某甲比丘尼。<a id="a-1b"></a>为比丘尼僧故。<a id="a-1c"></a>半月往比丘僧中求教授竟。<a id="a-1d"></a>僧忍默然故。<a id="a-1e"></a>是事如是持。<a id="a-1f"></a>彼独行无护。<a id="a-1g"></a>听为护故应差二三比丘尼共行。<a id="a-1h"></a>彼当往大僧中礼僧足已曲身低头合掌作如是说。<a id="a-1i"></a>比丘尼僧和合。<a id="a-1j"></a>礼比丘僧足求教授。<a id="a-1k"></a>如是第二第三说。<a id="a-1l"></a>时彼比丘尼。<a id="a-1m"></a>待僧说戒竟经久住立疲极佛言。<a id="a-1n"></a>不应尔。<a id="a-1o"></a>听嘱一大比丘便去。<a id="a-1p"></a>世尊既听嘱授。<a id="a-1q"></a>彼便嘱授客比丘。<a id="a-1r"></a>佛言。<a id="a-1s"></a>不应尔。<a id="a-1t"></a>彼便嘱授远行者。<a id="a-1u"></a>佛言。<a id="a-1v"></a>不应尔。<a id="a-1w"></a>彼嘱授病者。<a id="a-1x"></a>佛言。<a id="a-1y"></a>不应尔。<a id="a-1z"></a>彼嘱授无智慧者。<a id="a-20"></a>佛言。<a id="a-21"></a>不应尔。<a id="a-22"></a>彼既嘱授已。<a id="a-23"></a>明日不往问。<a id="a-24"></a>佛言。<a id="a-25"></a>应往问可不。<a id="a-26"></a>比丘应期往。<a id="a-27"></a>比丘尼应期来迎。<a id="a-28"></a>比丘期往而不往者突吉罗。<a id="a-29"></a>比丘尼期迎。<a id="a-2A"></a>而不迎者突吉罗。<a id="a-2B"></a>若比丘尼。<a id="a-2C"></a>闻教授人来。<a id="a-2D"></a>当半由旬迎。<a id="a-2E"></a>在寺内供给所须洗浴具。<a id="a-2F"></a>若羹粥饭食果蓏。<a id="a-2G"></a>以此供养。<a id="a-2H"></a>若不者突吉罗。<a id="a-2I"></a>若比丘僧尽病应遣信往礼拜问讯。<a id="a-2J"></a>若别众若众不和合若众不满。<a id="a-2K"></a>当遣信往礼拜问讯。<a id="a-2L"></a>若比丘尼僧尽病。<a id="a-2M"></a>亦当遣信往礼拜问讯。<a id="a-2N"></a>若别众若尼众不和合若众不满。<a id="a-2O"></a>亦当遣信往礼拜问讫。<a id="a-2P"></a>若不往者突吉罗。<a id="a-2Q"></a>比丘突吉罗。<a id="a-2R"></a>是谓为犯。<a id="a-2S"></a>不犯者。<a id="a-2T"></a>半月往大僧中求教授。<a id="a-2U"></a>今日嘱明日问。<a id="a-2V"></a>比丘期而往。<a id="a-2W"></a>比丘尼期而来迎。<a id="a-2X"></a>彼闻教授人来半由旬迎。<a id="a-2Y"></a>在寺内供给洗浴具饭食羹粥果蓏。<a id="a-2Z"></a>以此供养。<a id="a-2a"></a>若大僧有病。<a id="a-2b"></a>应遣信往礼拜问讯。<a id="a-2c"></a>若别众众不和合若众不满。<a id="a-2d"></a>遣信往礼拜问讯。<a id="a-2e"></a>若比丘尼僧病。<a id="a-2f"></a>若别众若众不和合若众不满。<a id="a-2g"></a>亦应遣信礼拜问讯。<a id="a-2h"></a>若水陆道断。<a id="a-2i"></a>贼寇恶兽难。<a id="a-2j"></a>若河水瀑涨。<a id="a-2k"></a>若为强力所执若被系闭。<a id="a-2l"></a>命难梵行难。<a id="a-2m"></a>如是众难。<a id="a-2n"></a>不遣信问讯者无犯。<a id="a-2o"></a>无犯者。<a id="a-2p"></a>最初未制戒。<a id="a-2q"></a>痴狂心乱痛恼所缠(四十一)。</p>
  <p id="a2r">尔时婆伽婆。<a id="a-2s"></a>在舍卫国祇树给孤独园。<a id="a-2t"></a>时诸比丘尼。<a id="a-2u"></a>闻世尊制戒听比丘尼夏安居竟应往比丘僧中说三事自恣见闻疑。<a id="a-2v"></a>然此诸比丘尼。<a id="a-2w"></a>不往至大僧中说三事自恣见闻疑。<a id="a-2x"></a>时诸比丘尼闻。<a id="a-2y"></a>中有少欲知足行头陀乐学戒知惭愧者。<a id="a-2z"></a>呵责诸比丘尼言。<a id="a-30"></a>云何世尊制戒听比丘尼夏安居竟往大僧中说三事自恣见闻疑。<a id="a-31"></a>而汝等不往说自恣耶。<a id="a-32"></a>即白诸比丘。<a id="a-33"></a>诸比丘往白世尊。<a id="a-34"></a>世尊以此因缘集比丘僧。<a id="a-35"></a>呵责诸比丘尼言。<a id="a-36"></a>汝所为非。<a id="a-37"></a>非威仪非沙门法。<a id="a-38"></a>非净行非随顺行所不应为。<a id="a-39"></a>比丘尼夏安居竟应往大僧中说三事自恣见闻疑。<a id="a-3A"></a>云何不往耶。<a id="a-3B"></a>以无数方便呵责已。<a id="a-3C"></a>告诸比丘。<a id="a-3D"></a>此比丘尼多种有漏处最初犯戒。<a id="a-3E"></a>自今已去与比丘尼结戒。<a id="a-3F"></a>集十句义乃至正法久住。<a id="a-3G"></a>欲说戒者当如是说。<a id="a-3H"></a>若比丘尼僧。<a id="a-3I"></a>夏安居竟应往比丘僧中说三事自恣见闻疑。<a id="a-3J"></a>若不者波逸提。<a id="a-3K"></a>比丘尼义如上。<a id="a-3L"></a>时世尊既听比丘尼夏安居竟应往比丘僧中说三事自恣见闻疑。<a id="a-3M"></a>时诸比丘尼。<a id="a-3N"></a>尽往大僧中说自恣闹乱。<a id="a-3O"></a>佛言。<a id="a-3P"></a>不应尽往。<a id="a-3Q"></a>自今已去听差一比丘尼。<a id="a-3R"></a>为比丘尼僧故。<a id="a-3S"></a>往比丘僧中说三事自恣见闻疑。<a id="a-3T"></a>作白二羯磨。<a id="a-3U"></a>众中当差堪能羯磨者。<a id="a-3V"></a>如上当作如是白。<a id="a-3W"></a>大姊僧听。<a id="a-3X"></a>若僧时到僧忍听。<a id="a-3Y"></a>僧今差某甲比丘尼。<a id="a-3Z"></a>为比丘尼僧故。<a id="a-3a"></a>往大僧中说三事自恣见闻疑。<a id="a-3b"></a>白如是。<a id="a-3c"></a>大姊僧听。<a id="a-3d"></a>今僧差某甲比丘尼。<a id="a-3e"></a>为比丘尼僧故。<a id="a-3f"></a>往大僧中说三事自恣见闻疑。<a id="a-3g"></a>谁诸大姊忍。<a id="a-3h"></a>僧差某甲比丘尼。<a id="a-3i"></a>为比丘尼僧故。<a id="a-3j"></a>往大僧中说三事自恣见闻疑者默然。<a id="a-3k"></a>谁不忍者说。<a id="a-3l"></a>众僧已忍。<a id="a-3m"></a>差某甲比丘尼。<a id="a-3n"></a>为比丘尼僧故。<a id="a-3o"></a>往大僧中说三事自恣竟。<a id="a-3p"></a>僧忍默然故。<a id="a-3q"></a>是事如是持。<a id="a-3r"></a>彼独行无护。<a id="a-3s"></a>为护故。<a id="a-3t"></a>应差二三比丘尼为伴。<a id="a-3u"></a>往至大僧中礼僧足已。<a id="a-3v"></a>曲身低头合掌作如是说。<a id="a-3w"></a>比丘尼僧夏安居竟。<a id="a-3x"></a>比丘僧夏安居竟。<a id="a-3y"></a>比丘尼僧。<a id="a-3z"></a>说三事自恣见闻疑。<a id="a-40"></a>大德慈愍语我。<a id="a-41"></a>我若见罪当如法忏悔。<a id="a-42"></a>如是第二第三说。<a id="a-43"></a>彼即比丘僧自恣日便自恣而皆疲极。<a id="a-44"></a>佛言不应尔。<a id="a-45"></a>比丘僧十四日自恣。<a id="a-46"></a>比丘尼僧十五日自恣。<a id="a-47"></a>若大僧病。<a id="a-48"></a>若别众。<a id="a-49"></a>众不和合。<a id="a-4A"></a>若众不满。<a id="a-4B"></a>比丘尼应遣信礼拜问讯。<a id="a-4C"></a>不者突吉罗。<a id="a-4D"></a>若比丘尼众病。<a id="a-4E"></a>若别众。<a id="a-4F"></a>若众不和合。<a id="a-4G"></a>若众不满。<a id="a-4H"></a>比丘尼亦当遣信礼拜问讯。<a id="a-4I"></a>不者突吉罗。<a id="a-4J"></a>比丘突吉罗。<a id="a-4K"></a>是谓为犯。<a id="a-4L"></a>不犯者。<a id="a-4M"></a>比丘尼僧夏安居竟。<a id="a-4N"></a>比丘僧夏安居竟。<a id="a-4O"></a>比丘尼说三事自恣见闻疑。<a id="a-4P"></a>若比丘十四日自恣。<a id="a-4Q"></a>比丘尼十五日自恣。<a id="a-4R"></a>比丘僧病。<a id="a-4S"></a>若别众。<a id="a-4T"></a>若众不和合。<a id="a-4U"></a>若众不满。<a id="a-4V"></a>比丘尼应遣信往礼拜问讯。<a id="a-4W"></a>比丘尼众病。<a id="a-4X"></a>乃至众不满。<a id="a-4Y"></a>亦应遣信礼拜问讯。<a id="a-4Z"></a>若水陆道断。<a id="a-4a"></a>若贼寇恶兽难。<a id="a-4b"></a>河水瀑涨。<a id="a-4c"></a>若命难梵行难。<a id="a-4d"></a>为强力者所执。<a id="a-4e"></a>若不往问讯。<a id="a-4f"></a>一切无犯。<a id="a-4g"></a>无犯者。<a id="a-4h"></a>最初未制戒。<a id="a-4i"></a>痴狂心乱痛恼所缠(四十二)。</p>
  <p id="a4j">尔时婆伽婆。<a id="a-4k"></a>在舍卫国祇树给孤独园。<a id="a-4l"></a>时诸比丘尼。<a id="a-4m"></a>在无比丘处夏安居。<a id="a-4n"></a>教授日无受教授处。<a id="a-4o"></a>有所疑无可咨问。<a id="a-4p"></a>时诸比丘尼闻。<a id="a-4q"></a>中有少欲知足行头陀乐学戒知惭愧者。<a id="a-4r"></a>呵责诸比丘尼言。<a id="a-4s"></a>云何乃在无有比丘处夏安居。<a id="a-4t"></a>教授日无受教授处。<a id="a-4u"></a>若有所疑事而无可咨问处。<a id="a-4v"></a>即白诸比丘。<a id="a-4w"></a>诸比丘往白世尊。<a id="a-4x"></a>世尊以此因缘集比丘僧。<a id="a-4y"></a>呵责诸比丘尼言。<a id="a-4z"></a>汝所为非。<a id="a-50"></a>非威仪非沙门法非净行非随顺行。<a id="a-51"></a>所不应为。<a id="a-52"></a>云何乃于无比丘处夏安居。<a id="a-53"></a>乃至有所疑事而无可咨问耶。<a id="a-54"></a>以无数方便呵责已告诸比丘。<a id="a-55"></a>此比丘尼多种有漏处最初犯戒。<a id="a-56"></a>自今已去与比丘尼结戒。<a id="a-57"></a>集十句义乃至正法久住。<a id="a-58"></a>欲说戒者当如是说。<a id="a-59"></a>若比丘尼。<a id="a-5A"></a>在无比丘处夏安居者波逸提。<a id="a-5B"></a>比丘尼义如上说。<a id="a-5C"></a>彼比丘尼。<a id="a-5D"></a>无比丘处夏安居者波逸提。<a id="a-5E"></a>比丘突吉罗式叉摩那沙弥沙弥尼突吉罗。<a id="a-5F"></a>是谓为犯不犯者。<a id="a-5G"></a>有比丘处夏安居。<a id="a-5H"></a>若依比丘僧夏安居。<a id="a-5I"></a>其间命过者。<a id="a-5J"></a>若远行去。<a id="a-5K"></a>若休道。<a id="a-5L"></a>或为贼所将去。<a id="a-5M"></a>或为恶兽所害。<a id="a-5N"></a>或为水所漂无犯。<a id="a-5O"></a>无犯者最初未制戒。<a id="a-5P"></a>痴狂心乱痛恼所缠(四十三)。</p>
  <p id="a5Q">尔时婆伽婆。<a id="a-5R"></a>在舍卫国祇树给孤独园。<a id="a-5S"></a>时舍卫城中有一多知识比丘尼命过。<a id="a-5T"></a>复有比丘尼。<a id="a-5U"></a>于比丘所住寺中为起塔。<a id="a-5V"></a>诸比丘尼。<a id="a-5W"></a>数来诣寺住立言语戏笑。<a id="a-5X"></a>或呗或悲哭者。<a id="a-5Y"></a>或自庄严身者。<a id="a-5Z"></a>遂乱诸坐禅比丘。<a id="a-5a"></a>时有长老迦毗罗常乐坐禅。<a id="a-5b"></a>比丘尼去后。<a id="a-5c"></a>即日往坏其塔除弃着僧伽蓝外。<a id="a-5d"></a>时彼比丘尼。<a id="a-5e"></a>闻迦毗罗坏其塔除弃。<a id="a-5f"></a>皆执刀杖瓦石来欲打掷。<a id="a-5g"></a>时迦毗罗即以神足飞在虚空。<a id="a-5h"></a>时诸比丘尼闻。<a id="a-5i"></a>中有少欲知足行头陀乐学戒知惭愧者。<a id="a-5j"></a>呵责诸比丘尼。<a id="a-5k"></a>汝云何乃欲持刀杖瓦石打迦毗罗耶。<a id="a-5l"></a>即白诸比丘。<a id="a-5m"></a>诸比丘往白世尊。<a id="a-5n"></a>世尊以是因缘集比丘僧。<a id="a-5o"></a>呵责诸比丘尼言。<a id="a-5p"></a>汝所为非。<a id="a-5q"></a>非威仪非沙门法非净行非随顺行。<a id="a-5r"></a>所不应为。<a id="a-5s"></a>云何乃持刀杖瓦石欲打比丘。<a id="a-5t"></a>以无数方便呵责已告诸比丘。<a id="a-5u"></a>此比丘尼多种有漏处最初犯戒。<a id="a-5v"></a>自今已去与比丘尼结戒。<a id="a-5w"></a>集十句义乃至正法久住。<a id="a-5x"></a>欲说戒者当如是说。<a id="a-5y"></a>若比丘尼。<a id="a-5z"></a>入比丘僧伽蓝中波逸提。<a id="a-60"></a>如是世尊与比丘尼结戒。<a id="a-61"></a>诸比丘尼疑。<a id="a-62"></a>不敢入无比丘僧伽蓝中。<a id="a-63"></a>佛言听入。<a id="a-64"></a>自今已去应如是结戒。<a id="a-65"></a>若比丘尼。<a id="a-66"></a>入有比丘僧伽蓝中波逸提。<a id="a-67"></a>如是世尊与比丘尼结戒。<a id="a-68"></a>时诸比丘尼。<a id="a-69"></a>亦不知有比丘无比丘。<a id="a-6A"></a>后方知有比丘。<a id="a-6B"></a>或有作波逸提忏者或疑者。<a id="a-6C"></a>不知者无犯佛言。<a id="a-6D"></a>自今已去当如是结戒。<a id="a-6E"></a>若比丘尼。<a id="a-6F"></a>知有比丘寺入者波逸提。<a id="a-6G"></a>如是世尊与比丘尼结戒。<a id="a-6H"></a>彼欲求教授。<a id="a-6I"></a>不知何从求。<a id="a-6J"></a>有疑欲问。<a id="a-6K"></a>不知从谁问。<a id="a-6L"></a>不敢入寺。<a id="a-6M"></a>佛言。<a id="a-6N"></a>自今已去听白然后入寺。<a id="a-6O"></a>彼欲礼佛塔声闻塔。<a id="a-6P"></a>佛言。<a id="a-6Q"></a>欲礼佛塔声闻塔。<a id="a-6R"></a>听辄入。<a id="a-6S"></a>余者须白已入。<a id="a-6T"></a>自今已去当如是说戒。<a id="a-6U"></a>若比丘尼。<a id="a-6V"></a>知有比丘僧伽蓝。<a id="a-6W"></a>不白而入者波逸提。<a id="a-6X"></a>比丘尼义如上。<a id="a-6Y"></a>若比丘尼。<a id="a-6Z"></a>知有比丘僧伽蓝。<a id="a-6a"></a>不白而入门波逸提。<a id="a-6b"></a>一脚在门内一脚在门外方便欲入。<a id="a-6c"></a>若期入而不入者。<a id="a-6d"></a>一切突吉罗。<a id="a-6e"></a>比丘突吉罗。<a id="a-6f"></a>式叉摩那沙弥沙弥尼突吉罗。<a id="a-6g"></a>是谓为犯。<a id="a-6h"></a>不犯者。<a id="a-6i"></a>若先不知。<a id="a-6j"></a>若无比丘而入。<a id="a-6k"></a>若礼拜佛塔声闻塔。<a id="a-6l"></a>余者白已入。<a id="a-6m"></a>若来受教授。<a id="a-6n"></a>若欲问法来入。<a id="a-6o"></a>若被请。<a id="a-6p"></a>若道由中过。<a id="a-6q"></a>或在中止宿。<a id="a-6r"></a>或为强力者所将去。<a id="a-6s"></a>或被系闭将去。<a id="a-6t"></a>或命难梵行难无犯。<a id="a-6u"></a>无犯者。<a id="a-6v"></a>最初未制戒。<a id="a-6w"></a>痴狂心乱痛恼所缠(四十四)。</p>
  <p id="a6x">尔时婆伽婆。<a id="a-6y"></a>在舍卫国祇树给孤独园。<a id="a-6z"></a>时长老迦毗罗比丘夜过已晨朝着衣持钵入舍卫城乞食。<a id="a-70"></a>时诸比丘尼见迦毗罗即骂詈言。<a id="a-71"></a>此弊恶下贱工师种。<a id="a-72"></a>坏我等塔除弃僧伽蓝外。<a id="a-73"></a>时诸比丘尼闻。<a id="a-74"></a>中有少欲知足行头陀乐学戒知惭愧者。<a id="a-75"></a>嫌责言。<a id="a-76"></a>云何汝等。<a id="a-77"></a>乃骂长老迦毗罗。<a id="a-78"></a>呵责已往白诸比丘。<a id="a-79"></a>诸比丘往白世尊。<a id="a-7A"></a>世尊以此因缘集比丘僧。<a id="a-7B"></a>呵责诸比丘尼言。<a id="a-7C"></a>汝所为非。<a id="a-7D"></a>非威仪非沙门法非净行非随顺行。<a id="a-7E"></a>所不应为。<a id="a-7F"></a>云何骂迦毗罗耶。<a id="a-7G"></a>以无数方便呵责已告诸比丘。<a id="a-7H"></a>此比丘尼多种有漏处最初犯戒。<a id="a-7I"></a>自今已去与比丘尼结戒。<a id="a-7J"></a>集十句义乃至正法久住。<a id="a-7K"></a>欲说戒者当如是说。<a id="a-7L"></a>若比丘尼骂比丘者波逸提。<a id="a-7M"></a>比丘尼义如上。<a id="a-7N"></a>骂者。<a id="a-7O"></a>下贱处生。<a id="a-7P"></a>种姓下贱。<a id="a-7Q"></a>技术下贱。<a id="a-7R"></a>作业下贱。<a id="a-7S"></a>若说犯罪。<a id="a-7T"></a>若说汝有如是如是结使。<a id="a-7U"></a>或触他所讳。<a id="a-7V"></a>彼比丘尼。<a id="a-7W"></a>种类骂比丘。<a id="a-7X"></a>乃至说他所讳。<a id="a-7Y"></a>说而了了者波逸提。<a id="a-7Z"></a>不了了者突吉罗。<a id="a-7a"></a>比丘突吉罗。<a id="a-7b"></a>式叉摩那沙弥沙弥尼突吉罗。<a id="a-7c"></a>是谓为犯。<a id="a-7d"></a>不犯者。<a id="a-7e"></a>若戏笑语。<a id="a-7f"></a>若疾疾语。<a id="a-7g"></a>若独语。<a id="a-7h"></a>若梦中语。<a id="a-7i"></a>欲说此乃错说彼无犯。<a id="a-7j"></a>无犯者。<a id="a-7k"></a>最初未制戒。<a id="a-7l"></a>痴狂心乱痛恼所缠(四十五)。</p>
  <p id="a7m">尔时婆伽婆。<a id="a-7n"></a>在拘睒弥。<a id="a-7o"></a>时迦罗比丘尼。<a id="a-7p"></a>好喜斗诤不善忆持斗诤事。<a id="a-7q"></a>后嗔恚嫌责尼众。<a id="a-7r"></a>时诸比丘尼闻。<a id="a-7s"></a>其中有少欲知足行头陀乐学戒知惭愧者。<a id="a-7t"></a>嫌责迦罗比丘尼言。<a id="a-7u"></a>汝云何喜斗诤断已怀恨经宿嫌骂尼众耶。<a id="a-7v"></a>即白诸比丘。<a id="a-7w"></a>诸比丘往白世尊。<a id="a-7x"></a>世尊以此因缘集比丘僧。<a id="a-7y"></a>呵责迦罗言。<a id="a-7z"></a>汝所为非。<a id="a-80"></a>非威仪非沙门法非净行非随顺行。<a id="a-81"></a>所不应为。<a id="a-82"></a>云何喜斗诤断已怀恨经宿方便骂詈尼众耶。<a id="a-83"></a>以无数方便呵责已告诸比丘。<a id="a-84"></a>此比丘尼多种有漏处最初犯戒。<a id="a-85"></a>自今已去与比丘尼结戒。<a id="a-86"></a>集十句义乃至正法久住。<a id="a-87"></a>欲说戒者当如是说。<a id="a-88"></a>若比丘尼。<a id="a-89"></a>喜斗诤不善忆持诤事后嗔恚不喜骂比丘尼众者波逸提。<a id="a-8A"></a>比丘尼义如上。<a id="a-8B"></a>诤有四种如上。<a id="a-8C"></a>众者。<a id="a-8D"></a>若四人若过四人。<a id="a-8E"></a>彼比丘尼。<a id="a-8F"></a>喜斗诤经宿后骂比丘尼众。<a id="a-8G"></a>说而了了者波逸提。<a id="a-8H"></a>不了了者突吉罗。<a id="a-8I"></a>比丘突吉罗。<a id="a-8J"></a>式叉摩那沙弥沙弥尼突吉罗。<a id="a-8K"></a>是谓为犯。<a id="a-8L"></a>不犯者。<a id="a-8M"></a>若戏笑语。<a id="a-8N"></a>若疾疾语。<a id="a-8O"></a>若独语。<a id="a-8P"></a>若梦中语。<a id="a-8Q"></a>欲说此乃错说彼无犯。<a id="a-8R"></a>无犯者。<a id="a-8S"></a>最初未制戒。<a id="a-8T"></a>痴狂心乱痛恼所缠(四十六)。</p>
  <p id="a8U">尔时婆伽婆。<a id="a-8V"></a>在释翅搜迦毗罗国尼拘律园中。<a id="a-8W"></a>时跋陀罗迦毗罗比丘尼。<a id="a-8X"></a>身生痈使男子破之。<a id="a-8Y"></a>此比丘尼身细软如天身无异。<a id="a-8Z"></a>时男子手触身觉细滑生染着。<a id="a-8a"></a>便前捉欲犯。<a id="a-8b"></a>即便高声言。<a id="a-8c"></a>勿尔勿尔。<a id="a-8d"></a>时左右比丘尼闻其声皆来问言。<a id="a-8e"></a>向何故大唤耶。<a id="a-8f"></a>即具说因缘。<a id="a-8g"></a>时诸比丘尼闻。<a id="a-8h"></a>中有少欲知足行头陀乐学戒知惭愧者。<a id="a-8i"></a>嫌责跋陀罗迦毗罗言。<a id="a-8j"></a>云何比丘尼。<a id="a-8k"></a>乃使男子破痈耶。<a id="a-8l"></a>即白诸比丘。<a id="a-8m"></a>诸比丘往白世尊。<a id="a-8n"></a>世尊以此因缘集比丘僧。<a id="a-8o"></a>呵责跋陀罗迦毗罗比丘尼言。<a id="a-8p"></a>汝所为非。<a id="a-8q"></a>非威仪非沙门法非净行非随顺行。<a id="a-8r"></a>所不应为。<a id="a-8s"></a>云何使男子破身痈疮耶。<a id="a-8t"></a>以无数方便呵责已告诸比丘。<a id="a-8u"></a>此比丘尼多种有漏处最初犯戒。<a id="a-8v"></a>自今已去与比丘尼结戒。<a id="a-8w"></a>集十句义乃至正法久住。<a id="a-8x"></a>欲说戒者当如是说。<a id="a-8y"></a>若比丘尼。<a id="a-8z"></a>身生痈及种种疮。<a id="a-90"></a>不白众及余人辄使男子破若裹者波逸提。<a id="a-91"></a>比丘尼义如上。<a id="a-92"></a>僧者亦如上。<a id="a-93"></a>彼比丘尼。<a id="a-94"></a>若身生痈及种种疮。<a id="a-95"></a>不白众。<a id="a-96"></a>使男子破一下刀一波逸提。<a id="a-97"></a>若裹时一匝缠。<a id="a-98"></a>一波逸提。<a id="a-99"></a>比丘突吉罗。<a id="a-9A"></a>式叉摩那沙弥沙弥尼突吉罗。<a id="a-9B"></a>是谓为犯。<a id="a-9C"></a>不犯者。<a id="a-9D"></a>白众僧。<a id="a-9E"></a>使男子破痈若疮若裹。<a id="a-9F"></a>若为强力者所执无犯。<a id="a-9G"></a>无犯者。<a id="a-9H"></a>最初未制戒。<a id="a-9I"></a>痴狂心乱痛恼所缠(四十七)。</p>
  <p id="a9J">尔时婆伽婆。<a id="a-9K"></a>在舍卫国祇树给孤独园。<a id="a-9L"></a>时有一居士。<a id="a-9M"></a>欲办具饮食请比丘尼僧。<a id="a-9N"></a>即于其夜办种种多美饮食。<a id="a-9O"></a>夜过已清旦往白时到。<a id="a-9P"></a>时舍卫城中俗节会日。<a id="a-9Q"></a>诸居士各各持饭干饭麨鱼及肉。<a id="a-9R"></a>来就僧伽蓝中。<a id="a-9S"></a>与诸比丘尼。<a id="a-9T"></a>诸比丘尼。<a id="a-9U"></a>受此施食食已。<a id="a-9V"></a>然后方诣居士家食。<a id="a-9W"></a>时居士手自斟酌羹饭与诸比丘尼。<a id="a-9X"></a>诸比丘尼言。<a id="a-9Y"></a>止止居士。<a id="a-9Z"></a>不须多着。<a id="a-9a"></a>居士报言。<a id="a-9b"></a>我所以办具此种种多美饮食人别一器肉者。<a id="a-9c"></a>正为阿姨故耳。<a id="a-9d"></a>勿谓我无有信心而不食。<a id="a-9e"></a>阿姨但食。<a id="a-9f"></a>我实有信心。<a id="a-9g"></a>比丘尼报言。<a id="a-9h"></a>我等不以此事。<a id="a-9i"></a>朝是节会日。<a id="a-9j"></a>诸居士各各持饭糗干饭鱼肉种种羹饭。<a id="a-9k"></a>来诣僧伽蓝中。<a id="a-9l"></a>与诸比丘尼。<a id="a-9m"></a>我等先已食。<a id="a-9n"></a>以是故少受耳。<a id="a-9o"></a>时诸居士皆共讥嫌言。<a id="a-9p"></a>此比丘尼。<a id="a-9q"></a>不知厌足。<a id="a-9r"></a>外自称言。<a id="a-9s"></a>我知正法。<a id="a-9t"></a>如是何有正法。<a id="a-9u"></a>云何先受我请已。<a id="a-9v"></a>复受他种种饭食食已。<a id="a-9w"></a>后方受我食。<a id="a-9x"></a>时诸比丘尼闻。<a id="a-9y"></a>中有少欲知足行头陀乐学戒知惭愧者。<a id="a-9z"></a>嫌责诸比丘尼言。<a id="a-A0"></a>汝等云何先受居士请复受余食。<a id="a-A1"></a>即白诸比丘。<a id="a-A2"></a>诸比丘往白世尊。<a id="a-A3"></a>世尊以此因缘集比丘僧。<a id="a-A4"></a>呵责诸比丘尼言。<a id="a-A5"></a>汝所为非。<a id="a-A6"></a>非威仪非沙门法非净行非随顺行。<a id="a-A7"></a>所不应为。<a id="a-A8"></a>云何先受居士请。<a id="a-A9"></a>后复受余食耶。<a id="a-AA"></a>以无数方便呵责已告诸比丘。<a id="a-AB"></a>此比丘尼多种有漏处最初犯戒。<a id="a-AC"></a>自今已去与比丘尼结戒。<a id="a-AD"></a>集十句义乃至正法久住。<a id="a-AE"></a>欲说戒者当如是说。<a id="a-AF"></a>若比丘尼。<a id="a-AG"></a>先受请若足食已。<a id="a-AH"></a>后食饭糗干饭鱼及肉者波逸提。<a id="a-AI"></a>比丘尼义如上。<a id="a-AJ"></a>彼比丘尼。<a id="a-AK"></a>先受请若足食已。<a id="a-AL"></a>后食他饭糗干饭鱼及肉食。<a id="a-AM"></a>一咽一波逸提。<a id="a-AN"></a>比丘波逸提。<a id="a-AO"></a>式叉摩那沙弥沙弥尼突吉罗。<a id="a-AP"></a>是谓为犯。<a id="a-AQ"></a>不犯者。<a id="a-AR"></a>受非正食请。<a id="a-AS"></a>若不满足食请。<a id="a-AT"></a>若先不被请。<a id="a-AU"></a>若即于食上更得食。<a id="a-AV"></a>若于其家受前食后食无犯。<a id="a-AW"></a>无犯者。<a id="a-AX"></a>最初未制戒。<a id="a-AY"></a>痴狂心乱痛恼所缠(四十八)。</p>
  <p id="aAZ">尔时婆伽婆。<a id="a-Aa"></a>在舍卫国祇树给孤独园。<a id="a-Ab"></a>时提舍比丘尼。<a id="a-Ac"></a>是安隐比丘尼弟子。<a id="a-Ad"></a>彼有知旧檀越家。<a id="a-Ae"></a>安隐比丘尼语提舍比丘尼言。<a id="a-Af"></a>可共往至檀越家。<a id="a-Ag"></a>报言。<a id="a-Ah"></a>欲往可尔。<a id="a-Ai"></a>二人俱往。<a id="a-Aj"></a>安隐比丘尼衣服齐整不失威仪。<a id="a-Ak"></a>檀越见已生欢喜心。<a id="a-Al"></a>以此欢喜心便与供养。<a id="a-Am"></a>时安隐比丘尼。<a id="a-An"></a>食后还至僧伽蓝中。<a id="a-Ao"></a>语提舍比丘尼言。<a id="a-Ap"></a>此檀越笃信欢喜好施供养。<a id="a-Aq"></a>时提舍比丘尼有嫉妒心。<a id="a-Ar"></a>便作是语。<a id="a-As"></a>檀越笃信好施供养于汝。<a id="a-At"></a>时诸比丘尼闻。<a id="a-Au"></a>中有少欲知足行头陀乐学戒知惭愧者。<a id="a-Av"></a>呵责提舍比丘尼言。<a id="a-Aw"></a>云何生嫉妒心乃作是言。<a id="a-Ax"></a>是檀越笃信好施供养于汝。<a id="a-Ay"></a>即白诸比丘。<a id="a-Az"></a>诸比丘往白世尊。<a id="a-B0"></a>世尊以此因缘集比丘僧。<a id="a-B1"></a>呵责提舍比丘尼言。<a id="a-B2"></a>汝所为非。<a id="a-B3"></a>非威仪非沙门法非净行非随顺行。<a id="a-B4"></a>所不应为。<a id="a-B5"></a>云何乃生嫉妒心言。<a id="a-B6"></a>檀越笃信好施供养于汝。<a id="a-B7"></a>以无数方便呵责已告诸比丘。<a id="a-B8"></a>此比丘尼多种有漏处最初犯戒。<a id="a-B9"></a>自今已去与比丘尼结戒。<a id="a-BA"></a>集十句义乃至正法久住。<a id="a-BB"></a>欲说戒者当如是说。<a id="a-BC"></a>若比丘尼于家生嫉妒心波逸提。<a id="a-BD"></a>比丘尼义如上。<a id="a-BE"></a>彼比丘尼于家生嫉妒心言。<a id="a-BF"></a>是檀越笃信好施供养于汝。<a id="a-BG"></a>说而了了者波逸提。<a id="a-BH"></a>不了了者突吉罗比丘突吉罗。<a id="a-BI"></a>式叉摩那沙弥沙弥尼突吉罗。<a id="a-BJ"></a>是谓为犯。<a id="a-BK"></a>不犯者。<a id="a-BL"></a>其事实尔。<a id="a-BM"></a>若彼檀越笃信好施供养于彼。<a id="a-BN"></a>便作是言。<a id="a-BO"></a>是汝檀越笃信于汝。<a id="a-BP"></a>若戏笑语。<a id="a-BQ"></a>若疾疾语。<a id="a-BR"></a>若独语。<a id="a-BS"></a>若梦中语。<a id="a-BT"></a>欲说此乃错说彼无犯。<a id="a-BU"></a>无犯者。<a id="a-BV"></a>最初未制戒。<a id="a-BW"></a>痴狂心乱痛恼所缠(四十九)。</p>
  <p id="aBX">尔时婆伽婆。<a id="a-BY"></a>在舍卫国祇树给孤独园。<a id="a-BZ"></a>时六群比丘尼。<a id="a-Ba"></a>以香涂摩身。<a id="a-Bb"></a>诸居士见皆共讥嫌言。<a id="a-Bc"></a>此比丘尼等。<a id="a-Bd"></a>不知惭愧犯不净行。<a id="a-Be"></a>外自称言。<a id="a-Bf"></a>我知正法。<a id="a-Bg"></a>如是有何正法。<a id="a-Bh"></a>乃以香涂身。<a id="a-Bi"></a>如似淫女贼女无异。<a id="a-Bj"></a>时诸比丘尼闻。<a id="a-Bk"></a>其中有少欲知足行头陀乐学戒知惭愧者。<a id="a-Bl"></a>嫌责六群比丘尼。<a id="a-Bm"></a>汝等云何。<a id="a-Bn"></a>乃以众香涂身耶。<a id="a-Bo"></a>即白诸比丘。<a id="a-Bp"></a>诸比丘往白世尊。<a id="a-Bq"></a>世尊以此因缘集比丘僧。<a id="a-Br"></a>呵责六群比丘尼言。<a id="a-Bs"></a>汝所为非非威仪非沙门法非净行非随顺行。<a id="a-Bt"></a>所不应为。<a id="a-Bu"></a>云何比丘尼以香涂身。<a id="a-Bv"></a>以无数方便呵责已告诸比丘。<a id="a-Bw"></a>此六群比丘尼。<a id="a-Bx"></a>多种有漏处最初犯戒。<a id="a-By"></a>自今已去与比丘尼结戒集十句义乃至正法久住。<a id="a-Bz"></a>欲说戒者当如是说。<a id="a-C0"></a>若比丘尼以香涂摩身者波逸提。<a id="a-C1"></a>比丘尼义如上。<a id="a-C2"></a>彼比丘尼以香涂摩身波逸提。<a id="a-C3"></a>比丘突吉罗。<a id="a-C4"></a>式叉摩那沙弥沙弥尼突吉罗。<a id="a-C5"></a>是谓为犯。<a id="a-C6"></a>不犯者。<a id="a-C7"></a>或时有如是病。<a id="a-C8"></a>或为强力所执无犯。<a id="a-C9"></a>无犯者。<a id="a-CA"></a>最初未制戒。<a id="a-CB"></a>痴狂心乱痛恼所缠(五十)。</p>
  <p id="aCC">尔时婆伽婆。<a id="a-CD"></a>在舍卫国祇树给孤独园。<a id="a-CE"></a>时六群比丘尼。<a id="a-CF"></a>以胡麻滓涂摩身。<a id="a-CG"></a>诸居士见皆共讥嫌。<a id="a-CH"></a>此比丘尼。<a id="a-CI"></a>无有惭愧犯梵行。<a id="a-CJ"></a>外自称言。<a id="a-CK"></a>我知正法。<a id="a-CL"></a>如是有何正法。<a id="a-CM"></a>云何持胡麻滓涂身。<a id="a-CN"></a>如似贼女淫女无异。<a id="a-CO"></a>时诸比丘尼闻。<a id="a-CP"></a>其中有少欲知足行头陀乐学戒知惭愧者。<a id="a-CQ"></a>呵责六群比丘尼言。<a id="a-CR"></a>汝云何以胡麻滓涂身。<a id="a-CS"></a>即白诸比丘。<a id="a-CT"></a>诸比丘往白世尊。<a id="a-CU"></a>世尊以此因缘集比丘僧呵责六群比丘尼言。<a id="a-CV"></a>汝所为非。<a id="a-CW"></a>非威仪非沙门法非净行非随顺行。<a id="a-CX"></a>所不应为。<a id="a-CY"></a>云何比丘尼。<a id="a-CZ"></a>乃以胡麻滓涂身耶。<a id="a-Ca"></a>以无数方便呵责已告诸比丘。<a id="a-Cb"></a>此比丘尼多种有漏处最初犯戒。<a id="a-Cc"></a>自今已去与比丘尼结戒。<a id="a-Cd"></a>集十句义乃至正法久住。<a id="a-Ce"></a>欲说戒者当如是说。<a id="a-Cf"></a>若比丘尼以胡麻滓涂摩身者波逸提。<a id="a-Cg"></a>比丘尼义如上。<a id="a-Ch"></a>彼比丘尼以胡麻滓涂摩身者波逸提。<a id="a-Ci"></a>比丘突吉罗。<a id="a-Cj"></a>式叉摩那沙弥沙弥尼突吉罗。<a id="a-Ck"></a>是谓为犯。<a id="a-Cl"></a>不犯者。<a id="a-Cm"></a>或时有如是病。<a id="a-Cn"></a>或为强力所执无犯。<a id="a-Co"></a>无犯者。<a id="a-Cp"></a>最初未制戒。<a id="a-Cq"></a>痴狂心乱痛恼所缠(五十一)。</p>
  <p id="aCr">尔时婆伽婆。<a id="a-Cs"></a>在舍卫国祇树给孤独园。<a id="a-Ct"></a>时六群比丘尼。<a id="a-Cu"></a>使诸比丘尼揩摩身。<a id="a-Cv"></a>诸居士见皆共讥嫌言。<a id="a-Cw"></a>此比丘尼。<a id="a-Cx"></a>不知惭愧犯梵行。<a id="a-Cy"></a>外自称言。<a id="a-Cz"></a>我知正法。<a id="a-D0"></a>如是有何正法。<a id="a-D1"></a>乃使诸比丘尼揩摩其身。<a id="a-D2"></a>如似贼女淫女无异。<a id="a-D3"></a>时诸比丘尼闻。<a id="a-D4"></a>其中有少欲知足行头陀乐学戒知惭愧者。<a id="a-D5"></a>呵责六群比丘尼言。<a id="a-D6"></a>汝云何乃使诸比丘尼揩摩其身。<a id="a-D7"></a>即白诸比丘。<a id="a-D8"></a>诸比丘往白世尊。<a id="a-D9"></a>世尊以此因缘集诸比丘僧。<a id="a-DA"></a>呵责六群比丘尼言。<a id="a-DB"></a>汝所为非。<a id="a-DC"></a>非威仪非沙门法非净行非随顺行。<a id="a-DD"></a>所不应为。<a id="a-DE"></a>云何比丘尼。<a id="a-DF"></a>乃使诸比丘尼揩摩其身。<a id="a-DG"></a>以无数方便呵责已告诸比丘。<a id="a-DH"></a>是比丘尼多种有漏处最初犯戒。<a id="a-DI"></a>自今已去与比丘尼结戒。<a id="a-DJ"></a>集十句义乃至正法久住。<a id="a-DK"></a>欲说戒者当如是说。<a id="a-DL"></a>若比丘尼使比丘尼涂摩身波逸提。<a id="a-DM"></a>比丘尼义如上。<a id="a-DN"></a>彼比丘尼使比丘尼涂摩身者波逸提。<a id="a-DO"></a>比丘突吉罗。<a id="a-DP"></a>式叉摩那沙弥沙弥尼突吉罗。<a id="a-DQ"></a>是谓为犯。<a id="a-DR"></a>不犯者。<a id="a-DS"></a>或时有如是病。<a id="a-DT"></a>或为强力者所执无犯。<a id="a-DU"></a>无犯者。<a id="a-DV"></a>最初未制戒。<a id="a-DW"></a>痴狂心乱痛恼所缠(五十二)。</p>
  <p id="aDX">尔时婆伽婆。<a id="a-DY"></a>在舍卫国祇树给孤独园。<a id="a-DZ"></a>时六群比丘尼。<a id="a-Da"></a>使式叉摩那涂摩身。<a id="a-Db"></a>诸居士见皆共讥嫌。<a id="a-Dc"></a>此比丘尼等。<a id="a-Dd"></a>不知惭愧犯梵行。<a id="a-De"></a>外自称言。<a id="a-Df"></a>我知正法。<a id="a-Dg"></a>如是有何正法。<a id="a-Dh"></a>使式叉摩那涂摩其身。<a id="a-Di"></a>如似淫女贼女无异。<a id="a-Dj"></a>时诸比丘尼闻。<a id="a-Dk"></a>其中有少欲知足行头陀乐学戒知惭愧者。<a id="a-Dl"></a>嫌责六群比丘尼言。<a id="a-Dm"></a>汝等云何使式叉摩那揩摩其身。<a id="a-Dn"></a>即白诸比丘。<a id="a-Do"></a>诸比丘往白世尊。<a id="a-Dp"></a>世尊以此因缘集比丘僧。<a id="a-Dq"></a>呵责六群比丘尼言。<a id="a-Dr"></a>汝所为非。<a id="a-Ds"></a>非威仪非沙门法非净行非随顺行。<a id="a-Dt"></a>所不应为。<a id="a-Du"></a>云何比丘尼使式叉摩那揩摩其身。<a id="a-Dv"></a>以无数方便呵责已告诸比丘。<a id="a-Dw"></a>此比丘尼多种有漏处最初犯戒。<a id="a-Dx"></a>自今已去与比丘尼结戒集十句义乃至正法久住。<a id="a-Dy"></a>欲说戒者当如是说。<a id="a-Dz"></a>若比丘尼使式叉摩那涂摩身者波逸提。<a id="a-E0"></a>比丘尼义如上。<a id="a-E1"></a>彼比丘尼使式叉摩那涂摩身者波逸提。<a id="a-E2"></a>比丘突吉罗。<a id="a-E3"></a>式叉摩那沙弥沙弥尼突吉罗。<a id="a-E4"></a>是谓为犯。<a id="a-E5"></a>不犯者。<a id="a-E6"></a>或时有如是病。<a id="a-E7"></a>或为强力者所执无犯。<a id="a-E8"></a>无犯者。<a id="a-E9"></a>最初未制戒。<a id="a-EA"></a>痴狂心乱痛恼所缠(五十三)。</p>
  <p id="aEB">尔时婆伽婆。<a id="a-EC"></a>在舍卫国祇树给孤独园。<a id="a-ED"></a>时六群比丘尼。<a id="a-EE"></a>使沙弥尼涂摩身。<a id="a-EF"></a>诸居士见皆共讥嫌言。<a id="a-EG"></a>此六群比丘尼。<a id="a-EH"></a>不知惭愧犯梵行。<a id="a-EI"></a>使沙弥尼涂摩身。<a id="a-EJ"></a>如似淫女贼女无异。<a id="a-EK"></a>时诸比丘尼闻。<a id="a-EL"></a>其中有少欲知足行头陀乐学戒知惭愧者。<a id="a-EM"></a>呵责六群比丘尼言。<a id="a-EN"></a>汝等云何乃使沙弥尼涂摩其身。<a id="a-EO"></a>即白诸比丘。<a id="a-EP"></a>诸比丘往白世尊。<a id="a-EQ"></a>世尊以此因缘集比丘僧。<a id="a-ER"></a>呵责六群比丘尼言。<a id="a-ES"></a>汝所为非。<a id="a-ET"></a>非威仪非沙门法非净行非随顺行。<a id="a-EU"></a>所不应为。<a id="a-EV"></a>云何比丘尼。<a id="a-EW"></a>使沙弥尼涂摩身。<a id="a-EX"></a>以无数方便呵责已告诸比丘。<a id="a-EY"></a>此比丘尼多种有漏处最初犯戒。<a id="a-EZ"></a>自今已去与比丘尼结戒。<a id="a-Ea"></a>集十句义乃至正法久住欲说戒者当如是说。<a id="a-Eb"></a>若比丘尼。<a id="a-Ec"></a>使沙弥尼涂摩身者波逸提。<a id="a-Ed"></a>比丘尼义如上。<a id="a-Ee"></a>彼比丘尼使沙弥尼涂摩身者波逸提。<a id="a-Ef"></a>比丘突吉罗。<a id="a-Eg"></a>式叉摩那沙弥沙弥尼突吉罗。<a id="a-Eh"></a>是谓为犯。<a id="a-Ei"></a>不犯者。<a id="a-Ej"></a>或时有如是病。<a id="a-Ek"></a>或为强力者所执无犯。<a id="a-El"></a>无犯者。<a id="a-Em"></a>最初未制戒。<a id="a-En"></a>痴狂心乱痛恼所缠(五十四)。</p>
  <p id="aEo">尔时婆伽婆。<a id="a-Ep"></a>在舍卫国祇树给孤独园。<a id="a-Eq"></a>时六群比丘尼。<a id="a-Er"></a>使白衣妇女涂摩身。<a id="a-Es"></a>时诸居士见皆共讥嫌。<a id="a-Et"></a>此比丘尼。<a id="a-Eu"></a>不知惭愧犯梵行。<a id="a-Ev"></a>乃使白衣妇女涂摩其身。<a id="a-Ew"></a>如似淫女贼女无异。<a id="a-Ex"></a>时诸比丘尼闻。<a id="a-Ey"></a>其中有少欲知足行头陀乐学戒知惭愧者。<a id="a-Ez"></a>呵责六群比丘尼言。<a id="a-F0"></a>汝等云何使白衣妇女涂摩其身。<a id="a-F1"></a>即白诸比丘。<a id="a-F2"></a>诸比丘往白世尊。<a id="a-F3"></a>世尊以此因缘集比丘僧。<a id="a-F4"></a>呵责六群比丘尼言。<a id="a-F5"></a>汝所为非。<a id="a-F6"></a>非威仪非沙门法非净行非随顺行。<a id="a-F7"></a>所不应为。<a id="a-F8"></a>云何比丘尼。<a id="a-F9"></a>使白衣妇女涂摩身。<a id="a-FA"></a>以无数方便呵责已告诸比丘。<a id="a-FB"></a>此比丘尼多种有漏处最初犯戒。<a id="a-FC"></a>自今已去与比丘尼结戒。<a id="a-FD"></a>集十句义乃至正法久住。<a id="a-FE"></a>欲说戒者当如是说。<a id="a-FF"></a>若比丘尼使白衣妇女涂摩身者波逸提。<a id="a-FG"></a>比丘尼义如上。<a id="a-FH"></a>彼比丘尼使白衣妇女涂摩身者波逸提。<a id="a-FI"></a>比丘突吉罗。<a id="a-FJ"></a>式叉摩那沙弥沙弥尼突吉罗。<a id="a-FK"></a>是谓为犯。<a id="a-FL"></a>不犯者。<a id="a-FM"></a>或时有如是病。<a id="a-FN"></a>或为强力者所执无犯。<a id="a-FO"></a>无犯者。<a id="a-FP"></a>最初未制戒。<a id="a-FQ"></a>痴狂心乱痛恼所缠(五十五)。</p>
  <p id="aFR">尔时婆伽婆。<a id="a-FS"></a>在舍卫国祇树给孤独园。<a id="a-FT"></a>时偷罗难陀比丘尼作如是念。<a id="a-FU"></a>着[袖-由+宁]髁衣令身粗大。<a id="a-FV"></a>居士见皆共讥嫌。<a id="a-FW"></a>此比丘尼等。<a id="a-FX"></a>不知惭愧犯梵行。<a id="a-FY"></a>外自称言。<a id="a-FZ"></a>我知正法。<a id="a-Fa"></a>如是有何正法。<a id="a-Fb"></a>云何着[袖-由+宁]髁衣令身粗大。<a id="a-Fc"></a>如似淫女贼女无异。<a id="a-Fd"></a>时诸比丘尼闻。<a id="a-Fe"></a>其中有少欲知足行头陀乐学戒知惭愧者。<a id="a-Ff"></a>呵责偷罗难陀言。<a id="a-Fg"></a>汝云何作如是念。<a id="a-Fh"></a>着[袖-由+宁]髁衣令身粗大耶。<a id="a-Fi"></a>即白诸比丘。<a id="a-Fj"></a>诸比丘往白世尊。<a id="a-Fk"></a>世尊以此因缘集比丘僧。<a id="a-Fl"></a>呵责偷罗难陀言。<a id="a-Fm"></a>汝所为非。<a id="a-Fn"></a>非威仪非沙门法非净行非随顺行。<a id="a-Fo"></a>所不应为。<a id="a-Fp"></a>云何比丘尼。<a id="a-Fq"></a>作如是心。<a id="a-Fr"></a>着[袖-由+宁]髁衣令身粗大。<a id="a-Fs"></a>以无数方便呵责已告诸比丘。<a id="a-Ft"></a>此比丘尼多种有漏处最初犯戒。<a id="a-Fu"></a>自今已去与比丘尼结戒。<a id="a-Fv"></a>集十句义乃至正法久住。<a id="a-Fw"></a>欲说戒者当如是说。<a id="a-Fx"></a>若比丘尼着[袖-由+宁]髁衣者波逸提。<a id="a-Fy"></a>比丘尼义如上。<a id="a-Fz"></a>[袖-由+宁]髁衣者。<a id="a-G0"></a>若用毳若劫贝若俱遮罗若乳叶草若刍摩若野蚕绵一切物。<a id="a-G1"></a>比丘尼作如是意。<a id="a-G2"></a>着[袖-由+宁]髁衣令身粗大波逸提。<a id="a-G3"></a>比丘突吉罗。<a id="a-G4"></a>式叉摩那沙弥沙弥尼突吉罗。<a id="a-G5"></a>是谓为犯。<a id="a-G6"></a>不犯者。<a id="a-G7"></a>或有如是病。<a id="a-G8"></a>内着病衣。<a id="a-G9"></a>外着涅槃僧。<a id="a-GA"></a>次着袈裟。<a id="a-GB"></a>或为强力者所执无犯。<a id="a-GC"></a>无犯者。<a id="a-GD"></a>最初未制戒。<a id="a-GE"></a>痴狂心乱痛恼所缠(五十六)。</p>
  <p id="aGF">尔时婆伽婆。<a id="a-GG"></a>在舍卫国祇树给孤独园。<a id="a-GH"></a>时六群比丘尼。<a id="a-GI"></a>畜妇女庄严身具手脚钏及猥处庄严具。<a id="a-GJ"></a>诸居士见皆共讥嫌言。<a id="a-GK"></a>此比丘尼。<a id="a-GL"></a>无有惭愧犯梵行。<a id="a-GM"></a>外自称言。<a id="a-GN"></a>我知正法。<a id="a-GO"></a>如是有何正法。<a id="a-GP"></a>乃畜妇女庄严身具手脚钏及猥处庄严具。<a id="a-GQ"></a>如似淫女贼女无异。<a id="a-GR"></a>时诸比丘尼闻。<a id="a-GS"></a>中有少欲知足行头陀乐学戒知惭愧者。<a id="a-GT"></a>呵责六群比丘尼言。<a id="a-GU"></a>汝等云何。<a id="a-GV"></a>乃畜妇女庄严身具手脚钏及猥处庄严具耶。<a id="a-GW"></a>即白诸比丘。<a id="a-GX"></a>诸比丘往白世尊。<a id="a-GY"></a>世尊以此因缘集比丘僧。<a id="a-GZ"></a>呵责六群比丘尼言。<a id="a-Ga"></a>汝所为非。<a id="a-Gb"></a>非威仪非沙门法非净行非随顺行。<a id="a-Gc"></a>所不应为。<a id="a-Gd"></a>云何比丘尼。<a id="a-Ge"></a>畜妇女庄严身具手脚钏及猥处庄严具。<a id="a-Gf"></a>以无数方便呵责已告诸比丘。<a id="a-Gg"></a>此比丘尼多种有漏处最初犯戒。<a id="a-Gh"></a>自今已去与比丘尼结戒。<a id="a-Gi"></a>集十句义乃至正法久住。<a id="a-Gj"></a>欲说戒者当如是说。<a id="a-Gk"></a>若比丘尼畜妇女庄严具者波逸提。<a id="a-Gl"></a>如是世尊与比丘尼结戒。<a id="a-Gm"></a>时诸比丘尼。<a id="a-Gn"></a>有命难梵行难。<a id="a-Go"></a>有疑不敢着庄严身具走。<a id="a-Gp"></a>佛言。<a id="a-Gq"></a>自今已去。<a id="a-Gr"></a>若命难梵行难。<a id="a-Gs"></a>听着庄严身具走。<a id="a-Gt"></a>自今已去当如是结戒。<a id="a-Gu"></a>若比丘尼。<a id="a-Gv"></a>畜妇女庄严身具。<a id="a-Gw"></a>除时因缘波逸提。<a id="a-Gx"></a>若比丘尼。<a id="a-Gy"></a>畜妇女庄严身具。<a id="a-Gz"></a>手脚钏猥处庄严具。<a id="a-H0"></a>乃至树皮作鬘。<a id="a-H1"></a>一切波逸提。<a id="a-H2"></a>比丘突吉罗。<a id="a-H3"></a>式叉摩那沙弥沙弥尼突吉罗。<a id="a-H4"></a>是谓为犯。<a id="a-H5"></a>不犯者。<a id="a-H6"></a>或有如是病。<a id="a-H7"></a>若命难梵行难着庄严具逃走。<a id="a-H8"></a>或为强力者所执无犯。<a id="a-H9"></a>无犯者。<a id="a-HA"></a>最初未制戒。<a id="a-HB"></a>痴狂心乱痛恼所缠(五十七)。</p>
  <p id="aHC">尔时婆伽婆。<a id="a-HD"></a>在舍卫国祇树给孤独园。<a id="a-HE"></a>时六群比丘尼着革屣手擎盖而行。<a id="a-HF"></a>诸居士见皆共讥嫌。<a id="a-HG"></a>此比丘尼。<a id="a-HH"></a>不知惭愧犯梵行。<a id="a-HI"></a>外自称言。<a id="a-HJ"></a>我知正法。<a id="a-HK"></a>如是有何正法。<a id="a-HL"></a>着革屣擎盖而行。<a id="a-HM"></a>如似淫女贼女无异。<a id="a-HN"></a>时诸比丘尼闻。<a id="a-HO"></a>其中有少欲知足行头陀乐学戒知惭愧者。<a id="a-HP"></a>呵责六群比丘尼言。<a id="a-HQ"></a>汝云何乃着革屣手擎盖而行。<a id="a-HR"></a>即白诸比丘。<a id="a-HS"></a>诸比丘往白世尊。<a id="a-HT"></a>世尊以此因缘集比丘僧。<a id="a-HU"></a>呵责六群比丘尼。<a id="a-HV"></a>汝所为非。<a id="a-HW"></a>非威仪非沙门法非净行非随顺行。<a id="a-HX"></a>所不应为。<a id="a-HY"></a>云何着革屣手擎盖而行。<a id="a-HZ"></a>以无数方便呵责已告诸比丘。<a id="a-Ha"></a>此比丘尼多种有漏处最初犯戒。<a id="a-Hb"></a>自今已去与比丘尼结戒。<a id="a-Hc"></a>集十句义乃至正法久住。<a id="a-Hd"></a>欲说戒者当如是说。<a id="a-He"></a>若比丘尼着革屣持盖在道行者波逸提。<a id="a-Hf"></a>如是世尊与比丘尼结戒。<a id="a-Hg"></a>时诸比丘尼。<a id="a-Hh"></a>至小食大食处。<a id="a-Hi"></a>若夜集若说戒时。<a id="a-Hj"></a>行遇雨渍坏新染色衣。<a id="a-Hk"></a>佛言。<a id="a-Hl"></a>自今已去听。<a id="a-Hm"></a>护身护衣护卧具故。<a id="a-Hn"></a>在僧伽蓝内。<a id="a-Ho"></a>作树皮盖叶盖竹盖。<a id="a-Hp"></a>时有比丘尼天雨时涂跣行泥。<a id="a-Hq"></a>污脚污衣污坐具。<a id="a-Hr"></a>佛言。<a id="a-Hs"></a>自今已去听。<a id="a-Ht"></a>为护身护衣护坐具故。<a id="a-Hu"></a>在僧伽蓝中作屧着。<a id="a-Hv"></a>诸比丘尼。<a id="a-Hw"></a>虽作屧犹污衣污身污坐具。<a id="a-Hx"></a>佛言。<a id="a-Hy"></a>自今已去听下着树皮。<a id="a-Hz"></a>若皮堕。<a id="a-I0"></a>以缕綖缀。<a id="a-I1"></a>若断。<a id="a-I2"></a>听用筋若毛。<a id="a-I3"></a>或用皮带系之。<a id="a-I4"></a>自今已去当如是说戒。<a id="a-I5"></a>若比丘尼。<a id="a-I6"></a>着革屣持盖行除时因缘波逸提。<a id="a-I7"></a>比丘尼义如上。<a id="a-I8"></a>彼比丘尼。<a id="a-I9"></a>着革屣持盖行除时因缘波逸提。<a id="a-IA"></a>彼比丘尼。<a id="a-IB"></a>着革屣持盖行。<a id="a-IC"></a>随所行村界。<a id="a-ID"></a>一一波逸提。<a id="a-IE"></a>无村阿兰若处。<a id="a-IF"></a>随行十里。<a id="a-IG"></a>一波逸提。<a id="a-IH"></a>行减一村界突吉罗。<a id="a-II"></a>减十里突吉罗。<a id="a-IJ"></a>行一界内突吉罗。<a id="a-IK"></a>方便欲去而不去。<a id="a-IL"></a>若共期去而不去。<a id="a-IM"></a>一切突吉罗。<a id="a-IN"></a>比丘突吉罗。<a id="a-IO"></a>式叉摩那沙弥沙弥尼突吉罗。<a id="a-IP"></a>是谓为犯。<a id="a-IQ"></a>不犯者。<a id="a-IR"></a>或时有如是病。<a id="a-IS"></a>若护身护衣护卧具。<a id="a-IT"></a>于僧伽蓝中作树皮盖叶盖竹盖。<a id="a-IU"></a>护身护衣护卧具故。<a id="a-IV"></a>于僧伽蓝内作屧着不犯。<a id="a-IW"></a>或为强力者所执。<a id="a-IX"></a>或为系闭。<a id="a-IY"></a>或命难梵行难。<a id="a-IZ"></a>着革屣持盖行者无犯。<a id="a-Ia"></a>无犯者。<a id="a-Ib"></a>最初未制戒。<a id="a-Ic"></a>痴狂心乱痛恼所缠(五十八)。</p>
 </body>
</html>