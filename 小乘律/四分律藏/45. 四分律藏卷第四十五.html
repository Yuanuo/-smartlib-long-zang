<!doctype html>
<html id="z3IBUz1nU" data-ver="1616">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第四十五</h1>
  <h2 id="a2">第三分呵责揵度之余</h2>
  <p id="a3">尔时世尊在拘睒弥。<a id="a-4"></a>时阐陀比丘犯罪。<a id="a-5"></a>余比丘语言。<a id="a-6"></a>汝犯罪见不。<a id="a-7"></a>答言不见。<a id="a-8"></a>时诸比丘闻。<a id="a-9"></a>中有少欲知足行头陀乐学戒知惭愧者。<a id="a-A"></a>嫌责阐陀比丘言。<a id="a-B"></a>云何犯罪。<a id="a-C"></a>诸比丘语言。<a id="a-D"></a>汝犯罪见不。<a id="a-E"></a>答言不见。<a id="a-F"></a>时诸比丘即往世尊所。<a id="a-G"></a>头面礼足却住一面。<a id="a-H"></a>以此因缘具白世尊。<a id="a-I"></a>世尊尔时。<a id="a-J"></a>以此因缘集比丘僧。<a id="a-K"></a>呵责阐陀比丘。<a id="a-L"></a>云何阐陀比丘汝犯罪。<a id="a-M"></a>诸比丘语言。<a id="a-N"></a>汝犯罪见不。<a id="a-O"></a>答言不见。<a id="a-P"></a>世尊以无数方便呵责阐陀比丘。<a id="a-Q"></a>已告诸比丘。<a id="a-R"></a>听众僧与阐陀比丘作不见罪举白四羯磨。<a id="a-S"></a>应如是作。<a id="a-T"></a>应集僧。<a id="a-U"></a>集僧已作举。<a id="a-V"></a>作举已与作忆念。<a id="a-W"></a>作忆念已与罪。<a id="a-X"></a>众中当差堪能作羯磨者如上作如是白。<a id="a-Y"></a>大德僧听。<a id="a-Z"></a>此阐陀比丘犯罪。<a id="a-a"></a>余比丘语言。<a id="a-b"></a>汝犯罪见不。<a id="a-c"></a>答言不见。<a id="a-d"></a>若僧时到僧忍听。<a id="a-e"></a>今僧为阐陀比丘作不见罪举羯磨。<a id="a-f"></a>白如是。<a id="a-g"></a>大德僧听阐陀比丘犯罪。<a id="a-h"></a>余比丘语言。<a id="a-i"></a>汝犯罪见不。<a id="a-j"></a>答言不见。<a id="a-k"></a>今僧为作不见罪举羯磨。<a id="a-l"></a>谁诸长老忍僧为阐陀比丘作不见罪举羯磨者默然。<a id="a-m"></a>谁不忍者说是初羯磨。<a id="a-n"></a>如是第二第三。<a id="a-o"></a>说僧已。<a id="a-p"></a>忍为阐陀比丘作不见罪举羯磨竟。<a id="a-q"></a>僧忍默然故是事如是持。<a id="a-r"></a>作不见罪举羯磨已。<a id="a-s"></a>有五法不应作。<a id="a-t"></a>不得授人大戒。<a id="a-u"></a>乃至不得与善比丘共斗。<a id="a-v"></a>应如是作。<a id="a-w"></a>众僧为阐陀比丘作不见罪举白四羯磨已。<a id="a-x"></a>诸比丘白佛。<a id="a-y"></a>佛言。<a id="a-z"></a>有三法有五法。<a id="a-10"></a>作不见罪举羯磨非法非毗尼羯磨不成就如上。<a id="a-11"></a>复有三法有五法。<a id="a-12"></a>作不见罪举羯磨。<a id="a-13"></a>如法如毗尼羯磨成就如上。<a id="a-14"></a>彼不见罪举比丘。<a id="a-15"></a>众僧若在小食大食上。<a id="a-16"></a>若说法若布萨时。<a id="a-17"></a>应往众僧中在一面住偏露右肩。<a id="a-18"></a>脱革屣右膝着地合掌白言。<a id="a-19"></a>大德。<a id="a-1A"></a>受我忏悔自责心意。<a id="a-1B"></a>从今已去不敢复作。<a id="a-1C"></a>阐陀比丘。<a id="a-1D"></a>随顺众僧不敢违逆。<a id="a-1E"></a>从僧乞解不见罪举羯磨。<a id="a-1F"></a>诸比丘白佛。<a id="a-1G"></a>佛言。<a id="a-1H"></a>若阐陀比丘。<a id="a-1I"></a>随顺众僧无有违逆。<a id="a-1J"></a>从僧乞解不见罪举羯磨者。<a id="a-1K"></a>应与作白四羯磨解有五法。<a id="a-1L"></a>不应与解不见罪举羯磨。<a id="a-1M"></a>从授人大戒乃至与善比丘共斗有五法。<a id="a-1N"></a>应与解不见罪举羯磨。<a id="a-1O"></a>从不授人大戒乃至不与善比丘共斗。<a id="a-1P"></a>应如是解。<a id="a-1Q"></a>众中应差堪能作羯磨者如上作如是白。<a id="a-1R"></a>大德僧听。<a id="a-1S"></a>彼某甲比丘。<a id="a-1T"></a>僧与作不见罪举羯磨。<a id="a-1U"></a>随顺众僧不敢违逆。<a id="a-1V"></a>今从僧乞解不见罪举羯磨。<a id="a-1W"></a>若僧时到僧忍听。<a id="a-1X"></a>今僧为某甲比丘解不见罪举羯磨。<a id="a-1Y"></a>白如是。<a id="a-1Z"></a>大德僧听。<a id="a-1a"></a>某甲比丘。<a id="a-1b"></a>僧为作不见罪举羯磨。<a id="a-1c"></a>随顺众僧不敢违逆。<a id="a-1d"></a>从僧乞解不见罪举羯磨。<a id="a-1e"></a>僧今为某甲比丘解不见罪举羯磨。<a id="a-1f"></a>请诸长老忍。<a id="a-1g"></a>僧为某甲比丘解不见罪举羯磨者默然。<a id="a-1h"></a>谁不忍者说。<a id="a-1i"></a>是初羯磨。<a id="a-1j"></a>第二第三亦如是说。<a id="a-1k"></a>僧已忍。<a id="a-1l"></a>为某甲比丘解不见罪举羯磨竟。<a id="a-1m"></a>僧忍默然故。<a id="a-1n"></a>是事如是持。<a id="a-1o"></a>尔时世尊在拘睒弥。<a id="a-1p"></a>时阐陀比丘犯罪。<a id="a-1q"></a>诸比丘语。<a id="a-1r"></a>言汝有罪忏悔。<a id="a-1s"></a>答言不忏悔。<a id="a-1t"></a>诸比丘闻。<a id="a-1u"></a>中有少欲知足行头陀乐学戒知惭愧者。<a id="a-1v"></a>嫌责阐陀比丘言。<a id="a-1w"></a>云何犯罪。<a id="a-1x"></a>余比丘语言。<a id="a-1y"></a>汝犯罪忏悔。<a id="a-1z"></a>答言不忏悔。<a id="a-20"></a>诸比丘往世尊所。<a id="a-21"></a>头面礼足却坐一面。<a id="a-22"></a>以此因缘具白世尊。<a id="a-23"></a>世尊以此因缘集比丘僧。<a id="a-24"></a>以无数方便呵责阐陀比丘。<a id="a-25"></a>汝所为非。<a id="a-26"></a>非威仪非沙门法非净行非随顺行。<a id="a-27"></a>所不应为。<a id="a-28"></a>云何犯罪。<a id="a-29"></a>余比丘语言。<a id="a-2A"></a>汝犯罪忏悔。<a id="a-2B"></a>答言不忏悔。<a id="a-2C"></a>呵责已告诸比丘言。<a id="a-2D"></a>听众僧与阐陀比丘作不忏悔罪举白四羯磨。<a id="a-2E"></a>应如是作。<a id="a-2F"></a>应集僧。<a id="a-2G"></a>集僧已与作举。<a id="a-2H"></a>作举已与作忆念。<a id="a-2I"></a>作忆念已与罪。<a id="a-2J"></a>众中应差堪能作羯磨者如上作如是白。<a id="a-2K"></a>大德僧听。<a id="a-2L"></a>此阐陀。<a id="a-2M"></a>比丘犯罪。<a id="a-2N"></a>余比丘语言。<a id="a-2O"></a>汝犯罪忏悔。<a id="a-2P"></a>答言不忏悔。<a id="a-2Q"></a>若僧时到僧忍听。<a id="a-2R"></a>僧今与阐陀作不忏悔罪举羯磨。<a id="a-2S"></a>白如是。<a id="a-2T"></a>大德僧听。<a id="a-2U"></a>此阐陀比丘犯罪。<a id="a-2V"></a>余比丘语言。<a id="a-2W"></a>汝犯罪忏悔。<a id="a-2X"></a>答言不忏悔。<a id="a-2Y"></a>谁诸长老忍。<a id="a-2Z"></a>僧与阐陀作不忏悔罪举羯磨者默然。<a id="a-2a"></a>谁不忍者说。<a id="a-2b"></a>是初羯磨。<a id="a-2c"></a>第二第三如是说。<a id="a-2d"></a>僧已忍。<a id="a-2e"></a>为阐陀比丘作不忏悔罪举羯磨竟。<a id="a-2f"></a>僧忍默然故。<a id="a-2g"></a>是事如是持。<a id="a-2h"></a>彼作不忏悔罪举已。<a id="a-2i"></a>有五法不应作。<a id="a-2j"></a>从不得授人大戒。<a id="a-2k"></a>乃至不得与善比丘共斗。<a id="a-2l"></a>应如是作。<a id="a-2m"></a>众僧为阐陀作不忏悔举白四羯磨已。<a id="a-2n"></a>诸比丘白佛。<a id="a-2o"></a>佛言。<a id="a-2p"></a>有三法有五法。<a id="a-2q"></a>作不忏悔罪举羯磨。<a id="a-2r"></a>非法非毗尼羯磨不成就如上。<a id="a-2s"></a>有三法有五法。<a id="a-2t"></a>作不忏悔罪举羯磨。<a id="a-2u"></a>如法如毗尼羯磨成就如上。<a id="a-2v"></a>彼被作不忏悔罪举羯磨人。<a id="a-2w"></a>若众僧在小食大食上。<a id="a-2x"></a>若说法若布萨时。<a id="a-2y"></a>应至僧中在一面住偏露右肩脱革屣右膝着地合掌白言。<a id="a-2z"></a>大德受我忏悔。<a id="a-30"></a>自责心意从今已去不敢复作。<a id="a-31"></a>彼阐陀比丘。<a id="a-32"></a>随顺众僧不敢违逆。<a id="a-33"></a>从僧乞解不忏悔罪举羯磨。<a id="a-34"></a>诸比丘白佛。<a id="a-35"></a>佛言。<a id="a-36"></a>若阐陀比丘。<a id="a-37"></a>随从众僧不敢违逆。<a id="a-38"></a>乞解不忏悔罪举羯磨者应与解作白四羯磨。<a id="a-39"></a>有五法不应与解不忏悔罪举羯磨。<a id="a-3A"></a>从授人大戒乃至与善比丘共斗。<a id="a-3B"></a>有五法应与解不忏悔罪举羯磨。<a id="a-3C"></a>从不授人大戒乃至不与善比丘共斗。<a id="a-3D"></a>应如是解彼不忏悔罪举比丘。<a id="a-3E"></a>应往僧中偏露右肩脱革屣右膝着地合掌白言。<a id="a-3F"></a>大德僧听。<a id="a-3G"></a>我某甲比丘。<a id="a-3H"></a>僧与作不忏悔罪举羯磨。<a id="a-3I"></a>随顺众僧不敢违逆。<a id="a-3J"></a>今从僧乞解不忏悔罪举羯磨。<a id="a-3K"></a>愿僧慈愍故。<a id="a-3L"></a>为我解不忏悔罪举羯磨如是第二第三说。<a id="a-3M"></a>众中应差堪能羯磨者如上作如是白。<a id="a-3N"></a>大德僧听。<a id="a-3O"></a>此某甲比丘。<a id="a-3P"></a>僧为作不忏悔罪举羯磨。<a id="a-3Q"></a>彼随顺众僧不敢违逆。<a id="a-3R"></a>从僧乞解不忏悔罪举羯磨。<a id="a-3S"></a>若僧时到僧忍听。<a id="a-3T"></a>今僧为某甲比丘解不忏悔罪举羯磨白如是。<a id="a-3U"></a>大德僧听。<a id="a-3V"></a>某甲比丘僧与作不忏悔罪举羯磨。<a id="a-3W"></a>顺从众僧不敢违逆。<a id="a-3X"></a>从僧乞解不忏悔罪举羯磨。<a id="a-3Y"></a>谁诸长老忍僧为某甲比丘解不忏悔罪举羯磨者默然。<a id="a-3Z"></a>谁不忍者说。<a id="a-3a"></a>是初羯磨。<a id="a-3b"></a>第二第三亦如是说。<a id="a-3c"></a>僧已忍。<a id="a-3d"></a>与某甲比丘解不忏悔罪举羯磨竟。<a id="a-3e"></a>僧忍默然故是事如是持。<a id="a-3f"></a>尔时世尊在舍卫国。<a id="a-3g"></a>时有比丘字阿利吒。<a id="a-3h"></a>有如是恶见生。<a id="a-3i"></a>我知佛所说法义犯淫欲非障道法。<a id="a-3j"></a>时诸比丘闻阿利吒比丘恶见生即往阿利吒比丘所。<a id="a-3k"></a>恭敬问讯已在一面坐。<a id="a-3l"></a>语阿利吒言。<a id="a-3m"></a>汝实知佛所说法行淫欲非障道法耶。<a id="a-3n"></a>答言。<a id="a-3o"></a>我实知佛所说法。<a id="a-3p"></a>行淫欲非障道法。<a id="a-3q"></a>时诸比丘欲除阿利吒比丘恶见。<a id="a-3r"></a>即殷勤问之。<a id="a-3s"></a>阿利吒。<a id="a-3t"></a>莫作如是语。<a id="a-3u"></a>莫谤世尊。<a id="a-3v"></a>谤世尊者不善。<a id="a-3w"></a>世尊不作如是语。<a id="a-3x"></a>阿利吒。<a id="a-3y"></a>世尊无数方便说断欲法断于欲想灭欲念除散欲热越度爱结。<a id="a-3z"></a>世尊无数方便说欲如大火坑。<a id="a-40"></a>如把草炬。<a id="a-41"></a>亦如熟果。<a id="a-42"></a>亦如假借。<a id="a-43"></a>犹如枯骨。<a id="a-44"></a>欲如段肉。<a id="a-45"></a>如梦所见。<a id="a-46"></a>如履锋刃。<a id="a-47"></a>欲如新瓦器盛水置日中。<a id="a-48"></a>欲如毒蛇头。<a id="a-49"></a>如轮转刀。<a id="a-4A"></a>如似利戟。<a id="a-4B"></a>世尊作如是说。<a id="a-4C"></a>阿利吒。<a id="a-4D"></a>如来如是善说法。<a id="a-4E"></a>断欲无欲。<a id="a-4F"></a>去垢无垢。<a id="a-4G"></a>调伏渴爱。<a id="a-4H"></a>灭除巢窟。<a id="a-4I"></a>出离一切诸结缚。<a id="a-4J"></a>爱尽涅槃。<a id="a-4K"></a>佛如是说法。<a id="a-4L"></a>汝云何言。<a id="a-4M"></a>行欲非障道法。<a id="a-4N"></a>时诸比丘殷勤问阿利吒比丘如是说时。<a id="a-4O"></a>阿利吒比丘坚持恶见审定而言。<a id="a-4P"></a>此是真实余皆虚妄。<a id="a-4Q"></a>时诸比丘。<a id="a-4R"></a>不能除阿利吒恶见。<a id="a-4S"></a>往世尊所头面礼足却坐一面。<a id="a-4T"></a>以此因缘具白世尊。<a id="a-4U"></a>世尊尔时。<a id="a-4V"></a>告异比丘言。<a id="a-4W"></a>汝持我言往唤阿利吒比丘来。<a id="a-4X"></a>时彼比丘。<a id="a-4Y"></a>受世尊教。<a id="a-4Z"></a>往阿利吒比丘所语如是言。<a id="a-4a"></a>世尊唤汝。<a id="a-4b"></a>阿利吒。<a id="a-4c"></a>闻世尊唤。<a id="a-4d"></a>即往世尊所。<a id="a-4e"></a>头面礼足却坐一面。<a id="a-4f"></a>世尊告阿利吒言。<a id="a-4g"></a>汝实有是语。<a id="a-4h"></a>我知世尊说法行淫欲非障道法耶。<a id="a-4i"></a>答言。<a id="a-4j"></a>大德。<a id="a-4k"></a>实有如是语。<a id="a-4l"></a>问言。<a id="a-4m"></a>汝云何知我所说如是。<a id="a-4n"></a>我不无数方便说断欲爱法如上所说耶。</p>
  <p id="a4o">尔时世尊。<a id="a-4p"></a>无数方便呵责阿利吒比丘已告诸比丘。<a id="a-4q"></a>听僧为阿利吒比丘作诃谏。<a id="a-4r"></a>舍此事故作白四羯磨。<a id="a-4s"></a>应如是谏。<a id="a-4t"></a>众中当差堪能羯磨者如上作如是白。<a id="a-4u"></a>大德僧听。<a id="a-4v"></a>此阿利吒比丘作如是语。<a id="a-4w"></a>行淫欲非障道法。<a id="a-4x"></a>若僧时到僧忍听。<a id="a-4y"></a>僧今与阿利吒比丘作诃谏。<a id="a-4z"></a>舍此事故。<a id="a-50"></a>阿利吒。<a id="a-51"></a>莫作是语。<a id="a-52"></a>莫谤世尊。<a id="a-53"></a>谤世尊者不善。<a id="a-54"></a>世尊不作如是语。<a id="a-55"></a>世尊无数方便说行淫欲是障道法。<a id="a-56"></a>若犯欲即为障道。<a id="a-57"></a>白如是。<a id="a-58"></a>大德僧听。<a id="a-59"></a>此阿利吒比丘作如是言。<a id="a-5A"></a>我知佛所说法行欲非障道法。<a id="a-5B"></a>僧今与作诃谏。<a id="a-5C"></a>舍此事故。<a id="a-5D"></a>阿利吒。<a id="a-5E"></a>莫作如是语。<a id="a-5F"></a>莫谤世尊。<a id="a-5G"></a>谤世尊者不善。<a id="a-5H"></a>世尊不作是语。<a id="a-5I"></a>世尊无数方便说欲是障道法。<a id="a-5J"></a>若犯欲者即障道法。<a id="a-5K"></a>谁诸长老忍。<a id="a-5L"></a>僧为阿利吒比丘作诃谏。<a id="a-5M"></a>舍此事者默然。<a id="a-5N"></a>谁不忍者说。<a id="a-5O"></a>是初羯磨。<a id="a-5P"></a>第二第三亦如是说。<a id="a-5Q"></a>僧为阿利吒比丘作诃谏竟。<a id="a-5R"></a>僧忍默然故。<a id="a-5S"></a>是事如是持。<a id="a-5T"></a>彼阿利吒比丘。<a id="a-5U"></a>僧与作诃谏已。<a id="a-5V"></a>故不舍恶见。<a id="a-5W"></a>时诸比丘闻。<a id="a-5X"></a>中有少欲知足行头陀乐学戒知惭愧者。<a id="a-5Y"></a>呵责阿利吒比丘言。<a id="a-5Z"></a>云何僧与作诃谏已。<a id="a-5a"></a>故不舍恶见。<a id="a-5b"></a>时诸比丘往世尊所。<a id="a-5c"></a>头面礼足却坐一面。<a id="a-5d"></a>以此因缘具白世尊。<a id="a-5e"></a>世尊尔时。<a id="a-5f"></a>以此因缘集比丘僧。<a id="a-5g"></a>呵责阿利吒比丘。<a id="a-5h"></a>汝所为非。<a id="a-5i"></a>非威仪非沙门法非净行非随顺行。<a id="a-5j"></a>所不应为。<a id="a-5k"></a>云何僧与作诃谏已。<a id="a-5l"></a>故不舍恶见。<a id="a-5m"></a>以无数方便呵责已告诸比丘。<a id="a-5n"></a>听诸比丘与阿利吒比丘作不舍恶见白四羯磨。<a id="a-5o"></a>应如是作集僧集僧已与作举。<a id="a-5p"></a>作举已与作忆念。<a id="a-5q"></a>作忆念已应与罪。<a id="a-5r"></a>众中当差堪能羯磨者如上作如是白。<a id="a-5s"></a>大德僧听。<a id="a-5t"></a>阿利吒比丘恶见。<a id="a-5u"></a>僧与作诃谏。<a id="a-5v"></a>故不舍恶见。<a id="a-5w"></a>若僧时到僧忍听。<a id="a-5x"></a>僧今与阿利吒比丘作恶见不舍羯磨白如是。<a id="a-5y"></a>大德僧听。<a id="a-5z"></a>阿利吒比丘恶见不舍。<a id="a-60"></a>僧与作诃谏故不舍恶见。<a id="a-61"></a>僧今为阿利吒比丘作不舍恶见举羯磨。<a id="a-62"></a>谁诸长老忍。<a id="a-63"></a>僧今与阿利吒比丘作恶见不舍羯磨者默然。<a id="a-64"></a>谁不忍者说。<a id="a-65"></a>是初羯磨。<a id="a-66"></a>第二第三亦如是说。<a id="a-67"></a>僧已忍。<a id="a-68"></a>与阿利吒比丘作不舍恶见羯磨竟。<a id="a-69"></a>僧忍默然故。<a id="a-6A"></a>是事如是持。<a id="a-6B"></a>作恶见不舍已。<a id="a-6C"></a>有五事不应作。<a id="a-6D"></a>从不得授人大戒。<a id="a-6E"></a>乃至不得与善比丘共斗。<a id="a-6F"></a>应如是作。<a id="a-6G"></a>僧为阿利吒比丘作恶见不舍白四羯磨竟。<a id="a-6H"></a>诸比丘白佛。<a id="a-6I"></a>佛言。<a id="a-6J"></a>有三法有五法。<a id="a-6K"></a>作恶见不舍举羯磨非法非毗尼羯磨不成就如上。<a id="a-6L"></a>复有三法五法。<a id="a-6M"></a>作恶见不舍举羯磨如法如毗尼羯磨成就如上。<a id="a-6N"></a>彼被恶见不舍举比丘。<a id="a-6O"></a>若僧在小食大食上。<a id="a-6P"></a>说法时若布萨时。<a id="a-6Q"></a>应往彼在一面住偏露右肩脱革屣右膝着地合掌白如是言。<a id="a-6R"></a>大德。<a id="a-6S"></a>我忏悔自责心意。<a id="a-6T"></a>从今已去不复作。<a id="a-6U"></a>彼阿利吒随顺众僧不敢违逆。<a id="a-6V"></a>从僧乞解不舍恶见举羯磨。<a id="a-6W"></a>诸比丘白佛。<a id="a-6X"></a>佛言。<a id="a-6Y"></a>若阿利吒比丘随顺众僧不敢违逆。<a id="a-6Z"></a>从僧乞解不舍恶见举羯磨者。<a id="a-6a"></a>僧应与白四羯磨解。<a id="a-6b"></a>复有五法不应与解恶见不舍羯磨。<a id="a-6c"></a>从授人大戒乃至与善比丘共斗。<a id="a-6d"></a>复有五法应与解不舍恶见举羯磨。<a id="a-6e"></a>从不授人大戒乃至不与善比丘共斗。<a id="a-6f"></a>应如是解。<a id="a-6g"></a>彼被恶见不舍举羯磨比丘。<a id="a-6h"></a>应往僧中偏露右肩脱革屣右膝着地合掌白如是言。<a id="a-6i"></a>大德僧听。<a id="a-6j"></a>我某甲比丘。<a id="a-6k"></a>僧与作恶见不舍举羯磨。<a id="a-6l"></a>今随顺众僧不敢违逆。<a id="a-6m"></a>从僧乞解恶见不舍举羯磨。<a id="a-6n"></a>愿僧为我解不舍恶见举羯磨慈愍故。<a id="a-6o"></a>如是第二第三说。<a id="a-6p"></a>众中应差堪能作羯磨者如上作如是白。<a id="a-6q"></a>大德僧听。<a id="a-6r"></a>此某甲比丘。<a id="a-6s"></a>僧与作恶见不舍举羯磨。<a id="a-6t"></a>今随顺众僧不敢违逆。<a id="a-6u"></a>从僧乞解不舍恶见举羯磨。<a id="a-6v"></a>若僧时到僧忍听。<a id="a-6w"></a>僧今为某甲比丘解恶见不舍举羯磨白如是。<a id="a-6x"></a>大德僧听。<a id="a-6y"></a>此某甲比丘。<a id="a-6z"></a>僧与作恶见不舍举羯磨随顺众僧不敢违逆。<a id="a-70"></a>从僧乞解恶见不舍举羯磨。<a id="a-71"></a>僧今为某甲比丘解不舍恶见举羯磨。<a id="a-72"></a>谁诸长老忍僧为某甲比丘解不舍恶见举羯磨者默然谁不忍者说。<a id="a-73"></a>是初羯磨如是第二第三说。<a id="a-74"></a>僧已忍。<a id="a-75"></a>为某甲比丘解不舍恶见举羯磨竟。<a id="a-76"></a>僧忍默然故。<a id="a-77"></a>是事如是持(呵责揵度具足竟)。</p>
  <p data-pb></p>
  <h2 id="a78">第三分人揵度法</h2>
  <p id="a79">尔时世尊在舍卫国。<a id="a-7A"></a>时有比丘犯僧残罪覆藏作如是念。<a id="a-7B"></a>我当云何。<a id="a-7C"></a>白诸比丘。<a id="a-7D"></a>诸比丘白佛。<a id="a-7E"></a>佛言。<a id="a-7F"></a>听僧为彼比丘随覆藏日与治覆藏罪作白四羯磨。<a id="a-7G"></a>应如是与。<a id="a-7H"></a>彼比丘应来至僧中偏露右肩。<a id="a-7I"></a>脱革屣礼僧足合掌胡跪白如是言。<a id="a-7J"></a>大德僧听。<a id="a-7K"></a>我某甲比丘犯僧残罪覆藏。<a id="a-7L"></a>我某甲比丘犯僧残罪随覆藏日。<a id="a-7M"></a>今从僧乞覆藏羯磨愿僧与我随覆藏日羯磨慈愍故。<a id="a-7N"></a>如是第二第三说众中应差堪能作羯磨者如上作如是白。<a id="a-7O"></a>大德僧听。<a id="a-7P"></a>某甲比丘犯僧残罪覆藏。<a id="a-7Q"></a>彼某甲比丘犯僧残罪随覆藏日从僧乞覆藏羯磨。<a id="a-7R"></a>若僧时到僧忍听。<a id="a-7S"></a>僧与某甲比丘随覆藏日羯磨白如是。<a id="a-7T"></a>大德僧听。<a id="a-7U"></a>某甲比丘犯僧残罪覆藏。<a id="a-7V"></a>彼某甲比丘犯僧残罪随覆藏日从僧乞覆藏羯磨。<a id="a-7W"></a>僧今与某甲比丘随覆藏日羯磨。<a id="a-7X"></a>谁诸长老忍僧与某甲比丘随覆藏日羯磨者默然。<a id="a-7Y"></a>谁不忍者说。<a id="a-7Z"></a>是初羯磨。<a id="a-7a"></a>第二第三亦如是说。<a id="a-7b"></a>僧已忍。<a id="a-7c"></a>与某甲比丘随覆藏日羯磨竟。<a id="a-7d"></a>僧忍默然故。<a id="a-7e"></a>是事如是持。<a id="a-7f"></a>彼行覆藏时更重犯。<a id="a-7g"></a>彼作如是念。<a id="a-7h"></a>我当云何。<a id="a-7i"></a>白诸比丘。<a id="a-7j"></a>诸比丘白佛。<a id="a-7k"></a>佛言。<a id="a-7l"></a>听僧为彼比丘作本日治白四羯磨。<a id="a-7m"></a>应如是治。<a id="a-7n"></a>彼比丘应来至僧中偏露右肩脱革屣礼僧足右膝着地合掌白如是言。<a id="a-7o"></a>大德僧听。<a id="a-7p"></a>我某甲比丘犯僧残罪覆藏。<a id="a-7q"></a>我某甲比丘犯僧残罪随覆藏日。<a id="a-7r"></a>已从僧乞覆藏羯磨。<a id="a-7s"></a>僧已与我随覆藏日羯磨。<a id="a-7t"></a>我某甲行覆藏时更重犯。<a id="a-7u"></a>我某甲今从僧乞覆藏本日治羯磨。<a id="a-7v"></a>愿僧与我某甲比丘覆藏本日治羯磨。<a id="a-7w"></a>慈愍故。<a id="a-7x"></a>如是第二第三说。<a id="a-7y"></a>众中应差堪能作羯磨者如上作如是白。<a id="a-7z"></a>大德僧听。<a id="a-80"></a>某甲比丘犯僧残罪覆藏。<a id="a-81"></a>此某甲比丘犯僧残罪随覆藏日。<a id="a-82"></a>已从僧乞覆藏羯磨。<a id="a-83"></a>僧已与某甲比丘随覆藏日羯磨。<a id="a-84"></a>彼行覆藏时更重犯罪。<a id="a-85"></a>今从僧乞覆藏本日治羯磨。<a id="a-86"></a>若僧时到僧忍听。<a id="a-87"></a>僧与某甲比丘覆藏本日治羯磨白如是。<a id="a-88"></a>大德僧听。<a id="a-89"></a>某甲比丘犯僧残罪覆藏。<a id="a-8A"></a>此某甲比丘犯僧残罪随覆藏日。<a id="a-8B"></a>已从僧乞覆藏日羯磨。<a id="a-8C"></a>僧已与某甲比丘随覆藏日羯磨。<a id="a-8D"></a>彼行覆藏时更重犯罪。<a id="a-8E"></a>彼从僧乞覆藏本日治羯磨。<a id="a-8F"></a>僧今与某甲比丘覆藏本日治羯磨。<a id="a-8G"></a>谁诸长老忍。<a id="a-8H"></a>僧与某甲比丘覆藏本日治羯磨者默然谁不忍者说是初羯磨。<a id="a-8I"></a>如是第二第三说。<a id="a-8J"></a>僧已忍。<a id="a-8K"></a>与某甲比丘覆藏本日治羯磨竟。<a id="a-8L"></a>僧忍默然故。<a id="a-8M"></a>是事如是持。<a id="a-8N"></a>彼比丘行覆藏竟白诸比丘。<a id="a-8O"></a>诸比丘白佛。<a id="a-8P"></a>佛言。<a id="a-8Q"></a>听僧为彼比丘作六夜摩那埵白四羯磨。<a id="a-8R"></a>应如是与。<a id="a-8S"></a>彼比丘应至僧中偏露右肩脱革屣礼僧足右膝着地合掌白如是言。<a id="a-8T"></a>大德僧听我某甲比丘犯僧残罪覆藏。<a id="a-8U"></a>我某甲比丘犯僧残罪随覆藏日。<a id="a-8V"></a>已从僧乞随覆藏日羯磨。<a id="a-8W"></a>僧已与我随覆藏日羯磨。<a id="a-8X"></a>我行覆藏时更重犯罪。<a id="a-8Y"></a>从僧乞覆藏本日治羯磨。<a id="a-8Z"></a>僧已与我覆藏本日治羯磨。<a id="a-8a"></a>我某甲比丘行覆藏本日治竟今从僧乞六夜摩那埵。<a id="a-8b"></a>愿僧与我六夜摩那埵。<a id="a-8c"></a>慈愍故。<a id="a-8d"></a>如是第二第三说。<a id="a-8e"></a>众中应差堪能羯磨者。<a id="a-8f"></a>如上作如是白。<a id="a-8g"></a>大德僧听。<a id="a-8h"></a>此某甲比丘。<a id="a-8i"></a>犯僧残罪覆藏。<a id="a-8j"></a>某甲比丘犯僧残罪随覆藏日。<a id="a-8k"></a>已从僧乞覆藏羯磨。<a id="a-8l"></a>僧已与某甲比丘随覆藏日羯磨。<a id="a-8m"></a>彼行覆藏时更重犯罪。<a id="a-8n"></a>此某甲比丘从僧乞覆藏本日治羯磨。<a id="a-8o"></a>僧已与某甲比丘覆藏本日治羯磨。<a id="a-8p"></a>此某甲比丘行覆藏本日治竟。<a id="a-8q"></a>今从僧乞六夜摩那埵羯磨。<a id="a-8r"></a>若僧时到僧忍听。<a id="a-8s"></a>僧与某甲比丘六夜摩那埵羯磨白如是。<a id="a-8t"></a>大德僧听。<a id="a-8u"></a>此某甲比丘犯僧残罪覆藏。<a id="a-8v"></a>此某甲比丘犯僧残罪随覆藏日。<a id="a-8w"></a>已从僧乞覆藏羯磨。<a id="a-8x"></a>僧已与某甲比丘随覆藏日羯磨。<a id="a-8y"></a>此某甲比丘行覆藏时更重犯罪。<a id="a-8z"></a>从僧乞覆藏本日治羯磨。<a id="a-90"></a>僧已与此某甲比丘覆藏本日治羯磨。<a id="a-91"></a>此某甲比丘行覆藏本日治竟。<a id="a-92"></a>今从僧乞六夜摩那埵羯磨。<a id="a-93"></a>僧今与某甲比丘六夜摩那埵羯磨。<a id="a-94"></a>谁诸长老忍。<a id="a-95"></a>僧与某甲比丘六夜摩那埵羯磨者默然。<a id="a-96"></a>谁不忍者说。<a id="a-97"></a>是初羯磨。<a id="a-98"></a>第二第三亦如是说。<a id="a-99"></a>僧已忍与某甲比丘六夜摩那埵羯磨竟。<a id="a-9A"></a>僧忍默然故。<a id="a-9B"></a>是事如是持。<a id="a-9C"></a>彼行摩那埵竟白诸比丘。<a id="a-9D"></a>诸比丘白佛。<a id="a-9E"></a>佛言。<a id="a-9F"></a>听僧与彼比丘作白四羯磨出罪。<a id="a-9G"></a>应如是出罪。<a id="a-9H"></a>彼比丘应至僧中偏露右肩脱革屣礼僧足已右膝着地合掌白如是言。<a id="a-9I"></a>大德僧听。<a id="a-9J"></a>我某甲比丘犯僧残罪覆藏。<a id="a-9K"></a>我某甲比丘犯僧残罪随覆藏日。<a id="a-9L"></a>已从僧乞覆藏日羯磨。<a id="a-9M"></a>僧已与我随覆藏日羯磨。<a id="a-9N"></a>我某甲比丘行覆藏时更重犯罪。<a id="a-9O"></a>从僧乞覆藏本日治羯磨。<a id="a-9P"></a>僧已与我覆藏本日治羯磨。<a id="a-9Q"></a>我某甲比丘行覆藏本日治竟。<a id="a-9R"></a>从僧乞六夜摩那埵羯磨。<a id="a-9S"></a>僧已与我六夜摩那埵羯磨。<a id="a-9T"></a>我比丘某甲行六夜摩那埵竟。<a id="a-9U"></a>今从僧乞出罪羯磨。<a id="a-9V"></a>愿僧与我出罪羯磨。<a id="a-9W"></a>慈愍故。<a id="a-9X"></a>如是第二第三说。<a id="a-9Y"></a>众中应差堪能作羯磨者。<a id="a-9Z"></a>如上作如是白。<a id="a-9a"></a>大德僧听。<a id="a-9b"></a>此某甲比丘犯僧残罪覆藏。<a id="a-9c"></a>此某甲比丘犯僧残罪随覆藏日。<a id="a-9d"></a>已从僧乞覆藏羯磨。<a id="a-9e"></a>僧已与某甲比丘随覆藏日羯磨。<a id="a-9f"></a>此某甲比丘行覆藏时更重犯罪。<a id="a-9g"></a>从僧乞覆藏本日治羯磨。<a id="a-9h"></a>僧已与某甲比丘覆藏本日治羯磨。<a id="a-9i"></a>此比丘行覆藏本日治竟。<a id="a-9j"></a>从僧乞六夜摩那埵羯磨。<a id="a-9k"></a>僧已与某甲比丘六夜摩那埵羯磨。<a id="a-9l"></a>此比丘行六夜摩那埵竟。<a id="a-9m"></a>从僧乞出罪羯磨。<a id="a-9n"></a>若僧时到僧忍听。<a id="a-9o"></a>僧今为某甲比丘出罪白如是。<a id="a-9p"></a>大德僧听。<a id="a-9q"></a>此某甲比丘犯僧残罪覆藏。<a id="a-9r"></a>某甲比丘犯僧残罪随覆藏日。<a id="a-9s"></a>已从僧乞覆藏羯磨。<a id="a-9t"></a>僧已与某甲比丘随覆藏日羯磨。<a id="a-9u"></a>此比丘行覆藏时更重犯罪。<a id="a-9v"></a>从僧乞覆藏本日治羯磨。<a id="a-9w"></a>僧已与某甲比丘覆藏本日治羯磨。<a id="a-9x"></a>此某甲比丘行覆藏本日治竟。<a id="a-9y"></a>从僧乞六夜摩那埵羯磨。<a id="a-9z"></a>僧已与比丘某甲六夜摩那埵羯磨。<a id="a-A0"></a>此某甲比丘行六夜摩那埵竟。<a id="a-A1"></a>从僧乞出罪羯磨。<a id="a-A2"></a>僧今为比丘某甲出罪。<a id="a-A3"></a>谁诸长老忍。<a id="a-A4"></a>僧与此某甲比丘出罪者默然。<a id="a-A5"></a>谁不忍者说。<a id="a-A6"></a>此是初羯磨。<a id="a-A7"></a>第二第三亦如是说。<a id="a-A8"></a>僧已忍。<a id="a-A9"></a>为某甲比丘出罪竟。<a id="a-AA"></a>僧忍默然故。<a id="a-AB"></a>是事如是持。</p>
  <p id="aAC">尔时有比丘。<a id="a-AD"></a>犯僧残罪不覆藏。<a id="a-AE"></a>作如是念。<a id="a-AF"></a>我当云何。<a id="a-AG"></a>白诸比丘。<a id="a-AH"></a>诸比丘白佛。<a id="a-AI"></a>佛言。<a id="a-AJ"></a>听僧与彼比丘六夜摩那埵白四羯磨。<a id="a-AK"></a>应如是与。<a id="a-AL"></a>彼比丘应至僧中偏露右肩脱革屣礼僧足已。<a id="a-AM"></a>右膝着地合掌白如是言。<a id="a-AN"></a>大德僧听。<a id="a-AO"></a>我某甲比丘犯僧残罪不覆藏。<a id="a-AP"></a>今从僧乞六夜摩那埵。<a id="a-AQ"></a>愿僧与我六夜摩那埵。<a id="a-AR"></a>慈愍故。<a id="a-AS"></a>如是第二第三说。<a id="a-AT"></a>僧中应差堪能羯磨者。<a id="a-AU"></a>如上作如是白。<a id="a-AV"></a>大德僧听。<a id="a-AW"></a>此某甲比丘犯僧残罪不覆藏。<a id="a-AX"></a>今从僧乞六夜摩那埵。<a id="a-AY"></a>若僧时到僧忍听。<a id="a-AZ"></a>僧与某甲比丘六夜摩那埵。<a id="a-Aa"></a>白如是。<a id="a-Ab"></a>大德僧听。<a id="a-Ac"></a>此某甲比丘犯僧残罪不覆藏。<a id="a-Ad"></a>今从僧乞六夜摩那埵。<a id="a-Ae"></a>僧今与某甲比丘六夜摩那埵。<a id="a-Af"></a>谁诸长老忍。<a id="a-Ag"></a>僧与某甲比丘六夜摩那埵者默然。<a id="a-Ah"></a>谁不忍者说。<a id="a-Ai"></a>是初羯磨。<a id="a-Aj"></a>如是第二第三说。<a id="a-Ak"></a>僧已忍。<a id="a-Al"></a>与某甲比丘六夜摩那埵竟。<a id="a-Am"></a>僧忍默然故。<a id="a-An"></a>是事如是持。<a id="a-Ao"></a>彼行摩那埵中间更犯。<a id="a-Ap"></a>彼比丘作如是言。<a id="a-Aq"></a>我当云何。<a id="a-Ar"></a>白诸比丘。<a id="a-As"></a>诸比丘白佛。<a id="a-At"></a>佛言。<a id="a-Au"></a>听僧与彼比丘作摩那埵本日治白四羯磨。<a id="a-Av"></a>应如是与。<a id="a-Aw"></a>彼比丘应来至僧中偏露右肩脱革屣礼僧足已右膝着地合掌白如是言。<a id="a-Ax"></a>大德僧听。<a id="a-Ay"></a>我某甲比丘犯僧残罪不覆藏。<a id="a-Az"></a>我某甲比丘犯僧残罪不覆藏。<a id="a-B0"></a>从僧乞六夜摩那埵。<a id="a-B1"></a>僧已与我六夜摩那埵。<a id="a-B2"></a>我行摩那埵时更重犯罪。<a id="a-B3"></a>今从僧乞摩那埵本日治羯磨。<a id="a-B4"></a>愿僧与我摩那埵本日治羯磨。<a id="a-B5"></a>慈愍故。<a id="a-B6"></a>如是第二第三说。<a id="a-B7"></a>众中应差堪能羯磨者如上作如是白。<a id="a-B8"></a>大德僧听。<a id="a-B9"></a>此某甲比丘犯僧残罪不覆藏。<a id="a-BA"></a>从僧乞六夜摩那埵。<a id="a-BB"></a>僧已与六夜摩那埵。<a id="a-BC"></a>彼比丘行六夜摩那埵时更重犯罪。<a id="a-BD"></a>从僧乞摩那埵本日治羯磨。<a id="a-BE"></a>若僧时到僧忍听。<a id="a-BF"></a>僧与某甲比丘摩那埵本日治羯磨。<a id="a-BG"></a>白如是。<a id="a-BH"></a>大德僧听。<a id="a-BI"></a>此某甲比丘犯僧残罪不覆藏。<a id="a-BJ"></a>从僧乞六夜摩那埵。<a id="a-BK"></a>僧已与六夜摩那埵。<a id="a-BL"></a>此比丘行六夜摩那埵时更重犯罪。<a id="a-BM"></a>从僧乞摩那埵本日治羯磨。<a id="a-BN"></a>僧今与某甲比丘摩那埵本日治羯磨。<a id="a-BO"></a>谁诸长老忍。<a id="a-BP"></a>僧与某甲比丘摩那埵本日治羯磨者默然。<a id="a-BQ"></a>谁不忍者说。<a id="a-BR"></a>是初羯磨。<a id="a-BS"></a>第二第三亦如是说。<a id="a-BT"></a>僧已忍。<a id="a-BU"></a>与某甲比丘摩那埵本日治羯磨竟。<a id="a-BV"></a>僧忍默然故。<a id="a-BW"></a>是事如是持。<a id="a-BX"></a>彼行摩那埵竟白诸比丘。<a id="a-BY"></a>诸比丘白佛。<a id="a-BZ"></a>佛言。<a id="a-Ba"></a>听僧为彼比丘出罪作白四羯磨。<a id="a-Bb"></a>应如是作。<a id="a-Bc"></a>彼比丘应来至僧中偏露右肩脱革屣礼僧足已右膝着地合掌白言。<a id="a-Bd"></a>大德僧听。<a id="a-Be"></a>我某甲比丘犯僧残罪不覆藏。<a id="a-Bf"></a>从僧乞六夜摩那埵。<a id="a-Bg"></a>僧已与我六夜摩那埵。<a id="a-Bh"></a>我行六夜摩那埵时更重犯罪。<a id="a-Bi"></a>从僧乞六夜摩那埵本日治羯磨。<a id="a-Bj"></a>僧已与我摩那埵本日治羯磨。<a id="a-Bk"></a>我某甲比丘行摩那埵本日治竟。<a id="a-Bl"></a>今从僧乞出罪羯磨。<a id="a-Bm"></a>愿僧与我出罪羯磨慈愍故。<a id="a-Bn"></a>如是第二第三说。<a id="a-Bo"></a>僧中应差堪能作羯磨者如上作如是白。<a id="a-Bp"></a>大德僧听。<a id="a-Bq"></a>此某甲比丘犯僧残罪不覆藏。<a id="a-Br"></a>从僧乞六夜摩那埵。<a id="a-Bs"></a>僧已与六夜摩那埵。<a id="a-Bt"></a>彼比丘行六夜摩那埵时更重犯罪。<a id="a-Bu"></a>从僧乞摩那埵本日治羯磨。<a id="a-Bv"></a>僧已与彼比丘摩那埵本日治羯磨。<a id="a-Bw"></a>彼行摩那埵本日治竟。<a id="a-Bx"></a>今从僧乞出罪羯磨。<a id="a-By"></a>若僧时到僧忍听。<a id="a-Bz"></a>僧为某甲比丘出罪白如是。<a id="a-C0"></a>大德僧听。<a id="a-C1"></a>此某甲比丘犯僧残罪不覆藏。<a id="a-C2"></a>从僧乞六夜摩那埵。<a id="a-C3"></a>僧已与六夜摩那埵。<a id="a-C4"></a>彼行摩那埵时更重犯罪。<a id="a-C5"></a>从僧乞摩那埵本日治羯磨。<a id="a-C6"></a>僧已与摩那埵本日治羯磨。<a id="a-C7"></a>此比丘。<a id="a-C8"></a>行摩那埵本日治竟。<a id="a-C9"></a>今从僧乞出罪羯磨。<a id="a-CA"></a>僧今与某甲比丘出罪羯磨。<a id="a-CB"></a>谁诸长老忍。<a id="a-CC"></a>僧与某甲比丘出罪羯磨者默然。<a id="a-CD"></a>谁不忍者说。<a id="a-CE"></a>第二第三亦如是说。<a id="a-CF"></a>僧已忍。<a id="a-CG"></a>与某甲比丘出罪羯磨竟。<a id="a-CH"></a>僧忍默然故。<a id="a-CI"></a>是事如是持。<a id="a-CJ"></a>时有一比丘。<a id="a-CK"></a>犯众多僧残罪。<a id="a-CL"></a>或有犯覆藏一夜。<a id="a-CM"></a>或有犯覆藏二夜。<a id="a-CN"></a>如是乃至十夜。<a id="a-CO"></a>彼比丘作如是念。<a id="a-CP"></a>我当云何。<a id="a-CQ"></a>白诸比丘。<a id="a-CR"></a>诸比丘白佛。<a id="a-CS"></a>佛言。<a id="a-CT"></a>听僧与彼比丘共作犯众多僧残罪覆藏十夜白四羯磨。<a id="a-CU"></a>应如是与。<a id="a-CV"></a>彼比丘应来至僧中偏露右肩脱革屣礼僧足已右膝着地合掌白言。<a id="a-CW"></a>大德僧听。<a id="a-CX"></a>我某甲比丘犯众多僧残罪。<a id="a-CY"></a>或覆藏一夜或覆藏二夜乃至十夜者。<a id="a-CZ"></a>今从僧乞覆藏一夜乃至十夜羯磨。<a id="a-Ca"></a>愿僧与我覆藏一夜乃至十夜羯磨。<a id="a-Cb"></a>慈愍故。<a id="a-Cc"></a>如是第二第三说。<a id="a-Cd"></a>众中应差堪能作羯磨者如上作如是白。<a id="a-Ce"></a>大德僧听。<a id="a-Cf"></a>此某甲比丘犯众多僧残罪。<a id="a-Cg"></a>或有覆藏一夜乃至十夜。<a id="a-Ch"></a>今从僧乞覆藏一夜乃至十夜羯磨。<a id="a-Ci"></a>若僧时到僧忍听。<a id="a-Cj"></a>僧与某甲比丘覆藏一夜乃至十夜羯磨。<a id="a-Ck"></a>白如是。<a id="a-Cl"></a>大德僧听。<a id="a-Cm"></a>此某甲比丘犯众多僧残罪。<a id="a-Cn"></a>或有覆藏一夜乃至十夜。<a id="a-Co"></a>今从僧乞覆藏一夜乃至十夜羯磨。<a id="a-Cp"></a>今僧与某甲比丘覆藏一夜乃至十夜羯磨。<a id="a-Cq"></a>谁诸长老忍。<a id="a-Cr"></a>僧与彼比丘覆藏一夜乃至十夜羯磨者默然。<a id="a-Cs"></a>谁不忍者说是初羯磨如是。<a id="a-Ct"></a>第二第三说。<a id="a-Cu"></a>僧已忍。<a id="a-Cv"></a>与某甲比丘覆藏一夜乃至十夜羯磨竟。<a id="a-Cw"></a>僧忍默然故。<a id="a-Cx"></a>是事如是持。<a id="a-Cy"></a>彼比丘行覆藏竟白诸比丘。<a id="a-Cz"></a>诸比丘白佛。<a id="a-D0"></a>佛言。<a id="a-D1"></a>听僧与彼比丘六夜摩那埵白四羯磨。<a id="a-D2"></a>彼比丘应来至僧中。<a id="a-D3"></a>偏露右肩脱革屣礼僧足已右膝着地合掌白如是言。<a id="a-D4"></a>大德僧听。<a id="a-D5"></a>我某甲比丘犯众多僧残罪。<a id="a-D6"></a>覆藏一夜或二夜乃至十夜。<a id="a-D7"></a>从僧乞覆藏一夜乃至十夜羯磨。<a id="a-D8"></a>僧已与我覆藏羯磨。<a id="a-D9"></a>我某甲比丘已行覆藏竟。<a id="a-DA"></a>今从僧乞六夜摩那埵。<a id="a-DB"></a>愿僧与我六夜摩那埵。<a id="a-DC"></a>慈愍故。<a id="a-DD"></a>如是第二第三说。<a id="a-DE"></a>众中应差堪能羯磨者。<a id="a-DF"></a>如上作如是白大德僧听。<a id="a-DG"></a>此某甲比丘犯众多僧残罪覆藏或一夜或二夜乃至十夜。<a id="a-DH"></a>从僧乞覆藏十夜羯磨。<a id="a-DI"></a>僧已与此某甲比丘覆藏十夜羯磨。<a id="a-DJ"></a>此比丘行覆藏竟今从僧乞六夜摩那埵。<a id="a-DK"></a>若僧时到僧忍听。<a id="a-DL"></a>僧今与某甲比丘六夜摩那埵。<a id="a-DM"></a>白如是。<a id="a-DN"></a>大德僧听。<a id="a-DO"></a>此某甲比丘犯众多僧残罪覆藏或一夜或二夜乃至十夜。<a id="a-DP"></a>已从僧乞覆藏十夜羯磨。<a id="a-DQ"></a>僧已与覆藏十夜羯磨。<a id="a-DR"></a>彼比丘行十夜覆藏竟。<a id="a-DS"></a>今从僧乞六夜摩那埵。<a id="a-DT"></a>僧今与彼比丘六夜摩那埵。<a id="a-DU"></a>谁诸长老忍僧与彼比丘六夜摩那埵者默然。<a id="a-DV"></a>谁不忍者说是初羯磨。<a id="a-DW"></a>第二第三亦如是说。<a id="a-DX"></a>僧已忍。<a id="a-DY"></a>与彼比丘六夜摩那埵竟僧忍默然故。<a id="a-DZ"></a>是事如是持彼行摩那埵竟白诸比丘。<a id="a-Da"></a>诸比丘白佛。<a id="a-Db"></a>佛言。<a id="a-Dc"></a>听僧与彼比丘出罪白四羯磨。<a id="a-Dd"></a>彼比丘应来至僧中偏露右肩脱革屣礼僧足已右膝着地白如是言。<a id="a-De"></a>大德僧听。<a id="a-Df"></a>我某甲比丘犯众多僧残罪。<a id="a-Dg"></a>覆藏或一夜或二夜乃至十夜。<a id="a-Dh"></a>从僧乞覆藏十夜羯磨僧已与我覆藏十夜羯磨。<a id="a-Di"></a>我行覆藏竟。<a id="a-Dj"></a>从僧乞六夜摩那埵。<a id="a-Dk"></a>僧已与我六夜摩那埵。<a id="a-Dl"></a>我行六夜摩那埵竟。<a id="a-Dm"></a>今从僧乞出罪羯磨。<a id="a-Dn"></a>愿僧与我出罪羯磨。<a id="a-Do"></a>慈愍故。<a id="a-Dp"></a>如是第二第三说。<a id="a-Dq"></a>众中应差堪能羯磨者如上作如是白。<a id="a-Dr"></a>大德僧听。<a id="a-Ds"></a>此某甲比丘犯众多僧残罪。<a id="a-Dt"></a>覆藏或一夜或二夜乃至十夜。<a id="a-Du"></a>从僧乞覆藏十夜羯磨。<a id="a-Dv"></a>僧已与十夜羯磨。<a id="a-Dw"></a>彼某甲比丘行十夜覆藏竟。<a id="a-Dx"></a>从僧乞六夜摩那埵。<a id="a-Dy"></a>僧已与彼比丘六夜摩那埵。<a id="a-Dz"></a>彼比丘行六夜摩那埵竟。<a id="a-E0"></a>今从僧乞出罪羯磨。<a id="a-E1"></a>若僧时到僧忍听。<a id="a-E2"></a>僧今与某甲比丘出罪羯磨。<a id="a-E3"></a>白如是。<a id="a-E4"></a>大德僧听。<a id="a-E5"></a>此某甲比丘犯众多僧残罪。<a id="a-E6"></a>覆藏或一夜或二夜乃至十夜。<a id="a-E7"></a>从僧乞覆藏十夜羯磨。<a id="a-E8"></a>僧已与十夜羯磨。<a id="a-E9"></a>彼某甲比丘行十夜覆藏竟。<a id="a-EA"></a>从僧乞六夜摩那埵。<a id="a-EB"></a>僧已与彼比丘六夜摩那埵。<a id="a-EC"></a>彼某甲比丘行六夜摩那埵竟。<a id="a-ED"></a>今从僧乞出罪羯磨。<a id="a-EE"></a>僧今与彼某甲比丘出罪羯磨。<a id="a-EF"></a>谁诸长老忍。<a id="a-EG"></a>僧与彼某甲比丘出罪羯磨者默然。<a id="a-EH"></a>谁不忍者说。<a id="a-EI"></a>如是第二第三说。<a id="a-EJ"></a>僧已忍。<a id="a-EK"></a>与彼某甲比丘出罪羯磨竟。<a id="a-EL"></a>僧忍默然故。<a id="a-EM"></a>是事如是持。<a id="a-EN"></a>时有一比丘。<a id="a-EO"></a>犯二僧残罪二俱覆藏。<a id="a-EP"></a>忆一罪不忆一罪。<a id="a-EQ"></a>彼比丘随所忆罪随覆藏日。<a id="a-ER"></a>从僧乞覆藏日羯磨。<a id="a-ES"></a>僧与彼比丘随所忆罪随覆藏日羯磨。<a id="a-ET"></a>彼比丘行覆藏时忆第二罪。<a id="a-EU"></a>不知云何。<a id="a-EV"></a>白诸比丘。<a id="a-EW"></a>诸比丘白佛。<a id="a-EX"></a>佛言。<a id="a-EY"></a>听僧与彼比丘随忆第二罪覆藏日与覆藏羯磨。<a id="a-EZ"></a>时有比丘。<a id="a-Ea"></a>犯二僧残罪二俱覆藏。<a id="a-Eb"></a>一有疑二无疑。<a id="a-Ec"></a>彼于无疑罪中随覆藏日。<a id="a-Ed"></a>从僧乞覆藏日羯磨。<a id="a-Ee"></a>僧与彼比丘随覆藏日羯磨。<a id="a-Ef"></a>彼比丘行覆藏时于第二罪中即得无疑。<a id="a-Eg"></a>自念我当云何。<a id="a-Eh"></a>白诸比丘。<a id="a-Ei"></a>诸比丘白佛。<a id="a-Ej"></a>佛言。<a id="a-Ek"></a>听僧随覆藏日与覆藏羯磨。<a id="a-El"></a>时有比丘犯二僧残罪二俱覆藏。<a id="a-Em"></a>识一罪不识一罪。<a id="a-En"></a>彼所识罪从僧乞覆藏羯磨。<a id="a-Eo"></a>僧与随覆藏日羯磨。<a id="a-Ep"></a>彼行覆藏时即还识第二罪。<a id="a-Eq"></a>自念我当云何。<a id="a-Er"></a>即白诸比丘。<a id="a-Es"></a>诸比丘白佛。<a id="a-Et"></a>佛言听僧为彼比丘随所还识第二罪覆藏日与覆藏羯磨。<a id="a-Eu"></a>时有比丘。<a id="a-Ev"></a>犯二僧残罪二俱覆藏。<a id="a-Ew"></a>彼乞覆藏时说一罪覆藏一罪。<a id="a-Ex"></a>彼随所说罪从僧乞覆藏羯磨。<a id="a-Ey"></a>僧与覆藏羯磨。<a id="a-Ez"></a>彼行覆藏时于第二犯惭愧心生。<a id="a-F0"></a>自念我当云何。<a id="a-F1"></a>白诸比丘。<a id="a-F2"></a>诸比丘白佛。<a id="a-F3"></a>佛言。<a id="a-F4"></a>僧应随所犯第二罪覆藏日与覆藏羯磨。<a id="a-F5"></a>佛言。<a id="a-F6"></a>汝曹善听。<a id="a-F7"></a>若比丘犯二僧残罪二俱覆藏。<a id="a-F8"></a>忆一罪不忆一罪。<a id="a-F9"></a>彼比丘所忆罪不忆罪俱。<a id="a-FA"></a>从僧乞覆藏羯磨。<a id="a-FB"></a>僧与彼犯二罪覆藏羯磨。<a id="a-FC"></a>彼行覆藏时有客比丘来。<a id="a-FD"></a>知法知律知摩夷。<a id="a-FE"></a>彼客比丘问旧比丘。<a id="a-FF"></a>长老。<a id="a-FG"></a>此比丘何所犯。<a id="a-FH"></a>何故行覆藏。<a id="a-FI"></a>旧比丘答言。<a id="a-FJ"></a>长老。<a id="a-FK"></a>此比丘犯二僧残罪二俱覆藏。<a id="a-FL"></a>忆一罪不忆一罪。<a id="a-FM"></a>二俱从僧乞覆藏羯磨。<a id="a-FN"></a>僧与彼俱覆藏羯磨。<a id="a-FO"></a>是故彼比丘行覆藏。<a id="a-FP"></a>彼客比丘言。<a id="a-FQ"></a>长老。<a id="a-FR"></a>不成与彼覆藏羯磨。<a id="a-FS"></a>何以故。<a id="a-FT"></a>彼比丘所忆罪。<a id="a-FU"></a>与覆藏羯磨善。<a id="a-FV"></a>彼不忆罪。<a id="a-FW"></a>与覆藏羯磨不善。<a id="a-FX"></a>非法羯磨不成就。<a id="a-FY"></a>众僧应作突吉罗忏。<a id="a-FZ"></a>彼应与摩那埵。<a id="a-Fa"></a>疑不疑识不识亦如是。<a id="a-Fb"></a>时有比丘。<a id="a-Fc"></a>犯僧残罪覆藏两月。<a id="a-Fd"></a>彼忆一月不忆一月。<a id="a-Fe"></a>彼随所忆一月。<a id="a-Ff"></a>从僧乞覆藏羯磨。<a id="a-Fg"></a>僧与一月覆藏羯磨。<a id="a-Fh"></a>彼行覆藏时忆第二月。<a id="a-Fi"></a>自念我当云何。<a id="a-Fj"></a>白诸比丘。<a id="a-Fk"></a>诸比丘白佛。<a id="a-Fl"></a>佛言。<a id="a-Fm"></a>听僧与彼比丘随忆第二月覆藏羯磨。<a id="a-Fn"></a>疑不疑亦如是。<a id="a-Fo"></a>识不识亦如是。<a id="a-Fp"></a>乞覆藏时覆藏一月发露一月亦如是。<a id="a-Fq"></a>佛告诸比丘善听。<a id="a-Fr"></a>若比丘犯僧残罪覆藏两月。<a id="a-Fs"></a>忆一月不忆一月。<a id="a-Ft"></a>二俱从僧乞覆藏羯磨。<a id="a-Fu"></a>僧与彼两月覆藏羯磨。<a id="a-Fv"></a>彼行覆藏时有客比丘来。<a id="a-Fw"></a>知法知律知摩夷。<a id="a-Fx"></a>彼客比丘问旧比丘言。<a id="a-Fy"></a>长老。<a id="a-Fz"></a>彼何所犯。<a id="a-G0"></a>何故行覆藏。<a id="a-G1"></a>答言。<a id="a-G2"></a>此比丘犯僧残罪。<a id="a-G3"></a>覆藏两月。<a id="a-G4"></a>忆一月不忆一月。<a id="a-G5"></a>彼忆不忆二俱。<a id="a-G6"></a>从僧乞两月覆藏。<a id="a-G7"></a>僧随彼与两月覆藏羯磨。<a id="a-G8"></a>是故彼比丘行覆藏。<a id="a-G9"></a>彼客比丘语旧比丘言。<a id="a-GA"></a>不善与覆藏。<a id="a-GB"></a>何以故。<a id="a-GC"></a>彼比丘忆一月与覆藏者善。<a id="a-GD"></a>不忆一月与覆藏者不善。<a id="a-GE"></a>非法羯磨不成就。<a id="a-GF"></a>僧应作突吉罗忏。<a id="a-GG"></a>彼比丘应与摩那埵。<a id="a-GH"></a>疑不疑亦如是。<a id="a-GI"></a>识不识亦如是。<a id="a-GJ"></a>时有比丘。<a id="a-GK"></a>犯二僧残罪二俱覆藏。<a id="a-GL"></a>彼罢道。<a id="a-GM"></a>罢道已。<a id="a-GN"></a>复还受大戒。<a id="a-GO"></a>受大戒已覆藏二罪。<a id="a-GP"></a>自念我当云何。<a id="a-GQ"></a>白诸比丘。<a id="a-GR"></a>诸比丘白佛。<a id="a-GS"></a>佛言。<a id="a-GT"></a>若比丘犯二僧残覆藏二罪。<a id="a-GU"></a>彼罢道。<a id="a-GV"></a>罢道已还受大戒。<a id="a-GW"></a>受大戒已覆藏二罪。<a id="a-GX"></a>僧应随先所犯覆藏日及后覆藏日与覆藏羯磨。<a id="a-GY"></a>与覆藏羯磨已。<a id="a-GZ"></a>与摩那埵。<a id="a-Ga"></a>时有比丘。<a id="a-Gb"></a>犯二僧残罪二俱覆藏。<a id="a-Gc"></a>彼罢道。<a id="a-Gd"></a>罢道已还受大戒。<a id="a-Ge"></a>受大戒已发露二罪。<a id="a-Gf"></a>僧应随彼比丘先所覆藏日与覆藏羯磨。<a id="a-Gg"></a>与覆藏羯磨已与摩那埵。<a id="a-Gh"></a>时有比丘。<a id="a-Gi"></a>犯二僧残罪二俱不覆藏。<a id="a-Gj"></a>彼罢道。<a id="a-Gk"></a>罢道已还受大戒。<a id="a-Gl"></a>受大戒已覆藏二罪。<a id="a-Gm"></a>彼自念言。<a id="a-Gn"></a>我当云何。<a id="a-Go"></a>白诸比丘。<a id="a-Gp"></a>诸比丘白佛。<a id="a-Gq"></a>佛言。<a id="a-Gr"></a>若比丘犯二僧残罪。<a id="a-Gs"></a>二俱不覆藏。<a id="a-Gt"></a>彼罢道。<a id="a-Gu"></a>罢道已还受大戒。<a id="a-Gv"></a>受大戒已覆藏二罪。<a id="a-Gw"></a>僧应随彼比丘后覆藏日与覆藏羯磨。<a id="a-Gx"></a>然后与摩那埵。<a id="a-Gy"></a>时有比丘。<a id="a-Gz"></a>犯二僧残罪。<a id="a-H0"></a>二俱不覆藏。<a id="a-H1"></a>彼罢道。<a id="a-H2"></a>罢道已还受大戒。<a id="a-H3"></a>受大戒已发露二罪。<a id="a-H4"></a>僧即应与二罪摩那埵。<a id="a-H5"></a>时有比丘。<a id="a-H6"></a>犯二僧残罪。<a id="a-H7"></a>覆藏一罪不覆藏一罪。<a id="a-H8"></a>彼罢道。<a id="a-H9"></a>罢道已复还受大戒。<a id="a-HA"></a>受大戒已。<a id="a-HB"></a>先发露一罪。<a id="a-HC"></a>后二俱覆藏。<a id="a-HD"></a>彼作是念。<a id="a-HE"></a>我当云何。<a id="a-HF"></a>白诸比丘。<a id="a-HG"></a>诸比丘白佛。<a id="a-HH"></a>佛言。<a id="a-HI"></a>若比丘犯二僧残罪。<a id="a-HJ"></a>覆藏一罪不覆藏一罪。<a id="a-HK"></a>彼罢道。<a id="a-HL"></a>罢道已还受大戒。<a id="a-HM"></a>受大戒已。<a id="a-HN"></a>先发露一罪。<a id="a-HO"></a>后二俱覆藏。<a id="a-HP"></a>听僧与彼比丘随所犯一罪前后覆藏一罪后覆藏日羯磨。<a id="a-HQ"></a>时有比丘。<a id="a-HR"></a>犯二僧残罪。<a id="a-HS"></a>覆藏一罪。<a id="a-HT"></a>发露一罪。<a id="a-HU"></a>彼罢道。<a id="a-HV"></a>罢道已还受大戒。<a id="a-HW"></a>受大戒已。<a id="a-HX"></a>先所覆藏。<a id="a-HY"></a>后复覆藏。<a id="a-HZ"></a>先发露者后亦发露。<a id="a-Ha"></a>僧应随前后所覆藏一罪与覆藏羯磨。<a id="a-Hb"></a>所不覆藏第二罪应与摩那埵。<a id="a-Hc"></a>时有比丘。<a id="a-Hd"></a>犯二僧残罪。<a id="a-He"></a>覆藏一罪。<a id="a-Hf"></a>发露一罪。<a id="a-Hg"></a>彼罢道。<a id="a-Hh"></a>罢道已还受大戒。<a id="a-Hi"></a>受大戒已。<a id="a-Hj"></a>先所覆藏后发露。<a id="a-Hk"></a>先所发露后便覆藏。<a id="a-Hl"></a>僧应与彼随前所覆藏一罪与覆藏羯磨。<a id="a-Hm"></a>随后所覆藏第二罪与覆藏羯磨。<a id="a-Hn"></a>时有比丘。<a id="a-Ho"></a>犯二僧残罪。<a id="a-Hp"></a>覆藏一罪发露一罪。<a id="a-Hq"></a>彼罢道。<a id="a-Hr"></a>罢道已还受大戒。<a id="a-Hs"></a>受大戒已。<a id="a-Ht"></a>先所覆藏。<a id="a-Hu"></a>后二俱发露。<a id="a-Hv"></a>僧应与彼比丘随前所犯一罪覆藏日与覆藏羯磨。<a id="a-Hw"></a>第二罪二俱与摩那埵。<a id="a-Hx"></a>忆一罪不忆一罪。<a id="a-Hy"></a>作四句亦如是。<a id="a-Hz"></a>疑一罪不疑一罪作四句亦如是。<a id="a-I0"></a>识一罪不识一罪作四句亦如是。<a id="a-I1"></a>乞覆藏时覆藏一罪发露一罪作四句亦如是(此中从覆藏一罪不覆藏一罪至此凡有五句一句各有四句如覆一不覆一作四句凡有二十句)行覆藏时二十句亦如是。<a id="a-I2"></a>行覆藏竟二十句亦如是。<a id="a-I3"></a>行摩那埵时二十句亦如是。<a id="a-I4"></a>行摩那埵竟二十句亦如是。<a id="a-I5"></a>作沙弥还受大戒百句亦如是。<a id="a-I6"></a>癫狂百句亦如是。<a id="a-I7"></a>心乱百句亦如是。<a id="a-I8"></a>痛恼百句亦如是。<a id="a-I9"></a>僧与作不见罪举百句亦如是。<a id="a-IA"></a>不忏悔罪百句亦如是。<a id="a-IB"></a>恶见不舍罪百句亦如是。<a id="a-IC"></a>尔时行覆藏比丘罢道。<a id="a-ID"></a>罢道已还受大戒。<a id="a-IE"></a>受大戒已自念。<a id="a-IF"></a>我当云何。<a id="a-IG"></a>白诸比丘。<a id="a-IH"></a>诸比丘白佛。<a id="a-II"></a>佛言。<a id="a-IJ"></a>行覆藏比丘罢道。<a id="a-IK"></a>罢道已还受大戒。<a id="a-IL"></a>受大戒已。<a id="a-IM"></a>应续行前日次行覆藏。<a id="a-IN"></a>时有比丘应与作本日治。<a id="a-IO"></a>彼比丘罢道。<a id="a-IP"></a>罢道已还受大戒。<a id="a-IQ"></a>受大戒已。<a id="a-IR"></a>僧应为彼比丘作本日治白四羯磨。<a id="a-IS"></a>时有比丘。<a id="a-IT"></a>行覆藏竟罢道。<a id="a-IU"></a>罢道已还受大戒。<a id="a-IV"></a>受大戒已。<a id="a-IW"></a>僧应与彼比丘六夜摩那埵白四羯磨。<a id="a-IX"></a>时有比丘。<a id="a-IY"></a>行摩那埵罢道。<a id="a-IZ"></a>罢道已还受大戒。<a id="a-Ia"></a>受大戒已。<a id="a-Ib"></a>彼比丘已行摩那埵日便止。<a id="a-Ic"></a>未行日应还续行。<a id="a-Id"></a>时有比丘。<a id="a-Ie"></a>行摩那埵竟罢道。<a id="a-If"></a>罢道已还受大戒。<a id="a-Ig"></a>受大戒已。<a id="a-Ih"></a>僧应与彼出罪白四羯磨。<a id="a-Ii"></a>还作沙弥五句亦如是。<a id="a-Ij"></a>癫狂五句亦如是。<a id="a-Ik"></a>心乱五句亦如是。<a id="a-Il"></a>痛恼五句亦如是。<a id="a-Im"></a>僧与作不见罪举不忏悔恶见不舍举羯磨各五句亦如是。<a id="a-In"></a>时有行覆藏比丘。<a id="a-Io"></a>中间犯罪知日数而覆藏。<a id="a-Ip"></a>彼自念。<a id="a-Iq"></a>我当云何。<a id="a-Ir"></a>白诸比丘。<a id="a-Is"></a>诸比丘白佛。<a id="a-It"></a>佛言。<a id="a-Iu"></a>若行覆藏比丘中间犯罪知日数覆藏。<a id="a-Iv"></a>僧应随中间犯罪与覆藏羯磨。<a id="a-Iw"></a>与覆藏羯磨竟与本日治。<a id="a-Ix"></a>行覆藏本日治竟与摩那埵。<a id="a-Iy"></a>与摩那埵竟应为出罪。<a id="a-Iz"></a>不知日数。<a id="a-J0"></a>覆藏亦如是。<a id="a-J1"></a>知数不知数覆藏亦如是。<a id="a-J2"></a>行覆藏竟亦如是。<a id="a-J3"></a>尔时有行摩那埵比丘。<a id="a-J4"></a>中间犯罪知日数不覆藏。<a id="a-J5"></a>彼作是念。<a id="a-J6"></a>我当云何。<a id="a-J7"></a>白诸比丘。<a id="a-J8"></a>诸比丘白佛。<a id="a-J9"></a>佛言。<a id="a-JA"></a>若行摩那埵比丘。<a id="a-JB"></a>中间重犯知日数不覆藏。<a id="a-JC"></a>僧应与摩那埵。<a id="a-JD"></a>与摩那埵已应与摩那埵本日治。<a id="a-JE"></a>行摩那埵本日治已应与出罪羯磨。<a id="a-JF"></a>不知日数不覆藏亦如是。<a id="a-JG"></a>知日数不知日数不覆藏亦如是。<a id="a-JH"></a>行摩那埵竟知日数不覆藏亦如是。<a id="a-JI"></a>不知日数不覆藏亦如是。<a id="a-JJ"></a>知日数不知日数不覆藏亦如是。<a id="a-JK"></a>尔时有比丘。<a id="a-JL"></a>犯僧残罪。<a id="a-JM"></a>知日数。<a id="a-JN"></a>不知日数。<a id="a-JO"></a>覆藏不覆藏。<a id="a-JP"></a>等覆不等覆。<a id="a-JQ"></a>一名多种。<a id="a-JR"></a>自性非自性。<a id="a-JS"></a>住别异。<a id="a-JT"></a>彼作如是念。<a id="a-JU"></a>我当云何。<a id="a-JV"></a>白诸比丘。<a id="a-JW"></a>诸比丘白佛。<a id="a-JX"></a>佛言。<a id="a-JY"></a>听僧与彼比丘随所覆藏日与覆藏羯磨。<a id="a-JZ"></a>应如是与。<a id="a-Ja"></a>彼比丘应至僧中偏露右肩脱革屣礼僧足已右膝着地合掌白言。<a id="a-Jb"></a>大德僧听。<a id="a-Jc"></a>我某甲比丘犯僧残罪。<a id="a-Jd"></a>知日数不知日数覆藏不覆藏等覆不等覆乃至住别异。<a id="a-Je"></a>随覆藏日。<a id="a-Jf"></a>从僧乞覆藏羯磨。<a id="a-Jg"></a>愿僧与我随覆藏日羯磨。<a id="a-Jh"></a>慈愍故。<a id="a-Ji"></a>如是第二第三说。<a id="a-Jj"></a>众中应差堪能作羯磨者如上作如是白。<a id="a-Jk"></a>大德僧听。<a id="a-Jl"></a>此某甲比丘犯僧残罪。<a id="a-Jm"></a>知日数不知日数覆藏不覆藏等覆不等覆乃至住别异。<a id="a-Jn"></a>彼随覆藏日。<a id="a-Jo"></a>从僧乞覆藏羯磨。<a id="a-Jp"></a>若僧时到僧忍听。<a id="a-Jq"></a>僧与彼比丘随覆藏日羯磨。<a id="a-Jr"></a>白如是。<a id="a-Js"></a>大德僧听。<a id="a-Jt"></a>彼某甲比丘犯僧残罪。<a id="a-Ju"></a>知日数不知日数乃至住别异。<a id="a-Jv"></a>彼随覆藏日。<a id="a-Jw"></a>从僧乞随覆藏日羯磨。<a id="a-Jx"></a>僧今与某甲比丘随覆藏日羯磨。<a id="a-Jy"></a>谁诸长老忍。<a id="a-Jz"></a>僧与彼某甲比丘作覆藏日羯磨者默然。<a id="a-K0"></a>谁不忍者说。<a id="a-K1"></a>如是第二第三说。<a id="a-K2"></a>僧已忍。<a id="a-K3"></a>与某甲比丘。<a id="a-K4"></a>随覆藏日羯磨竟。<a id="a-K5"></a>僧忍默然故。<a id="a-K6"></a>是事如是持。<a id="a-K7"></a>彼行覆藏时中间重更犯罪。<a id="a-K8"></a>知日数覆藏。<a id="a-K9"></a>彼作如是念。<a id="a-KA"></a>我当云何。<a id="a-KB"></a>白诸比丘。<a id="a-KC"></a>诸比丘白佛。<a id="a-KD"></a>佛言。<a id="a-KE"></a>听僧与彼比丘前罪中间覆藏与本日治白四羯磨。<a id="a-KF"></a>应如是与。<a id="a-KG"></a>彼比丘应来至僧中偏露右肩礼僧足已右膝着地合掌作如是白。<a id="a-KH"></a>大德僧听。<a id="a-KI"></a>我某甲比丘犯僧残罪。<a id="a-KJ"></a>知日数不知日数乃至住别异。<a id="a-KK"></a>我随所覆藏日。<a id="a-KL"></a>从僧乞覆藏羯磨。<a id="a-KM"></a>僧已与我覆藏羯磨。<a id="a-KN"></a>我某甲比丘行覆藏时重更犯罪。<a id="a-KO"></a>知日数覆藏。<a id="a-KP"></a>从僧乞前犯中间重犯覆藏本日治羯磨。<a id="a-KQ"></a>愿僧与我前犯中间重犯覆藏本日治羯磨。<a id="a-KR"></a>慈愍故。<a id="a-KS"></a>如是第二第三说。<a id="a-KT"></a>众中应差堪能作羯磨者如上作如是白。<a id="a-KU"></a>大德僧听。<a id="a-KV"></a>此某甲比丘犯僧残罪。<a id="a-KW"></a>知日数不知日数乃至住别异。<a id="a-KX"></a>此比丘从僧乞随覆藏日羯磨。<a id="a-KY"></a>此比丘行覆藏时中间重更犯罪。<a id="a-KZ"></a>知日数覆藏。<a id="a-Ka"></a>今从僧乞前犯中间重犯覆藏本日治羯磨。<a id="a-Kb"></a>若僧时到僧忍听。<a id="a-Kc"></a>僧与此比丘前犯中间重犯覆藏本日治羯磨。<a id="a-Kd"></a>白如是。<a id="a-Ke"></a>大德僧听。<a id="a-Kf"></a>此某甲比丘犯僧残罪。<a id="a-Kg"></a>知日数不知日数乃至住别异。<a id="a-Kh"></a>此比丘随覆藏日。<a id="a-Ki"></a>从僧乞覆藏羯磨。<a id="a-Kj"></a>僧已与此比丘随覆藏日羯磨此比丘行覆藏时中间更重犯罪知日数覆藏。<a id="a-Kk"></a>今从僧乞前犯中间重犯覆藏本日治羯磨。<a id="a-Kl"></a>僧今与此比丘前犯中间重犯覆藏本日治羯磨。<a id="a-Km"></a>谁诸长老忍。<a id="a-Kn"></a>僧与某甲比丘前犯中间重犯覆藏本日治羯磨者默然。<a id="a-Ko"></a>谁不忍者说。<a id="a-Kp"></a>如是第二第三说。<a id="a-Kq"></a>僧已忍。<a id="a-Kr"></a>与某甲比丘前犯中间重犯覆藏本日治羯磨竟。<a id="a-Ks"></a>僧忍默然。<a id="a-Kt"></a>故是事如是持。<a id="a-Ku"></a>彼比丘行覆藏时中间第二重犯亦如是。<a id="a-Kv"></a>彼比丘行覆藏竟白佛。<a id="a-Kw"></a>佛言。<a id="a-Kx"></a>听僧与此比丘六夜摩那埵白四羯磨。<a id="a-Ky"></a>应如是与。<a id="a-Kz"></a>彼比丘应来至僧中偏露右肩脱革屣礼僧足已。<a id="a-L0"></a>右膝着地合掌白言。<a id="a-L1"></a>大德僧听。<a id="a-L2"></a>我某甲比丘犯僧残罪。<a id="a-L3"></a>知日数不知日数乃至住别异。<a id="a-L4"></a>随覆藏日。<a id="a-L5"></a>从僧乞随覆藏日羯磨。<a id="a-L6"></a>僧已与我随覆藏日羯磨。<a id="a-L7"></a>我行覆藏时中间重犯。<a id="a-L8"></a>知日数覆藏。<a id="a-L9"></a>从僧乞前犯中间重犯覆藏本日治羯磨。<a id="a-LA"></a>僧已与我前犯中间重犯覆藏本日治羯磨。<a id="a-LB"></a>我行覆藏时中间更第二犯。<a id="a-LC"></a>从僧乞前犯中间重犯第二犯覆藏本日治羯磨。<a id="a-LD"></a>僧已与我前犯中间重犯第二犯覆藏本日治羯磨。<a id="a-LE"></a>我某甲比丘行覆藏竟。<a id="a-LF"></a>今从僧乞六夜摩那埵。<a id="a-LG"></a>愿僧与我六夜摩那埵。<a id="a-LH"></a>慈愍故。<a id="a-LI"></a>如是第二第三说。<a id="a-LJ"></a>众中应差堪能作羯磨者如上作如是白。<a id="a-LK"></a>大德僧听。<a id="a-LL"></a>此某甲比丘犯僧残罪。<a id="a-LM"></a>知日数不知日数乃至住别异。<a id="a-LN"></a>此某甲比丘随覆藏日。<a id="a-LO"></a>从僧乞覆藏羯磨。<a id="a-LP"></a>僧已与此比丘覆藏羯磨。<a id="a-LQ"></a>此比丘行覆藏时中间重犯。<a id="a-LR"></a>知日数覆藏从僧乞前犯中间重犯覆藏本日治羯磨。<a id="a-LS"></a>僧已与此比丘前犯中间重犯覆藏本日治羯磨。<a id="a-LT"></a>此比丘行覆藏时中间更第二重犯。<a id="a-LU"></a>从僧乞前犯中间重犯第二犯覆藏本日治羯磨。<a id="a-LV"></a>僧已与此比丘前犯中间重犯第二犯覆藏本日治羯磨。<a id="a-LW"></a>彼比丘行覆藏竟。<a id="a-LX"></a>今从僧乞六夜摩那埵。<a id="a-LY"></a>若僧时到僧忍听。<a id="a-LZ"></a>僧与某甲比丘六夜摩那埵。<a id="a-La"></a>白如是大德僧听。<a id="a-Lb"></a>此某甲比丘犯僧残罪。<a id="a-Lc"></a>知日数不知日数乃至住别异。<a id="a-Ld"></a>随覆藏日。<a id="a-Le"></a>从僧乞覆藏羯磨。<a id="a-Lf"></a>僧已与此比丘随覆藏日羯磨。<a id="a-Lg"></a>此比丘行覆藏时中间重犯。<a id="a-Lh"></a>知日数覆藏。<a id="a-Li"></a>从僧乞前犯中间重犯覆藏本日治羯磨。<a id="a-Lj"></a>僧与彼比丘前犯中间重犯覆藏本日治羯磨。<a id="a-Lk"></a>彼比丘行覆藏时中间重犯第二犯知日数覆藏。<a id="a-Ll"></a>从僧乞前犯中间重犯第二犯覆藏本日治羯磨。<a id="a-Lm"></a>僧与彼比丘前犯中间重犯第二犯覆藏本日治羯磨。<a id="a-Ln"></a>彼比丘行覆藏竟。<a id="a-Lo"></a>今从僧乞六夜摩那埵。<a id="a-Lp"></a>僧今与彼比丘六夜摩那埵。<a id="a-Lq"></a>谁诸长老忍。<a id="a-Lr"></a>僧与某甲比丘六夜摩那埵者默然。<a id="a-Ls"></a>谁不忍者说。<a id="a-Lt"></a>如是第二第三说。<a id="a-Lu"></a>僧已忍。<a id="a-Lv"></a>与某甲比丘六夜摩那埵竟。<a id="a-Lw"></a>僧忍默然。<a id="a-Lx"></a>故是事如是持。<a id="a-Ly"></a>时彼比丘行摩那埵竟。<a id="a-Lz"></a>白诸比丘。<a id="a-M0"></a>诸比丘白佛。<a id="a-M1"></a>佛言。<a id="a-M2"></a>僧应与彼比丘出罪白四羯磨。<a id="a-M3"></a>如上应如是出罪。<a id="a-M4"></a>若众僧为彼比丘出罪不如法。<a id="a-M5"></a>佛告诸比丘善听。<a id="a-M6"></a>若比丘犯僧残罪。<a id="a-M7"></a>知日数不知日数乃至住别异。<a id="a-M8"></a>彼比丘从僧乞随覆藏日羯磨。<a id="a-M9"></a>僧与随覆藏日羯磨。<a id="a-MA"></a>彼行覆藏时中间重犯。<a id="a-MB"></a>知日数覆藏。<a id="a-MC"></a>彼从僧乞前犯中间重犯覆藏本日治羯磨。<a id="a-MD"></a>僧与彼比丘前犯中间重犯覆藏本日治羯磨。<a id="a-ME"></a>彼比丘行覆藏时中间第二犯。<a id="a-MF"></a>知日数覆藏。<a id="a-MG"></a>从僧乞前犯中间重犯第二犯覆藏本日治羯磨。<a id="a-MH"></a>僧已与彼比丘前犯中间重犯第二犯覆藏本日治羯磨非法。<a id="a-MI"></a>彼比丘谓便行覆藏竟。<a id="a-MJ"></a>从僧乞六夜摩那埵。<a id="a-MK"></a>僧与彼比丘六夜摩那埵。<a id="a-ML"></a>非法。<a id="a-MM"></a>彼比丘谓便行摩那埵竟。<a id="a-MN"></a>从僧乞出罪羯磨。<a id="a-MO"></a>僧与彼比丘出罪。<a id="a-MP"></a>非法。<a id="a-MQ"></a>我说此比丘非清净罪不出。<a id="a-MR"></a>是中有比丘犯僧残罪。<a id="a-MS"></a>知日数不知日数乃至住别异。<a id="a-MT"></a>彼比丘随覆藏日。<a id="a-MU"></a>从僧乞覆藏羯磨。<a id="a-MV"></a>僧已与彼比丘随覆藏日羯磨。<a id="a-MW"></a>彼比丘行覆藏时中间重犯。<a id="a-MX"></a>知日数覆藏。<a id="a-MY"></a>从僧乞前犯中间重犯覆藏本日治羯磨。<a id="a-MZ"></a>僧已与彼比丘前犯中间重犯覆藏本日治羯磨。<a id="a-Ma"></a>彼比丘行覆藏时中间第二犯。<a id="a-Mb"></a>知日数覆藏。<a id="a-Mc"></a>从僧乞前犯中间重犯第二犯覆藏本日治羯磨。<a id="a-Md"></a>僧已与彼比丘前犯中间重犯第二犯覆藏本日治羯磨。<a id="a-Me"></a>如法。<a id="a-Mf"></a>彼比丘行覆藏竟。<a id="a-Mg"></a>从僧乞六夜摩那埵。<a id="a-Mh"></a>僧与彼比丘六夜摩那埵羯磨。<a id="a-Mi"></a>不如法彼比丘谓行摩那埵竟。<a id="a-Mj"></a>从僧乞出罪羯磨。<a id="a-Mk"></a>僧与彼比丘出罪。<a id="a-Ml"></a>非法。<a id="a-Mm"></a>我说彼比丘不清净罪不出。<a id="a-Mn"></a>时有比丘犯僧残罪。<a id="a-Mo"></a>知日数不知日数乃至住别异。<a id="a-Mp"></a>彼比丘随所犯。<a id="a-Mq"></a>从僧乞覆藏羯磨。<a id="a-Mr"></a>僧已与彼比丘随覆藏日羯磨。<a id="a-Ms"></a>彼比丘行覆藏时中间重犯。<a id="a-Mt"></a>知日数覆藏。<a id="a-Mu"></a>从僧乞前犯中间重犯覆藏本日治羯磨。<a id="a-Mv"></a>僧已与彼比丘前犯中间重犯覆藏本日治羯磨。<a id="a-Mw"></a>彼比丘行覆藏时中间第二重犯。<a id="a-Mx"></a>从僧乞前犯中间重犯第二犯覆藏本日治羯磨。<a id="a-My"></a>僧已与彼比丘前犯中间重犯第二犯覆藏本日治羯磨。<a id="a-Mz"></a>如法。<a id="a-N0"></a>彼比丘行覆藏已。<a id="a-N1"></a>从僧乞六夜摩那埵。<a id="a-N2"></a>僧已与彼比丘六夜摩那埵。<a id="a-N3"></a>如法。<a id="a-N4"></a>彼比丘行摩那埵竟。<a id="a-N5"></a>从僧乞出罪羯磨。<a id="a-N6"></a>僧与彼比丘出罪。<a id="a-N7"></a>非法。<a id="a-N8"></a>我说此人不清净罪不出。<a id="a-N9"></a>此中知日数不覆藏三句亦如是。<a id="a-NA"></a>知日数覆藏不覆藏三句亦如是。<a id="a-NB"></a>不知日数覆藏三句亦如是。<a id="a-NC"></a>不知日数不覆藏三句亦如是。<a id="a-ND"></a>不知日数覆藏不覆藏三句亦如是。<a id="a-NE"></a>知日数不知日数覆藏三句亦如是。<a id="a-NF"></a>知日数不知日数不覆藏三句亦如是。<a id="a-NG"></a>知日数不知日数覆藏不覆藏三句亦如是。<a id="a-NH"></a>是中有比丘犯僧残罪。<a id="a-NI"></a>知日数不知日数乃至别异。<a id="a-NJ"></a>彼比丘随覆藏日。<a id="a-NK"></a>已从僧乞覆藏羯磨。<a id="a-NL"></a>僧已与彼比丘随覆藏日羯磨。<a id="a-NM"></a>彼比丘行覆藏时中间重犯知日数覆藏。<a id="a-NN"></a>从僧乞前犯中间重犯覆藏本日治羯磨。<a id="a-NO"></a>僧已与彼比丘前犯中间重犯覆藏本日治羯磨。<a id="a-NP"></a>彼比丘行覆藏时中间第二重犯。<a id="a-NQ"></a>知日数覆藏。<a id="a-NR"></a>从僧乞前犯中间重犯第二犯覆藏本日治羯磨。<a id="a-NS"></a>僧与彼比丘前犯中间重犯第二犯覆藏本日治羯磨。<a id="a-NT"></a>如法。<a id="a-NU"></a>彼比丘行覆藏竟。<a id="a-NV"></a>从僧乞六夜摩那埵。<a id="a-NW"></a>僧与彼比丘六夜摩那埵如法。<a id="a-NX"></a>彼比丘行摩那埵竟。<a id="a-NY"></a>从僧乞出罪羯磨。<a id="a-NZ"></a>僧与彼比丘出罪。<a id="a-Na"></a>如法。<a id="a-Nb"></a>我说此比丘清净无犯罪得出。<a id="a-Nc"></a>知数不覆藏三句亦如是。<a id="a-Nd"></a>知数覆藏不覆藏三句亦如是。<a id="a-Ne"></a>不知数覆藏三句亦如是。<a id="a-Nf"></a>不知数不覆藏三句亦如是。<a id="a-Ng"></a>不知数覆藏不覆藏三句亦如是。<a id="a-Nh"></a>知数不知数覆藏三句亦如是。<a id="a-Ni"></a>知数不知数不覆藏三句亦如是。<a id="a-Nj"></a>知数不知数覆藏不覆藏三句亦如是。<a id="a-Nk"></a>尔时有异住处。<a id="a-Nl"></a>有二比丘犯僧残罪。<a id="a-Nm"></a>彼比丘即日从住处出去言。<a id="a-Nn"></a>若得清净比丘我当忏悔。<a id="a-No"></a>一比丘初去时覆藏第二比丘见异比丘便覆藏。<a id="a-Np"></a>是为二俱覆藏一忆罪第二不忆。<a id="a-Nq"></a>彼忆而覆藏者是为覆藏。<a id="a-Nr"></a>不忆者非覆藏。<a id="a-Ns"></a>一疑二不疑。<a id="a-Nt"></a>彼疑而覆藏者是为不覆藏。<a id="a-Nu"></a>不疑而覆藏者是为覆藏。<a id="a-Nv"></a>一知二不知。<a id="a-Nw"></a>彼知而覆藏者是谓覆藏。<a id="a-Nx"></a>彼不知而覆藏者是为不覆藏。<a id="a-Ny"></a>时有比丘犯僧残罪。<a id="a-Nz"></a>谓犯波罗夷覆藏。<a id="a-O0"></a>彼作如是念。<a id="a-O1"></a>我当云何。<a id="a-O2"></a>白诸比丘。<a id="a-O3"></a>诸比丘白佛。<a id="a-O4"></a>佛言。<a id="a-O5"></a>若比丘犯僧残罪。<a id="a-O6"></a>谓是波罗夷覆藏。<a id="a-O7"></a>应与作突吉罗忏后与摩那埵。<a id="a-O8"></a>时有比丘犯僧残罪。<a id="a-O9"></a>彼谓是波逸提波罗提提舍尼偷兰遮突吉罗恶说覆藏。<a id="a-OA"></a>彼作如是念。<a id="a-OB"></a>我当云何。<a id="a-OC"></a>白诸比丘。<a id="a-OD"></a>诸比丘白佛。<a id="a-OE"></a>佛言。<a id="a-OF"></a>若比丘犯僧残罪。<a id="a-OG"></a>谓是波逸提乃至恶说故覆藏者。<a id="a-OH"></a>应教作突吉罗忏悔已与摩那埵。<a id="a-OI"></a>时有比丘犯波逸提。<a id="a-OJ"></a>谓是波罗夷覆藏。<a id="a-OK"></a>佛言。<a id="a-OL"></a>若比丘犯波逸提。<a id="a-OM"></a>谓是波罗夷覆藏者。<a id="a-ON"></a>教作突吉罗忏。<a id="a-OO"></a>后如法忏。<a id="a-OP"></a>时有比丘犯波逸提。<a id="a-OQ"></a>谓犯僧残乃至恶说覆藏。<a id="a-OR"></a>佛言。<a id="a-OS"></a>应教突吉罗忏。<a id="a-OT"></a>忏已后如法忏。<a id="a-OU"></a>波罗提提舍尼偷兰遮突吉罗恶说亦如是。<a id="a-OV"></a>时有比丘犯僧残罪。<a id="a-OW"></a>若作僧残意覆藏。<a id="a-OX"></a>应教作突吉罗忏。<a id="a-OY"></a>忏已与覆藏。<a id="a-OZ"></a>犯波逸提乃至恶说亦如是。<a id="a-Oa"></a>时异住处有比丘。<a id="a-Ob"></a>犯众多僧残罪。<a id="a-Oc"></a>彼比丘不忆犯数不忆日数。<a id="a-Od"></a>彼作如是念。<a id="a-Oe"></a>我当云何。<a id="a-Of"></a>白诸比丘。<a id="a-Og"></a>诸比丘白佛。<a id="a-Oh"></a>佛言。<a id="a-Oi"></a>若比丘犯僧残罪。<a id="a-Oj"></a>不忆犯数不忆日数。<a id="a-Ok"></a>应与清净已来覆藏。<a id="a-Ol"></a>若忆犯数不忆日数。<a id="a-Om"></a>亦应与清净已来覆藏。<a id="a-On"></a>若忆日数不忆犯数。<a id="a-Oo"></a>应数日与覆藏。<a id="a-Op"></a>疑不疑亦如是。<a id="a-Oq"></a>识不识亦如是。<a id="a-Or"></a>彼比丘或忆一罪数。<a id="a-Os"></a>或不忆一罪数。<a id="a-Ot"></a>或忆一罪日数。<a id="a-Ou"></a>或不忆一罪日数。<a id="a-Ov"></a>应与清净已来覆藏。<a id="a-Ow"></a>若忆犯数。<a id="a-Ox"></a>或忆一罪日数不忆一罪日数。<a id="a-Oy"></a>应与清净已来覆藏。<a id="a-Oz"></a>若忆日数。<a id="a-P0"></a>或忆犯数。<a id="a-P1"></a>或不忆犯数。<a id="a-P2"></a>应数日与覆藏。<a id="a-P3"></a>疑不疑亦如是。<a id="a-P4"></a>识不识亦如是。<a id="a-P5"></a>时有比丘犯僧残罪。<a id="a-P6"></a>知数不覆藏。<a id="a-P7"></a>彼从僧乞六夜摩那埵。<a id="a-P8"></a>僧与彼六夜摩那埵。<a id="a-P9"></a>即于其日中间重犯。<a id="a-PA"></a>知数覆藏。<a id="a-PB"></a>彼作如是念。<a id="a-PC"></a>我当云何。<a id="a-PD"></a>白诸比丘。<a id="a-PE"></a>诸比丘白佛。<a id="a-PF"></a>佛言若比丘犯僧残罪。<a id="a-PG"></a>知数不覆藏。<a id="a-PH"></a>从僧乞六夜摩那埵。<a id="a-PI"></a>僧与六夜摩那埵。<a id="a-PJ"></a>即于其日中间重犯。<a id="a-PK"></a>知数覆藏。<a id="a-PL"></a>僧应更与彼比丘摩那埵语言。<a id="a-PM"></a>汝比丘。<a id="a-PN"></a>应更行摩那埵。<a id="a-PO"></a>若行摩那埵。<a id="a-PP"></a>一夜乃至六夜中间重犯。<a id="a-PQ"></a>知数覆藏。<a id="a-PR"></a>僧应与此比丘摩那埵。<a id="a-PS"></a>与摩那埵已。<a id="a-PT"></a>应与摩那埵本日治。<a id="a-PU"></a>行摩那埵本日治已。<a id="a-PV"></a>应与出罪。<a id="a-PW"></a>时有比丘犯僧残罪。<a id="a-PX"></a>知数不覆藏。<a id="a-PY"></a>从僧乞六夜摩那埵。<a id="a-PZ"></a>僧与彼比丘六夜摩那埵。<a id="a-Pa"></a>彼比丘即于其日中间重犯。<a id="a-Pb"></a>不知数覆藏。<a id="a-Pc"></a>僧应与彼比丘六夜摩那埵。<a id="a-Pd"></a>语言。<a id="a-Pe"></a>比丘汝更行摩那埵。<a id="a-Pf"></a>若行一夜乃至六夜中间重犯。<a id="a-Pg"></a>不知数覆藏。<a id="a-Ph"></a>僧应与彼比丘摩那埵。<a id="a-Pi"></a>与彼摩那埵已。<a id="a-Pj"></a>应与摩那埵本日治。<a id="a-Pk"></a>与摩那埵本日治已。<a id="a-Pl"></a>应与出罪。<a id="a-Pm"></a>时有比丘犯僧残罪。<a id="a-Pn"></a>知日数不覆藏。<a id="a-Po"></a>从僧乞六夜摩那埵。<a id="a-Pp"></a>僧与彼比丘六夜摩那埵。<a id="a-Pq"></a>彼比丘即于其日中间重犯。<a id="a-Pr"></a>知数不知数覆藏。<a id="a-Ps"></a>僧应与彼比丘六夜摩那埵。<a id="a-Pt"></a>语言。<a id="a-Pu"></a>汝比丘更行摩那埵。<a id="a-Pv"></a>若行一夜乃至六夜中间重犯。<a id="a-Pw"></a>知数不知数覆藏。<a id="a-Px"></a>僧应与彼比丘六夜摩那埵。<a id="a-Py"></a>彼行摩那埵已。<a id="a-Pz"></a>应与摩那埵本日治。<a id="a-Q0"></a>与摩那埵本日治已。<a id="a-Q1"></a>应与出罪。<a id="a-Q2"></a>不知数不覆藏亦如是。<a id="a-Q3"></a>知数不知数不覆藏亦如是(人揵度具足竟)。</p>
 </body>
</html>