<!doctype html>
<html id="z3IBUyUnD" data-ver="1278">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第二十八</h1>
  <h2 id="a2">第二分一百七十八单提法之五</h2>
  <p id="a3">时诸比丘尼僧。<a id="a-4"></a>应将受戒者。<a id="a-5"></a>至比丘僧中。<a id="a-6"></a>偏露右肩礼僧足已。<a id="a-7"></a>右膝着地合掌。<a id="a-8"></a>作如是语。<a id="a-9"></a>大德僧听。<a id="a-A"></a>我某甲。<a id="a-B"></a>从和上尼某甲求受具足戒。<a id="a-C"></a>我某甲。<a id="a-D"></a>今从众僧乞受具足戒。<a id="a-E"></a>某甲尼为和上。<a id="a-F"></a>愿众僧慈愍故拔济我。<a id="a-G"></a>第二第三亦如是说。<a id="a-H"></a>彼当问。<a id="a-I"></a>汝字何等。<a id="a-J"></a>和上字谁。<a id="a-K"></a>乃至[口*弟]唾常流出如上。<a id="a-L"></a>汝已学戒清净不。<a id="a-M"></a>若言学戒清净。<a id="a-N"></a>当复更问余比丘尼。<a id="a-O"></a>此人学戒清净不。<a id="a-P"></a>若言学戒清净者。<a id="a-Q"></a>彼戒师当作白。<a id="a-R"></a>大德僧听。<a id="a-S"></a>此某甲。<a id="a-T"></a>从和上尼某甲求受具足戒。<a id="a-U"></a>此某甲。<a id="a-V"></a>今从众僧乞受具足戒。<a id="a-W"></a>和上尼某甲。<a id="a-X"></a>某甲已学戒清净。<a id="a-Y"></a>若僧时到僧忍听。<a id="a-Z"></a>僧今授某甲具足戒。<a id="a-a"></a>某甲尼为和上。<a id="a-b"></a>白如是。<a id="a-c"></a>大德僧听。<a id="a-d"></a>此某甲。<a id="a-e"></a>从和上尼某甲求受具足戒。<a id="a-f"></a>此某甲。<a id="a-g"></a>今从众僧乞受具足戒。<a id="a-h"></a>某甲尼为和上。<a id="a-i"></a>某甲已学戒清净。<a id="a-j"></a>今僧授某甲具足戒。<a id="a-k"></a>某甲尼为和上。<a id="a-l"></a>谁诸长老忍。<a id="a-m"></a>僧授某甲具足戒。<a id="a-n"></a>某甲尼为和上者默然。<a id="a-o"></a>谁不忍者说。<a id="a-p"></a>此初羯磨。<a id="a-q"></a>第二第三亦如是说。<a id="a-r"></a>众僧已忍。<a id="a-s"></a>与某甲授具足戒某甲尼为和上竟。<a id="a-t"></a>僧忍默然故。<a id="a-u"></a>是事如是持。<a id="a-v"></a>族姓女听。<a id="a-w"></a>此是如来无所著等正觉说八波罗夷法。<a id="a-x"></a>犯者非比丘尼非释种女。<a id="a-y"></a>不得作不净行行淫欲法。<a id="a-z"></a>若比丘尼。<a id="a-10"></a>意乐作不净行行淫欲法。<a id="a-11"></a>乃至共畜生。<a id="a-12"></a>此非比丘尼非释种女。<a id="a-13"></a>汝是中尽形寿不得犯。<a id="a-14"></a>能持不。<a id="a-15"></a>能者当言能。<a id="a-16"></a>不得盗乃至草叶。<a id="a-17"></a>若比丘尼。<a id="a-18"></a>偷人五钱若过五钱。<a id="a-19"></a>若自取教人取。<a id="a-1A"></a>若自断教人断。<a id="a-1B"></a>若自破教人破若烧若埋若坏色。<a id="a-1C"></a>彼非比丘尼非释种女。<a id="a-1D"></a>汝是中尽形寿不得犯。<a id="a-1E"></a>能持不。<a id="a-1F"></a>能者当言能。<a id="a-1G"></a>不得故断众生命乃至蚁子。<a id="a-1H"></a>若比丘尼。<a id="a-1I"></a>故自手断人命。<a id="a-1J"></a>若持刀与人。<a id="a-1K"></a>教死赞死劝死。<a id="a-1L"></a>若与非药。<a id="a-1M"></a>若堕人胎[示*厭]祷咒诅杀。<a id="a-1N"></a>若自作若教人作。<a id="a-1O"></a>彼非比丘尼非释种女。<a id="a-1P"></a>汝是中尽形寿不得犯。<a id="a-1Q"></a>能持不。<a id="a-1R"></a>能者当言能。<a id="a-1S"></a>不得妄语乃至戏笑。<a id="a-1T"></a>若比丘尼。<a id="a-1U"></a>不真实非己有。<a id="a-1V"></a>自称言我得上人法。<a id="a-1W"></a>我得禅得解脱。<a id="a-1X"></a>得三昧正受。<a id="a-1Y"></a>得须陀洹果斯陀含果阿那含果阿罗汉果。<a id="a-1Z"></a>天来龙来鬼神来供养我。<a id="a-1a"></a>此非比丘尼非释种女。<a id="a-1b"></a>汝是中尽形寿不得作。<a id="a-1c"></a>能持不。<a id="a-1d"></a>能者当言能不得身相触乃至共畜生。<a id="a-1e"></a>若比丘尼。<a id="a-1f"></a>有染污心。<a id="a-1g"></a>与染污心男子身相触。<a id="a-1h"></a>从腋已下膝已上身相触。<a id="a-1i"></a>若捉若摩若牵若推逆摩顺摩若举若下若捉若捺。<a id="a-1j"></a>非比丘尼非释种女。<a id="a-1k"></a>汝是中尽形寿不得犯。<a id="a-1l"></a>能持不。<a id="a-1m"></a>能者当言能。<a id="a-1n"></a>不得犯八事。<a id="a-1o"></a>乃至共畜生。<a id="a-1p"></a>若比丘尼染污心。<a id="a-1q"></a>受染污心男子捉手。<a id="a-1r"></a>捉衣。<a id="a-1s"></a>入屏处。<a id="a-1t"></a>屏处共立。<a id="a-1u"></a>共语。<a id="a-1v"></a>共行。<a id="a-1w"></a>身相近。<a id="a-1x"></a>共期。<a id="a-1y"></a>犯此八事。<a id="a-1z"></a>彼非比丘尼非释种女。<a id="a-20"></a>犯八事故。<a id="a-21"></a>汝是中尽形寿不得犯。<a id="a-22"></a>能持不。<a id="a-23"></a>能者当言能。<a id="a-24"></a>不得覆藏他罪。<a id="a-25"></a>乃至突吉罗恶说。<a id="a-26"></a>若比丘尼。<a id="a-27"></a>知他比丘尼犯波罗夷罪。<a id="a-28"></a>若不自举不白僧若众多人。<a id="a-29"></a>后于异时。<a id="a-2A"></a>此比丘尼。<a id="a-2B"></a>若罢道若灭摈。<a id="a-2C"></a>若遮不共僧事。<a id="a-2D"></a>若入外道。<a id="a-2E"></a>后便作是说。<a id="a-2F"></a>我先知有如是如是事。<a id="a-2G"></a>彼非比丘尼非释种女。<a id="a-2H"></a>覆重罪故。<a id="a-2I"></a>汝是中尽形寿不得作。<a id="a-2J"></a>能持不。<a id="a-2K"></a>能者当言能。<a id="a-2L"></a>不得随顺被举比丘语。<a id="a-2M"></a>乃至守园人及沙弥。<a id="a-2N"></a>若比丘尼。<a id="a-2O"></a>知比丘为僧所举。<a id="a-2P"></a>如法如律如佛所教。<a id="a-2Q"></a>不随顺不忏悔。<a id="a-2R"></a>僧未与作共住。<a id="a-2S"></a>而随顺。<a id="a-2T"></a>是比丘尼谏彼比丘尼言。<a id="a-2U"></a>汝妹知不。<a id="a-2V"></a>今僧举此比丘如法如律如佛所教不随顺不忏悔。<a id="a-2W"></a>僧未与作共住。<a id="a-2X"></a>汝莫随顺。<a id="a-2Y"></a>是比丘尼谏彼比丘尼时坚持不舍。<a id="a-2Z"></a>是比丘尼当三谏。<a id="a-2a"></a>舍此事故。<a id="a-2b"></a>乃至三谏舍者善。<a id="a-2c"></a>不舍者彼非比丘尼非释种女。<a id="a-2d"></a>由随举故。<a id="a-2e"></a>汝是中尽形寿不得犯。<a id="a-2f"></a>能持不。<a id="a-2g"></a>能者当言能。<a id="a-2h"></a>族姓女听。<a id="a-2i"></a>如来无所著等正觉说四依法。<a id="a-2j"></a>比丘尼。<a id="a-2k"></a>依此得出家受具足戒成比丘尼。<a id="a-2l"></a>依粪扫衣得出家受具足戒成比丘尼法。<a id="a-2m"></a>汝是中尽形寿能持不。<a id="a-2n"></a>能者当言能。<a id="a-2o"></a>若得长利檀越施衣割坏衣得受。<a id="a-2p"></a>依乞食得出家受具足戒成比丘尼法。<a id="a-2q"></a>汝是中尽形寿能持不。<a id="a-2r"></a>能者当言能。<a id="a-2s"></a>若得长利。<a id="a-2t"></a>若僧差食。<a id="a-2u"></a>檀越送食。<a id="a-2v"></a>月八日食。<a id="a-2w"></a>十四十五日食。<a id="a-2x"></a>若月初日食。<a id="a-2y"></a>若众僧常食。<a id="a-2z"></a>若檀越请食应受。<a id="a-30"></a>依树下坐得出家受具足戒成比丘尼法。<a id="a-31"></a>汝是中尽形寿能持不。<a id="a-32"></a>能者当言能。<a id="a-33"></a>若得长利别房尖头屋小房石室两房一户应受。<a id="a-34"></a>依腐烂药得出家受具足戒成比丘尼法。<a id="a-35"></a>汝是中尽形寿能持不。<a id="a-36"></a>能者当言能。<a id="a-37"></a>若得长利酥油生酥蜜石蜜应受。<a id="a-38"></a>汝已受具足戒白四羯磨如法成就得处所。<a id="a-39"></a>和上如法阿阇梨如法二部僧如法具足满。<a id="a-3A"></a>汝当善受教法。<a id="a-3B"></a>应劝化作福治塔供养众僧。<a id="a-3C"></a>若和上阿阇梨一切如法教授不得违逆。<a id="a-3D"></a>应学问诵经勤求方便。<a id="a-3E"></a>于佛法中得须陀洹果斯陀含果阿那含果阿罗汉果。<a id="a-3F"></a>汝始发心出家功不唐捐。<a id="a-3G"></a>果报不绝。<a id="a-3H"></a>余所未知。<a id="a-3I"></a>当问和上阿阇梨。<a id="a-3J"></a>令受戒人在前余尼在后而去。<a id="a-3K"></a>自今已去与比丘尼结戒。<a id="a-3L"></a>集十句义乃至正法久住。<a id="a-3M"></a>欲说戒者当如是说。<a id="a-3N"></a>若比丘尼。<a id="a-3O"></a>年十八童女与二岁学戒与六法满二十。<a id="a-3P"></a>众僧不听便与授具足戒。<a id="a-3Q"></a>者波逸提。<a id="a-3R"></a>比丘尼义如上。<a id="a-3S"></a>僧者如上。<a id="a-3T"></a>若比丘尼。<a id="a-3U"></a>年满二十二岁学戒与六法。<a id="a-3V"></a>众僧不听。<a id="a-3W"></a>与授具足戒。<a id="a-3X"></a>三羯磨竟和上尼波逸提。<a id="a-3Y"></a>白二羯磨三突吉罗。<a id="a-3Z"></a>白一羯磨二突吉罗。<a id="a-3a"></a>白已一突吉罗。<a id="a-3b"></a>白未竟突吉罗。<a id="a-3c"></a>未白前集众众满。<a id="a-3d"></a>一切突吉罗。<a id="a-3e"></a>比丘突吉罗。<a id="a-3f"></a>是谓为犯。<a id="a-3g"></a>不犯者。<a id="a-3h"></a>年满二十二岁学戒众僧听受具足戒不犯。<a id="a-3i"></a>不犯者。<a id="a-3j"></a>最初未制戒。<a id="a-3k"></a>痴狂心乱痛恼所缠(二十四)。</p>
  <p id="a3l">尔时婆伽婆。<a id="a-3m"></a>在舍卫国祇树给孤独园。<a id="a-3n"></a>时世尊制戒听比丘尼授人具足戒。<a id="a-3o"></a>而度他少年妇女与授具足戒。<a id="a-3p"></a>授具足戒已不知男子有染污心无染污心与染污心男子共立共语共相调戏。<a id="a-3q"></a>时诸比丘尼闻。<a id="a-3r"></a>其中有少欲知足行头陀乐学戒知惭愧者。<a id="a-3s"></a>嫌责诸比丘尼。<a id="a-3t"></a>汝云何世尊制戒听比丘尼度人授具足戒。<a id="a-3u"></a>乃度他少年曾嫁妇女授具足戒。<a id="a-3v"></a>受具足戒已不知男子有染污心无染污心。<a id="a-3w"></a>与染污心男子共立共语共相调戏。<a id="a-3x"></a>往白诸比丘。<a id="a-3y"></a>诸比丘往白世尊。<a id="a-3z"></a>世尊以此因缘。<a id="a-40"></a>集比丘僧呵责诸比丘尼言。<a id="a-41"></a>汝所为非。<a id="a-42"></a>非威仪非沙门法。<a id="a-43"></a>非净行非随顺行。<a id="a-44"></a>所不应为。<a id="a-45"></a>云何度他少年曾嫁妇女与授具足戒。<a id="a-46"></a>受具足戒已。<a id="a-47"></a>不知男子有染污心无染污心。<a id="a-48"></a>与有染污心男子共立共语共相调戏。<a id="a-49"></a>以无数方便呵责已告诸比丘。<a id="a-4A"></a>自今已去若欲度人授具足戒者。<a id="a-4B"></a>先白众僧剃发乃至与十戒如上法。<a id="a-4C"></a>自今已去听度十岁曾嫁女人与二岁学戒年满十二与授具足戒。<a id="a-4D"></a>白四羯磨如上。<a id="a-4E"></a>自今已去与比丘尼结戒。<a id="a-4F"></a>集十句义乃至正法久住。<a id="a-4G"></a>欲说戒者当如是说若比丘尼。<a id="a-4H"></a>度曾嫁妇女年十岁。<a id="a-4I"></a>与二岁学戒。<a id="a-4J"></a>年满十二。<a id="a-4K"></a>听与授具足戒。<a id="a-4L"></a>若减十二与授具足戒者波逸提。<a id="a-4M"></a>比丘尼义如上。<a id="a-4N"></a>彼比丘尼。<a id="a-4O"></a>知减十二与授具足戒。<a id="a-4P"></a>三羯磨竟和上尼波逸提。<a id="a-4Q"></a>白二羯磨竟三突吉罗。<a id="a-4R"></a>白一羯磨竟二突吉罗。<a id="a-4S"></a>白已一突吉罗。<a id="a-4T"></a>白未竟突吉罗。<a id="a-4U"></a>未白前集众众满。<a id="a-4V"></a>一切突吉罗。<a id="a-4W"></a>比丘突吉罗。<a id="a-4X"></a>是谓为犯。<a id="a-4Y"></a>不犯者。<a id="a-4Z"></a>年十岁度与二岁学戒满十二与授具足戒不犯。<a id="a-4a"></a>不犯者。<a id="a-4b"></a>最初未制戒。<a id="a-4c"></a>痴狂心乱痛恼所缠(二十五)。</p>
  <p id="a4d">尔时婆伽婆。<a id="a-4e"></a>在舍卫国祇树给孤独园。<a id="a-4f"></a>诸比丘尼。<a id="a-4g"></a>闻世尊制戒得度十岁曾嫁女人与二岁学戒满十二与授具足戒。<a id="a-4h"></a>便度他盲瞎跛躄聋及余种种病者。<a id="a-4i"></a>毁辱众僧。<a id="a-4j"></a>时诸比丘尼闻。<a id="a-4k"></a>其中有少欲知足行头陀乐学戒知惭愧者。<a id="a-4l"></a>呵责诸比丘尼言。<a id="a-4m"></a>世尊制戒度年十岁曾嫁妇女与二岁学戒满十二与授具足戒。<a id="a-4n"></a>汝云何乃度他盲瞎聋及余种种病。<a id="a-4o"></a>毁辱众僧。<a id="a-4p"></a>时诸比丘尼往白诸比丘。<a id="a-4q"></a>诸比丘往白世尊。<a id="a-4r"></a>世尊以此因缘集比丘僧。<a id="a-4s"></a>呵责诸比丘尼言。<a id="a-4t"></a>汝所为非。<a id="a-4u"></a>非威仪非沙门法。<a id="a-4v"></a>非净行非随顺行所不应为。<a id="a-4w"></a>云何世尊制戒听比丘尼度年十岁曾嫁妇女与二岁学戒满十二与授具足戒。<a id="a-4x"></a>而汝等乃度他盲瞎跛躄聋及余种种病。<a id="a-4y"></a>毁辱众僧。<a id="a-4z"></a>以无数方便呵责已告诸比丘。<a id="a-50"></a>自今已去听与授具足戒白四羯磨。<a id="a-51"></a>当作如是与。<a id="a-52"></a>将受戒者至离闻处着见处。<a id="a-53"></a>乃至我已教授竟。<a id="a-54"></a>听使来亦如上。<a id="a-55"></a>来已至尼僧中。<a id="a-56"></a>戒师应作白。<a id="a-57"></a>问难事乃至白四羯磨如上。<a id="a-58"></a>乃至大僧中与授戒。<a id="a-59"></a>一一法如上十八童女法同。<a id="a-5A"></a>自今已去当与比丘尼结戒。<a id="a-5B"></a>集十句义乃至正法久住。<a id="a-5C"></a>欲说戒者当如是说。<a id="a-5D"></a>若比丘尼。<a id="a-5E"></a>度他小年曾嫁妇女与二岁学戒年满十二。<a id="a-5F"></a>不白众僧便与授具足戒波逸提。<a id="a-5G"></a>比丘尼义如上。<a id="a-5H"></a>彼比丘尼。<a id="a-5I"></a>度小年曾嫁妇女与二岁学戒年满十二。<a id="a-5J"></a>不白众僧便与授具足戒。<a id="a-5K"></a>三羯磨竟尼和上波逸提。<a id="a-5L"></a>白二羯磨三突吉罗。<a id="a-5M"></a>白一羯磨二突吉罗。<a id="a-5N"></a>白已一突吉罗白未竟突吉罗。<a id="a-5O"></a>未白前集众众满。<a id="a-5P"></a>一切突吉罗。<a id="a-5Q"></a>比丘突吉罗。<a id="a-5R"></a>是谓为犯。<a id="a-5S"></a>不犯者。<a id="a-5T"></a>度年满十二曾嫁妇女白众僧受具足戒不犯。<a id="a-5U"></a>不犯者。<a id="a-5V"></a>最初未制戒。<a id="a-5W"></a>痴狂心乱痛恼所缠(二十六)。</p>
  <p id="a5X">尔时婆伽婆。<a id="a-5Y"></a>在舍卫国祇树给孤独园。<a id="a-5Z"></a>时诸比丘尼。<a id="a-5a"></a>度他淫女与授具足戒。<a id="a-5b"></a>先与此女人亲厚者。<a id="a-5c"></a>见已自相谓言。<a id="a-5d"></a>此淫女先与我等作如是如是事。<a id="a-5e"></a>时所度比丘尼及余比丘尼闻之皆惭耻。<a id="a-5f"></a>尔时诸比丘尼闻。<a id="a-5g"></a>其中有少欲知足行头陀乐学戒知惭愧者。<a id="a-5h"></a>嫌责诸比丘尼言。<a id="a-5i"></a>云何汝等。<a id="a-5j"></a>乃度他淫女与授具足戒耶。<a id="a-5k"></a>即白诸比丘。<a id="a-5l"></a>诸比丘往白世尊。<a id="a-5m"></a>世尊以此因缘集比丘僧。<a id="a-5n"></a>呵责诸比丘尼言。<a id="a-5o"></a>汝所为非。<a id="a-5p"></a>非威仪非沙门法。<a id="a-5q"></a>非净行非随顺行。<a id="a-5r"></a>所不应为。<a id="a-5s"></a>汝等云何度他淫女与授具足戒耶。<a id="a-5t"></a>时世尊以无数方便呵责已告诸比丘。<a id="a-5u"></a>此比丘尼多种有漏处最初犯戒。<a id="a-5v"></a>自今已去与比丘尼结戒。<a id="a-5w"></a>集十句义乃至正法久住。<a id="a-5x"></a>欲说戒者当如是说。<a id="a-5y"></a>若比丘尼与如是人授具足戒者波逸提。<a id="a-5z"></a>如是世尊与比丘尼结戒。<a id="a-60"></a>诸比丘尼。<a id="a-61"></a>不知如是人非如是人。<a id="a-62"></a>后乃知是。<a id="a-63"></a>或有作波逸提忏者或疑者。<a id="a-64"></a>不知者无犯。<a id="a-65"></a>自今已去当如是结戒。<a id="a-66"></a>若比丘尼。<a id="a-67"></a>知如是人与授具足戒者波逸提。<a id="a-68"></a>比丘尼义如上。<a id="a-69"></a>如是人者淫女也。<a id="a-6A"></a>彼或有夫主。<a id="a-6B"></a>或有夫主兄弟。<a id="a-6C"></a>乃至有故私通者。<a id="a-6D"></a>若比丘尼。<a id="a-6E"></a>与如是人授具足戒者。<a id="a-6F"></a>应将至五六由旬。<a id="a-6G"></a>若不去。<a id="a-6H"></a>当深藏安处之。<a id="a-6I"></a>彼比丘尼。<a id="a-6J"></a>度如是人授具足戒已。<a id="a-6K"></a>不将去五六由旬。<a id="a-6L"></a>若不深藏者波逸提。<a id="a-6M"></a>比丘突吉罗。<a id="a-6N"></a>是谓为犯。<a id="a-6O"></a>不犯者。<a id="a-6P"></a>先不知如是人便与授具足戒。<a id="a-6Q"></a>若将至五六由旬若教人将至五六由旬。<a id="a-6R"></a>若深藏不犯。<a id="a-6S"></a>不犯者。<a id="a-6T"></a>最初未制戒。<a id="a-6U"></a>痴狂心乱痛恼所缠(二十七)。</p>
  <p id="a6V">尔时佛在舍卫国祇树给孤独园。<a id="a-6W"></a>尔时安隐比丘尼。<a id="a-6X"></a>多度弟子而不教诫。<a id="a-6Y"></a>以不被教授故。<a id="a-6Z"></a>不按威仪。<a id="a-6a"></a>着衣不齐整。<a id="a-6b"></a>乞食不如法。<a id="a-6c"></a>处处受不净食。<a id="a-6d"></a>或受不净钵食。<a id="a-6e"></a>在小食大食上高声大唤。<a id="a-6f"></a>如婆罗门聚会法。<a id="a-6g"></a>时诸比丘尼见已语言。<a id="a-6h"></a>妹汝等云何。<a id="a-6i"></a>不按威仪。<a id="a-6j"></a>着衣不齐整。<a id="a-6k"></a>乞食不如法。<a id="a-6l"></a>处处受不净食。<a id="a-6m"></a>或受不净钵食。<a id="a-6n"></a>在小食大食上高声大唤。<a id="a-6o"></a>如婆罗门聚会法。<a id="a-6p"></a>诸比丘尼报言。<a id="a-6q"></a>我是安隐比丘尼弟子。<a id="a-6r"></a>彼弟子众多。<a id="a-6s"></a>而不教授我等。<a id="a-6t"></a>以不被教授故耳。<a id="a-6u"></a>尔时比丘尼闻。<a id="a-6v"></a>其中有少欲知足行头陀乐学戒知惭愧者。<a id="a-6w"></a>嫌责安隐比丘尼言。<a id="a-6x"></a>汝云何。<a id="a-6y"></a>多度弟子而不教授。<a id="a-6z"></a>以不教授故。<a id="a-70"></a>众事不如法也。<a id="a-71"></a>呵责已往白诸比丘。<a id="a-72"></a>诸比丘往白世尊。<a id="a-73"></a>世尊以此因缘集比丘僧。<a id="a-74"></a>呵责安隐比丘尼言。<a id="a-75"></a>汝所为非。<a id="a-76"></a>非威仪非沙门法。<a id="a-77"></a>非净行非随顺行。<a id="a-78"></a>所不应为。<a id="a-79"></a>云何多度弟子不教授。<a id="a-7A"></a>不按威仪。<a id="a-7B"></a>着衣不齐整。<a id="a-7C"></a>乞食不如法。<a id="a-7D"></a>处处受不净食。<a id="a-7E"></a>或受不净钵食。<a id="a-7F"></a>在小食大食上高声大唤。<a id="a-7G"></a>如婆罗门聚会法。<a id="a-7H"></a>以无数方便呵责已。<a id="a-7I"></a>告诸比丘。<a id="a-7J"></a>此比丘尼多种有漏处最初犯戒。<a id="a-7K"></a>自今已去与比丘尼结戒。<a id="a-7L"></a>集十句义乃至正法久住。<a id="a-7M"></a>欲说戒者当如是说。<a id="a-7N"></a>若比丘尼。<a id="a-7O"></a>多度弟子。<a id="a-7P"></a>不教二岁学戒。<a id="a-7Q"></a>不以二法摄取波逸提。<a id="a-7R"></a>比丘尼义如上。<a id="a-7S"></a>二法者。<a id="a-7T"></a>一者法二者衣食。<a id="a-7U"></a>法摄取者。<a id="a-7V"></a>教增戒增心增慧学问诵经。<a id="a-7W"></a>衣食摄者。<a id="a-7X"></a>与衣食床卧具医药随力能办供给所须。<a id="a-7Y"></a>若比丘尼。<a id="a-7Z"></a>多度弟子与授具足戒。<a id="a-7a"></a>不教二岁学戒二法摄取波逸提。<a id="a-7b"></a>比丘突吉罗。<a id="a-7c"></a>是谓为犯。<a id="a-7d"></a>不犯者。<a id="a-7e"></a>若度与二岁学戒。<a id="a-7f"></a>以二事摄取。<a id="a-7g"></a>一者法二者衣食。<a id="a-7h"></a>若受具足戒已离和上去。<a id="a-7i"></a>若破戒破见破威仪。<a id="a-7j"></a>若被举若灭摈若应灭摈。<a id="a-7k"></a>以此事命难梵行难无犯。<a id="a-7l"></a>无犯者最初未制戒。<a id="a-7m"></a>痴狂心乱痛恼所缠(二十八)。</p>
  <p id="a7n">尔时婆伽婆。<a id="a-7o"></a>在舍卫国祇树给孤独园。<a id="a-7p"></a>时诸比丘尼多度弟子。<a id="a-7q"></a>后皆离和上去。<a id="a-7r"></a>不被教授。<a id="a-7s"></a>不按威仪。<a id="a-7t"></a>着衣不齐整。<a id="a-7u"></a>乞食不如法。<a id="a-7v"></a>处处受不净食。<a id="a-7w"></a>或受不净钵食。<a id="a-7x"></a>在小食大食上高声大唤。<a id="a-7y"></a>如婆罗门聚会法。<a id="a-7z"></a>时诸比丘尼见已问言。<a id="a-80"></a>诸姊。<a id="a-81"></a>汝等何故不按威仪。<a id="a-82"></a>着衣不齐整。<a id="a-83"></a>乞食不如法。<a id="a-84"></a>处处受不净食。<a id="a-85"></a>或受不净钵食。<a id="a-86"></a>在小食大食上高声大唤。<a id="a-87"></a>如婆罗门聚会法。<a id="a-88"></a>诸比丘尼报言。<a id="a-89"></a>我等受具足已离和上去。<a id="a-8A"></a>不被教授故耳。<a id="a-8B"></a>尔时诸比丘尼闻。<a id="a-8C"></a>其中有少欲知足行头陀乐学戒知惭愧者。<a id="a-8D"></a>嫌责诸比丘尼言。<a id="a-8E"></a>汝等云何。<a id="a-8F"></a>受具足已离和上去。<a id="a-8G"></a>不被教授。<a id="a-8H"></a>不按威仪。<a id="a-8I"></a>着衣服不齐整。<a id="a-8J"></a>乞食不如法。<a id="a-8K"></a>处处受不净食。<a id="a-8L"></a>或受不净钵食。<a id="a-8M"></a>在小食大食上高声大唤。<a id="a-8N"></a>如婆罗门聚会法。<a id="a-8O"></a>时诸比丘尼呵责已。<a id="a-8P"></a>往白诸比丘。<a id="a-8Q"></a>诸比丘白佛。<a id="a-8R"></a>佛以此因缘集比丘僧。<a id="a-8S"></a>呵责诸比丘尼。<a id="a-8T"></a>汝所为非。<a id="a-8U"></a>非威仪非沙门法。<a id="a-8V"></a>非净行非随顺行。<a id="a-8W"></a>所不应为。<a id="a-8X"></a>云何受具足戒已离和上去。<a id="a-8Y"></a>不被教授。<a id="a-8Z"></a>不按威仪。<a id="a-8a"></a>乞食不如法。<a id="a-8b"></a>处处受不净食。<a id="a-8c"></a>或受不净钵食。<a id="a-8d"></a>在小食大食上高声大唤。<a id="a-8e"></a>如婆罗门聚会法。<a id="a-8f"></a>以无数方便呵责已告诸比丘。<a id="a-8g"></a>此比丘尼多种有漏处最初犯戒。<a id="a-8h"></a>自今已去与比丘尼结戒。<a id="a-8i"></a>集十句义乃至正法久住。<a id="a-8j"></a>欲说戒者当如是说。<a id="a-8k"></a>若比丘尼。<a id="a-8l"></a>不二岁随和上尼者波逸提。<a id="a-8m"></a>比丘尼义如上。<a id="a-8n"></a>彼比丘尼。<a id="a-8o"></a>不二岁随和上尼者波逸提。<a id="a-8p"></a>比丘突吉罗。<a id="a-8q"></a>式叉摩那沙弥沙弥尼突吉罗。<a id="a-8r"></a>是谓为犯。<a id="a-8s"></a>不犯者。<a id="a-8t"></a>受具足戒已二岁随尼和上。<a id="a-8u"></a>若和上听去得去。<a id="a-8v"></a>若和上破戒破见破威仪。<a id="a-8w"></a>若被举若灭摈若应灭摈。<a id="a-8x"></a>若由是事命难梵行难。<a id="a-8y"></a>于二岁中离去无犯。<a id="a-8z"></a>无犯者。<a id="a-90"></a>最初未制戒。<a id="a-91"></a>痴狂心乱痛恼所缠(二十九)。</p>
  <p id="a92">尔时佛在舍卫国祇树给孤独园。<a id="a-93"></a>时世尊制戒。<a id="a-94"></a>听度人授具足戒。<a id="a-95"></a>而诸比丘尼痴者。<a id="a-96"></a>度人不知教授。<a id="a-97"></a>以不教授故不按威仪。<a id="a-98"></a>着衣不齐整。<a id="a-99"></a>乞食不如法。<a id="a-9A"></a>处处受不净食。<a id="a-9B"></a>或受不净钵食。<a id="a-9C"></a>在小食大食上高声大唤。<a id="a-9D"></a>如婆罗门聚会法。<a id="a-9E"></a>时诸比丘尼闻。<a id="a-9F"></a>其中有少欲知足行头陀乐学戒知惭愧者。<a id="a-9G"></a>呵责诸比丘尼言。<a id="a-9H"></a>汝等云何。<a id="a-9I"></a>世尊制戒听度人。<a id="a-9J"></a>而汝等愚痴。<a id="a-9K"></a>辄便度人而不知教授。<a id="a-9L"></a>以不教授故不按威仪。<a id="a-9M"></a>乃至在小食大食上高声大唤。<a id="a-9N"></a>如婆罗门聚会法。<a id="a-9O"></a>即白诸比丘。<a id="a-9P"></a>诸比丘往白世尊。<a id="a-9Q"></a>世尊以此因缘集比丘僧。<a id="a-9R"></a>呵责诸比丘尼言。<a id="a-9S"></a>汝所为非。<a id="a-9T"></a>非威仪非沙门法。<a id="a-9U"></a>非净行非随顺行。<a id="a-9V"></a>所不应为。<a id="a-9W"></a>云何世尊制戒虽听度人。<a id="a-9X"></a>汝等愚痴。<a id="a-9Y"></a>辄便度人而不知教授。<a id="a-9Z"></a>以不教授故不按威仪。<a id="a-9a"></a>乞食不如法。<a id="a-9b"></a>处处受不净食。<a id="a-9c"></a>或受不净钵食。<a id="a-9d"></a>在小食大食上高声大唤。<a id="a-9e"></a>如婆罗门聚会法耶。<a id="a-9f"></a>世尊以无数方便呵责已告诸比丘。<a id="a-9g"></a>自今已去听僧与授具足戒者。<a id="a-9h"></a>白二羯磨。<a id="a-9i"></a>彼欲度人者。<a id="a-9j"></a>当往众僧中求。<a id="a-9k"></a>当作如是求。<a id="a-9l"></a>至比丘尼众中。<a id="a-9m"></a>偏露右肩脱革屣。<a id="a-9n"></a>礼诸比丘尼足。<a id="a-9o"></a>右膝着地合掌。<a id="a-9p"></a>作如是白。<a id="a-9q"></a>大姊僧听我某甲比丘尼。<a id="a-9r"></a>求众僧乞度人授具足戒。<a id="a-9s"></a>如是第二第三说。<a id="a-9t"></a>比丘尼僧当观察此人。<a id="a-9u"></a>堪能教授与二岁学戒二事摄取不。<a id="a-9v"></a>一者法二者衣食。<a id="a-9w"></a>如是听。<a id="a-9x"></a>若不堪教授。<a id="a-9y"></a>不能与二岁学戒及二法摄取法及衣食者。<a id="a-9z"></a>当语言。<a id="a-A0"></a>妹止。<a id="a-A1"></a>勿度人。<a id="a-A2"></a>若有智慧。<a id="a-A3"></a>堪能教授。<a id="a-A4"></a>与二岁学戒。<a id="a-A5"></a>以二法摄取者。<a id="a-A6"></a>众中当差堪能羯磨者。<a id="a-A7"></a>如上作如是白。<a id="a-A8"></a>大姊僧听。<a id="a-A9"></a>此某甲比丘尼。<a id="a-AA"></a>今从众僧乞授人具足戒。<a id="a-AB"></a>若僧时到僧忍听。<a id="a-AC"></a>与某甲授人具足戒。<a id="a-AD"></a>白如是。<a id="a-AE"></a>大姊僧听。<a id="a-AF"></a>此某甲比丘尼。<a id="a-AG"></a>今从众僧乞授人具足戒。<a id="a-AH"></a>僧今与某甲比丘尼授人具足戒。<a id="a-AI"></a>谁诸大姊忍。<a id="a-AJ"></a>僧与某甲授人具足戒者默然。<a id="a-AK"></a>谁不忍者说。<a id="a-AL"></a>众僧已忍。<a id="a-AM"></a>听与某甲比丘尼授人具足戒竟。<a id="a-AN"></a>僧忍默然故是事如是持。<a id="a-AO"></a>自今已去与比丘尼结戒。<a id="a-AP"></a>集十句义乃至正法久住。<a id="a-AQ"></a>欲说戒者当如是说。<a id="a-AR"></a>若比丘尼。<a id="a-AS"></a>僧不听而授人具足戒者波逸提。<a id="a-AT"></a>比丘尼义如上。<a id="a-AU"></a>僧者如上。<a id="a-AV"></a>听者众僧白二羯磨听。<a id="a-AW"></a>彼比丘尼。<a id="a-AX"></a>若僧不听授人具足戒者波逸提。<a id="a-AY"></a>众僧不听。<a id="a-AZ"></a>便与依止。<a id="a-Aa"></a>若畜沙弥尼式叉摩那者突吉罗。<a id="a-Ab"></a>比丘突吉罗。<a id="a-Ac"></a>是谓为犯。<a id="a-Ad"></a>不犯者。<a id="a-Ae"></a>众僧听。<a id="a-Af"></a>授人具足戒。<a id="a-Ag"></a>受比丘尼依止。<a id="a-Ah"></a>及畜沙弥尼式叉摩那。<a id="a-Ai"></a>是谓不犯。<a id="a-Aj"></a>不犯者。<a id="a-Ak"></a>最初未制戒。<a id="a-Al"></a>痴狂心乱痛恼所缠(三十竟)。</p>
  <p id="aAm">尔时世尊在舍卫国祇树给孤独园。<a id="a-An"></a>时诸比丘尼。<a id="a-Ao"></a>闻世尊制戒听比丘尼从众僧乞授人具足戒。<a id="a-Ap"></a>彼新学少年从众僧乞授人具足戒已。<a id="a-Aq"></a>不能教授。<a id="a-Ar"></a>以不被教授故不按威仪。<a id="a-As"></a>着衣不齐整。<a id="a-At"></a>乞食不如法。<a id="a-Au"></a>处处受不净食。<a id="a-Av"></a>或受不净钵食。<a id="a-Aw"></a>在小食大食上高声大唤。<a id="a-Ax"></a>如婆罗门聚会法。<a id="a-Ay"></a>时诸比丘尼闻。<a id="a-Az"></a>其中有少欲知足行头陀乐学戒知惭愧者嫌责诸比丘尼。<a id="a-B0"></a>汝等闻世尊制戒听度人。<a id="a-B1"></a>云何新学少年乞授人具足戒已不能教授。<a id="a-B2"></a>彼以不被教授故不按威仪。<a id="a-B3"></a>着衣不齐整。<a id="a-B4"></a>乃至小食大食上高声大唤。<a id="a-B5"></a>如婆罗门聚会法。<a id="a-B6"></a>时诸比丘尼嫌责已。<a id="a-B7"></a>往语诸比丘。<a id="a-B8"></a>诸比丘往白世尊。<a id="a-B9"></a>世尊以此因缘集比丘僧。<a id="a-BA"></a>呵责此诸比丘尼。<a id="a-BB"></a>汝所为非。<a id="a-BC"></a>非威仪非沙门法。<a id="a-BD"></a>非净行非随顺行。<a id="a-BE"></a>所不应为。<a id="a-BF"></a>云何汝等。<a id="a-BG"></a>新学少年乞授人具足戒。<a id="a-BH"></a>而不能教授。<a id="a-BI"></a>彼以不被教授故不按威仪。<a id="a-BJ"></a>着衣不齐整。<a id="a-BK"></a>乞食不如法。<a id="a-BL"></a>乃至高声大唤。<a id="a-BM"></a>如婆罗门聚会法。<a id="a-BN"></a>时世尊以无数方便。<a id="a-BO"></a>呵责此诸比丘尼已告诸比丘。<a id="a-BP"></a>此比丘尼多种有漏处最初犯戒。<a id="a-BQ"></a>自今已去与比丘尼结戒。<a id="a-BR"></a>集十句义乃至正法久住。<a id="a-BS"></a>欲说戒者当如是说。<a id="a-BT"></a>若比丘尼。<a id="a-BU"></a>年未满十二岁。<a id="a-BV"></a>授人具足戒者波逸提。<a id="a-BW"></a>比丘尼义如上。<a id="a-BX"></a>若比丘尼。<a id="a-BY"></a>年减十二授人具足戒者波逸提。<a id="a-BZ"></a>若减十二。<a id="a-Ba"></a>与人依止。<a id="a-Bb"></a>畜式叉摩那沙弥尼。<a id="a-Bc"></a>一切突吉罗。<a id="a-Bd"></a>比丘突吉罗。<a id="a-Be"></a>是谓为犯。<a id="a-Bf"></a>不犯者。<a id="a-Bg"></a>年满十二授人具足戒。<a id="a-Bh"></a>若与依止。<a id="a-Bi"></a>畜式叉摩那沙弥尼不犯不犯者。<a id="a-Bj"></a>最初未制戒。<a id="a-Bk"></a>痴狂心乱痛恼所缠(三十一)。</p>
  <p id="aBl">尔时世尊在舍卫国祇树给孤独园。<a id="a-Bm"></a>时诸比丘尼。<a id="a-Bn"></a>闻世尊制戒听年十二岁得授人具足戒。<a id="a-Bo"></a>皆自称言。<a id="a-Bp"></a>年满十二岁。<a id="a-Bq"></a>愚痴。<a id="a-Br"></a>辄授人具足戒。<a id="a-Bs"></a>不知教授。<a id="a-Bt"></a>以不被教授故不按威仪。<a id="a-Bu"></a>着衣不齐整乞食不如法。<a id="a-Bv"></a>处处受不净食。<a id="a-Bw"></a>或受不净钵食。<a id="a-Bx"></a>在小食大食上高声大唤。<a id="a-By"></a>如婆罗门聚会法。<a id="a-Bz"></a>诸比丘尼闻。<a id="a-C0"></a>其中有少欲知足行头陀乐学戒知惭愧者。<a id="a-C1"></a>嫌责此诸比丘尼。<a id="a-C2"></a>汝等闻世尊制戒年十二岁得授人具足戒。<a id="a-C3"></a>而汝云何自称年满十二。<a id="a-C4"></a>求授人具足戒。<a id="a-C5"></a>痴不知教授。<a id="a-C6"></a>彼以不被教授故不按威仪。<a id="a-C7"></a>着衣不齐整。<a id="a-C8"></a>乞食不如法。<a id="a-C9"></a>乃至如婆罗门聚会法。<a id="a-CA"></a>时诸比丘尼往白诸比丘。<a id="a-CB"></a>诸比丘往白世尊。<a id="a-CC"></a>世尊以此因缘集比丘僧。<a id="a-CD"></a>呵责此诸比丘尼。<a id="a-CE"></a>汝等所为非。<a id="a-CF"></a>非威仪非沙门法。<a id="a-CG"></a>非净行非随顺行。<a id="a-CH"></a>所不应为。<a id="a-CI"></a>汝等云何。<a id="a-CJ"></a>自称言。<a id="a-CK"></a>满十二岁求授人具足戒。<a id="a-CL"></a>痴不知教授。<a id="a-CM"></a>彼以不被教授故不按威仪。<a id="a-CN"></a>着衣不齐整。<a id="a-CO"></a>乞食不如法。<a id="a-CP"></a>乃至如婆罗门聚会法。<a id="a-CQ"></a>时世尊以无数方便呵责已告诸比丘。<a id="a-CR"></a>此诸比丘尼。<a id="a-CS"></a>多种有漏处最初犯戒。<a id="a-CT"></a>自今已去与比丘尼结戒。<a id="a-CU"></a>集十句义乃至正法久住。<a id="a-CV"></a>欲说戒者当如是说。<a id="a-CW"></a>若比丘尼。<a id="a-CX"></a>年满十二岁。<a id="a-CY"></a>众僧不听。<a id="a-CZ"></a>便授人具足戒者波逸提。<a id="a-Ca"></a>比丘尼义如上。<a id="a-Cb"></a>彼比丘尼。<a id="a-Cc"></a>年满十二岁众僧不听。<a id="a-Cd"></a>授人具足戒者波逸提。<a id="a-Ce"></a>众僧不听。<a id="a-Cf"></a>授依止及畜式叉摩那沙弥尼。<a id="a-Cg"></a>一切突吉罗。<a id="a-Ch"></a>比丘突吉罗。<a id="a-Ci"></a>是谓为犯。<a id="a-Cj"></a>不犯者。<a id="a-Ck"></a>年满十二。<a id="a-Cl"></a>众僧听授人具足戒。<a id="a-Cm"></a>及与人依止。<a id="a-Cn"></a>畜式叉摩那沙弥尼不犯。<a id="a-Co"></a>不犯者。<a id="a-Cp"></a>最初未制戒。<a id="a-Cq"></a>痴狂心乱痛恼所缠(三十二)。</p>
  <p id="aCr">尔时婆伽婆。<a id="a-Cs"></a>在舍卫国祇树给孤独园。<a id="a-Ct"></a>时诸比丘尼。<a id="a-Cu"></a>愚痴不堪教授。<a id="a-Cv"></a>从众僧求授人具足戒。<a id="a-Cw"></a>诸比丘尼谏言。<a id="a-Cx"></a>妹止。<a id="a-Cy"></a>勿从众僧求授人具足戒。<a id="a-Cz"></a>彼以从众僧求授人具足戒不得故。<a id="a-D0"></a>便言。<a id="a-D1"></a>诸比丘尼。<a id="a-D2"></a>有爱有恚有怖有痴。<a id="a-D3"></a>所爱者便听。<a id="a-D4"></a>不爱者便不听。<a id="a-D5"></a>时诸比丘尼闻。<a id="a-D6"></a>其中有少欲知足行头陀乐学戒知惭愧者。<a id="a-D7"></a>嫌责诸比丘尼。<a id="a-D8"></a>汝等云何。<a id="a-D9"></a>愚痴从僧乞授人具足戒。<a id="a-DA"></a>诸比丘尼谏言。<a id="a-DB"></a>汝妹止。<a id="a-DC"></a>勿求众僧授人具足戒。<a id="a-DD"></a>云何便言。<a id="a-DE"></a>诸比丘尼。<a id="a-DF"></a>有爱有恚有怖有痴。<a id="a-DG"></a>爱者便听。<a id="a-DH"></a>不爱者便不听。<a id="a-DI"></a>即白诸比丘。<a id="a-DJ"></a>诸比丘白世尊。<a id="a-DK"></a>世尊以此因缘集比丘僧。<a id="a-DL"></a>呵责诸比丘尼言。<a id="a-DM"></a>汝所为非。<a id="a-DN"></a>非威仪非沙门法。<a id="a-DO"></a>非净行非随顺行。<a id="a-DP"></a>所不应为。<a id="a-DQ"></a>云何汝等。<a id="a-DR"></a>愚痴从僧乞授人具足戒。<a id="a-DS"></a>诸比丘尼谏言。<a id="a-DT"></a>汝妹止。<a id="a-DU"></a>勿求众僧乞授人具足戒。<a id="a-DV"></a>便言。<a id="a-DW"></a>诸比丘尼有爱有恚有怖有痴。<a id="a-DX"></a>所爱者便听。<a id="a-DY"></a>不爱者不听。<a id="a-DZ"></a>世尊以无数方便呵责已。<a id="a-Da"></a>告诸比丘。<a id="a-Db"></a>此比丘尼。<a id="a-Dc"></a>多种有漏处最初犯戒。<a id="a-Dd"></a>自今已去与比丘尼结戒。<a id="a-De"></a>集十句义乃至正法久住。<a id="a-Df"></a>欲说戒者当如是说。<a id="a-Dg"></a>若比丘尼。<a id="a-Dh"></a>僧不听。<a id="a-Di"></a>授人具足戒。<a id="a-Dj"></a>便言。<a id="a-Dk"></a>众僧有爱有恚有怖有痴。<a id="a-Dl"></a>欲听者便听不欲听者便不听波逸提。<a id="a-Dm"></a>比丘尼义如上。<a id="a-Dn"></a>僧者如上。<a id="a-Do"></a>不听者。<a id="a-Dp"></a>众僧语言。<a id="a-Dq"></a>妹止。<a id="a-Dr"></a>不须授人具足戒。<a id="a-Ds"></a>彼以不得授人具足戒故便言。<a id="a-Dt"></a>诸比丘尼。<a id="a-Du"></a>有爱有恚有怖有痴。<a id="a-Dv"></a>所爱者便听。<a id="a-Dw"></a>不爱者便不听。<a id="a-Dx"></a>若说而了了者波逸提。<a id="a-Dy"></a>不了了者突吉罗。<a id="a-Dz"></a>比丘突吉罗。<a id="a-E0"></a>是谓为犯。<a id="a-E1"></a>不犯者。<a id="a-E2"></a>其事实尔。<a id="a-E3"></a>有爱有恚有怖有痴。<a id="a-E4"></a>爱者便听。<a id="a-E5"></a>不爱者不听。<a id="a-E6"></a>彼人便作是语。<a id="a-E7"></a>有爱有恚有怖有痴。<a id="a-E8"></a>爱者便听。<a id="a-E9"></a>不爱者不听。<a id="a-EA"></a>若戏笑语。<a id="a-EB"></a>疾疾语。<a id="a-EC"></a>屏处语。<a id="a-ED"></a>若梦中语。<a id="a-EE"></a>欲说此乃错说彼无犯。<a id="a-EF"></a>无犯者。<a id="a-EG"></a>最初未制戒。<a id="a-EH"></a>痴狂心乱痛恼所缠(三十三)。</p>
  <p id="aEI">尔时婆伽婆。<a id="a-EJ"></a>在舍卫国祇树给孤独园。<a id="a-EK"></a>时诸比丘尼。<a id="a-EL"></a>闻世尊制戒听度人授具足戒。<a id="a-EM"></a>而父母夫主不听。<a id="a-EN"></a>辄便度与授具足戒。<a id="a-EO"></a>与授具足戒已。<a id="a-EP"></a>父母夫主皆来将去。<a id="a-EQ"></a>时诸比丘尼闻。<a id="a-ER"></a>其中有少欲知足行头陀乐学戒知惭愧者。<a id="a-ES"></a>呵责言。<a id="a-ET"></a>汝等云何。<a id="a-EU"></a>世尊制戒听度人。<a id="a-EV"></a>父母夫主不听而度。<a id="a-EW"></a>使父母夫主还将去耶。<a id="a-EX"></a>时诸比丘尼往白诸比丘。<a id="a-EY"></a>诸比丘往白世尊。<a id="a-EZ"></a>世尊以此因缘集比丘僧。<a id="a-Ea"></a>呵责诸比丘尼言。<a id="a-Eb"></a>汝所为非。<a id="a-Ec"></a>非威仪非沙门法。<a id="a-Ed"></a>非净行非随顺行。<a id="a-Ee"></a>所不应为。<a id="a-Ef"></a>云何汝等。<a id="a-Eg"></a>世尊制戒听度人。<a id="a-Eh"></a>父母夫主不听而辄度。<a id="a-Ei"></a>后为父母夫主还将去。<a id="a-Ej"></a>以无数方便呵责已告诸比丘。<a id="a-Ek"></a>此诸比丘尼。<a id="a-El"></a>多种有漏处最初犯戒。<a id="a-Em"></a>自今已去与比丘尼结戒。<a id="a-En"></a>集十句义乃至正法久住。<a id="a-Eo"></a>欲说戒者当如是说。<a id="a-Ep"></a>若比丘尼。<a id="a-Eq"></a>父母夫主不听与授具足戒者波逸提。<a id="a-Er"></a>比丘尼义如上。<a id="a-Es"></a>彼比丘尼。<a id="a-Et"></a>若父母夫主不听与授具足戒。<a id="a-Eu"></a>三羯磨竟尼和上波逸提。<a id="a-Ev"></a>白二羯磨三突吉罗。<a id="a-Ew"></a>白一羯磨二突吉罗。<a id="a-Ex"></a>白已一突吉罗。<a id="a-Ey"></a>白未竟突吉罗。<a id="a-Ez"></a>未白前方便白僧与剃发集众众满。<a id="a-F0"></a>一切突吉罗。<a id="a-F1"></a>比丘突吉罗。<a id="a-F2"></a>是谓为犯。<a id="a-F3"></a>不犯者。<a id="a-F4"></a>父母夫主听。<a id="a-F5"></a>若无父母夫主无犯。<a id="a-F6"></a>无犯者。<a id="a-F7"></a>最初未制戒。<a id="a-F8"></a>痴狂心乱痛恼所缠(三十四)。</p>
  <p id="aF9">尔时婆伽婆。<a id="a-FA"></a>在舍卫国祇树给孤独园。<a id="a-FB"></a>诸比丘尼。<a id="a-FC"></a>闻世尊制戒得度人。<a id="a-FD"></a>时诸比丘尼。<a id="a-FE"></a>便度与童男男子相敬爱愁忧喜嗔恚女人受具足戒。<a id="a-FF"></a>受具足戒已。<a id="a-FG"></a>彼以念男子故。<a id="a-FH"></a>愁忧嗔恚与比丘尼共斗诤。<a id="a-FI"></a>时诸比丘尼闻。<a id="a-FJ"></a>其中有少欲知足行头陀乐学戒知惭愧者。<a id="a-FK"></a>嫌责诸比丘尼言。<a id="a-FL"></a>世尊制戒听度人。<a id="a-FM"></a>云何乃度与童男男子相敬爱愁忧喜嗔恚者与授具足戒。<a id="a-FN"></a>受具足戒已念彼男子故。<a id="a-FO"></a>愁忧嗔恚与比丘尼共斗诤。<a id="a-FP"></a>即白诸比丘。<a id="a-FQ"></a>诸比丘往白世尊。<a id="a-FR"></a>世尊以此因缘集比丘僧。<a id="a-FS"></a>呵责诸比丘尼言。<a id="a-FT"></a>汝所为非。<a id="a-FU"></a>非威仪非沙门法。<a id="a-FV"></a>非净行非随顺行。<a id="a-FW"></a>所不应为。<a id="a-FX"></a>云何度他与童男男子相敬爱女人愁忧喜嗔恚者与授具足戒。<a id="a-FY"></a>受具足戒已。<a id="a-FZ"></a>念彼男子故愁忧嗔恚。<a id="a-Fa"></a>与比丘尼共斗诤耶。<a id="a-Fb"></a>以无数方便呵责已告诸比丘。<a id="a-Fc"></a>此诸比丘尼。<a id="a-Fd"></a>多种有漏处最初犯戒。<a id="a-Fe"></a>自今已去与比丘尼结戒。<a id="a-Ff"></a>集十句义乃至正法久住。<a id="a-Fg"></a>欲说戒者当如是说。<a id="a-Fh"></a>若比丘尼。<a id="a-Fi"></a>度他与童男男子相敬爱愁忧嗔恚女人受具足戒波逸提。<a id="a-Fj"></a>如是世尊与比丘尼结戒。<a id="a-Fk"></a>尔时诸比丘尼。<a id="a-Fl"></a>不知与童男男子相敬爱不相敬爱愁忧嗔恚者不愁忧嗔恚者。<a id="a-Fm"></a>后乃知与童男男子相敬爱。<a id="a-Fn"></a>或有作波逸提忏者。<a id="a-Fo"></a>或有疑者。<a id="a-Fp"></a>不知者无犯。<a id="a-Fq"></a>自今已去当如是说戒。<a id="a-Fr"></a>若比丘尼。<a id="a-Fs"></a>知女人与童男男子相敬爱愁忧嗔恚女人。<a id="a-Ft"></a>度令出家受具足戒者波逸提。<a id="a-Fu"></a>比丘尼义如上。<a id="a-Fv"></a>童男男子相敬爱与私通愁忧嗔恚者与受具足戒已。<a id="a-Fw"></a>念彼男子故。<a id="a-Fx"></a>与比丘尼共斗诤。<a id="a-Fy"></a>彼比丘尼。<a id="a-Fz"></a>知女人与童男男子相敬爱愁忧嗔恚。<a id="a-G0"></a>与授具足戒。<a id="a-G1"></a>三羯磨竟和上尼波逸提。<a id="a-G2"></a>白二羯磨三突吉罗。<a id="a-G3"></a>白一羯磨二突吉罗。<a id="a-G4"></a>白已一突吉罗。<a id="a-G5"></a>白未竟突吉罗。<a id="a-G6"></a>未白前剃发与授戒集众众满一切突吉罗。<a id="a-G7"></a>比丘突吉罗。<a id="a-G8"></a>是谓为犯不犯者。<a id="a-G9"></a>若先不知。<a id="a-GA"></a>若信可信人语。<a id="a-GB"></a>若信父母语。<a id="a-GC"></a>若受具足戒已病生无犯。<a id="a-GD"></a>无犯者。<a id="a-GE"></a>最初未制戒。<a id="a-GF"></a>痴狂心乱痛恼所缠(三十五)。</p>
  <p id="aGG">尔时婆伽婆。<a id="a-GH"></a>在舍卫国祇树给孤独园。<a id="a-GI"></a>时偷兰难陀比丘尼语式叉摩那言。<a id="a-GJ"></a>汝学是舍是。<a id="a-GK"></a>我当授汝具足戒。<a id="a-GL"></a>彼报言尔。<a id="a-GM"></a>彼式叉摩那。<a id="a-GN"></a>聪明智慧堪能劝化。<a id="a-GO"></a>时偷兰难陀作是意。<a id="a-GP"></a>欲令式叉摩那久作劝化供养故。<a id="a-GQ"></a>不与作方便料理时与受具足戒。<a id="a-GR"></a>时式叉摩那嫌责偷兰难陀。<a id="a-GS"></a>偷兰难陀语我言。<a id="a-GT"></a>汝舍是学是。<a id="a-GU"></a>我当授汝具足戒。<a id="a-GV"></a>而至今不为我作方便时授具足戒耶。<a id="a-GW"></a>时诸比丘尼闻。<a id="a-GX"></a>其中有少欲知足行头陀乐学戒知惭愧者。<a id="a-GY"></a>嫌责偷兰难陀言。<a id="a-GZ"></a>汝云何语式叉摩那言。<a id="a-Ga"></a>汝舍是学是。<a id="a-Gb"></a>我当授汝具足戒。<a id="a-Gc"></a>而不与授具足戒耶。<a id="a-Gd"></a>即往白诸比丘。<a id="a-Ge"></a>诸比丘白世尊。<a id="a-Gf"></a>世尊以此因缘集比丘僧。<a id="a-Gg"></a>呵责偷兰难陀。<a id="a-Gh"></a>汝云何语式叉摩那言。<a id="a-Gi"></a>汝舍是学是。<a id="a-Gj"></a>我当授汝具足戒。<a id="a-Gk"></a>云何不与授具足戒耶。<a id="a-Gl"></a>以无数方便呵责已告诸比丘。<a id="a-Gm"></a>此比丘尼多种有漏处最初犯戒。<a id="a-Gn"></a>自今已去与比丘尼结戒。<a id="a-Go"></a>集十句义乃至正法久住。<a id="a-Gp"></a>欲说戒者当如是说。<a id="a-Gq"></a>若比丘尼语式叉摩那言。<a id="a-Gr"></a>汝妹。<a id="a-Gs"></a>舍是学是。<a id="a-Gt"></a>我当与汝授具足戒。<a id="a-Gu"></a>若不方便与授具足戒波逸提。<a id="a-Gv"></a>比丘尼义如上。<a id="a-Gw"></a>彼比丘尼语式叉摩那言。<a id="a-Gx"></a>汝妹舍是学是。<a id="a-Gy"></a>我当与汝授具足戒。<a id="a-Gz"></a>后不方便与授具足戒者波逸提。<a id="a-H0"></a>比丘突吉罗。<a id="a-H1"></a>是谓为犯。<a id="a-H2"></a>不犯者。<a id="a-H3"></a>若许与授具足戒。<a id="a-H4"></a>便与授具足戒。<a id="a-H5"></a>若彼病若更无共活者。<a id="a-H6"></a>若无五衣若无十众。<a id="a-H7"></a>若缺戒若破戒若破见破威仪。<a id="a-H8"></a>若被举若灭摈若应灭摈。<a id="a-H9"></a>由是命难梵行难不与作方便授具足戒无犯。<a id="a-HA"></a>无犯者。<a id="a-HB"></a>最初未制戒。<a id="a-HC"></a>痴狂心乱痛恼所缠(三十六)。</p>
  <p id="aHD">尔时婆伽婆。<a id="a-HE"></a>在舍卫国祇树给孤独园。<a id="a-HF"></a>时有式叉摩那。<a id="a-HG"></a>持衣往僧伽蓝中。<a id="a-HH"></a>至诸比丘尼所语言。<a id="a-HI"></a>与我受具足戒。<a id="a-HJ"></a>我当持此衣与。<a id="a-HK"></a>时偷兰难陀比丘尼语言。<a id="a-HL"></a>妹与我衣。<a id="a-HM"></a>我当授汝具足戒。<a id="a-HN"></a>即持衣与之。<a id="a-HO"></a>偷兰难陀受他衣已。<a id="a-HP"></a>亦不方便与授具足戒。<a id="a-HQ"></a>时式叉摩那嫌责言。<a id="a-HR"></a>云何语我言。<a id="a-HS"></a>大妹。<a id="a-HT"></a>与我衣来。<a id="a-HU"></a>我当授汝具足戒。<a id="a-HV"></a>而受我衣已。<a id="a-HW"></a>不与我授具足戒耶。<a id="a-HX"></a>时诸比丘尼闻。<a id="a-HY"></a>其中有少欲知足行头陀乐学戒知惭愧者。<a id="a-HZ"></a>嫌责偷罗难陀言。<a id="a-Ha"></a>云何要语式叉摩那言。<a id="a-Hb"></a>妹与我衣来。<a id="a-Hc"></a>当与汝授具足戒。<a id="a-Hd"></a>而受他衣已。<a id="a-He"></a>竟不与授具足戒耶。<a id="a-Hf"></a>呵责已白诸比丘。<a id="a-Hg"></a>诸比丘往白世尊。<a id="a-Hh"></a>世尊以此因缘集比丘僧。<a id="a-Hi"></a>呵责偷兰难陀言。<a id="a-Hj"></a>汝所为非。<a id="a-Hk"></a>非威仪非沙门法。<a id="a-Hl"></a>非净行非随顺行。<a id="a-Hm"></a>所不应为。<a id="a-Hn"></a>云何语式叉摩那言。<a id="a-Ho"></a>妹与我衣来。<a id="a-Hp"></a>当与汝授具足戒。<a id="a-Hq"></a>而受衣已。<a id="a-Hr"></a>竟不与他授具足戒耶。<a id="a-Hs"></a>以无数方便呵责已告诸比丘。<a id="a-Ht"></a>此比丘尼多种有漏处最初犯戒。<a id="a-Hu"></a>自今已去与比丘尼结戒。<a id="a-Hv"></a>集十句义乃至正法久住。<a id="a-Hw"></a>欲说戒者当如是说。<a id="a-Hx"></a>若比丘尼语式叉摩那言。<a id="a-Hy"></a>持衣来。<a id="a-Hz"></a>我当与汝授具足戒。<a id="a-I0"></a>而不方便与授具足戒波逸提。<a id="a-I1"></a>比丘尼义如上。<a id="a-I2"></a>衣者有十种如上。<a id="a-I3"></a>彼比丘尼语式叉摩那言。<a id="a-I4"></a>妹持衣来。<a id="a-I5"></a>我当与汝授具足戒。<a id="a-I6"></a>受衣已。<a id="a-I7"></a>不作方便与授具足戒者波逸提。<a id="a-I8"></a>比丘突吉罗。<a id="a-I9"></a>是谓为犯。<a id="a-IA"></a>不犯者。<a id="a-IB"></a>许与授具足戒。<a id="a-IC"></a>便与授具足戒。<a id="a-ID"></a>若病若无共活者。<a id="a-IE"></a>若无五衣若无十众。<a id="a-IF"></a>若彼缺戒若破戒破见破威仪。<a id="a-IG"></a>若被举若灭摈若应灭摈。<a id="a-IH"></a>若命难梵行难。<a id="a-II"></a>而不方便与授具足戒无犯。<a id="a-IJ"></a>无犯者。<a id="a-IK"></a>最初未制戒。<a id="a-IL"></a>痴狂心乱痛恼所缠(三十七)。</p>
  <p id="aIM">尔时婆伽婆。<a id="a-IN"></a>在舍卫国祇树给孤独园。<a id="a-IO"></a>时安隐比丘尼。<a id="a-IP"></a>多度弟子。<a id="a-IQ"></a>与授具足戒。<a id="a-IR"></a>不能一一教授。<a id="a-IS"></a>彼以不被教授故。<a id="a-IT"></a>不按威仪。<a id="a-IU"></a>着衣不齐整。<a id="a-IV"></a>乞食不如法。<a id="a-IW"></a>处处受不净食。<a id="a-IX"></a>或受不净钵食。<a id="a-IY"></a>在小食大食上高声大唤。<a id="a-IZ"></a>如婆罗门聚会法。<a id="a-Ia"></a>时诸比丘尼见已问言。<a id="a-Ib"></a>汝等何以不按威仪。<a id="a-Ic"></a>着衣不齐整。<a id="a-Id"></a>乞食不如法。<a id="a-Ie"></a>处处受不净食。<a id="a-If"></a>受不净钵食。<a id="a-Ig"></a>在小食大食上高声大唤。<a id="a-Ih"></a>如婆罗门聚会法。<a id="a-Ii"></a>彼即报言。<a id="a-Ij"></a>我是安隐比丘尼弟子。<a id="a-Ik"></a>师不教授我故耳。<a id="a-Il"></a>尔时诸比丘尼闻。<a id="a-Im"></a>其中有少欲知足行头陀乐学戒知惭愧者。<a id="a-In"></a>嫌责安隐比丘尼言。<a id="a-Io"></a>汝云何多度弟子。<a id="a-Ip"></a>不能一一教授。<a id="a-Iq"></a>彼以不被教授故。<a id="a-Ir"></a>不按威仪。<a id="a-Is"></a>着衣不齐整。<a id="a-It"></a>乞食不如法。<a id="a-Iu"></a>处处受不净食。<a id="a-Iv"></a>受他不净钵食。<a id="a-Iw"></a>在小食大食上高声大唤。<a id="a-Ix"></a>如婆罗门聚会法。<a id="a-Iy"></a>诸比丘尼往白诸比丘。<a id="a-Iz"></a>诸比丘往白世尊。<a id="a-J0"></a>世尊以此因缘集比丘僧。<a id="a-J1"></a>呵责安隐比丘尼言。<a id="a-J2"></a>汝所为非。<a id="a-J3"></a>非威仪非沙门法非净行非随顺行。<a id="a-J4"></a>所不应为。<a id="a-J5"></a>云何多度弟子。<a id="a-J6"></a>不能一一教授。<a id="a-J7"></a>彼以不被教授故。<a id="a-J8"></a>不按威仪。<a id="a-J9"></a>着衣不齐整。<a id="a-JA"></a>乞食不如法。<a id="a-JB"></a>处处受不净食。<a id="a-JC"></a>或受他不净钵食。<a id="a-JD"></a>在小食大食上高声大唤。<a id="a-JE"></a>如婆罗门聚会法。<a id="a-JF"></a>以无数方便呵责已告诸比丘。<a id="a-JG"></a>此比丘尼多种有漏处最初犯戒。<a id="a-JH"></a>自今已去与比丘尼结戒。<a id="a-JI"></a>集十句义乃至正法久住。<a id="a-JJ"></a>欲说戒者当如是说。<a id="a-JK"></a>若比丘尼。<a id="a-JL"></a>不满一岁授人具足戒者波逸提。<a id="a-JM"></a>比丘尼义如上。<a id="a-JN"></a>若比丘尼。<a id="a-JO"></a>满十二月得授人具足戒。<a id="a-JP"></a>满十二月得与人依止。<a id="a-JQ"></a>满十二月得授式叉摩那二岁学戒。<a id="a-JR"></a>满十二月得度沙弥尼。<a id="a-JS"></a>彼比丘尼。<a id="a-JT"></a>不满一岁授人具足戒者波逸提。<a id="a-JU"></a>不满一岁。<a id="a-JV"></a>与人依止。<a id="a-JW"></a>度式叉摩那沙弥尼突吉罗。<a id="a-JX"></a>比丘突吉罗。<a id="a-JY"></a>是谓为犯。<a id="a-JZ"></a>不犯者。<a id="a-Ja"></a>满十二月授人具足戒。<a id="a-Jb"></a>满十二月与人依止。<a id="a-Jc"></a>授式叉摩那二岁学戒。<a id="a-Jd"></a>度沙弥尼无犯。<a id="a-Je"></a>无犯者。<a id="a-Jf"></a>最初未制戒。<a id="a-Jg"></a>痴狂心乱痛恼所缠(三十八)。</p>
  <p id="aJh">尔时婆伽婆。<a id="a-Ji"></a>在舍卫国祇树给孤独园。<a id="a-Jj"></a>时诸比丘尼。<a id="a-Jk"></a>闻世尊制戒听授人具足戒。<a id="a-Jl"></a>彼便在尼众中与授具足戒。<a id="a-Jm"></a>经宿已方往比丘僧中。<a id="a-Jn"></a>而所与授具足戒者。<a id="a-Jo"></a>中间或得盲瞎痴聋跛躄及余种种诸病。<a id="a-Jp"></a>毁辱众僧。<a id="a-Jq"></a>时诸比丘尼闻。<a id="a-Jr"></a>其中有少欲知足行头陀乐学戒知惭愧者。<a id="a-Js"></a>呵责诸比丘尼言。<a id="a-Jt"></a>世尊制戒听度人。<a id="a-Ju"></a>汝等云何。<a id="a-Jv"></a>乃度盲瞎痴聋跛躄及余种种病毁辱众僧耶。<a id="a-Jw"></a>呵责已白诸比丘。<a id="a-Jx"></a>诸比丘往白世尊。<a id="a-Jy"></a>世尊以此因缘集比丘僧。<a id="a-Jz"></a>呵责诸比丘尼言。<a id="a-K0"></a>汝所为非。<a id="a-K1"></a>非威仪非沙门法。<a id="a-K2"></a>非净行非随顺行。<a id="a-K3"></a>所不应为。<a id="a-K4"></a>云何乃度诸盲瞎痴聋跛躄及余种种病毁辱众僧耶。<a id="a-K5"></a>以无数方便呵责已告诸比丘。<a id="a-K6"></a>此比丘尼多种有漏处最初犯戒。<a id="a-K7"></a>自今已去与比丘尼结戒。<a id="a-K8"></a>集十句义乃至正法久住。<a id="a-K9"></a>欲说戒者当如是说。<a id="a-KA"></a>若比丘尼。<a id="a-KB"></a>与人授具足戒已经宿。<a id="a-KC"></a>方往比丘僧中。<a id="a-KD"></a>与授具足戒者波逸提。<a id="a-KE"></a>比丘尼义如上。<a id="a-KF"></a>比丘尼。<a id="a-KG"></a>应即日授具足戒。<a id="a-KH"></a>即日诣比丘僧中授具足戒。<a id="a-KI"></a>彼比丘尼。<a id="a-KJ"></a>与授具足戒经宿已。<a id="a-KK"></a>方诣比丘僧中授具足戒波逸提。<a id="a-KL"></a>是谓为犯。<a id="a-KM"></a>不犯者。<a id="a-KN"></a>即日与授具足戒。<a id="a-KO"></a>即日往比丘僧中授具足戒。<a id="a-KP"></a>若欲往授具足戒。<a id="a-KQ"></a>彼病。<a id="a-KR"></a>若水陆道断。<a id="a-KS"></a>若有恶兽难。<a id="a-KT"></a>若贼难。<a id="a-KU"></a>若水大涨。<a id="a-KV"></a>若为强力者所执。<a id="a-KW"></a>若被系闭。<a id="a-KX"></a>若命难梵行难。<a id="a-KY"></a>不得即日往诣比丘众中无犯。<a id="a-KZ"></a>无犯者。<a id="a-Ka"></a>最初未制戒。<a id="a-Kb"></a>痴狂心乱痛恼所缠(三十九)。</p>
 </body>
</html>