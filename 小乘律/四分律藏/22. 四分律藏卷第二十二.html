<!doctype html>
<html id="z3IBUxxn7" data-ver="1360">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第二十二</h1>
  <h2 id="a2">第二分戒波罗夷法</h2>
  <p id="a3">尔时世尊。<a id="a-4"></a>在毗舍离猕猴江边楼阁讲堂上。<a id="a-5"></a>时世尊。<a id="a-6"></a>以此因缘集诸比丘僧。<a id="a-7"></a>告言。<a id="a-8"></a>自今已去。<a id="a-9"></a>我与诸比丘尼结戒。<a id="a-A"></a>集十句义。<a id="a-B"></a>一摄取于僧。<a id="a-C"></a>二令僧欢喜。<a id="a-D"></a>三令僧安乐。<a id="a-E"></a>四令未信者信。<a id="a-F"></a>五已信者令增长。<a id="a-G"></a>六难调顺者令调顺。<a id="a-H"></a>七惭愧者得安乐。<a id="a-I"></a>八断现在有漏。<a id="a-J"></a>九断未来有漏。<a id="a-K"></a>十正法得久住。<a id="a-L"></a>欲说戒者当如是说。<a id="a-M"></a>若比丘尼。<a id="a-N"></a>作淫欲犯不净行。<a id="a-O"></a>乃至共畜生。<a id="a-P"></a>是比丘尼波罗夷不共住。<a id="a-Q"></a>若比丘尼者。<a id="a-R"></a>名字为比丘尼。<a id="a-S"></a>相似比丘尼。<a id="a-T"></a>自称比丘尼。<a id="a-U"></a>善来比丘尼。<a id="a-V"></a>乞求比丘尼。<a id="a-W"></a>着割截衣比丘尼。<a id="a-X"></a>破结使比丘尼。<a id="a-Y"></a>受大戒白四羯磨如法成就得处所比丘尼。<a id="a-Z"></a>是中比丘尼。<a id="a-a"></a>若受大戒白四羯磨如法成就得处所。<a id="a-b"></a>住比丘尼法中。<a id="a-c"></a>是谓比丘尼义。<a id="a-d"></a>作淫欲犯不净行乃至共畜生者。<a id="a-e"></a>所可得行淫处者是。<a id="a-f"></a>波罗夷者。<a id="a-g"></a>譬如人断头不可复起。<a id="a-h"></a>比丘尼亦复如是。<a id="a-i"></a>犯波罗夷已不复成比丘尼。<a id="a-j"></a>故名波罗夷。<a id="a-k"></a>云何名不共住。<a id="a-l"></a>有二不共住。<a id="a-m"></a>一羯磨一说戒。<a id="a-n"></a>彼比丘尼。<a id="a-o"></a>不得于是二事中住。<a id="a-p"></a>是故名不共住。<a id="a-q"></a>有三处行淫波罗夷。<a id="a-r"></a>人非人畜生。<a id="a-s"></a>于此三处共行淫犯波罗夷。<a id="a-t"></a>复于三种男行淫犯波罗夷。<a id="a-u"></a>人男非人男畜生男。<a id="a-v"></a>于此三处共行淫犯波罗夷。<a id="a-w"></a>于三种二形行淫犯波罗夷。<a id="a-x"></a>人二形非人二形畜生二形。<a id="a-y"></a>于此三处二形共行淫波罗夷。<a id="a-z"></a>于三种黄门行淫犯波罗夷。<a id="a-10"></a>人黄门非人黄门畜生黄门。<a id="a-11"></a>于此三处行淫波罗夷。<a id="a-12"></a>比丘尼有淫心。<a id="a-13"></a>捉人男根。<a id="a-14"></a>着三处大小便道及口。<a id="a-15"></a>入者犯。<a id="a-16"></a>不入者不犯。<a id="a-17"></a>有隔有隔有隔无隔无隔有隔无隔无隔波罗夷。<a id="a-18"></a>非人男畜生男二形男黄门亦如是。<a id="a-19"></a>比丘尼有淫心。<a id="a-1A"></a>捉眠男子及死者身未坏者少坏者男根入三处。<a id="a-1B"></a>入者犯。<a id="a-1C"></a>不入不犯。<a id="a-1D"></a>有隔有隔有隔无隔无隔有隔无隔无隔波罗夷。<a id="a-1E"></a>非人男畜生男二形男黄门亦如上。<a id="a-1F"></a>若比丘尼。<a id="a-1G"></a>为贼所捉。<a id="a-1H"></a>将诣人男所。<a id="a-1I"></a>以彼男根着三处。<a id="a-1J"></a>初入觉乐入已乐出时乐波罗夷。<a id="a-1K"></a>初入乐入已乐出时不乐波罗夷。<a id="a-1L"></a>初入乐入已不乐出时乐波罗夷。<a id="a-1M"></a>初入乐入已不乐出时不乐波罗夷。<a id="a-1N"></a>初入不乐入已不乐出时乐波罗夷。<a id="a-1O"></a>初入不乐入已乐出时不乐波罗夷。<a id="a-1P"></a>初入不乐入已乐出时乐波罗夷。<a id="a-1Q"></a>此是第六句。<a id="a-1R"></a>有隔乃至无隔无隔亦如上。<a id="a-1S"></a>非人男畜生男二形男黄门。<a id="a-1T"></a>有隔乃至无隔无隔亦如上。<a id="a-1U"></a>若比丘尼为贼所捉。<a id="a-1V"></a>将至眠男子所及死者身未坏少坏者所。<a id="a-1W"></a>以彼男根着三处。<a id="a-1X"></a>初入乐入已乐乃至初入不乐入已不乐出时乐亦如上。<a id="a-1Y"></a>有隔有隔乃至无隔无隔亦如上。<a id="a-1Z"></a>乃至黄门亦如上。<a id="a-1a"></a>有隔有隔乃至无隔无隔亦如上。<a id="a-1b"></a>若比丘尼为贼所捉。<a id="a-1c"></a>于三处行淫。<a id="a-1d"></a>从初入乐入已乐出时乐。<a id="a-1e"></a>乃至初入不乐入已不乐出时乐亦如上。<a id="a-1f"></a>有隔有隔乃至无隔无隔亦如上。<a id="a-1g"></a>若比丘尼方便欲行不净。<a id="a-1h"></a>若作者波罗夷。<a id="a-1i"></a>不作者偷兰遮。<a id="a-1j"></a>比丘方便教比丘尼犯淫。<a id="a-1k"></a>作者偷兰遮。<a id="a-1l"></a>不作者突吉罗。<a id="a-1m"></a>比丘尼教比丘尼犯淫。<a id="a-1n"></a>作者偷兰遮。<a id="a-1o"></a>不作者突吉罗。<a id="a-1p"></a>除比丘比丘尼。<a id="a-1q"></a>教余者作不作一切突吉罗。<a id="a-1r"></a>比丘波罗夷。<a id="a-1s"></a>式叉摩那沙弥沙弥尼突吉罗灭摈。<a id="a-1t"></a>是谓为犯。<a id="a-1u"></a>不犯者。<a id="a-1v"></a>眠无所觉知不受乐一切无欲心不犯不犯者。<a id="a-1w"></a>最初未结戒。<a id="a-1x"></a>痴狂心乱痛恼所缠(一竟)。</p>
  <p id="a1y">尔时世尊在罗阅城耆阇崛山中。<a id="a-1z"></a>尔时世尊以此因缘集比丘僧告言。<a id="a-20"></a>自今已去与比丘尼结戒。<a id="a-21"></a>集十句义乃至正法久住。<a id="a-22"></a>欲说戒者当如是说。<a id="a-23"></a>若比丘尼。<a id="a-24"></a>在聚落若空处。<a id="a-25"></a>不与怀盗心取随所盗物。<a id="a-26"></a>若为王若王大臣所捉。<a id="a-27"></a>若缚若杀若驱出国。<a id="a-28"></a>汝贼汝痴。<a id="a-29"></a>若比丘尼作如是不与取。<a id="a-2A"></a>是比丘尼波罗夷不共住(二竟)。</p>
  <p id="a2B">尔时世尊在毗舍离。<a id="a-2C"></a>以此因缘集诸比丘僧。<a id="a-2D"></a>告诸比丘。<a id="a-2E"></a>自今已去与诸比丘尼结戒。<a id="a-2F"></a>集十句义乃至正法久住。<a id="a-2G"></a>欲说戒者当如是说。<a id="a-2H"></a>若比丘尼。<a id="a-2I"></a>故自手断人命。<a id="a-2J"></a>若持刀授与人。<a id="a-2K"></a>若叹死誉死劝死。<a id="a-2L"></a>咄人用此恶活为。<a id="a-2M"></a>宁死不生。<a id="a-2N"></a>作如是心念。<a id="a-2O"></a>无数方便叹死誉死劝死。<a id="a-2P"></a>此比丘尼波罗夷不共住(三竟)。</p>
  <p id="a2Q">尔时世尊在毗舍离猕猴江边楼阁讲堂上。<a id="a-2R"></a>以此因缘集诸比丘僧告诸比丘。<a id="a-2S"></a>自今已去与比丘尼结戒。<a id="a-2T"></a>集十句义乃至正法久住。<a id="a-2U"></a>欲说戒者当如是说。<a id="a-2V"></a>若比丘尼。<a id="a-2W"></a>实无所知自叹誉言。<a id="a-2X"></a>我得过人法入圣智胜法。<a id="a-2Y"></a>我知是我见是。<a id="a-2Z"></a>后于异时。<a id="a-2a"></a>若问若不问。<a id="a-2b"></a>欲求清净故作如是言。<a id="a-2c"></a>诸大姊。<a id="a-2d"></a>我实不知不见。<a id="a-2e"></a>而言我知我见。<a id="a-2f"></a>虚诳妄语。<a id="a-2g"></a>除增上慢。<a id="a-2h"></a>是比丘尼波罗夷不共住(四竟)。</p>
  <p id="a2i">尔时世尊在舍卫国祇树给孤独园。<a id="a-2j"></a>时有大豪贵长者。<a id="a-2k"></a>名大善鹿乐。<a id="a-2l"></a>颜貌端政。<a id="a-2m"></a>偷罗难陀比丘尼亦颜貌端政。<a id="a-2n"></a>长者鹿乐系心于偷罗难陀所。<a id="a-2o"></a>偷罗难陀亦系心于长者所。<a id="a-2p"></a>后于异时。<a id="a-2q"></a>为偷罗难陀故。<a id="a-2r"></a>请诸比丘尼及偷罗难陀设食。<a id="a-2s"></a>即于其夜办具种种饮食。<a id="a-2t"></a>清旦往白时到。<a id="a-2u"></a>偷罗难陀知长者为己故请僧。<a id="a-2v"></a>彼即自住寺不往。<a id="a-2w"></a>诸比丘尼。<a id="a-2x"></a>到时着衣持钵诣长者家就坐已。<a id="a-2y"></a>时长者。<a id="a-2z"></a>遍观尼众不见偷罗难陀。<a id="a-30"></a>即问。<a id="a-31"></a>偷罗难陀何处而不来耶。<a id="a-32"></a>答言。<a id="a-33"></a>在寺不来。<a id="a-34"></a>于是长者疾疾行食已。<a id="a-35"></a>即往寺中至偷罗难陀所。<a id="a-36"></a>偷罗难陀。<a id="a-37"></a>遥见长者来即卧床上。<a id="a-38"></a>长者前问。<a id="a-39"></a>阿姨何所患苦。<a id="a-3A"></a>答言。<a id="a-3B"></a>无所患苦。<a id="a-3C"></a>我所欲者而彼不欲。<a id="a-3D"></a>彼言我欲非不欲。<a id="a-3E"></a>时长者即前抱卧以手摩捉呜。<a id="a-3F"></a>长者还坐问言。<a id="a-3G"></a>阿姨所须何物。<a id="a-3H"></a>答言。<a id="a-3I"></a>我欲得酸枣。<a id="a-3J"></a>长者言。<a id="a-3K"></a>欲得者明日当送。<a id="a-3L"></a>时有守房小沙弥尼。<a id="a-3M"></a>见作如此事。<a id="a-3N"></a>诸尼食还已具向说之。<a id="a-3O"></a>比丘尼众闻。<a id="a-3P"></a>中有少欲知足行头陀乐学戒知惭愧者。<a id="a-3Q"></a>嫌责偷罗难陀比丘尼言。<a id="a-3R"></a>云何汝与长者作如此事耶。<a id="a-3S"></a>诸比丘尼白诸比丘。<a id="a-3T"></a>诸比丘往白世尊。<a id="a-3U"></a>世尊即以此因缘集比丘僧。<a id="a-3V"></a>以无数方便呵责偷罗难陀比丘尼。<a id="a-3W"></a>汝所为非。<a id="a-3X"></a>非威仪非沙门法非净行非随顺行。<a id="a-3Y"></a>所不应为。<a id="a-3Z"></a>云何偷罗难陀。<a id="a-3a"></a>汝与长者作如此事。<a id="a-3b"></a>尔时世尊以无数方便呵责已告诸比丘。<a id="a-3c"></a>此偷罗难陀比丘尼痴人。<a id="a-3d"></a>多种有漏处最初犯戒。<a id="a-3e"></a>自今已去与比丘尼结戒。<a id="a-3f"></a>集十句义乃至正法久住。<a id="a-3g"></a>欲说戒者当如是说。<a id="a-3h"></a>若比丘尼染污心。<a id="a-3i"></a>共染污心男子。<a id="a-3j"></a>从腋已下膝已上身相触。<a id="a-3k"></a>若捉摩若牵若推若上摩若下摩若举若下若捉若捺。<a id="a-3l"></a>是比丘尼波罗夷不共住。<a id="a-3m"></a>是身相触也。<a id="a-3n"></a>比丘尼义如上。<a id="a-3o"></a>染污心者意相染着。<a id="a-3p"></a>染污心男子亦如是。<a id="a-3q"></a>腋已下者腋已下身分。<a id="a-3r"></a>膝已上者膝已上身分也。<a id="a-3s"></a>身者。<a id="a-3t"></a>从足指乃至头发。<a id="a-3u"></a>身相触者二身若捉摩若牵若推若逆摩若顺摩若举若下若捉若捺。<a id="a-3v"></a>捉摩者。<a id="a-3w"></a>手摩身前后。<a id="a-3x"></a>牵者牵前。<a id="a-3y"></a>推者推却。<a id="a-3z"></a>逆摩者从下至上。<a id="a-40"></a>顺摩者从上至下。<a id="a-41"></a>举者抱举。<a id="a-42"></a>下者抱下或坐或立。<a id="a-43"></a>捉者或捉前或捉后或捉髀或捉乳。<a id="a-44"></a>捺者。<a id="a-45"></a>或捺前捺后捺乳捺髀。<a id="a-46"></a>男子男子想。<a id="a-47"></a>男子以手摩尼。<a id="a-48"></a>身身相触欲意染着。<a id="a-49"></a>受触乐波罗夷。<a id="a-4A"></a>男子男子想。<a id="a-4B"></a>男子以手摩尼身动身欲意染着。<a id="a-4C"></a>受触乐波罗夷。<a id="a-4D"></a>乃至捉捺亦如是。<a id="a-4E"></a>是男子疑者。<a id="a-4F"></a>偷兰遮。<a id="a-4G"></a>若男作男想。<a id="a-4H"></a>以身触彼衣璎珞具。<a id="a-4I"></a>欲心染着受触乐偷兰遮。<a id="a-4J"></a>若男作男想。<a id="a-4K"></a>以身触彼衣璎珞具。<a id="a-4L"></a>欲心染着不受触乐偷兰遮。<a id="a-4M"></a>若男作男想。<a id="a-4N"></a>男以身衣璎珞具触尼身。<a id="a-4O"></a>欲心染着受触乐偷兰遮。<a id="a-4P"></a>若男作男想。<a id="a-4Q"></a>男以身衣璎珞具触尼身。<a id="a-4R"></a>欲心染着不受触乐偷兰遮。<a id="a-4S"></a>男作男想。<a id="a-4T"></a>以身触男衣璎珞具。<a id="a-4U"></a>欲心染着动身不受触乐偷兰遮。<a id="a-4V"></a>若男作男想。<a id="a-4W"></a>以身触男衣璎珞具。<a id="a-4X"></a>欲心染着不动身受触乐偷兰遮。<a id="a-4Y"></a>若男作男想。<a id="a-4Z"></a>男以身衣璎珞具触尼身。<a id="a-4a"></a>欲心染着动身不受触乐偷兰遮。<a id="a-4b"></a>男作男想。<a id="a-4c"></a>男以身衣璎珞具触尼身。<a id="a-4d"></a>欲心染着受触乐不动身偷兰遮。<a id="a-4e"></a>若男作男想。<a id="a-4f"></a>身相触欲心染着不受触乐动身偷兰遮。<a id="a-4g"></a>男作男想。<a id="a-4h"></a>身相触欲心染着受触乐不动身偷兰遮。<a id="a-4i"></a>如是捉摩乃至捺一切偷兰遮。<a id="a-4j"></a>若男疑突吉罗。<a id="a-4k"></a>男作男想。<a id="a-4l"></a>以身衣触身衣璎珞具。<a id="a-4m"></a>欲心染着受触乐突吉罗。<a id="a-4n"></a>男作男想。<a id="a-4o"></a>以身衣触身衣璎珞具。<a id="a-4p"></a>欲心染着不受触乐突吉罗。<a id="a-4q"></a>男作男想。<a id="a-4r"></a>以身衣触身衣璎珞具。<a id="a-4s"></a>欲心染着不受触乐动身突吉罗。<a id="a-4t"></a>男作男想。<a id="a-4u"></a>以身衣触身衣璎珞具。<a id="a-4v"></a>欲心染着受触乐不动身突吉罗。<a id="a-4w"></a>男作男想。<a id="a-4x"></a>以身衣触身衣璎珞具。<a id="a-4y"></a>欲心染着不受触乐不动身突吉罗。<a id="a-4z"></a>男作男想。<a id="a-50"></a>以身衣触身衣璎珞具。<a id="a-51"></a>欲心染着受触乐动身突吉罗。<a id="a-52"></a>乃至捉捺一切突吉罗。<a id="a-53"></a>是男疑突吉罗。<a id="a-54"></a>若比丘尼与男子身相触一触一波罗夷。<a id="a-55"></a>随触多少一一波罗夷。<a id="a-56"></a>若天男阿修罗男乃至畜生男能变形者。<a id="a-57"></a>身相触偷兰遮。<a id="a-58"></a>不能变形者。<a id="a-59"></a>身相触突吉罗。<a id="a-5A"></a>若与女人身相触突吉罗。<a id="a-5B"></a>若与二形人身相触者偷兰遮。<a id="a-5C"></a>若男子作礼捉足。<a id="a-5D"></a>觉触乐不动身突吉罗。<a id="a-5E"></a>若比丘尼有欲心。<a id="a-5F"></a>触衣钵尼师檀针筒革屣。<a id="a-5G"></a>乃至自触身一切突吉罗。<a id="a-5H"></a>人男人男想波罗夷。<a id="a-5I"></a>于人男疑偷兰遮。<a id="a-5J"></a>人男非人男想偷兰遮。<a id="a-5K"></a>非人男作人男想偷兰遮。<a id="a-5L"></a>非人男生疑偷兰遮。<a id="a-5M"></a>比丘僧伽婆尸沙。<a id="a-5N"></a>式叉摩那沙弥沙弥尼突吉罗。<a id="a-5O"></a>是谓为犯。<a id="a-5P"></a>不犯者。<a id="a-5Q"></a>若取与时触身。<a id="a-5R"></a>若戏笑时触。<a id="a-5S"></a>若有所救解时触。<a id="a-5T"></a>一切无欲心不犯。<a id="a-5U"></a>不犯者。<a id="a-5V"></a>最初未制戒。<a id="a-5W"></a>痴狂心乱痛恼所缠(五竟)。</p>
  <p id="a5X">尔时世尊在舍卫国祇树给孤独园。<a id="a-5Y"></a>尔时舍卫城中有长者。<a id="a-5Z"></a>名沙楼鹿乐。<a id="a-5a"></a>颜貌端正。<a id="a-5b"></a>偷罗难陀比丘尼亦颜貌端正。<a id="a-5c"></a>鹿乐长者系心偷罗难陀所。<a id="a-5d"></a>偷罗难陀亦系心鹿乐所。<a id="a-5e"></a>尔时偷罗难陀比丘尼欲心。<a id="a-5f"></a>受长者捉手捉衣。<a id="a-5g"></a>共入屏处共立共语共行以身相倚共期。<a id="a-5h"></a>尔时诸比丘尼闻。<a id="a-5i"></a>其中有少欲知足行头陀乐学戒知惭愧者。<a id="a-5j"></a>嫌责偷罗难陀比丘尼。<a id="a-5k"></a>汝云何欲心。<a id="a-5l"></a>受长者捉手捉衣。<a id="a-5m"></a>入屏处共立共语共行以身相倚共期。<a id="a-5n"></a>尔时诸比丘尼白诸比丘。<a id="a-5o"></a>诸比丘往白世尊。<a id="a-5p"></a>世尊尔时以此因缘集诸比丘僧。<a id="a-5q"></a>呵责偷罗难陀。<a id="a-5r"></a>汝所为非。<a id="a-5s"></a>非威仪非沙门法非净行非随顺行。<a id="a-5t"></a>所不应为。<a id="a-5u"></a>云何偷罗难陀比丘尼。<a id="a-5v"></a>欲心受此长者捉手捉衣乃至共期。<a id="a-5w"></a>尔时世尊。<a id="a-5x"></a>以无数方便呵责偷罗难陀已告诸比丘。<a id="a-5y"></a>此偷罗难陀多种有漏处最初犯戒。<a id="a-5z"></a>自今已去与比丘尼结戒。<a id="a-60"></a>集十句义乃至正法久住。<a id="a-61"></a>欲说戒者当如是说。<a id="a-62"></a>若比丘尼染污心。<a id="a-63"></a>知男子染污心。<a id="a-64"></a>受捉手捉衣。<a id="a-65"></a>入屏处共立共语共行。<a id="a-66"></a>或身相倚或共期。<a id="a-67"></a>是比丘尼波罗夷不共住。<a id="a-68"></a>犯此八事故。<a id="a-69"></a>比丘尼义如上。<a id="a-6A"></a>染污心者心有染着。<a id="a-6B"></a>染污心男子亦有染着。<a id="a-6C"></a>捉手者。<a id="a-6D"></a>捉手乃至腕捉衣者捉身上衣。<a id="a-6E"></a>入屏处者离见闻处也。<a id="a-6F"></a>屏处共立者离见闻处也。<a id="a-6G"></a>共语者亦离见闻处。<a id="a-6H"></a>共行者亦离见闻处。<a id="a-6I"></a>身相倚者身得相及处。<a id="a-6J"></a>共期者得共行淫处也。<a id="a-6K"></a>彼比丘尼染污心。<a id="a-6L"></a>受染污心男子捉手。<a id="a-6M"></a>偷罗遮。<a id="a-6N"></a>捉衣偷罗遮。<a id="a-6O"></a>入屏处。<a id="a-6P"></a>屏处共立。<a id="a-6Q"></a>屏处共语。<a id="a-6R"></a>屏处共行。<a id="a-6S"></a>以为乐。<a id="a-6T"></a>以身相倚。<a id="a-6U"></a>一一偷罗遮。<a id="a-6V"></a>于七事中。<a id="a-6W"></a>若不发露忏悔罪未除。<a id="a-6X"></a>若犯第八事波罗夷。<a id="a-6Y"></a>天子龙子阿修罗子夜叉子饿鬼畜生能变形者。<a id="a-6Z"></a>犯七事一一突吉罗。<a id="a-6a"></a>若犯第八事偷罗遮。<a id="a-6b"></a>畜生不能变形者。<a id="a-6c"></a>犯第八事突吉罗。<a id="a-6d"></a>与染污心女人犯第八事者突吉罗。<a id="a-6e"></a>比丘随所犯式叉摩那沙弥沙弥尼突吉罗。<a id="a-6f"></a>是谓为犯。<a id="a-6g"></a>不犯者。<a id="a-6h"></a>若有所取与时手相触。<a id="a-6i"></a>或戏笑。<a id="a-6j"></a>或有所救解捉衣。<a id="a-6k"></a>若有所施与。<a id="a-6l"></a>若礼拜。<a id="a-6m"></a>若悔过。<a id="a-6n"></a>若受法入屏处共住。<a id="a-6o"></a>若有所施与。<a id="a-6p"></a>若礼拜。<a id="a-6q"></a>若悔过。<a id="a-6r"></a>若受法入屏处共立。<a id="a-6s"></a>若有所施与。<a id="a-6t"></a>若礼拜。<a id="a-6u"></a>若悔过。<a id="a-6v"></a>若受法入屏处共语。<a id="a-6w"></a>若有所施与。<a id="a-6x"></a>若礼拜。<a id="a-6y"></a>若忏悔。<a id="a-6z"></a>若受法入屏处共行。<a id="a-70"></a>若为人打。<a id="a-71"></a>若贼来。<a id="a-72"></a>若有象来。<a id="a-73"></a>若恶兽来。<a id="a-74"></a>若有刺来回身避。<a id="a-75"></a>若来求教授。<a id="a-76"></a>若听法。<a id="a-77"></a>若受请。<a id="a-78"></a>若来至寺内。<a id="a-79"></a>若共期不可作恶事处无犯。<a id="a-7A"></a>无犯者。<a id="a-7B"></a>最初未制戒。<a id="a-7C"></a>痴狂心乱痛恼所缠(六竟)。</p>
  <p id="a7D">尔时世尊在舍卫国祇树给孤独园。<a id="a-7E"></a>时偷罗难陀比丘尼妹。<a id="a-7F"></a>字坻舍难陀。<a id="a-7G"></a>其人犯波罗夷法。<a id="a-7H"></a>时偷罗难陀比丘尼。<a id="a-7I"></a>知便作是念。<a id="a-7J"></a>此坻舍难陀是我妹。<a id="a-7K"></a>今犯波罗夷法。<a id="a-7L"></a>我正欲向人说。<a id="a-7M"></a>惧彼得恶名称。<a id="a-7N"></a>若彼得恶名称于我亦恶。<a id="a-7O"></a>遂默然不说。<a id="a-7P"></a>彼于异时。<a id="a-7Q"></a>坻舍比丘尼。<a id="a-7R"></a>休道诸比丘尼见。<a id="a-7S"></a>语偷罗难陀言。<a id="a-7T"></a>见汝妹已舍道不。<a id="a-7U"></a>答言。<a id="a-7V"></a>彼所作是非为不是。<a id="a-7W"></a>诸比丘尼问。<a id="a-7X"></a>云何所作是。<a id="a-7Y"></a>偷罗难陀答言。<a id="a-7Z"></a>我先知彼有如是如是事。<a id="a-7a"></a>诸比丘尼言。<a id="a-7b"></a>汝若先知。<a id="a-7c"></a>何以不向诸比丘尼说。<a id="a-7d"></a>偷罗难陀答言。<a id="a-7e"></a>坻舍是我妹。<a id="a-7f"></a>犯波罗夷法即欲向人说。<a id="a-7g"></a>惧得恶名称。<a id="a-7h"></a>若彼得恶名称于我亦恶。<a id="a-7i"></a>以是故我不向人说。<a id="a-7j"></a>尔时诸比丘尼闻。<a id="a-7k"></a>其中有少欲知足行头陀乐学戒知惭愧者。<a id="a-7l"></a>呵责偷罗难陀言。<a id="a-7m"></a>汝云何覆藏坻舍重罪。<a id="a-7n"></a>诸比丘尼白诸比丘。<a id="a-7o"></a>诸比丘往白世尊。<a id="a-7p"></a>世尊尔时以此因缘集诸比丘僧。<a id="a-7q"></a>呵责偷罗难陀比丘尼言。<a id="a-7r"></a>汝所为非。<a id="a-7s"></a>非威仪非沙门法非净行非随顺行。<a id="a-7t"></a>所不应为。<a id="a-7u"></a>云何偷罗难陀。<a id="a-7v"></a>汝乃覆藏坻舍比丘尼重罪。<a id="a-7w"></a>尔时世尊。<a id="a-7x"></a>以无数方便呵责偷罗难陀比丘尼已。<a id="a-7y"></a>告诸比丘。<a id="a-7z"></a>偷罗难陀比丘尼。<a id="a-80"></a>多种有漏处最初犯戒。<a id="a-81"></a>自今已去与比丘尼结戒。<a id="a-82"></a>集十句义乃至正法久住。<a id="a-83"></a>欲说戒者当如是说。<a id="a-84"></a>若比丘尼知他犯波罗夷。<a id="a-85"></a>不自举不白僧不语人。<a id="a-86"></a>彼于异时。<a id="a-87"></a>彼比丘尼。<a id="a-88"></a>或休道。<a id="a-89"></a>若灭摈。<a id="a-8A"></a>若众僧遮。<a id="a-8B"></a>若入外道。<a id="a-8C"></a>后作是言。<a id="a-8D"></a>我先知有如是如是罪。<a id="a-8E"></a>是比丘尼波罗夷不共住。<a id="a-8F"></a>覆重罪故。<a id="a-8G"></a>如是世尊与比丘尼制戒。<a id="a-8H"></a>或于城内犯波罗夷。<a id="a-8I"></a>出至村中。<a id="a-8J"></a>或村中犯波罗夷。<a id="a-8K"></a>来入城内。<a id="a-8L"></a>时诸比丘尼。<a id="a-8M"></a>亦不知犯波罗夷不犯。<a id="a-8N"></a>后乃知犯波罗夷。<a id="a-8O"></a>或有言犯波罗夷者。<a id="a-8P"></a>或有疑者。<a id="a-8Q"></a>佛言。<a id="a-8R"></a>不知者无犯。<a id="a-8S"></a>自今已去当如是说戒。<a id="a-8T"></a>若比丘尼。<a id="a-8U"></a>知比丘尼犯波罗夷。<a id="a-8V"></a>不自发露。<a id="a-8W"></a>不语众人。<a id="a-8X"></a>不白大众。<a id="a-8Y"></a>若于异时。<a id="a-8Z"></a>彼比丘尼。<a id="a-8a"></a>或命终。<a id="a-8b"></a>或众中举。<a id="a-8c"></a>或休道。<a id="a-8d"></a>或入外道众。<a id="a-8e"></a>后作是言。<a id="a-8f"></a>我先知有如是如是罪。<a id="a-8g"></a>是比丘尼波罗夷不共住。<a id="a-8h"></a>覆藏重罪故。<a id="a-8i"></a>比丘尼义如上。<a id="a-8j"></a>知者我知犯如是如是罪。<a id="a-8k"></a>僧者一羯磨一说戒。<a id="a-8l"></a>大众者。<a id="a-8m"></a>或四人或过四人。<a id="a-8n"></a>休道者出此法外。<a id="a-8o"></a>灭摈者。<a id="a-8p"></a>僧与作白四羯磨除去。<a id="a-8q"></a>遮者。<a id="a-8r"></a>众中断决罪时遮不听入众。<a id="a-8s"></a>入外道者。<a id="a-8t"></a>受外道法。<a id="a-8u"></a>重罪者。<a id="a-8v"></a>八波罗夷。<a id="a-8w"></a>于八法中犯一一罪。<a id="a-8x"></a>彼比丘尼。<a id="a-8y"></a>知是比丘尼犯波罗夷。<a id="a-8z"></a>前食时知后食时说偷兰遮。<a id="a-90"></a>后食时知初夜说偷兰遮。<a id="a-91"></a>初夜知中夜说偷兰遮。<a id="a-92"></a>中夜知后夜说偷兰遮。<a id="a-93"></a>后夜知不说至明相出波罗夷。<a id="a-94"></a>除八波罗夷法。<a id="a-95"></a>覆余罪不说者。<a id="a-96"></a>随所犯自覆重罪偷兰遮。<a id="a-97"></a>除比丘比丘尼。<a id="a-98"></a>覆余人罪突吉罗。<a id="a-99"></a>比丘波逸提。<a id="a-9A"></a>式叉摩那沙弥沙弥尼突吉罗。<a id="a-9B"></a>是谓为犯。<a id="a-9C"></a>不犯者。<a id="a-9D"></a>若不知。<a id="a-9E"></a>若向人说。<a id="a-9F"></a>若无人可向说。<a id="a-9G"></a>意欲说而未说明相出。<a id="a-9H"></a>若说者。<a id="a-9I"></a>有命难有梵行难。<a id="a-9J"></a>不得说不犯。<a id="a-9K"></a>不犯者最初未制戒。<a id="a-9L"></a>痴狂心乱痛恼所缠(七竟)。</p>
  <p id="a9M">尔时世尊在拘睒弥瞿师罗园中。<a id="a-9N"></a>时尊者阐陀比丘。<a id="a-9O"></a>僧为作举。<a id="a-9P"></a>如法如律如佛所教。<a id="a-9Q"></a>不顺从不忏悔。<a id="a-9R"></a>僧未与作共住。<a id="a-9S"></a>时有比丘尼。<a id="a-9T"></a>名尉次。<a id="a-9U"></a>往返承事阐陀比丘。<a id="a-9V"></a>诸比丘尼语言。<a id="a-9W"></a>阐陀比丘。<a id="a-9X"></a>僧为作举。<a id="a-9Y"></a>如法如律如佛所教。<a id="a-9Z"></a>不顺从不忏悔。<a id="a-9a"></a>僧未与作共住。<a id="a-9b"></a>汝莫顺从。<a id="a-9c"></a>尉次答言。<a id="a-9d"></a>诸大姊。<a id="a-9e"></a>此是我兄。<a id="a-9f"></a>今日不供养。<a id="a-9g"></a>更待何时。<a id="a-9h"></a>犹故随顺不止。<a id="a-9i"></a>时诸比丘尼闻。<a id="a-9j"></a>其中有少欲知足行头陀乐学戒知惭愧者。<a id="a-9k"></a>嫌责尉次比丘尼言。<a id="a-9l"></a>阐陀比丘。<a id="a-9m"></a>僧为作举。<a id="a-9n"></a>如法如律如佛所教。<a id="a-9o"></a>而不顺从不忏悔。<a id="a-9p"></a>僧未与作共住。<a id="a-9q"></a>汝今云何故顺从也。<a id="a-9r"></a>尔时诸比丘尼语诸比丘。<a id="a-9s"></a>诸比丘往白世尊。<a id="a-9t"></a>世尊以此因缘集诸比丘僧。<a id="a-9u"></a>呵责尉次比丘尼言。<a id="a-9v"></a>汝所为非。<a id="a-9w"></a>非威仪非沙门法非净行非随顺行。<a id="a-9x"></a>所不应为。<a id="a-9y"></a>阐陀比丘。<a id="a-9z"></a>僧为作举。<a id="a-A0"></a>如法如律如佛所教。<a id="a-A1"></a>而不顺从不忏悔。<a id="a-A2"></a>僧未与作共住。<a id="a-A3"></a>云何故顺从。<a id="a-A4"></a>以无数方便呵责已。<a id="a-A5"></a>告诸比丘。<a id="a-A6"></a>听僧与尉次比丘尼作呵责白四羯磨。<a id="a-A7"></a>当作如是呵责。<a id="a-A8"></a>尼众中应差堪能人。<a id="a-A9"></a>若上座若次座若诵律若不诵律堪能作羯磨者。<a id="a-AA"></a>作如是白。<a id="a-AB"></a>大姊僧听。<a id="a-AC"></a>是尉次比丘尼。<a id="a-AD"></a>知阐陀比丘。<a id="a-AE"></a>僧为作举。<a id="a-AF"></a>如法如律如佛所教。<a id="a-AG"></a>而不顺从不忏悔。<a id="a-AH"></a>僧未与作共住。<a id="a-AI"></a>而顺从阐陀比丘。<a id="a-AJ"></a>诸比丘尼语言。<a id="a-AK"></a>阐陀比丘。<a id="a-AL"></a>僧为作举。<a id="a-AM"></a>如法如律如佛所教。<a id="a-AN"></a>不顺从不忏悔。<a id="a-AO"></a>僧未与作共住。<a id="a-AP"></a>汝莫顺从。<a id="a-AQ"></a>而故顺从。<a id="a-AR"></a>若僧时到僧忍听。<a id="a-AS"></a>僧与尉次比丘尼作呵责。<a id="a-AT"></a>舍此事故。<a id="a-AU"></a>大姊。<a id="a-AV"></a>阐陀比丘。<a id="a-AW"></a>僧为作举。<a id="a-AX"></a>如法如律如佛所教。<a id="a-AY"></a>而不顺从不忏悔。<a id="a-AZ"></a>僧未与作共住。<a id="a-Aa"></a>汝莫随顺。<a id="a-Ab"></a>白如是。<a id="a-Ac"></a>大姊僧听。<a id="a-Ad"></a>是尉次比丘尼。<a id="a-Ae"></a>知阐陀比丘。<a id="a-Af"></a>僧为作举。<a id="a-Ag"></a>如法如律如佛所教。<a id="a-Ah"></a>不顺从不忏悔。<a id="a-Ai"></a>僧未与作共住。<a id="a-Aj"></a>而顺从阐陀比丘。<a id="a-Ak"></a>诸比丘尼语言。<a id="a-Al"></a>阐陀比丘。<a id="a-Am"></a>僧为作举。<a id="a-An"></a>如法如律如佛所教。<a id="a-Ao"></a>不顺从不忏悔。<a id="a-Ap"></a>僧未与作共住。<a id="a-Aq"></a>汝莫随顺。<a id="a-Ar"></a>而故随顺。<a id="a-As"></a>僧今与尉次比丘尼作呵责。<a id="a-At"></a>舍此事故。<a id="a-Au"></a>阐陀比丘。<a id="a-Av"></a>僧为作举如法如律如佛所教。<a id="a-Aw"></a>不顺从不忏悔。<a id="a-Ax"></a>僧未与作共住。<a id="a-Ay"></a>汝莫随顺。<a id="a-Az"></a>谁诸大姊忍。<a id="a-B0"></a>僧与尉次比丘尼作呵责。<a id="a-B1"></a>舍此事者默然。<a id="a-B2"></a>谁不忍者说。<a id="a-B3"></a>是初羯磨。<a id="a-B4"></a>第二第三亦如是说。<a id="a-B5"></a>僧已与尉次比丘尼作呵责。<a id="a-B6"></a>舍此事竟。<a id="a-B7"></a>僧忍默然故。<a id="a-B8"></a>是事如是持。<a id="a-B9"></a>当作如是呵责。<a id="a-BA"></a>尉次比丘尼。<a id="a-BB"></a>僧与作白四羯磨已。<a id="a-BC"></a>白诸比丘。<a id="a-BD"></a>诸比丘往白世尊。<a id="a-BE"></a>世尊言。<a id="a-BF"></a>若有如此比丘尼顺从为僧所举比丘者。<a id="a-BG"></a>僧亦应如是与作呵责白四羯磨。<a id="a-BH"></a>自今已去与比丘尼结戒。<a id="a-BI"></a>集十句义乃至正法久住。<a id="a-BJ"></a>欲说戒者当如是说。<a id="a-BK"></a>若比丘尼知比丘僧为作举。<a id="a-BL"></a>如法如律如佛所教。<a id="a-BM"></a>不顺从不忏悔。<a id="a-BN"></a>僧未与作共住而顺从。<a id="a-BO"></a>诸比丘尼语言。<a id="a-BP"></a>大姊。<a id="a-BQ"></a>此比丘。<a id="a-BR"></a>为僧所举。<a id="a-BS"></a>如法如律如佛所教。<a id="a-BT"></a>不顺从不忏悔。<a id="a-BU"></a>僧未与作共住。<a id="a-BV"></a>汝莫顺从。<a id="a-BW"></a>如是比丘尼谏彼比丘尼时。<a id="a-BX"></a>是事坚持不舍。<a id="a-BY"></a>彼比丘尼应乃至第二第三谏。<a id="a-BZ"></a>令舍此事故。<a id="a-Ba"></a>若乃至三谏舍者善。<a id="a-Bb"></a>若不舍者。<a id="a-Bc"></a>是比丘尼波罗夷。<a id="a-Bd"></a>不共住犯随举。<a id="a-Be"></a>比丘尼义如上僧者如上举者。<a id="a-Bf"></a>为僧所举。<a id="a-Bg"></a>白四羯磨是也。<a id="a-Bh"></a>法者。<a id="a-Bi"></a>如法如律如佛所教。<a id="a-Bj"></a>不顺从者。<a id="a-Bk"></a>不顺治罪法。<a id="a-Bl"></a>不忏悔者所犯罪未忏悔清净。<a id="a-Bm"></a>僧未与作共住者。<a id="a-Bn"></a>僧未与解罪羯磨。<a id="a-Bo"></a>随顺者有二种。<a id="a-Bp"></a>一法二衣食。<a id="a-Bq"></a>法随顺者。<a id="a-Br"></a>教增戒增心增慧教语学问诵经。<a id="a-Bs"></a>衣食者。<a id="a-Bt"></a>与饮食衣服床卧具病瘦医药。<a id="a-Bu"></a>若比丘尼知比丘为僧所举。<a id="a-Bv"></a>如法如律如佛所教。<a id="a-Bw"></a>不随顺不忏悔。<a id="a-Bx"></a>僧未与作共住而随顺。<a id="a-By"></a>诸比丘尼语言。<a id="a-Bz"></a>此比丘。<a id="a-C0"></a>僧与作举。<a id="a-C1"></a>如法如律如佛所教。<a id="a-C2"></a>不顺从不忏悔。<a id="a-C3"></a>僧未与作共住。<a id="a-C4"></a>汝莫随顺。<a id="a-C5"></a>可舍此事。<a id="a-C6"></a>莫为僧所举更犯重罪。<a id="a-C7"></a>若随语者善。<a id="a-C8"></a>不随语者。<a id="a-C9"></a>当作白。<a id="a-CA"></a>白已当复语言。<a id="a-CB"></a>妹当知。<a id="a-CC"></a>我白已。<a id="a-CD"></a>余有羯磨在。<a id="a-CE"></a>汝舍此事。<a id="a-CF"></a>莫为僧所举更犯重罪。<a id="a-CG"></a>若随语者善。<a id="a-CH"></a>不随语者。<a id="a-CI"></a>当作初羯磨。<a id="a-CJ"></a>作初羯磨已当语言。<a id="a-CK"></a>妹我已与汝作白初羯磨竟。<a id="a-CL"></a>余有二羯磨在。<a id="a-CM"></a>汝可舍此事莫为僧所举更犯重罪。<a id="a-CN"></a>若随语者善。<a id="a-CO"></a>不随语者。<a id="a-CP"></a>当作第二羯磨。<a id="a-CQ"></a>作第二羯磨已。<a id="a-CR"></a>当复语言。<a id="a-CS"></a>妹知不。<a id="a-CT"></a>我已作白二羯磨竟。<a id="a-CU"></a>余有一羯磨在。<a id="a-CV"></a>汝舍此事。<a id="a-CW"></a>莫为僧所举更犯重罪。<a id="a-CX"></a>若随语者善。<a id="a-CY"></a>不随语者。<a id="a-CZ"></a>作第三羯磨竟波罗夷。<a id="a-Ca"></a>白二羯磨竟舍者三偷兰遮。<a id="a-Cb"></a>白一羯磨竟舍者二偷兰遮。<a id="a-Cc"></a>白竟舍者一偷兰遮。<a id="a-Cd"></a>若作白未竟舍者突吉罗。<a id="a-Ce"></a>若未白前随顺所举比丘者一切突吉罗。<a id="a-Cf"></a>若僧为随举比丘尼作呵责时。<a id="a-Cg"></a>有比丘教言。<a id="a-Ch"></a>汝莫舍。<a id="a-Ci"></a>若僧与作呵责偷兰遮。<a id="a-Cj"></a>若不呵责突吉罗。<a id="a-Ck"></a>若比丘尼语言。<a id="a-Cl"></a>莫舍。<a id="a-Cm"></a>若僧与呵责偷兰遮。<a id="a-Cn"></a>若不呵责突吉罗。<a id="a-Co"></a>除比丘比丘尼。<a id="a-Cp"></a>余人教莫舍。<a id="a-Cq"></a>呵责不呵责一切突吉罗。<a id="a-Cr"></a>比丘突吉罗。<a id="a-Cs"></a>式叉摩那沙弥沙弥尼突吉罗。<a id="a-Ct"></a>是谓为犯。<a id="a-Cu"></a>不犯者初谏时舍。<a id="a-Cv"></a>非法别众。<a id="a-Cw"></a>非法和合众。<a id="a-Cx"></a>法别众。<a id="a-Cy"></a>似法别众。<a id="a-Cz"></a>似法和合众。<a id="a-D0"></a>异法异毗尼异佛所教。<a id="a-D1"></a>一切未作呵责前不犯。<a id="a-D2"></a>不犯者最初未制戒。<a id="a-D3"></a>痴狂心乱痛恼所缠(八竟)。</p>
  <p data-pb></p>
  <h2 id="aD4">第二分十七僧残法</h2>
  <p id="aD5">尔时世尊。<a id="a-D6"></a>在罗阅城耆阇崛山中。<a id="a-D7"></a>时世尊以此因缘集比丘僧。<a id="a-D8"></a>告诸比丘。<a id="a-D9"></a>自今已去与比丘尼结戒。<a id="a-DA"></a>集十句义乃至正法久住。<a id="a-DB"></a>欲说戒者当如是说。<a id="a-DC"></a>若比丘尼媒嫁持男语语女。<a id="a-DD"></a>持女语语男。<a id="a-DE"></a>若为成妇事。<a id="a-DF"></a>若为私通乃至须臾间。<a id="a-DG"></a>是比丘尼犯初法应舍僧伽婆尸沙(一竟)。</p>
  <p id="aDH">尔时世尊。<a id="a-DI"></a>在罗阅城耆阇崛山中。<a id="a-DJ"></a>时世尊以此因缘集比丘僧。<a id="a-DK"></a>告诸比丘。<a id="a-DL"></a>自今已去与比丘尼结戒集十句义乃至正法久住。<a id="a-DM"></a>欲说戒者当如是说。<a id="a-DN"></a>若比丘尼嗔恚不喜。<a id="a-DO"></a>以无根波罗夷法谤。<a id="a-DP"></a>欲破彼清净行。<a id="a-DQ"></a>后于异时。<a id="a-DR"></a>若问若不问。<a id="a-DS"></a>知是事无根。<a id="a-DT"></a>说我嗔恚故如是语。<a id="a-DU"></a>是比丘尼。<a id="a-DV"></a>犯初法应舍僧伽婆尸沙(二竟)。</p>
  <p id="aDW">尔时世尊。<a id="a-DX"></a>在罗阅城耆阇崛山中。<a id="a-DY"></a>时世尊以此因缘集比丘僧。<a id="a-DZ"></a>告诸比丘自今已去与比丘尼结戒。<a id="a-Da"></a>集十句义乃至正法久住。<a id="a-Db"></a>欲说戒者当如是说。<a id="a-Dc"></a>若比丘尼嗔恚不喜。<a id="a-Dd"></a>于异分事中取片。<a id="a-De"></a>非波罗夷比丘尼以无根波罗夷法谤欲破彼人梵行。<a id="a-Df"></a>后于异时。<a id="a-Dg"></a>若问若不问。<a id="a-Dh"></a>知是异分事中取片。<a id="a-Di"></a>彼比丘尼住嗔恚法故。<a id="a-Dj"></a>作如是说是比丘尼。<a id="a-Dk"></a>犯初法应舍僧伽婆尸沙(三竟)。</p>
  <p id="aDl">尔时世尊。<a id="a-Dm"></a>在舍卫国祇树给孤独园。<a id="a-Dn"></a>有比丘尼在阿兰若处住。<a id="a-Do"></a>有一居士于此处作一精舍。<a id="a-Dp"></a>施与比丘尼僧住。<a id="a-Dq"></a>后异时。<a id="a-Dr"></a>阿兰若处比丘尼有恶事出。<a id="a-Ds"></a>诸比丘尼舍此精舍去。<a id="a-Dt"></a>居士后命终。<a id="a-Du"></a>时居士儿即耕此精舍地。<a id="a-Dv"></a>诸比丘尼见语言。<a id="a-Dw"></a>此是众僧地莫耕。<a id="a-Dx"></a>居士儿答言实尔。<a id="a-Dy"></a>我父在时作此精舍与比丘尼僧比丘尼僧舍去。<a id="a-Dz"></a>我父命终。<a id="a-E0"></a>我今自由何为空此处地彼此无用耶。<a id="a-E1"></a>时居士儿如故耕之。<a id="a-E2"></a>诸比丘尼即往断事官所言。<a id="a-E3"></a>尔时诸断事官。<a id="a-E4"></a>即唤居士儿依法决断。<a id="a-E5"></a>罚其财货尽入于官。<a id="a-E6"></a>尔时诸比丘尼闻。<a id="a-E7"></a>其中有少欲知足行头陀乐学戒知惭愧者。<a id="a-E8"></a>嫌责彼比丘尼。<a id="a-E9"></a>云何比丘尼诣官言。<a id="a-EA"></a>居士儿使财物入官也。<a id="a-EB"></a>尔时诸比丘尼白诸比丘。<a id="a-EC"></a>诸比丘往白世尊。<a id="a-ED"></a>世尊尔时以此因缘集比丘僧。<a id="a-EE"></a>呵责彼比丘尼。<a id="a-EF"></a>汝所为非。<a id="a-EG"></a>非威仪非沙门法非净行非随顺行。<a id="a-EH"></a>所不应为。<a id="a-EI"></a>云何比丘尼诣官言人。<a id="a-EJ"></a>尔时世尊以无数方便呵责彼比丘尼已。<a id="a-EK"></a>告诸比丘。<a id="a-EL"></a>此比丘尼多种有漏处最初犯戒。<a id="a-EM"></a>自今已去与比丘尼结戒。<a id="a-EN"></a>集十句义乃至正法久住。<a id="a-EO"></a>欲说戒者当如是说。<a id="a-EP"></a>若比丘尼言人。<a id="a-EQ"></a>若居士居士儿。<a id="a-ER"></a>若奴若客作人。<a id="a-ES"></a>若昼若夜。<a id="a-ET"></a>若一念顷。<a id="a-EU"></a>若弹指顷。<a id="a-EV"></a>若须臾顷。<a id="a-EW"></a>是比丘尼。<a id="a-EX"></a>犯初法应舍僧伽婆尸沙。<a id="a-EY"></a>如是世尊与比丘尼结戒。<a id="a-EZ"></a>尔时拘萨罗国波斯匿王小妇。<a id="a-Ea"></a>作一精舍施与比丘尼。<a id="a-Eb"></a>彼比丘尼受住。<a id="a-Ec"></a>已后舍人间游行。<a id="a-Ed"></a>时王小妇。<a id="a-Ee"></a>闻比丘尼舍精舍人间游行。<a id="a-Ef"></a>辄复以此精舍转与女梵志。<a id="a-Eg"></a>时彼比丘尼闻。<a id="a-Eh"></a>念言。<a id="a-Ei"></a>我行不在。<a id="a-Ej"></a>辄以我精舍与人。<a id="a-Ek"></a>时彼比丘尼即还精舍。<a id="a-El"></a>语女梵志言避我去莫住我精舍。<a id="a-Em"></a>彼女梵志答言。<a id="a-En"></a>此实是汝精舍。<a id="a-Eo"></a>施主为汝作。<a id="a-Ep"></a>汝出人间游行。<a id="a-Eq"></a>持用与我。<a id="a-Er"></a>我今不能出去。<a id="a-Es"></a>时彼比丘尼嗔。<a id="a-Et"></a>即牵曳令出。<a id="a-Eu"></a>时女梵志即诣断事官言。<a id="a-Ev"></a>时诸断事官。<a id="a-Ew"></a>唤比丘尼。<a id="a-Ex"></a>比丘尼疑难不去。<a id="a-Ey"></a>自念。<a id="a-Ez"></a>世尊制戒。<a id="a-F0"></a>不得诣断事官相言。<a id="a-F1"></a>尔时比丘尼白诸比丘。<a id="a-F2"></a>诸比丘往白世尊。<a id="a-F3"></a>世尊告诸比丘。<a id="a-F4"></a>自今已去若有唤应往。<a id="a-F5"></a>时彼比丘尼。<a id="a-F6"></a>即往断事官所。<a id="a-F7"></a>诸断事官问言。<a id="a-F8"></a>阿姨此事云何好说。<a id="a-F9"></a>比丘尼答言。<a id="a-FA"></a>此一切地皆属王。<a id="a-FB"></a>家事属居士。<a id="a-FC"></a>房舍属施主。<a id="a-FD"></a>床座卧具亦尔。<a id="a-FE"></a>修治房舍令众僧住止。<a id="a-FF"></a>得福多。<a id="a-FG"></a>何以故。<a id="a-FH"></a>由其施我得安住故。<a id="a-FI"></a>诸断事官答言。<a id="a-FJ"></a>如阿姨所说。<a id="a-FK"></a>一切地属王。<a id="a-FL"></a>家事属居士。<a id="a-FM"></a>屋舍属施主。<a id="a-FN"></a>床座卧具亦尔。<a id="a-FO"></a>修治房舍令僧住止。<a id="a-FP"></a>得福多。<a id="a-FQ"></a>何以故。<a id="a-FR"></a>由其施我得安住故。<a id="a-FS"></a>今此精舍应与女梵志令住。<a id="a-FT"></a>尔时诸比丘往白世尊。<a id="a-FU"></a>世尊告诸比丘。<a id="a-FV"></a>此比丘尼不善说。<a id="a-FW"></a>断事官亦不善答。<a id="a-FX"></a>何以故。<a id="a-FY"></a>前施是法。<a id="a-FZ"></a>后施非法。<a id="a-Fa"></a>尔时波斯匿王闻。<a id="a-Fb"></a>比丘尼如是说。<a id="a-Fc"></a>诸断事官如是答。<a id="a-Fd"></a>世尊作如是语时。<a id="a-Fe"></a>王罚诸断事官财物尽入官。<a id="a-Ff"></a>诸比丘闻往白世尊。<a id="a-Fg"></a>世尊尔时告诸比丘。<a id="a-Fh"></a>自今已去当如是说戒。<a id="a-Fi"></a>若比丘尼诣官言。<a id="a-Fj"></a>居士若居士儿。<a id="a-Fk"></a>若奴若客作人。<a id="a-Fl"></a>若昼若夜。<a id="a-Fm"></a>若一念顷。<a id="a-Fn"></a>若弹指顷。<a id="a-Fo"></a>若须臾顷是比丘尼。<a id="a-Fp"></a>犯初法应舍僧伽婆尸沙。<a id="a-Fq"></a>比丘尼义如上。<a id="a-Fr"></a>相言者。<a id="a-Fs"></a>诣官共诤曲直。<a id="a-Ft"></a>居士者。<a id="a-Fu"></a>不出家人。<a id="a-Fv"></a>儿者居士所生。<a id="a-Fw"></a>奴者或买得或家所生。<a id="a-Fx"></a>客作者财雇使作也。<a id="a-Fy"></a>女梵志者。<a id="a-Fz"></a>在此法外出家者是。<a id="a-G0"></a>若比丘尼言人。<a id="a-G1"></a>若居士居士儿。<a id="a-G2"></a>若奴客作人。<a id="a-G3"></a>若昼若夜。<a id="a-G4"></a>若一念顷。<a id="a-G5"></a>若弹指顷。<a id="a-G6"></a>若须臾顷。<a id="a-G7"></a>如女梵志诣官称其事。<a id="a-G8"></a>若断事官。<a id="a-G9"></a>下手疏事者僧伽婆尸沙。<a id="a-GA"></a>口说不著名字者偷罗遮。<a id="a-GB"></a>比丘突吉罗。<a id="a-GC"></a>式叉摩那沙弥沙弥尼突吉罗。<a id="a-GD"></a>是谓为犯。<a id="a-GE"></a>不犯者。<a id="a-GF"></a>若被唤。<a id="a-GG"></a>若欲有所启。<a id="a-GH"></a>若为强力所持去。<a id="a-GI"></a>若被系将去。<a id="a-GJ"></a>若命难若梵行难虽口说不告官不犯。<a id="a-GK"></a>不犯者最初未制戒。<a id="a-GL"></a>痴狂心乱痛恼所缠(四竟)。</p>
  <p id="aGM">尔时世尊。<a id="a-GN"></a>在毗舍离猕猴江侧。<a id="a-GO"></a>在楼阁堂上时。<a id="a-GP"></a>有离奢妇女出外游戏。<a id="a-GQ"></a>时有贼女在是众中共行。<a id="a-GR"></a>伺其作乐戏时偷彼财物逃走。<a id="a-GS"></a>时诸妇女遣使往告离奢。<a id="a-GT"></a>此有贼女取我财物走去。<a id="a-GU"></a>愿与我求觅。<a id="a-GV"></a>时诸离奢。<a id="a-GW"></a>遣人求觅得便当杀之。<a id="a-GX"></a>时贼女闻此语。<a id="a-GY"></a>遣人求觅得便杀。<a id="a-GZ"></a>即舍毗舍离逃走。<a id="a-Ga"></a>诣王舍城。<a id="a-Gb"></a>至比丘尼僧伽蓝中。<a id="a-Gc"></a>语诸尼言。<a id="a-Gd"></a>我有信心贪乐出家。<a id="a-Ge"></a>诸尼闻已。<a id="a-Gf"></a>即便度出家受具足戒。<a id="a-Gg"></a>时诸离奢闻。<a id="a-Gh"></a>此贼女逃走诣王舍城。<a id="a-Gi"></a>即往告摩竭国瓶沙王。<a id="a-Gj"></a>此有贼女。<a id="a-Gk"></a>取我妇女财物逃走来此。<a id="a-Gl"></a>愿王与我求觅。<a id="a-Gm"></a>时洴沙王。<a id="a-Gn"></a>即敕左右检校求之。<a id="a-Go"></a>左右白王言。<a id="a-Gp"></a>有贼女已在尼僧伽蓝中出家为道。<a id="a-Gq"></a>时洴沙王闻有贼女来此比丘尼已度出家为道。<a id="a-Gr"></a>即遣信语诸离奢。<a id="a-Gs"></a>闻有贼女在尼僧伽蓝中已出家为道。<a id="a-Gt"></a>我不能语。<a id="a-Gu"></a>时诸离奢皆共讥嫌言。<a id="a-Gv"></a>诸比丘尼。<a id="a-Gw"></a>不知惭愧皆是贼女。<a id="a-Gx"></a>外自称言。<a id="a-Gy"></a>我知正法。<a id="a-Gz"></a>云何度他贼女。<a id="a-H0"></a>其罪应死。<a id="a-H1"></a>多人所知。<a id="a-H2"></a>度令出家受具足戒。<a id="a-H3"></a>如是何有正法。<a id="a-H4"></a>时诸比丘尼闻。<a id="a-H5"></a>其中有少欲知足行头陀乐学戒知惭愧者。<a id="a-H6"></a>嫌责彼比丘尼。<a id="a-H7"></a>汝云何度贼女令出家为道。<a id="a-H8"></a>时诸比丘尼白诸比丘。<a id="a-H9"></a>诸比丘往白世尊。<a id="a-HA"></a>世尊以此因缘集诸比丘。<a id="a-HB"></a>呵责彼比丘尼。<a id="a-HC"></a>汝所为非。<a id="a-HD"></a>非威仪非沙门法非净行非随顺行。<a id="a-HE"></a>所不应为。<a id="a-HF"></a>知是贼女。<a id="a-HG"></a>云何度令出家受具足戒。<a id="a-HH"></a>尔时世尊。<a id="a-HI"></a>以无数方便呵责彼比丘尼已。<a id="a-HJ"></a>告诸比丘。<a id="a-HK"></a>是比丘尼多种有漏处最初犯戒。<a id="a-HL"></a>自今已去与比丘尼结戒。<a id="a-HM"></a>集十句义乃至正法久住。<a id="a-HN"></a>欲说戒者当如是说。<a id="a-HO"></a>若比丘尼。<a id="a-HP"></a>度他贼女应死者多人所知。<a id="a-HQ"></a>度令出家受具足戒。<a id="a-HR"></a>是比丘尼。<a id="a-HS"></a>犯初法应舍僧伽婆尸沙。<a id="a-HT"></a>如是世尊与比丘尼结戒。<a id="a-HU"></a>彼城中作贼出外村。<a id="a-HV"></a>外村作贼入城内。<a id="a-HW"></a>时诸比丘尼。<a id="a-HX"></a>不知贼与不贼。<a id="a-HY"></a>应死不应死人知不知。<a id="a-HZ"></a>后乃知是贼应死人所知。<a id="a-Ha"></a>或有言犯僧伽婆尸沙或疑。<a id="a-Hb"></a>佛言。<a id="a-Hc"></a>不知者不犯。<a id="a-Hd"></a>自今已去当如是说戒。<a id="a-He"></a>若比丘尼。<a id="a-Hf"></a>先知是贼女罪应死人所知。<a id="a-Hg"></a>不问王大臣。<a id="a-Hh"></a>不问种姓。<a id="a-Hi"></a>便度出家受具足戒。<a id="a-Hj"></a>是比丘尼犯初法应舍僧伽婆尸沙。<a id="a-Hk"></a>比丘尼义如上。<a id="a-Hl"></a>贼者。<a id="a-Hm"></a>若盗五钱若过五钱。<a id="a-Hn"></a>应死者处在死中也。<a id="a-Ho"></a>多人知者王所知大臣所知庶民共知。<a id="a-Hp"></a>王者。<a id="a-Hq"></a>不依人食。<a id="a-Hr"></a>大臣者。<a id="a-Hs"></a>受王重位佐理国事。<a id="a-Ht"></a>种姓者。<a id="a-Hu"></a>舍夷拘离弥宁跋耆满罗苏摩。<a id="a-Hv"></a>彼比丘尼。<a id="a-Hw"></a>知贼女罪应死多人所知。<a id="a-Hx"></a>不问王大臣种姓。<a id="a-Hy"></a>便度为道。<a id="a-Hz"></a>作三羯磨竟。<a id="a-I0"></a>和上尼僧伽婆尸沙。<a id="a-I1"></a>若作白二羯磨竟三偷罗遮。<a id="a-I2"></a>白一羯磨竟二偷罗遮。<a id="a-I3"></a>白竟一偷兰遮。<a id="a-I4"></a>若白未竟突吉罗。<a id="a-I5"></a>若未白前。<a id="a-I6"></a>若与剃发。<a id="a-I7"></a>若与出家与受戒集众僧。<a id="a-I8"></a>一切突吉罗。<a id="a-I9"></a>众满亦突吉罗。<a id="a-IA"></a>比丘突吉罗。<a id="a-IB"></a>式叉摩那沙弥沙弥尼突吉罗。<a id="a-IC"></a>是谓为犯。<a id="a-ID"></a>不犯者。<a id="a-IE"></a>若不知。<a id="a-IF"></a>或白王大臣种姓。<a id="a-IG"></a>若罪应死王听出家。<a id="a-IH"></a>若有罪听出家。<a id="a-II"></a>若于系缚中放令出家。<a id="a-IJ"></a>若救使得脱不犯。<a id="a-IK"></a>不犯者最初未制戒。<a id="a-IL"></a>痴狂心乱痛恼所缠(五竟)。</p>
  <p id="aIM">尔时世尊。<a id="a-IN"></a>在舍卫国祇树给孤独园。<a id="a-IO"></a>时尉次比丘尼。<a id="a-IP"></a>为僧所举。<a id="a-IQ"></a>如法如律如佛所教。<a id="a-IR"></a>不顺从有罪不忏悔。<a id="a-IS"></a>僧未与作共住。<a id="a-IT"></a>时偷罗难陀比丘尼。<a id="a-IU"></a>不白尼僧。<a id="a-IV"></a>僧不约敕。<a id="a-IW"></a>辄自出界外。<a id="a-IX"></a>与尉次作解罪羯磨。<a id="a-IY"></a>时诸比丘尼闻。<a id="a-IZ"></a>其中有少欲知足行头陀乐学戒知惭愧者。<a id="a-Ia"></a>呵责偷罗难陀比丘尼。<a id="a-Ib"></a>云何尼僧如法如律如佛所教举尉次比丘尼。<a id="a-Ic"></a>而不顺从有罪不忏悔。<a id="a-Id"></a>僧未与作共住。<a id="a-Ie"></a>尼僧不约敕。<a id="a-If"></a>汝辄自出界外与解罪。<a id="a-Ig"></a>尔时诸比丘尼白诸比丘。<a id="a-Ih"></a>诸比丘往白世尊。<a id="a-Ii"></a>世尊以此因缘集诸比丘僧呵责偷罗难陀。<a id="a-Ij"></a>汝所为非。<a id="a-Ik"></a>非威仪非沙门法非净行非随顺行。<a id="a-Il"></a>所不应为。<a id="a-Im"></a>云何偷罗难陀。<a id="a-In"></a>尼僧如法如律如佛所教。<a id="a-Io"></a>举尉次比丘尼。<a id="a-Ip"></a>而不顺从有罪不悔。<a id="a-Iq"></a>僧未与作共住。<a id="a-Ir"></a>尼僧不约敕。<a id="a-Is"></a>汝辄自出界外与作羯磨解罪。<a id="a-It"></a>尔时世尊告诸比丘。<a id="a-Iu"></a>偷罗难陀多种有漏处最初犯戒。<a id="a-Iv"></a>自今已去与比丘尼结戒。<a id="a-Iw"></a>集十句义乃至正法久住。<a id="a-Ix"></a>欲说戒者当如是说。<a id="a-Iy"></a>若比丘尼。<a id="a-Iz"></a>知比丘尼为僧所举。<a id="a-J0"></a>如法如律如佛所教。<a id="a-J1"></a>不顺从未忏悔。<a id="a-J2"></a>僧未与作共住羯磨为爱故。<a id="a-J3"></a>不问僧僧不约敕。<a id="a-J4"></a>出界外作羯磨与解罪。<a id="a-J5"></a>是比丘尼犯初法应舍僧伽婆尸沙。<a id="a-J6"></a>比丘尼义如上。<a id="a-J7"></a>僧者如上说。<a id="a-J8"></a>举者僧所举白四羯磨也。<a id="a-J9"></a>法者如法如律如佛所教。<a id="a-JA"></a>不顺从者。<a id="a-JB"></a>佛所制治罪法不行不悔者。<a id="a-JC"></a>有罪不向人说。<a id="a-JD"></a>未与作共住者。<a id="a-JE"></a>为僧所举未与解罪。<a id="a-JF"></a>爱故不问僧僧不约敕。<a id="a-JG"></a>出界外作羯磨与解罪。<a id="a-JH"></a>三羯磨竟僧伽婆尸沙。<a id="a-JI"></a>白二羯磨竟三偷罗遮。<a id="a-JJ"></a>白一羯磨竟二偷罗遮。<a id="a-JK"></a>白竟一偷罗遮。<a id="a-JL"></a>白未竟突吉罗。<a id="a-JM"></a>未白前集众众满一切突吉罗。<a id="a-JN"></a>比丘突吉罗。<a id="a-JO"></a>式叉摩那沙弥沙弥尼突吉罗。<a id="a-JP"></a>是谓为犯。<a id="a-JQ"></a>不犯者。<a id="a-JR"></a>白众僧。<a id="a-JS"></a>若被僧约敕。<a id="a-JT"></a>若能下意悔本罪。<a id="a-JU"></a>若僧以恚故不与解罪。<a id="a-JV"></a>彼人与解无犯。<a id="a-JW"></a>若先僧与作羯磨已。<a id="a-JX"></a>此僧移或死。<a id="a-JY"></a>若远行若休道。<a id="a-JZ"></a>为贼所将去为水所漂。<a id="a-Ja"></a>彼与解罪不犯。<a id="a-Jb"></a>不犯者最初未制戒。<a id="a-Jc"></a>痴狂心乱痛恼所缠(六竟)。</p>
  <p id="aJd">尔时世尊。<a id="a-Je"></a>在舍卫国祇树给孤独园。<a id="a-Jf"></a>时有比丘尼。<a id="a-Jg"></a>独高褰衣渡水。<a id="a-Jh"></a>从此岸至彼岸然。<a id="a-Ji"></a>彼比丘尼颜貌端政。<a id="a-Jj"></a>时有贼见已系意在彼。<a id="a-Jk"></a>令渡水竟便捉触娆。<a id="a-Jl"></a>诸居士见皆共嫌之。<a id="a-Jm"></a>此比丘尼不知惭愧行不净法。<a id="a-Jn"></a>外自称言。<a id="a-Jo"></a>我知正法。<a id="a-Jp"></a>而独自行高褰衣渡水。<a id="a-Jq"></a>如淫女无异。<a id="a-Jr"></a>如是何有正法。<a id="a-Js"></a>尔时差摩比丘尼。<a id="a-Jt"></a>多诸弟子。<a id="a-Ju"></a>去彼僧伽蓝不远有亲里村。<a id="a-Jv"></a>有少事缘舍众独入村。<a id="a-Jw"></a>诸居士见共相谓言。<a id="a-Jx"></a>此差摩比丘尼所以独行者。<a id="a-Jy"></a>欲得男子故耳。<a id="a-Jz"></a>彼比丘尼即于彼村中独宿不还。<a id="a-K0"></a>诸居士复言。<a id="a-K1"></a>所以独宿者。<a id="a-K2"></a>正须男子故耳。<a id="a-K3"></a>时有六群比丘尼。<a id="a-K4"></a>及偷罗难陀与众多比丘尼。<a id="a-K5"></a>于拘萨罗国旷野中行。<a id="a-K6"></a>时六群比丘尼。<a id="a-K7"></a>及偷罗难陀比丘尼。<a id="a-K8"></a>常在后独行下道诸比丘尼见已语言。<a id="a-K9"></a>诸妹。<a id="a-KA"></a>汝等何故在后行不与我等俱。<a id="a-KB"></a>答言。<a id="a-KC"></a>汝等但自行。<a id="a-KD"></a>何与汝事。<a id="a-KE"></a>彼即问言。<a id="a-KF"></a>汝等不闻佛结戒当共伴相逐行耶。<a id="a-KG"></a>六群比丘尼偷罗难陀答言。<a id="a-KH"></a>汝等不知我耶。<a id="a-KI"></a>答言不知。<a id="a-KJ"></a>彼言。<a id="a-KK"></a>我等所以在后行者。<a id="a-KL"></a>欲得男子。<a id="a-KM"></a>诸比丘尼闻。<a id="a-KN"></a>其中有少欲知足行头陀乐学戒知惭愧者。<a id="a-KO"></a>嫌责彼比丘尼。<a id="a-KP"></a>云何比丘尼。<a id="a-KQ"></a>高褰衣渡水独行诣村落独宿共伴行而独在后。<a id="a-KR"></a>时诸比丘尼白诸比丘。<a id="a-KS"></a>诸比丘往白世尊。<a id="a-KT"></a>世尊尔时以此因缘集比丘僧。<a id="a-KU"></a>以无数方便呵责彼比丘尼。<a id="a-KV"></a>汝所为非。<a id="a-KW"></a>非威仪非沙门法非净行非随顺行。<a id="a-KX"></a>所不应为。<a id="a-KY"></a>云何比丘尼。<a id="a-KZ"></a>独高褰衣渡水独行诣村独宿共伴行独在后。<a id="a-Ka"></a>时世尊以无数方便呵责彼比丘尼已。<a id="a-Kb"></a>告诸比丘。<a id="a-Kc"></a>此比丘尼多种有漏处最初犯戒。<a id="a-Kd"></a>自今已去与比丘尼结戒。<a id="a-Ke"></a>集十句义乃至正法久住。<a id="a-Kf"></a>欲说戒者当如是说。<a id="a-Kg"></a>若比丘尼独渡水独入村独宿独在后行。<a id="a-Kh"></a>犯初法应舍僧伽婆尸沙。<a id="a-Ki"></a>比丘尼义如上。<a id="a-Kj"></a>水者河水独不能渡。<a id="a-Kk"></a>彼比丘尼。<a id="a-Kl"></a>当求一比丘尼共渡。<a id="a-Km"></a>比丘尼应渐褰衣入水待伴。<a id="a-Kn"></a>前比丘尼疾疾入水令伴不及。<a id="a-Ko"></a>僧伽婆尸沙。<a id="a-Kp"></a>若入水时随水深浅褰衣待后伴。<a id="a-Kq"></a>若疾疾入水不待后伴。<a id="a-Kr"></a>偷兰遮。<a id="a-Ks"></a>若至彼岸渐渐下衣待后伴。<a id="a-Kt"></a>若发意速疾不渐渐下衣上岸不待后伴。<a id="a-Ku"></a>偷兰遮。<a id="a-Kv"></a>彼比丘尼。<a id="a-Kw"></a>当求一比丘尼共行诣村。<a id="a-Kx"></a>若比丘尼。<a id="a-Ky"></a>独行诣村随所至村。<a id="a-Kz"></a>僧伽婆尸沙。<a id="a-L0"></a>若无村独诣空旷无道处行一鼓声间僧伽婆尸沙。<a id="a-L1"></a>独行未至村偷兰遮。<a id="a-L2"></a>减一鼓声偷兰遮。<a id="a-L3"></a>独行村中一界突吉罗。<a id="a-L4"></a>求方便欲行而不去。<a id="a-L5"></a>若结伴欲去而不去。<a id="a-L6"></a>一切突吉罗。<a id="a-L7"></a>彼比丘尼共宿应在舒手相及处。<a id="a-L8"></a>彼比丘尼独宿随胁着地。<a id="a-L9"></a>僧伽婆尸沙。<a id="a-LA"></a>随转侧僧伽婆尸沙。<a id="a-LB"></a>若比丘尼共在村中宿。<a id="a-LC"></a>卧时使舒手相及。<a id="a-LD"></a>若舒手不相及。<a id="a-LE"></a>一一转侧一一僧伽婆尸沙。<a id="a-LF"></a>彼比丘尼共在道行。<a id="a-LG"></a>不得离见闻处行。<a id="a-LH"></a>若比丘尼在道行离见闻处僧伽婆尸沙。<a id="a-LI"></a>离见处不离闻处偷兰遮。<a id="a-LJ"></a>离闻处不离见处偷兰遮。<a id="a-LK"></a>比丘突吉罗。<a id="a-LL"></a>式叉摩那沙弥沙弥尼突吉罗。<a id="a-LM"></a>是谓为犯。<a id="a-LN"></a>不犯者。<a id="a-LO"></a>二比丘尼共渡水。<a id="a-LP"></a>入水时随水深浅渐渐褰衣。<a id="a-LQ"></a>待后伴入水。<a id="a-LR"></a>去时不疾疾去待伴。<a id="a-LS"></a>上岸时渐渐下衣待后伴。<a id="a-LT"></a>或神足渡乘船渡。<a id="a-LU"></a>或桥上渡蹑梁渡。<a id="a-LV"></a>若伴比丘尼命终。<a id="a-LW"></a>若休道若远行。<a id="a-LX"></a>若贼将去。<a id="a-LY"></a>若命难或梵行难。<a id="a-LZ"></a>或恶兽难。<a id="a-La"></a>或为强力者将去。<a id="a-Lb"></a>被缚将去。<a id="a-Lc"></a>或为水所漂无犯。<a id="a-Ld"></a>若二比丘尼入村。<a id="a-Le"></a>若于村中间一伴比丘尼死。<a id="a-Lf"></a>或休道或远行或为贼将去。<a id="a-Lg"></a>乃至水所漂如上无犯。<a id="a-Lh"></a>若共二比丘尼宿舒手相及处。<a id="a-Li"></a>若一比丘尼出大小便。<a id="a-Lj"></a>或受经诵经。<a id="a-Lk"></a>若乐静独处经行。<a id="a-Ll"></a>或为病尼煮羹粥作饭。<a id="a-Lm"></a>若命终若休道。<a id="a-Ln"></a>若远行若贼将去。<a id="a-Lo"></a>乃至为水所漂。<a id="a-Lp"></a>亦如上无犯。<a id="a-Lq"></a>与二比丘尼共行不离见闻处不犯。<a id="a-Lr"></a>若一比丘尼出大小便。<a id="a-Ls"></a>或命终或休道或为贼所将去。<a id="a-Lt"></a>乃至为水所漂如上不犯。<a id="a-Lu"></a>不犯者最初未制戒。<a id="a-Lv"></a>痴狂心乱痛恼所缠(七竟)。</p>
 </body>
</html>