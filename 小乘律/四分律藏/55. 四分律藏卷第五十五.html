<!doctype html>
<html id="z3IBUzgne" data-ver="1478">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第五十五</h1>
  <h2 id="a2">第四分调部毗尼法之一</h2>
  <p id="a3">尔时世尊在毗舍离时优波离。<a id="a-4"></a>即从坐起偏露右肩右膝着地合掌白佛言。<a id="a-5"></a>须提那伽兰陀子。<a id="a-6"></a>与故二行不净行。<a id="a-7"></a>是犯波罗夷不。<a id="a-8"></a>佛言。<a id="a-9"></a>优波离。<a id="a-A"></a>最初未制戒不犯。<a id="a-B"></a>尔时婆阇子比丘。<a id="a-C"></a>愁忧不乐不乐净行。<a id="a-D"></a>即还家与故二行不净。<a id="a-E"></a>彼作是念。<a id="a-F"></a>世尊为诸比丘制戒。<a id="a-G"></a>若比丘犯不净行行淫欲法。<a id="a-H"></a>得波罗夷不共住。<a id="a-I"></a>我愁忧不乐不乐净行。<a id="a-J"></a>与故二行不净。<a id="a-K"></a>我将无不犯波罗夷耶。<a id="a-L"></a>不知云何。<a id="a-M"></a>即语同伴比丘。<a id="a-N"></a>世尊为诸比丘制戒。<a id="a-O"></a>若比丘犯不净行行淫欲法。<a id="a-P"></a>得波罗夷不共住。<a id="a-Q"></a>而我愁忧不乐不乐净行。<a id="a-R"></a>还家与故二行不净。<a id="a-S"></a>我将无不犯波罗夷耶。<a id="a-T"></a>善哉长老。<a id="a-U"></a>可为我白佛。<a id="a-V"></a>随佛所教我当奉行。<a id="a-W"></a>我若复得于佛法中得修净行者。<a id="a-X"></a>我当行之。<a id="a-Y"></a>时彼比丘即往佛所。<a id="a-Z"></a>头面礼足却坐一面。<a id="a-a"></a>以此因缘具白世尊。<a id="a-b"></a>世尊尔时以此因缘集比丘僧。<a id="a-c"></a>无数方便呵责婆阇子比丘言。<a id="a-d"></a>汝所为非。<a id="a-e"></a>非威仪非沙门法非净行非随顺行。<a id="a-f"></a>所不应为。<a id="a-g"></a>云何痴人不乐净行。<a id="a-h"></a>而还家与故二行不净。<a id="a-i"></a>入便犯波罗夷不共住。<a id="a-j"></a>若有余比丘愁忧不乐不乐净行者。<a id="a-k"></a>听舍戒而去。<a id="a-l"></a>若复欲于佛法修清净行者。<a id="a-m"></a>还听出家受大戒。<a id="a-n"></a>尔时优波离。<a id="a-o"></a>从坐起偏袒右肩右膝着地合掌白世尊言。<a id="a-p"></a>是道作道想为犯不。<a id="a-q"></a>佛言波罗夷。<a id="a-r"></a>复问。<a id="a-s"></a>是道疑是犯不。<a id="a-t"></a>佛言波罗夷。<a id="a-u"></a>复问。<a id="a-v"></a>是道非道想是犯不。<a id="a-w"></a>佛言波罗夷。<a id="a-x"></a>复问。<a id="a-y"></a>非道道想是犯不。<a id="a-z"></a>佛言偷兰遮。<a id="a-10"></a>复问。<a id="a-11"></a>非道疑是犯不。<a id="a-12"></a>佛言偷兰遮。<a id="a-13"></a>复问。<a id="a-14"></a>是男作女想行不净是犯不。<a id="a-15"></a>佛言波罗夷。<a id="a-16"></a>复问。<a id="a-17"></a>是女作男想行不净是犯不。<a id="a-18"></a>佛言波罗夷。<a id="a-19"></a>复问。<a id="a-1A"></a>与此女人通作彼女人想共行不净行是犯不。<a id="a-1B"></a>佛言波罗夷。<a id="a-1C"></a>于此男作彼男想共行不净是犯不。<a id="a-1D"></a>佛言波罗夷。<a id="a-1E"></a>时有比丘与女象行不净。<a id="a-1F"></a>彼疑是犯波罗夷不。<a id="a-1G"></a>佛言犯。<a id="a-1H"></a>如是牸牛马驼鹿驴羊猪狗雁鸟孔雀鸡。<a id="a-1I"></a>如是一切尽波罗夷。</p>
  <p id="a1J">尔时世尊在毗舍离。<a id="a-1K"></a>时有一乞食比丘在林间住。<a id="a-1L"></a>有雌猕猴林间行。<a id="a-1M"></a>此比丘出人间乞食。<a id="a-1N"></a>持还林中食。<a id="a-1O"></a>有余食与此猕猴。<a id="a-1P"></a>猕猴遂便亲近随逐。<a id="a-1Q"></a>东西乃至手捉不去。<a id="a-1R"></a>时比丘即共行不净。<a id="a-1S"></a>时众多比丘按行房舍卧具。<a id="a-1T"></a>次至彼林中。<a id="a-1U"></a>彼猕猴来在诸比丘前住。<a id="a-1V"></a>举尾现相。<a id="a-1W"></a>彼诸比丘作如是念。<a id="a-1X"></a>此雌猕猴今在我等前现相如是。<a id="a-1Y"></a>将无有余比丘犯此猕猴耶。<a id="a-1Z"></a>即便隐在屏处伺之。<a id="a-1a"></a>时乞食比丘持食还林中。<a id="a-1b"></a>食已持余食与猕猴。<a id="a-1c"></a>猕猴食已共行不净。<a id="a-1d"></a>彼诸比丘观见。<a id="a-1e"></a>即问言。<a id="a-1f"></a>长老。<a id="a-1g"></a>佛不制比丘不得行不净耶。<a id="a-1h"></a>彼答言。<a id="a-1i"></a>佛制人女。<a id="a-1j"></a>不制畜生。<a id="a-1k"></a>时诸比丘往佛所。<a id="a-1l"></a>头面礼足却坐一面。<a id="a-1m"></a>以此因缘具白世尊。<a id="a-1n"></a>世尊尔时以此因缘集比丘僧。<a id="a-1o"></a>呵责彼乞食比丘言。<a id="a-1p"></a>汝所为非。<a id="a-1q"></a>非威仪非沙门法非净行非随顺行。<a id="a-1r"></a>所不应为。<a id="a-1s"></a>云何乃与猕猴共行不净。<a id="a-1t"></a>入便波罗夷。<a id="a-1u"></a>痴人不应共住。<a id="a-1v"></a>尔时优波离。<a id="a-1w"></a>从坐起偏露右肩右膝着地合掌白世尊言。<a id="a-1x"></a>大德。<a id="a-1y"></a>若比丘与余畜生行不净。<a id="a-1z"></a>是犯波罗夷不。<a id="a-20"></a>佛言犯。</p>
  <p id="a21">尔时世尊在王舍城。<a id="a-22"></a>有难提比丘坐禅。<a id="a-23"></a>得世俗心解脱。<a id="a-24"></a>从第四禅觉已。<a id="a-25"></a>时魔天女即在前立。<a id="a-26"></a>比丘捉欲犯。<a id="a-27"></a>魔女便出外。<a id="a-28"></a>比丘亦随出外。<a id="a-29"></a>彼出屋栏外。<a id="a-2A"></a>比丘亦随出屋栏外。<a id="a-2B"></a>彼出中庭。<a id="a-2C"></a>比丘亦随出中庭。<a id="a-2D"></a>彼出寺外。<a id="a-2E"></a>比丘亦出寺外。<a id="a-2F"></a>寺外有死草马。<a id="a-2G"></a>彼于死马所便灭。<a id="a-2H"></a>天形不现。<a id="a-2I"></a>时难提比丘。<a id="a-2J"></a>便于死马形行不净行。<a id="a-2K"></a>行不净行已。<a id="a-2L"></a>都无有覆藏心。<a id="a-2M"></a>即作是念。<a id="a-2N"></a>世尊为诸比丘制戒。<a id="a-2O"></a>不得行不净。<a id="a-2P"></a>若行不净。<a id="a-2Q"></a>波罗夷不共住。<a id="a-2R"></a>而我今行不净。<a id="a-2S"></a>都无有覆藏心。<a id="a-2T"></a>将无犯波罗夷耶。<a id="a-2U"></a>我当云何。<a id="a-2V"></a>即语同伴比丘。<a id="a-2W"></a>世尊为诸比丘制戒。<a id="a-2X"></a>若比丘行不净。<a id="a-2Y"></a>得波罗夷不共住。<a id="a-2Z"></a>而我今犯不净。<a id="a-2a"></a>都无覆藏心。<a id="a-2b"></a>将无犯波罗夷耶善哉长老。<a id="a-2c"></a>为我白佛。<a id="a-2d"></a>随佛所教我当奉行。<a id="a-2e"></a>时诸比丘往佛所。<a id="a-2f"></a>头面作礼却坐一面。<a id="a-2g"></a>以此因缘具白世尊。<a id="a-2h"></a>世尊尔时以此因缘集比丘僧。<a id="a-2i"></a>告言。<a id="a-2j"></a>今僧与难提比丘波罗夷戒。<a id="a-2k"></a>白四羯磨如是与。<a id="a-2l"></a>彼比丘应往僧中脱革屣偏露右肩右膝着地合掌作如是白。<a id="a-2m"></a>大德僧听。<a id="a-2n"></a>我难提比丘犯淫欲法都无覆藏心。<a id="a-2o"></a>今从僧乞波罗夷戒。<a id="a-2p"></a>愿僧慈愍故。<a id="a-2q"></a>与我波罗夷戒。<a id="a-2r"></a>如是第二第三说。<a id="a-2s"></a>众中应差堪能羯磨人。<a id="a-2t"></a>如上作如是白。<a id="a-2u"></a>大德僧听。<a id="a-2v"></a>此难提比丘犯淫欲法都无覆藏心。<a id="a-2w"></a>今从僧乞波罗夷戒。<a id="a-2x"></a>若僧时到僧忍听。<a id="a-2y"></a>僧今与难提比丘波罗夷戒。<a id="a-2z"></a>白如是。<a id="a-30"></a>大德僧听。<a id="a-31"></a>此难提比丘犯淫欲法都无覆藏心。<a id="a-32"></a>今从僧乞波罗夷戒。<a id="a-33"></a>僧今与难提比丘波罗夷戒。<a id="a-34"></a>谁诸长老忍僧与难提比丘波罗夷戒者默然。<a id="a-35"></a>谁不忍者说。<a id="a-36"></a>是初羯磨。<a id="a-37"></a>第二第三如是说。<a id="a-38"></a>僧已与难提比丘波罗夷戒竟。<a id="a-39"></a>僧忍默然故。<a id="a-3A"></a>是事如是持。<a id="a-3B"></a>与波罗夷戒已。<a id="a-3C"></a>应随顺行。<a id="a-3D"></a>是中随顺行法者。<a id="a-3E"></a>不应授人大戒及与人依止。<a id="a-3F"></a>不应畜沙弥。<a id="a-3G"></a>不应受教授比丘尼。<a id="a-3H"></a>设差不应往教。<a id="a-3I"></a>不应为僧说戒。<a id="a-3J"></a>不应在僧中问答毗尼。<a id="a-3K"></a>不应受僧差使作知事人。<a id="a-3L"></a>不应受僧差别处平断事。<a id="a-3M"></a>不应受僧差使命。<a id="a-3N"></a>不应早入聚落逼暮还。<a id="a-3O"></a>应亲附比丘。<a id="a-3P"></a>不应亲附外道白衣。<a id="a-3Q"></a>应随顺比丘法。<a id="a-3R"></a>不说余俗语。<a id="a-3S"></a>不应更犯此罪。<a id="a-3T"></a>余亦不应。<a id="a-3U"></a>若相似。<a id="a-3V"></a>若从此生。<a id="a-3W"></a>若重于此者。<a id="a-3X"></a>不应非羯磨。<a id="a-3Y"></a>非羯磨者。<a id="a-3Z"></a>不应受清净比丘敷座洗足水水器拭革屣揩摩身及礼拜迎送问讯。<a id="a-3a"></a>不应受清净比丘捉持衣钵。<a id="a-3b"></a>不应举清净比丘为作忆念作自言。<a id="a-3c"></a>不应助他语。<a id="a-3d"></a>不应遮说戒自恣。<a id="a-3e"></a>不应与清净比丘诤。<a id="a-3f"></a>与波罗夷戒比丘。<a id="a-3g"></a>僧说戒及羯磨时。<a id="a-3h"></a>来不来无犯。<a id="a-3i"></a>诸比丘作如是语。<a id="a-3j"></a>比丘与波罗夷戒已复重犯。<a id="a-3k"></a>应得更与波罗夷戒不。<a id="a-3l"></a>佛言。<a id="a-3m"></a>不应尔应灭摈。<a id="a-3n"></a>尔时有比丘体软弱。<a id="a-3o"></a>以男根内口中。<a id="a-3p"></a>彼疑我将无犯波罗夷耶。<a id="a-3q"></a>佛言犯。<a id="a-3r"></a>时有比丘。<a id="a-3s"></a>字蓝婆那。<a id="a-3t"></a>男根长。<a id="a-3u"></a>持内大便道中。<a id="a-3v"></a>彼疑。<a id="a-3w"></a>我将不犯波罗夷耶。<a id="a-3x"></a>佛言犯。<a id="a-3y"></a>时有比丘男根起。<a id="a-3z"></a>异比丘即持自内口中。<a id="a-40"></a>此比丘不以为乐。<a id="a-41"></a>即却不受。<a id="a-42"></a>生疑。<a id="a-43"></a>我将无犯波罗夷耶。<a id="a-44"></a>佛言。<a id="a-45"></a>汝不犯彼比丘犯。<a id="a-46"></a>时有乞食比丘。<a id="a-47"></a>晨朝着衣持钵至白衣家。<a id="a-48"></a>白衣家有小儿眠。<a id="a-49"></a>男根起。<a id="a-4A"></a>比丘即持自内口中已疑。<a id="a-4B"></a>我将无犯波罗夷耶。<a id="a-4C"></a>佛言犯。<a id="a-4D"></a>时有比丘捉余比丘共行淫。<a id="a-4E"></a>彼疑。<a id="a-4F"></a>我将无犯波罗夷。<a id="a-4G"></a>佛问言。<a id="a-4H"></a>汝受乐不。<a id="a-4I"></a>答言受。<a id="a-4J"></a>佛言。<a id="a-4K"></a>二俱波罗夷。<a id="a-4L"></a>时有比丘共沙弥行淫。<a id="a-4M"></a>疑我将无犯耶。<a id="a-4N"></a>佛言。<a id="a-4O"></a>汝沙弥受乐不。<a id="a-4P"></a>答言受。<a id="a-4Q"></a>佛言二俱犯。<a id="a-4R"></a>时有沙弥捉大比丘共行淫疑。<a id="a-4S"></a>佛言。<a id="a-4T"></a>比丘汝受乐不。<a id="a-4U"></a>答言受。<a id="a-4V"></a>佛言二俱犯。<a id="a-4W"></a>时有沙弥与沙弥共行淫疑。<a id="a-4X"></a>佛言。<a id="a-4Y"></a>汝受乐不。<a id="a-4Z"></a>答言受。<a id="a-4a"></a>佛言二俱犯。<a id="a-4b"></a>时有比丘强与比丘共行淫不受乐还出疑。<a id="a-4c"></a>佛言汝受乐不。<a id="a-4d"></a>答言不受。<a id="a-4e"></a>佛言。<a id="a-4f"></a>汝无犯入者犯。<a id="a-4g"></a>时有比丘强捉沙弥行淫不受乐还出彼疑。<a id="a-4h"></a>佛言。<a id="a-4i"></a>汝沙弥受乐不。<a id="a-4j"></a>答言不受。<a id="a-4k"></a>佛言。<a id="a-4l"></a>汝不犯入者犯。<a id="a-4m"></a>时有沙弥强捉比丘共行淫不受乐还出疑。<a id="a-4n"></a>佛言汝受乐不。<a id="a-4o"></a>答言不受乐。<a id="a-4p"></a>佛言。<a id="a-4q"></a>汝不犯入者犯。<a id="a-4r"></a>时有沙弥强捉沙弥行淫不受乐还出疑。<a id="a-4s"></a>佛言。<a id="a-4t"></a>汝沙弥受乐不。<a id="a-4u"></a>答言不受乐。<a id="a-4v"></a>佛言。<a id="a-4w"></a>汝不犯入者犯。<a id="a-4x"></a>时有比丘自身根坏无所觉触彼作是念。<a id="a-4y"></a>我不觉触行淫得无犯。<a id="a-4z"></a>彼即行淫已疑。<a id="a-50"></a>佛言。<a id="a-51"></a>汝犯波罗夷。<a id="a-52"></a>时有比丘男根不起。<a id="a-53"></a>念言。<a id="a-54"></a>我行淫无犯。<a id="a-55"></a>即便行淫疑。<a id="a-56"></a>佛言。<a id="a-57"></a>汝犯波罗夷。<a id="a-58"></a>时有比丘作是念。<a id="a-59"></a>我与眠女人行淫。<a id="a-5A"></a>彼不觉乐得无犯。<a id="a-5B"></a>即便行淫疑。<a id="a-5C"></a>佛言汝犯波罗夷。<a id="a-5D"></a>时有比丘作是念。<a id="a-5E"></a>与醉女人行淫。<a id="a-5F"></a>彼不觉乐得无犯。<a id="a-5G"></a>即共行淫疑。<a id="a-5H"></a>佛言汝波罗夷。<a id="a-5I"></a>时有比丘作是念。<a id="a-5J"></a>我与颠狂女人行淫。<a id="a-5K"></a>彼不觉乐得无犯。<a id="a-5L"></a>即便行淫疑。<a id="a-5M"></a>佛言汝波罗夷时有比丘作是念。<a id="a-5N"></a>我与嗔恚女人共行淫。<a id="a-5O"></a>彼不受乐得无犯。<a id="a-5P"></a>即便行淫疑。<a id="a-5Q"></a>佛言。<a id="a-5R"></a>汝波罗夷。<a id="a-5S"></a>时有比丘作是念。<a id="a-5T"></a>我与苦痛女人共行淫。<a id="a-5U"></a>彼不受乐得无犯。<a id="a-5V"></a>即便行淫疑。<a id="a-5W"></a>佛言汝波罗夷。<a id="a-5X"></a>时有比丘作是念。<a id="a-5Y"></a>我与身根坏女人共行淫。<a id="a-5Z"></a>彼不觉乐得无犯。<a id="a-5a"></a>即便行淫疑。<a id="a-5b"></a>佛言汝波罗夷。<a id="a-5c"></a>时有比丘作是念。<a id="a-5d"></a>我强捉女人共行淫。<a id="a-5e"></a>彼不受乐得无犯。<a id="a-5f"></a>即便行淫疑。<a id="a-5g"></a>佛言汝波罗夷。<a id="a-5h"></a>时有比丘作是念。<a id="a-5i"></a>我强捉黄门行淫彼不受乐得无犯。<a id="a-5j"></a>即便行淫疑。<a id="a-5k"></a>佛言汝波罗夷。<a id="a-5l"></a>时有比丘作是念。<a id="a-5m"></a>我捉男子行淫。<a id="a-5n"></a>彼不受乐得无犯。<a id="a-5o"></a>即便行淫疑。<a id="a-5p"></a>佛言汝波罗夷。<a id="a-5q"></a>时有女人强捉比丘行淫。<a id="a-5r"></a>比丘不受乐还出彼疑。<a id="a-5s"></a>佛言。<a id="a-5t"></a>比丘汝受乐不。<a id="a-5u"></a>答言不受乐。<a id="a-5v"></a>佛言汝不犯。<a id="a-5w"></a>时有黄门强捉比丘共行淫疑。<a id="a-5x"></a>佛言。<a id="a-5y"></a>比丘汝受乐不。<a id="a-5z"></a>答言不受。<a id="a-60"></a>佛言汝不犯。<a id="a-61"></a>时有男子强捉比丘共行淫。<a id="a-62"></a>彼不受乐还出疑。<a id="a-63"></a>佛言。<a id="a-64"></a>比丘汝受乐不。<a id="a-65"></a>答言不受乐。<a id="a-66"></a>佛言汝不犯。<a id="a-67"></a>时有恶比丘恶沙弥恶阿兰若。<a id="a-68"></a>捉比丘大便道若口中行淫。<a id="a-69"></a>彼身受乐还出疑。<a id="a-6A"></a>佛言汝受乐不。<a id="a-6B"></a>答言受乐。<a id="a-6C"></a>佛言二俱波罗夷。<a id="a-6D"></a>时有恶比丘恶沙弥恶阿兰若。<a id="a-6E"></a>捉比丘尼沙弥沙弥尼式叉摩那。<a id="a-6F"></a>大小便道口中行淫。<a id="a-6G"></a>彼受乐还出疑。<a id="a-6H"></a>佛言汝受乐不。<a id="a-6I"></a>答言受乐。<a id="a-6J"></a>佛言二俱犯。<a id="a-6K"></a>时有恶比丘恶沙弥恶阿兰若。<a id="a-6L"></a>捉比丘大便道口中行淫。<a id="a-6M"></a>彼不受乐疑。<a id="a-6N"></a>佛言汝比丘受乐不。<a id="a-6O"></a>答言不受乐。<a id="a-6P"></a>佛言汝不犯彼犯。<a id="a-6Q"></a>时有恶比丘恶沙弥恶阿兰若。<a id="a-6R"></a>捉比丘尼式叉摩那沙弥沙弥尼。<a id="a-6S"></a>大小便道口中行淫。<a id="a-6T"></a>彼不受乐还出疑。<a id="a-6U"></a>佛言汝沙弥尼受乐不。<a id="a-6V"></a>答言不受乐。<a id="a-6W"></a>佛言汝不犯彼犯。<a id="a-6X"></a>时有恶比丘恶沙弥恶阿兰若。<a id="a-6Y"></a>捉眠比丘大便道口中行淫。<a id="a-6Z"></a>彼眠不觉。<a id="a-6a"></a>觉时亦不知。<a id="a-6b"></a>彼疑。<a id="a-6c"></a>佛问言。<a id="a-6d"></a>汝觉不。<a id="a-6e"></a>答言不觉。<a id="a-6f"></a>佛言汝不犯彼犯。<a id="a-6g"></a>时有恶比丘恶沙弥恶阿兰若。<a id="a-6h"></a>捉眠比丘尼式叉摩那沙弥沙弥尼。<a id="a-6i"></a>大小便道口中行淫。<a id="a-6j"></a>彼眠不觉。<a id="a-6k"></a>觉时亦不知。<a id="a-6l"></a>彼疑。<a id="a-6m"></a>佛问言。<a id="a-6n"></a>汝觉不。<a id="a-6o"></a>答言不觉。<a id="a-6p"></a>佛言。<a id="a-6q"></a>汝沙弥尼不犯彼犯。<a id="a-6r"></a>时有恶比丘恶沙弥恶阿兰若。<a id="a-6s"></a>于眠比丘大便道口中行淫。<a id="a-6t"></a>彼眠觉不受乐还出彼疑。<a id="a-6u"></a>佛言汝受乐不。<a id="a-6v"></a>答言不受乐。<a id="a-6w"></a>佛言汝不犯入者犯。<a id="a-6x"></a>时有恶比丘恶沙弥恶阿兰若。<a id="a-6y"></a>于眠比丘尼式叉摩那沙弥沙弥尼大小便道口中行淫。<a id="a-6z"></a>彼眠不觉。<a id="a-70"></a>觉已不受乐疑。<a id="a-71"></a>佛言汝受乐不。<a id="a-72"></a>答言不受乐。<a id="a-73"></a>佛言汝不犯彼入者犯。<a id="a-74"></a>时有恶比丘恶沙弥恶阿兰若。<a id="a-75"></a>于眠比丘大便道口中行淫。<a id="a-76"></a>彼眠不觉。<a id="a-77"></a>觉已知受乐还出疑。<a id="a-78"></a>佛言汝受乐不。<a id="a-79"></a>答言受。<a id="a-7A"></a>佛言二俱犯。<a id="a-7B"></a>时有恶比丘恶沙弥恶阿兰若。<a id="a-7C"></a>于眠比丘尼式叉摩那沙弥沙弥尼大小便道口中行淫。<a id="a-7D"></a>彼眠不觉。<a id="a-7E"></a>觉乃知受乐。<a id="a-7F"></a>佛言汝受乐不。<a id="a-7G"></a>答言受乐。<a id="a-7H"></a>佛言二俱犯。<a id="a-7I"></a>时莲华色比丘尼昼日不关户眠。<a id="a-7J"></a>贼入屋行淫已去。<a id="a-7K"></a>彼眠不觉。<a id="a-7L"></a>觉已见不净污身。<a id="a-7M"></a>彼作是念。<a id="a-7N"></a>我身有不净污。<a id="a-7O"></a>将无有人淫犯我耶。<a id="a-7P"></a>彼疑。<a id="a-7Q"></a>佛言不犯。<a id="a-7R"></a>比丘尼不应昼日不关户而眠。<a id="a-7S"></a>尔时有难陀比丘尼。<a id="a-7T"></a>昼日。<a id="a-7U"></a>在华树下众人戏处。<a id="a-7V"></a>有贼捉淫犯。<a id="a-7W"></a>彼疑。<a id="a-7X"></a>佛言。<a id="a-7Y"></a>汝难陀受乐不答言大德。<a id="a-7Z"></a>如似热铁入体。<a id="a-7a"></a>佛言无犯。<a id="a-7b"></a>比丘尼不应住如是处。<a id="a-7c"></a>尔时有乞食比丘。<a id="a-7d"></a>晨朝着衣持钵至白衣家彼门下系小狗子。<a id="a-7e"></a>见比丘便作声。<a id="a-7f"></a>比丘慈愍解放去。<a id="a-7g"></a>比丘复往余处。<a id="a-7h"></a>故二见唤共行不净。<a id="a-7i"></a>彼作是念。<a id="a-7j"></a>我放他狗子去。<a id="a-7k"></a>已犯波罗夷。<a id="a-7l"></a>便与故二共行不净。<a id="a-7m"></a>诸比丘作如是念。<a id="a-7n"></a>此比丘为犯前为犯后。<a id="a-7o"></a>佛言前不犯后犯。<a id="a-7p"></a>而不应放他狗子去。<a id="a-7q"></a>时有比丘晨朝着衣持钵往白衣家。<a id="a-7r"></a>见有豚子溺水中。<a id="a-7s"></a>见比丘便作声。<a id="a-7t"></a>比丘慈愍即出放去。<a id="a-7u"></a>复往余处。<a id="a-7v"></a>见故私通女人。<a id="a-7w"></a>唤共行不净。<a id="a-7x"></a>彼作是念。<a id="a-7y"></a>我放他豚子去。<a id="a-7z"></a>已犯波罗夷。<a id="a-80"></a>便共行不净。<a id="a-81"></a>余比丘作是念。<a id="a-82"></a>此比丘为犯前为犯后。<a id="a-83"></a>佛言前不犯后犯而不应作如是事。<a id="a-84"></a>时有异女人。<a id="a-85"></a>往屠牛处买肉持行。<a id="a-86"></a>有鸱鸟抄撮其肉在空中。<a id="a-87"></a>失堕乞食比丘钵中。<a id="a-88"></a>彼女人见之。<a id="a-89"></a>即语言。<a id="a-8A"></a>大德此是我肉。<a id="a-8B"></a>莫持去。<a id="a-8C"></a>比丘答言。<a id="a-8D"></a>堕我钵中非汝肉。<a id="a-8E"></a>持去不还。<a id="a-8F"></a>前行见淫女。<a id="a-8G"></a>唤此比丘共行不净。<a id="a-8H"></a>彼作是念。<a id="a-8I"></a>我向持他肉来。<a id="a-8J"></a>已犯波罗夷。<a id="a-8K"></a>即共此女人行不净。<a id="a-8L"></a>诸比丘作是念。<a id="a-8M"></a>彼比丘为犯前为犯后。<a id="a-8N"></a>佛言前无犯后犯。<a id="a-8O"></a>而不应受如是肉。<a id="a-8P"></a>时有比丘于狗口中行淫。<a id="a-8Q"></a>彼疑。<a id="a-8R"></a>佛言波罗夷。<a id="a-8S"></a>时有比丘褰衣小便。<a id="a-8T"></a>有狗舐小便以渐前含男根。<a id="a-8U"></a>彼不受乐即还出便疑。<a id="a-8V"></a>佛问言。<a id="a-8W"></a>比丘汝受乐不。<a id="a-8X"></a>答言不受乐。<a id="a-8Y"></a>佛言不犯。<a id="a-8Z"></a>时有比丘褰衣小便。<a id="a-8a"></a>有狗舐小便。<a id="a-8b"></a>复前含男根。<a id="a-8c"></a>彼受乐已还出疑。<a id="a-8d"></a>佛问言。<a id="a-8e"></a>汝受乐不。<a id="a-8f"></a>答言受乐。<a id="a-8g"></a>佛言汝波罗夷。<a id="a-8h"></a>时有比丘褰衣渡伊罗婆提河。<a id="a-8i"></a>有鱼含男根。<a id="a-8j"></a>彼不受乐还出疑。<a id="a-8k"></a>佛问言。<a id="a-8l"></a>汝受乐不。<a id="a-8m"></a>答言不受乐。<a id="a-8n"></a>佛言不犯。<a id="a-8o"></a>时有比丘褰衣渡伊罗婆提河。<a id="a-8p"></a>有鱼含男根。<a id="a-8q"></a>彼受乐还出疑。<a id="a-8r"></a>佛问言。<a id="a-8s"></a>汝受乐不。<a id="a-8t"></a>答言受乐。<a id="a-8u"></a>佛言汝波罗夷。<a id="a-8v"></a>时有比丘大小便道中间行淫彼疑。<a id="a-8w"></a>佛言偷兰遮。<a id="a-8x"></a>在[月*冓]中曲脚间。<a id="a-8y"></a>胁边乳间。<a id="a-8z"></a>腋下耳鼻中。<a id="a-90"></a>疮孔中。<a id="a-91"></a>绳床木床间。<a id="a-92"></a>大小褥间。<a id="a-93"></a>枕边。<a id="a-94"></a>在地泥抟间。<a id="a-95"></a>君持口中。<a id="a-96"></a>若道想若疑。<a id="a-97"></a>一切偷兰遮。<a id="a-98"></a>尔时有乞食比丘。<a id="a-99"></a>晨朝着衣持钵往白衣家。<a id="a-9A"></a>有童女在门内仰卧而睡。<a id="a-9B"></a>彼作是念。<a id="a-9C"></a>我若男根淫犯入便波罗夷。<a id="a-9D"></a>即以足大指。<a id="a-9E"></a>内彼女根中疑。<a id="a-9F"></a>佛言僧残。<a id="a-9G"></a>时有比丘欠口。<a id="a-9H"></a>有异比丘以男根内口中。<a id="a-9I"></a>彼不受乐出之疑。<a id="a-9J"></a>佛问言汝受乐不。<a id="a-9K"></a>答言不受乐。<a id="a-9L"></a>佛言汝不犯入者犯。<a id="a-9M"></a>自今已去。<a id="a-9N"></a>若欠口时。<a id="a-9O"></a>应以手障口。<a id="a-9P"></a>时有比丘。<a id="a-9Q"></a>于浴室中为异比丘揩身。<a id="a-9R"></a>此比丘身软。<a id="a-9S"></a>异比丘即生欲心。<a id="a-9T"></a>便共行淫。<a id="a-9U"></a>彼不受乐还出彼疑。<a id="a-9V"></a>佛言汝受乐不。<a id="a-9W"></a>答言不受乐。<a id="a-9X"></a>佛言。<a id="a-9Y"></a>汝无犯彼入者犯。</p>
  <p id="a9Z">尔时世尊在舍卫国。<a id="a-9a"></a>有比丘。<a id="a-9b"></a>昼日不关户眠。<a id="a-9c"></a>男根起。<a id="a-9d"></a>时有众多女人。<a id="a-9e"></a>诣僧坊观看。<a id="a-9f"></a>至彼比丘屋。<a id="a-9g"></a>见比丘仰眠男根起。<a id="a-9h"></a>见已惭愧。<a id="a-9i"></a>疾疾而出。<a id="a-9j"></a>诸女人中有贼女共行。<a id="a-9k"></a>贼女入屋。<a id="a-9l"></a>即于比丘形上行淫。<a id="a-9m"></a>行淫已持华鬘系男根头而去。<a id="a-9n"></a>彼比丘眠不觉。<a id="a-9o"></a>觉已见不净污身男根有华鬘。<a id="a-9p"></a>便作如是念。<a id="a-9q"></a>乃有不净污身。<a id="a-9r"></a>男根有华鬘。<a id="a-9s"></a>将无有女人于我行淫耶疑。<a id="a-9t"></a>佛问言汝觉不。<a id="a-9u"></a>答言不觉。<a id="a-9v"></a>佛言无犯。<a id="a-9w"></a>而不应昼日不关户而眠。<a id="a-9x"></a>时舍卫国有比丘比丘尼母子夏安居。<a id="a-9y"></a>母子数数相见。<a id="a-9z"></a>既数相见。<a id="a-A0"></a>俱生欲心。<a id="a-A1"></a>母语儿言。<a id="a-A2"></a>汝从此出。<a id="a-A3"></a>今还入此。<a id="a-A4"></a>可得无犯。<a id="a-A5"></a>儿即如母言。<a id="a-A6"></a>彼疑。<a id="a-A7"></a>佛言波罗夷。<a id="a-A8"></a>时有比丘于死女人上行淫彼疑。<a id="a-A9"></a>佛言汝波罗夷。<a id="a-AA"></a>若多不坏波罗夷。<a id="a-AB"></a>若半坏偷兰遮。<a id="a-AC"></a>若多坏若一切坏偷兰遮。<a id="a-AD"></a>若骨间偷兰遮。<a id="a-AE"></a>尔时苏卑优婆私。<a id="a-AF"></a>语比丘言。<a id="a-AG"></a>男根女根俱遮行淫可得无犯。<a id="a-AH"></a>比丘即如言行淫已疑。<a id="a-AI"></a>佛言波罗夷。<a id="a-AJ"></a>时有苏摩优婆私。<a id="a-AK"></a>语比丘言。<a id="a-AL"></a>汝共我行淫于外出精可得无犯即如言行淫已疑。<a id="a-AM"></a>佛言汝波罗夷。<a id="a-AN"></a>时有淫女语比丘言。<a id="a-AO"></a>汝以树叶裹男根行淫可得无犯。<a id="a-AP"></a>即如言行淫已疑。<a id="a-AQ"></a>佛言汝波罗夷。<a id="a-AR"></a>尔时比丘在冢间行。<a id="a-AS"></a>遥见死女人。<a id="a-AT"></a>身犹衣服庄严。<a id="a-AU"></a>即便行淫已疑。<a id="a-AV"></a>佛言汝波罗夷。<a id="a-AW"></a>时有比丘守房。<a id="a-AX"></a>有小女来白时到。<a id="a-AY"></a>比丘即捉行淫。<a id="a-AZ"></a>破彼女根。<a id="a-Aa"></a>与大便道通。<a id="a-Ab"></a>即便命终。<a id="a-Ac"></a>彼疑。<a id="a-Ad"></a>佛问言。<a id="a-Ae"></a>汝以何心。<a id="a-Af"></a>答言不以杀心。<a id="a-Ag"></a>佛言。<a id="a-Ah"></a>不犯杀犯淫波罗夷。<a id="a-Ai"></a>时有比丘于木女像身中行淫疑。<a id="a-Aj"></a>佛言犯偷兰遮。<a id="a-Ak"></a>于壁上女像形行淫。<a id="a-Al"></a>佛言偷兰遮。<a id="a-Am"></a>时有比丘与天女共行淫已疑。<a id="a-An"></a>佛言波罗夷。<a id="a-Ao"></a>阿修罗女龙女夜叉女饿鬼女若畜生能变化者女行淫。<a id="a-Ap"></a>一切波罗夷。<a id="a-Aq"></a>时有比丘晨朝着衣持钵至白衣家乞食。<a id="a-Ar"></a>时天大雨。<a id="a-As"></a>有女人低身除决潦水形露。<a id="a-At"></a>彼作是念。<a id="a-Au"></a>我不触其身。<a id="a-Av"></a>但以男根入得无犯。<a id="a-Aw"></a>念已即便行淫疑。<a id="a-Ax"></a>佛言波罗夷。</p>
  <p id="aAy">尔时世尊在舍卫国。<a id="a-Az"></a>有比丘往阿兰若处昼日眠。<a id="a-B0"></a>时有取薪女人。<a id="a-B1"></a>于比丘形上行淫已去。<a id="a-B2"></a>比丘不远而住。<a id="a-B3"></a>比丘觉已。<a id="a-B4"></a>见身不净污念言。<a id="a-B5"></a>此女必于我身上行淫生疑。<a id="a-B6"></a>佛问言汝觉不。<a id="a-B7"></a>答言我不觉。<a id="a-B8"></a>佛言不犯。<a id="a-B9"></a>比丘不应住如是处昼日眠。</p>
  <p id="aBA">尔时世尊在婆只提国。<a id="a-BB"></a>有比丘往阿兰若处昼日眠。<a id="a-BC"></a>有担草女人。<a id="a-BD"></a>于比丘形上行淫。<a id="a-BE"></a>比丘不知觉已不受乐。<a id="a-BF"></a>即却之已。<a id="a-BG"></a>打女人。<a id="a-BH"></a>比丘疑。<a id="a-BI"></a>佛问言。<a id="a-BJ"></a>汝受乐不。<a id="a-BK"></a>答言不受乐。<a id="a-BL"></a>佛言汝不犯。<a id="a-BM"></a>打女人得突吉罗。<a id="a-BN"></a>时世尊在瞻婆国。<a id="a-BO"></a>有比丘至阿兰若处昼日思惟系念在前。<a id="a-BP"></a>此比丘是阿罗汉。<a id="a-BQ"></a>有风患男根起。<a id="a-BR"></a>时有贼女。<a id="a-BS"></a>强与比丘共行淫。<a id="a-BT"></a>比丘如是语。<a id="a-BU"></a>阿罗汉犹有欲男根起耶。<a id="a-BV"></a>诸比丘白佛。<a id="a-BW"></a>佛言。<a id="a-BX"></a>有五事因缘令男根起。<a id="a-BY"></a>大便急。<a id="a-BZ"></a>小便急。<a id="a-Ba"></a>风患。<a id="a-Bb"></a>慰周陵伽虫啮。<a id="a-Bc"></a>有欲心。<a id="a-Bd"></a>是为五事。<a id="a-Be"></a>若阿罗汉。<a id="a-Bf"></a>有欲心男根起者。<a id="a-Bg"></a>无有是处。</p>
  <p id="aBh">尔时世尊在王舍城。<a id="a-Bi"></a>王子无畏。<a id="a-Bj"></a>男根有病。<a id="a-Bk"></a>令女人含之。<a id="a-Bl"></a>后得差。<a id="a-Bm"></a>得差已。<a id="a-Bn"></a>即于此女人口中行淫。<a id="a-Bo"></a>此女人忧愁不乐。<a id="a-Bp"></a>便作是念。<a id="a-Bq"></a>若王瓶沙来时。<a id="a-Br"></a>我当覆头露形在王前住。<a id="a-Bs"></a>若王问我言。<a id="a-Bt"></a>汝狂人耶。<a id="a-Bu"></a>何故乃作如是。<a id="a-Bv"></a>我当答言。<a id="a-Bw"></a>不狂。<a id="a-Bx"></a>是王子所须故。<a id="a-By"></a>我今覆护。<a id="a-Bz"></a>何以故。<a id="a-C0"></a>王子常于我口中行淫。<a id="a-C1"></a>是故覆护。<a id="a-C2"></a>后异时。<a id="a-C3"></a>王瓶沙往无畏所。<a id="a-C4"></a>时女人如先所念。<a id="a-C5"></a>于王前如是住。<a id="a-C6"></a>王问言。<a id="a-C7"></a>汝狂耶。<a id="a-C8"></a>何故如是。<a id="a-C9"></a>女答言。<a id="a-CA"></a>我不狂。<a id="a-CB"></a>是王子所须。<a id="a-CC"></a>是故覆护耳。<a id="a-CD"></a>王即唤无畏来语言。<a id="a-CE"></a>汝云何乃于侍女口中行欲耶。<a id="a-CF"></a>无畏闻之。<a id="a-CG"></a>甚以惭愧。<a id="a-CH"></a>后于异时。<a id="a-CI"></a>王子无畏言。<a id="a-CJ"></a>此女人有罪。<a id="a-CK"></a>为着黑衣安置城门边。<a id="a-CL"></a>作如是言。<a id="a-CM"></a>若有如是病者。<a id="a-CN"></a>当于此淫女口中行淫得差。<a id="a-CO"></a>时诸比丘作如是言。<a id="a-CP"></a>若为治病故。<a id="a-CQ"></a>以男根着彼女人口中含不犯耶。<a id="a-CR"></a>佛言波罗夷。<a id="a-CS"></a>尔时有城。<a id="a-CT"></a>名婆楼越奢。<a id="a-CU"></a>王字海。<a id="a-CV"></a>淫女有罪。<a id="a-CW"></a>王作是言。<a id="a-CX"></a>剥女根两边肉。<a id="a-CY"></a>以此为罚。<a id="a-CZ"></a>即便剥之。<a id="a-Ca"></a>诸比丘作如是言。<a id="a-Cb"></a>若于生人骨间行淫为犯不。<a id="a-Cc"></a>佛言偷兰遮。</p>
  <p id="aCd">尔时世尊在王舍城。<a id="a-Ce"></a>优波离。<a id="a-Cf"></a>从坐起偏露右肩右膝着地合掌白佛言。<a id="a-Cg"></a>大德。<a id="a-Ch"></a>陀尼伽陶师子。<a id="a-Ci"></a>取王瓶沙材木。<a id="a-Cj"></a>不与而取是犯不。<a id="a-Ck"></a>佛言。<a id="a-Cl"></a>最初未制戒。<a id="a-Cm"></a>不犯。<a id="a-Cn"></a>复白佛言。<a id="a-Co"></a>大德。<a id="a-Cp"></a>若空处他所守护物。<a id="a-Cq"></a>若取五钱若过五钱。<a id="a-Cr"></a>是犯不。<a id="a-Cs"></a>佛言波罗夷。<a id="a-Ct"></a>他物他物想。<a id="a-Cu"></a>若五钱若过五钱。<a id="a-Cv"></a>不与而取是犯不。<a id="a-Cw"></a>佛言波罗夷。<a id="a-Cx"></a>他物疑。<a id="a-Cy"></a>若取五钱若过五钱。<a id="a-Cz"></a>是犯不。<a id="a-D0"></a>佛言偷兰遮。<a id="a-D1"></a>非他物他物想。<a id="a-D2"></a>取五钱若过五钱偷兰遮。<a id="a-D3"></a>非他物疑取五钱若过五钱是犯不。<a id="a-D4"></a>佛言偷兰遮。<a id="a-D5"></a>若他物他物想取减五钱是犯不。<a id="a-D6"></a>佛言偷兰遮。<a id="a-D7"></a>若他物疑取减五钱是犯不。<a id="a-D8"></a>佛言突吉罗。<a id="a-D9"></a>非他物他物想取减五钱是犯不。<a id="a-DA"></a>佛言突吉罗。<a id="a-DB"></a>非他物疑取减五钱是犯不。<a id="a-DC"></a>佛言突吉罗。<a id="a-DD"></a>若作女想取男物五钱若过五钱。<a id="a-DE"></a>是犯不。<a id="a-DF"></a>佛言波罗夷。<a id="a-DG"></a>若作男想取女物五钱若过五钱是犯不。<a id="a-DH"></a>佛言波罗夷。<a id="a-DI"></a>若作此女想取余女物是犯不。<a id="a-DJ"></a>佛言波罗夷。<a id="a-DK"></a>若作此男想取余男物是犯不。<a id="a-DL"></a>佛言波罗夷。</p>
  <p id="aDM">尔时世尊在波罗奈。<a id="a-DN"></a>时世谷贵人民饥饿乞食难得。<a id="a-DO"></a>时有乞食比丘。<a id="a-DP"></a>晨朝着衣持钵往白衣家。<a id="a-DQ"></a>有女人器盛饭。<a id="a-DR"></a>置地已还入屋。<a id="a-DS"></a>比丘看左右不见人。<a id="a-DT"></a>作是念。<a id="a-DU"></a>我取此食于我有益。<a id="a-DV"></a>即持而去彼疑。<a id="a-DW"></a>佛问言。<a id="a-DX"></a>汝以何心取。<a id="a-DY"></a>答言以盗心取。<a id="a-DZ"></a>佛言。<a id="a-Da"></a>若价直五钱。<a id="a-Db"></a>取离本处。<a id="a-Dc"></a>波罗夷。<a id="a-Dd"></a>麨干饭鱼肉佉阇尼如是。<a id="a-De"></a>一切直五钱取离本处波罗夷。<a id="a-Df"></a>时有乞食比丘。<a id="a-Dg"></a>晨朝着衣持钵往白衣家。<a id="a-Dh"></a>见有铜杅。<a id="a-Di"></a>看左右不见人。<a id="a-Dj"></a>念言。<a id="a-Dk"></a>此于我有益。<a id="a-Dl"></a>即持去有疑。<a id="a-Dm"></a>佛问言。<a id="a-Dn"></a>汝以何心取。<a id="a-Do"></a>答言盗心取。<a id="a-Dp"></a>佛言。<a id="a-Dq"></a>若价直五钱取离本处波罗夷。<a id="a-Dr"></a>时有乞食比丘。<a id="a-Ds"></a>晨朝着衣持钵往白衣家。<a id="a-Dt"></a>见有方独座榻蹬看左右不见人。<a id="a-Du"></a>念言。<a id="a-Dv"></a>取此于我有益。<a id="a-Dw"></a>即持去疑。<a id="a-Dx"></a>佛问言。<a id="a-Dy"></a>汝以何心取。<a id="a-Dz"></a>答言盗心取。<a id="a-E0"></a>佛言。<a id="a-E1"></a>若价直五钱取离本处波罗夷。<a id="a-E2"></a>时有比丘于浣衣处取他衣持去疑。<a id="a-E3"></a>佛问言。<a id="a-E4"></a>汝以何心取。<a id="a-E5"></a>答言以盗心取。<a id="a-E6"></a>佛言。<a id="a-E7"></a>价直五钱取离本处波罗夷。<a id="a-E8"></a>时有比丘去浣衣处不远。<a id="a-E9"></a>见有晒贵价衣。<a id="a-EA"></a>即忆识而去。<a id="a-EB"></a>念言。<a id="a-EC"></a>还时当取便疑。<a id="a-ED"></a>佛问言。<a id="a-EE"></a>汝以何心。<a id="a-EF"></a>答言以盗心。<a id="a-EG"></a>佛言。<a id="a-EH"></a>方便求五钱未离本处偷兰遮。<a id="a-EI"></a>时有乞食比丘。<a id="a-EJ"></a>晨朝着衣持钵往白衣家。<a id="a-EK"></a>见门屋下晒贵价衣。<a id="a-EL"></a>以脚转侧看彼疑。<a id="a-EM"></a>佛问言。<a id="a-EN"></a>汝以何心答言以盗心。<a id="a-EO"></a>佛言。<a id="a-EP"></a>方便求五钱未离本处偷兰遮。<a id="a-EQ"></a>时有乞食比丘。<a id="a-ER"></a>晨朝着衣持钵往白衣家。<a id="a-ES"></a>见有独坐床。<a id="a-ET"></a>看左右不见人。<a id="a-EU"></a>自念此于我有益。<a id="a-EV"></a>即便持去疑。<a id="a-EW"></a>佛问言。<a id="a-EX"></a>汝以何心取。<a id="a-EY"></a>答言以盗心佛言波罗夷。<a id="a-EZ"></a>时有乞食比丘。<a id="a-Ea"></a>晨朝着衣持钵往白衣家。<a id="a-Eb"></a>见有独坐床并衣。<a id="a-Ec"></a>看左右不见人自念。<a id="a-Ed"></a>此于我有益。<a id="a-Ee"></a>即持去彼疑。<a id="a-Ef"></a>佛问言汝以何心。<a id="a-Eg"></a>答言以盗心。<a id="a-Eh"></a>佛言。<a id="a-Ei"></a>价直五钱取离本处波罗夷。<a id="a-Ej"></a>时有乞食比丘。<a id="a-Ek"></a>晨朝着衣持钵往白衣家。<a id="a-El"></a>见有独坐床暂取用坐疑。<a id="a-Em"></a>佛问言。<a id="a-En"></a>汝以何心。<a id="a-Eo"></a>答言暂取非盗心。<a id="a-Ep"></a>佛言无犯。<a id="a-Eq"></a>不应不问主而暂取用。<a id="a-Er"></a>时有比丘取他塔庙中衣疑。<a id="a-Es"></a>佛问言汝以何心取。<a id="a-Et"></a>答言以粪扫衣取。<a id="a-Eu"></a>佛言无犯。<a id="a-Ev"></a>不应取他塔庙中庄饰衣。<a id="a-Ew"></a>时有比丘与卖綖人共行。<a id="a-Ex"></a>彼语比丘言。<a id="a-Ey"></a>长老。<a id="a-Ez"></a>汝等度关不输税。<a id="a-F0"></a>今欲以此綖托长老度关。<a id="a-F1"></a>时比丘即为过之便疑。<a id="a-F2"></a>佛言汝以何心。<a id="a-F3"></a>答言以盗心。<a id="a-F4"></a>佛言。<a id="a-F5"></a>价直五钱过关便波罗夷。<a id="a-F6"></a>时有众多比丘。<a id="a-F7"></a>方便遣一人取他物。<a id="a-F8"></a>得五钱若过五钱彼疑。<a id="a-F9"></a>佛言一切波罗夷。<a id="a-FA"></a>时有众多比丘。<a id="a-FB"></a>方便遣一人取他物。<a id="a-FC"></a>中有疑者而不遮。<a id="a-FD"></a>即往取物。<a id="a-FE"></a>得五钱若过五钱彼疑。<a id="a-FF"></a>佛言一切波罗夷。<a id="a-FG"></a>时有众多比丘。<a id="a-FH"></a>方便遣一人取他物。<a id="a-FI"></a>中有疑者即遮。<a id="a-FJ"></a>彼故往取。<a id="a-FK"></a>得五钱若过五钱。<a id="a-FL"></a>彼疑。<a id="a-FM"></a>佛言。<a id="a-FN"></a>遮者偷兰遮。<a id="a-FO"></a>不遮者波罗夷。<a id="a-FP"></a>时有众多比丘。<a id="a-FQ"></a>方便遣一人盗他物。<a id="a-FR"></a>即往取五钱若过五钱得减五钱。<a id="a-FS"></a>彼作是念。<a id="a-FT"></a>我等得减五钱不犯波罗夷。<a id="a-FU"></a>佛言。<a id="a-FV"></a>依本取物处直五钱波罗夷。<a id="a-FW"></a>时有众多比丘。<a id="a-FX"></a>方便遣一人。<a id="a-FY"></a>取五钱若过五钱。<a id="a-FZ"></a>还共分。<a id="a-Fa"></a>各得减五钱。<a id="a-Fb"></a>彼作是念。<a id="a-Fc"></a>我等得减五钱。<a id="a-Fd"></a>不犯波罗夷。<a id="a-Fe"></a>佛言。<a id="a-Ff"></a>通作一分尽波罗夷。<a id="a-Fg"></a>时众多比丘。<a id="a-Fh"></a>方便共遣一人取他物。<a id="a-Fi"></a>彼往取减五钱来至此得五钱。<a id="a-Fj"></a>彼作是念。<a id="a-Fk"></a>我等得五钱波罗夷。<a id="a-Fl"></a>佛言。<a id="a-Fm"></a>依本取物处偷兰遮。<a id="a-Fn"></a>时有比丘取彼聚落物来入城疑。<a id="a-Fo"></a>佛言。<a id="a-Fp"></a>汝以何心。<a id="a-Fq"></a>答言盗心。<a id="a-Fr"></a>佛言。<a id="a-Fs"></a>取五钱离本处波罗夷。<a id="a-Ft"></a>时有比丘盗他经。<a id="a-Fu"></a>作是念。<a id="a-Fv"></a>佛语无价。<a id="a-Fw"></a>应计纸墨直彼疑。<a id="a-Fx"></a>佛言。<a id="a-Fy"></a>汝以何心取。<a id="a-Fz"></a>答言以盗心取。<a id="a-G0"></a>佛言。<a id="a-G1"></a>取五钱离本处波罗夷。<a id="a-G2"></a>时有王家勇健人。<a id="a-G3"></a>以信乐故。<a id="a-G4"></a>从世尊出家。<a id="a-G5"></a>有异破戒比丘。<a id="a-G6"></a>诱诳言。<a id="a-G7"></a>长老。<a id="a-G8"></a>彼某甲村中。<a id="a-G9"></a>多有财物亦有健人。<a id="a-GA"></a>而汝胜彼。<a id="a-GB"></a>今可共往取彼财物。<a id="a-GC"></a>即答言可尔。<a id="a-GD"></a>彼比丘语已便去不远。<a id="a-GE"></a>此比丘作是念。<a id="a-GF"></a>我信乐出家。<a id="a-GG"></a>不应作如是恶事。<a id="a-GH"></a>彼破戒比丘。<a id="a-GI"></a>于异时复来语言。<a id="a-GJ"></a>今可共往取彼财物。<a id="a-GK"></a>答言我不往。<a id="a-GL"></a>问言。<a id="a-GM"></a>何以故。<a id="a-GN"></a>答言。<a id="a-GO"></a>我于汝去后思惟。<a id="a-GP"></a>作是念。<a id="a-GQ"></a>我不应以信出家而作是事。<a id="a-GR"></a>以是故不往。<a id="a-GS"></a>复异时。<a id="a-GT"></a>彼破戒比丘。<a id="a-GU"></a>往彼村盗他物。<a id="a-GV"></a>各各分已。<a id="a-GW"></a>作一分送与此比丘。<a id="a-GX"></a>此比丘答言。<a id="a-GY"></a>我不须此分。<a id="a-GZ"></a>我先不作如是言以信出家不应作如是事耶疑。<a id="a-Ga"></a>佛问言汝以何心。<a id="a-Gb"></a>即具以因缘白佛。<a id="a-Gc"></a>佛言无犯。<a id="a-Gd"></a>先然可彼突吉罗。<a id="a-Ge"></a>时有比丘欲盗他衣而错取己衣疑。<a id="a-Gf"></a>佛言汝偷兰遮。<a id="a-Gg"></a>时有比丘。<a id="a-Gh"></a>盗取他衣并得己衣疑。<a id="a-Gi"></a>佛言。<a id="a-Gj"></a>己衣偷兰遮。<a id="a-Gk"></a>他衣波罗夷。<a id="a-Gl"></a>时有比丘他盗取物而夺彼盗者物疑。<a id="a-Gm"></a>佛言波罗夷。<a id="a-Gn"></a>时有众多白衣在冢间。<a id="a-Go"></a>脱衣置一处埋死人。<a id="a-Gp"></a>有粪扫衣比丘。<a id="a-Gq"></a>谓是粪扫衣即持去。<a id="a-Gr"></a>诸白衣见已语。<a id="a-Gs"></a>大德。<a id="a-Gt"></a>莫持我衣去。<a id="a-Gu"></a>彼答言。<a id="a-Gv"></a>我谓是粪扫衣。<a id="a-Gw"></a>即置衣而去疑。<a id="a-Gx"></a>佛问言汝以何心。<a id="a-Gy"></a>答言。<a id="a-Gz"></a>以粪扫衣想。<a id="a-H0"></a>不以盗心。<a id="a-H1"></a>佛言无犯。<a id="a-H2"></a>若多有衣聚。<a id="a-H3"></a>不应作粪扫衣取。<a id="a-H4"></a>时有比丘去冢不远行。<a id="a-H5"></a>遥见多有粪扫衣。<a id="a-H6"></a>即聚集而去。<a id="a-H7"></a>言还当取。<a id="a-H8"></a>余粪扫衣比丘。<a id="a-H9"></a>见谓是粪扫衣即持去。<a id="a-HA"></a>彼比丘还不见衣。<a id="a-HB"></a>至寺内见有比丘浣治。<a id="a-HC"></a>即语言。<a id="a-HD"></a>汝偷我衣犯盗。<a id="a-HE"></a>彼答言我不盗取。<a id="a-HF"></a>粪扫衣耳彼疑佛言汝以何心。<a id="a-HG"></a>答言作粪扫衣取。<a id="a-HH"></a>佛言不犯。<a id="a-HI"></a>而不应取聚粪扫衣。<a id="a-HJ"></a>时有居士去冢不远行。<a id="a-HK"></a>遥见有大价粪扫衣。<a id="a-HL"></a>即往取置草中而去。<a id="a-HM"></a>言还当取与某甲比丘。<a id="a-HN"></a>时有粪扫衣比丘。<a id="a-HO"></a>见即持去。<a id="a-HP"></a>彼居士还不见衣。<a id="a-HQ"></a>至寺中见比丘浣治即语言。<a id="a-HR"></a>汝盗我衣。<a id="a-HS"></a>比丘答言。<a id="a-HT"></a>我不盗汝衣。<a id="a-HU"></a>取粪扫衣耳疑。<a id="a-HV"></a>佛问言汝以何心。<a id="a-HW"></a>答言作粪扫衣取。<a id="a-HX"></a>佛言无犯。<a id="a-HY"></a>而不应取如是处粪扫衣。<a id="a-HZ"></a>时有牧牛人。<a id="a-Ha"></a>脱衣置头前而眠。<a id="a-Hb"></a>有粪扫衣比丘。<a id="a-Hc"></a>见谓是死人。<a id="a-Hd"></a>作是念。<a id="a-He"></a>世尊不听比丘取完死人衣。<a id="a-Hf"></a>即取死人臂骨打头。<a id="a-Hg"></a>彼觉起言。<a id="a-Hh"></a>大德。<a id="a-Hi"></a>何故打我也。<a id="a-Hj"></a>比丘言。<a id="a-Hk"></a>我谓汝是死人。<a id="a-Hl"></a>彼牧牛人言。<a id="a-Hm"></a>汝宁可不别我死生也。<a id="a-Hn"></a>即打比丘熟手。<a id="a-Ho"></a>诸比丘白佛。<a id="a-Hp"></a>佛言。<a id="a-Hq"></a>不应打死人令破取衣。<a id="a-Hr"></a>时有众多小儿。<a id="a-Hs"></a>脱衣置一处。<a id="a-Ht"></a>作土堆戏。<a id="a-Hu"></a>有粪扫衣比丘。<a id="a-Hv"></a>见即持去。<a id="a-Hw"></a>诸小儿见语言。<a id="a-Hx"></a>莫持我衣去。<a id="a-Hy"></a>比丘答言。<a id="a-Hz"></a>我谓是粪扫衣置而去疑。<a id="a-I0"></a>佛问言汝以何心取。<a id="a-I1"></a>答言以粪扫衣取。<a id="a-I2"></a>佛言无犯。<a id="a-I3"></a>而不应取聚粪扫衣。<a id="a-I4"></a>时六群比丘。<a id="a-I5"></a>以石蜜诱诳小儿。<a id="a-I6"></a>欲将人间卖。<a id="a-I7"></a>父母见之。<a id="a-I8"></a>即问比丘言。<a id="a-I9"></a>大德何所说。<a id="a-IA"></a>彼答言无所说。<a id="a-IB"></a>即留小儿而去彼疑。<a id="a-IC"></a>佛问言汝以何心。<a id="a-ID"></a>答言盗心。<a id="a-IE"></a>佛言。<a id="a-IF"></a>直五钱离本处波罗夷。<a id="a-IG"></a>时有比丘盗心倒易他分物筹彼疑。<a id="a-IH"></a>佛言举筹便波罗夷。<a id="a-II"></a>时有比丘盗他分物筹疑。<a id="a-IJ"></a>佛言。<a id="a-IK"></a>直五钱离本处波罗夷。<a id="a-IL"></a>时有比丘转侧他筹疑。<a id="a-IM"></a>佛言。<a id="a-IN"></a>方便取五钱未离本处偷兰遮。<a id="a-IO"></a>时有比丘再盗取物不满五钱。<a id="a-IP"></a>彼作如是念。<a id="a-IQ"></a>我前后不满五钱。<a id="a-IR"></a>不犯波罗夷。<a id="a-IS"></a>佛言。<a id="a-IT"></a>前后满五钱波罗夷。<a id="a-IU"></a>时去只桓不远。<a id="a-IV"></a>有居士耕。<a id="a-IW"></a>有客比丘见语言。<a id="a-IX"></a>此是僧地莫耕。<a id="a-IY"></a>彼答言。<a id="a-IZ"></a>非僧地我地耳。<a id="a-Ia"></a>比丘复语言。<a id="a-Ib"></a>是僧地汝莫耕。<a id="a-Ic"></a>居士即放犁去。<a id="a-Id"></a>作如是言。<a id="a-Ie"></a>我自有地而不得耕也。<a id="a-If"></a>彼客比丘入只桓问旧比丘。<a id="a-Ig"></a>有居士去此不远耕。<a id="a-Ih"></a>此是谁地。<a id="a-Ii"></a>答言是彼居士地。<a id="a-Ij"></a>旧比丘言汝何故问也。<a id="a-Ik"></a>即具说因缘便疑。<a id="a-Il"></a>佛问言。<a id="a-Im"></a>汝以何心。<a id="a-In"></a>具说因缘。<a id="a-Io"></a>佛言汝无犯。<a id="a-Ip"></a>而不应作如是事。<a id="a-Iq"></a>时优波离从坐起偏露右肩右膝着地白佛言。<a id="a-Ir"></a>若作减损意。<a id="a-Is"></a>取五钱若过五钱。<a id="a-It"></a>自取若教人取。<a id="a-Iu"></a>自断坏若教人断坏。<a id="a-Iv"></a>自破若教人破。<a id="a-Iw"></a>若烧若埋若坏色。<a id="a-Ix"></a>是犯不。<a id="a-Iy"></a>佛言一切波罗夷。<a id="a-Iz"></a>时有比丘分地移他标相彼疑。<a id="a-J0"></a>佛言汝以何心。<a id="a-J1"></a>答言以盗心。<a id="a-J2"></a>佛言移标相若直五钱波罗夷。<a id="a-J3"></a>尔时众僧园无水荒毁。<a id="a-J4"></a>六群比丘决他田水着僧园中疑。<a id="a-J5"></a>佛问言汝以何心。<a id="a-J6"></a>答言盗心。<a id="a-J7"></a>佛言波罗夷。<a id="a-J8"></a>时有比丘有檀越家田无水荒毁。<a id="a-J9"></a>彼决他水着檀越田中疑。<a id="a-JA"></a>佛言波罗夷。<a id="a-JB"></a>时有比丘与白衣家有怨。<a id="a-JC"></a>彼决他田水弃之令田毁废彼疑。<a id="a-JD"></a>佛言波罗夷。<a id="a-JE"></a>时有比丘盗他水彼疑。<a id="a-JF"></a>佛言直五钱波罗夷。<a id="a-JG"></a>诸比丘疑不敢取渠水泉陂池水。<a id="a-JH"></a>佛言。<a id="a-JI"></a>若非人所护者不犯。<a id="a-JJ"></a>时有比丘字旃陀罗。<a id="a-JK"></a>有斗诤事。<a id="a-JL"></a>有贵价苏摩钵。<a id="a-JM"></a>彼以诤事故。<a id="a-JN"></a>常怀忧愁作如是语。<a id="a-JO"></a>若有能灭我诤事者。<a id="a-JP"></a>当与此钵。<a id="a-JQ"></a>时有阿夷头比丘。<a id="a-JR"></a>聪明了了善灭诤事。<a id="a-JS"></a>即为彼灭诤已。<a id="a-JT"></a>持钵而去。<a id="a-JU"></a>此比丘谓失钵。<a id="a-JV"></a>便行求觅。<a id="a-JW"></a>见阿夷头手中捉。<a id="a-JX"></a>即语言。<a id="a-JY"></a>汝偷我钵。<a id="a-JZ"></a>彼即答言。<a id="a-Ja"></a>我不偷汝钵。<a id="a-Jb"></a>汝自有要言。<a id="a-Jc"></a>若有能灭我诤事者。<a id="a-Jd"></a>当持此钵与。<a id="a-Je"></a>是故我取耳。<a id="a-Jf"></a>彼疑。<a id="a-Jg"></a>佛问言。<a id="a-Jh"></a>汝以何心取。<a id="a-Ji"></a>彼具答因缘。<a id="a-Jj"></a>佛言汝不犯。<a id="a-Jk"></a>而不应受如是物。<a id="a-Jl"></a>时有比丘。<a id="a-Jm"></a>字耶输伽。<a id="a-Jn"></a>有僧伽梨。<a id="a-Jo"></a>复有比丘。<a id="a-Jp"></a>字婆修达多。<a id="a-Jq"></a>不语辄着。<a id="a-Jr"></a>入聚落乞食。<a id="a-Js"></a>彼谓失衣。<a id="a-Jt"></a>便行求觅见婆修达多着。<a id="a-Ju"></a>即便捉之。<a id="a-Jv"></a>言汝犯盗彼答言我不盗汝衣。<a id="a-Jw"></a>以亲厚意取耳彼疑。<a id="a-Jx"></a>佛问言汝以何心。<a id="a-Jy"></a>答言以亲厚意取非盗心。<a id="a-Jz"></a>佛言无犯。<a id="a-K0"></a>而不应于非亲厚而作亲厚意取。<a id="a-K1"></a>时有比丘字清净有僧伽梨。<a id="a-K2"></a>有须陀夷比丘。<a id="a-K3"></a>不问主辄着。<a id="a-K4"></a>入聚落乞食。<a id="a-K5"></a>主谓失衣。<a id="a-K6"></a>便行求觅。<a id="a-K7"></a>见须陀夷着。<a id="a-K8"></a>即捉语言。<a id="a-K9"></a>汝取我衣犯盗。<a id="a-KA"></a>彼答言我不盗借着耳彼疑。<a id="a-KB"></a>佛问言汝以何心。<a id="a-KC"></a>答言借着非盗心。<a id="a-KD"></a>佛言无犯。<a id="a-KE"></a>而不应不问主辄着入聚落。<a id="a-KF"></a>时有比丘取他梨果疑。<a id="a-KG"></a>佛言。<a id="a-KH"></a>直五钱离本处波罗夷。<a id="a-KI"></a>阎婆果波梨婆果蒱桃种种果。<a id="a-KJ"></a>若直五钱一切波罗夷。<a id="a-KK"></a>时有比丘摇他梨果堕欲令损减。<a id="a-KL"></a>佛言直五钱波罗夷。<a id="a-KM"></a>若摇堕阎婆果波梨婆果蒱桃种种果。<a id="a-KN"></a>欲令损减一切波罗夷。<a id="a-KO"></a>时有比丘盗他胡苽疑。<a id="a-KP"></a>佛言直五钱波罗夷。<a id="a-KQ"></a>时有比丘盗甘蔗疑。<a id="a-KR"></a>佛言直五钱波罗夷。<a id="a-KS"></a>时有比丘取他菜疑。<a id="a-KT"></a>佛言直五钱波罗夷。<a id="a-KU"></a>时有比丘取他莲华疑。<a id="a-KV"></a>佛言直五钱波罗夷。<a id="a-KW"></a>钵头摩头头摩拘头摩分陀利华。<a id="a-KX"></a>直五钱一切波罗夷。<a id="a-KY"></a>若复折坏欲损减他。<a id="a-KZ"></a>直五钱一切波罗夷。<a id="a-Ka"></a>时有他守视人及贼。<a id="a-Kb"></a>与比丘佉阇尼食。<a id="a-Kc"></a>比丘作如是意言。<a id="a-Kd"></a>此非彼食不受。<a id="a-Ke"></a>诸比丘白佛。<a id="a-Kf"></a>佛言。<a id="a-Kg"></a>此即是檀越食。<a id="a-Kh"></a>听净洗手受食之。<a id="a-Ki"></a>时有比丘取他藕根疑。<a id="a-Kj"></a>佛言直五钱波罗夷。<a id="a-Kk"></a>时有比丘在他所守护林中取材疑。<a id="a-Kl"></a>佛言波罗夷。<a id="a-Km"></a>时有比丘盗心无根取他食疑。<a id="a-Kn"></a>佛言波罗夷。<a id="a-Ko"></a>时有比丘无根。<a id="a-Kp"></a>取他食疑。<a id="a-Kq"></a>佛问言汝以何心。<a id="a-Kr"></a>答言无盗心。<a id="a-Ks"></a>佛言无犯。<a id="a-Kt"></a>妄语故波逸提。<a id="a-Ku"></a>时有比丘。<a id="a-Kv"></a>遣比丘盗取绳床。<a id="a-Kw"></a>彼使比丘谓不盗。<a id="a-Kx"></a>即为取床来疑。<a id="a-Ky"></a>佛言。<a id="a-Kz"></a>方便教者波罗夷。<a id="a-L0"></a>使者不犯。<a id="a-L1"></a>时有比丘。<a id="a-L2"></a>遣比丘取绳床。<a id="a-L3"></a>彼使谓盗取。<a id="a-L4"></a>即取床来疑。<a id="a-L5"></a>佛言。<a id="a-L6"></a>取者波罗夷。<a id="a-L7"></a>教者无犯。<a id="a-L8"></a>时有众多比丘有舆。<a id="a-L9"></a>与六群比丘共行。<a id="a-LA"></a>六群比丘作是念。<a id="a-LB"></a>前到住处当盗取彼舆。<a id="a-LC"></a>佛言。<a id="a-LD"></a>若在此处盗波罗夷。<a id="a-LE"></a>若在道中若至住处盗亦波罗夷。<a id="a-LF"></a>时有六群比丘。<a id="a-LG"></a>见恒水中有流船。<a id="a-LH"></a>作是念。<a id="a-LI"></a>我等可盗取此船不劳身手彼疑。<a id="a-LJ"></a>佛问言汝以何心。<a id="a-LK"></a>即具答因缘。<a id="a-LL"></a>佛言但意无犯。<a id="a-LM"></a>而不应生如是意。<a id="a-LN"></a>有比丘盗取他船。<a id="a-LO"></a>从此岸至彼岸疑。<a id="a-LP"></a>佛言波罗夷。<a id="a-LQ"></a>从彼岸至此岸。<a id="a-LR"></a>顺水。<a id="a-LS"></a>若逆水。<a id="a-LT"></a>若沉水中。<a id="a-LU"></a>若牵着陆地。<a id="a-LV"></a>若解他船离处。<a id="a-LW"></a>一切波罗夷。<a id="a-LX"></a>若方便欲解不离处偷兰遮。<a id="a-LY"></a>时有二比丘。<a id="a-LZ"></a>往阿夷罗婆提河中浴。<a id="a-La"></a>见贵价衣簏随水流下。<a id="a-Lb"></a>一比丘见便言。<a id="a-Lc"></a>此簏属我。<a id="a-Ld"></a>第二比丘言。<a id="a-Le"></a>簏中物属我。<a id="a-Lf"></a>即共取得贵价衣便疑。<a id="a-Lg"></a>佛言汝以何心。<a id="a-Lh"></a>答言粪扫衣想。<a id="a-Li"></a>佛言不犯。<a id="a-Lj"></a>不应取水中粪扫衣。<a id="a-Lk"></a>时有比丘盗金花鬘疑。<a id="a-Ll"></a>佛言波罗夷。<a id="a-Lm"></a>时只桓中有众多鸟巢住。<a id="a-Ln"></a>至后夜鸣唤乱诸坐禅比丘。<a id="a-Lo"></a>有旧比丘。<a id="a-Lp"></a>遣守园人除去鸟巢。<a id="a-Lq"></a>彼于鸟巢中。<a id="a-Lr"></a>见有金有碎帛。<a id="a-Ls"></a>持来与旧比丘彼疑。<a id="a-Lt"></a>佛言鸟兽无用无犯。<a id="a-Lu"></a>而不应受如是物。<a id="a-Lv"></a>时只桓中有鼠穴。<a id="a-Lw"></a>比丘使守园人坏彼于鼠穴中得药碎帛持来与比丘。<a id="a-Lx"></a>比丘疑。<a id="a-Ly"></a>佛言畜生无用无犯。<a id="a-Lz"></a>而不应受如是物。<a id="a-M0"></a>时去寺不远有村。<a id="a-M1"></a>诸鼠往村中。<a id="a-M2"></a>取胡桃来。<a id="a-M3"></a>在寺内成大聚。<a id="a-M4"></a>六群比丘以盗心取食彼疑。<a id="a-M5"></a>佛言波罗夷。<a id="a-M6"></a>时去只桓不远有猎师。<a id="a-M7"></a>安机发捕鹿。<a id="a-M8"></a>机中有死鹿。<a id="a-M9"></a>六群比丘以盗心取食疑。<a id="a-MA"></a>佛言波罗夷。<a id="a-MB"></a>时有比丘。<a id="a-MC"></a>昼日往阿兰若处。<a id="a-MD"></a>有贼系牛在树。<a id="a-ME"></a>牛见比丘泣泪。<a id="a-MF"></a>比丘慈念。<a id="a-MG"></a>便解放去。<a id="a-MH"></a>比丘疑。<a id="a-MI"></a>佛问言。<a id="a-MJ"></a>汝以何心。<a id="a-MK"></a>答言。<a id="a-ML"></a>以慈心无盗意。<a id="a-MM"></a>佛言无犯。<a id="a-MN"></a>不应作如是事。<a id="a-MO"></a>时有比丘。<a id="a-MP"></a>昼日往阿兰若处。<a id="a-MQ"></a>有贼缚牛置中。<a id="a-MR"></a>比丘左右不见人。<a id="a-MS"></a>念言。<a id="a-MT"></a>此于我有益。<a id="a-MU"></a>即解牛牵去。<a id="a-MV"></a>去不远。<a id="a-MW"></a>还得意念。<a id="a-MX"></a>便言。<a id="a-MY"></a>我何用此牛。<a id="a-MZ"></a>即放去。<a id="a-Ma"></a>比丘疑。<a id="a-Mb"></a>佛问言。<a id="a-Mc"></a>汝以何心。<a id="a-Md"></a>答言以盗心。<a id="a-Me"></a>佛言。<a id="a-Mf"></a>直五钱离处波罗夷。<a id="a-Mg"></a>时有豹捉鹿。<a id="a-Mh"></a>鹿被疮来入寺而死。<a id="a-Mi"></a>诸比丘取食疑。<a id="a-Mj"></a>佛言无犯。<a id="a-Mk"></a>时有猎师捕鹿。<a id="a-Ml"></a>鹿来入寺。<a id="a-Mm"></a>猎师寻鹿而来。<a id="a-Mn"></a>问诸比丘言。<a id="a-Mo"></a>见如是如是鹿不。<a id="a-Mp"></a>诸比丘不见者言不见。<a id="a-Mq"></a>彼即处处求觅得。<a id="a-Mr"></a>时猎师即嗔嫌比丘言。<a id="a-Ms"></a>沙门释子无有惭愧。<a id="a-Mt"></a>妄语欺调。<a id="a-Mu"></a>自称我知正法。<a id="a-Mv"></a>见鹿而言不见。<a id="a-Mw"></a>如是何有正法。<a id="a-Mx"></a>诸比丘疑白佛。<a id="a-My"></a>佛言无犯。<a id="a-Mz"></a>时有比丘。<a id="a-N0"></a>盗取波利迦罗衣疑。<a id="a-N1"></a>佛言波罗夷。<a id="a-N2"></a>时有比丘。<a id="a-N3"></a>盗心举他波利迦罗衣离处疑。<a id="a-N4"></a>佛言波罗夷。<a id="a-N5"></a>时有比丘。<a id="a-N6"></a>盗心转侧波利迦罗衣疑。<a id="a-N7"></a>佛言。<a id="a-N8"></a>方便求五钱未离处偷兰遮。<a id="a-N9"></a>时有比丘。<a id="a-NA"></a>盗绳床木床大小褥枕毡被若瓶若澡罐若杖若扇。<a id="a-NB"></a>佛言直五钱一切波罗夷。<a id="a-NC"></a>时有比丘。<a id="a-ND"></a>倒易绳床言。<a id="a-NE"></a>此亦是僧。<a id="a-NF"></a>彼亦是僧。<a id="a-NG"></a>佛言不应倒易。<a id="a-NH"></a>时有比丘。<a id="a-NI"></a>倒易木床大小褥若枕。<a id="a-NJ"></a>此亦是僧彼亦是僧。<a id="a-NK"></a>毡被瓶澡罐杖扇言。<a id="a-NL"></a>此亦是僧彼亦是僧。<a id="a-NM"></a>佛言不应尔。<a id="a-NN"></a>时有比丘。<a id="a-NO"></a>盗他石彼疑。<a id="a-NP"></a>佛言直五钱波罗夷。<a id="a-NQ"></a>盗堑材木竹[竺-二+韋]文若草婆婆草树皮若他所守护树叶花果彼疑。<a id="a-NR"></a>佛言直五钱一切波罗夷。<a id="a-NS"></a>时有比丘。<a id="a-NT"></a>从他衣架上盗取衣疑。<a id="a-NU"></a>佛言波罗夷。<a id="a-NV"></a>时有比丘。<a id="a-NW"></a>盗心举他衣架上衣离架疑。<a id="a-NX"></a>佛言波罗夷。<a id="a-NY"></a>时有比丘。<a id="a-NZ"></a>盗心从他架上转侧衣疑。<a id="a-Na"></a>佛言。<a id="a-Nb"></a>方便求五钱未离处偷兰遮。<a id="a-Nc"></a>时有比丘。<a id="a-Nd"></a>取他衣架上带并架合取疑。<a id="a-Ne"></a>佛问言汝以何心。<a id="a-Nf"></a>答言以盗心。<a id="a-Ng"></a>佛言。<a id="a-Nh"></a>直五钱离处波罗夷。<a id="a-Ni"></a>时有众多比丘。<a id="a-Nj"></a>与六群比丘在白衣家内共坐食。<a id="a-Nk"></a>白衣以大价衣敷为座中有一六群比丘。<a id="a-Nl"></a>盗心以脚转侧疑。<a id="a-Nm"></a>佛言汝以何心。<a id="a-Nn"></a>答言盗心。<a id="a-No"></a>佛言。<a id="a-Np"></a>方便求五钱未离处偷兰遮。</p>
 </body>
</html>