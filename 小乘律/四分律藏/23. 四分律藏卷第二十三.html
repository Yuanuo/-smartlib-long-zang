<!doctype html>
<html id="z3IBUy1n8" data-ver="1259">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">四分律藏卷第二十三</h1>
  <h2 id="a2">第二分十七僧残法之余</h2>
  <p id="a3">尔时佛在舍卫国。<a id="a-4"></a>时世谷米勇贵乞食难得。<a id="a-5"></a>时有比丘尼入城乞食空钵而还。<a id="a-6"></a>时提舍难陀比丘尼。<a id="a-7"></a>到时着衣持钵入城乞食。<a id="a-8"></a>渐次到一贩卖人家默然而立。<a id="a-9"></a>是堤舍比丘尼颜貌端政。<a id="a-A"></a>贩卖人见已便系心在彼。<a id="a-B"></a>即前问言。<a id="a-C"></a>阿姨何所求索。<a id="a-D"></a>报言。<a id="a-E"></a>我欲乞食。<a id="a-F"></a>彼言。<a id="a-G"></a>授钵来。<a id="a-H"></a>即便与钵。<a id="a-I"></a>彼盛满钵羹饭。<a id="a-J"></a>授与堤舍比丘尼。<a id="a-K"></a>堤舍比丘尼。<a id="a-L"></a>后数数着衣持钵。<a id="a-M"></a>诣贩卖人家默然而立。<a id="a-N"></a>彼复问言。<a id="a-O"></a>阿姨何所求索。<a id="a-P"></a>报言我欲乞食。<a id="a-Q"></a>彼即复盛满钵羹饭授与。<a id="a-R"></a>诸比丘尼见已便问言。<a id="a-S"></a>如今谷米勇贵乞求难得。<a id="a-T"></a>我等诸人入城乞食空钵而还。<a id="a-U"></a>汝日日乞满钵而来。<a id="a-V"></a>何由得尔。<a id="a-W"></a>报言诸妹乞食可得耳。<a id="a-X"></a>堤舍比丘尼复于异日。<a id="a-Y"></a>到时着衣持钵诣贩卖人家。<a id="a-Z"></a>彼人遥见比丘尼来。<a id="a-a"></a>便自计念。<a id="a-b"></a>如我前后与此比丘尼食。<a id="a-c"></a>计价可五百金钱。<a id="a-d"></a>足直一女人。<a id="a-e"></a>即前捉比丘尼欲行淫。<a id="a-f"></a>比丘尼即唤言。<a id="a-g"></a>莫尔莫尔。<a id="a-h"></a>比近贩卖者即问言。<a id="a-i"></a>向者何故大唤。<a id="a-j"></a>答言。<a id="a-k"></a>此人捉我。<a id="a-l"></a>彼问言。<a id="a-m"></a>汝何故捉比丘尼耶。<a id="a-n"></a>贩卖人答言。<a id="a-o"></a>我前后与此比丘尼食。<a id="a-p"></a>计其价可五百金钱。<a id="a-q"></a>足直一女人。<a id="a-r"></a>若此比丘尼。<a id="a-s"></a>意不贪乐我者。<a id="a-t"></a>何以受我食。<a id="a-u"></a>彼人问比丘尼言。<a id="a-v"></a>汝实尔不。<a id="a-w"></a>答言实尔。<a id="a-x"></a>彼问比丘尼言。<a id="a-y"></a>汝知彼与汝食意不。<a id="a-z"></a>答言知。<a id="a-10"></a>彼复言。<a id="a-11"></a>汝若知者何故大唤。<a id="a-12"></a>时诸比丘尼闻。<a id="a-13"></a>其中有少欲知足行头陀乐学戒知惭愧者。<a id="a-14"></a>嫌责提舍难陀比丘尼。<a id="a-15"></a>云何比丘尼。<a id="a-16"></a>染污心受染污心人食。<a id="a-17"></a>诸比丘尼白诸比丘。<a id="a-18"></a>诸比丘往白世尊。<a id="a-19"></a>世尊尔时以此因缘集比丘僧。<a id="a-1A"></a>呵责提舍难陀比丘尼言。<a id="a-1B"></a>汝所为非。<a id="a-1C"></a>非威仪非沙门法非净行非随顺行。<a id="a-1D"></a>所不应为。<a id="a-1E"></a>云何以染污心受染污心人食。<a id="a-1F"></a>以无数方便呵责已。<a id="a-1G"></a>告诸比丘。<a id="a-1H"></a>此提舍难陀比丘尼。<a id="a-1I"></a>多种有漏处最初犯戒。<a id="a-1J"></a>自今已去与比丘尼结戒。<a id="a-1K"></a>集十句义乃至正法久住。<a id="a-1L"></a>欲说戒者当如是说。<a id="a-1M"></a>若比丘尼有染污心。<a id="a-1N"></a>从染污心男子。<a id="a-1O"></a>受可食者及食并余物。<a id="a-1P"></a>是比丘尼。<a id="a-1Q"></a>犯初法应舍僧伽婆尸沙。<a id="a-1R"></a>如是世尊与比丘尼结戒。<a id="a-1S"></a>时诸比丘尼。<a id="a-1T"></a>亦不知有染污心无染污心。<a id="a-1U"></a>后方知有染污心。<a id="a-1V"></a>或有言犯僧伽婆尸沙。<a id="a-1W"></a>或有疑者。<a id="a-1X"></a>不知者不犯。<a id="a-1Y"></a>自今已去当如是说戒。<a id="a-1Z"></a>若比丘尼染污心。<a id="a-1a"></a>知染污心男子。<a id="a-1b"></a>从彼受可食者及食并余物。<a id="a-1c"></a>是比丘尼。<a id="a-1d"></a>犯初法应舍僧伽婆尸沙。<a id="a-1e"></a>比丘尼义如上。<a id="a-1f"></a>染污心者欲染着心。<a id="a-1g"></a>染污心男子者亦欲心染着。<a id="a-1h"></a>可食者。<a id="a-1i"></a>根食茎食叶食华食果食油食胡麻食黑石蜜食细末食也。<a id="a-1j"></a>食者饭麨干饭鱼及肉。<a id="a-1k"></a>余物者。<a id="a-1l"></a>金银珍宝摩尼真珠玭琉璃珂贝璧玉珊瑚若钱生像金若比丘尼染污心。<a id="a-1m"></a>知染污心男子从受可食物及食并余物者。<a id="a-1n"></a>彼与此受僧伽婆尸沙。<a id="a-1o"></a>彼与此不受偷兰遮。<a id="a-1p"></a>方便欲与而不与。<a id="a-1q"></a>若共期若悔还。<a id="a-1r"></a>一切偷兰遮。<a id="a-1s"></a>天子阿修罗子揵闼婆子夜叉子饿鬼子畜生能变形者。<a id="a-1t"></a>从受可食者及食并余物。<a id="a-1u"></a>彼与此受偷兰遮。<a id="a-1v"></a>不能变形者突吉罗。<a id="a-1w"></a>从染污心女人。<a id="a-1x"></a>受可食者及食并余物突吉罗。<a id="a-1y"></a>染污心染污心想僧伽婆尸沙。<a id="a-1z"></a>染污心疑偷兰遮。<a id="a-20"></a>不染污心染污心想偷兰遮。<a id="a-21"></a>不染污心疑突吉罗。<a id="a-22"></a>比丘突吉罗。<a id="a-23"></a>式叉摩那沙弥沙弥尼突吉罗。<a id="a-24"></a>是谓为犯。<a id="a-25"></a>不犯者。<a id="a-26"></a>先不知若已无染污心。<a id="a-27"></a>彼亦无染污心不犯。<a id="a-28"></a>不犯者最初未制戒。<a id="a-29"></a>痴狂心乱痛恼所缠(八竟)。</p>
  <p id="a2A">尔时佛在舍卫国祇树给孤独园。<a id="a-2B"></a>时世谷米勇贵乞求难得。<a id="a-2C"></a>时诸比丘尼入城乞食空钵而还。<a id="a-2D"></a>堤舍难陀比丘尼亦入城乞食空钵而还。<a id="a-2E"></a>诸比丘尼见已问堤舍比丘尼言。<a id="a-2F"></a>汝常乞食满钵而归今何以空钵而归乞求难得耶。<a id="a-2G"></a>答言实尔。<a id="a-2H"></a>问言何以故尔。<a id="a-2I"></a>答言诸妹。<a id="a-2J"></a>我前常诣贩卖人乞故易得。<a id="a-2K"></a>而今不往从乞。<a id="a-2L"></a>是以难得。<a id="a-2M"></a>时六群比丘尼偷罗难陀。<a id="a-2N"></a>及堤舍比丘尼母。<a id="a-2O"></a>语堤舍比丘尼言。<a id="a-2P"></a>正使彼有染污心。<a id="a-2Q"></a>无染污心。<a id="a-2R"></a>能那汝何。<a id="a-2S"></a>汝自无染污心。<a id="a-2T"></a>若得食。<a id="a-2U"></a>但以时清净受取。<a id="a-2V"></a>时诸比丘尼闻。<a id="a-2W"></a>其中有少欲知足行头陀乐学戒知惭愧者。<a id="a-2X"></a>嫌责六群偷罗难陀及堤舍比丘尼母言。<a id="a-2Y"></a>汝等云何语堤舍比丘尼言。<a id="a-2Z"></a>正使彼染污心无染污心。<a id="a-2a"></a>能那汝何。<a id="a-2b"></a>汝自无染污心。<a id="a-2c"></a>若得食。<a id="a-2d"></a>但以时清净受。<a id="a-2e"></a>时诸比丘尼白诸比丘。<a id="a-2f"></a>诸比丘往白世尊。<a id="a-2g"></a>世尊尔时以此因缘集诸比丘僧。<a id="a-2h"></a>呵责六群偷罗难陀及堤舍比丘尼母。<a id="a-2i"></a>汝所为非。<a id="a-2j"></a>非威仪非沙门法非净行非随顺行。<a id="a-2k"></a>所不应为。<a id="a-2l"></a>云何汝等。<a id="a-2m"></a>语堤舍比丘尼言。<a id="a-2n"></a>正使彼有染污心无染污心。<a id="a-2o"></a>能那汝何。<a id="a-2p"></a>汝自无染污心。<a id="a-2q"></a>若得食。<a id="a-2r"></a>但以时清净受。<a id="a-2s"></a>时世尊以无数方便呵责六群偷罗难陀及堤舍比丘尼母已。<a id="a-2t"></a>告诸比丘此比丘尼多种有漏处最初犯戒。<a id="a-2u"></a>自今已去与比丘尼结戒。<a id="a-2v"></a>集十句义乃至正法久住。<a id="a-2w"></a>欲说戒者当如是说。<a id="a-2x"></a>若比丘尼。<a id="a-2y"></a>教比丘尼作如是语。<a id="a-2z"></a>大姊。<a id="a-30"></a>彼有染污心无染污心。<a id="a-31"></a>能那汝何。<a id="a-32"></a>汝自无染污心。<a id="a-33"></a>于彼若得食。<a id="a-34"></a>以时清净受取。<a id="a-35"></a>此比丘尼犯初法应舍僧伽婆尸沙。<a id="a-36"></a>比丘尼义如上。<a id="a-37"></a>彼比丘尼语比丘尼言。<a id="a-38"></a>大姊。<a id="a-39"></a>正使彼人有染污心无染污心。<a id="a-3A"></a>能那汝何。<a id="a-3B"></a>汝自无染污心。<a id="a-3C"></a>若得食但以时清净受取。<a id="a-3D"></a>说而了了僧伽婆尸沙。<a id="a-3E"></a>说不了了者偷兰遮。<a id="a-3F"></a>比丘突吉罗。<a id="a-3G"></a>式叉摩那沙弥沙弥尼突吉罗。<a id="a-3H"></a>是谓为犯不犯者。<a id="a-3I"></a>或戏笑说。<a id="a-3J"></a>若疾疾说。<a id="a-3K"></a>独处说梦中说。<a id="a-3L"></a>欲说此错说彼不犯。<a id="a-3M"></a>不犯者最初未制戒。<a id="a-3N"></a>痴狂心乱痛恼所缠(九竟)。</p>
  <p id="a3O">尔时佛在罗阅城耆阇崛山中。<a id="a-3P"></a>时世尊以此因缘集比丘僧。<a id="a-3Q"></a>告诸比丘。<a id="a-3R"></a>自今已去与比丘尼结戒。<a id="a-3S"></a>集十句义乃至正法久住。<a id="a-3T"></a>欲说戒者当如是说。<a id="a-3U"></a>若比丘尼。<a id="a-3V"></a>欲坏和合僧。<a id="a-3W"></a>方便受破僧法。<a id="a-3X"></a>坚持不舍。<a id="a-3Y"></a>是比丘尼应谏彼比丘尼言。<a id="a-3Z"></a>大姊。<a id="a-3a"></a>汝莫坏和合僧。<a id="a-3b"></a>莫方便坏和合僧。<a id="a-3c"></a>莫受破僧法。<a id="a-3d"></a>坚持不舍。<a id="a-3e"></a>大姊。<a id="a-3f"></a>应与僧和合。<a id="a-3g"></a>与僧和合欢喜不诤。<a id="a-3h"></a>同一师学如水乳合。<a id="a-3i"></a>于佛法中有增益安乐住。<a id="a-3j"></a>是比丘尼谏彼比丘尼时。<a id="a-3k"></a>坚持不舍。<a id="a-3l"></a>是比丘尼应三谏。<a id="a-3m"></a>舍此事故。<a id="a-3n"></a>乃至三谏舍者善。<a id="a-3o"></a>不舍者。<a id="a-3p"></a>是比丘尼。<a id="a-3q"></a>犯三法应舍僧伽婆尸沙(十竟)。</p>
  <p id="a3r">尔时佛在罗阅城耆阇崛山中。<a id="a-3s"></a>时世尊以此因缘集比丘僧。<a id="a-3t"></a>告诸比丘。<a id="a-3u"></a>自今已去与比丘尼结戒。<a id="a-3v"></a>集十句义乃至正法久住。<a id="a-3w"></a>欲说戒者当如是说。<a id="a-3x"></a>若比丘尼有余比丘尼群党。<a id="a-3y"></a>若一若二若三乃至无数。<a id="a-3z"></a>彼比丘尼语是比丘尼言。<a id="a-40"></a>大姊。<a id="a-41"></a>汝莫谏此比丘尼。<a id="a-42"></a>此比丘尼。<a id="a-43"></a>是法语比丘尼。<a id="a-44"></a>律语比丘尼。<a id="a-45"></a>此比丘尼所说。<a id="a-46"></a>我等心喜乐。<a id="a-47"></a>此比丘尼所说。<a id="a-48"></a>我等忍可。<a id="a-49"></a>是比丘尼语彼比丘尼言。<a id="a-4A"></a>大姊。<a id="a-4B"></a>莫作是说言。<a id="a-4C"></a>此比丘尼。<a id="a-4D"></a>是法语比丘尼。<a id="a-4E"></a>律语比丘尼。<a id="a-4F"></a>此比丘尼所说。<a id="a-4G"></a>我等喜乐。<a id="a-4H"></a>此比丘尼所说。<a id="a-4I"></a>我等忍可。<a id="a-4J"></a>何以故。<a id="a-4K"></a>此比丘尼所说。<a id="a-4L"></a>非法语非律语。<a id="a-4M"></a>大姊。<a id="a-4N"></a>莫欲破坏和合僧。<a id="a-4O"></a>当乐欲和合僧。<a id="a-4P"></a>大姊。<a id="a-4Q"></a>与僧和合欢喜不诤。<a id="a-4R"></a>同一师学如水乳合。<a id="a-4S"></a>于佛法中有增益安乐住。<a id="a-4T"></a>是比丘尼谏彼比丘尼时。<a id="a-4U"></a>坚持不舍。<a id="a-4V"></a>是比丘尼应三谏。<a id="a-4W"></a>舍此事故。<a id="a-4X"></a>乃至三谏舍者善。<a id="a-4Y"></a>不舍者是比丘尼。<a id="a-4Z"></a>犯三法应舍僧伽婆尸沙(十一竟)。</p>
  <p id="a4a">尔时佛在舍卫国祇树给孤独园。<a id="a-4b"></a>时世尊以此因缘集比丘僧。<a id="a-4c"></a>告诸比丘。<a id="a-4d"></a>自今已去与比丘尼结戒。<a id="a-4e"></a>集十句义乃至正法久住。<a id="a-4f"></a>欲说戒者当如是说。<a id="a-4g"></a>若比丘尼。<a id="a-4h"></a>依城邑若村落住。<a id="a-4i"></a>污他家行恶行。<a id="a-4j"></a>行恶行亦见亦闻。<a id="a-4k"></a>污他家亦见亦闻。<a id="a-4l"></a>是比丘尼谏彼比丘尼言。<a id="a-4m"></a>大姊。<a id="a-4n"></a>汝污他家行恶行。<a id="a-4o"></a>行恶行亦见亦闻。<a id="a-4p"></a>污他家亦见亦闻。<a id="a-4q"></a>大姊。<a id="a-4r"></a>汝污他家行恶行。<a id="a-4s"></a>今可离此村落去。<a id="a-4t"></a>不须住此。<a id="a-4u"></a>彼比丘尼语此比丘尼作是言。<a id="a-4v"></a>大姊。<a id="a-4w"></a>诸比丘尼。<a id="a-4x"></a>有爱有恚有怖有痴。<a id="a-4y"></a>有如是同罪比丘尼。<a id="a-4z"></a>有驱者有不驱者。<a id="a-50"></a>是诸比丘尼语彼比丘尼言。<a id="a-51"></a>大姊。<a id="a-52"></a>莫作是语。<a id="a-53"></a>有爱有恚有怖有痴。<a id="a-54"></a>亦莫言有如是同罪比丘尼有驱者有不驱者。<a id="a-55"></a>何以故。<a id="a-56"></a>而诸比丘尼。<a id="a-57"></a>不爱不恚不怖不痴。<a id="a-58"></a>有如是同罪比丘尼有驱者有不驱者。<a id="a-59"></a>大姊。<a id="a-5A"></a>污他家行恶行。<a id="a-5B"></a>行恶行亦见亦闻。<a id="a-5C"></a>污他家亦见亦闻。<a id="a-5D"></a>是比丘尼谏彼比丘尼时。<a id="a-5E"></a>坚持不舍。<a id="a-5F"></a>是比丘尼应三谏。<a id="a-5G"></a>舍此事故。<a id="a-5H"></a>乃至三谏舍者善。<a id="a-5I"></a>不舍者是比丘尼。<a id="a-5J"></a>犯三法应舍僧伽婆尸沙(十二竟)。</p>
  <p id="a5K">尔时佛在拘睒弥瞿师罗园中。<a id="a-5L"></a>时世尊以此因缘集比丘僧。<a id="a-5M"></a>告诸比丘。<a id="a-5N"></a>自今已去与比丘尼结戒。<a id="a-5O"></a>集十句义乃至正法久住。<a id="a-5P"></a>欲说戒者当如是说。<a id="a-5Q"></a>若比丘尼。<a id="a-5R"></a>恶性不受人语。<a id="a-5S"></a>于戒法中诸比丘尼如法谏已。<a id="a-5T"></a>自身不受谏语言。<a id="a-5U"></a>大姊。<a id="a-5V"></a>汝莫向我说若好若恶。<a id="a-5W"></a>我亦不向汝说若好若恶。<a id="a-5X"></a>诸姊止莫谏我。<a id="a-5Y"></a>是比丘尼当谏彼比丘尼言。<a id="a-5Z"></a>大姊。<a id="a-5a"></a>汝莫自身不受谏语。<a id="a-5b"></a>大姊。<a id="a-5c"></a>自身当受谏语。<a id="a-5d"></a>大姊。<a id="a-5e"></a>如法谏诸比丘尼。<a id="a-5f"></a>诸比丘尼亦当如法谏大姊。<a id="a-5g"></a>如是佛弟子众得增益。<a id="a-5h"></a>展转相谏。<a id="a-5i"></a>展转相教。<a id="a-5j"></a>展转忏悔。<a id="a-5k"></a>是比丘尼如是谏时。<a id="a-5l"></a>坚持不舍。<a id="a-5m"></a>是比丘尼应三谏。<a id="a-5n"></a>舍此事故。<a id="a-5o"></a>乃至三谏舍者善。<a id="a-5p"></a>不舍者是比丘尼。<a id="a-5q"></a>犯三法应舍僧伽婆尸沙(十三竟)。</p>
  <p id="a5r">尔时佛在舍卫国祇树给孤独园。<a id="a-5s"></a>时有二比丘尼。<a id="a-5t"></a>一名苏摩二名婆颇夷。<a id="a-5u"></a>常相亲近住共作恶行。<a id="a-5v"></a>恶声流布展转共相覆罪。<a id="a-5w"></a>余比丘尼语言。<a id="a-5x"></a>大姊。<a id="a-5y"></a>汝等二人。<a id="a-5z"></a>莫相亲近共作恶行。<a id="a-60"></a>恶声流布展转共相覆罪。<a id="a-61"></a>汝等。<a id="a-62"></a>若不相亲近共作恶行。<a id="a-63"></a>恶声流布展转共相覆罪者。<a id="a-64"></a>于佛法中有增益安乐住。<a id="a-65"></a>而彼犹故不改悔。<a id="a-66"></a>时诸比丘尼闻。<a id="a-67"></a>其中有少欲知足行头陀乐学戒知惭愧者。<a id="a-68"></a>嫌责苏摩婆颇夷比丘尼。<a id="a-69"></a>云何汝等。<a id="a-6A"></a>相亲近共作恶行。<a id="a-6B"></a>恶声流布展转共相覆罪。<a id="a-6C"></a>余比丘尼语言。<a id="a-6D"></a>大姊。<a id="a-6E"></a>汝莫相亲近共作恶行。<a id="a-6F"></a>恶声流布展转共相覆罪。<a id="a-6G"></a>汝等。<a id="a-6H"></a>若不相亲近共作恶行。<a id="a-6I"></a>恶声流布共相覆罪。<a id="a-6J"></a>于佛法中有增益安乐住。<a id="a-6K"></a>而彼犹故不改悔。<a id="a-6L"></a>时诸比丘尼白诸比丘。<a id="a-6M"></a>诸比丘往白世尊。<a id="a-6N"></a>世尊尔时以此因缘集诸比丘僧。<a id="a-6O"></a>呵责苏摩婆颇夷比丘尼。<a id="a-6P"></a>汝所为非。<a id="a-6Q"></a>非威仪非沙门法非净行非随顺行。<a id="a-6R"></a>所不应为。<a id="a-6S"></a>云何汝等。<a id="a-6T"></a>共相亲近共作恶行。<a id="a-6U"></a>恶声流布展转共相覆罪。<a id="a-6V"></a>余比丘尼语言。<a id="a-6W"></a>大姊。<a id="a-6X"></a>汝莫相亲近共作恶行。<a id="a-6Y"></a>恶声流布莫展转共相覆罪。<a id="a-6Z"></a>汝等。<a id="a-6a"></a>若不相亲近共作恶行。<a id="a-6b"></a>恶声流布展转共相覆罪。<a id="a-6c"></a>于佛法中有增益安乐住。<a id="a-6d"></a>而犹不改悔耶。<a id="a-6e"></a>时世尊以无数方便呵责已。<a id="a-6f"></a>告诸比丘。<a id="a-6g"></a>听僧与苏摩婆颇夷比丘尼作呵谏。<a id="a-6h"></a>舍此事故。<a id="a-6i"></a>白四羯磨应作如是呵谏。<a id="a-6j"></a>尼众中应差堪能作羯磨人。<a id="a-6k"></a>如上当作如是白。<a id="a-6l"></a>大姊僧听。<a id="a-6m"></a>此苏摩婆颇夷比丘尼。<a id="a-6n"></a>相亲近住共作恶行。<a id="a-6o"></a>恶声流布展转共相覆罪。<a id="a-6p"></a>余比丘尼谏言。<a id="a-6q"></a>大姊。<a id="a-6r"></a>汝等莫相亲近共作恶行。<a id="a-6s"></a>恶声流布莫相覆罪。<a id="a-6t"></a>汝等若不相亲近共作恶行恶声流布者。<a id="a-6u"></a>于佛法中有增益安乐住。<a id="a-6v"></a>而彼犹故不改悔。<a id="a-6w"></a>若僧时到僧忍听。<a id="a-6x"></a>僧与苏摩婆颇夷比丘尼作诃谏。<a id="a-6y"></a>舍此事故。<a id="a-6z"></a>汝等莫相亲近共作恶行。<a id="a-70"></a>恶声流布莫共相覆罪。<a id="a-71"></a>汝等若不相亲近不作恶行恶声流布。<a id="a-72"></a>于佛法中有增益安乐住。<a id="a-73"></a>白如是。<a id="a-74"></a>大姊僧听。<a id="a-75"></a>此苏摩婆颇夷比丘尼。<a id="a-76"></a>共相亲近共作恶行。<a id="a-77"></a>恶声流布展转共相覆罪。<a id="a-78"></a>余比丘尼语言。<a id="a-79"></a>大姊。<a id="a-7A"></a>莫相亲近共作恶行。<a id="a-7B"></a>恶声流布展转共相覆罪。<a id="a-7C"></a>汝等若不相亲近共作恶行恶声流布。<a id="a-7D"></a>于佛法中得增益安乐住。<a id="a-7E"></a>而彼犹故不改悔。<a id="a-7F"></a>今僧与苏摩婆颇夷比丘尼作呵谏。<a id="a-7G"></a>舍此事故。<a id="a-7H"></a>汝等莫相亲近共作恶行。<a id="a-7I"></a>恶声流布莫展转共相覆罪。<a id="a-7J"></a>汝等若不相亲近共作恶行。<a id="a-7K"></a>恶声流布。<a id="a-7L"></a>于佛法中有增益安乐住。<a id="a-7M"></a>谁诸大姊忍僧与苏摩婆颇夷比丘尼作呵谏。<a id="a-7N"></a>舍此事者默然。<a id="a-7O"></a>谁不忍者说。<a id="a-7P"></a>是初羯磨。<a id="a-7Q"></a>第二第三如是说。<a id="a-7R"></a>僧已忍。<a id="a-7S"></a>与苏摩婆颇夷比丘尼作呵谏。<a id="a-7T"></a>舍此事竟。<a id="a-7U"></a>僧忍默然故。<a id="a-7V"></a>是事如是持。<a id="a-7W"></a>僧作如是呵谏白四羯磨已。<a id="a-7X"></a>白诸比丘。<a id="a-7Y"></a>诸比丘往白佛。<a id="a-7Z"></a>佛言。<a id="a-7a"></a>若有如此比丘尼。<a id="a-7b"></a>比丘尼僧亦当与作如是呵责白四羯磨。<a id="a-7c"></a>自今已去与比丘尼结戒。<a id="a-7d"></a>集十句义乃至正法久住。<a id="a-7e"></a>欲说戒者当如是说。<a id="a-7f"></a>若比丘尼。<a id="a-7g"></a>相亲近住共作恶行。<a id="a-7h"></a>恶声流布展转共相覆罪。<a id="a-7i"></a>是比丘尼当谏彼比丘尼言。<a id="a-7j"></a>大姊。<a id="a-7k"></a>汝等莫相亲近共作恶行。<a id="a-7l"></a>恶声流布共相覆罪。<a id="a-7m"></a>汝等若不相亲近。<a id="a-7n"></a>于佛法中得增益安乐住。<a id="a-7o"></a>是比丘尼谏彼比丘尼时。<a id="a-7p"></a>坚持不舍。<a id="a-7q"></a>是比丘尼应三谏。<a id="a-7r"></a>舍此事故。<a id="a-7s"></a>乃至三谏舍者善。<a id="a-7t"></a>不舍者是比丘尼犯三法应舍僧伽婆尸沙。<a id="a-7u"></a>比丘尼义如上。<a id="a-7v"></a>亲近者。<a id="a-7w"></a>数数共戏笑。<a id="a-7x"></a>数数共相调。<a id="a-7y"></a>数数共语。<a id="a-7z"></a>恶行者。<a id="a-80"></a>自种华树教人种。<a id="a-81"></a>自溉灌教人溉灌。<a id="a-82"></a>自采华教人采华。<a id="a-83"></a>自作华鬘教人作。<a id="a-84"></a>自以线贯教人贯。<a id="a-85"></a>自持去教人持去。<a id="a-86"></a>自持鬘去教人持去。<a id="a-87"></a>自以线贯持去教人线贯持去。<a id="a-88"></a>设彼村中若人若童子。<a id="a-89"></a>共同一床坐起。<a id="a-8A"></a>同一器饮食。<a id="a-8B"></a>言语戏笑。<a id="a-8C"></a>自歌舞唱伎。<a id="a-8D"></a>或他作己唱和。<a id="a-8E"></a>或俳说。<a id="a-8F"></a>或弹鼓簧吹贝作孔雀鸣。<a id="a-8G"></a>或作众鸟鸣。<a id="a-8H"></a>或走或佯跛行。<a id="a-8I"></a>或啸或自作弄身。<a id="a-8J"></a>或受雇戏笑。<a id="a-8K"></a>恶声者。<a id="a-8L"></a>恶言流遍四方无不闻者。<a id="a-8M"></a>罪者。<a id="a-8N"></a>除八波罗夷法。<a id="a-8O"></a>覆余罪者是。<a id="a-8P"></a>若比丘尼。<a id="a-8Q"></a>共相亲近共作恶行。<a id="a-8R"></a>恶声流布共相覆罪。<a id="a-8S"></a>余比丘尼当谏此比丘尼言。<a id="a-8T"></a>大姊。<a id="a-8U"></a>汝等莫共相亲近共作恶行恶声流布共相覆罪。<a id="a-8V"></a>汝等若不相亲近共作恶行恶声流布。<a id="a-8W"></a>于佛法中得增益安乐住。<a id="a-8X"></a>汝等宜舍此事。<a id="a-8Y"></a>勿为僧所呵谏更犯重罪。<a id="a-8Z"></a>若随语者善。<a id="a-8a"></a>不随语者当作白。<a id="a-8b"></a>白已当语言。<a id="a-8c"></a>妹我已白竟。<a id="a-8d"></a>余有羯磨在。<a id="a-8e"></a>宜舍此事。<a id="a-8f"></a>莫为僧所呵谏更犯重罪。<a id="a-8g"></a>若随语者善。<a id="a-8h"></a>不随语者当作初羯磨。<a id="a-8i"></a>作初羯磨已当复语言。<a id="a-8j"></a>妹已作白初羯磨竟。<a id="a-8k"></a>余有二羯磨在。<a id="a-8l"></a>可舍此事。<a id="a-8m"></a>莫为僧所呵谏更犯重罪。<a id="a-8n"></a>若随语者善。<a id="a-8o"></a>不随语者当作二羯磨。<a id="a-8p"></a>作二羯磨已当语言。<a id="a-8q"></a>妹已白二羯磨竟。<a id="a-8r"></a>余有一羯磨在。<a id="a-8s"></a>可舍此事。<a id="a-8t"></a>莫为僧所呵谏更犯重罪。<a id="a-8u"></a>若随语者善。<a id="a-8v"></a>不随语者说三羯磨竟僧伽婆尸沙。<a id="a-8w"></a>白已二羯磨竟舍者三偷罗遮。<a id="a-8x"></a>白已一羯磨竟舍者二偷罗遮。<a id="a-8y"></a>白已舍者一偷罗遮。<a id="a-8z"></a>白未竟舍者突吉罗。<a id="a-90"></a>未白前共相亲近共作恶行恶声流布者一切突吉罗。<a id="a-91"></a>比丘随所犯。<a id="a-92"></a>式叉摩那沙弥沙弥尼突吉罗。<a id="a-93"></a>是谓为犯。<a id="a-94"></a>不犯者。<a id="a-95"></a>初语时舍。<a id="a-96"></a>非法别众呵谏。<a id="a-97"></a>非法和合众。<a id="a-98"></a>法别众似法别众。<a id="a-99"></a>似法和合众。<a id="a-9A"></a>非法非律非佛所教呵谏。<a id="a-9B"></a>若一切不作呵谏不犯。<a id="a-9C"></a>不犯者。<a id="a-9D"></a>最初未制戒。<a id="a-9E"></a>痴狂心乱痛恼所缠(十四竟)。</p>
  <p id="a9F">尔时佛在舍卫国祇树给孤独园。<a id="a-9G"></a>时苏摩婆颇夷比丘尼为僧呵谏已。<a id="a-9H"></a>六群比丘尼偷罗难陀比丘尼教作如是言。<a id="a-9I"></a>汝等当共住。<a id="a-9J"></a>何以故。<a id="a-9K"></a>我亦见余比丘尼共住共相亲近共作恶行恶声流布共相覆罪。<a id="a-9L"></a>众僧以恚故教汝等别住。<a id="a-9M"></a>时诸比丘尼闻。<a id="a-9N"></a>其中有少欲知足行头陀乐学戒知惭愧者。<a id="a-9O"></a>嫌责六群比丘尼及偷罗难陀比丘尼。<a id="a-9P"></a>僧与苏摩婆颇夷比丘尼作呵谏已。<a id="a-9Q"></a>云何汝等教作如是言。<a id="a-9R"></a>汝等莫别住。<a id="a-9S"></a>何以故。<a id="a-9T"></a>我亦见诸比丘尼共相亲近作恶行恶声流布共相覆罪。<a id="a-9U"></a>僧以恚故。<a id="a-9V"></a>教汝等别住。<a id="a-9W"></a>时诸比丘尼白诸比丘。<a id="a-9X"></a>诸比丘往白世尊。<a id="a-9Y"></a>世尊以此因缘集比丘僧。<a id="a-9Z"></a>呵责六群及偷罗难陀比丘尼。<a id="a-9a"></a>僧为苏摩婆颇夷比丘尼作呵谏。<a id="a-9b"></a>汝等云何教作如是言。<a id="a-9c"></a>汝等莫别住当共住。<a id="a-9d"></a>何以故。<a id="a-9e"></a>我亦见诸比丘尼共住作恶行恶声流布共相覆罪。<a id="a-9f"></a>僧以恚故教汝等别住。<a id="a-9g"></a>时世尊以无数方便呵责六群及偷罗难陀比丘尼已告诸比丘。<a id="a-9h"></a>听比丘尼僧与六群及偷罗难陀比丘尼作呵责白四羯磨。<a id="a-9i"></a>当作如是呵。<a id="a-9j"></a>尼众中应差堪能作羯磨者。<a id="a-9k"></a>如上当作如是白。<a id="a-9l"></a>大姊僧听。<a id="a-9m"></a>此六群比丘尼及偷罗难陀比丘尼。<a id="a-9n"></a>僧与苏摩婆颇夷比丘尼作呵谏。<a id="a-9o"></a>而教作如是言。<a id="a-9p"></a>汝等莫别住当共住。<a id="a-9q"></a>何以故。<a id="a-9r"></a>我亦见诸比丘尼共相亲近共作恶行。<a id="a-9s"></a>恶声流布共相覆罪。<a id="a-9t"></a>僧以恚故教汝等别住。<a id="a-9u"></a>若僧时到僧忍听。<a id="a-9v"></a>僧与六群及偷罗难陀比丘尼作呵责。<a id="a-9w"></a>舍此事故。<a id="a-9x"></a>汝莫作如是语言。<a id="a-9y"></a>莫别住当共住。<a id="a-9z"></a>亦莫言我亦见诸比丘尼共相亲近共作恶行。<a id="a-A0"></a>恶声流布共相覆罪。<a id="a-A1"></a>僧以恚故教汝别住。<a id="a-A2"></a>今正有此二比丘尼。<a id="a-A3"></a>共相亲近共作恶行。<a id="a-A4"></a>恶声流布共相覆罪。<a id="a-A5"></a>更无有余。<a id="a-A6"></a>若此比丘尼。<a id="a-A7"></a>不相亲近共作恶行恶声流布者。<a id="a-A8"></a>于佛法中有增益安乐住。<a id="a-A9"></a>白如是。<a id="a-AA"></a>大姊僧听。<a id="a-AB"></a>此六群比丘尼及偷罗难陀比丘尼。<a id="a-AC"></a>僧与苏摩婆颇夷比丘尼作呵谏。<a id="a-AD"></a>而教作如是言。<a id="a-AE"></a>汝等莫别住当共住。<a id="a-AF"></a>我亦见诸比丘尼。<a id="a-AG"></a>共相亲近作恶行恶声流布共相覆罪。<a id="a-AH"></a>僧以恚故教汝等别住。<a id="a-AI"></a>僧今与六群比丘尼及偷罗难陀比丘尼作呵责。<a id="a-AJ"></a>舍此事故。<a id="a-AK"></a>汝等莫别住当共住。<a id="a-AL"></a>莫言我亦见诸比丘尼共相亲近共作恶行恶声流布共相覆罪。<a id="a-AM"></a>僧以恚故教汝等别住。<a id="a-AN"></a>今正有此二比丘尼。<a id="a-AO"></a>共相亲近作恶行恶声流布共相覆罪。<a id="a-AP"></a>更无有余。<a id="a-AQ"></a>若此比丘尼。<a id="a-AR"></a>不相亲近者。<a id="a-AS"></a>于佛法有增益安乐住。<a id="a-AT"></a>谁诸大姊忍。<a id="a-AU"></a>僧为六群比丘尼及偷罗难陀比丘尼作诃谏。<a id="a-AV"></a>舍此事者默然。<a id="a-AW"></a>若不忍者说。<a id="a-AX"></a>是初羯磨。<a id="a-AY"></a>第二第三亦如是说。<a id="a-AZ"></a>僧已呵谏六群比丘尼及偷罗难陀比丘尼令舍此事竟。<a id="a-Aa"></a>僧忍默然故是事如是持。<a id="a-Ab"></a>僧为六群比丘尼及偷罗难陀比丘尼作诃谏白四羯磨竟。<a id="a-Ac"></a>诸比丘尼白诸比丘。<a id="a-Ad"></a>诸比丘往白佛。<a id="a-Ae"></a>佛言。<a id="a-Af"></a>若复有如此比丘尼。<a id="a-Ag"></a>僧亦当与作诃谏。<a id="a-Ah"></a>舍此事白四羯磨。<a id="a-Ai"></a>自今已去与比丘尼结戒。<a id="a-Aj"></a>集十句义乃至正法久住。<a id="a-Ak"></a>欲说戒者当如是说。<a id="a-Al"></a>若比丘尼。<a id="a-Am"></a>比丘尼僧为作诃谏时。<a id="a-An"></a>余比丘尼教作如是言。<a id="a-Ao"></a>汝等莫别住当共住。<a id="a-Ap"></a>我亦见余比丘尼不别住共住作恶行恶声流布共相覆罪。<a id="a-Aq"></a>僧以恚故教汝别住。<a id="a-Ar"></a>是比丘尼。<a id="a-As"></a>应谏彼比丘尼言。<a id="a-At"></a>大姊。<a id="a-Au"></a>汝莫教余比丘尼言。<a id="a-Av"></a>汝等莫别住。<a id="a-Aw"></a>我亦见余比丘尼共住共作恶行。<a id="a-Ax"></a>恶声流布共相覆罪。<a id="a-Ay"></a>僧以恚故教汝别住。<a id="a-Az"></a>今正有此二比丘尼。<a id="a-B0"></a>共住共作恶行恶声流布共相覆罪。<a id="a-B1"></a>更无有余。<a id="a-B2"></a>若此比丘尼别住。<a id="a-B3"></a>于佛法中有增益安乐住。<a id="a-B4"></a>是比丘尼。<a id="a-B5"></a>谏彼比丘尼时。<a id="a-B6"></a>坚持不舍。<a id="a-B7"></a>是比丘尼应三谏。<a id="a-B8"></a>令舍此事故。<a id="a-B9"></a>乃至三谏舍者善。<a id="a-BA"></a>不舍者是比丘尼犯三法应舍僧伽婆尸沙。<a id="a-BB"></a>比丘尼义如上。<a id="a-BC"></a>僧者如上。<a id="a-BD"></a>若比丘尼僧为作诃谏时。<a id="a-BE"></a>余比丘尼教作如是言。<a id="a-BF"></a>汝等莫别住当共住。<a id="a-BG"></a>我亦见余比丘尼共相亲近住共作恶行恶声流布共相覆罪。<a id="a-BH"></a>僧以恚故教汝等别住。<a id="a-BI"></a>是比丘尼谏彼比丘尼言。<a id="a-BJ"></a>大姊。<a id="a-BK"></a>汝莫教余比丘尼言。<a id="a-BL"></a>汝等莫别住当共住。<a id="a-BM"></a>我亦见余比丘尼共相亲近共作恶行。<a id="a-BN"></a>恶声流布共相覆罪。<a id="a-BO"></a>僧以恚故教汝别住。<a id="a-BP"></a>今正有此二比丘尼。<a id="a-BQ"></a>更无有余。<a id="a-BR"></a>汝等共相亲近共作恶行。<a id="a-BS"></a>恶声流布共相覆罪。<a id="a-BT"></a>若此比丘尼别住者。<a id="a-BU"></a>于佛法有僧益安乐住。<a id="a-BV"></a>汝今可舍此事。<a id="a-BW"></a>莫为僧所呵更犯重罪。<a id="a-BX"></a>若随语者善。<a id="a-BY"></a>不随语者当作白。<a id="a-BZ"></a>作白已当语言。<a id="a-Ba"></a>大妹。<a id="a-Bb"></a>我已作白竟。<a id="a-Bc"></a>余有羯磨在。<a id="a-Bd"></a>汝可舍此事。<a id="a-Be"></a>若随语者善。<a id="a-Bf"></a>不随语者当作初羯磨。<a id="a-Bg"></a>作初羯磨竟当语言。<a id="a-Bh"></a>已白初羯磨竟。<a id="a-Bi"></a>余有二羯磨在。<a id="a-Bj"></a>汝可舍此事。<a id="a-Bk"></a>莫为僧所呵谏更犯重罪。<a id="a-Bl"></a>若随语者善。<a id="a-Bm"></a>不随语者当作二羯磨。<a id="a-Bn"></a>作二羯磨已当语言。<a id="a-Bo"></a>妹已白二羯磨竟。<a id="a-Bp"></a>余有一羯磨在。<a id="a-Bq"></a>汝可舍此事。<a id="a-Br"></a>莫为僧所呵谏更犯重罪。<a id="a-Bs"></a>若随语者善。<a id="a-Bt"></a>不随语者作三羯磨竟僧伽婆尸沙。<a id="a-Bu"></a>白二羯磨竟。<a id="a-Bv"></a>舍者三偷兰遮。<a id="a-Bw"></a>白一羯磨竟。<a id="a-Bx"></a>舍者二偷兰遮。<a id="a-By"></a>白已舍者一偷兰遮。<a id="a-Bz"></a>白未竟舍者突吉罗。<a id="a-C0"></a>未白前教言。<a id="a-C1"></a>汝莫别住我亦见余比丘尼。<a id="a-C2"></a>共住共作恶行恶声流布共相覆罪。<a id="a-C3"></a>僧以恚故教汝别住。<a id="a-C4"></a>一切突吉罗。<a id="a-C5"></a>若有如是比丘尼。<a id="a-C6"></a>僧与作呵谏时。<a id="a-C7"></a>若有比丘教言。<a id="a-C8"></a>莫舍若呵责偷兰遮。<a id="a-C9"></a>若不呵责突吉罗。<a id="a-CA"></a>若比丘尼教莫舍若呵责偷兰遮。<a id="a-CB"></a>若未呵突吉罗。<a id="a-CC"></a>比丘突吉罗。<a id="a-CD"></a>式叉摩那沙弥沙弥尼突吉罗。<a id="a-CE"></a>是谓为犯。<a id="a-CF"></a>不犯者。<a id="a-CG"></a>初语时舍。<a id="a-CH"></a>非法别众呵责。<a id="a-CI"></a>非法和合众。<a id="a-CJ"></a>法别众。<a id="a-CK"></a>似法别众。<a id="a-CL"></a>似法和合众。<a id="a-CM"></a>非法非律非佛所教呵责。<a id="a-CN"></a>若一切不呵责不犯。<a id="a-CO"></a>不犯者。<a id="a-CP"></a>最初未制戒。<a id="a-CQ"></a>痴狂心乱痛恼所缠(十五竟)。</p>
  <p id="aCR">尔时佛在舍卫国祇树给孤独园。<a id="a-CS"></a>时六群比丘尼。<a id="a-CT"></a>趣以一小事嗔恚不喜。<a id="a-CU"></a>便作是语。<a id="a-CV"></a>我舍佛舍法舍僧。<a id="a-CW"></a>不独有沙门释子。<a id="a-CX"></a>更有余沙门婆罗门修梵行者。<a id="a-CY"></a>我等亦可于彼修梵行。<a id="a-CZ"></a>时诸比丘尼闻。<a id="a-Ca"></a>其中有少欲知足行头陀乐学戒知惭愧者。<a id="a-Cb"></a>嫌责六群比丘尼。<a id="a-Cc"></a>云何汝等。<a id="a-Cd"></a>趣以一小事嗔恚不喜。<a id="a-Ce"></a>作如是语。<a id="a-Cf"></a>我舍佛舍法舍僧。<a id="a-Cg"></a>不独有沙门释子。<a id="a-Ch"></a>更有余沙门婆罗门修梵行。<a id="a-Ci"></a>我等亦可于彼修梵行。<a id="a-Cj"></a>时诸比丘尼白诸比丘。<a id="a-Ck"></a>诸比丘往白世尊。<a id="a-Cl"></a>世尊以此因缘集诸比丘僧。<a id="a-Cm"></a>呵责六群比丘尼言。<a id="a-Cn"></a>云何汝等。<a id="a-Co"></a>趣以一小事嗔恚不喜。<a id="a-Cp"></a>作是语。<a id="a-Cq"></a>我舍佛舍法舍僧。<a id="a-Cr"></a>不独有沙门释子。<a id="a-Cs"></a>更有余沙门婆罗门修梵行。<a id="a-Ct"></a>我等亦可于彼修梵行。<a id="a-Cu"></a>时世尊以无数方便呵责六群比丘尼已。<a id="a-Cv"></a>告诸比丘。<a id="a-Cw"></a>听僧与六群比丘尼作呵责。<a id="a-Cx"></a>舍此事故白四羯磨。<a id="a-Cy"></a>当作如是呵责。<a id="a-Cz"></a>众中应差堪能羯磨者。<a id="a-D0"></a>如上当作如是白。<a id="a-D1"></a>大姊僧听。<a id="a-D2"></a>此六群比丘尼趣以一小事嗔恚不喜。<a id="a-D3"></a>便作是语。<a id="a-D4"></a>我舍佛舍法舍僧。<a id="a-D5"></a>不独有此沙门释子。<a id="a-D6"></a>亦更有余沙门婆罗门修梵行者。<a id="a-D7"></a>我等亦可于彼修梵行。<a id="a-D8"></a>若僧时到僧忍听。<a id="a-D9"></a>僧今呵责六群比丘尼舍此事。<a id="a-DA"></a>大妹。<a id="a-DB"></a>莫趣以一小事嗔恚不喜便作是语。<a id="a-DC"></a>我舍佛舍法舍僧。<a id="a-DD"></a>不独有此沙门释子。<a id="a-DE"></a>更有余沙门婆罗门修梵行。<a id="a-DF"></a>我等亦可于彼修梵行。<a id="a-DG"></a>白如是。<a id="a-DH"></a>大姊僧听。<a id="a-DI"></a>此六群比丘尼趣以一小事嗔恚不喜。<a id="a-DJ"></a>便作是语。<a id="a-DK"></a>我舍佛舍法舍僧。<a id="a-DL"></a>不独有此沙门释子。<a id="a-DM"></a>更有余沙门婆罗门修梵行者。<a id="a-DN"></a>我等亦可于彼修梵行。<a id="a-DO"></a>今僧与六群比丘尼作呵责。<a id="a-DP"></a>舍此事故。<a id="a-DQ"></a>大姊。<a id="a-DR"></a>莫趣以一小事嗔恚不喜。<a id="a-DS"></a>便作是语。<a id="a-DT"></a>我舍佛舍法舍僧。<a id="a-DU"></a>不独有此沙门释子。<a id="a-DV"></a>更有余沙门婆罗门修梵行者。<a id="a-DW"></a>我等亦可于彼修梵行。<a id="a-DX"></a>谁诸大姊忍。<a id="a-DY"></a>僧为六群比丘尼作呵责。<a id="a-DZ"></a>舍此事者默然。<a id="a-Da"></a>若不忍者便说。<a id="a-Db"></a>是初羯磨。<a id="a-Dc"></a>第二第三亦如是说。<a id="a-Dd"></a>僧已忍。<a id="a-De"></a>与六群比丘尼作呵责舍此事竟。<a id="a-Df"></a>僧忍默然故。<a id="a-Dg"></a>是事如是持。<a id="a-Dh"></a>僧作如是呵责六群比丘尼舍此事。<a id="a-Di"></a>白四羯磨已。<a id="a-Dj"></a>白诸比丘。<a id="a-Dk"></a>诸比丘往白世尊。<a id="a-Dl"></a>世尊告诸比丘。<a id="a-Dm"></a>若有如是比丘尼。<a id="a-Dn"></a>僧当与呵责白四羯磨。<a id="a-Do"></a>自今已去与比丘尼结戒。<a id="a-Dp"></a>集十句义乃至正法久住。<a id="a-Dq"></a>欲说戒者当如是说。<a id="a-Dr"></a>若比丘尼趣以一小事嗔恚不喜便作是语。<a id="a-Ds"></a>我舍佛舍法舍僧。<a id="a-Dt"></a>不独有此沙门释子。<a id="a-Du"></a>亦更有余沙门婆罗门修梵行者。<a id="a-Dv"></a>我等亦可于彼修梵行。<a id="a-Dw"></a>是比丘尼当谏彼比丘尼言。<a id="a-Dx"></a>大姊。<a id="a-Dy"></a>汝莫趣以一小事嗔恚不喜便作是语。<a id="a-Dz"></a>我舍佛舍法舍僧。<a id="a-E0"></a>不独有此沙门释子。<a id="a-E1"></a>亦更有余沙门婆罗门修梵行者。<a id="a-E2"></a>我等亦可于彼修梵行。<a id="a-E3"></a>若是比丘尼谏彼比丘尼时坚持不舍。<a id="a-E4"></a>彼比丘尼应三谏。<a id="a-E5"></a>舍此事故。<a id="a-E6"></a>乃至三谏舍者善。<a id="a-E7"></a>不舍者是比丘尼。<a id="a-E8"></a>犯三法应舍僧伽婆尸沙。<a id="a-E9"></a>比丘尼义如上。<a id="a-EA"></a>若比丘尼趣以一小事嗔恚不喜。<a id="a-EB"></a>便作是语。<a id="a-EC"></a>我舍佛舍法舍僧。<a id="a-ED"></a>不独有此沙门释子。<a id="a-EE"></a>亦更有余沙门婆罗门修梵行者。<a id="a-EF"></a>我等亦可于彼修梵行。<a id="a-EG"></a>是比丘尼谏彼比丘尼作是语。<a id="a-EH"></a>大姊。<a id="a-EI"></a>汝莫趣以一小事嗔恚不喜便作是语。<a id="a-EJ"></a>我舍佛舍法舍僧。<a id="a-EK"></a>不独有此沙门释子。<a id="a-EL"></a>更有余沙门婆罗门修梵行者。<a id="a-EM"></a>我等亦可于彼修梵行。<a id="a-EN"></a>汝可舍此事。<a id="a-EO"></a>莫为僧所呵责更犯重罪。<a id="a-EP"></a>若随语者善。<a id="a-EQ"></a>不随语者当作白。<a id="a-ER"></a>白已当语言。<a id="a-ES"></a>我已白竟。<a id="a-ET"></a>余有羯磨在。<a id="a-EU"></a>可舍此事。<a id="a-EV"></a>莫为僧所呵责更犯重罪。<a id="a-EW"></a>若随语者善。<a id="a-EX"></a>不随语者当作初羯磨。<a id="a-EY"></a>作初羯磨已当语言。<a id="a-EZ"></a>已作白初羯磨竟。<a id="a-Ea"></a>余有二羯磨在。<a id="a-Eb"></a>汝可舍此事。<a id="a-Ec"></a>莫为僧所呵责更犯重罪。<a id="a-Ed"></a>若随语者善。<a id="a-Ee"></a>不随语者当作第二羯磨。<a id="a-Ef"></a>作第二羯磨已当复语言。<a id="a-Eg"></a>我已作白二羯磨竟。<a id="a-Eh"></a>余有一羯磨在。<a id="a-Ei"></a>汝可舍此事。<a id="a-Ej"></a>莫为僧所呵责更犯重罪。<a id="a-Ek"></a>若随语者善。<a id="a-El"></a>不随语者作三羯磨竟僧伽婆尸沙。<a id="a-Em"></a>白二羯磨竟舍者三偷罗遮。<a id="a-En"></a>白一羯磨竟舍者二偷罗遮。<a id="a-Eo"></a>白竟舍者一偷罗遮。<a id="a-Ep"></a>白未竟舍者突吉罗。<a id="a-Eq"></a>未白前趣以一小事嗔恚不喜。<a id="a-Er"></a>便作是语。<a id="a-Es"></a>我舍佛舍法舍僧。<a id="a-Et"></a>不独有此沙门释子。<a id="a-Eu"></a>更有余沙门婆罗门修梵行者。<a id="a-Ev"></a>我等亦可于彼修梵行。<a id="a-Ew"></a>一切突吉罗。<a id="a-Ex"></a>若僧为如是比丘尼作呵责时。<a id="a-Ey"></a>若比丘教言莫舍。<a id="a-Ez"></a>若僧作呵责偷罗遮。<a id="a-F0"></a>若不呵责突吉罗。<a id="a-F1"></a>若比丘尼教言莫舍。<a id="a-F2"></a>若僧作呵责偷罗遮。<a id="a-F3"></a>若不呵责突吉罗。<a id="a-F4"></a>除比丘比丘尼。<a id="a-F5"></a>教余人莫舍。<a id="a-F6"></a>呵责不呵责。<a id="a-F7"></a>一切突吉罗。<a id="a-F8"></a>比丘突吉罗。<a id="a-F9"></a>式叉摩那沙弥沙弥尼突吉罗。<a id="a-FA"></a>是谓为犯。<a id="a-FB"></a>不犯者。<a id="a-FC"></a>初语时舍。<a id="a-FD"></a>非法别众呵责。<a id="a-FE"></a>非法和合众。<a id="a-FF"></a>法别众。<a id="a-FG"></a>似法别众。<a id="a-FH"></a>似法和合众呵责。<a id="a-FI"></a>非法非律非佛所教。<a id="a-FJ"></a>若一切不作呵责不犯。<a id="a-FK"></a>不犯者。<a id="a-FL"></a>最初未制戒。<a id="a-FM"></a>痴狂心乱痛恼所缠(十六竟)。</p>
  <p id="aFN">尔时佛在拘睒弥瞿师罗园中。<a id="a-FO"></a>时有比丘尼名黑。<a id="a-FP"></a>喜斗诤不善忆持诤事。<a id="a-FQ"></a>后遂嗔恚作是言。<a id="a-FR"></a>僧有爱有恚有怖有痴。<a id="a-FS"></a>时诸比丘尼闻。<a id="a-FT"></a>其中有少欲知足行头陀乐学戒知惭愧者。<a id="a-FU"></a>嫌责黑比丘尼言。<a id="a-FV"></a>云何喜斗诤不善忆持诤事。<a id="a-FW"></a>后嗔恚作是语。<a id="a-FX"></a>僧有爱有恚有怖有痴。<a id="a-FY"></a>时诸比丘尼往白诸比丘。<a id="a-FZ"></a>诸比丘往白世尊。<a id="a-Fa"></a>世尊尔时以是因缘集比丘僧。<a id="a-Fb"></a>呵责黑比丘尼言。<a id="a-Fc"></a>汝所为非。<a id="a-Fd"></a>非威仪非沙门法非净行非随顺行。<a id="a-Fe"></a>所不应为。<a id="a-Ff"></a>汝云何喜斗诤不善忆持诤事。<a id="a-Fg"></a>后嗔恚作是语。<a id="a-Fh"></a>僧有爱有恚有怖有痴。<a id="a-Fi"></a>时世尊以无数方便呵责已告诸比丘。<a id="a-Fj"></a>自今已去听僧与黑比丘尼作呵责。<a id="a-Fk"></a>舍此事故。<a id="a-Fl"></a>白四羯磨当如是作。<a id="a-Fm"></a>尼众中应差堪能羯磨者。<a id="a-Fn"></a>如上当作如是白。<a id="a-Fo"></a>大姊僧听。<a id="a-Fp"></a>此黑比丘尼。<a id="a-Fq"></a>喜斗诤不善忆持诤事。<a id="a-Fr"></a>后嗔恚作是语。<a id="a-Fs"></a>僧有爱有恚有怖有痴。<a id="a-Ft"></a>若僧时到僧忍听。<a id="a-Fu"></a>僧今与黑比丘尼作呵责。<a id="a-Fv"></a>舍此事故。<a id="a-Fw"></a>大姊。<a id="a-Fx"></a>汝莫喜斗诤不善忆持诤事。<a id="a-Fy"></a>后嗔恚作如是语。<a id="a-Fz"></a>僧有爱有恚有怖有痴。<a id="a-G0"></a>而僧不爱不恚不怖不痴。<a id="a-G1"></a>妹汝自有爱有恚有怖有痴。<a id="a-G2"></a>白如是。<a id="a-G3"></a>大姊僧听。<a id="a-G4"></a>此黑比丘尼喜斗诤不善忆持诤事。<a id="a-G5"></a>后嗔恚作是语。<a id="a-G6"></a>僧有爱有恚有怖有痴。<a id="a-G7"></a>今僧与黑比丘尼作呵责舍此事。<a id="a-G8"></a>妹汝莫喜斗诤不善忆持诤事后嗔恚作是语。<a id="a-G9"></a>僧有爱有恚有怖有痴。<a id="a-GA"></a>而僧不爱不恚不怖不痴。<a id="a-GB"></a>汝自有爱有恚有怖有痴。<a id="a-GC"></a>谁诸大姊忍。<a id="a-GD"></a>僧与黑比丘尼作呵责舍此事者默然谁不忍者便说。<a id="a-GE"></a>是初羯磨。<a id="a-GF"></a>第二第三亦如是说。<a id="a-GG"></a>僧已与黑比丘尼作呵责舍此事竟。<a id="a-GH"></a>僧忍默然故。<a id="a-GI"></a>是事如是持。<a id="a-GJ"></a>僧与黑比丘尼作呵责白四羯磨已。<a id="a-GK"></a>白诸比丘。<a id="a-GL"></a>诸比丘以此因缘白佛。<a id="a-GM"></a>佛言。<a id="a-GN"></a>若有如此比丘尼。<a id="a-GO"></a>比丘僧亦当与作呵责白四羯磨。<a id="a-GP"></a>自今已去与比丘尼结戒。<a id="a-GQ"></a>集十句义乃至正法久住。<a id="a-GR"></a>欲说戒者当如是说。<a id="a-GS"></a>若比丘尼。<a id="a-GT"></a>喜斗诤不善忆持诤事。<a id="a-GU"></a>后嗔恚作是语。<a id="a-GV"></a>僧有爱有恚有怖有痴。<a id="a-GW"></a>是比丘尼应谏彼比丘尼言。<a id="a-GX"></a>妹汝莫喜斗诤不善忆持诤事后嗔恚作是语。<a id="a-GY"></a>僧有爱有恚有怖有痴。<a id="a-GZ"></a>而僧不爱不恚不怖不痴。<a id="a-Ga"></a>汝自有爱有恚有怖有痴。<a id="a-Gb"></a>是比丘尼谏彼比丘尼时坚持不舍。<a id="a-Gc"></a>彼比丘尼应三谏。<a id="a-Gd"></a>舍此事故。<a id="a-Ge"></a>乃至三谏舍者善。<a id="a-Gf"></a>不舍者是比丘尼犯三法应舍僧伽婆尸沙。<a id="a-Gg"></a>比丘尼义如上。<a id="a-Gh"></a>斗诤有四种。<a id="a-Gi"></a>言诤觅诤犯诤事诤。<a id="a-Gj"></a>僧者一羯磨一说戒。<a id="a-Gk"></a>若比丘尼。<a id="a-Gl"></a>喜斗诤不善忆持诤事。<a id="a-Gm"></a>后嗔恚作是语。<a id="a-Gn"></a>僧有爱有恚有怖有痴。<a id="a-Go"></a>是比丘尼当谏彼比丘尼言。<a id="a-Gp"></a>大姊。<a id="a-Gq"></a>汝莫喜斗诤不善忆持诤事后嗔恚作是语。<a id="a-Gr"></a>僧有爱有恚有怖有痴。<a id="a-Gs"></a>而僧不爱不恚不怖不痴。<a id="a-Gt"></a>汝自有爱有恚有怖有痴。<a id="a-Gu"></a>汝今可舍此事。<a id="a-Gv"></a>莫为僧所呵责更犯重罪。<a id="a-Gw"></a>若随语者善。<a id="a-Gx"></a>不随语者当作白。<a id="a-Gy"></a>作白已语言。<a id="a-Gz"></a>我已白竟。<a id="a-H0"></a>余有羯磨在。<a id="a-H1"></a>汝可舍此事。<a id="a-H2"></a>莫为僧所呵责更犯重罪。<a id="a-H3"></a>若随语者善。<a id="a-H4"></a>不随语者当作初羯磨。<a id="a-H5"></a>作初羯磨已当复语言。<a id="a-H6"></a>我已作初羯磨竟。<a id="a-H7"></a>余二羯磨在。<a id="a-H8"></a>汝可舍此事。<a id="a-H9"></a>莫为僧所呵责更犯重罪。<a id="a-HA"></a>若随语者善。<a id="a-HB"></a>不随语者当作二羯磨。<a id="a-HC"></a>作二羯磨已当复语言。<a id="a-HD"></a>我已作白二羯磨竟。<a id="a-HE"></a>余有一羯磨在。<a id="a-HF"></a>汝可舍此事。<a id="a-HG"></a>莫为僧所呵责更犯重罪。<a id="a-HH"></a>若随语者善。<a id="a-HI"></a>不随语者作三羯磨竟僧伽婆尸沙。<a id="a-HJ"></a>白二羯磨竟舍者三偷罗遮。<a id="a-HK"></a>白初羯磨竟舍者二偷罗遮。<a id="a-HL"></a>白竟舍者一偷罗遮。<a id="a-HM"></a>白未竟舍者突吉罗。<a id="a-HN"></a>未白前喜斗诤不善忆持诤事。<a id="a-HO"></a>后嗔恚言。<a id="a-HP"></a>僧有爱有恚有怖有痴。<a id="a-HQ"></a>一切突吉罗。<a id="a-HR"></a>若比丘尼喜斗诤。<a id="a-HS"></a>僧与呵责时。<a id="a-HT"></a>比丘教言莫舍。<a id="a-HU"></a>若僧作呵责偷罗遮。<a id="a-HV"></a>若不呵责突吉罗。<a id="a-HW"></a>若比丘尼教言莫舍。<a id="a-HX"></a>若作呵责偷罗遮。<a id="a-HY"></a>若不作呵责突吉罗。<a id="a-HZ"></a>除比丘比丘尼。<a id="a-Ha"></a>教余人莫舍。<a id="a-Hb"></a>一切突吉罗。<a id="a-Hc"></a>比丘突吉罗。<a id="a-Hd"></a>式叉摩那沙弥沙弥尼突吉罗。<a id="a-He"></a>是谓为犯。<a id="a-Hf"></a>不犯者。<a id="a-Hg"></a>初语时舍。<a id="a-Hh"></a>非法别众呵责。<a id="a-Hi"></a>非法和合众。<a id="a-Hj"></a>法别众。<a id="a-Hk"></a>似法别众。<a id="a-Hl"></a>似法和合众。<a id="a-Hm"></a>非法非律非佛所教。<a id="a-Hn"></a>若一切不作呵责不犯。<a id="a-Ho"></a>不犯者。<a id="a-Hp"></a>最初未制戒。<a id="a-Hq"></a>痴狂心乱痛恼所缠(十七竟)。</p>
  <p data-pb></p>
  <h2 id="aHr">第二分三十舍堕法</h2>
  <p id="aHs">尔时佛在舍卫国祇树给孤独园。<a id="a-Ht"></a>时世尊以此因缘集比丘僧。<a id="a-Hu"></a>告诸比丘。<a id="a-Hv"></a>自今已去与比丘尼结戒。<a id="a-Hw"></a>集十句义乃至正法久住。<a id="a-Hx"></a>欲说戒者当如此说。<a id="a-Hy"></a>若比丘尼。<a id="a-Hz"></a>衣已竟迦絺那衣已舍。<a id="a-I0"></a>畜长衣经十日不净施得持。<a id="a-I1"></a>若过尼萨耆波逸提(一竟)。</p>
  <p id="aI2">若比丘尼。<a id="a-I3"></a>衣已竟迦絺那衣已舍。<a id="a-I4"></a>五衣中若离一一衣异处宿经一夜。<a id="a-I5"></a>除僧羯磨尼萨耆波逸提(二竟)。</p>
  <p id="aI6">若比丘尼。<a id="a-I7"></a>衣已竟迦絺那衣已舍。<a id="a-I8"></a>若得非时衣。<a id="a-I9"></a>欲须便受。<a id="a-IA"></a>受已疾疾成衣。<a id="a-IB"></a>若足者善。<a id="a-IC"></a>若不足者得畜一月。<a id="a-ID"></a>为满足故。<a id="a-IE"></a>若过畜者尼萨耆波逸提(三竟)。</p>
  <p id="aIF">若比丘尼。<a id="a-IG"></a>从非亲里居士居士妇乞衣。<a id="a-IH"></a>除余时尼萨耆波逸提。<a id="a-II"></a>是中时者。<a id="a-IJ"></a>若夺衣失衣烧衣漂衣。<a id="a-IK"></a>是名时(四竟)。</p>
  <p id="aIL">若比丘尼。<a id="a-IM"></a>夺衣失衣烧衣漂衣。<a id="a-IN"></a>是非亲里居士若居士妇。<a id="a-IO"></a>自恣请多与衣。<a id="a-IP"></a>是比丘尼当知足受衣。<a id="a-IQ"></a>若过尼萨耆波逸提(五竟)。</p>
  <p id="aIR">若居士居士妇。<a id="a-IS"></a>为比丘尼办衣价。<a id="a-IT"></a>买如是衣与某甲比丘尼。<a id="a-IU"></a>是比丘尼先不受自恣请。<a id="a-IV"></a>到居士家作如是说。<a id="a-IW"></a>善哉居士。<a id="a-IX"></a>为我办如是如是衣价与我。<a id="a-IY"></a>为好故。<a id="a-IZ"></a>若得衣者尼萨耆波逸提(六竟)。</p>
  <p id="aIa">若二居士居士妇。<a id="a-Ib"></a>与比丘尼办衣价。<a id="a-Ic"></a>我曹办如是衣价。<a id="a-Id"></a>与某甲比丘尼。<a id="a-Ie"></a>是比丘尼先不受自恣请。<a id="a-If"></a>到二居士家作如是言。<a id="a-Ig"></a>善哉居士。<a id="a-Ih"></a>办如是如是衣价与我。<a id="a-Ii"></a>共作一衣为好故。<a id="a-Ij"></a>若得衣尼萨耆波逸提(七竟)。</p>
  <p id="aIk">若比丘尼。<a id="a-Il"></a>若王若大臣若婆罗门若居士居士妇。<a id="a-Im"></a>遣使为比丘尼送衣价。<a id="a-In"></a>持如是衣价与某甲比丘尼。<a id="a-Io"></a>彼使至比丘尼所语言。<a id="a-Ip"></a>阿姨。<a id="a-Iq"></a>为汝送衣价受取。<a id="a-Ir"></a>是比丘尼语彼使如是言。<a id="a-Is"></a>我不应受此衣价。<a id="a-It"></a>我若须衣合时清净当受。<a id="a-Iu"></a>彼使语比丘尼言。<a id="a-Iv"></a>阿姨。<a id="a-Iw"></a>有执事人不须衣。<a id="a-Ix"></a>比丘尼言。<a id="a-Iy"></a>有若僧伽蓝民若优婆塞。<a id="a-Iz"></a>此是比丘尼执事人。<a id="a-J0"></a>常为比丘尼执事。<a id="a-J1"></a>彼使至执事人所。<a id="a-J2"></a>与衣价已还到比丘尼所如是言。<a id="a-J3"></a>阿姨。<a id="a-J4"></a>所示某甲执事人。<a id="a-J5"></a>我已与衣价。<a id="a-J6"></a>大姊。<a id="a-J7"></a>知时往彼当得衣。<a id="a-J8"></a>比丘尼若须衣者。<a id="a-J9"></a>当往彼执事人所二反三反语言。<a id="a-JA"></a>我须衣。<a id="a-JB"></a>若二反三反为作忆念得衣者善。<a id="a-JC"></a>若不得衣四反五反六反在前默然住令彼忆念。<a id="a-JD"></a>若四反五反六反在前默然住得衣者善。<a id="a-JE"></a>若不得衣。<a id="a-JF"></a>过是求得衣者尼萨耆波逸提。<a id="a-JG"></a>若不得衣。<a id="a-JH"></a>随使所来处。<a id="a-JI"></a>若自往若遣使往语言。<a id="a-JJ"></a>汝先遣使持衣价。<a id="a-JK"></a>与某甲比丘尼。<a id="a-JL"></a>是比丘尼竟不得。<a id="a-JM"></a>汝还取莫使失。<a id="a-JN"></a>此是时(八竟)。</p>
  <p id="aJO">若比丘尼。<a id="a-JP"></a>自取金银若钱。<a id="a-JQ"></a>若教人取。<a id="a-JR"></a>若口可受。<a id="a-JS"></a>尼萨耆波逸提(九竟)。</p>
  <p id="aJT">若比丘尼。<a id="a-JU"></a>种种买卖宝物者。<a id="a-JV"></a>尼萨耆波逸提(十竟)。</p>
  <p id="aJW">若比丘尼。<a id="a-JX"></a>种种贩卖者。<a id="a-JY"></a>尼萨耆波逸提(十一竟)。</p>
  <p id="aJZ">若比丘尼。<a id="a-Ja"></a>畜钵减五缀不漏更求新钵为好故。<a id="a-Jb"></a>尼萨耆波逸提。<a id="a-Jc"></a>是比丘尼。<a id="a-Jd"></a>当持此钵于尼众中舍。<a id="a-Je"></a>从次第贸至下坐。<a id="a-Jf"></a>以下坐钵与此比丘尼言。<a id="a-Jg"></a>妹持此钵乃至破。<a id="a-Jh"></a>此是时(十二竟)。</p>
  <p id="aJi">若比丘尼。<a id="a-Jj"></a>自求缕使非亲里织师织作衣者。<a id="a-Jk"></a>尼萨耆波逸提(十三竟)。</p>
  <p id="aJl">若比丘尼。<a id="a-Jm"></a>居士居士妇。<a id="a-Jn"></a>使织师为比丘尼织作衣。<a id="a-Jo"></a>彼比丘尼先不受自恣请。<a id="a-Jp"></a>便往到彼所。<a id="a-Jq"></a>语织师言。<a id="a-Jr"></a>此衣为我织极好。<a id="a-Js"></a>织令广长坚致齐整好。<a id="a-Jt"></a>我当少多与汝价。<a id="a-Ju"></a>若比丘尼。<a id="a-Jv"></a>与价乃至一食得衣者。<a id="a-Jw"></a>尼萨耆波逸提(十四竟)。</p>
  <p id="aJx">若比丘尼。<a id="a-Jy"></a>与比丘尼衣已。<a id="a-Jz"></a>后嗔恚。<a id="a-K0"></a>若自夺若教人夺取。<a id="a-K1"></a>还我衣来不与汝。<a id="a-K2"></a>是比丘尼应还衣。<a id="a-K3"></a>彼取衣者。<a id="a-K4"></a>尼萨耆波逸提(十五竟)。</p>
  <p id="aK5">若诸病比丘尼。<a id="a-K6"></a>畜药酥油生酥蜜石蜜得食残宿。<a id="a-K7"></a>乃至七日得服。<a id="a-K8"></a>若过七日服。<a id="a-K9"></a>尼萨耆波逸提(十六竟)。</p>
  <p id="aKA">若比丘尼。<a id="a-KB"></a>十日未满夏三月。<a id="a-KC"></a>若有急施衣比丘尼知是急施衣应受。<a id="a-KD"></a>受已乃至衣时应畜。<a id="a-KE"></a>若过畜尼萨耆波逸提(十七竟)。</p>
  <p id="aKF">若比丘尼。<a id="a-KG"></a>知物向僧。<a id="a-KH"></a>自求入己。<a id="a-KI"></a>尼萨耆波逸提(十八竟)。</p>
 </body>
</html>