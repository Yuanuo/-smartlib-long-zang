<!doctype html>
<html id="z3IBVDqsp" data-ver="1151">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">沙弥十戒法并威仪</h1>
  <p id="a2">佛语舍利弗。<a id="a-3"></a>汝去度罗睺罗出家。<a id="a-4"></a>舍利弗言。<a id="a-5"></a>我当云何度。<a id="a-6"></a>佛教言。<a id="a-7"></a>我罗睺罗。<a id="a-8"></a>归依佛归依法归依僧(如是三说)我某甲。<a id="a-9"></a>归依佛竟归依法竟归依僧竟(如是三说)尽形寿不杀生。<a id="a-A"></a>尽形寿不盗。<a id="a-B"></a>尽形寿不邪淫。<a id="a-C"></a>尽形寿不妄语。<a id="a-D"></a>尽形寿不饮酒佛婆伽婆出家。<a id="a-E"></a>我某甲因和上某甲。<a id="a-F"></a>随佛出家(如是三说)佛婆伽婆出家。<a id="a-G"></a>舍俗服着袈裟。<a id="a-H"></a>我某甲。<a id="a-I"></a>因和上某甲。<a id="a-J"></a>随佛出家。<a id="a-K"></a>舍俗服着袈裟。</p>
  <p id="aL">尽形寿不杀生持沙弥戒。</p>
  <p id="aM">尽形寿不盗持沙弥戒。</p>
  <p id="aN">尽形寿不淫持沙弥戒。</p>
  <p id="aO">尽形寿不妄语持沙弥戒。</p>
  <p id="aP">尽形寿不饮酒持沙弥戒。</p>
  <p id="aQ">尽形寿不着香华鬘不香涂身持沙弥戒。</p>
  <p id="aR">尽形寿不歌舞倡妓不往观听持沙弥戒。</p>
  <p id="aS">尽形寿不坐高广大床持沙弥戒。</p>
  <p id="aT">尽形寿不非时食持沙弥戒。</p>
  <p id="aU">尽形寿不捉持生像金银宝物持沙弥戒。</p>
  <p id="aV">汝今已受沙弥十戒竟。<a id="a-W"></a>当尽形寿顶戴奉持。<a id="a-X"></a>终身不得犯。<a id="a-Y"></a>应供养三宝。<a id="a-Z"></a>和上阿阇梨一切如法教。<a id="a-a"></a>不得违逆。<a id="a-b"></a>上中下坐心常恭敬。<a id="a-c"></a>勤求方便坐禅诵经学问劝助作福。<a id="a-d"></a>闭三恶道开涅槃门。<a id="a-e"></a>于比丘法中增长正业。<a id="a-f"></a>得四道果沙弥之戒。<a id="a-g"></a>尽形寿不得残杀伤害人物。<a id="a-h"></a>当念所生及师友恩。<a id="a-i"></a>精进行道欲度父母。<a id="a-j"></a>慎无愠讼。<a id="a-k"></a>推直于人。<a id="a-l"></a>引曲向己。<a id="a-m"></a>蠉飞蠕动蚑行之类。<a id="a-n"></a>无所克伤。<a id="a-o"></a>施恩济乏使其得安。<a id="a-p"></a>心念为人。<a id="a-q"></a>言无及杀。<a id="a-r"></a>见杀不食。<a id="a-s"></a>闻声不食。<a id="a-t"></a>疑杀不食。<a id="a-u"></a>若见杀时当起慈心。<a id="a-v"></a>誓吾得道国无杀者。<a id="a-w"></a>草木不用慎无毁伤。<a id="a-x"></a>有犯斯戒非沙弥也。</p>
  <p id="ay">沙弥之戒。<a id="a-z"></a>尽形寿不得偷盗。<a id="a-10"></a>圭合铢两一无欺人。<a id="a-11"></a>心存于义口不教取。<a id="a-12"></a>贩卖仆使奴婢。<a id="a-13"></a>借赁僮客。<a id="a-14"></a>或有惠施一不得取。<a id="a-15"></a>无服饰珍玩高床帏帐。<a id="a-16"></a>衣趣蔽形无以文彩。<a id="a-17"></a>食趣支命不得嗜味。<a id="a-18"></a>无得贮畜谷粮。<a id="a-19"></a>藏积秽宝人与不受。<a id="a-1A"></a>受则不留转济穷乏。<a id="a-1B"></a>常为人说不贪之德。<a id="a-1C"></a>宁就断手不取非财。<a id="a-1D"></a>有犯斯戒非沙弥也。</p>
  <p id="a1E">沙弥之戒。<a id="a-1F"></a>尽形寿不得取妇畜养继嗣。<a id="a-1G"></a>防远女色禁闭六情。<a id="a-1H"></a>莫睹美色。<a id="a-1I"></a>目不瞻眄。<a id="a-1J"></a>心无念淫。<a id="a-1K"></a>口无言调。<a id="a-1L"></a>华香脂粉无以近身。<a id="a-1M"></a>好声邪色一无视听。<a id="a-1N"></a>宁破骨碎心焚烧身体不得为淫。<a id="a-1O"></a>虽淫劮而生垢秽。<a id="a-1P"></a>不如贞洁而死。<a id="a-1Q"></a>有犯斯戒非沙弥也。</p>
  <p id="a1R">沙弥之戒。<a id="a-1S"></a>尽形寿诚信为本。<a id="a-1T"></a>不得两舌恶骂妄言绮语。<a id="a-1U"></a>前誉后毁证人入罪。<a id="a-1V"></a>徐言持政无宣人短。<a id="a-1W"></a>为人说法思合议理。<a id="a-1X"></a>见有诤者两说和善。<a id="a-1Y"></a>夫士处世斧在口中。<a id="a-1Z"></a>所以斩身由其恶言。<a id="a-1a"></a>不慎言者非沙弥也。</p>
  <p id="a1b">沙弥之戒。<a id="a-1c"></a>尽形寿不得饮酒。<a id="a-1d"></a>无得尝酒。<a id="a-1e"></a>无得嗅酒。<a id="a-1f"></a>亦无粥酒。<a id="a-1g"></a>无以酒饮人。<a id="a-1h"></a>无饮药酒。<a id="a-1i"></a>无止酒舍。<a id="a-1j"></a>酒为毒水众失之原。<a id="a-1k"></a>残贤毁圣招致祸殃。<a id="a-1l"></a>四等枯朽去福就罪。<a id="a-1m"></a>靡不由之。<a id="a-1n"></a>宁饮洋铜。<a id="a-1o"></a>慎无犯酒。<a id="a-1p"></a>有犯斯戒非沙弥也。</p>
  <p id="a1q">沙弥之戒。<a id="a-1r"></a>尽形寿。<a id="a-1s"></a>不得习弄兵仗手执利器。<a id="a-1t"></a>畜养六畜笼系飞鸟。<a id="a-1u"></a>车舆骑乘快心恣意。<a id="a-1v"></a>驰骋游猎弹射禽兽。<a id="a-1w"></a>无得放火焚烧山林伤害众生。<a id="a-1x"></a>无得破决湖池堰塞泒渎。<a id="a-1y"></a>钩钓鱼网残害水性。<a id="a-1z"></a>有犯斯戒非沙弥也。</p>
  <p id="a20">沙弥之戒。<a id="a-21"></a>尽形寿不得习弄棋局摴蒲博塞。<a id="a-22"></a>诤于胜负弄舞调戏。<a id="a-23"></a>吟咏歌音手执乐器。<a id="a-24"></a>琴瑟箜篌筝笛竽笙。<a id="a-25"></a>以乱道意。<a id="a-26"></a>无得垦掘山泽耕犁田亩。<a id="a-27"></a>修治园圃种殖五谷。<a id="a-28"></a>船车贾作于市贩买。<a id="a-29"></a>与百姓诤利。<a id="a-2A"></a>有犯斯戒非沙弥也。</p>
  <p id="a2B">沙弥之戒。<a id="a-2C"></a>尽形寿。<a id="a-2D"></a>不得学习奇技巫医蛊道。<a id="a-2E"></a>时日卜筮占相吉凶。<a id="a-2F"></a>仰观历数推步盈虚。<a id="a-2G"></a>日月薄蚀星宿变怪。<a id="a-2H"></a>山崩地动风雨旱涝。<a id="a-2I"></a>岁熟不熟有疫无疫。<a id="a-2J"></a>一不得知不得论说。<a id="a-2K"></a>国家政事平量优劣。<a id="a-2L"></a>出军行师攻伐胜负。<a id="a-2M"></a>有犯斯戒非沙弥也。</p>
  <p id="a2N">沙弥之戒。<a id="a-2O"></a>尽形寿。<a id="a-2P"></a>男女有别居。<a id="a-2Q"></a>不同寺迹不相寻。<a id="a-2R"></a>无同船车俱载。<a id="a-2S"></a>逢无道谈。<a id="a-2T"></a>若持异物无察视之。<a id="a-2U"></a>远嫌避疑。<a id="a-2V"></a>无书疏往来。<a id="a-2W"></a>假借裁割浣濯衣服及所乞求。<a id="a-2X"></a>彼若惠己亦不宜受。<a id="a-2Y"></a>若欲往时必须耆年。<a id="a-2Z"></a>慎无独行。<a id="a-2a"></a>无止坐宿。<a id="a-2b"></a>有犯斯戒非沙弥也。</p>
  <p id="a2c">沙弥之戒。<a id="a-2d"></a>尽形寿。<a id="a-2e"></a>非贤不友。<a id="a-2f"></a>非圣不宗。<a id="a-2g"></a>不孝之子。<a id="a-2h"></a>屠儿猎者。<a id="a-2i"></a>偷盗嗜酒之徒。<a id="a-2j"></a>志趣邪僻。<a id="a-2k"></a>履行凶崄。<a id="a-2l"></a>不得交游往来之艺浊亏损道行。<a id="a-2m"></a>法服应器常与身俱。<a id="a-2n"></a>非时不食。<a id="a-2o"></a>非法不言。<a id="a-2p"></a>食则无语卧则无谈。<a id="a-2q"></a>精勤思义温故知新。<a id="a-2r"></a>坐则禅思。<a id="a-2s"></a>起则讽诵。<a id="a-2t"></a>戒行如是真佛弟子(说戒已竟次说威仪)</p>
  <p id="a2u">已受沙弥十戒。<a id="a-2v"></a>为贤者道人。<a id="a-2w"></a>次教之当用。<a id="a-2x"></a>渐渐稍从小起。<a id="a-2y"></a>当知威仪施行所应。<a id="a-2z"></a>当知和上几岁三师名字。<a id="a-30"></a>当教识知初受戒时岁日月数。<a id="a-31"></a>当知事和上有几事。<a id="a-32"></a>亦当知随事阿阇梨有几事。<a id="a-33"></a>亦当知给杨枝澡水有几事。<a id="a-34"></a>亦当知授袈裟摄袈裟及持钵有几事亦当知捉锡杖持履有几事。<a id="a-35"></a>与和上阿阇梨俱应请时。<a id="a-36"></a>若至国王家时。<a id="a-37"></a>若至迦罗越家时。<a id="a-38"></a>若至婆罗门家时。<a id="a-39"></a>若连坐饭时。<a id="a-3A"></a>若别坐饭时。<a id="a-3B"></a>若俱入城乞食时。<a id="a-3C"></a>若俱还时。<a id="a-3D"></a>至故处时。<a id="a-3E"></a>若日晚时。<a id="a-3F"></a>若止水边饭时。<a id="a-3G"></a>若道边时。<a id="a-3H"></a>若树下饭时。<a id="a-3I"></a>若自先去住相待时。<a id="a-3J"></a>若合钵食时。<a id="a-3K"></a>若转贸钵时。<a id="a-3L"></a>若俱共对饭时。<a id="a-3M"></a>若前后饭时。<a id="a-3N"></a>若饭已澡漱时。<a id="a-3O"></a>若澡钵去时。<a id="a-3P"></a>各当具知有几事。<a id="a-3Q"></a>当知给众僧作直日时。<a id="a-3R"></a>各当知有几事。<a id="a-3S"></a>年满二十欲受具足戒时。<a id="a-3T"></a>皆悉当知设为贤者。<a id="a-3U"></a>比丘所问不具对者。<a id="a-3V"></a>不应与受具足戒。<a id="a-3W"></a>何以故。<a id="a-3X"></a>作沙弥乃不知沙弥事所应施行。<a id="a-3Y"></a>沙门事大难作甚微妙。<a id="a-3Z"></a>贤者沙弥。<a id="a-3a"></a>卿且去熟学当悉闻知。<a id="a-3b"></a>乃应授与具足戒。<a id="a-3c"></a>所以卿不知沙弥法者。<a id="a-3d"></a>但未谛知身苦故。<a id="a-3e"></a>不伏意耳。<a id="a-3f"></a>而反欲受具足戒。<a id="a-3g"></a>今授卿具足戒者。<a id="a-3h"></a>人谓佛法易行沙门易作。<a id="a-3i"></a>不知佛道至妙。<a id="a-3j"></a>罪福运行法律交互。<a id="a-3k"></a>以是数日之中相之。<a id="a-3l"></a>是故当先问。<a id="a-3m"></a>设能具对能如法者。<a id="a-3n"></a>三师易得耳师教沙弥有五事。<a id="a-3o"></a>一者当敬大沙门。<a id="a-3p"></a>二者不得呼大沙门名字。<a id="a-3q"></a>三者大沙门说戒经时不得盗听。<a id="a-3r"></a>四者不得求大沙门长短。<a id="a-3s"></a>五者大沙门误失时。<a id="a-3t"></a>不得转行说。<a id="a-3u"></a>是为沙弥威仪。</p>
  <p id="a3v">又教沙弥有五事。<a id="a-3w"></a>一者不得屏处骂大沙门。<a id="a-3x"></a>二者不得轻易大沙门于前戏笑。<a id="a-3y"></a>效其语言形相行步。<a id="a-3z"></a>三者见大沙门过。<a id="a-40"></a>即当起住若读诵经。<a id="a-41"></a>若饭时若作众事。<a id="a-42"></a>不应得起。<a id="a-43"></a>四者行与大沙门相逢。<a id="a-44"></a>当下道止住避之。<a id="a-45"></a>五者若调戏时。<a id="a-46"></a>若见大沙门即当止谢言不及。<a id="a-47"></a>是为施行所应尔。</p>
  <p id="a48">沙弥事和上有十事。<a id="a-49"></a>一者当早起。<a id="a-4A"></a>二者欲入户当先三弹指。<a id="a-4B"></a>三者具杨枝澡水。<a id="a-4C"></a>四者当授袈裟却授履。<a id="a-4D"></a>五者当扫地益澡水。<a id="a-4E"></a>六者当襞被[木*尤]拂拭床席。<a id="a-4F"></a>七者师出未还不得舍房中去。<a id="a-4G"></a>师还当逆取袈裟内襞之。<a id="a-4H"></a>八者若有过和上阿阇梨教诫。<a id="a-4I"></a>不得还逆语。<a id="a-4J"></a>九者当低头受师语去。<a id="a-4K"></a>当思念行之。<a id="a-4L"></a>十者出户当还牵户闭之。<a id="a-4M"></a>是为事和上法。<a id="a-4N"></a>教沙弥事阿阇梨有五事。<a id="a-4O"></a>一者视阿阇梨。<a id="a-4P"></a>一切当如视我。<a id="a-4Q"></a>二者不得调戏。<a id="a-4R"></a>三者设呵骂汝。<a id="a-4S"></a>不得还语。<a id="a-4T"></a>四者若使汝出不净器。<a id="a-4U"></a>不得唾恶怒。<a id="a-4V"></a>五者暮当按摩之。<a id="a-4W"></a>是为事阿阇梨法也。</p>
  <p id="a4X">事阿阇梨法。<a id="a-4Y"></a>沙弥事师。<a id="a-4Z"></a>当早起具杨枝澡水。<a id="a-4a"></a>有六事。<a id="a-4b"></a>一者断杨枝当随度数。<a id="a-4c"></a>二者当破头。<a id="a-4d"></a>三者当洗使令净。<a id="a-4e"></a>四者当易故宿水。<a id="a-4f"></a>五者当净澡军持。<a id="a-4g"></a>六者当满中水。<a id="a-4h"></a>持入不得使有污湔有声。<a id="a-4i"></a>是为具杨枝澡水法。</p>
  <p id="a4j">授袈裟有四事。<a id="a-4k"></a>一者当徐徐一手排一手捉下授之。<a id="a-4l"></a>二者当次视上下。<a id="a-4m"></a>三者当止住持师衣已。<a id="a-4n"></a>四者当上着师肩上。<a id="a-4o"></a>是为授袈裟法。</p>
  <p id="a4p">摄袈裟有四事。<a id="a-4q"></a>一者当视上下。<a id="a-4r"></a>二者不得使着地。<a id="a-4s"></a>三者当着安常处。<a id="a-4t"></a>四者覆上。<a id="a-4u"></a>是为摄袈裟法。</p>
  <p id="a4v">持钵有四事。<a id="a-4w"></a>一者当洗令净。<a id="a-4x"></a>二者拭令燥。<a id="a-4y"></a>三者带令坚。<a id="a-4z"></a>四者不得使有声。<a id="a-50"></a>是为持钵法。</p>
  <p id="a51">持锡杖有四事。<a id="a-52"></a>一者取拭去生垢。<a id="a-53"></a>二者不得着地使有声。<a id="a-54"></a>三者师出户乃当授。<a id="a-55"></a>四者师出还当受取。<a id="a-56"></a>若俱行若入众若礼佛。<a id="a-57"></a>亦当取持。<a id="a-58"></a>是为持锡杖法。</p>
  <p id="a59">持履有四事。<a id="a-5A"></a>一者当先抖擞之。<a id="a-5B"></a>二者当视次比之。<a id="a-5C"></a>三者当澡手。<a id="a-5D"></a>不得便持袈裟。<a id="a-5E"></a>四者师坐当取次比之。<a id="a-5F"></a>是为持履法。</p>
  <p id="a5G">若俱应请连坐饭时。<a id="a-5H"></a>有四事。<a id="a-5I"></a>一者坐当离师六尺。<a id="a-5J"></a>二者当视师达嚫竟乃应授钵。<a id="a-5K"></a>三者不得先师食饭。<a id="a-5L"></a>四者师饭已当起取钵自近。<a id="a-5M"></a>是为连坐饭时法也。</p>
  <p id="a5N">别坐饭时有四事。<a id="a-5O"></a>一者当立住师边。<a id="a-5P"></a>二者师教食去乃当坐去。<a id="a-5Q"></a>三者头面着地作礼。<a id="a-5R"></a>四者食饭不得倨坐。<a id="a-5S"></a>上戏饭已当至师边住。<a id="a-5T"></a>师教还坐乃应坐。<a id="a-5U"></a>是为别坐饭时法也。</p>
  <p id="a5V">入城乞食时有四事。<a id="a-5W"></a>一者当持师钵。<a id="a-5X"></a>二者当随师后。<a id="a-5Y"></a>不得以足蹈师影。<a id="a-5Z"></a>三者于城外当取钵授师。<a id="a-5a"></a>四者入城欲别行当报师。<a id="a-5b"></a>是为行乞食时法。</p>
  <p id="a5c">俱行还至故处有四事。<a id="a-5d"></a>一者当先徐开户出坐具敷之。<a id="a-5e"></a>二者澡师手已乃却自澡。<a id="a-5f"></a>三者当授师钵自却叉手住。<a id="a-5g"></a>四者当豫具澡豆手巾等。<a id="a-5h"></a>是为还归饭时法。</p>
  <p id="a5i">过水边饭时有四事。<a id="a-5j"></a>一者当求净地。<a id="a-5k"></a>二者当求草作坐。<a id="a-5l"></a>三者当取水澡师手已还自洗手。<a id="a-5m"></a>已乃却授师钵。<a id="a-5n"></a>四者师教使饭。<a id="a-5o"></a>当作礼却坐。<a id="a-5p"></a>是为水边饭时法。</p>
  <p id="a5q">止阴树下饭时法。<a id="a-5r"></a>有四事。<a id="a-5s"></a>一者当持钵挂着树上采取叶作坐。<a id="a-5t"></a>二者取水澡师手。<a id="a-5u"></a>设不得水。<a id="a-5v"></a>取净草授与师。<a id="a-5w"></a>三者还取钵授师四者当豫具净草澡师钵已。<a id="a-5x"></a>却以草熟拭钵乃去。<a id="a-5y"></a>是为树下饭时法。</p>
  <p id="a5z">道中相待有三事。<a id="a-60"></a>一者持钵着净地作礼如事说。<a id="a-61"></a>二者当视日早晚。<a id="a-62"></a>可疾还归若道止。<a id="a-63"></a>三者当取师钵。<a id="a-64"></a>并持随师后去。<a id="a-65"></a>是为道中相待时法。</p>
  <p id="a66">合钵饭时有二事。<a id="a-67"></a>一者若师钵中无酪酥浆。<a id="a-68"></a>当自取所得钵饭授师。<a id="a-69"></a>若师不取。<a id="a-6A"></a>旦当却住。<a id="a-6B"></a>二者徐取师钵中半饭。<a id="a-6C"></a>出着净地树叶上。<a id="a-6D"></a>却自取钵中半饭。<a id="a-6E"></a>着师钵中却住。<a id="a-6F"></a>是为合钵饭时法。</p>
  <p id="a6G">转贸钵饭时有三事。<a id="a-6H"></a>一者若师钵中得美膳者。<a id="a-6I"></a>自得不如者便当授师。<a id="a-6J"></a>二者师欲贸钵当让不受。<a id="a-6K"></a>三者师坚呼贸钵当取再餐。<a id="a-6L"></a>便当拭钵还授师。<a id="a-6M"></a>是为贸钵饭时法。</p>
  <p id="a6N">对饭时有三事。<a id="a-6O"></a>一者当授师钵乃却坐饭。<a id="a-6P"></a>二者当数视师所欲得。<a id="a-6Q"></a>即当起取与。<a id="a-6R"></a>三者食不得大疾亦不得后竟以起。<a id="a-6S"></a>当复问欲得何等。<a id="a-6T"></a>师言持去乃当取去。<a id="a-6U"></a>是为对饭时法。</p>
  <p id="a6V">前后饭时有三事。<a id="a-6W"></a>一者授师钵具已。<a id="a-6X"></a>当却至屏处住。<a id="a-6Y"></a>听师呼声即当应之。<a id="a-6Z"></a>二者当豫取澡水着一边。<a id="a-6a"></a>三者师饭毕当澡师手却住。<a id="a-6b"></a>师教去饭。<a id="a-6c"></a>乃当作礼去饭。<a id="a-6d"></a>是为前后饭时法。</p>
  <p id="a6e">饭已澡钵有三事。<a id="a-6f"></a>一者澡漱已。<a id="a-6g"></a>当先取师钵澡。<a id="a-6h"></a>令净已着树叶上。<a id="a-6i"></a>二者却自澡钵已。<a id="a-6j"></a>亦着树叶上。<a id="a-6k"></a>先取师钵已手摩令净。<a id="a-6l"></a>燥内着囊中付师。<a id="a-6m"></a>三者还自取钵拭令燥。<a id="a-6n"></a>亦内着囊中带之止住。<a id="a-6o"></a>是为燥钵时法。</p>
  <p id="a6p">澡钵去时法有三事。<a id="a-6q"></a>一者师言我今欲过某许贤者某自先归。<a id="a-6r"></a>二者头面着地作礼便去。<a id="a-6s"></a>三者独还去。<a id="a-6t"></a>不得过余聚落中戏笑。<a id="a-6u"></a>直归故处诵经。<a id="a-6v"></a>是为澡钵去时法。</p>
  <p id="a6w">沙弥入众有五事。<a id="a-6x"></a>一者当明学。<a id="a-6y"></a>二者当习事。<a id="a-6z"></a>三者当给众。<a id="a-70"></a>四者当授大沙门物。<a id="a-71"></a>五者欲受大戒时。<a id="a-72"></a>三师易得耳。</p>
  <p id="a73">复有五事。<a id="a-74"></a>一者当礼佛。<a id="a-75"></a>二者当礼比丘僧。<a id="a-76"></a>三者当问讯上下坐。<a id="a-77"></a>四者当留上座坐处。<a id="a-78"></a>五者不得诤坐处。</p>
  <p id="a79">复有五事。<a id="a-7A"></a>一者不得于坐上遥相呼语笑。<a id="a-7B"></a>二者不得数起出。<a id="a-7C"></a>三者若众中呼沙弥某甲。<a id="a-7D"></a>即当起应。<a id="a-7E"></a>四者当随众僧命。<a id="a-7F"></a>五者摩摩帝呼有所作。<a id="a-7G"></a>当还白师。<a id="a-7H"></a>是名入众时法用。</p>
  <p id="a7I">沙弥作直日有五事。<a id="a-7J"></a>一者当惜众僧物。<a id="a-7K"></a>二者不得当道作事。<a id="a-7L"></a>三者作事未讫。<a id="a-7M"></a>不得中起舍去。<a id="a-7N"></a>四者若和上阿阇梨呼不得便往。<a id="a-7O"></a>应当报摩摩帝。<a id="a-7P"></a>五者当随摩摩帝教令不得违戾。<a id="a-7Q"></a>是为作直日法。</p>
  <p id="a7R">择菜有五事。<a id="a-7S"></a>一者当却根。<a id="a-7T"></a>二者当齐头。<a id="a-7U"></a>三者不得使有青黄合。<a id="a-7V"></a>四者洗菜。<a id="a-7W"></a>当三易水令净。<a id="a-7X"></a>已当三振去水。<a id="a-7Y"></a>五者作事毕竟。<a id="a-7Z"></a>当扫处令净。</p>
  <p id="a7a">复有五事。<a id="a-7b"></a>一者不得私取众僧物。<a id="a-7c"></a>二者若有所欲取。<a id="a-7d"></a>当报摩摩帝。<a id="a-7e"></a>三者尽力作众僧事。<a id="a-7f"></a>四者当扫除食堂中。<a id="a-7g"></a>乃却布席空案。<a id="a-7h"></a>五者当朝暮扫除舍后。<a id="a-7i"></a>益水弃灰土。</p>
  <p id="a7j">汲水有十事。<a id="a-7k"></a>一者手不净。<a id="a-7l"></a>不得便用汲水。<a id="a-7m"></a>当先澡手。<a id="a-7n"></a>二者不得大投罐井中使有声。<a id="a-7o"></a>三者当徐徐下罐。<a id="a-7p"></a>不得大挑击左右着使有声。<a id="a-7q"></a>四者不得使绳头还入井中使有声。<a id="a-7r"></a>五者不得持履覆井栏上。<a id="a-7s"></a>六者不得持罐水着入釜中。<a id="a-7t"></a>七者不得持罐置地。<a id="a-7u"></a>八者当洗澡器令净。<a id="a-7v"></a>九者举水入当徐徐行。<a id="a-7w"></a>十者着屏处不得妨人道中。</p>
  <p id="a7x">澡釜有五事。<a id="a-7y"></a>一者当澡釜缘口上。<a id="a-7z"></a>二者当澡釜缘里三者当洗腰腹。<a id="a-80"></a>四者澡里底。<a id="a-81"></a>五者当三易水。</p>
  <p id="a82">吹窖有五事。<a id="a-83"></a>一者不得蹲吹火。<a id="a-84"></a>二者不得然生薪。<a id="a-85"></a>三者不得倒然湿薪。<a id="a-86"></a>四者不得然腐薪。<a id="a-87"></a>五者不得以热汤浇火灭。</p>
  <p id="a88">扫地有五事。<a id="a-89"></a>一者当顺行。<a id="a-8A"></a>二者洒地不得有厚薄三者不得有污湔四壁。<a id="a-8B"></a>四者不得蹈湿地坏。<a id="a-8C"></a>五者扫已即当自撮草粪弃之。</p>
  <p id="a8D">比丘僧饭时沙弥扫地。<a id="a-8E"></a>有五事。<a id="a-8F"></a>一者常却行。<a id="a-8G"></a>二者不得挑手持。<a id="a-8H"></a>三者过六人土作聚。<a id="a-8I"></a>四者悉扫令遍为善。<a id="a-8J"></a>五者即当自手扫除持出弃之。</p>
  <p id="a8K">持水澡罐泻水。<a id="a-8L"></a>有五事。<a id="a-8M"></a>一者一手持上。<a id="a-8N"></a>一手持下。<a id="a-8O"></a>不得转易二者当近左面坚持直视前。<a id="a-8P"></a>三者当视人手浇下水。<a id="a-8Q"></a>不得多不得少。<a id="a-8R"></a>正当投人手中。<a id="a-8S"></a>四者下水当去人手四寸。<a id="a-8T"></a>不得高不得下。<a id="a-8U"></a>当相视水多少。<a id="a-8V"></a>设水少不足一人。<a id="a-8W"></a>当益水不得住人手。<a id="a-8X"></a>五者以澡手还着袈裟如法。</p>
  <p id="a8Y">持当盘有五事。<a id="a-8Z"></a>一者不得曳盘使有声。<a id="a-8a"></a>二者当两手坚持左面。<a id="a-8b"></a>三者当随人手高下。<a id="a-8c"></a>不得左右顾视。<a id="a-8d"></a>四者澡盘中水满当出弃之。<a id="a-8e"></a>不得浇人前地。<a id="a-8f"></a>五者已当过澡手还着袈裟如法。</p>
  <p id="a8g">持手巾有五事。<a id="a-8h"></a>一者当左手持下头右手持上头授人。<a id="a-8i"></a>二者去坐二尺。<a id="a-8j"></a>不得倚人膝。<a id="a-8k"></a>三者持手巾。<a id="a-8l"></a>不得随障人口。<a id="a-8m"></a>四者人拭手未放巾不得引去。<a id="a-8n"></a>以下竟当持付主若着故处。<a id="a-8o"></a>五者已当澡手还着袈裟如法。</p>
  <p id="a8p">布履有五事。<a id="a-8q"></a>一者当先抖擞去中所有。<a id="a-8r"></a>二者当从上座起。<a id="a-8s"></a>三者当从澡盘后示主令自识。<a id="a-8t"></a>四者不得持左着右。<a id="a-8u"></a>皆当下意沙弥。<a id="a-8v"></a>五者已竟当还澡手着袈裟如法。</p>
  <p id="a8w">沙弥澡钵有七事。<a id="a-8x"></a>一者钵中有余饭。<a id="a-8y"></a>不得便取弃之。<a id="a-8z"></a>二者欲弃中饭当着净地。<a id="a-90"></a>三者当用澡豆若草叶。<a id="a-91"></a>四者澡钵不得于净地当人道中。<a id="a-92"></a>五者澡钵当使下有枝。<a id="a-93"></a>六者当更益净水。<a id="a-94"></a>不得远弃污湔人。<a id="a-95"></a>七者欲弃钵中水。<a id="a-96"></a>当去地四寸。<a id="a-97"></a>不得使有高下。</p>
  <p id="a98">拭钵有五事。<a id="a-99"></a>一者当更澡手拭令燥。<a id="a-9A"></a>二者当持净手巾着膝上。<a id="a-9B"></a>三者当拭里使燥。<a id="a-9C"></a>四者手已拭表。<a id="a-9D"></a>不复得拭里。<a id="a-9E"></a>五者钵已燥。<a id="a-9F"></a>即当持净手巾并覆。<a id="a-9G"></a>着囊中安常处。</p>
  <p id="a9H">行会饭时教沙弥持钵。<a id="a-9I"></a>有五事。<a id="a-9J"></a>一者不得置地。<a id="a-9K"></a>二者不得累使有声。<a id="a-9L"></a>三者不得持杨枝着钵中。<a id="a-9M"></a>四者人来授案。<a id="a-9N"></a>不得持钵榰着人案上。<a id="a-9O"></a>五者不得从人后授钵。<a id="a-9P"></a>当正从前亦不行众中。<a id="a-9Q"></a>视师饭已当起取钵还坐。<a id="a-9R"></a>是为持钵法。</p>
  <p id="a9S">为师遣行答谢人。<a id="a-9T"></a>有七事。<a id="a-9U"></a>一者当直往二者当直还。<a id="a-9V"></a>三者当识师所语。<a id="a-9W"></a>亦当识人报语。<a id="a-9X"></a>四者不得妄有所过。<a id="a-9Y"></a>五者若所索不得止留宿。<a id="a-9Z"></a>六者不得调譺。<a id="a-9a"></a>七者出行当有法则。</p>
  <p id="a9b">沙弥给比丘僧使未竟。<a id="a-9c"></a>不得妄入大沙门户。<a id="a-9d"></a>有三事得入。<a id="a-9e"></a>一者若和上阿阇梨暂使往。<a id="a-9f"></a>二者若倩有所取。<a id="a-9g"></a>三者欲往问经应得入。</p>
  <p id="a9h">欲入门户有七事。<a id="a-9i"></a>一者当三弹指乃得入。<a id="a-9j"></a>二者不得当人道住坐若障火光。<a id="a-9k"></a>三者不得妄语他事。<a id="a-9l"></a>四者当叉手如法说。<a id="a-9m"></a>五者若教坐不得交脚。<a id="a-9n"></a>六者不得调譺。<a id="a-9o"></a>七者不得障人先。<a id="a-9p"></a>欲出户当向户出。<a id="a-9q"></a>回面向户却行而出。<a id="a-9r"></a>不得背去。</p>
  <p id="a9s">独使沙弥远出行当教上头。<a id="a-9t"></a>有三事。<a id="a-9u"></a>一者彼人问卿和上名何等。<a id="a-9v"></a>便报言字某甲。<a id="a-9w"></a>二者复问卿和上作沙门来几岁。<a id="a-9x"></a>便报言若干岁。<a id="a-9y"></a>三者复问卿和上是何许人。<a id="a-9z"></a>便报言某郡县人。<a id="a-A0"></a>设复问卿阿阇梨名何等人。<a id="a-A1"></a>便报言字某甲。<a id="a-A2"></a>复问卿阿阇梨年几许。<a id="a-A3"></a>便报言年若干。<a id="a-A4"></a>复问卿阿阇梨是何许人。<a id="a-A5"></a>便报言是某国县人。<a id="a-A6"></a>若复问贤者名何等字。<a id="a-A7"></a>便报言字某甲。<a id="a-A8"></a>复问卿作沙弥已来几时。<a id="a-A9"></a>便报言若干岁若干月若干日若干时。<a id="a-AA"></a>是为知和上阿阇梨亦自知时名字岁日月数。</p>
  <p id="aAB">入浴室有五事。<a id="a-AC"></a>一者低头入。<a id="a-AD"></a>二者入当避上座处。<a id="a-AE"></a>三者上座读经时不得狂语。<a id="a-AF"></a>四者不得以水互相浇。<a id="a-AG"></a>五者不得以水浇火灭。</p>
  <p id="aAH">复有五事。<a id="a-AI"></a>一者不得调譺。<a id="a-AJ"></a>二者不得破中盆[央/瓦]。<a id="a-AK"></a>三者用水不得大费。<a id="a-AL"></a>四者不得潘中澡豆麻油。<a id="a-AM"></a>五者当疾出去不得止中浣衣。</p>
  <p id="aAN">沙弥至舍后行有十事。<a id="a-AO"></a>一者欲大小便即当行。<a id="a-AP"></a>二者行不得左右顾视。<a id="a-AQ"></a>三者至当三弹指。<a id="a-AR"></a>四者不得迫促中人使出。<a id="a-AS"></a>五者已至上复三弹指。<a id="a-AT"></a>六者不得大咽。<a id="a-AU"></a>七者不得低头视阴。<a id="a-AV"></a>八者不得弄上灰土。<a id="a-AW"></a>九者不得持水浇壁。<a id="a-AX"></a>十者已还当澡手。<a id="a-AY"></a>未澡手不应持物。</p>
  <p id="aAZ">复有五事。<a id="a-Aa"></a>一者不得正唾前壁。<a id="a-Ab"></a>二者不得左右顾视望。<a id="a-Ac"></a>三者不得持草画壁地。<a id="a-Ad"></a>四者不得持火[火*曹]画地及壁。<a id="a-Ae"></a>五者不得久固圊厕上。<a id="a-Af"></a>当自下去。<a id="a-Ag"></a>设当逢人不得为作礼。<a id="a-Ah"></a>当避道去。</p>
  <p id="aAi">说沙弥威仪式竟。</p>
  <p id="aAj">沙弥七十二威仪。<a id="a-Ak"></a>总有十四事。</p>
  <p id="aAl">师与语有二事。<a id="a-Am"></a>一者不得报语。<a id="a-An"></a>二者不得自理。</p>
  <p id="aAo">沙弥为师作礼有十事。<a id="a-Ap"></a>一者师头前有盘不应作礼。<a id="a-Aq"></a>二者师坐禅不应作礼。<a id="a-Ar"></a>三者师经行不应作礼。<a id="a-As"></a>四者师食不应作礼。<a id="a-At"></a>五者师说经不应作礼。<a id="a-Au"></a>六者与师相逢左面不应作礼。<a id="a-Av"></a>七者师梳齿不应作礼。<a id="a-Aw"></a>八者欲入户。<a id="a-Ax"></a>作礼应弹指三返。<a id="a-Ay"></a>师不应应去。<a id="a-Az"></a>九者不得离师七步。<a id="a-B0"></a>十者师户开应作礼。<a id="a-B1"></a>早起入户有五事。<a id="a-B2"></a>一者整理衣被。<a id="a-B3"></a>二者出瓯。<a id="a-B4"></a>三者扫地。<a id="a-B5"></a>四者问经五者与物。<a id="a-B6"></a>襞三衣有五事。<a id="a-B7"></a>一者不得当前。<a id="a-B8"></a>二者当于左面。<a id="a-B9"></a>三者当识衣表里。<a id="a-BA"></a>四者不得倒襞。<a id="a-BB"></a>五者当置常处。<a id="a-BC"></a>随师行有五事。<a id="a-BD"></a>一者不得过历人家。<a id="a-BE"></a>二者不得止住道与人共语。<a id="a-BF"></a>三者不得左右顾视。<a id="a-BG"></a>四者当低头随师后。<a id="a-BH"></a>五者到檀越家。<a id="a-BI"></a>当住一面师教应坐。</p>
  <p id="aBJ">给师所须有五事。<a id="a-BK"></a>一者当得杨枝。<a id="a-BL"></a>二者当得澡豆。<a id="a-BM"></a>三者不得宿水。<a id="a-BN"></a>四者当更汲。<a id="a-BO"></a>五者手巾用应浣净。<a id="a-BP"></a>沙弥洗有五事。<a id="a-BQ"></a>一者不得向塔。<a id="a-BR"></a>二者不得向和上。<a id="a-BS"></a>三者不得向阿阇梨。<a id="a-BT"></a>四者当于屏处。<a id="a-BU"></a>五者当自取水。<a id="a-BV"></a>不得取他人成事水。<a id="a-BW"></a>暮入户有五事。<a id="a-BX"></a>一者当扫除床。<a id="a-BY"></a>二者当理衣被。<a id="a-BZ"></a>三者当内瓯。<a id="a-Ba"></a>四者当然灯。<a id="a-Bb"></a>五者教卧应去出者当背向。<a id="a-Bc"></a>牵户闭。<a id="a-Bd"></a>沙弥从师受经。<a id="a-Be"></a>有五事。<a id="a-Bf"></a>一者整衣服。<a id="a-Bg"></a>二者当叉手作礼。<a id="a-Bh"></a>三者不得前却。<a id="a-Bi"></a>四者两足当齐。<a id="a-Bj"></a>五者当小偻。<a id="a-Bk"></a>沙弥授师三衣。<a id="a-Bl"></a>有五事。<a id="a-Bm"></a>一者当洗手。<a id="a-Bn"></a>二者当与安陀卫。<a id="a-Bo"></a>三者当与忧多罗僧。<a id="a-Bp"></a>四者当与僧伽梨。<a id="a-Bq"></a>五者当与手巾。<a id="a-Br"></a>沙弥洗钵有五事。<a id="a-Bs"></a>一者当得牛粪灰。<a id="a-Bt"></a>二者当得澡豆。<a id="a-Bu"></a>三者去地七寸。<a id="a-Bv"></a>四者不得有声三易水欲捐水不得洒地。<a id="a-Bw"></a>五者当令燥。<a id="a-Bx"></a>沙弥扫地有五事。<a id="a-By"></a>一者不得背师。<a id="a-Bz"></a>二者不得逆扫。<a id="a-C0"></a>三者当令净。<a id="a-C1"></a>四者不得有迹。<a id="a-C2"></a>五者当即时弃却。<a id="a-C3"></a>沙弥随师至檀越家。<a id="a-C4"></a>有五事。<a id="a-C5"></a>一者当持钵。<a id="a-C6"></a>二者当持手巾。<a id="a-C7"></a>三者当搏户。<a id="a-C8"></a>四者到檀越家索净水洗钵。<a id="a-C9"></a>五者师坐捉手巾钵授与师。<a id="a-CA"></a>乃应还自坐。<a id="a-CB"></a>沙弥入浴室。<a id="a-CC"></a>有五事。<a id="a-CD"></a>一者不得先师入。<a id="a-CE"></a>二者不得在坐前。<a id="a-CF"></a>三者师未获水不得动。<a id="a-CG"></a>四者设欲揩背先当拟之。<a id="a-CH"></a>五者浴已当先取可着衣。<a id="a-CI"></a>沙弥礼节威仪又朝晡。<a id="a-CJ"></a>问讯礼敬。<a id="a-CK"></a>有十三事。<a id="a-CL"></a>一者当早起澡漱。<a id="a-CM"></a>二者当整顿衣服。<a id="a-CN"></a>三者问讯起居。<a id="a-CO"></a>四者师若在内欲进之法。<a id="a-CP"></a>当先脱头上所著物及足所著物。<a id="a-CQ"></a>五者不得蹑迹。<a id="a-CR"></a>六者当住外立三弹指呼前乃进入。<a id="a-CS"></a>七者当头面着地稽首为礼。<a id="a-CT"></a>八者若命令坐三让乃坐。<a id="a-CU"></a>九者坐必端严。<a id="a-CV"></a>十者有问即对应声分明。<a id="a-CW"></a>十一者无云即默。<a id="a-CX"></a>十二者事必宜退稽首如初。<a id="a-CY"></a>十三者欲出户时。<a id="a-CZ"></a>当回身还向去。<a id="a-Ca"></a>沙弥又持师澡罐。<a id="a-Cb"></a>有十五事。<a id="a-Cc"></a>一者净洗澡瓶。<a id="a-Cd"></a>二者当有常处。<a id="a-Ce"></a>三者当令净水满器。<a id="a-Cf"></a>四者不得宿水。<a id="a-Cg"></a>五者豫具杨枝。<a id="a-Ch"></a>六者治杨枝当令如法。<a id="a-Ci"></a>七者澡瓶去膝一尺。<a id="a-Cj"></a>八者执澡瓶。<a id="a-Ck"></a>当左手持上右手捧下。<a id="a-Cl"></a>九者泻水调适当得其多少。<a id="a-Cm"></a>十者不得令有声。<a id="a-Cn"></a>十一者手巾必有常处。<a id="a-Co"></a>十二者持巾左执其手巾右以授师。<a id="a-Cp"></a>十三者弃不净水当有常处。<a id="a-Cq"></a>十四者无令浇灒净地。<a id="a-Cr"></a>十五者用巾已当复常处。<a id="a-Cs"></a>又洒扫拂拭床有八事。<a id="a-Ct"></a>一者常向于尊。<a id="a-Cu"></a>二者不得背。<a id="a-Cv"></a>三者洒地当轻手裁水多少。<a id="a-Cw"></a>四者用粪箕当以自向。<a id="a-Cx"></a>五者弃粪当有常处。<a id="a-Cy"></a>六者扫拭床席。<a id="a-Cz"></a>七者襞衣被[木*尤]。<a id="a-D0"></a>八者扫拭床不令有声。<a id="a-D1"></a>又持师食有十四事。<a id="a-D2"></a>一者当具净巾。<a id="a-D3"></a>二者所欲进食皆当两手捧下。<a id="a-D4"></a>三者当直进。<a id="a-D5"></a>四者跪以授师。<a id="a-D6"></a>五者不得道中与人言笑。<a id="a-D7"></a>六者进食不得有声。<a id="a-D8"></a>七者凡所进饮食当适其寒温。<a id="a-D9"></a>八者匙[木*著]当令净洁。<a id="a-DA"></a>九者若有所益必令调均。<a id="a-DB"></a>十者住必有常处。<a id="a-DC"></a>十一者宜端严。<a id="a-DD"></a>十二者食毕敛器务令徐徐。<a id="a-DE"></a>十三者随次所举。<a id="a-DF"></a>十四者扫洒澡器一如常法。<a id="a-DG"></a>又取法衣及履。<a id="a-DH"></a>有十事。<a id="a-DI"></a>一者当左执其上右执其下。<a id="a-DJ"></a>二者当跪以授师。<a id="a-DK"></a>三者当襞袈裟。<a id="a-DL"></a>不得以口衔之。<a id="a-DM"></a>四者不得振令有声。<a id="a-DN"></a>五者还复其常处。<a id="a-DO"></a>六者以巾覆上。<a id="a-DP"></a>七者取履当先抖擞之。<a id="a-DQ"></a>八者不得使有大声。<a id="a-DR"></a>九者着地当令端正。<a id="a-DS"></a>十者还当复其常处。<a id="a-DT"></a>若取应器及澡瓶。<a id="a-DU"></a>有八事。<a id="a-DV"></a>一者先摩拭令净。<a id="a-DW"></a>二者当两手捧其下。<a id="a-DX"></a>三者跪取师钵。<a id="a-DY"></a>四者洗当用皂荚豆末。<a id="a-DZ"></a>五者毕令于手中澡。<a id="a-Da"></a>六者有急事当行宜着日中。<a id="a-Db"></a>七者若向火令其燥。<a id="a-Dc"></a>八者毕令复其常处。<a id="a-Dd"></a>若取锡杖有七事。<a id="a-De"></a>一者当扫拭令净。<a id="a-Df"></a>二者不得下拄地。<a id="a-Dg"></a>三者不得以有所指拟。<a id="a-Dh"></a>四者无使有声。<a id="a-Di"></a>五者当两手捧之。<a id="a-Dj"></a>六者当跪以授师。<a id="a-Dk"></a>七者毕还复常处。<a id="a-Dl"></a>又侍师沐浴剃头朝当着法衣。<a id="a-Dm"></a>有十二事。<a id="a-Dn"></a>一者务当恭敬执所宜作。<a id="a-Do"></a>二者随时寒温。<a id="a-Dp"></a>三者拂除浴室。<a id="a-Dq"></a>四者具净汤水。<a id="a-Dr"></a>五者当先具皂荚澡豆及麻油。<a id="a-Ds"></a>六者豫取净手巾。<a id="a-Dt"></a>七者寒具炉火。<a id="a-Du"></a>八者当端住于外无令人入。<a id="a-Dv"></a>九者若去发必令有常处。<a id="a-Dw"></a>十者若曝法衣当待干燥。<a id="a-Dx"></a>十一者急事行当有所付。<a id="a-Dy"></a>不得使忘去。<a id="a-Dz"></a>十二者执事必宜复其常处。<a id="a-E0"></a>又持香赋花有七事。<a id="a-E1"></a>一者当净拭香炉。<a id="a-E2"></a>二者当舍去宿花。<a id="a-E3"></a>三者当裁火多少。<a id="a-E4"></a>四者赋香花从上座始。<a id="a-E5"></a>五者赋香时手相离五寸。<a id="a-E6"></a>六者执香炉无以自薰。<a id="a-E7"></a>七者毕竟当着常处。<a id="a-E8"></a>又然灯有八事。<a id="a-E9"></a>一者去故炷。<a id="a-EA"></a>二者梳洗灯炉令净。<a id="a-EB"></a>三者当调适盛油。<a id="a-EC"></a>四者求净炷。<a id="a-ED"></a>五者不令欲尽数往益之。<a id="a-EE"></a>六者朝当早起视护。<a id="a-EF"></a>七者油未尽当扶出余炷聚着倚处别然令尽。<a id="a-EG"></a>八者毕竟徐还着本处。<a id="a-EH"></a>若行采花及取杨枝。<a id="a-EI"></a>有九事。<a id="a-EJ"></a>一者有主问其主。<a id="a-EK"></a>二者无主当咒愿山泽树神。<a id="a-EL"></a>三者取花及杨枝。<a id="a-EM"></a>不得拔其根株。<a id="a-EN"></a>四者于道路当直往还。<a id="a-EO"></a>五者不得慢惰语戏。<a id="a-EP"></a>六者设为人所犯。<a id="a-EQ"></a>慎无与人交通。<a id="a-ER"></a>七者低头内自克责。<a id="a-ES"></a>勿令有恨心。<a id="a-ET"></a>八者若欲赋花当于上座始。<a id="a-EU"></a>九者当去萎花。<a id="a-EV"></a>凡所施行不得自用。<a id="a-EW"></a>有十八事。<a id="a-EX"></a>一者出入行来当先白师。<a id="a-EY"></a>二者若欲宿行当先白师。<a id="a-EZ"></a>三者若作新法衣当先白师。<a id="a-Ea"></a>四者若欲着新法衣。<a id="a-Eb"></a>当先白师从受。<a id="a-Ec"></a>五者若欲浣法衣裳当先白师。<a id="a-Ed"></a>六者若欲剃头先当白师。<a id="a-Ee"></a>七者若疾病服药当先白师。<a id="a-Ef"></a>八者若作众僧事当先白师去。<a id="a-Eg"></a>九者若欲私有具纸笔之辈当先白师。<a id="a-Eh"></a>十者若讽起经呗当先白师。<a id="a-Ei"></a>十一者若人以物惠施。<a id="a-Ej"></a>先白师已受取。<a id="a-Ek"></a>十二者己物惠施人。<a id="a-El"></a>当先白师。<a id="a-Em"></a>师听然后与。<a id="a-En"></a>十三者人从己假借。<a id="a-Eo"></a>一一当先白师。<a id="a-Ep"></a>师听然后有与。<a id="a-Eq"></a>十四者己欲从人假借。<a id="a-Er"></a>皆当白师。<a id="a-Es"></a>师听得去。<a id="a-Et"></a>十五者欲白之仪先整衣服稽首为礼。<a id="a-Eu"></a>十六者若其听或不听。<a id="a-Ev"></a>皆当恭敬稽首作礼。<a id="a-Ew"></a>十七者陈所欲知。<a id="a-Ex"></a>十八者不得有恨意有所应辞报。<a id="a-Ey"></a>又从师行先后还。<a id="a-Ez"></a>有十六事。<a id="a-F0"></a>一者当整衣服。<a id="a-F1"></a>二者识所言趣常报应答。<a id="a-F2"></a>随持锡杖手巾之辈。<a id="a-F3"></a>三者寻师后。<a id="a-F4"></a>四者无蹑其影。<a id="a-F5"></a>五者无锡杖戏其前。<a id="a-F6"></a>六者不得道中与人语。<a id="a-F7"></a>七者不得恶师有过。<a id="a-F8"></a>八者师若遣还有所取当寻其来道。<a id="a-F9"></a>九者即当如其教行。<a id="a-FA"></a>十者慎无淹留。<a id="a-FB"></a>十一者师若使住为檀越说经。<a id="a-FC"></a>即当稽首承受节度。<a id="a-FD"></a>十二者暮当早还。<a id="a-FE"></a>十三者慎无留宿。<a id="a-FF"></a>十四者还到请礼问事先整衣服。<a id="a-FG"></a>十五者当五体投地稽首作礼。<a id="a-FH"></a>十六者礼师自如常法。<a id="a-FI"></a>若独行送死问疾。<a id="a-FJ"></a>有九事。<a id="a-FK"></a>一者当主人门。<a id="a-FL"></a>当相进退之仪。<a id="a-FM"></a>有异座当坐。<a id="a-FN"></a>设无异座不宜杂坐。<a id="a-FO"></a>二者当视其座席无犯宜忌端坐。<a id="a-FP"></a>三者人若欲问经当宜知时。<a id="a-FQ"></a>四者慎无为非时之说。<a id="a-FR"></a>五者主人设食。<a id="a-FS"></a>虽非时法会之食。<a id="a-FT"></a>无令失其仪轨。<a id="a-FU"></a>六者宜还及日。<a id="a-FV"></a>七者无犯夜行。<a id="a-FW"></a>八者若逼暮疾风雨临时制宜。<a id="a-FX"></a>九者还毕如旧。<a id="a-FY"></a>若于道路与师相逢。<a id="a-FZ"></a>有六事。<a id="a-Fa"></a>一者当先整衣服。<a id="a-Fb"></a>二者当脱革屣。<a id="a-Fc"></a>三者礼师当稽首足下。<a id="a-Fd"></a>四者身寻师后。<a id="a-Fe"></a>五者师若自别去当稽首承受节度。<a id="a-Ff"></a>六者虽不与师相随。<a id="a-Fg"></a>所行礼节必令如常。<a id="a-Fh"></a>若众僧食饭时。<a id="a-Fi"></a>十六事。<a id="a-Fj"></a>一者闻揵稚声即当整衣服。<a id="a-Fk"></a>二者当务脱革往住塔下。<a id="a-Fl"></a>三者住必端严。<a id="a-Fm"></a>四者若从师后到便位住。<a id="a-Fn"></a>慎勿言笑有所及。<a id="a-Fo"></a>五者若上人说经咒愿。<a id="a-Fp"></a>皆当恭敬慎无失仪。<a id="a-Fq"></a>六者欲食之初。<a id="a-Fr"></a>当先瞻望上下。<a id="a-Fs"></a>七者食无众人前食止无后众。<a id="a-Ft"></a>八者无诃食好恶。<a id="a-Fu"></a>九者不得大餐小餐。<a id="a-Fv"></a>十者慎无大咽。<a id="a-Fw"></a>十一者不得大挠刮钵中。<a id="a-Fx"></a>十二者不得[木*著]叩案上。<a id="a-Fy"></a>十三者不得求益。<a id="a-Fz"></a>十四者不得以食私所与若摘与狗。<a id="a-G0"></a>十五者有来益食不得言不用。<a id="a-G1"></a>十六者说已饱当以手让却之。<a id="a-G2"></a>又众僧说经。<a id="a-G3"></a>有十三事。<a id="a-G4"></a>若法会说经在温室及清凉室若浴室。<a id="a-G5"></a>一者当整理衣服。<a id="a-G6"></a>二者当平视直进。<a id="a-G7"></a>三者无得道中与人语笑。<a id="a-G8"></a>四者以次礼所尊。<a id="a-G9"></a>五者却入偶坐席。<a id="a-GA"></a>六者上座说经及位便坐。<a id="a-GB"></a>七者坐必端严。<a id="a-GC"></a>八者慎无乱语。<a id="a-GD"></a>九者无大欬唾。<a id="a-GE"></a>十者无唾净地违礼律。<a id="a-GF"></a>十一者若次应说经即当说。<a id="a-GG"></a>十二者为众人所差上高座。<a id="a-GH"></a>当先审所举措慎莫失仪。<a id="a-GI"></a>十三者若坐中有失义。<a id="a-GJ"></a>当遏恶扬善。<a id="a-GK"></a>慎无苟且现之过。<a id="a-GL"></a>又众僧说经十三事。<a id="a-GM"></a>若番次直日朝晡行礼。<a id="a-GN"></a>一者闻揵稚声豫具香火。<a id="a-GO"></a>二者赋香如旧。<a id="a-GP"></a>三者整所宜次四者净拂床席。<a id="a-GQ"></a>五者扫洒如法。<a id="a-GR"></a>六者若法会出所领分明付授檀越诸宜用。<a id="a-GS"></a>七者事毕领受毕令如初。<a id="a-GT"></a>八者门钥相付。<a id="a-GU"></a>早关晚开一以为常。<a id="a-GV"></a>九者若有异宾当师边听所须当付。<a id="a-GW"></a>十者若有宾宿皆当整衣服住其常位。<a id="a-GX"></a>十一者有即对应声分明。<a id="a-GY"></a>十二者住必端严无令失仪。<a id="a-GZ"></a>十三者若欲暂出辄者。<a id="a-Ga"></a>令人自代无令处空重呼。<a id="a-Gb"></a>又直日所领知后十事。<a id="a-Gc"></a>若为直日宜轨所修。<a id="a-Gd"></a>其有众事功夫。<a id="a-Ge"></a>一者起塔。<a id="a-Gf"></a>二者讲堂设僧诸事。<a id="a-Gg"></a>三者若作佛像常早起忧识事。<a id="a-Gh"></a>四者当选所宜。<a id="a-Gi"></a>用错斧锯必使常处。<a id="a-Gj"></a>五者若所画朱彩胶墨豫具所得。<a id="a-Gk"></a>无令临时有乏。<a id="a-Gl"></a>六者毕宜选录复有常处(经本元少七者)八者数所领受。<a id="a-Gm"></a>分明付授无令差趺。<a id="a-Gn"></a>九者居有所市求。<a id="a-Go"></a>皆问于摩摩帝。<a id="a-Gp"></a>十者出用令余宣陈列令有本末。<a id="a-Gq"></a>又独行分卫十六事。<a id="a-Gr"></a>若行分卫。<a id="a-Gs"></a>一者务与人俱。<a id="a-Gt"></a>二者若无人俱当知所可行处。<a id="a-Gu"></a>三者应器常在左胁。<a id="a-Gv"></a>四者带应器之宜出时当以外向。<a id="a-Gw"></a>五者以食来还当以内向。<a id="a-Gx"></a>六者到人门户宜审举措。<a id="a-Gy"></a>七者家无男子慎无入门。<a id="a-Gz"></a>八者若欲坐当先瞻视座席。<a id="a-H0"></a>九者设座有刀兵不应坐。<a id="a-H1"></a>十者设有宝物不应坐。<a id="a-H2"></a>十一者若设有妇女衣被严具之辈不应坐。<a id="a-H3"></a>都无此者然有及坐。<a id="a-H4"></a>十二者主人设食。<a id="a-H5"></a>十三所食者便当咒愿。<a id="a-H6"></a>十四者不得问食好丑。<a id="a-H7"></a>十五者不先食说经。<a id="a-H8"></a>十六者虽欲说经。<a id="a-H9"></a>当知所应说时不宜说时。<a id="a-HA"></a>又市所求有九事。<a id="a-HB"></a>一者当低头直往直还。<a id="a-HC"></a>二者若睹异物慎无察视。<a id="a-HD"></a>三者无诤贵贱。<a id="a-HE"></a>四者无坐女肆。<a id="a-HF"></a>五者若为人所犯方便避之。<a id="a-HG"></a>勿从求直。<a id="a-HH"></a>六者卖买若于诚谛送直。<a id="a-HI"></a>无言来取致及反覆。<a id="a-HJ"></a>七者已许某甲物。<a id="a-HK"></a>虽复更贱。<a id="a-HL"></a>无舍彼取此令主有恨。<a id="a-HM"></a>八者若见四辈人有卖买贱直。<a id="a-HN"></a>不令己任如当言法不得尔。<a id="a-HO"></a>九者慎无保任致愆负。<a id="a-HP"></a>又到比丘尼寺中有九事。<a id="a-HQ"></a>若师使到比丘尼寺中。<a id="a-HR"></a>一者当与俱。<a id="a-HS"></a>二者绕塔作礼一如常法。<a id="a-HT"></a>三者若有异座讫无异座不得坐。<a id="a-HU"></a>四者疾病欲问经。<a id="a-HV"></a>当说所宜说。<a id="a-HW"></a>五者不得为非时之说。<a id="a-HX"></a>六者不得反人之非。<a id="a-HY"></a>七者若坐以珍异衣服巾履施惠一不得受。<a id="a-HZ"></a>八者若还不得说其好丑。<a id="a-Ha"></a>九者余人不得言但用供养某。<a id="a-Hb"></a>又讲经诵法有八事。<a id="a-Hc"></a>一者必令详审所见不同。<a id="a-Hd"></a>或左右各有所习。<a id="a-He"></a>二者慎无专知据言此是彼非。<a id="a-Hf"></a>三者同学变诤务令和解无令颇。<a id="a-Hg"></a>四者众事役劳。<a id="a-Hh"></a>慎无自代显己之功。<a id="a-Hi"></a>五者大沙门说戒慎无瞩之。<a id="a-Hj"></a>六者知己有过犯于众人。<a id="a-Hk"></a>即当言悔与共和解。<a id="a-Hl"></a>七者师若问言。<a id="a-Hm"></a>某说卿有过。<a id="a-Hn"></a>即当如事道之。<a id="a-Ho"></a>八者无得隐蔽以成愆负。<a id="a-Hp"></a>有论语有十事。<a id="a-Hq"></a>常昼夜三时诵经行道。<a id="a-Hr"></a>一者整衣服。<a id="a-Hs"></a>二者若经行必令有常处。<a id="a-Ht"></a>三者当于中。<a id="a-Hu"></a>四者讲堂中。<a id="a-Hv"></a>五者或于塔下。<a id="a-Hw"></a>六者亦饭堂中。<a id="a-Hx"></a>七者不得蹑革屣。<a id="a-Hy"></a>八者不得木履。<a id="a-Hz"></a>九者不得持杖。<a id="a-I0"></a>十者慎无卧诵经。<a id="a-I1"></a>又诵经行有十事。<a id="a-I2"></a>房室中常法。<a id="a-I3"></a>一者寝息各异不相涉入。<a id="a-I4"></a>二者受经句读。<a id="a-I5"></a>三者论经义。<a id="a-I6"></a>四者问讯疾病。<a id="a-I7"></a>五者或为便往。<a id="a-I8"></a>六者不得说不急之事。<a id="a-I9"></a>七者不得示人之非。<a id="a-IA"></a>八者不得转相评论。<a id="a-IB"></a>九者借取与必分明。<a id="a-IC"></a>十者无违期约以失道信。</p>
  <p id="aID">沙弥十戒法并威仪一卷五德者。<a id="a-IE"></a>一者发心离俗。<a id="a-IF"></a>怀佩道故。<a id="a-IG"></a>二者毁其形好。<a id="a-IH"></a>应法服故。<a id="a-II"></a>三者永割亲爱。<a id="a-IJ"></a>无适莫故。<a id="a-IK"></a>四者委弃身命。<a id="a-IL"></a>遵崇道故。<a id="a-IM"></a>五者志求大乘。<a id="a-IN"></a>为度人故。<a id="a-IO"></a>十数者。<a id="a-IP"></a>一者一切众生皆依饮食而存。<a id="a-IQ"></a>二者名色。<a id="a-IR"></a>三者三受。<a id="a-IS"></a>四者四谛。<a id="a-IT"></a>五者五阴。<a id="a-IU"></a>六者六入。<a id="a-IV"></a>七者七觉分。<a id="a-IW"></a>八者八正道。<a id="a-IX"></a>九者九众生居。<a id="a-IY"></a>十者十一切入。</p>
 </body>
</html>