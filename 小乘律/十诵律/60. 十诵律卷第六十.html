<!doctype html>
<html id="z3IBUwYmb" data-ver="1998">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第六十</h1>
  <h2 id="a2">善诵第十诵之一</h2>
  <p id="a3">佛在王舍城。<a id="a-4"></a>语诸比丘。<a id="a-5"></a>十种明具足戒。<a id="a-6"></a>何等十。<a id="a-7"></a>佛世尊自然无师得具足戒。<a id="a-8"></a>五比丘得道即得具足戒。<a id="a-9"></a>长老摩诃迦葉自誓即得具足戒。<a id="a-A"></a>苏陀随顺答佛论故得具足戒。<a id="a-B"></a>边地持律第五得受具足戒。<a id="a-C"></a>摩诃波阇波提比丘尼受八重法即得具足戒。<a id="a-D"></a>半迦尸尼遣使得受具足戒。<a id="a-E"></a>佛命善来比丘得具足戒。<a id="a-F"></a>归命三宝已三唱我随佛出家即得具足戒。<a id="a-G"></a>白四羯磨得具足戒。<a id="a-H"></a>是名十种具足戒。<a id="a-I"></a>三种得具足戒。<a id="a-J"></a>一善来作比丘。<a id="a-K"></a>二归命三唱。<a id="a-L"></a>三白四羯磨。<a id="a-M"></a>于是中若未结白四羯磨。<a id="a-N"></a>若人归命三唱。<a id="a-O"></a>我随佛出家。<a id="a-P"></a>是善受具足戒。<a id="a-Q"></a>若结白四羯磨后。<a id="a-R"></a>若归依三唱出家。<a id="a-S"></a>不名得具足戒。<a id="a-T"></a>善来作比丘。<a id="a-U"></a>若结白四羯磨前。<a id="a-V"></a>若结白四羯磨后。<a id="a-W"></a>皆善来得具足戒。<a id="a-X"></a>何以故。<a id="a-Y"></a>佛法王自与受戒。<a id="a-Z"></a>无有在学地命终故。<a id="a-a"></a>诸比丘尼三种得受具足戒。<a id="a-b"></a>一受八重法。<a id="a-c"></a>二遣使。<a id="a-d"></a>三白四羯磨。<a id="a-e"></a>是中受八重法。<a id="a-f"></a>初一人得后不得。<a id="a-g"></a>遣使者。<a id="a-h"></a>如半迦尸尼得。<a id="a-i"></a>若有欲出家道路障碍。<a id="a-j"></a>相似亦得。<a id="a-k"></a>是使人众僧中受羯磨。<a id="a-l"></a>不多不少。<a id="a-m"></a>向半迦尸尼说。<a id="a-n"></a>亦说三依止。<a id="a-o"></a>应说受戒岁月时节。<a id="a-p"></a>亦应广说八波罗夷法。<a id="a-q"></a>如是名得具足戒。<a id="a-r"></a>若不如是。<a id="a-s"></a>不得具足戒。<a id="a-t"></a>可受具足戒者。<a id="a-u"></a>若男子女人无遮受戒法。<a id="a-v"></a>是名可受具足戒。<a id="a-w"></a>不可受具足戒者。<a id="a-x"></a>若男子女人有遮法。<a id="a-y"></a>无和上阿阇梨。<a id="a-z"></a>无衣钵。<a id="a-10"></a>不能男。<a id="a-11"></a>污比丘尼。<a id="a-12"></a>杀父母杀阿罗汉。<a id="a-13"></a>破僧恶心出佛身血。<a id="a-14"></a>如是人不可受具足戒。<a id="a-15"></a>若受戒污众僧。<a id="a-16"></a>与受戒者得突吉罗。<a id="a-17"></a>若人诸根具足无障碍。<a id="a-18"></a>某种姓某名字某事业。<a id="a-19"></a>众僧一心如法和合。<a id="a-1A"></a>问无遮受戒法已。<a id="a-1B"></a>然后与受戒。<a id="a-1C"></a>如苏陀等如法得受具足戒。<a id="a-1D"></a>于是中十三人先来。<a id="a-1E"></a>不得具足戒。<a id="a-1F"></a>杀父杀母杀阿罗汉。<a id="a-1G"></a>破僧恶心出佛身血。<a id="a-1H"></a>先破戒贼住比丘。<a id="a-1I"></a>先来白衣不能男。<a id="a-1J"></a>污比丘尼。<a id="a-1K"></a>越济人。<a id="a-1L"></a>灭羯磨人及非人。<a id="a-1M"></a>如是等名污众僧人。<a id="a-1N"></a>不得受戒。<a id="a-1O"></a>与受戒者得罪。<a id="a-1P"></a>是名善受具足戒法。<a id="a-1Q"></a>有二种羯磨。<a id="a-1R"></a>一治罪羯磨。<a id="a-1S"></a>二成善羯磨。<a id="a-1T"></a>治罪羯磨者。<a id="a-1U"></a>谓苦切羯磨依止羯磨驱出羯磨下意羯磨摈羯磨。<a id="a-1V"></a>如是等苦恼羯磨。<a id="a-1W"></a>是名治罪羯磨。<a id="a-1X"></a>成善羯磨者。<a id="a-1Y"></a>谓受戒羯磨布萨羯磨自恣羯磨出罪羯磨布草羯磨。<a id="a-1Z"></a>如是等能成善法羯磨。<a id="a-1a"></a>是名成善羯磨。<a id="a-1b"></a>羯磨事者。<a id="a-1c"></a>随所从因缘作羯磨。<a id="a-1d"></a>是名羯磨事。<a id="a-1e"></a>遮羯磨者。<a id="a-1f"></a>若羯磨时不如法作白。<a id="a-1g"></a>不如法唱说。<a id="a-1h"></a>别众非法可坏。<a id="a-1i"></a>是名遮羯磨。<a id="a-1j"></a>不遮羯磨者。<a id="a-1k"></a>若羯磨时如法作白如法唱说。<a id="a-1l"></a>和合众如法不可坏。<a id="a-1m"></a>是名不遮羯磨。<a id="a-1n"></a>出羯磨者。<a id="a-1o"></a>诸比丘语摈比丘言。<a id="a-1p"></a>汝已被举。<a id="a-1q"></a>出去。<a id="a-1r"></a>僧不得与汝同事。<a id="a-1s"></a>何以故。<a id="a-1t"></a>僧已作羯磨。<a id="a-1u"></a>汝今出去。<a id="a-1v"></a>是名出羯磨。<a id="a-1w"></a>舍羯磨者。<a id="a-1x"></a>摈比丘僧还与解摈。<a id="a-1y"></a>还共作羯磨同事共住。<a id="a-1z"></a>是名舍羯磨。<a id="a-20"></a>苦切事者。<a id="a-21"></a>若比丘喜斗乱诤讼。<a id="a-22"></a>僧因是故作苦切羯磨。<a id="a-23"></a>是名苦切。<a id="a-24"></a>出罪事者。<a id="a-25"></a>三种出罪事。<a id="a-26"></a>若见若闻若疑。<a id="a-27"></a>是三种事应以时出。<a id="a-28"></a>莫以非时。<a id="a-29"></a>当以实出。<a id="a-2A"></a>莫以妄语。<a id="a-2B"></a>当以利益出。<a id="a-2C"></a>莫以无益。<a id="a-2D"></a>当软语出。<a id="a-2E"></a>莫以恶口。<a id="a-2F"></a>以慈悲心莫以嗔恨。<a id="a-2G"></a>因缘事者。<a id="a-2H"></a>随所从因缘作羯磨。<a id="a-2I"></a>是名因缘事。<a id="a-2J"></a>如跋陀婆罗经中广说五摄。<a id="a-2K"></a>语治事者。<a id="a-2L"></a>四种羯磨名为治事。<a id="a-2M"></a>谓苦切羯磨依止羯磨驱出羯磨下意羯磨。<a id="a-2N"></a>除灭事者。<a id="a-2O"></a>随所从因缘灭斗诤乱事。<a id="a-2P"></a>是人得心悔折伏。<a id="a-2Q"></a>恭敬礼拜软语问讯舍离本事。<a id="a-2R"></a>是名除灭事。<a id="a-2S"></a>学者。<a id="a-2T"></a>三学。<a id="a-2U"></a>善戒学善心学善慧学。<a id="a-2V"></a>是名为学。<a id="a-2W"></a>还戒者。<a id="a-2X"></a>若比丘言。<a id="a-2Y"></a>我舍佛舍法舍僧舍戒。<a id="a-2Z"></a>舍和上阿阇梨。<a id="a-2a"></a>舍同和上同阿阇梨。<a id="a-2b"></a>舍比丘比丘尼式叉摩尼沙弥沙弥尼。<a id="a-2c"></a>汝等当知。<a id="a-2d"></a>我是白衣若沙弥。<a id="a-2e"></a>我非比丘非沙门非释种子。<a id="a-2f"></a>乃至言。<a id="a-2g"></a>我不喜与汝等共住。<a id="a-2h"></a>是名还戒。<a id="a-2i"></a>不舍戒者。<a id="a-2j"></a>若狂人舍戒。<a id="a-2k"></a>不名舍戒。<a id="a-2l"></a>若散乱心病坏心舍戒。<a id="a-2m"></a>不名舍戒。<a id="a-2n"></a>若向狂人散乱心人病坏心人舍戒。<a id="a-2o"></a>不名舍戒。<a id="a-2p"></a>若独舍戒。<a id="a-2q"></a>若独非独想。<a id="a-2r"></a>若非独独想舍戒。<a id="a-2s"></a>不名舍戒。<a id="a-2t"></a>若中国人向边地人。<a id="a-2u"></a>若边地人向中国人舍戒。<a id="a-2v"></a>不相解语。<a id="a-2w"></a>不名舍戒。<a id="a-2x"></a>若向哑人聋人哑聋人不智人非人睡眠人入定人舍戒。<a id="a-2y"></a>若隔障若自嗔若向嗔人舍戒。<a id="a-2z"></a>若梦中舍戒。<a id="a-30"></a>若不决定心舍戒。<a id="a-31"></a>若人不了其语。<a id="a-32"></a>若前人不决定知舍。<a id="a-33"></a>是皆不名舍戒。<a id="a-34"></a>是名不舍戒。<a id="a-35"></a>戒羸者。<a id="a-36"></a>若比丘愁忧不乐比丘法。<a id="a-37"></a>厌恶比丘法。<a id="a-38"></a>欲堕圣相。<a id="a-39"></a>欲立白衣相须在家法。<a id="a-3A"></a>不须比丘法求白衣法。<a id="a-3B"></a>作是言。<a id="a-3C"></a>我忆念父母兄弟姊妹妻子。<a id="a-3D"></a>速教我世间诸巧便事。<a id="a-3E"></a>教我令得世间安隐住处。<a id="a-3F"></a>嘱累我令得善知识。<a id="a-3G"></a>是比丘愁忧不乐比丘法。<a id="a-3H"></a>乃至求白衣法。<a id="a-3I"></a>如是言说音声惭愧故。<a id="a-3J"></a>不欲了了向人说我反戒。<a id="a-3K"></a>是故名戒羸。<a id="a-3L"></a>戒羸不出者。<a id="a-3M"></a>不令他人了知。<a id="a-3N"></a>诤事者。<a id="a-3O"></a>云何是诤事。<a id="a-3P"></a>有四种诤事。<a id="a-3Q"></a>相言诤。<a id="a-3R"></a>无事诤。<a id="a-3S"></a>犯罪诤。<a id="a-3T"></a>常所行诤。<a id="a-3U"></a>是名为诤事。<a id="a-3V"></a>正取事者。<a id="a-3W"></a>随事起因缘正取其实。<a id="a-3X"></a>是名正取事。<a id="a-3Y"></a>灭事者。<a id="a-3Z"></a>七灭事法。<a id="a-3a"></a>现前灭事法。<a id="a-3b"></a>忆念灭事法。<a id="a-3c"></a>不痴灭事法。<a id="a-3d"></a>自言灭事法。<a id="a-3e"></a>实觅灭事法。<a id="a-3f"></a>多觅灭事法。<a id="a-3g"></a>如草布地灭事法。<a id="a-3h"></a>是名灭事。<a id="a-3i"></a>除灭事者。<a id="a-3j"></a>有五因缘事则易灭。<a id="a-3k"></a>是事白僧。<a id="a-3l"></a>用佛语断二部伴党。<a id="a-3m"></a>共软语。<a id="a-3n"></a>诤讼比丘嗔恨必折。<a id="a-3o"></a>有罪比丘可出。<a id="a-3p"></a>若事有此五因缘。<a id="a-3q"></a>则易除灭。<a id="a-3r"></a>是名除灭事。<a id="a-3s"></a>说者。<a id="a-3t"></a>若布萨说戒时。<a id="a-3u"></a>若说四事。<a id="a-3v"></a>若说十三事等。<a id="a-3w"></a>是名说。<a id="a-3x"></a>不说者。<a id="a-3y"></a>若住处布萨说戒时。<a id="a-3z"></a>上座不谙不诵次第二上座应说。<a id="a-40"></a>若复不谙不诵。<a id="a-41"></a>第三上座应说。<a id="a-42"></a>如是展转一切皆不谙不诵故不说。<a id="a-43"></a>是名不说。<a id="a-44"></a>独住法者。<a id="a-45"></a>若比丘独阿兰若处十五日布萨时。<a id="a-46"></a>应洒扫塔寺布萨处及中庭次第敷座。<a id="a-47"></a>应求火应求火炉燃烛应办筹。<a id="a-48"></a>若客比丘未布萨者来。<a id="a-49"></a>应共作布萨说戒。<a id="a-4A"></a>若无比丘来。<a id="a-4B"></a>应高上遥望。<a id="a-4C"></a>若遥见比丘。<a id="a-4D"></a>唤言速来。<a id="a-4E"></a>今是布萨日。<a id="a-4F"></a>若不见。<a id="a-4G"></a>是比丘还坐处坐。<a id="a-4H"></a>应心念口言。<a id="a-4I"></a>今众僧布萨。<a id="a-4J"></a>若十四日若十五日。<a id="a-4K"></a>我某甲亦布萨。<a id="a-4L"></a>若十四日若十五日。<a id="a-4M"></a>是比丘如是作。<a id="a-4N"></a>名得布萨。<a id="a-4O"></a>是名独住法。<a id="a-4P"></a>痴羯磨者。<a id="a-4Q"></a>若比丘狂心颠倒。<a id="a-4R"></a>或来布萨或不来。<a id="a-4S"></a>或来众会或不来。<a id="a-4T"></a>或来羯磨或不来。<a id="a-4U"></a>是比丘应以白二作痴羯磨。<a id="a-4V"></a>广说如施越比丘。<a id="a-4W"></a>是名痴羯磨。<a id="a-4X"></a>不痴羯磨者。<a id="a-4Y"></a>除痴羯磨。<a id="a-4Z"></a>余诸羯磨。<a id="a-4a"></a>名不痴羯磨。<a id="a-4b"></a>不消供养者。<a id="a-4c"></a>施与持戒人。<a id="a-4d"></a>持戒人转与破戒人。<a id="a-4e"></a>是名不消施。<a id="a-4f"></a>与正见人。<a id="a-4g"></a>正见人转与邪见人。<a id="a-4h"></a>是名不消。<a id="a-4i"></a>若过度用。<a id="a-4j"></a>是名不消供养。<a id="a-4k"></a>十种不现前羯磨者。<a id="a-4l"></a>覆钵羯磨。<a id="a-4m"></a>仰钵羯磨。<a id="a-4n"></a>作学家羯磨。<a id="a-4o"></a>舍学家羯磨。<a id="a-4p"></a>治僧伽蓝羯磨。<a id="a-4q"></a>监僧伽蓝民羯磨。<a id="a-4r"></a>使沙弥羯磨。<a id="a-4s"></a>不礼拜羯磨。<a id="a-4t"></a>不共语羯磨。<a id="a-4u"></a>不供养羯磨。<a id="a-4v"></a>是名十不现前羯磨。<a id="a-4w"></a>非羯磨者。<a id="a-4x"></a>若应四众作羯磨。<a id="a-4y"></a>而减四众。<a id="a-4z"></a>是不名作羯磨。<a id="a-50"></a>若白衣作第四人。<a id="a-51"></a>若沙弥非比丘外道。<a id="a-52"></a>不见摈不作摈恶邪不除摈。<a id="a-53"></a>不共住种种不共住。<a id="a-54"></a>自言犯重罪先来白衣。<a id="a-55"></a>污比丘尼不能男。<a id="a-56"></a>杀父杀母杀阿罗汉。<a id="a-57"></a>破僧恶心出佛身血。<a id="a-58"></a>如是等作第四人。<a id="a-59"></a>是不名作羯磨。<a id="a-5A"></a>若应五众作羯磨。<a id="a-5B"></a>而减五众作。<a id="a-5C"></a>是不名作羯磨。<a id="a-5D"></a>若白衣作第五人。<a id="a-5E"></a>若沙弥非比丘外道。<a id="a-5F"></a>不见摈不作摈恶邪不除摈。<a id="a-5G"></a>不共住种种不共住。<a id="a-5H"></a>自言犯重罪先来白衣。<a id="a-5I"></a>污比丘尼不能男。<a id="a-5J"></a>杀父杀母杀阿罗汉。<a id="a-5K"></a>破僧恶心出佛身血。<a id="a-5L"></a>如是等作第五人。<a id="a-5M"></a>是不名作羯磨。<a id="a-5N"></a>若应十众作羯磨。<a id="a-5O"></a>而减十众作羯磨。<a id="a-5P"></a>是不名作羯磨。<a id="a-5Q"></a>若白衣作第十人。<a id="a-5R"></a>沙弥非比丘外道。<a id="a-5S"></a>不见摈不作摈恶邪不除摈。<a id="a-5T"></a>不共住种种不共住。<a id="a-5U"></a>自言犯重罪先来白衣。<a id="a-5V"></a>污比丘尼不能男。<a id="a-5W"></a>杀父杀母杀阿罗汉。<a id="a-5X"></a>破僧恶心出佛身血。<a id="a-5Y"></a>如是等作第十人。<a id="a-5Z"></a>是不名作羯磨。<a id="a-5a"></a>若应二十众作羯磨。<a id="a-5b"></a>而减二十众作羯磨。<a id="a-5c"></a>是不名作羯磨。<a id="a-5d"></a>若白衣作第二十人。<a id="a-5e"></a>若沙弥非比丘外道。<a id="a-5f"></a>不见摈不作摈恶邪不除摈。<a id="a-5g"></a>不共住种种不共住。<a id="a-5h"></a>自言犯重罪先来白衣。<a id="a-5i"></a>污比丘尼不能男。<a id="a-5j"></a>杀父杀母杀阿罗汉。<a id="a-5k"></a>破僧恶心出佛身血。<a id="a-5l"></a>如是等作第二十人。<a id="a-5m"></a>是不名作羯磨。<a id="a-5n"></a>善者。<a id="a-5o"></a>如毗尼中广说善法。<a id="a-5p"></a>出罪者。<a id="a-5q"></a>有五种如法出罪。<a id="a-5r"></a>不向不共住人别住人未受具足戒人出罪。<a id="a-5s"></a>出残罪出见罪。<a id="a-5t"></a>是名如法出罪。<a id="a-5u"></a>白者。<a id="a-5v"></a>白众是事故名白。<a id="a-5w"></a>有僧事初向僧说故名白。<a id="a-5x"></a>白羯磨者。<a id="a-5y"></a>受具足戒布萨说戒自恣等。<a id="a-5z"></a>是名白羯磨。<a id="a-60"></a>白二羯磨者。<a id="a-61"></a>若白已一唱说如是白二羯磨。<a id="a-62"></a>是名白二羯磨。<a id="a-63"></a>白四羯磨者。<a id="a-64"></a>若白已三唱说。<a id="a-65"></a>是三羯磨并白为四。<a id="a-66"></a>是名白四羯磨。<a id="a-67"></a>佛言。<a id="a-68"></a>白羯磨。<a id="a-69"></a>若离白作。<a id="a-6A"></a>是则可坏。<a id="a-6B"></a>白二羯磨。<a id="a-6C"></a>若离白作。<a id="a-6D"></a>是名可坏。<a id="a-6E"></a>若白不唱说。<a id="a-6F"></a>若唱说不白。<a id="a-6G"></a>亦可坏。<a id="a-6H"></a>白四羯磨。<a id="a-6I"></a>若离白作。<a id="a-6J"></a>是则可坏。<a id="a-6K"></a>若白不三唱说。<a id="a-6L"></a>若三唱说不白。<a id="a-6M"></a>亦可坏。<a id="a-6N"></a>白羯磨。<a id="a-6O"></a>若以白作。<a id="a-6P"></a>是不可坏。<a id="a-6Q"></a>白二羯磨者。<a id="a-6R"></a>若先白已唱说。<a id="a-6S"></a>是不可坏。<a id="a-6T"></a>白四羯磨者。<a id="a-6U"></a>若先白已三唱说。<a id="a-6V"></a>是不可坏。<a id="a-6W"></a>如是等诸羯磨。<a id="a-6X"></a>皆应以是闻知。<a id="a-6Y"></a>或有重说羯磨无罪。<a id="a-6Z"></a>若减不名作羯磨。<a id="a-6a"></a>若和合众僧中。<a id="a-6b"></a>若白未唱说若唱说。<a id="a-6c"></a>不白众僧从坐起去。<a id="a-6d"></a>应语众言。<a id="a-6e"></a>诸长老。<a id="a-6f"></a>还和合应更作白唱说。<a id="a-6g"></a>若具足是事作羯磨。<a id="a-6h"></a>堕不可坏中。<a id="a-6i"></a>是名羯磨。<a id="a-6j"></a>苦切羯磨者。<a id="a-6k"></a>为斗诤相言比丘。<a id="a-6l"></a>以白四作苦切羯磨。<a id="a-6m"></a>是名苦切羯磨。<a id="a-6n"></a>依止羯磨者。<a id="a-6o"></a>为喜作罪比丘。<a id="a-6p"></a>以白四作依止羯磨。<a id="a-6q"></a>是名依止羯磨。<a id="a-6r"></a>驱出羯磨者。<a id="a-6s"></a>为污他家比丘。<a id="a-6t"></a>以白四作驱出羯磨。<a id="a-6u"></a>是名驱出羯磨。<a id="a-6v"></a>下意羯磨者。<a id="a-6w"></a>为骂白衣比丘。<a id="a-6x"></a>以白四作下意羯磨。<a id="a-6y"></a>是名下意羯磨。<a id="a-6z"></a>不见摈羯磨者。<a id="a-70"></a>为比丘作罪不如法见。<a id="a-71"></a>以白四作不见摈羯磨。<a id="a-72"></a>是名不见摈羯磨。<a id="a-73"></a>不作摈羯磨者。<a id="a-74"></a>为比丘见罪不如法除。<a id="a-75"></a>以白四作不作摈羯磨。<a id="a-76"></a>是名不作摈羯磨。<a id="a-77"></a>恶邪见不除摈羯磨者。<a id="a-78"></a>为贪着邪见不舍。<a id="a-79"></a>比丘以白四。<a id="a-7A"></a>作恶邪不除摈羯磨。<a id="a-7B"></a>是名恶邪不除摈羯磨。<a id="a-7C"></a>别住羯磨者。<a id="a-7D"></a>若比丘十三事中。<a id="a-7E"></a>得一一罪覆藏。<a id="a-7F"></a>随覆藏日。<a id="a-7G"></a>以白四作别住羯磨。<a id="a-7H"></a>是名作别住羯磨。<a id="a-7I"></a>摩那埵羯磨者。<a id="a-7J"></a>若比丘十三事中得一一罪不覆藏。<a id="a-7K"></a>僧以白四作六夜摩那埵羯磨。<a id="a-7L"></a>是名摩那埵羯磨。<a id="a-7M"></a>本日治羯磨者。<a id="a-7N"></a>若比丘六夜行摩那埵中。<a id="a-7O"></a>更得僧伽婆尸沙罪。<a id="a-7P"></a>是比丘众僧还以本日。<a id="a-7Q"></a>以白四作本日治羯磨。<a id="a-7R"></a>是名本日治羯磨。<a id="a-7S"></a>出罪羯磨者。<a id="a-7T"></a>若比丘得僧伽婆尸沙罪。<a id="a-7U"></a>行摩那埵竟。<a id="a-7V"></a>众僧心悦。<a id="a-7W"></a>以白四作出罪羯磨。<a id="a-7X"></a>令出不善法。<a id="a-7Y"></a>是名出罪羯磨。<a id="a-7Z"></a>问何故善法中别住。<a id="a-7a"></a>答为摩那埵故。<a id="a-7b"></a>问何故本日治。<a id="a-7c"></a>答为折伏心故。<a id="a-7d"></a>问何故摩那埵。<a id="a-7e"></a>答为出罪故。<a id="a-7f"></a>问何故出罪。<a id="a-7g"></a>答为戒清净故。<a id="a-7h"></a>问何故别住为摩那埵。<a id="a-7i"></a>答是比丘行别住法。<a id="a-7j"></a>能令诸比丘心悦。<a id="a-7k"></a>诸比丘发心思惟。<a id="a-7l"></a>欲与摩那埵。<a id="a-7m"></a>问何以故。<a id="a-7n"></a>本日治为折伏心。<a id="a-7o"></a>答若还从本日行是事。<a id="a-7p"></a>令心折伏。<a id="a-7q"></a>诸比丘作是念。<a id="a-7r"></a>是人结使厚重。<a id="a-7s"></a>以本日治令惭愧。<a id="a-7t"></a>更不复作。<a id="a-7u"></a>尔时诸比丘发心与摩那埵。<a id="a-7v"></a>是故名本日治。<a id="a-7w"></a>为折伏心故。<a id="a-7x"></a>问何以故。<a id="a-7y"></a>行摩那埵为出罪。<a id="a-7z"></a>答是比丘行摩那埵法时。<a id="a-80"></a>能令诸比丘心悦。<a id="a-81"></a>诸比丘作是念。<a id="a-82"></a>长老。<a id="a-83"></a>一心好作善法。<a id="a-84"></a>欲出是罪不欲违逆。<a id="a-85"></a>我等当令是人得从罪出。<a id="a-86"></a>是故名摩那埵。<a id="a-87"></a>为出罪故。<a id="a-88"></a>问何以故。<a id="a-89"></a>出罪为戒清净。<a id="a-8A"></a>答是比丘若得出罪。<a id="a-8B"></a>离诸罪得清净戒。<a id="a-8C"></a>如比尼中说二人清净。<a id="a-8D"></a>一人先不作罪。<a id="a-8E"></a>一人作罪已如法除灭。<a id="a-8F"></a>二俱清净。<a id="a-8G"></a>是比丘以出罪羯磨故。<a id="a-8H"></a>还得清净戒。<a id="a-8I"></a>是故名以出罪。<a id="a-8J"></a>为戒清净故。<a id="a-8K"></a>觅罪相羯磨者。<a id="a-8L"></a>若比丘自言。<a id="a-8M"></a>我犯是罪。<a id="a-8N"></a>后还言。<a id="a-8O"></a>我不作。<a id="a-8P"></a>众僧与是人觅实罪相羯磨。<a id="a-8Q"></a>广说如象首比丘觅实罪相羯磨。<a id="a-8R"></a>阿跋提者。<a id="a-8S"></a>五种罪。<a id="a-8T"></a>名阿跋提。<a id="a-8U"></a>何等五。<a id="a-8V"></a>谓波罗夷僧伽婆尸沙。<a id="a-8W"></a>波夜提波罗提提舍尼突吉罗。<a id="a-8X"></a>于此五种罪。<a id="a-8Y"></a>比丘若作若覆障不远离。<a id="a-8Z"></a>是名阿跋提。<a id="a-8a"></a>无阿跋提者。<a id="a-8b"></a>波罗夷。<a id="a-8c"></a>僧伽婆尸沙。<a id="a-8d"></a>波夜提。<a id="a-8e"></a>波罗提提舍尼。<a id="a-8f"></a>突吉罗。<a id="a-8g"></a>是五种罪不作不覆障远离。<a id="a-8h"></a>净身口业净命。<a id="a-8i"></a>若狂人病坏心人散乱心人作罪。<a id="a-8j"></a>若无先作。<a id="a-8k"></a>是名无阿跋提罪。<a id="a-8l"></a>轻阿跋提罪者。<a id="a-8m"></a>可忏悔即觉心悔。<a id="a-8n"></a>是名轻阿跋提罪。<a id="a-8o"></a>重阿跋提罪者。<a id="a-8p"></a>若罪可以羯磨得出者。<a id="a-8q"></a>是名重阿跋提罪。<a id="a-8r"></a>残阿跋提罪者。<a id="a-8s"></a>五种罪中后四种罪可除灭。<a id="a-8t"></a>是名残阿跋提罪。<a id="a-8u"></a>无残阿跋提罪者。<a id="a-8v"></a>五种罪中初种。<a id="a-8w"></a>是名无残阿跋提。<a id="a-8x"></a>恶罪者。<a id="a-8y"></a>谓波罗夷僧伽婆尸沙。<a id="a-8z"></a>虽一切罪皆名恶。<a id="a-90"></a>此是恶中之恶。<a id="a-91"></a>故名恶罪。<a id="a-92"></a>非恶罪者。<a id="a-93"></a>波夜提波罗提提舍尼突吉罗。<a id="a-94"></a>是非恶罪。<a id="a-95"></a>可治罪者。<a id="a-96"></a>可出可除灭。<a id="a-97"></a>是名可治罪。<a id="a-98"></a>不可治罪者。<a id="a-99"></a>不可出不可除灭。<a id="a-9A"></a>是名不可治罪。<a id="a-9B"></a>若犯罪者若四若五。<a id="a-9C"></a>法中作是念信是罪如法灭。<a id="a-9D"></a>若犯罪者若四若五。<a id="a-9E"></a>法中不作是念。<a id="a-9F"></a>不信是罪不如法灭。<a id="a-9G"></a>摄罪者。<a id="a-9H"></a>以一因缘故尽摄所犯。<a id="a-9I"></a>所谓恶律仪。<a id="a-9J"></a>摄无罪者。<a id="a-9K"></a>以一因缘故摄一切不犯。<a id="a-9L"></a>所谓行善律仪故。<a id="a-9M"></a>以一因缘故说一切罪。<a id="a-9N"></a>所谓恶律仪。<a id="a-9O"></a>以一因缘故说一切无罪。<a id="a-9P"></a>所谓善律仪。<a id="a-9Q"></a>语者。<a id="a-9R"></a>比丘应语。<a id="a-9S"></a>长老。<a id="a-9T"></a>汝作某罪。<a id="a-9U"></a>是罪当发露。<a id="a-9V"></a>莫覆藏。<a id="a-9W"></a>当如法除灭。<a id="a-9X"></a>是名为语。<a id="a-9Y"></a>忆念者。<a id="a-9Z"></a>比丘应语。<a id="a-9a"></a>长老。<a id="a-9b"></a>汝忆念某时某处作如是罪不。<a id="a-9c"></a>是名忆念。<a id="a-9d"></a>说事羯磨者。<a id="a-9e"></a>汝长老。<a id="a-9f"></a>于此处不白我等不得余处去。<a id="a-9g"></a>是名说事羯磨。<a id="a-9h"></a>萨耶罗羯磨者。<a id="a-9i"></a>有五种。<a id="a-9j"></a>比丘语余比丘言。<a id="a-9k"></a>长老。<a id="a-9l"></a>听我语是事。<a id="a-9m"></a>应此处作萨耶罗。<a id="a-9n"></a>余事当彼间作萨耶罗。<a id="a-9o"></a>某事当随处作萨耶罗是比丘说犯事示他过故。<a id="a-9p"></a>拔羁系逸去。<a id="a-9q"></a>如恶马。<a id="a-9r"></a>是名萨耶罗羯磨。<a id="a-9s"></a>诬谤者。<a id="a-9t"></a>诬谤事诬谤方便。<a id="a-9u"></a>是名诬谤事。<a id="a-9v"></a>诬谤发者。<a id="a-9w"></a>发起诬谤。<a id="a-9x"></a>是名诬谤发。<a id="a-9y"></a>诬谤灭者。<a id="a-9z"></a>不作诬谤。<a id="a-A0"></a>是名诬谤灭。<a id="a-A1"></a>应五种从他求听。<a id="a-A2"></a>长老。<a id="a-A3"></a>我说汝事语汝。<a id="a-A4"></a>令汝忆念。<a id="a-A5"></a>出汝事听我。<a id="a-A6"></a>是故名求听与听者。<a id="a-A7"></a>应五种与听。<a id="a-A8"></a>说来语来忆念来出来听汝来。<a id="a-A9"></a>是名与听。<a id="a-AA"></a>用听者。<a id="a-AB"></a>以是听如法出他事。<a id="a-AC"></a>是名用听。<a id="a-AD"></a>遮波罗提木叉者。<a id="a-AE"></a>有十种如法遮波罗提木叉。<a id="a-AF"></a>说波罗提木叉时。<a id="a-AG"></a>若比丘犯波罗夷者。<a id="a-AH"></a>若欲出波罗夷事。<a id="a-AI"></a>若轻呵僧。<a id="a-AJ"></a>欲出轻呵僧事。<a id="a-AK"></a>若舍戒。<a id="a-AL"></a>若欲出舍戒事。<a id="a-AM"></a>若比丘不随顺如法僧事。<a id="a-AN"></a>若见闻疑他破戒事。<a id="a-AO"></a>若见闻疑他有破正见事。<a id="a-AP"></a>若见闻疑他有破威仪事。<a id="a-AQ"></a>以是事故遮。<a id="a-AR"></a>是名如法遮波罗提木叉。<a id="a-AS"></a>遮自恣者。<a id="a-AT"></a>四种如法遮自恣。<a id="a-AU"></a>以有根破戒遮自恣。<a id="a-AV"></a>以有根破正见破正命破威仪遮自恣。<a id="a-AW"></a>是名四种如法遮自恣。<a id="a-AX"></a>内宿者。<a id="a-AY"></a>若以羯磨结净地已。<a id="a-AZ"></a>僧坊内宿饮食。<a id="a-Aa"></a>大比丘不应食。<a id="a-Ab"></a>故名内宿。<a id="a-Ac"></a>内熟者。<a id="a-Ad"></a>以羯磨结净地已。<a id="a-Ae"></a>僧坊内煮饮食。<a id="a-Af"></a>大比丘不应食。<a id="a-Ag"></a>故名内熟。<a id="a-Ah"></a>自熟者。<a id="a-Ai"></a>若大比丘自作饮食不应食。<a id="a-Aj"></a>如佛在毗耶离。<a id="a-Ak"></a>俭时诸檀越欲与僧作饮食。<a id="a-Al"></a>作如是念。<a id="a-Am"></a>若我自舍作饮食。<a id="a-An"></a>多诸知识亲里来。<a id="a-Ao"></a>皆应与分。<a id="a-Ap"></a>若佛听僧坊内作者我当作。<a id="a-Aq"></a>佛即听近僧坊外作。<a id="a-Ar"></a>是火起烟尘。<a id="a-As"></a>多人来索。<a id="a-At"></a>若与则不供。<a id="a-Au"></a>若不与恐来伤害。<a id="a-Av"></a>往白佛。<a id="a-Aw"></a>佛言。<a id="a-Ax"></a>听汝僧坊内作。<a id="a-Ay"></a>僧坊内作时。<a id="a-Az"></a>诸沙弥守园人。<a id="a-B0"></a>先自食饱满。<a id="a-B1"></a>余残与僧。<a id="a-B2"></a>僧食不足故皆疲极羸瘦。<a id="a-B3"></a>是事白佛。<a id="a-B4"></a>佛言。<a id="a-B5"></a>从今日如是饥饿时。<a id="a-B6"></a>若结净地若未结。<a id="a-B7"></a>听大比丘自作自食。<a id="a-B8"></a>从今日若非饥饿时。<a id="a-B9"></a>结净地已二事不应用。<a id="a-BA"></a>谓内宿内熟。<a id="a-BB"></a>不应食。<a id="a-BC"></a>若结净地若不结。<a id="a-BD"></a>大比丘自作饮食。<a id="a-BE"></a>不应食。<a id="a-BF"></a>若食者犯突吉罗。<a id="a-BG"></a>是故说名自熟。<a id="a-BH"></a>恶捉者。<a id="a-BI"></a>若持净戒比丘。<a id="a-BJ"></a>故自取食。<a id="a-BK"></a>大比丘不得食。<a id="a-BL"></a>是名恶捉。<a id="a-BM"></a>不受者。<a id="a-BN"></a>若男若女若黄门若二根人不授与。<a id="a-BO"></a>大比丘不应食。<a id="a-BP"></a>是名不受。<a id="a-BQ"></a>恶捉受者。<a id="a-BR"></a>若大比丘先自取。<a id="a-BS"></a>然后从净人受。<a id="a-BT"></a>大比丘不应食。<a id="a-BU"></a>是故名恶捉受。<a id="a-BV"></a>初日受者。<a id="a-BW"></a>如佛在毗耶离。<a id="a-BX"></a>饥饿时饮食难得。<a id="a-BY"></a>语诸比丘。<a id="a-BZ"></a>从今日如是饥饿时。<a id="a-Ba"></a>听汝若食竟不受残食法初日受食。<a id="a-Bb"></a>听汝食初日受食者。<a id="a-Bc"></a>若比丘早起。<a id="a-Bd"></a>从他受饮食。<a id="a-Be"></a>未食留置食后。<a id="a-Bf"></a>是名初日受食。<a id="a-Bg"></a>从是出者。<a id="a-Bh"></a>如佛在毗耶离。<a id="a-Bi"></a>语诸比丘。<a id="a-Bj"></a>从今日如是饥饿时。<a id="a-Bk"></a>从是出食听汝食。<a id="a-Bl"></a>从今听诸比丘。<a id="a-Bm"></a>食竟若不受残食法。<a id="a-Bn"></a>从是出食应食。<a id="a-Bo"></a>从是出者。<a id="a-Bp"></a>诸比丘所从檀越家食已。<a id="a-Bq"></a>从是家中持食出。<a id="a-Br"></a>是名从是出。<a id="a-Bs"></a>食木果者。<a id="a-Bt"></a>如鸡尼耶结发梵志。<a id="a-Bu"></a>多持木果来诣佛所与佛。<a id="a-Bv"></a>佛语鸡尼耶。<a id="a-Bw"></a>与众僧作分。<a id="a-Bx"></a>是人即与诸比丘。<a id="a-By"></a>诸比丘不受。<a id="a-Bz"></a>作是言。<a id="a-C0"></a>我等食已竟。<a id="a-C1"></a>佛言。<a id="a-C2"></a>从今日如是饥饿时。<a id="a-C3"></a>食已虽不受残食法。<a id="a-C4"></a>听汝食木果。<a id="a-C5"></a>木果者。<a id="a-C6"></a>胡桃栗捺婆陀摩。<a id="a-C7"></a>如是等木果。<a id="a-C8"></a>是名木果。<a id="a-C9"></a>池物者。<a id="a-CA"></a>舍利弗热血病发。<a id="a-CB"></a>诸药师教食池物。<a id="a-CC"></a>舍利弗言。<a id="a-CD"></a>佛未听我等食池物。<a id="a-CE"></a>是事白佛。<a id="a-CF"></a>佛言。<a id="a-CG"></a>从今日听食池物。<a id="a-CH"></a>目连以神通力。<a id="a-CI"></a>曼陀耆尼池中。<a id="a-CJ"></a>多持大藕根来。<a id="a-CK"></a>大如人髀。<a id="a-CL"></a>香美第一。<a id="a-CM"></a>如净白蜜。<a id="a-CN"></a>若折乳汁流出。<a id="a-CO"></a>持与舍利弗。<a id="a-CP"></a>舍利弗问。<a id="a-CQ"></a>何处得来。<a id="a-CR"></a>答言。<a id="a-CS"></a>曼陀耆尼池中得来。<a id="a-CT"></a>舍利弗言。<a id="a-CU"></a>是非人处谁授汝耶。<a id="a-CV"></a>答非人授我。<a id="a-CW"></a>舍利弗言。<a id="a-CX"></a>佛未听我等从非人受食。<a id="a-CY"></a>是事白佛。<a id="a-CZ"></a>佛言。<a id="a-Ca"></a>从今日听从非人受食食。<a id="a-Cb"></a>如是藕等池物。<a id="a-Cc"></a>多煮多食多残。<a id="a-Cd"></a>以是余与诸比丘。<a id="a-Ce"></a>诸比丘不食。<a id="a-Cf"></a>作是言。<a id="a-Cg"></a>我等食竟不受残食法。<a id="a-Ch"></a>是事白佛。<a id="a-Ci"></a>佛言。<a id="a-Cj"></a>从今日如是饥饿时。<a id="a-Ck"></a>虽不受残食法。<a id="a-Cl"></a>听食池物。<a id="a-Cm"></a>池物者。<a id="a-Cn"></a>藕根藕子菱芡根鸡头子等。<a id="a-Co"></a>是名池物。<a id="a-Cp"></a>受者。<a id="a-Cq"></a>受迦絺那衣处得七种利。<a id="a-Cr"></a>随意畜长衣。<a id="a-Cs"></a>常不失三衣。<a id="a-Ct"></a>数数食别众食。<a id="a-Cu"></a>过中不白善比丘入聚落。<a id="a-Cv"></a>若檀越请食。<a id="a-Cw"></a>食前食后随意至余处。<a id="a-Cx"></a>有住处无住处。<a id="a-Cy"></a>得迦絺那衣施物。<a id="a-Cz"></a>应属安居比丘。<a id="a-D0"></a>余比丘不应分。<a id="a-D1"></a>是故名受。<a id="a-D2"></a>与上相违。<a id="a-D3"></a>是名不受。<a id="a-D4"></a>舍者。<a id="a-D5"></a>有八事舍迦絺那衣。<a id="a-D6"></a>一者衣足时。<a id="a-D7"></a>二者衣成时。<a id="a-D8"></a>三者去时。<a id="a-D9"></a>四者闻时。<a id="a-DA"></a>五者失时。<a id="a-DB"></a>六者发心。<a id="a-DC"></a>七者出界。<a id="a-DD"></a>八者舍时。<a id="a-DE"></a>是名为舍。<a id="a-DF"></a>不舍者。<a id="a-DG"></a>与上相违。<a id="a-DH"></a>是名不舍。<a id="a-DI"></a>可分物者。<a id="a-DJ"></a>若物诸比丘现前应分。<a id="a-DK"></a>何等是。<a id="a-DL"></a>除死比丘重物。<a id="a-DM"></a>余轻物。<a id="a-DN"></a>是名可分物。<a id="a-DO"></a>不可分物者。<a id="a-DP"></a>若物诸比丘现前不应分。<a id="a-DQ"></a>何等是。<a id="a-DR"></a>除死比丘衣物。<a id="a-DS"></a>余重物。<a id="a-DT"></a>是五事不分不可取。<a id="a-DU"></a>若众僧若三人若二人若一人不应分。<a id="a-DV"></a>何等五。<a id="a-DW"></a>僧伽蓝地。<a id="a-DX"></a>房舍地。<a id="a-DY"></a>僧伽蓝房舍。<a id="a-DZ"></a>床卧具。<a id="a-Da"></a>是名不可分。<a id="a-Db"></a>轻物者。<a id="a-Dc"></a>可分物。<a id="a-Dd"></a>是故名轻物。<a id="a-De"></a>重物者。<a id="a-Df"></a>不可分物。<a id="a-Dg"></a>是故名重物。<a id="a-Dh"></a>属物者。<a id="a-Di"></a>若在聚落若空处属他。<a id="a-Dj"></a>若男若女若黄门若二根。<a id="a-Dk"></a>是名属物。<a id="a-Dl"></a>不属物者。<a id="a-Dm"></a>若物在聚落空地不属他。<a id="a-Dn"></a>若男若女若黄门若二根。<a id="a-Do"></a>是名不属物。<a id="a-Dp"></a>手受物者。<a id="a-Dq"></a>若物从他受用。<a id="a-Dr"></a>何等是。<a id="a-Ds"></a>一切入口物。<a id="a-Dt"></a>除水及齿木。<a id="a-Du"></a>是名手受物。<a id="a-Dv"></a>非手受物者。<a id="a-Dw"></a>若物不从他受中用。<a id="a-Dx"></a>何等是。<a id="a-Dy"></a>一切所用衣钵等。<a id="a-Dz"></a>不入口物及水齿木。<a id="a-E0"></a>是名不手受物。<a id="a-E1"></a>人物者。<a id="a-E2"></a>佛听僧坊使人佛图使人。<a id="a-E3"></a>是人属佛图属众僧。<a id="a-E4"></a>是名人物。<a id="a-E5"></a>非人物者。<a id="a-E6"></a>佛听象马骆驼牛羊驴骡。<a id="a-E7"></a>属佛图属僧。<a id="a-E8"></a>是名非人物。<a id="a-E9"></a>因缘衣者。<a id="a-EA"></a>若般遮于瑟等诸大会中得。<a id="a-EB"></a>是名因缘衣。<a id="a-EC"></a>死衣者。<a id="a-ED"></a>若五众死。<a id="a-EE"></a>五众所应分物。<a id="a-EF"></a>是名死衣。<a id="a-EG"></a>粪扫衣者。<a id="a-EH"></a>五种粪扫衣不应畜。<a id="a-EI"></a>一火烧。<a id="a-EJ"></a>二牛嚼。<a id="a-EK"></a>三鼠啮。<a id="a-EL"></a>四初嫁女不净衣。<a id="a-EM"></a>五产衣。<a id="a-EN"></a>是五种不应畜。<a id="a-EO"></a>四种粪扫衣应畜。<a id="a-EP"></a>一冢间衣二往还衣。<a id="a-EQ"></a>三无主衣。<a id="a-ER"></a>四弊纳衣。<a id="a-ES"></a>是四种应畜。<a id="a-ET"></a>是名粪扫衣。<a id="a-EU"></a>灌鼻者。<a id="a-EV"></a>佛听眼病比丘畜灌鼻筒。<a id="a-EW"></a>如毕陵伽婆蹉等。<a id="a-EX"></a>是名灌鼻。<a id="a-EY"></a>刀治者。<a id="a-EZ"></a>若病余药所不能治佛听猥处以刀治。<a id="a-Ea"></a>若病余药能治。<a id="a-Eb"></a>而以刀治。<a id="a-Ec"></a>得偷兰遮罪。<a id="a-Ed"></a>是名刀治。<a id="a-Ee"></a>活帝治者。<a id="a-Ef"></a>佛言。<a id="a-Eg"></a>若比丘病。<a id="a-Eh"></a>余药不能治。<a id="a-Ei"></a>听活帝。<a id="a-Ej"></a>若余药能治。<a id="a-Ek"></a>而以活帝治。<a id="a-El"></a>得偷兰遮罪。<a id="a-Em"></a>是名活帝治。<a id="a-En"></a>剃毛者。<a id="a-Eo"></a>除须发。<a id="a-Ep"></a>身上余毛不应剃。<a id="a-Eq"></a>若剃得突吉罗。<a id="a-Er"></a>是名剃毛。<a id="a-Es"></a>剃发者。<a id="a-Et"></a>不得移处剃。<a id="a-Eu"></a>应一处剃。<a id="a-Ev"></a>是名剃发。<a id="a-Ew"></a>故用者。<a id="a-Ex"></a>如比丘五种子。<a id="a-Ey"></a>五种净应用。<a id="a-Ez"></a>八种浆以水净。<a id="a-F0"></a>十种衣三种坏色。<a id="a-F1"></a>是名故用。<a id="a-F2"></a>果蓏者。<a id="a-F3"></a>毗耶离诸比丘多有果蓏。<a id="a-F4"></a>诸比丘各自恣啖。<a id="a-F5"></a>佛言。<a id="a-F6"></a>作分分与。<a id="a-F7"></a>是中一比丘取二三人分。<a id="a-F8"></a>有啖不能尽者不得者。<a id="a-F9"></a>是时斗诤。<a id="a-FA"></a>佛言。<a id="a-FB"></a>从今日诸果蓏不应分。<a id="a-FC"></a>若有净人受取。<a id="a-FD"></a>以五种比丘净法。<a id="a-FE"></a>以火刀爪鹦鹉。<a id="a-FF"></a>若不生子净应啖。<a id="a-FG"></a>人用物者。<a id="a-FH"></a>人间若金银琉璃颇梨床榻器物。<a id="a-FI"></a>比丘不应坐不应用。<a id="a-FJ"></a>是名人用物。<a id="a-FK"></a>非人用物者。<a id="a-FL"></a>天上金银琉璃颇梨地床榻器物。<a id="a-FM"></a>比丘应行应坐应用。<a id="a-FN"></a>是名非人用物。<a id="a-FO"></a>五百人集比尼者。<a id="a-FP"></a>佛初灭度后。<a id="a-FQ"></a>五百比丘和合一处。<a id="a-FR"></a>集一切修多罗一切比尼一切阿毗昙。<a id="a-FS"></a>是名五百人集比尼。<a id="a-FT"></a>七百人集比尼者。<a id="a-FU"></a>佛灭度后百一十岁。<a id="a-FV"></a>毗耶离十事出。<a id="a-FW"></a>非法非比尼非佛教。<a id="a-FX"></a>是十事不入修多罗比尼中。<a id="a-FY"></a>与法相违威仪相违。<a id="a-FZ"></a>是十事七百比丘和合一处灭。<a id="a-Fa"></a>是名七百人集比尼。<a id="a-Fb"></a>比尼摄者。<a id="a-Fc"></a>二部波罗提木叉。<a id="a-Fd"></a>并义解比尼。<a id="a-Fe"></a>增一余残杂说。<a id="a-Ff"></a>若共若不共。<a id="a-Fg"></a>是名摄比尼。<a id="a-Fh"></a>黑印者。<a id="a-Fi"></a>四黑印。<a id="a-Fj"></a>如经中说。<a id="a-Fk"></a>四大印亦如经中说。<a id="a-Fl"></a>问佛何以故。<a id="a-Fm"></a>说是四黑印。<a id="a-Fn"></a>答欲说真实佛法相故。<a id="a-Fo"></a>来世比丘当了了知是佛说是非佛说。<a id="a-Fp"></a>是故说黑印。<a id="a-Fq"></a>何以故。<a id="a-Fr"></a>说四大印。<a id="a-Fs"></a>为成就大事不令诸比丘错谬故。<a id="a-Ft"></a>说大印。<a id="a-Fu"></a>合药者。<a id="a-Fv"></a>诸根药茎药叶药华药果药。<a id="a-Fw"></a>是药草各各差别和合。<a id="a-Fx"></a>是名合药。<a id="a-Fy"></a>和合药者。<a id="a-Fz"></a>即日受时药。<a id="a-G0"></a>受时分药。<a id="a-G1"></a>受七日药。<a id="a-G2"></a>受尽形药。<a id="a-G3"></a>共合一处。<a id="a-G4"></a>时应服。<a id="a-G5"></a>过时不得服。<a id="a-G6"></a>即日受时分药。<a id="a-G7"></a>受七日药尽形药。<a id="a-G8"></a>共和合一处。<a id="a-G9"></a>时分应服。<a id="a-GA"></a>过时分不应服。<a id="a-GB"></a>即日受七日药。<a id="a-GC"></a>受尽形药共和合一处。<a id="a-GD"></a>七日应服。<a id="a-GE"></a>过七日不应服。<a id="a-GF"></a>若尽形药。<a id="a-GG"></a>随意应服。<a id="a-GH"></a>即日受时药昨日受时分药七日药尽形药。<a id="a-GI"></a>共和合一处不应服。<a id="a-GJ"></a>即日受时分药。<a id="a-GK"></a>昨日受七日药尽形寿药。<a id="a-GL"></a>共和合一处不应服。<a id="a-GM"></a>即日受七日药。<a id="a-GN"></a>昨日受尽形药。<a id="a-GO"></a>共和合一处不应服。<a id="a-GP"></a>是名和合法。<a id="a-GQ"></a>问时分七日尽形寿得宿受不。<a id="a-GR"></a>答不得。<a id="a-GS"></a>恶捉不受得受不。<a id="a-GT"></a>答不得。<a id="a-GU"></a>手受口受无病得服不。<a id="a-GV"></a>答不得。<a id="a-GW"></a>手受口受病得服不。<a id="a-GX"></a>答得。<a id="a-GY"></a>僧坊净法者。<a id="a-GZ"></a>若五宝若似五宝。<a id="a-Ga"></a>在僧坊内。<a id="a-Gb"></a>比丘取时应作是念。<a id="a-Gc"></a>此谁物当还。<a id="a-Gd"></a>是名僧坊净法。<a id="a-Ge"></a>林净法者。<a id="a-Gf"></a>林名众多树一处。<a id="a-Gg"></a>是中应随上座取。<a id="a-Gh"></a>是名林净法。<a id="a-Gi"></a>房舍净法者。<a id="a-Gj"></a>僧坊中多有别房舍。<a id="a-Gk"></a>是中应随上座取次第应住。<a id="a-Gl"></a>是中随檀越分处供养应受。<a id="a-Gm"></a>是名房舍净法。<a id="a-Gn"></a>时净法者。<a id="a-Go"></a>饥饿时。<a id="a-Gp"></a>老病时。<a id="a-Gq"></a>因缘时。<a id="a-Gr"></a>佛有所听。<a id="a-Gs"></a>是名时净法。<a id="a-Gt"></a>方净法者。<a id="a-Gu"></a>如比丘阎浮提住至俱耶尼。<a id="a-Gv"></a>用阎浮提时俱耶尼食。<a id="a-Gw"></a>三方亦如是。<a id="a-Gx"></a>是名方净法。<a id="a-Gy"></a>国土净法者。<a id="a-Gz"></a>得神通诸比丘。<a id="a-H0"></a>至恶贱国土乞食。<a id="a-H1"></a>是比丘先从恶贱人受食啖。<a id="a-H2"></a>此人心悔。<a id="a-H3"></a>我等堕不净数。<a id="a-H4"></a>便不复乞。<a id="a-H5"></a>是人持食于比丘前弃地而去。<a id="a-H6"></a>诸比丘不知云何。<a id="a-H7"></a>佛言。<a id="a-H8"></a>从今日至恶秽国土。<a id="a-H9"></a>弃食着地得自取食。<a id="a-HA"></a>随国土法故。<a id="a-HB"></a>如边地持律。<a id="a-HC"></a>第五得受具足戒。<a id="a-HD"></a>阿叶波伽阿槃提国土。<a id="a-HE"></a>听着一重革屣常洗浴皮褥覆。<a id="a-HF"></a>如寒雪国土中。<a id="a-HG"></a>听畜俗人靴具。<a id="a-HH"></a>是名国土净法。<a id="a-HI"></a>衣净者。<a id="a-HJ"></a>佛听着十种衣。<a id="a-HK"></a>何等十。<a id="a-HL"></a>白麻衣。<a id="a-HM"></a>赤麻衣。<a id="a-HN"></a>刍摩衣。<a id="a-HO"></a>憍施耶衣。<a id="a-HP"></a>翅夷罗衣。<a id="a-HQ"></a>钦跋罗。<a id="a-HR"></a>衣劫贝衣。<a id="a-HS"></a>钵兜路衣。<a id="a-HT"></a>头头罗衣。<a id="a-HU"></a>俱遮罗衣。<a id="a-HV"></a>是名衣净法(具足戒竟)。</p>
  <p data-pb></p>
  <h2 id="aHW">自恣布萨法</h2>
  <p id="aHX">自恣法者。<a id="a-HY"></a>安居比丘应一处和合。<a id="a-HZ"></a>众僧应三种自恣。<a id="a-Ha"></a>若见若闻若疑问。<a id="a-Hb"></a>何以故。<a id="a-Hc"></a>佛听自恣。<a id="a-Hd"></a>答以摄众僧故。<a id="a-He"></a>好恶相教化故。<a id="a-Hf"></a>尔时出过罪如法得清净。<a id="a-Hg"></a>是名自恣法。<a id="a-Hh"></a>与自恣者。<a id="a-Hi"></a>病比丘不能来。<a id="a-Hj"></a>应与自恣。<a id="a-Hk"></a>若不病比丘自恣时不来。<a id="a-Hl"></a>得突吉罗。<a id="a-Hm"></a>若是比丘。<a id="a-Hn"></a>畏失命若破戒。<a id="a-Ho"></a>若八难中一一难起。<a id="a-Hp"></a>不得止。<a id="a-Hq"></a>应与自恣。<a id="a-Hr"></a>是名与自恣。<a id="a-Hs"></a>受自恣法者。<a id="a-Ht"></a>若比丘从他比丘受自恣。<a id="a-Hu"></a>界内应受。<a id="a-Hv"></a>若畏失命破戒若八难中一一难起。<a id="a-Hw"></a>尔时应出界去。<a id="a-Hx"></a>是名受自恣法。<a id="a-Hy"></a>说自恣法者。<a id="a-Hz"></a>比丘从他受自恣。<a id="a-I0"></a>到僧中应说。<a id="a-I1"></a>若不说得突吉罗。<a id="a-I2"></a>若受自恣人睡眠若入定。<a id="a-I3"></a>若八难中一一难起不说无罪。<a id="a-I4"></a>是名说自恣法。<a id="a-I5"></a>布萨法者。<a id="a-I6"></a>半月半月诸比丘和合一处。<a id="a-I7"></a>自筹量身。<a id="a-I8"></a>昼作何罪夜作何罪。<a id="a-I9"></a>从前说戒以来。<a id="a-IA"></a>将不作罪耶。<a id="a-IB"></a>若有罪。<a id="a-IC"></a>当向同心净戒比丘如法忏悔。<a id="a-ID"></a>若不得同心净戒比丘。<a id="a-IE"></a>当生心。<a id="a-IF"></a>我后得同心净戒比丘。<a id="a-IG"></a>当如法忏悔。<a id="a-IH"></a>问何以故。<a id="a-II"></a>佛听作布萨。<a id="a-IJ"></a>答令诸比丘安住善法中舍离不善离不善法得清净故。<a id="a-IK"></a>是名布萨法。<a id="a-IL"></a>与清净法者。<a id="a-IM"></a>布萨时病比丘不能来。<a id="a-IN"></a>应与清净。<a id="a-IO"></a>若能来而不来。<a id="a-IP"></a>得突吉罗。<a id="a-IQ"></a>若是比丘。<a id="a-IR"></a>畏失命若破戒。<a id="a-IS"></a>若八难中一一难起。<a id="a-IT"></a>不得已与清净。<a id="a-IU"></a>是名与清净法。<a id="a-IV"></a>受清净法者。<a id="a-IW"></a>若比丘从他比丘受清净。<a id="a-IX"></a>界内应受。<a id="a-IY"></a>若是比丘。<a id="a-IZ"></a>畏失命破戒。<a id="a-Ia"></a>若八难中一一难起。<a id="a-Ib"></a>尔时应出界去。<a id="a-Ic"></a>是名受清净法。<a id="a-Id"></a>说清净者。<a id="a-Ie"></a>比丘受他清净。<a id="a-If"></a>到僧中说者善。<a id="a-Ig"></a>若不说。<a id="a-Ih"></a>得突吉罗。<a id="a-Ii"></a>若受清净人。<a id="a-Ij"></a>若睡眠若入定。<a id="a-Ik"></a>若八难中一一难起。<a id="a-Il"></a>不说无罪。<a id="a-Im"></a>是名说清净法。<a id="a-In"></a>欲法者。<a id="a-Io"></a>欲名发心。<a id="a-Ip"></a>如法僧事中随僧法与欲。<a id="a-Iq"></a>是名欲法。<a id="a-Ir"></a>与欲法者。<a id="a-Is"></a>若比丘病不能来。<a id="a-It"></a>应与欲。<a id="a-Iu"></a>若不病能来而不来。<a id="a-Iv"></a>得突吉罗。<a id="a-Iw"></a>若比丘畏失命畏破戒。<a id="a-Ix"></a>若八难中一一难起。<a id="a-Iy"></a>不得止故与欲。<a id="a-Iz"></a>得来而不来。<a id="a-J0"></a>得突吉罗。<a id="a-J1"></a>与欲者应言。<a id="a-J2"></a>比丘与欲来。<a id="a-J3"></a>若言与。<a id="a-J4"></a>是名得欲。<a id="a-J5"></a>若身业与。<a id="a-J6"></a>是名得欲。<a id="a-J7"></a>若口业与。<a id="a-J8"></a>是名得欲。<a id="a-J9"></a>若身口业不与。<a id="a-JA"></a>不名得欲。<a id="a-JB"></a>应将是比丘来僧中。<a id="a-JC"></a>若不来应一切僧就是比丘诸比丘不应别作羯磨。<a id="a-JD"></a>若别作羯磨。<a id="a-JE"></a>诸比丘得罪。<a id="a-JF"></a>是名与欲法受。<a id="a-JG"></a>欲法者。<a id="a-JH"></a>若比丘从他比丘受欲。<a id="a-JI"></a>界内应受。<a id="a-JJ"></a>若是比丘畏失命畏破戒。<a id="a-JK"></a>若八难中一一难起。<a id="a-JL"></a>应出界去。<a id="a-JM"></a>是名受欲法。<a id="a-JN"></a>说欲法者。<a id="a-JO"></a>受欲比丘到僧中。<a id="a-JP"></a>应说彼比丘。<a id="a-JQ"></a>欲若说者善。<a id="a-JR"></a>若不说得突吉罗。<a id="a-JS"></a>若是比丘。<a id="a-JT"></a>若睡眠若入定。<a id="a-JU"></a>若八难中一一难起。<a id="a-JV"></a>不说。<a id="a-JW"></a>无罪。<a id="a-JX"></a>是名说欲法。<a id="a-JY"></a>清净法者。<a id="a-JZ"></a>比丘语他。<a id="a-Ja"></a>我清净无罪。<a id="a-Jb"></a>是名清净法。<a id="a-Jc"></a>与清净法者。<a id="a-Jd"></a>若比丘病不能来。<a id="a-Je"></a>应与清净。<a id="a-Jf"></a>若无病能来而不来。<a id="a-Jg"></a>得突吉罗。<a id="a-Jh"></a>若比丘畏失命畏破戒。<a id="a-Ji"></a>若八难中一一难起。<a id="a-Jj"></a>不得止故。<a id="a-Jk"></a>应与清净。<a id="a-Jl"></a>与清净法者。<a id="a-Jm"></a>语比丘言。<a id="a-Jn"></a>与清净来。<a id="a-Jo"></a>若言与。<a id="a-Jp"></a>是名得清净。<a id="a-Jq"></a>若身业与。<a id="a-Jr"></a>亦名得清净。<a id="a-Js"></a>若口业与。<a id="a-Jt"></a>是名得清净。<a id="a-Ju"></a>若不以身口业与。<a id="a-Jv"></a>不名得清净。<a id="a-Jw"></a>应将是比丘来僧中。<a id="a-Jx"></a>若不来。<a id="a-Jy"></a>一切僧应就是比丘。<a id="a-Jz"></a>诸比丘不应别作布萨。<a id="a-K0"></a>若别作。<a id="a-K1"></a>诸比丘得罪。<a id="a-K2"></a>是名与清净法。<a id="a-K3"></a>欲清净法者。<a id="a-K4"></a>若布萨时僧欲作种种羯磨。<a id="a-K5"></a>尔时应俱与欲清净。<a id="a-K6"></a>是名欲清净法。<a id="a-K7"></a>与欲清净法者。<a id="a-K8"></a>若比丘病不能来。<a id="a-K9"></a>应与欲清净。<a id="a-KA"></a>若不病能来。<a id="a-KB"></a>应到众僧布萨羯磨处。<a id="a-KC"></a>若无病能来而不来。<a id="a-KD"></a>得突吉罗。<a id="a-KE"></a>若是比丘。<a id="a-KF"></a>畏失命畏破戒。<a id="a-KG"></a>若八难中一一难起。<a id="a-KH"></a>不得出故。<a id="a-KI"></a>应与欲清净。<a id="a-KJ"></a>比丘应语他比丘。<a id="a-KK"></a>与欲清净来。<a id="a-KL"></a>若言与。<a id="a-KM"></a>是名得欲清净。<a id="a-KN"></a>若身业与。<a id="a-KO"></a>亦名得欲清净。<a id="a-KP"></a>若口业与。<a id="a-KQ"></a>是名得欲清净。<a id="a-KR"></a>若不以身口业与。<a id="a-KS"></a>不名得欲清净。<a id="a-KT"></a>应将是比丘到僧中。<a id="a-KU"></a>若不能来。<a id="a-KV"></a>一切僧应就是比丘。<a id="a-KW"></a>诸比丘不应别作布萨羯磨。<a id="a-KX"></a>若别作。<a id="a-KY"></a>诸比丘得罪。<a id="a-KZ"></a>是名与欲清净法。<a id="a-Ka"></a>受欲清净法者。<a id="a-Kb"></a>比丘欲受他欲清净。<a id="a-Kc"></a>应界内受。<a id="a-Kd"></a>若畏失命畏破戒。<a id="a-Ke"></a>若八难中一一难起。<a id="a-Kf"></a>应出界去。<a id="a-Kg"></a>是名受欲清净法。<a id="a-Kh"></a>说欲清净法者。<a id="a-Ki"></a>受他欲清净者。<a id="a-Kj"></a>应到僧中说。<a id="a-Kk"></a>彼比丘欲清净。<a id="a-Kl"></a>若说者善。<a id="a-Km"></a>若不说。<a id="a-Kn"></a>得突吉罗。<a id="a-Ko"></a>是比丘若睡眠若入定。<a id="a-Kp"></a>若八难中一一难起。<a id="a-Kq"></a>不说无罪。<a id="a-Kr"></a>是名说欲清净法。<a id="a-Ks"></a>起塔法者。<a id="a-Kt"></a>给孤独居士深心信佛。<a id="a-Ku"></a>到佛所头面礼足一面坐。<a id="a-Kv"></a>白佛言。<a id="a-Kw"></a>世尊。<a id="a-Kx"></a>世尊游行诸国土时。<a id="a-Ky"></a>我不见世尊故甚渴仰。<a id="a-Kz"></a>愿赐一物我当供养。<a id="a-L0"></a>佛与爪发言。<a id="a-L1"></a>居士。<a id="a-L2"></a>汝当供养是爪发。<a id="a-L3"></a>居士即时白佛言。<a id="a-L4"></a>愿世尊。<a id="a-L5"></a>听我起发塔爪塔。<a id="a-L6"></a>佛言。<a id="a-L7"></a>听起发塔爪塔。<a id="a-L8"></a>是名起塔法。<a id="a-L9"></a>塔地者。<a id="a-LA"></a>属塔地者。<a id="a-LB"></a>园田谷田。<a id="a-LC"></a>于中初起塔。<a id="a-LD"></a>是名塔地。<a id="a-LE"></a>龛塔法者。<a id="a-LF"></a>佛听作龛塔柱塔。<a id="a-LG"></a>佛广听一切作塔。<a id="a-LH"></a>是名塔法。<a id="a-LI"></a>塔物无尽者。<a id="a-LJ"></a>毗耶离诸估客。<a id="a-LK"></a>用塔物翻转得利供养塔。<a id="a-LL"></a>是人求利故欲到远处。<a id="a-LM"></a>持此物与比丘言。<a id="a-LN"></a>长老。<a id="a-LO"></a>是塔物。<a id="a-LP"></a>汝当出息令得利供养塔。<a id="a-LQ"></a>比丘言。<a id="a-LR"></a>佛未听我等出塔物得利供养塔。<a id="a-LS"></a>以是事白佛。<a id="a-LT"></a>佛言。<a id="a-LU"></a>听僧坊净人若优婆塞出息塔物得供养塔。<a id="a-LV"></a>是名塔物。<a id="a-LW"></a>无尽供养塔法者。<a id="a-LX"></a>所应供养塔。<a id="a-LY"></a>若白色赤色青色黄色诸色等。<a id="a-LZ"></a>听供养塔及诸严饰具。<a id="a-La"></a>是名供养塔法。<a id="a-Lb"></a>庄严塔法者。<a id="a-Lc"></a>所应庄严塔。<a id="a-Ld"></a>若金刚座。<a id="a-Le"></a>高堂高楼重阁。<a id="a-Lf"></a>悬诸宝铃光相璎珞缯幡华盖金银真珠车磲马瑙琉璃颇梨等种种宝物。<a id="a-Lg"></a>如是等妙庄严具。<a id="a-Lh"></a>是应供养塔。<a id="a-Li"></a>是名庄严塔法。<a id="a-Lj"></a>花香璎珞法者。<a id="a-Lk"></a>所应供养塔。<a id="a-Ll"></a>花香末香涂香。<a id="a-Lm"></a>花璎珞宝璎珞。<a id="a-Ln"></a>罗列然灯作众伎乐。<a id="a-Lo"></a>香涂墙壁分布香奁。<a id="a-Lp"></a>应布花香香油洒地。<a id="a-Lq"></a>是名花香璎珞法。<a id="a-Lr"></a>坚法者。<a id="a-Ls"></a>比丘随所住房。<a id="a-Lt"></a>是中随檀越分处应受供养。<a id="a-Lu"></a>是名坚法。<a id="a-Lv"></a>坚坚法者。<a id="a-Lw"></a>若檀越与比丘饮食并衣被。<a id="a-Lx"></a>以是因缘故。<a id="a-Ly"></a>舍离二事数数食别众食。<a id="a-Lz"></a>是名坚坚法。<a id="a-M0"></a>粥法者。<a id="a-M1"></a>佛听食八种粥。<a id="a-M2"></a>酥粥油粥。<a id="a-M3"></a>胡麻粥乳粥。<a id="a-M4"></a>小豆粥摩沙豆粥。<a id="a-M5"></a>麻子粥清粥。<a id="a-M6"></a>啜时不作声。<a id="a-M7"></a>是名粥法。<a id="a-M8"></a>啖法者。<a id="a-M9"></a>佛听九种啖。<a id="a-MA"></a>根啖茎啖叶啖。<a id="a-MB"></a>磨啖果啖胡麻啖。<a id="a-MC"></a>石蜜啖白蜜啖。<a id="a-MD"></a>啖时勿令大作声。<a id="a-ME"></a>是名啖法含消法者。<a id="a-MF"></a>佛听四种含消。<a id="a-MG"></a>酥油蜜石蜜。<a id="a-MH"></a>比丘含是四含消时。<a id="a-MI"></a>应作是念。<a id="a-MJ"></a>我以治病因缘故含。<a id="a-MK"></a>不为美味。<a id="a-ML"></a>是名含消法。<a id="a-MM"></a>食法者。<a id="a-MN"></a>佛听食五种食。<a id="a-MO"></a>饭麨糒鱼肉。<a id="a-MP"></a>比丘食是食。<a id="a-MQ"></a>应生厌心。<a id="a-MR"></a>为存身命故。<a id="a-MS"></a>念莫堕数数食别众食。<a id="a-MT"></a>又作是念。<a id="a-MU"></a>受残食想。<a id="a-MV"></a>是名食法。<a id="a-MW"></a>钵法者。<a id="a-MX"></a>佛听畜二种钵。<a id="a-MY"></a>瓦钵铁钵。<a id="a-MZ"></a>八种钵不应畜。<a id="a-Ma"></a>金钵银钵。<a id="a-Mb"></a>琉璃钵摩尼钵。<a id="a-Mc"></a>铜钵白镴钵。<a id="a-Md"></a>木钵石钵。<a id="a-Me"></a>是名钵法。<a id="a-Mf"></a>衣法者。<a id="a-Mg"></a>七种衣。<a id="a-Mh"></a>不须作净。<a id="a-Mi"></a>得自畜。<a id="a-Mj"></a>僧伽梨。<a id="a-Mk"></a>郁多罗僧。<a id="a-Ml"></a>安陀会。<a id="a-Mm"></a>雨浴衣。<a id="a-Mn"></a>覆疮衣。<a id="a-Mo"></a>尼师坛。<a id="a-Mp"></a>及余如法所用衣物。<a id="a-Mq"></a>是名衣法。<a id="a-Mr"></a>尼师坛法者。<a id="a-Ms"></a>佛听畜尼师坛。<a id="a-Mt"></a>为爱护卧具故。<a id="a-Mu"></a>无尼师坛不应坐僧卧具上。<a id="a-Mv"></a>是名尼师坛法。<a id="a-Mw"></a>针法者。<a id="a-Mx"></a>佛听畜二种针。<a id="a-My"></a>铜针铁针。<a id="a-Mz"></a>糠米鼻小豆鼻圆鼻。<a id="a-N0"></a>是名针法。<a id="a-N1"></a>针筒法者。<a id="a-N2"></a>佛听畜针筒。<a id="a-N3"></a>为爱护针不令数失。<a id="a-N4"></a>更求觅妨行道故。<a id="a-N5"></a>是名针筒法。<a id="a-N6"></a>水瓶法者。<a id="a-N7"></a>佛听畜水瓶。<a id="a-N8"></a>好净洁畜。<a id="a-N9"></a>是名水瓶法。<a id="a-NA"></a>常用水瓶法者。<a id="a-NB"></a>亦应净洁畜水瓶水。<a id="a-NC"></a>盖亦如是。<a id="a-ND"></a>是名常用水瓶法。<a id="a-NE"></a>和上法者。<a id="a-NF"></a>诸比丘无和上。<a id="a-NG"></a>则作诸弊恶。<a id="a-NH"></a>若病无人瞻视。<a id="a-NI"></a>是故佛听有和上。<a id="a-NJ"></a>和上当教化瞻视为汝说法。<a id="a-NK"></a>佛虽听作和上。<a id="a-NL"></a>诸比丘不欲作和上。<a id="a-NM"></a>佛教令作和上。<a id="a-NN"></a>是名和上法。<a id="a-NO"></a>共行弟子法者。<a id="a-NP"></a>所欲出行应白和上。<a id="a-NQ"></a>行时应随和上后供给所须。<a id="a-NR"></a>常随逐不远离。<a id="a-NS"></a>如法事中莫违逆意。<a id="a-NT"></a>一切所作皆应白和上。<a id="a-NU"></a>除大小便啮齿木礼佛法僧。<a id="a-NV"></a>是名共行弟子法。<a id="a-NW"></a>阿阇梨法者。<a id="a-NX"></a>诸比丘无阿阇梨。<a id="a-NY"></a>作诸弊恶若病无人瞻视是故佛听有阿阇梨。<a id="a-NZ"></a>阿阇梨常教化瞻视为汝说法。<a id="a-Na"></a>佛虽听作阿阇梨。<a id="a-Nb"></a>诸比丘不欲作阿阇梨。<a id="a-Nc"></a>佛教令作阿阇梨。<a id="a-Nd"></a>是名阿阇梨法。<a id="a-Ne"></a>近行弟子法者。<a id="a-Nf"></a>所欲出行应白阿阇梨。<a id="a-Ng"></a>行时应随阿阇梨后供给所须。<a id="a-Nh"></a>当随逐不远离。<a id="a-Ni"></a>如法事中莫违逆意。<a id="a-Nj"></a>一切所作皆应白阿阇梨。<a id="a-Nk"></a>除大小便啮齿木礼佛法僧。<a id="a-Nl"></a>是名近行弟子法。<a id="a-Nm"></a>和上阿阇梨共行近行弟子法者。<a id="a-Nn"></a>和上阿阇梨。<a id="a-No"></a>于共行近行弟子。<a id="a-Np"></a>应生儿子想。<a id="a-Nq"></a>共行近行弟子。<a id="a-Nr"></a>于和上阿阇梨。<a id="a-Ns"></a>应生父想。<a id="a-Nt"></a>汝等能如是者。<a id="a-Nu"></a>于我法中增长善法。<a id="a-Nv"></a>是名和上阿阇梨。<a id="a-Nw"></a>共行近行弟子法沙弥法者。<a id="a-Nx"></a>佛听沙弥极小乃至七岁能驱食上乌者。<a id="a-Ny"></a>是名沙弥法。<a id="a-Nz"></a>依止法者。<a id="a-O0"></a>有一客比丘。<a id="a-O1"></a>未满五岁。<a id="a-O2"></a>日暮来入僧坊求依止。<a id="a-O3"></a>久而不得。<a id="a-O4"></a>迷闷躄地垂死。<a id="a-O5"></a>诸比丘以是事白佛。<a id="a-O6"></a>佛言。<a id="a-O7"></a>从今日莫即日急求依止。<a id="a-O8"></a>听一宿息已当求依止。<a id="a-O9"></a>尔时诸比丘。<a id="a-OA"></a>不问好恶趣得依止。<a id="a-OB"></a>不能增长善法。<a id="a-OC"></a>佛言。<a id="a-OD"></a>莫趣得依止。<a id="a-OE"></a>当观是比丘能教化弟子令善不。<a id="a-OF"></a>如是观察。<a id="a-OG"></a>具足功德者。<a id="a-OH"></a>当求依止。<a id="a-OI"></a>若无具足功德者。<a id="a-OJ"></a>当更求依止。<a id="a-OK"></a>是名依止法。<a id="a-OL"></a>与依止法者。<a id="a-OM"></a>比丘若满十岁。<a id="a-ON"></a>应与他依止法。<a id="a-OO"></a>满十岁钝根不了。<a id="a-OP"></a>不应与他依止。<a id="a-OQ"></a>是名与依止法。<a id="a-OR"></a>受依止者。<a id="a-OS"></a>比丘应从座处起。<a id="a-OT"></a>偏袒着衣脱革屣胡跪曲身。<a id="a-OU"></a>两手捉上座两足。<a id="a-OV"></a>应三说求依止。<a id="a-OW"></a>是名受依止法。<a id="a-OX"></a>舍依止法者。<a id="a-OY"></a>有五因缘舍依止。<a id="a-OZ"></a>一师波那祢。<a id="a-Oa"></a>二自舍住处去。<a id="a-Ob"></a>三反戒。<a id="a-Oc"></a>四舍此部到异部中。<a id="a-Od"></a>五见本和上。<a id="a-Oe"></a>是名舍依止法。<a id="a-Of"></a>地法者。<a id="a-Og"></a>随应何地欲起塔僧坊。<a id="a-Oh"></a>先应看是地中作。<a id="a-Oi"></a>不妨行来处。<a id="a-Oj"></a>树林具足。<a id="a-Ok"></a>水具足。<a id="a-Ol"></a>昼夜静寂。<a id="a-Om"></a>少蚊虻少风少热少诸毒蝎。<a id="a-On"></a>如是观察地起塔僧坊。<a id="a-Oo"></a>若不观察是地。<a id="a-Op"></a>起塔僧坊者。<a id="a-Oq"></a>治塔僧坊比丘。<a id="a-Or"></a>得突吉罗。<a id="a-Os"></a>是名地法。<a id="a-Ot"></a>僧坊法者。<a id="a-Ou"></a>佛听诸僧坊中温室讲堂楼阁一重舍尖头舍揵那舍。<a id="a-Ov"></a>佛听是诸坊舍众僧畜。<a id="a-Ow"></a>亦听一人畜。<a id="a-Ox"></a>是名僧坊法。<a id="a-Oy"></a>卧具法者。<a id="a-Oz"></a>佛所听诸比丘卧具。<a id="a-P0"></a>粗陛绳床细陛绳床。<a id="a-P1"></a>毡褥卧具种种覆处。<a id="a-P2"></a>佛听众僧畜。<a id="a-P3"></a>亦听一人畜。<a id="a-P4"></a>是名卧具法。<a id="a-P5"></a>治塔僧坊法者。<a id="a-P6"></a>阿罗毗国诸塔僧坊毁坏。<a id="a-P7"></a>佛知已故问阿难。<a id="a-P8"></a>是诸塔僧坊。<a id="a-P9"></a>何以故毁坏。<a id="a-PA"></a>阿难言。<a id="a-PB"></a>诸六群比丘欲治故。<a id="a-PC"></a>余比丘畏不敢治。<a id="a-PD"></a>佛言。<a id="a-PE"></a>此六群比丘所欲治塔僧坊。<a id="a-PF"></a>众僧应羯磨与余人治。<a id="a-PG"></a>受羯磨比丘少多造手。<a id="a-PH"></a>或着一土墼。<a id="a-PI"></a>或以一束草或塞一孔。<a id="a-PJ"></a>或涂地泥壁。<a id="a-PK"></a>或以牛粪涂地涂壁。<a id="a-PL"></a>如是少多作已言。<a id="a-PM"></a>我更不欲作。<a id="a-PN"></a>佛言。<a id="a-PO"></a>如是人不应与作羯磨。<a id="a-PP"></a>若是比丘能大作功德修治者。<a id="a-PQ"></a>应与治塔僧坊羯磨。<a id="a-PR"></a>是名治塔僧坊法。<a id="a-PS"></a>治塔僧坊人法者。<a id="a-PT"></a>若比丘欲新起塔僧坊新作卧具。<a id="a-PU"></a>佛言。<a id="a-PV"></a>以是事故。<a id="a-PW"></a>僧应令十二岁悉舍余事。<a id="a-PX"></a>当随事大小。<a id="a-PY"></a>或十一岁十岁。<a id="a-PZ"></a>九岁八岁。<a id="a-Pa"></a>七岁六岁。<a id="a-Pb"></a>五岁四岁三二一岁。<a id="a-Pc"></a>应舍余事。<a id="a-Pd"></a>但令垒壁构架材木泥覆污饰。<a id="a-Pe"></a>是名治塔僧坊人法。<a id="a-Pf"></a>恭敬法者。<a id="a-Pg"></a>随上座次第。<a id="a-Ph"></a>礼拜迎来送去。<a id="a-Pi"></a>合掌曲身上座边立。<a id="a-Pj"></a>是名恭敬法。<a id="a-Pk"></a>澡豆法者。<a id="a-Pl"></a>佛听用小豆大豆摩沙豆豍豆胡豆屑一梨梨频陀等干草屑。<a id="a-Pm"></a>莫杂香作。<a id="a-Pn"></a>除病人。<a id="a-Po"></a>余不听用。<a id="a-Pp"></a>若不索。<a id="a-Pq"></a>檀越自与。<a id="a-Pr"></a>随意得用。<a id="a-Ps"></a>是名澡豆法。<a id="a-Pt"></a>浆法者。<a id="a-Pu"></a>佛听八种浆等。<a id="a-Pv"></a>比丘应饮。<a id="a-Pw"></a>昭梨浆。<a id="a-Px"></a>莫梨浆。<a id="a-Py"></a>拘罗浆。<a id="a-Pz"></a>舍梨浆。<a id="a-Q0"></a>舍多浆。<a id="a-Q1"></a>蒲桃浆。<a id="a-Q2"></a>颇楼沙浆。<a id="a-Q3"></a>梨浆。<a id="a-Q4"></a>是八种浆等。<a id="a-Q5"></a>以水作净应饮。<a id="a-Q6"></a>是名浆法。<a id="a-Q7"></a>药法者。<a id="a-Q8"></a>根药茎药叶药花药果药。<a id="a-Q9"></a>佛听是药草。<a id="a-QA"></a>亦听众僧畜。<a id="a-QB"></a>亦听一人畜。<a id="a-QC"></a>是名药法。<a id="a-QD"></a>苏毗罗浆法者。<a id="a-QE"></a>佛听饮苏毗罗浆。<a id="a-QF"></a>为冷病比丘故。<a id="a-QG"></a>如为舍利弗故听饮。<a id="a-QH"></a>是名苏毗罗浆法。<a id="a-QI"></a>皮韦法者。<a id="a-QJ"></a>若诸皮韦。<a id="a-QK"></a>比丘不应畜着不应坐。<a id="a-QL"></a>除富罗。<a id="a-QM"></a>除革屣。<a id="a-QN"></a>除富罗带革屣带。<a id="a-QO"></a>除摩栈皮鹿皮。<a id="a-QP"></a>及除革屣网纽。<a id="a-QQ"></a>是名皮韦法。<a id="a-QR"></a>革屣法者。<a id="a-QS"></a>佛听二种革屣。<a id="a-QT"></a>一重革屣。<a id="a-QU"></a>破慢净革屣。<a id="a-QV"></a>若杂色庄严革屣不应畜。<a id="a-QW"></a>是名革屣法。<a id="a-QX"></a>支足法者。<a id="a-QY"></a>佛听二种支足物。<a id="a-QZ"></a>一者厕蹬。<a id="a-Qa"></a>二者支床脚物。<a id="a-Qb"></a>八种支足物不听用。<a id="a-Qc"></a>是名支足法。<a id="a-Qd"></a>机法者。<a id="a-Qe"></a>若动摇若有声若庄严。<a id="a-Qf"></a>如是机不应畜。<a id="a-Qg"></a>是名机法。<a id="a-Qh"></a>杖法者。<a id="a-Qi"></a>佛听杖[矛*(替-曰+貝)]。<a id="a-Qj"></a>若铁若铜。<a id="a-Qk"></a>为坚牢故。<a id="a-Ql"></a>上作楼环。<a id="a-Qm"></a>又杖法者。<a id="a-Qn"></a>佛在寒园林中住。<a id="a-Qo"></a>多诸腹行毒虫啮诸比丘。<a id="a-Qp"></a>佛言。<a id="a-Qq"></a>应作有声杖驱遣毒虫。<a id="a-Qr"></a>是名杖法。<a id="a-Qs"></a>杖囊法者。<a id="a-Qt"></a>佛听以络囊盛杖。<a id="a-Qu"></a>为爱护故。<a id="a-Qv"></a>莫令破失。<a id="a-Qw"></a>更求觅妨行道故。<a id="a-Qx"></a>是名杖囊法。<a id="a-Qy"></a>啖蒜法者。<a id="a-Qz"></a>佛听冷病比丘啖蒜。<a id="a-R0"></a>以药和啖。<a id="a-R1"></a>如舍利弗等。<a id="a-R2"></a>随啖蒜法应行。<a id="a-R3"></a>是名啖蒜法。<a id="a-R4"></a>剃刀法者。<a id="a-R5"></a>佛听众僧畜剃刀。<a id="a-R6"></a>一人亦畜。<a id="a-R7"></a>为剃须发故。<a id="a-R8"></a>是名剃刀法。<a id="a-R9"></a>剃刀鞘法者。<a id="a-RA"></a>佛听诸比丘畜剃刀鞘。<a id="a-RB"></a>为赏护莫令失。<a id="a-RC"></a>更求觅妨行道故。<a id="a-RD"></a>户钩法者。<a id="a-RE"></a>佛听畜户钩。<a id="a-RF"></a>为守护房舍。<a id="a-RG"></a>守护房舍故则守护自身。<a id="a-RH"></a>守护自身故则守护卧具。<a id="a-RI"></a>若锁若户橝鑐钥等亦如是。<a id="a-RJ"></a>是名户钩法。<a id="a-RK"></a>乘法者。<a id="a-RL"></a>佛听眼病诸比丘乘乘。<a id="a-RM"></a>如毕陵伽婆蹉。<a id="a-RN"></a>是名乘法。<a id="a-RO"></a>盖法者。<a id="a-RP"></a>不应捉盖入白衣舍。<a id="a-RQ"></a>除施盖持入。<a id="a-RR"></a>是名盖法。<a id="a-RS"></a>扇法者。<a id="a-RT"></a>佛听众僧畜扇。<a id="a-RU"></a>一人亦畜。<a id="a-RV"></a>是名扇法。<a id="a-RW"></a>拂法者。<a id="a-RX"></a>佛听众僧畜拂。<a id="a-RY"></a>一人亦畜。<a id="a-RZ"></a>是名拂法。<a id="a-Ra"></a>镜法者。<a id="a-Rb"></a>比丘不应镜中观面。<a id="a-Rc"></a>不应钵中水中自看面。<a id="a-Rd"></a>除面上有疮。<a id="a-Re"></a>是名镜法。<a id="a-Rf"></a>治眼法者。<a id="a-Rg"></a>有五种治眼物。<a id="a-Rh"></a>黑物青白物屑草屑华屑果汁。<a id="a-Ri"></a>佛言。<a id="a-Rj"></a>莫为端严故治眼。<a id="a-Rk"></a>为治眼病故。<a id="a-Rl"></a>是名治眼法。<a id="a-Rm"></a>治眼筹法者。<a id="a-Rn"></a>佛听治眼筹法以铁作铜作贝象牙角木瓦作。<a id="a-Ro"></a>是名治眼筹法。<a id="a-Rp"></a>盛眼药筹物法者。<a id="a-Rq"></a>是物应好赏护。<a id="a-Rr"></a>莫令失更求觅妨行道。<a id="a-Rs"></a>是名盛眼药筹物法。<a id="a-Rt"></a>华香璎珞法者。<a id="a-Ru"></a>比丘自不得着。<a id="a-Rv"></a>亦不应教他人着。<a id="a-Rw"></a>若不乞而得。<a id="a-Rx"></a>应随意受已持供养佛塔及阿罗汉塔。<a id="a-Ry"></a>是名花香璎珞法。<a id="a-Rz"></a>歌舞伎乐法者。<a id="a-S0"></a>歌舞伎乐。<a id="a-S1"></a>比丘自不应往观。<a id="a-S2"></a>亦不应教他往观。<a id="a-S3"></a>是事一切不听。<a id="a-S4"></a>是名歌舞伎乐法。<a id="a-S5"></a>卧法者。<a id="a-S6"></a>无病比丘昼日不应卧。<a id="a-S7"></a>夜若然烛不应卧。<a id="a-S8"></a>若喜鼾眠。<a id="a-S9"></a>应起经行。<a id="a-SA"></a>若不能起。<a id="a-SB"></a>应屏处去。<a id="a-SC"></a>莫以是因缘恼乱余人。<a id="a-SD"></a>是名卧法。<a id="a-SE"></a>坐法者。<a id="a-SF"></a>比丘昼日若坐若经行。<a id="a-SG"></a>以遮恼盖法。<a id="a-SH"></a>昼日若坐若经行。<a id="a-SI"></a>遮恼盖已。<a id="a-SJ"></a>初夜若坐若经行。<a id="a-SK"></a>亦以遮恼盖法。<a id="a-SL"></a>初夜若坐若经行。<a id="a-SM"></a>遮恼盖已至中夜。<a id="a-SN"></a>息故入房舍。<a id="a-SO"></a>四牒敷郁多罗僧僧伽梨枕头下。<a id="a-SP"></a>方胁着床累足。<a id="a-SQ"></a>明相现前忆念起想。<a id="a-SR"></a>后夜早起。<a id="a-SS"></a>若坐若经行。<a id="a-ST"></a>遮恼盖法。<a id="a-SU"></a>是名坐法。<a id="a-SV"></a>禅杖法者。<a id="a-SW"></a>佛听法杖及安法杖处。<a id="a-SX"></a>为赏护莫令失。<a id="a-SY"></a>更求觅妨行道。<a id="a-SZ"></a>是名禅杖法。<a id="a-Sa"></a>禅带法者。<a id="a-Sb"></a>佛听腰病比丘畜禅带。<a id="a-Sc"></a>如为舍利弗故听畜。<a id="a-Sd"></a>是名禅带法。<a id="a-Se"></a>带法者。<a id="a-Sf"></a>佛听三种带。<a id="a-Sg"></a>绳织带编带毳绳带。<a id="a-Sh"></a>是名带法。<a id="a-Si"></a>衣鞙带法者。<a id="a-Sj"></a>佛听畜衣鞙带。<a id="a-Sk"></a>为摄衣令不堕落。<a id="a-Sl"></a>应好赏护。<a id="a-Sm"></a>莫令失。<a id="a-Sn"></a>更求觅妨行道故。<a id="a-So"></a>是名衣鞙带法。<a id="a-Sp"></a>抄系衣法者。<a id="a-Sq"></a>除上高作。<a id="a-Sr"></a>余时不应抄系。<a id="a-Ss"></a>是名抄系衣法。<a id="a-St"></a>挑掷法者。<a id="a-Su"></a>佛听挑掷作声。<a id="a-Sv"></a>为怨贼故。<a id="a-Sw"></a>莫令着。<a id="a-Sx"></a>余时不得作。<a id="a-Sy"></a>是名挑掷法。<a id="a-Sz"></a>地法者。<a id="a-T0"></a>佛听受地。<a id="a-T1"></a>为僧伽蓝故。<a id="a-T2"></a>听僧起坊舍故。<a id="a-T3"></a>林者。<a id="a-T4"></a>林名众树。<a id="a-T5"></a>事者。<a id="a-T6"></a>名斗乱相言谗谤出罪过咎。<a id="a-T7"></a>共相憎共相别离。<a id="a-T8"></a>如是于自身恶。<a id="a-T9"></a>亦令他恶。<a id="a-TA"></a>亦二恶故。<a id="a-TB"></a>不应作如是等种种衰恼事。<a id="a-TC"></a>一切不应作破僧。<a id="a-TD"></a>有二种破羯磨破轮。<a id="a-TE"></a>破羯磨者。<a id="a-TF"></a>若诸比丘一界内别作布萨羯磨。<a id="a-TG"></a>是名破羯磨。<a id="a-TH"></a>破轮者。<a id="a-TI"></a>轮名八种圣道分。<a id="a-TJ"></a>令人舍八圣道入邪道中。<a id="a-TK"></a>是名破轮。<a id="a-TL"></a>是名二种破僧。<a id="a-TM"></a>如是应看和上阿阇梨。<a id="a-TN"></a>看上座中座下座。<a id="a-TO"></a>如上所说法应学。<a id="a-TP"></a>如上所说法中。<a id="a-TQ"></a>亦应善知(法部竟)。</p>
  <p id="aTR">行法之初。<a id="a-TS"></a>行法者。<a id="a-TT"></a>摈比丘云何行。<a id="a-TU"></a>诸比丘应教摈比丘舍是恶事。<a id="a-TV"></a>摈比丘。<a id="a-TW"></a>不应与他受具足戒。<a id="a-TX"></a>不应与他依止。<a id="a-TY"></a>不应畜沙弥。<a id="a-TZ"></a>众僧不应羯磨是人令教化比丘尼。<a id="a-Ta"></a>若僧羯磨作教化比丘尼。<a id="a-Tb"></a>是人不应受。<a id="a-Tc"></a>不应重犯所摈罪。<a id="a-Td"></a>又不应作相似罪。<a id="a-Te"></a>过本罪亦不应作。<a id="a-Tf"></a>不应呵羯磨。<a id="a-Tg"></a>不应呵作羯磨人。<a id="a-Th"></a>不应受不摈比丘礼拜。<a id="a-Ti"></a>亦不应受起迎。<a id="a-Tj"></a>不应受合掌曲身恭敬。<a id="a-Tk"></a>不应受衣钵供养。<a id="a-Tl"></a>不应受所敷卧具坐具供养。<a id="a-Tm"></a>不应受洗足水供养。<a id="a-Tn"></a>不应受拭足供养。<a id="a-To"></a>不应受承足机。<a id="a-Tp"></a>不应受按摩手足。<a id="a-Tq"></a>不应出不摈比丘过罪。<a id="a-Tr"></a>不应言不摈比丘。<a id="a-Ts"></a>不应共事。<a id="a-Tt"></a>常行自折伏心。<a id="a-Tu"></a>随顺诸比丘。<a id="a-Tv"></a>应礼拜迎送种种供养。<a id="a-Tw"></a>若不如是法行。<a id="a-Tx"></a>尽形不得解摈。<a id="a-Ty"></a>是名摈比丘行法。<a id="a-Tz"></a>种种不共住行法。<a id="a-U0"></a>云何种种不共住。<a id="a-U1"></a>有二种。<a id="a-U2"></a>一自作不共住。<a id="a-U3"></a>二众僧羯磨作不共住。<a id="a-U4"></a>种种不共住比丘。<a id="a-U5"></a>不应与他受具足戒。<a id="a-U6"></a>不应与他依止。<a id="a-U7"></a>不应畜沙弥。<a id="a-U8"></a>众僧不应羯磨令教化比丘尼。<a id="a-U9"></a>若僧羯磨作教化比丘尼。<a id="a-UA"></a>不应受。<a id="a-UB"></a>不应起本所作种种不共住罪。<a id="a-UC"></a>亦不应犯相似罪。<a id="a-UD"></a>亦不应作过本罪。<a id="a-UE"></a>不应呵羯磨。<a id="a-UF"></a>亦不应呵作羯磨人。<a id="a-UG"></a>不应受不别住比丘礼拜。<a id="a-UH"></a>不应受起迎合掌曲身种种供养。<a id="a-UI"></a>不应受衣钵供养。<a id="a-UJ"></a>不应受所敷坐具卧具供养。<a id="a-UK"></a>不应受洗足水承足机按摩手足等供养。<a id="a-UL"></a>不应出不别住比丘过罪。<a id="a-UM"></a>不应言不别住比丘。<a id="a-UN"></a>不应共事。<a id="a-UO"></a>僧不应羯磨作敷卧具人。<a id="a-UP"></a>若僧羯磨作。<a id="a-UQ"></a>不应受。<a id="a-UR"></a>僧羯磨作使沙弥人。<a id="a-US"></a>不应受。<a id="a-UT"></a>僧若羯磨不应作。<a id="a-UU"></a>僧若羯磨作使守园人。<a id="a-UV"></a>不应受。<a id="a-UW"></a>僧若羯磨不应作。<a id="a-UX"></a>若僧羯磨作处分受请人。<a id="a-UY"></a>不应受。<a id="a-UZ"></a>若僧羯磨不应作。<a id="a-Ua"></a>一切羯磨作典知众事人。<a id="a-Ub"></a>不应受。<a id="a-Uc"></a>若僧羯磨不应作。<a id="a-Ud"></a>应折伏心行。<a id="a-Ue"></a>莫犯诸比丘。<a id="a-Uf"></a>若犯诸比丘。<a id="a-Ug"></a>更增种种不共住。<a id="a-Uh"></a>诸比丘应语是比丘言。<a id="a-Ui"></a>长老。<a id="a-Uj"></a>当折伏恶心下意除去嗔恨破憍慢。<a id="a-Uk"></a>莫令众僧合种种不共住罪。<a id="a-Ul"></a>驱汝去。<a id="a-Um"></a>处处皆不容汝。<a id="a-Un"></a>汝应在此众僧中忏悔此罪。<a id="a-Uo"></a>汝此罪此僧能解。<a id="a-Up"></a>余处僧不得解。<a id="a-Uq"></a>若是人闻是语。<a id="a-Ur"></a>心不折伏。<a id="a-Us"></a>当驱遣。<a id="a-Ut"></a>如恶马拔羁系逸去。<a id="a-Uu"></a>是名种种不共住比丘行法。<a id="a-Uv"></a>闼赖吒比丘行法。<a id="a-Uw"></a>云何有二十二法。<a id="a-Ux"></a>当知是利根多闻。<a id="a-Uy"></a>何等二十二。<a id="a-Uz"></a>善知事起根本。<a id="a-V0"></a>善分别事相。<a id="a-V1"></a>善知事差别。<a id="a-V2"></a>善知事本末。<a id="a-V3"></a>善知事轻重。<a id="a-V4"></a>善知除灭事。<a id="a-V5"></a>善知灭事更不起。<a id="a-V6"></a>善知作事人有事人。<a id="a-V7"></a>有教敕力。<a id="a-V8"></a>能使人受力。<a id="a-V9"></a>有方便软语力。<a id="a-VA"></a>亦能使人受。<a id="a-VB"></a>有自折伏力。<a id="a-VC"></a>亦能使人受。<a id="a-VD"></a>知惭愧心不憍慢无憍慢语。<a id="a-VE"></a>身口意业无所偏着。<a id="a-VF"></a>不随爱行。<a id="a-VG"></a>不随恚行。<a id="a-VH"></a>不随怖行。<a id="a-VI"></a>不随痴行。<a id="a-VJ"></a>成就是二十二法能遏诤事。<a id="a-VK"></a>不依二伴党求法求财。<a id="a-VL"></a>是名闼赖吒比丘行法。<a id="a-VM"></a>实觅罪相行者。<a id="a-VN"></a>若比丘自言。<a id="a-VO"></a>我有是罪。<a id="a-VP"></a>后还言无。<a id="a-VQ"></a>是比丘。<a id="a-VR"></a>以白四羯磨。<a id="a-VS"></a>与实觅罪相。<a id="a-VT"></a>广作羯磨。<a id="a-VU"></a>如象首比丘。<a id="a-VV"></a>若比丘得是实觅罪相羯磨。<a id="a-VW"></a>是比丘亦不应与他受具足戒。<a id="a-VX"></a>不应与他依止。<a id="a-VY"></a>不应畜沙弥。<a id="a-VZ"></a>众僧不应羯磨令教化比丘尼。<a id="a-Va"></a>若僧羯磨作教化比丘尼。<a id="a-Vb"></a>不应受。<a id="a-Vc"></a>不应起本所作罪。<a id="a-Vd"></a>亦不应犯相似罪。<a id="a-Ve"></a>亦不应作过本罪。<a id="a-Vf"></a>不应呵羯磨。<a id="a-Vg"></a>亦不应呵作羯磨人。<a id="a-Vh"></a>不应受净戒比丘礼拜。<a id="a-Vi"></a>不应受起迎合掌曲身种种供养。<a id="a-Vj"></a>不应受衣钵供养。<a id="a-Vk"></a>不应受所敷坐具卧具供养。<a id="a-Vl"></a>应受洗足水承足机按摩腰背手足等供养。<a id="a-Vm"></a>不应出净戒比丘过罪。<a id="a-Vn"></a>不应言净戒比丘。<a id="a-Vo"></a>常行自折伏心。<a id="a-Vp"></a>随顺诸比丘。<a id="a-Vq"></a>应礼拜迎送种种供养。<a id="a-Vr"></a>若不如是法行。<a id="a-Vs"></a>尽形不得解是羯磨。<a id="a-Vt"></a>是名实觅罪相比丘行法。<a id="a-Vu"></a>波罗夷与学沙弥行法者。<a id="a-Vv"></a>若比丘作淫欲已。<a id="a-Vw"></a>乃至弹指顷。<a id="a-Vx"></a>不生覆藏心。<a id="a-Vy"></a>众僧以白四羯磨。<a id="a-Vz"></a>还与是比丘学法。<a id="a-W0"></a>广说如与难提。<a id="a-W1"></a>是名与学沙弥。<a id="a-W2"></a>大比丘戒一切应持。<a id="a-W3"></a>应在大比丘下行坐。<a id="a-W4"></a>应授大比丘饮食。<a id="a-W5"></a>自应从未受具戒人受饮食。<a id="a-W6"></a>得与大比丘同室再宿。<a id="a-W7"></a>自不得与未受大戒人过再宿。<a id="a-W8"></a>是与学沙弥。<a id="a-W9"></a>得作二羯磨。<a id="a-WA"></a>布萨羯磨自恣羯磨。<a id="a-WB"></a>是与学沙弥。<a id="a-WC"></a>不得与众僧足数作布萨及诸羯磨。<a id="a-WD"></a>是名波罗夷与学沙弥行法。</p>
 </body>
</html>