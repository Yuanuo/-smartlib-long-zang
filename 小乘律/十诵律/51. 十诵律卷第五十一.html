<!doctype html>
<html id="z3IBUvymS" data-ver="1730">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十一</h1>
  <h2 id="a2">增一法第八诵之一</h2>
  <p id="a3">佛婆伽婆住舍婆提。<a id="a-4"></a>长老优波离问佛。<a id="a-5"></a>若男子作女人威仪。<a id="a-6"></a>女人相女人服作女人形制已。<a id="a-7"></a>如男子法受戒。<a id="a-8"></a>得戒不。<a id="a-9"></a>佛言。<a id="a-A"></a>得戒。<a id="a-B"></a>众僧得罪。</p>
  <p id="aC">又问。<a id="a-D"></a>若女人作男子威仪。<a id="a-E"></a>男子相男子服。<a id="a-F"></a>作男子形制已如女人法受戒。<a id="a-G"></a>得戒不。<a id="a-H"></a>佛言。<a id="a-I"></a>得戒。<a id="a-J"></a>众僧得罪。</p>
  <p id="aK">又问。<a id="a-L"></a>若未度出家。<a id="a-M"></a>便与受具戒。<a id="a-N"></a>得戒不。<a id="a-O"></a>佛言。<a id="a-P"></a>得戒。<a id="a-Q"></a>众僧得罪。<a id="a-R"></a>尔时六群比丘。<a id="a-S"></a>诱他弟子与法与食。<a id="a-T"></a>诸上座呵责言。<a id="a-U"></a>云何得教化弟子如法。<a id="a-V"></a>六群比丘便诱将去与法与食诸比丘不知云何。<a id="a-W"></a>以是事白佛。<a id="a-X"></a>佛言。<a id="a-Y"></a>从今不得诱他弟子与法与食。<a id="a-Z"></a>若诱者得突吉罗。</p>
  <p id="aa">又问若比丘不欲反戒。<a id="a-b"></a>便语他言。<a id="a-c"></a>汝与我作和上为受和上即反戒耶。<a id="a-d"></a>佛言。<a id="a-e"></a>不也是戏语耳。<a id="a-f"></a>佛知故问阿难。<a id="a-g"></a>小儿能食上驱乌不。<a id="a-h"></a>答言能世尊佛言。<a id="a-i"></a>从今听沙弥能驱乌乃至七岁得作沙弥。<a id="a-j"></a>尔时瓶沙王。<a id="a-k"></a>以六岁一闰诸比丘不知云何。<a id="a-l"></a>以是事白佛。<a id="a-m"></a>佛言。<a id="a-n"></a>应随王法。<a id="a-o"></a>时王瓶沙。<a id="a-p"></a>一岁作六月小。<a id="a-q"></a>诸比丘不知云何。<a id="a-r"></a>以是事白佛。<a id="a-s"></a>佛言。<a id="a-t"></a>应随王法。<a id="a-u"></a>春初月大二月小。<a id="a-v"></a>三月大四月小。<a id="a-w"></a>夏初月大二月小。<a id="a-x"></a>三月大四月小。<a id="a-y"></a>冬初月大二月小。<a id="a-z"></a>三月大四月小。<a id="a-10"></a>又问。<a id="a-11"></a>若非比丘住处说戒。<a id="a-12"></a>是说戒不。<a id="a-13"></a>佛言。<a id="a-14"></a>若比丘尼说戒者。<a id="a-15"></a>是说戒。</p>
  <p id="a16">又问。<a id="a-17"></a>得戒沙弥说戒。<a id="a-18"></a>是说戒不。<a id="a-19"></a>佛言。<a id="a-1A"></a>不名说戒。<a id="a-1B"></a>得听说戒受岁。<a id="a-1C"></a>不得足数说戒受岁及余羯磨。<a id="a-1D"></a>颇有比丘。<a id="a-1E"></a>在地与空中清净不。<a id="a-1F"></a>佛言。<a id="a-1G"></a>不得在空中与地清净不。<a id="a-1H"></a>佛言。<a id="a-1I"></a>不得。<a id="a-1J"></a>二俱在空中得与清净不。<a id="a-1K"></a>佛言。<a id="a-1L"></a>不得。<a id="a-1M"></a>界内得与界外清净不。<a id="a-1N"></a>佛言。<a id="a-1O"></a>不得。<a id="a-1P"></a>界外得与界内清净不。<a id="a-1Q"></a>佛言。<a id="a-1R"></a>不得。<a id="a-1S"></a>合界者得。<a id="a-1T"></a>共界内者得。<a id="a-1U"></a>又问。<a id="a-1V"></a>在地者得与空中清净说戒不。<a id="a-1W"></a>佛言。<a id="a-1X"></a>不得。<a id="a-1Y"></a>空中得与地清净说戒不。<a id="a-1Z"></a>佛言。<a id="a-1a"></a>不得。<a id="a-1b"></a>又问。<a id="a-1c"></a>二俱在空中。<a id="a-1d"></a>得与清净说戒不。<a id="a-1e"></a>佛言。<a id="a-1f"></a>不得。<a id="a-1g"></a>界内得与界外清净说戒不。<a id="a-1h"></a>佛言。<a id="a-1i"></a>不得。<a id="a-1j"></a>界外得与界内清净说戒不。<a id="a-1k"></a>佛言。<a id="a-1l"></a>不得。<a id="a-1m"></a>若合界者得。<a id="a-1n"></a>共在界内者得。<a id="a-1o"></a>又问在地得与空中欲不。<a id="a-1p"></a>佛言。<a id="a-1q"></a>不得。<a id="a-1r"></a>空中得与地欲不。<a id="a-1s"></a>佛言。<a id="a-1t"></a>不得。<a id="a-1u"></a>二俱在空中。<a id="a-1v"></a>得与欲不。<a id="a-1w"></a>佛言。<a id="a-1x"></a>不得。<a id="a-1y"></a>界内得与界外欲不。<a id="a-1z"></a>佛言。<a id="a-20"></a>不得。<a id="a-21"></a>界外得与界内欲不。<a id="a-22"></a>佛言。<a id="a-23"></a>不得合界者得。<a id="a-24"></a>共在界内者得。<a id="a-25"></a>又问在地得与空中欲羯磨不。<a id="a-26"></a>佛言。<a id="a-27"></a>不得。<a id="a-28"></a>空中得与在地欲羯磨不。<a id="a-29"></a>佛言。<a id="a-2A"></a>不得。<a id="a-2B"></a>二俱在空中。<a id="a-2C"></a>得与欲羯磨不。<a id="a-2D"></a>佛言。<a id="a-2E"></a>不得。<a id="a-2F"></a>界内得与界外欲羯磨不。<a id="a-2G"></a>佛言。<a id="a-2H"></a>不得。<a id="a-2I"></a>界外得与界内欲羯磨不。<a id="a-2J"></a>佛言。<a id="a-2K"></a>不得。<a id="a-2L"></a>合界者得共在界内者得。<a id="a-2M"></a>又问。<a id="a-2N"></a>在地得与空中欲不。<a id="a-2O"></a>佛言。<a id="a-2P"></a>不得。<a id="a-2Q"></a>在空中得与地欲不。<a id="a-2R"></a>佛言。<a id="a-2S"></a>不得。<a id="a-2T"></a>二俱在空中。<a id="a-2U"></a>得与欲不。<a id="a-2V"></a>佛言。<a id="a-2W"></a>不得。<a id="a-2X"></a>界内得与界外欲不。<a id="a-2Y"></a>佛言。<a id="a-2Z"></a>不得。<a id="a-2a"></a>界外得与界内欲不。<a id="a-2b"></a>佛言。<a id="a-2c"></a>不得。<a id="a-2d"></a>合界者得。<a id="a-2e"></a>共在界内者得。<a id="a-2f"></a>又问。<a id="a-2g"></a>在地得与空中欲结界不。<a id="a-2h"></a>佛言。<a id="a-2i"></a>不得。<a id="a-2j"></a>空中得与地欲结界不。<a id="a-2k"></a>佛言。<a id="a-2l"></a>不得二俱在空中。<a id="a-2m"></a>得与欲结界不。<a id="a-2n"></a>佛言。<a id="a-2o"></a>不得。<a id="a-2p"></a>界内得与界外欲结界不。<a id="a-2q"></a>佛言。<a id="a-2r"></a>不得。<a id="a-2s"></a>界外得与界内欲结界不。<a id="a-2t"></a>佛言。<a id="a-2u"></a>不得。<a id="a-2v"></a>合界者得。<a id="a-2w"></a>共在界内者得。<a id="a-2x"></a>又问。<a id="a-2y"></a>若不舍先界。<a id="a-2z"></a>得广界狭界不。<a id="a-30"></a>佛言。<a id="a-31"></a>不得。<a id="a-32"></a>又问。<a id="a-33"></a>得并结界不。<a id="a-34"></a>佛言。<a id="a-35"></a>周匝说内相外相者得。<a id="a-36"></a>又问。<a id="a-37"></a>颇有结界不随羯磨舍耶。<a id="a-38"></a>佛言有若墙堑内。<a id="a-39"></a>又问。<a id="a-3A"></a>比丘在树上得结界不。<a id="a-3B"></a>佛言。<a id="a-3C"></a>若羯磨时众数满者得。<a id="a-3D"></a>又问。<a id="a-3E"></a>若僧破得结界不。<a id="a-3F"></a>佛言。<a id="a-3G"></a>如法者结界得。<a id="a-3H"></a>又问。<a id="a-3I"></a>过去佛法几时住世。<a id="a-3J"></a>佛言。<a id="a-3K"></a>随清净比丘不坏法说戒时。<a id="a-3L"></a>名法住世。<a id="a-3M"></a>又问。<a id="a-3N"></a>未来佛法几时住世。<a id="a-3O"></a>佛言。<a id="a-3P"></a>随清净比丘不坏法说戒时。<a id="a-3Q"></a>名法住世。<a id="a-3R"></a>又问今世尊法几时住世。<a id="a-3S"></a>佛言。<a id="a-3T"></a>随清净比丘不坏法说戒时。<a id="a-3U"></a>名法住世。<a id="a-3V"></a>又问。<a id="a-3W"></a>若比丘聚落中初作僧坊齐几许作界。<a id="a-3X"></a>佛言。<a id="a-3Y"></a>随聚落。<a id="a-3Z"></a>随聚落界。<a id="a-3a"></a>齐行来处。<a id="a-3b"></a>又问。<a id="a-3c"></a>若比丘。<a id="a-3d"></a>阿练若住处初作僧坊齐几许作界。<a id="a-3e"></a>佛言。<a id="a-3f"></a>面各一拘卢舍。<a id="a-3g"></a>一拘卢舍此内诸比丘。<a id="a-3h"></a>皆共一处布萨作羯磨。<a id="a-3i"></a>不得别众说戒作羯磨别作者得罪。<a id="a-3j"></a>又问法灭时结界。<a id="a-3k"></a>名结界不。<a id="a-3l"></a>佛言不名结界。<a id="a-3m"></a>法灭时一切结界一切受戒一切戒一切羯磨皆灭。<a id="a-3n"></a>又问。<a id="a-3o"></a>若作羯磨比丘死。<a id="a-3p"></a>余比丘不知界相。<a id="a-3q"></a>得舍界不。<a id="a-3r"></a>佛言。<a id="a-3s"></a>得舍。<a id="a-3t"></a>又问比丘山上作僧坊。<a id="a-3u"></a>山下十拘卢舍得安居不。<a id="a-3v"></a>佛言得。<a id="a-3w"></a>又问。<a id="a-3x"></a>何处与安居物。<a id="a-3y"></a>佛言。<a id="a-3z"></a>安居处应与。<a id="a-40"></a>又问。<a id="a-41"></a>比丘山下作僧坊山上十拘卢舍得安居不。<a id="a-42"></a>佛言得。<a id="a-43"></a>何处应与安居物。<a id="a-44"></a>佛言。<a id="a-45"></a>随安居处与。<a id="a-46"></a>又问。<a id="a-47"></a>僧破作二分。<a id="a-48"></a>若一分中有比丘出界。<a id="a-49"></a>至地了时。<a id="a-4A"></a>是名破安居。<a id="a-4B"></a>失衣得自违言罪不。<a id="a-4C"></a>佛言。<a id="a-4D"></a>不破安居不失衣。<a id="a-4E"></a>但得自违言罪。<a id="a-4F"></a>又问。<a id="a-4G"></a>何处受七日法。<a id="a-4H"></a>佛言。<a id="a-4I"></a>界内受。<a id="a-4J"></a>从谁受。<a id="a-4K"></a>佛言。<a id="a-4L"></a>从五众受。<a id="a-4M"></a>比丘比丘尼式叉摩尼沙弥沙弥尼。<a id="a-4N"></a>又问心念得受七日法不。<a id="a-4O"></a>佛言。<a id="a-4P"></a>不得。<a id="a-4Q"></a>除五种人。<a id="a-4R"></a>所谓阿练儿。<a id="a-4S"></a>独住人。<a id="a-4T"></a>远行人。<a id="a-4U"></a>长病人饥饿时亲里边住人。<a id="a-4V"></a>又问。<a id="a-4W"></a>有外道亲里。<a id="a-4X"></a>遣使唤比丘。<a id="a-4Y"></a>大德来。<a id="a-4Z"></a>今祠摩醯首罗天揵陀天摩尼跋陀天。<a id="a-4a"></a>得破安居去不。<a id="a-4b"></a>佛言。<a id="a-4c"></a>得去。<a id="a-4d"></a>为彼清净故。<a id="a-4e"></a>又问。<a id="a-4f"></a>若比丘诵阿含不通利。<a id="a-4g"></a>欲更诵利欲问欲更从他受。<a id="a-4h"></a>得破安居去不。<a id="a-4i"></a>佛言。<a id="a-4j"></a>得。<a id="a-4k"></a>又问。<a id="a-4l"></a>若未得者求得。<a id="a-4m"></a>未解者求解。<a id="a-4n"></a>未证者求证故。<a id="a-4o"></a>得破安居去不。<a id="a-4p"></a>佛言。<a id="a-4q"></a>得去。</p>
  <p id="a4r">比丘白佛。<a id="a-4s"></a>用何皮作革屣。<a id="a-4t"></a>如先说。<a id="a-4u"></a>又问。<a id="a-4v"></a>云何名坐皮上。<a id="a-4w"></a>佛言。<a id="a-4x"></a>身著者。<a id="a-4y"></a>名为坐。<a id="a-4z"></a>又问。<a id="a-50"></a>云何名为卧皮上。<a id="a-51"></a>佛言。<a id="a-52"></a>胁著者。<a id="a-53"></a>名为卧。<a id="a-54"></a>云何名著。<a id="a-55"></a>佛言。<a id="a-56"></a>从足至脐。<a id="a-57"></a>是名为着。<a id="a-58"></a>又问师子皮肉血筋。<a id="a-59"></a>得食不。<a id="a-5A"></a>佛言。<a id="a-5B"></a>一切不得啖食。<a id="a-5C"></a>又问。<a id="a-5D"></a>黑鹿皮肉血筋。<a id="a-5E"></a>得食不。<a id="a-5F"></a>佛言。<a id="a-5G"></a>除皮余者得食。<a id="a-5H"></a>又问。<a id="a-5I"></a>佛先说不得食生肉血。<a id="a-5J"></a>若病余药不能治者。<a id="a-5K"></a>得食不。<a id="a-5L"></a>佛言。<a id="a-5M"></a>得食。<a id="a-5N"></a>若余药能治差者不得食。<a id="a-5O"></a>食者。<a id="a-5P"></a>得偷兰遮。<a id="a-5Q"></a>有比丘病痔。<a id="a-5R"></a>往语耆域言。<a id="a-5S"></a>治我此病。<a id="a-5T"></a>耆域言。<a id="a-5U"></a>应刀割。<a id="a-5V"></a>比丘言。<a id="a-5W"></a>佛不听刀割。<a id="a-5X"></a>是事白佛。<a id="a-5Y"></a>佛言。<a id="a-5Z"></a>以指爪掐。<a id="a-5a"></a>掐时不能断。<a id="a-5b"></a>佛言。<a id="a-5c"></a>用[竺-二+韋]竹签竹割。<a id="a-5d"></a>割又不能断。<a id="a-5e"></a>是事白佛。<a id="a-5f"></a>佛言。<a id="a-5g"></a>应屏处刀割。</p>
  <p id="a5h">瓶沙王死时。<a id="a-5i"></a>诸比丘互相谓言。<a id="a-5j"></a>瓶沙王死。<a id="a-5k"></a>我等将不内宿耶。<a id="a-5l"></a>佛言。<a id="a-5m"></a>比丘。<a id="a-5n"></a>汝谓瓶沙王死故内宿耶。<a id="a-5o"></a>阿阇世王代处故。<a id="a-5p"></a>不名内宿。<a id="a-5q"></a>有比丘。<a id="a-5r"></a>为沙弥净人担食共道行。<a id="a-5s"></a>食时净人持食与比丘。<a id="a-5t"></a>比丘不食。<a id="a-5u"></a>将非残宿食耶。<a id="a-5v"></a>诸比丘不知云何。<a id="a-5w"></a>是事白佛。<a id="a-5x"></a>佛言。<a id="a-5y"></a>为他担者无犯。<a id="a-5z"></a>又问。<a id="a-60"></a>不割截衣得受持不。<a id="a-61"></a>佛言。<a id="a-62"></a>得受。<a id="a-63"></a>又问。<a id="a-64"></a>得着入聚落不。<a id="a-65"></a>佛言。<a id="a-66"></a>不得。<a id="a-67"></a>云何应割截。<a id="a-68"></a>佛言。<a id="a-69"></a>长五肘广三肘。<a id="a-6A"></a>有衣不满五肘。<a id="a-6B"></a>佛言。<a id="a-6C"></a>听畜三种衣。<a id="a-6D"></a>上中下。<a id="a-6E"></a>上者长五肘广三肘。<a id="a-6F"></a>下者长四肘广二肘半。<a id="a-6G"></a>此二中间名为中。<a id="a-6H"></a>以绳系泥洹僧故破。<a id="a-6I"></a>佛言。<a id="a-6J"></a>应作俱修罗著有软体。<a id="a-6K"></a>比丘揩膊伤破。<a id="a-6L"></a>是事白佛。<a id="a-6M"></a>佛言。<a id="a-6N"></a>下开五寸许。<a id="a-6O"></a>又问。<a id="a-6P"></a>比丘应受俱修罗不。<a id="a-6Q"></a>佛言。<a id="a-6R"></a>不应受。<a id="a-6S"></a>得坏所受衣作俱修罗。</p>
  <p id="a6T">憍萨罗国有人施僧衣。<a id="a-6U"></a>诸比丘不知云何分。<a id="a-6V"></a>是事白佛。<a id="a-6W"></a>佛言。<a id="a-6X"></a>分作四分。<a id="a-6Y"></a>三分与比丘。<a id="a-6Z"></a>一分与沙弥。<a id="a-6a"></a>憍萨罗国有一比丘死。<a id="a-6b"></a>不知云何分衣钵。<a id="a-6c"></a>是事白佛。<a id="a-6d"></a>佛言。<a id="a-6e"></a>分作四分。<a id="a-6f"></a>三分与比丘。<a id="a-6g"></a>一分与沙弥。</p>
  <p id="a6h">新作只桓竟。<a id="a-6i"></a>多有比丘集。<a id="a-6j"></a>千二百五十人。<a id="a-6k"></a>诸居士见大众集。<a id="a-6l"></a>施比丘僧衣。<a id="a-6m"></a>诸比丘不受。<a id="a-6n"></a>佛未听我等受僧施衣。<a id="a-6o"></a>是事白佛。<a id="a-6p"></a>佛言。<a id="a-6q"></a>得受施僧衣。<a id="a-6r"></a>有人施比丘尼僧衣。<a id="a-6s"></a>诸比丘尼不受。<a id="a-6t"></a>佛未听我等受比丘尼僧施衣。<a id="a-6u"></a>是事白佛。<a id="a-6v"></a>佛言。<a id="a-6w"></a>听受比丘尼僧施衣。<a id="a-6x"></a>有人施二部僧衣。<a id="a-6y"></a>是二部僧不受。<a id="a-6z"></a>佛未听我等受二部僧衣。<a id="a-70"></a>是事白佛。<a id="a-71"></a>佛言。<a id="a-72"></a>听受二部僧衣。<a id="a-73"></a>不知云何分。<a id="a-74"></a>是事白佛。<a id="a-75"></a>佛言。<a id="a-76"></a>作四分。<a id="a-77"></a>三分与比丘比丘尼。<a id="a-78"></a>一分与式叉摩尼沙弥沙弥尼。</p>
  <p id="a79">有居士见大众集。<a id="a-7A"></a>施比丘僧衣。<a id="a-7B"></a>居士心念。<a id="a-7C"></a>一比丘与我等唱说者善诸比丘以是事白佛。<a id="a-7D"></a>佛言。<a id="a-7E"></a>听唱。<a id="a-7F"></a>唱者在地不得远闻佛言。<a id="a-7G"></a>听在埵上。<a id="a-7H"></a>埵上亦不得远闻。<a id="a-7I"></a>佛言。<a id="a-7J"></a>应在高处令远处得见亦闻有诸居士。<a id="a-7K"></a>见大众集施衣。<a id="a-7L"></a>作是念。<a id="a-7M"></a>听我安衣架上入僧者善。<a id="a-7N"></a>以是事白佛。<a id="a-7O"></a>佛言听。<a id="a-7P"></a>有居士。<a id="a-7Q"></a>见大众集施僧衣。<a id="a-7R"></a>作是念。<a id="a-7S"></a>听一人赞叹僧者善。<a id="a-7T"></a>以是事白佛。<a id="a-7U"></a>佛言。<a id="a-7V"></a>听赞叹。<a id="a-7W"></a>赞叹僧者作是言。<a id="a-7X"></a>僧持戒具足。<a id="a-7Y"></a>念具足。<a id="a-7Z"></a>三昧具足。<a id="a-7a"></a>智慧具足。<a id="a-7b"></a>解脱具足。<a id="a-7c"></a>度知见具足。<a id="a-7d"></a>学无学俱解脱。<a id="a-7e"></a>向果得果。<a id="a-7f"></a>是中有未得道者。<a id="a-7g"></a>疑不受分。<a id="a-7h"></a>我非学无学非俱解脱。<a id="a-7i"></a>非向果得果故。<a id="a-7j"></a>不应受分以是事白佛佛言。<a id="a-7k"></a>应受。<a id="a-7l"></a>若持戒与僧和合。<a id="a-7m"></a>求解脱离生死。<a id="a-7n"></a>向泥洹不求后生行三业坐禅诵经佐助众事。<a id="a-7o"></a>如是行者。<a id="a-7p"></a>得清净受分。</p>
  <p id="a7q">尔时世尊。<a id="a-7r"></a>与五百阿罗汉。<a id="a-7s"></a>入首波城。<a id="a-7t"></a>到长者蛆毗揵挐舍受食已。<a id="a-7u"></a>至阿耨达池上食。<a id="a-7v"></a>鹿子母闻。<a id="a-7w"></a>今日世尊与五百阿罗汉入首波城。<a id="a-7x"></a>诣长者蛆毗揵挐舍受食已。<a id="a-7y"></a>到阿耨达池上食。<a id="a-7z"></a>闻已生信净心往到佛所。<a id="a-80"></a>头面礼足在一面坐已白佛言。<a id="a-81"></a>世尊。<a id="a-82"></a>今日与五百阿罗汉入首波城。<a id="a-83"></a>诣长者蛆毗揵挐舍受食已至阿耨达池上食。<a id="a-84"></a>世尊。<a id="a-85"></a>我今请佛及别请五百阿罗汉明日食。<a id="a-86"></a>佛默然受。<a id="a-87"></a>知佛默然受已。<a id="a-88"></a>头面作礼右绕而去。<a id="a-89"></a>到舍竟夜办种种多美饮食。<a id="a-8A"></a>晨朝敷坐处。<a id="a-8B"></a>阿难与佛迎食分。<a id="a-8C"></a>时鹿子母。<a id="a-8D"></a>先唤阿难入舍已闭门。<a id="a-8E"></a>往白时到。<a id="a-8F"></a>饮食已办佛自知时。<a id="a-8G"></a>时五百阿罗汉。<a id="a-8H"></a>各以神力。<a id="a-8I"></a>从窗孔入者。<a id="a-8J"></a>或从空中下者。<a id="a-8K"></a>或从地出者。<a id="a-8L"></a>有座上出者。<a id="a-8M"></a>鹿子母见僧坐已开门。<a id="a-8N"></a>自手行食。<a id="a-8O"></a>时阿难。<a id="a-8P"></a>先自食已送佛食分。<a id="a-8Q"></a>往到佛所行水授食。<a id="a-8R"></a>佛食已行澡水摄钵摄钵已阿难白佛言。<a id="a-8S"></a>世尊。<a id="a-8T"></a>今日鹿子母。<a id="a-8U"></a>别请五百阿罗汉食。<a id="a-8V"></a>佛知故问阿难。<a id="a-8W"></a>僧中请一比丘不。<a id="a-8X"></a>答言无。<a id="a-8Y"></a>佛言。<a id="a-8Z"></a>是鹿子母无知不善。<a id="a-8a"></a>不僧中请一人。<a id="a-8b"></a>佛语阿难鹿子母。<a id="a-8c"></a>若僧中请一人者。<a id="a-8d"></a>因是后身得大功德。<a id="a-8e"></a>得大果报。<a id="a-8f"></a>得大利益。<a id="a-8g"></a>一切远近遍闻佛语。<a id="a-8h"></a>僧中请一人得大福。<a id="a-8i"></a>胜别请五百阿罗汉。</p>
  <p id="a8j">有信婆罗门居士。<a id="a-8k"></a>与僧作小食中食怛钵那。<a id="a-8l"></a>作是念。<a id="a-8m"></a>佛听请一人赞叹僧者善。<a id="a-8n"></a>是事白佛。<a id="a-8o"></a>佛言听赞叹。<a id="a-8p"></a>赞叹者作是言。<a id="a-8q"></a>持戒具足念具足。<a id="a-8r"></a>三昧具足智慧具足。<a id="a-8s"></a>解脱具足度知见具足。<a id="a-8t"></a>学无学具足。<a id="a-8u"></a>俱解脱向果得果。<a id="a-8v"></a>是中有未得道者。<a id="a-8w"></a>心疑不受。<a id="a-8x"></a>我非学非无学。<a id="a-8y"></a>非俱解脱。<a id="a-8z"></a>非向果得果故。<a id="a-90"></a>不食。<a id="a-91"></a>是事白佛。<a id="a-92"></a>佛言。<a id="a-93"></a>听食。<a id="a-94"></a>若持戒与僧和合。<a id="a-95"></a>求解脱离生死。<a id="a-96"></a>向泥洹不求后生。<a id="a-97"></a>行三业坐禅。<a id="a-98"></a>诵经佐助众事。<a id="a-99"></a>如是行者。<a id="a-9A"></a>得清净受食。</p>
  <p id="a9B">又问。<a id="a-9C"></a>若僧受迦絺那衣时。<a id="a-9D"></a>有比丘在中不名受耶。<a id="a-9E"></a>佛言有。<a id="a-9F"></a>如杂诵中说。<a id="a-9G"></a>颇有比丘。<a id="a-9H"></a>受迦絺那衣时。<a id="a-9I"></a>不在中得名受耶佛言有。<a id="a-9J"></a>如杂诵中说。<a id="a-9K"></a>颇有比丘。<a id="a-9L"></a>舍迦絺那衣时。<a id="a-9M"></a>在中不名舍耶。<a id="a-9N"></a>佛言有。<a id="a-9O"></a>如杂诵中说。<a id="a-9P"></a>颇有比丘。<a id="a-9Q"></a>不舍迦絺那衣。<a id="a-9R"></a>得名舍耶。<a id="a-9S"></a>佛言有。<a id="a-9T"></a>如杂诵中说。</p>
  <p id="a9U">又问。<a id="a-9V"></a>得戒沙弥得遮他不。<a id="a-9W"></a>佛言。<a id="a-9X"></a>不得。<a id="a-9Y"></a>又问。<a id="a-9Z"></a>得受嘱受遮他不。<a id="a-9a"></a>佛言。<a id="a-9b"></a>不得。<a id="a-9c"></a>又问。<a id="a-9d"></a>得遮羯磨不。<a id="a-9e"></a>佛言。<a id="a-9f"></a>不得。<a id="a-9g"></a>又问。<a id="a-9h"></a>白衣得遮不。<a id="a-9i"></a>佛言。<a id="a-9j"></a>不得。<a id="a-9k"></a>又问。<a id="a-9l"></a>沙弥得遮不。<a id="a-9m"></a>佛言。<a id="a-9n"></a>不得。<a id="a-9o"></a>又问。<a id="a-9p"></a>非比丘外道。<a id="a-9q"></a>不见摈不作摈。<a id="a-9r"></a>恶邪不除摈。<a id="a-9s"></a>不共住种种不共住。<a id="a-9t"></a>自言犯重罪。<a id="a-9u"></a>本白衣污比丘尼。<a id="a-9v"></a>不能男越济人。<a id="a-9w"></a>杀父母杀阿罗汉。<a id="a-9x"></a>破僧恶心出佛身血。<a id="a-9y"></a>如是等人得遮不。<a id="a-9z"></a>佛言。<a id="a-A0"></a>不得。</p>
  <p id="aA1">又问。<a id="a-A2"></a>若在地空中。<a id="a-A3"></a>空中在地。<a id="a-A4"></a>二俱在空中。<a id="a-A5"></a>界内界外。<a id="a-A6"></a>界外界内。<a id="a-A7"></a>不到僧中。<a id="a-A8"></a>不白众僧破戒人。<a id="a-A9"></a>心念欲遮。<a id="a-AA"></a>得遮不。<a id="a-AB"></a>佛言。<a id="a-AC"></a>不得。<a id="a-AD"></a>又问。<a id="a-AE"></a>得戒沙弥。<a id="a-AF"></a>得说羯磨不。<a id="a-AG"></a>佛言。<a id="a-AH"></a>不得。<a id="a-AI"></a>如先说。<a id="a-AJ"></a>先犯重罪人。<a id="a-AK"></a>贼诈作比丘。<a id="a-AL"></a>本白衣时破戒人。<a id="a-AM"></a>若先言我破戒。<a id="a-AN"></a>后作羯磨。<a id="a-AO"></a>得名羯磨不。<a id="a-AP"></a>佛言。<a id="a-AQ"></a>不得。<a id="a-AR"></a>若先作羯磨。<a id="a-AS"></a>后言我破戒。<a id="a-AT"></a>得名羯磨不。<a id="a-AU"></a>佛言得。</p>
  <p id="aAV">又问。<a id="a-AW"></a>颇有受戒时作羯磨受戒已舍羯磨耶。<a id="a-AX"></a>佛言有。<a id="a-AY"></a>舍何羯磨。<a id="a-AZ"></a>答言。<a id="a-Aa"></a>大戒羯磨是。<a id="a-Ab"></a>颇有受戒人。<a id="a-Ac"></a>作羯磨未受大戒人舍耶。<a id="a-Ad"></a>佛言有。<a id="a-Ae"></a>云何有。<a id="a-Af"></a>答言。<a id="a-Ag"></a>我是白衣。<a id="a-Ah"></a>即舍一切羯磨。<a id="a-Ai"></a>颇有摈比丘心悔下意。<a id="a-Aj"></a>界外与舍摈。<a id="a-Ak"></a>得舍不。<a id="a-Al"></a>佛言。<a id="a-Am"></a>得舍。<a id="a-An"></a>诸比丘得罪。</p>
  <p id="aAo">又问。<a id="a-Ap"></a>犯何罪与苦切羯磨。<a id="a-Aq"></a>佛言。<a id="a-Ar"></a>斗诤。<a id="a-As"></a>又问。<a id="a-At"></a>犯何罪作依止羯磨。<a id="a-Au"></a>佛言。<a id="a-Av"></a>数数犯戒。<a id="a-Aw"></a>又问。<a id="a-Ax"></a>犯何罪作驱出羯磨。<a id="a-Ay"></a>佛言。<a id="a-Az"></a>污他家。<a id="a-B0"></a>又问。<a id="a-B1"></a>犯何罪作下意羯磨。<a id="a-B2"></a>佛言。<a id="a-B3"></a>骂白衣。<a id="a-B4"></a>又问。<a id="a-B5"></a>若比丘骂比丘。<a id="a-B6"></a>得作下意羯磨不。<a id="a-B7"></a>佛言。<a id="a-B8"></a>得作。<a id="a-B9"></a>若骂比丘尼式叉摩尼沙弥沙弥尼。<a id="a-BA"></a>得作下意羯磨不。<a id="a-BB"></a>佛言。<a id="a-BC"></a>得作。<a id="a-BD"></a>若比丘尼骂比丘尼。<a id="a-BE"></a>得作下意羯磨不。<a id="a-BF"></a>佛言。<a id="a-BG"></a>得作。<a id="a-BH"></a>若骂式叉摩尼沙弥沙弥尼比丘。<a id="a-BI"></a>得作下意羯磨不。<a id="a-BJ"></a>佛言。<a id="a-BK"></a>得作。<a id="a-BL"></a>若式叉摩尼骂式叉摩尼得作下意羯磨不。<a id="a-BM"></a>佛言。<a id="a-BN"></a>得作。<a id="a-BO"></a>若骂沙弥沙弥尼比丘比丘尼。<a id="a-BP"></a>得作下意羯磨不。<a id="a-BQ"></a>佛言。<a id="a-BR"></a>得作。<a id="a-BS"></a>若沙弥骂沙弥。<a id="a-BT"></a>得作下意羯磨不。<a id="a-BU"></a>佛言。<a id="a-BV"></a>得作。<a id="a-BW"></a>若骂沙弥沙弥尼比丘比丘尼式叉摩尼。<a id="a-BX"></a>得作下意羯磨不。<a id="a-BY"></a>佛言。<a id="a-BZ"></a>得作。<a id="a-Ba"></a>若沙弥尼骂沙弥尼。<a id="a-Bb"></a>得作下意羯磨不。<a id="a-Bc"></a>佛言。<a id="a-Bd"></a>得作。<a id="a-Be"></a>若骂比丘比丘尼式叉摩尼沙弥。<a id="a-Bf"></a>得作下意羯磨不。<a id="a-Bg"></a>佛言。<a id="a-Bh"></a>得作。<a id="a-Bi"></a>又问。<a id="a-Bj"></a>沙弥自言作。<a id="a-Bk"></a>淫与灭摈不。<a id="a-Bl"></a>佛言。<a id="a-Bm"></a>与灭摈又问。<a id="a-Bn"></a>颇有比丘。<a id="a-Bo"></a>减五岁尽形不依止他。<a id="a-Bp"></a>不得罪耶。<a id="a-Bq"></a>佛言有。<a id="a-Br"></a>若比丘未满五岁便死若尽形和上边住。</p>
  <p id="aBs">又问。<a id="a-Bt"></a>颇有比丘。<a id="a-Bu"></a>犯僧伽婆尸沙不相似罪。<a id="a-Bv"></a>犯故出精。<a id="a-Bw"></a>一夜覆藏。<a id="a-Bx"></a>犯故触女身二夜覆藏。<a id="a-By"></a>犯恶口。<a id="a-Bz"></a>三夜覆藏。<a id="a-C0"></a>犯赞叹以身供养。<a id="a-C1"></a>四夜覆藏。<a id="a-C2"></a>犯媒嫁。<a id="a-C3"></a>五夜覆藏。<a id="a-C4"></a>五夜别住。<a id="a-C5"></a>六夜摩那埵。<a id="a-C6"></a>得与出罪羯磨不。<a id="a-C7"></a>佛言得。<a id="a-C8"></a>又问。<a id="a-C9"></a>如佛所说。<a id="a-CA"></a>犯相似罪不相似罪。<a id="a-CB"></a>云何名相似。<a id="a-CC"></a>佛言。<a id="a-CD"></a>波罗夷。<a id="a-CE"></a>波罗夷相似。<a id="a-CF"></a>僧伽婆尸沙。<a id="a-CG"></a>僧伽婆尸沙相似波夜提。<a id="a-CH"></a>波夜提相似。<a id="a-CI"></a>波罗提提舍尼。<a id="a-CJ"></a>波罗提提舍尼相似。<a id="a-CK"></a>突吉罗。<a id="a-CL"></a>突吉罗相似。<a id="a-CM"></a>是名犯相似。<a id="a-CN"></a>云何不相似。<a id="a-CO"></a>波罗夷。<a id="a-CP"></a>与僧伽婆尸沙波夜提波罗提提舍尼突吉罗。<a id="a-CQ"></a>不相似。<a id="a-CR"></a>僧伽婆尸沙。<a id="a-CS"></a>与波夜提波罗提提舍尼突吉罗波罗夷。<a id="a-CT"></a>不相似。<a id="a-CU"></a>波夜提。<a id="a-CV"></a>与波罗提提舍尼突吉罗波罗夷僧伽婆尸沙。<a id="a-CW"></a>不相似。<a id="a-CX"></a>波罗提提舍尼。<a id="a-CY"></a>与突吉罗波罗夷僧伽婆尸沙波夜提。<a id="a-CZ"></a>不相似。<a id="a-Ca"></a>突吉罗。<a id="a-Cb"></a>与波罗夷僧伽婆尸沙波夜提波罗提提舍尼。<a id="a-Cc"></a>不相似。</p>
  <p id="aCd">又问。<a id="a-Ce"></a>如佛说有犯可量犯不可量。<a id="a-Cf"></a>云何可量犯。<a id="a-Cg"></a>佛言。<a id="a-Ch"></a>可得说数。<a id="a-Ci"></a>云何不可量犯。<a id="a-Cj"></a>佛言。<a id="a-Ck"></a>不可说数。<a id="a-Cl"></a>又问。<a id="a-Cm"></a>如佛说犯覆藏犯不覆藏。<a id="a-Cn"></a>云何犯覆藏。<a id="a-Co"></a>佛言。<a id="a-Cp"></a>须臾顷不发露。<a id="a-Cq"></a>云何。<a id="a-Cr"></a>名不覆藏。<a id="a-Cs"></a>须臾顷不覆藏。<a id="a-Ct"></a>佛语优波离。<a id="a-Cu"></a>有一种犯。<a id="a-Cv"></a>性各各异。<a id="a-Cw"></a>波罗夷性各各异。<a id="a-Cx"></a>僧伽婆尸沙性各各异。<a id="a-Cy"></a>波夜提性各各异。<a id="a-Cz"></a>波罗提提舍尼性各各异。<a id="a-D0"></a>突吉罗性各各异。<a id="a-D1"></a>诸比丘与他别住已。<a id="a-D2"></a>遣使扫余房舍。<a id="a-D3"></a>处处出入多有人见。<a id="a-D4"></a>佛言。<a id="a-D5"></a>与他别住已。<a id="a-D6"></a>应使扫住。<a id="a-D7"></a>处房内。<a id="a-D8"></a>不得遣使扫余房舍。<a id="a-D9"></a>时在屏处住。<a id="a-DA"></a>客比丘来不见。<a id="a-DB"></a>佛言。<a id="a-DC"></a>不应在屏处住。<a id="a-DD"></a>客比丘来时应见。<a id="a-DE"></a>尔时自唤客比丘。<a id="a-DF"></a>唤已扰乱。<a id="a-DG"></a>佛言。<a id="a-DH"></a>不得唤他但语令知。<a id="a-DI"></a>有客比丘去便走逐。<a id="a-DJ"></a>佛言。<a id="a-DK"></a>如常行法不应走逐。<a id="a-DL"></a>时逐出界。<a id="a-DM"></a>佛言。<a id="a-DN"></a>不应出界。<a id="a-DO"></a>若前人出界自齐界住。<a id="a-DP"></a>从今语汝等别住法。<a id="a-DQ"></a>应扫洒佛塔涂地。<a id="a-DR"></a>布萨处亦应扫洒涂地。<a id="a-DS"></a>食处亦应扫洒涂地。<a id="a-DT"></a>次第敷床座。<a id="a-DU"></a>应办洗脚水净水瓶常用水瓶盛满水。<a id="a-DV"></a>应语客比丘令知。<a id="a-DW"></a>应拭富罗拭脚。<a id="a-DX"></a>一切别住法应作。<a id="a-DY"></a>下应屏处住。<a id="a-DZ"></a>不应现处住。<a id="a-Da"></a>又问。<a id="a-Db"></a>得别住已。<a id="a-Dc"></a>得与他作别住摩那埵本日治出罪不。<a id="a-Dd"></a>佛言。<a id="a-De"></a>不得。<a id="a-Df"></a>又问。<a id="a-Dg"></a>得戒沙弥。<a id="a-Dh"></a>得与他作别住摩那埵本日治出罪不。<a id="a-Di"></a>佛言。<a id="a-Dj"></a>不得。<a id="a-Dk"></a>又问。<a id="a-Dl"></a>得就别住人边行别住不。<a id="a-Dm"></a>佛言。<a id="a-Dn"></a>不得。<a id="a-Do"></a>又问。<a id="a-Dp"></a>得就得戒沙弥行别住摩那埵不。<a id="a-Dq"></a>佛言。<a id="a-Dr"></a>不得。<a id="a-Ds"></a>又问。<a id="a-Dt"></a>得与别住人欲清净受岁出罪不。<a id="a-Du"></a>佛言。<a id="a-Dv"></a>不得。<a id="a-Dw"></a>又问。<a id="a-Dx"></a>得与得戒沙弥清净欲受岁出罪不。<a id="a-Dy"></a>佛言。<a id="a-Dz"></a>不得。<a id="a-E0"></a>又问。<a id="a-E1"></a>得受别住人清净欲受岁出罪不。<a id="a-E2"></a>佛言。<a id="a-E3"></a>不得。<a id="a-E4"></a>又问。<a id="a-E5"></a>得受得戒沙弥清净欲受岁出罪不。<a id="a-E6"></a>佛言。<a id="a-E7"></a>是大比丘故得受。<a id="a-E8"></a>又问。<a id="a-E9"></a>用何物作户纽。<a id="a-EA"></a>佛言。<a id="a-EB"></a>以铜铁木羊毛刍摩劫贝龙须麻婆婆草皮等作。<a id="a-EC"></a>又问。<a id="a-ED"></a>用何物作络。<a id="a-EE"></a>佛言。<a id="a-EF"></a>以羊毛刍摩劫贝龙须麻婆婆草皮等作。<a id="a-EG"></a>又问。<a id="a-EH"></a>用何物作禅带。<a id="a-EI"></a>佛言。<a id="a-EJ"></a>用羊毛刍摩劫贝龙须麻婆婆草皮等作。<a id="a-EK"></a>又问。<a id="a-EL"></a>用何物作雀目。<a id="a-EM"></a>佛言。<a id="a-EN"></a>用木竹作。<a id="a-EO"></a>尔时瓶沙王。<a id="a-EP"></a>请佛及僧百岁供养。<a id="a-EQ"></a>所供给人少信。<a id="a-ER"></a>作食不如法。<a id="a-ES"></a>诸比丘求食时恼乱。<a id="a-ET"></a>多人见。<a id="a-EU"></a>是王信心清净。<a id="a-EV"></a>问。<a id="a-EW"></a>诸比丘恼乱耶。<a id="a-EX"></a>答言。<a id="a-EY"></a>恼乱。<a id="a-EZ"></a>王言。<a id="a-Ea"></a>我亦知大德恼乱。<a id="a-Eb"></a>我当供给田宅具足随意。<a id="a-Ec"></a>诸比丘言。<a id="a-Ed"></a>佛未听我等受田宅。<a id="a-Ee"></a>是事白佛。<a id="a-Ef"></a>佛言。<a id="a-Eg"></a>听受。<a id="a-Eh"></a>又居士祇洹中作房舍已。<a id="a-Ei"></a>供养衣食卧具医药。<a id="a-Ej"></a>是房舍主比丘。<a id="a-Ek"></a>后日往到居士舍索所须。<a id="a-El"></a>到已就坐问讯时。<a id="a-Em"></a>居士妇头面礼足在前坐。<a id="a-En"></a>即为种种说法。<a id="a-Eo"></a>善软说法辩才说法。<a id="a-Ep"></a>以如是说妙法。<a id="a-Eq"></a>居士妇闻法已信心清净。<a id="a-Er"></a>白言。<a id="a-Es"></a>大德。<a id="a-Et"></a>此衣为大德故。<a id="a-Eu"></a>施僧房中僧。<a id="a-Ev"></a>是男女儿妇等。<a id="a-Ew"></a>亦施僧坊内僧。<a id="a-Ex"></a>是比丘作是念。<a id="a-Ey"></a>我正须一衣。<a id="a-Ez"></a>今此衣多。<a id="a-F0"></a>不知云何以是事向佛广说。<a id="a-F1"></a>佛言。<a id="a-F2"></a>若居士作僧房若为一比丘。<a id="a-F3"></a>施僧房内僧者。<a id="a-F4"></a>房内僧应共分。<a id="a-F5"></a>时阿罗毗僧房坏。<a id="a-F6"></a>佛见已知而故问阿难。<a id="a-F7"></a>此房何以坏。<a id="a-F8"></a>阿难答言。<a id="a-F9"></a>六群比丘所护故。<a id="a-FA"></a>无人敢治。<a id="a-FB"></a>佛言。<a id="a-FC"></a>是六群比丘房舍坏不能治者。<a id="a-FD"></a>应与他治。<a id="a-FE"></a>余人得已少治便止若着一团泥。<a id="a-FF"></a>一把草涂少地。<a id="a-FG"></a>少塞壁孔。<a id="a-FH"></a>少治土埵。<a id="a-FI"></a>佛言。<a id="a-FJ"></a>少治者不应与。<a id="a-FK"></a>多治者与又尽形与。<a id="a-FL"></a>佛言。<a id="a-FM"></a>不应尽形与。<a id="a-FN"></a>不应少时与若坏房舍者六岁与。<a id="a-FO"></a>若新房舍十二岁与。<a id="a-FP"></a>阿罗毗巧匠比丘。<a id="a-FQ"></a>日日从他索作具。<a id="a-FR"></a>诸居士言。<a id="a-FS"></a>大德何不自作。<a id="a-FT"></a>答言。<a id="a-FU"></a>佛未听畜。<a id="a-FV"></a>是事白佛。<a id="a-FW"></a>佛言。<a id="a-FX"></a>应畜作具。<a id="a-FY"></a>阿罗毗新作僧房。<a id="a-FZ"></a>时有半月客作人。<a id="a-Fa"></a>或一月或一岁作。<a id="a-Fb"></a>若天雨时。<a id="a-Fc"></a>索食薪草灯。<a id="a-Fd"></a>比丘与时。<a id="a-Fe"></a>心疑畏罪不与。<a id="a-Ff"></a>若不与便不作。<a id="a-Fg"></a>诸比丘不知云何。<a id="a-Fh"></a>是事白佛。<a id="a-Fi"></a>佛言。<a id="a-Fj"></a>若知早晚唤来便作者应与。<a id="a-Fk"></a>有比丘着新染衣。<a id="a-Fl"></a>天雨时露地洗脚。<a id="a-Fm"></a>污衣失色。<a id="a-Fn"></a>斑驳如白癞病。<a id="a-Fo"></a>是事白佛。<a id="a-Fp"></a>佛言。<a id="a-Fq"></a>应作舍。<a id="a-Fr"></a>作已不覆故雨时漏。<a id="a-Fs"></a>佛言。<a id="a-Ft"></a>应覆。<a id="a-Fu"></a>覆已脊上漏。<a id="a-Fv"></a>佛言。<a id="a-Fw"></a>应厚覆脊上。<a id="a-Fx"></a>王舍城大僧坊。<a id="a-Fy"></a>常多有客比丘来初夜中夜后夜来。<a id="a-Fz"></a>时上座比丘。<a id="a-G0"></a>驱下座起扰乱。<a id="a-G1"></a>诸比丘不知云何。<a id="a-G2"></a>是事白佛。<a id="a-G3"></a>佛言。<a id="a-G4"></a>若打犍捶唱时。<a id="a-G5"></a>然灯分坐具敷卧具。<a id="a-G6"></a>见星宿出时。<a id="a-G7"></a>着禅镇头上。<a id="a-G8"></a>若上座来不应驱起若驱起者突吉罗。<a id="a-G9"></a>又下座在上座处坐。<a id="a-GA"></a>上座呵责。<a id="a-GB"></a>云何下座在上座处坐。<a id="a-GC"></a>是事白佛。<a id="a-GD"></a>佛言。<a id="a-GE"></a>下座不得坐上座处。<a id="a-GF"></a>若坐者突吉罗。<a id="a-GG"></a>下座比丘。<a id="a-GH"></a>应看坐处看腊数。<a id="a-GI"></a>应可坐处坐。<a id="a-GJ"></a>阿罗毗上座。<a id="a-GK"></a>初夜坐禅中夜还房。<a id="a-GL"></a>时弟子送上座去。<a id="a-GM"></a>后下坐比丘沙弥从地起。<a id="a-GN"></a>或从板上起。<a id="a-GO"></a>就床上卧。<a id="a-GP"></a>上座还来。<a id="a-GQ"></a>次第驱去不肯。<a id="a-GR"></a>与起斗诤。<a id="a-GS"></a>诸比丘不知云何。<a id="a-GT"></a>是事白佛。<a id="a-GU"></a>佛言。<a id="a-GV"></a>若中夜敷卧具竟。<a id="a-GW"></a>不得次第起他。<a id="a-GX"></a>若起他者突吉罗。<a id="a-GY"></a>六群比丘。<a id="a-GZ"></a>大小便处取水处。<a id="a-Ga"></a>随上座次第驱起恼乱。<a id="a-Gb"></a>有比丘得恼。<a id="a-Gc"></a>诸比丘不知云何。<a id="a-Gd"></a>是事白佛。<a id="a-Ge"></a>佛言。<a id="a-Gf"></a>从今大小便处取水处。<a id="a-Gg"></a>不得次第驱起。<a id="a-Gh"></a>驱起者。<a id="a-Gi"></a>突吉罗罪。<a id="a-Gj"></a>六群比丘。<a id="a-Gk"></a>洗脚处次第驱他起恼乱。<a id="a-Gl"></a>诸比丘不知云何。<a id="a-Gm"></a>是事白佛。<a id="a-Gn"></a>佛言。<a id="a-Go"></a>从今洗脚处他已着水。<a id="a-Gp"></a>不得次第驱他起。<a id="a-Gq"></a>僧拭脚物。<a id="a-Gr"></a>有比丘先取浣捩展拭富罗。<a id="a-Gs"></a>时六群比丘次第夺取。<a id="a-Gt"></a>他不与斗诤。<a id="a-Gu"></a>诸比丘不知云何。<a id="a-Gv"></a>是事白佛。<a id="a-Gw"></a>佛言。<a id="a-Gx"></a>前取者用。<a id="a-Gy"></a>后来者应待用竟。</p>
  <p id="aGz">众僧煮粥釜杓朼。<a id="a-H0"></a>有比丘已取洗。<a id="a-H1"></a>六群比丘次第夺取。<a id="a-H2"></a>他不与斗诤。<a id="a-H3"></a>诸比丘不知云何。<a id="a-H4"></a>以是事白佛。<a id="a-H5"></a>佛言。<a id="a-H6"></a>先取者用。<a id="a-H7"></a>后来者应待竟。<a id="a-H8"></a>僧有木盔木盂。<a id="a-H9"></a>有比丘取洗欲用。<a id="a-HA"></a>六群比丘次第夺取。<a id="a-HB"></a>他不与斗诤。<a id="a-HC"></a>诸比丘不知云何。<a id="a-HD"></a>是事白佛。<a id="a-HE"></a>佛言。<a id="a-HF"></a>先取者用。<a id="a-HG"></a>后来者应待竟。<a id="a-HH"></a>僧有钵盆子杅子键瓷。<a id="a-HI"></a>有比丘已取澡豆洗用。<a id="a-HJ"></a>六群比丘次第夺取。<a id="a-HK"></a>他不与斗诤。<a id="a-HL"></a>诸比丘不知云何。<a id="a-HM"></a>是事白佛。<a id="a-HN"></a>佛言。<a id="a-HO"></a>先取者用。<a id="a-HP"></a>后来者应待竟。<a id="a-HQ"></a>僧有剃刀镊截甲刀。<a id="a-HR"></a>有比丘先取磨用。<a id="a-HS"></a>六群比丘次第夺取他不与斗诤。<a id="a-HT"></a>诸比丘不知云何。<a id="a-HU"></a>是事白佛。<a id="a-HV"></a>佛言。<a id="a-HW"></a>先取者用。<a id="a-HX"></a>后来者应待竟。<a id="a-HY"></a>僧有衣床絣衣绳针刀木灌指[打-丁+沓]。<a id="a-HZ"></a>有比丘先取张衣缀衣缝衣。<a id="a-Ha"></a>六群比丘。<a id="a-Hb"></a>次第夺取破裂坏衣。<a id="a-Hc"></a>他不与斗诤。<a id="a-Hd"></a>诸比丘不知云何。<a id="a-He"></a>是事白佛。<a id="a-Hf"></a>佛言。<a id="a-Hg"></a>不应与。<a id="a-Hh"></a>先用者用。<a id="a-Hi"></a>后来者待竟。<a id="a-Hj"></a>从今如是种种事。<a id="a-Hk"></a>不得次第夺他取。<a id="a-Hl"></a>若夺取者突吉罗。<a id="a-Hm"></a>尔时长老毕陵伽婆蹉患眼痛。<a id="a-Hn"></a>往到医所。<a id="a-Ho"></a>医言。<a id="a-Hp"></a>应灌鼻。<a id="a-Hq"></a>答言。<a id="a-Hr"></a>佛未听灌鼻。<a id="a-Hs"></a>是事白佛。<a id="a-Ht"></a>佛言。<a id="a-Hu"></a>听灌。<a id="a-Hv"></a>时或以指着。<a id="a-Hw"></a>或以物着。<a id="a-Hx"></a>流入眼更增痛。<a id="a-Hy"></a>是事白佛。<a id="a-Hz"></a>佛言应作灌鼻筒。<a id="a-I0"></a>大不可用。<a id="a-I1"></a>又小作。<a id="a-I2"></a>亦不可用。<a id="a-I3"></a>是事白佛。<a id="a-I4"></a>佛言。<a id="a-I5"></a>莫大作莫小作。<a id="a-I6"></a>可受一波罗半波罗许。</p>
  <p id="aI7">僧有香炉香奁针筒。<a id="a-I8"></a>有比丘先取用。<a id="a-I9"></a>六群比丘次第夺取。<a id="a-IA"></a>他不与斗诤。<a id="a-IB"></a>诸比丘不知云何。<a id="a-IC"></a>是事白佛。<a id="a-ID"></a>佛言。<a id="a-IE"></a>先取者用。<a id="a-IF"></a>后来者待竟。<a id="a-IG"></a>尔时六群比丘浴室中相谓言。<a id="a-IH"></a>是揩某甲是揩某甲。<a id="a-II"></a>诸比丘不知云何。<a id="a-IJ"></a>以是事白佛。<a id="a-IK"></a>佛言。<a id="a-IL"></a>浴室中不得言揩某甲揩某甲。<a id="a-IM"></a>犯者突吉罗。<a id="a-IN"></a>有比丘。<a id="a-IO"></a>共白衣浴室中洗。<a id="a-IP"></a>有下座比丘沙弥揩上座。<a id="a-IQ"></a>是白衣共相谓言。<a id="a-IR"></a>但揩是耶。<a id="a-IS"></a>更作如是如是事。<a id="a-IT"></a>诸比丘闻已心不喜。<a id="a-IU"></a>以是事白佛。<a id="a-IV"></a>佛言。<a id="a-IW"></a>从今不得共白衣浴室中洗。<a id="a-IX"></a>犯者得突吉罗罪。<a id="a-IY"></a>有优婆塞病。<a id="a-IZ"></a>欲入浴室中洗。<a id="a-Ia"></a>佛言。<a id="a-Ib"></a>应白比丘已入洗。<a id="a-Ic"></a>时白比丘。<a id="a-Id"></a>比丘不听。<a id="a-Ie"></a>佛言。<a id="a-If"></a>诸比丘若知是优婆塞善好无口过者听入。<a id="a-Ig"></a>有比丘浴室中揩白衣。<a id="a-Ih"></a>佛言。<a id="a-Ii"></a>浴室中不得揩白衣。<a id="a-Ij"></a>犯者得突吉罗。<a id="a-Ik"></a>阿罗毗国分卧具。<a id="a-Il"></a>多有客比丘暮来。<a id="a-Im"></a>卧具少。<a id="a-In"></a>诸比丘不知云何。<a id="a-Io"></a>以是事白佛。<a id="a-Ip"></a>佛言。<a id="a-Iq"></a>随上座次与。<a id="a-Ir"></a>不得者与草叶。<a id="a-Is"></a>各敷敷具各着衬身衣。<a id="a-It"></a>六群比丘以浮石揩身毛落。<a id="a-Iu"></a>佛言。<a id="a-Iv"></a>不得以浮石。<a id="a-Iw"></a>揩身。<a id="a-Ix"></a>犯者得突吉罗。<a id="a-Iy"></a>维耶离庵罗树园。<a id="a-Iz"></a>有好果黄色在地。<a id="a-J0"></a>佛见是已。<a id="a-J1"></a>知而故问阿难。<a id="a-J2"></a>诸比丘。<a id="a-J3"></a>何不啖此果。<a id="a-J4"></a>阿难言。<a id="a-J5"></a>世尊。<a id="a-J6"></a>佛先结戒。<a id="a-J7"></a>四种物僧不应分。<a id="a-J8"></a>三人二人一人亦尔。<a id="a-J9"></a>不应分僧坊地僧坊舍僧园林僧卧具。<a id="a-JA"></a>佛言。<a id="a-JB"></a>果应分。<a id="a-JC"></a>分时一人取二人三人分。<a id="a-JD"></a>有多得者有不得者。<a id="a-JE"></a>时共斗诤。<a id="a-JF"></a>佛言。<a id="a-JG"></a>果不应分。<a id="a-JH"></a>使净人作五种净已受啖。<a id="a-JI"></a>有比丘共比丘斗。<a id="a-JJ"></a>是比丘后更共余比丘斗。<a id="a-JK"></a>即捉是人耳作证。<a id="a-JL"></a>失声大唤。<a id="a-JM"></a>多有比丘来问。<a id="a-JN"></a>何故大唤。<a id="a-JO"></a>答言。<a id="a-JP"></a>是比丘打我。<a id="a-JQ"></a>问言。<a id="a-JR"></a>实打不。<a id="a-JS"></a>答言。<a id="a-JT"></a>我不打。<a id="a-JU"></a>但捉耳作证。<a id="a-JV"></a>是比丘先共我斗。<a id="a-JW"></a>欲谤我故大唤。<a id="a-JX"></a>佛言。<a id="a-JY"></a>从今不得捉他耳作证。<a id="a-JZ"></a>犯者突吉罗罪。<a id="a-Ja"></a>若有如是事。<a id="a-Jb"></a>应语谤人言。<a id="a-Jc"></a>是比丘骂我打我。<a id="a-Jd"></a>时六群比丘诱他弟子。<a id="a-Je"></a>诸上座呵责言。<a id="a-Jf"></a>我等云何得教化弟子如法。<a id="a-Jg"></a>是六群比丘便诱将去。<a id="a-Jh"></a>佛言。<a id="a-Ji"></a>从今不得诱他弟子。<a id="a-Jj"></a>犯者得突吉罗罪。<a id="a-Jk"></a>有诸比丘舍僧坊去。<a id="a-Jl"></a>作是言。<a id="a-Jm"></a>我不复还是处。<a id="a-Jn"></a>是名舍界不。<a id="a-Jo"></a>佛言舍。<a id="a-Jp"></a>又问。<a id="a-Jq"></a>用何物作锥。<a id="a-Jr"></a>佛言。<a id="a-Js"></a>用铜铁作。<a id="a-Jt"></a>又问。<a id="a-Ju"></a>用何物作刀。<a id="a-Jv"></a>佛言。<a id="a-Jw"></a>用铜铁作。<a id="a-Jx"></a>又问用何物作熨斗。<a id="a-Jy"></a>佛言。<a id="a-Jz"></a>用铜铁泥作又问。<a id="a-K0"></a>用何物作瓮。<a id="a-K1"></a>佛言。<a id="a-K2"></a>用铜铁泥木作。<a id="a-K3"></a>又问。<a id="a-K4"></a>用何物作釜。<a id="a-K5"></a>佛言。<a id="a-K6"></a>用铜铁泥作又问用何物作澡豆。<a id="a-K7"></a>如先说。<a id="a-K8"></a>憍萨罗国父子共出家。<a id="a-K9"></a>父语子言何不与我衣食。<a id="a-KA"></a>答言。<a id="a-KB"></a>俱共出家无物可用与诸比丘不知云何。<a id="a-KC"></a>是事白佛。<a id="a-KD"></a>佛言。<a id="a-KE"></a>有者应与。<a id="a-KF"></a>无者不得强索。<a id="a-KG"></a>尔时六群比丘。<a id="a-KH"></a>有大沙弥。<a id="a-KI"></a>隐处毛生。<a id="a-KJ"></a>小违逆师意。<a id="a-KK"></a>师即剥衣裸身可羞。<a id="a-KL"></a>人所不喜。<a id="a-KM"></a>是事白佛。<a id="a-KN"></a>佛言。<a id="a-KO"></a>不应以小事折伏沙弥。<a id="a-KP"></a>若折伏时应留一衣。<a id="a-KQ"></a>诸比丘不能得簁药物。<a id="a-KR"></a>佛言应作簁药器给孤独居士施僧褥。<a id="a-KS"></a>诸比丘言佛未听我受。<a id="a-KT"></a>是事白佛。<a id="a-KU"></a>佛言。<a id="a-KV"></a>僧得受一人亦得受。<a id="a-KW"></a>又问佛先说床脚下安高八指榰。<a id="a-KX"></a>云何床脚下着八指榰佛言。<a id="a-KY"></a>若床脚减八指者应着木榰。<a id="a-KZ"></a>有比丘。<a id="a-Ka"></a>先取价与他药吐下。<a id="a-Kb"></a>是人即死。<a id="a-Kc"></a>有比丘谓言。<a id="a-Kd"></a>汝犯波罗夷。<a id="a-Ke"></a>何以故。<a id="a-Kf"></a>答言。<a id="a-Kg"></a>先取价与他下药。<a id="a-Kh"></a>是比丘心疑。<a id="a-Ki"></a>将不犯波罗夷耶。<a id="a-Kj"></a>是事白佛。<a id="a-Kk"></a>佛知故问。<a id="a-Kl"></a>汝以何心与。<a id="a-Km"></a>答言。<a id="a-Kn"></a>怜愍故与。<a id="a-Ko"></a>佛言。<a id="a-Kp"></a>无罪。<a id="a-Kq"></a>佛言。<a id="a-Kr"></a>从今不得先取价与他药。<a id="a-Ks"></a>犯者得突吉罗。<a id="a-Kt"></a>有比丘。<a id="a-Ku"></a>从憍萨罗。<a id="a-Kv"></a>共估客向舍卫国。<a id="a-Kw"></a>时贼来劫。<a id="a-Kx"></a>估客才得活命。<a id="a-Ky"></a>是估客为贼所剥。<a id="a-Kz"></a>才得活命已。<a id="a-L0"></a>诸比丘拾他衣取。<a id="a-L1"></a>心疑将不犯波罗夷耶。<a id="a-L2"></a>是事白佛。<a id="a-L3"></a>佛言。<a id="a-L4"></a>无罪。<a id="a-L5"></a>憍萨罗国有天祠舍。<a id="a-L6"></a>有冢以血污洒。<a id="a-L7"></a>有诸比丘。<a id="a-L8"></a>从憍萨罗游行向舍卫国。<a id="a-L9"></a>右绕此冢左绕祠舍。<a id="a-LA"></a>时天祠主言。<a id="a-LB"></a>大德。<a id="a-LC"></a>何以右绕冢左绕祠答言。<a id="a-LD"></a>我谓是佛塔声闻塔。<a id="a-LE"></a>诸比丘不知云何。<a id="a-LF"></a>以是事白佛。<a id="a-LG"></a>佛言。<a id="a-LH"></a>若冢若天祠。<a id="a-LI"></a>不必右绕亦不必左绕。<a id="a-LJ"></a>但随道行。<a id="a-LK"></a>有比丘。<a id="a-LL"></a>饥饿时至亲里家。<a id="a-LM"></a>四五日住已言。<a id="a-LN"></a>我欲还去。<a id="a-LO"></a>何故去。<a id="a-LP"></a>如先说。<a id="a-LQ"></a>六群比丘授无钵人戒。<a id="a-LR"></a>是六群常与十七群共诤。<a id="a-LS"></a>六群次守僧坊。<a id="a-LT"></a>十七群次与迎食。<a id="a-LU"></a>往语六群弟子言。<a id="a-LV"></a>取钵来。<a id="a-LW"></a>与汝迎食。<a id="a-LX"></a>答言。<a id="a-LY"></a>无钵。<a id="a-LZ"></a>语言。<a id="a-La"></a>汝无钵受戒耶。<a id="a-Lb"></a>答言尔。<a id="a-Lc"></a>又言。<a id="a-Ld"></a>汝是大力势人无钵受戒。<a id="a-Le"></a>是比丘闻是事心不喜。<a id="a-Lf"></a>是事白佛。<a id="a-Lg"></a>佛言。<a id="a-Lh"></a>从今不得授无钵人戒。<a id="a-Li"></a>犯者得突吉罗。<a id="a-Lj"></a>有二比丘共斗。<a id="a-Lk"></a>一比丘书他钵作字。<a id="a-Ll"></a>着淫女门前。<a id="a-Lm"></a>时有识字婆罗门居士入是舍。<a id="a-Ln"></a>见钵有字作是言。<a id="a-Lo"></a>比丘亦入是舍。<a id="a-Lp"></a>比丘闻是语心不喜。<a id="a-Lq"></a>是事白佛。<a id="a-Lr"></a>佛言。<a id="a-Ls"></a>从今不得钵上作字。<a id="a-Lt"></a>若钵上作字者突吉罗。<a id="a-Lu"></a>如钵一切余物亦尔。<a id="a-Lv"></a>不犯者。<a id="a-Lw"></a>作帜。<a id="a-Lx"></a>有外道信心欲出家。<a id="a-Ly"></a>往到比丘所言。<a id="a-Lz"></a>大德。<a id="a-M0"></a>与我出家。<a id="a-M1"></a>问言。<a id="a-M2"></a>有钵无。<a id="a-M3"></a>答言。<a id="a-M4"></a>无钵。<a id="a-M5"></a>我等不得与无钵人出家。<a id="a-M6"></a>闻是语已还去。<a id="a-M7"></a>断出家因缘。<a id="a-M8"></a>诸比丘不知云何。<a id="a-M9"></a>以是事白佛。<a id="a-MA"></a>佛言。<a id="a-MB"></a>不得先问钵。<a id="a-MC"></a>度出家已求钵。<a id="a-MD"></a>给孤独居士施僧被。<a id="a-ME"></a>诸比丘不受。<a id="a-MF"></a>佛未听我受。<a id="a-MG"></a>是事白佛。<a id="a-MH"></a>佛言。<a id="a-MI"></a>僧得受一人亦受。<a id="a-MJ"></a>有居士儿出家是居士得病语诸亲里。<a id="a-MK"></a>我若死后财物与我儿。<a id="a-ML"></a>语已命终此儿后还家看。<a id="a-MM"></a>坐已共相问讯。<a id="a-MN"></a>诸亲里言。<a id="a-MO"></a>汝父临死时作是言。<a id="a-MP"></a>我死后财物与儿。<a id="a-MQ"></a>比丘答言。<a id="a-MR"></a>佛未听我受死后布施。<a id="a-MS"></a>是比丘不知云何。<a id="a-MT"></a>是事白佛。<a id="a-MU"></a>佛言。<a id="a-MV"></a>我先为比丘故说。<a id="a-MW"></a>不为白衣。<a id="a-MX"></a>应随意取。<a id="a-MY"></a>有比丘二月游行。<a id="a-MZ"></a>与六群比丘知识。<a id="a-Ma"></a>即以衣寄六群。<a id="a-Mb"></a>六群问言。<a id="a-Mc"></a>何去。<a id="a-Md"></a>答言。<a id="a-Me"></a>我欲二月游行。<a id="a-Mf"></a>如先说。<a id="a-Mg"></a>尔时助调达比丘尼。<a id="a-Mh"></a>语白衣言我共汝作婚姻。<a id="a-Mi"></a>诸居士言。<a id="a-Mj"></a>汝是出家人。<a id="a-Mk"></a>云何共我作婚姻。<a id="a-Ml"></a>诸比丘尼不知云何。<a id="a-Mm"></a>是事白佛。<a id="a-Mn"></a>佛言。<a id="a-Mo"></a>从今比丘尼。<a id="a-Mp"></a>不得语白衣共作婚姻。<a id="a-Mq"></a>若语者突吉罗。<a id="a-Mr"></a>有一比丘。<a id="a-Ms"></a>先与居士衣价。<a id="a-Mt"></a>是比丘后命终。<a id="a-Mu"></a>诸比丘不知云何。<a id="a-Mv"></a>是事白佛。<a id="a-Mw"></a>佛言。<a id="a-Mx"></a>应索物取与僧分。<a id="a-My"></a>有比丘。<a id="a-Mz"></a>先取他衣未与价。<a id="a-N0"></a>是比丘后命终。<a id="a-N1"></a>是居士到比丘所言。<a id="a-N2"></a>大德。<a id="a-N3"></a>是比丘先取我衣。<a id="a-N4"></a>未与我价。<a id="a-N5"></a>诸比丘。<a id="a-N6"></a>答言。<a id="a-N7"></a>是比丘生时何不来索。<a id="a-N8"></a>诸比丘不知云何。<a id="a-N9"></a>是事白佛。<a id="a-NA"></a>佛言。<a id="a-NB"></a>若是衣故在者应还。<a id="a-NC"></a>若无者应卖衣钵还。<a id="a-ND"></a>六群比丘与白衣。<a id="a-NE"></a>作义仲取发取华。<a id="a-NF"></a>诸白衣呵责言。<a id="a-NG"></a>汝等出家人。<a id="a-NH"></a>何用此义仲用取发取华为。<a id="a-NI"></a>诸比丘闻是事白佛。<a id="a-NJ"></a>佛言从今不得作义仲截发取华。<a id="a-NK"></a>犯者突吉罗。<a id="a-NL"></a>六群比丘与一比丘作善知识。<a id="a-NM"></a>是比丘寄一比丘钵与六群。<a id="a-NN"></a>是钵中道破。<a id="a-NO"></a>是比丘见六群时。<a id="a-NP"></a>作是念。<a id="a-NQ"></a>我若不疾语者。<a id="a-NR"></a>或多索价。<a id="a-NS"></a>便言。<a id="a-NT"></a>某甲比丘寄我钵与汝。<a id="a-NU"></a>是钵中道破。<a id="a-NV"></a>六群言。<a id="a-NW"></a>是汝钵不破。<a id="a-NX"></a>破我钵。<a id="a-NY"></a>汝偿我来是比丘不知云何。<a id="a-NZ"></a>是事白佛。<a id="a-Na"></a>佛言。<a id="a-Nb"></a>若好心捉破者。<a id="a-Nc"></a>不应从责偿。<a id="a-Nd"></a>有比丘。<a id="a-Ne"></a>用未熏钵食。<a id="a-Nf"></a>放地剥落垢生。<a id="a-Ng"></a>是事白佛。<a id="a-Nh"></a>佛言应熏。<a id="a-Ni"></a>时比丘取钵放地。<a id="a-Nj"></a>四边着牛屎烧时破。<a id="a-Nk"></a>是事白佛。<a id="a-Nl"></a>佛言应作熏钵炉。<a id="a-Nm"></a>作已放地烧。<a id="a-Nn"></a>烧时融坏。<a id="a-No"></a>是事白佛。<a id="a-Np"></a>佛言。<a id="a-Nq"></a>先下着灰着灰已污钵。<a id="a-Nr"></a>是事白佛。<a id="a-Ns"></a>佛言。<a id="a-Nt"></a>应以石支。<a id="a-Nu"></a>支时不周匝遮。<a id="a-Nv"></a>炉风入故皱起。<a id="a-Nw"></a>是事白佛。<a id="a-Nx"></a>佛言。<a id="a-Ny"></a>应周匝好遮。</p>
  <p id="aNz">给孤独居士往到佛所。<a id="a-O0"></a>头面作礼一面坐已。<a id="a-O1"></a>白佛言。<a id="a-O2"></a>世尊。<a id="a-O3"></a>若世尊游行人间教化时。<a id="a-O4"></a>我恒渴仰欲见佛。<a id="a-O5"></a>愿世尊与我少物使得供养。<a id="a-O6"></a>佛即与发爪甲。<a id="a-O7"></a>汝供养是。<a id="a-O8"></a>即白佛言。<a id="a-O9"></a>世尊。<a id="a-OA"></a>听我以发爪起塔。<a id="a-OB"></a>佛言。<a id="a-OC"></a>听起。<a id="a-OD"></a>又言。<a id="a-OE"></a>佛听我以赤色黑色白色涂壁不。<a id="a-OF"></a>佛言。<a id="a-OG"></a>听以赤色黑色白色涂壁。<a id="a-OH"></a>又言。<a id="a-OI"></a>佛听我画塔者善。<a id="a-OJ"></a>佛言。<a id="a-OK"></a>除男女和合像。<a id="a-OL"></a>余者听画。<a id="a-OM"></a>有人作盖供养。<a id="a-ON"></a>无安盖处。<a id="a-OO"></a>佛言应钉橛安。<a id="a-OP"></a>时塔户无扇。<a id="a-OQ"></a>牛鹿猕猴狗等入。<a id="a-OR"></a>以是事白佛。<a id="a-OS"></a>佛言。<a id="a-OT"></a>应作户扇。<a id="a-OU"></a>佛听我户前施栏楯者善。<a id="a-OV"></a>以是事白佛。<a id="a-OW"></a>佛言。<a id="a-OX"></a>听作。<a id="a-OY"></a>佛听我周匝施栏楯者善。<a id="a-OZ"></a>以是事白佛。<a id="a-Oa"></a>佛言。<a id="a-Ob"></a>听作。<a id="a-Oc"></a>是中无著华处。<a id="a-Od"></a>是事白佛。<a id="a-Oe"></a>佛言。<a id="a-Of"></a>听作安华物。<a id="a-Og"></a>着华已器满。<a id="a-Oh"></a>佛言应施曲橛。<a id="a-Oi"></a>施曲橛亦满。<a id="a-Oj"></a>佛言。<a id="a-Ok"></a>应周匝悬绳。<a id="a-Ol"></a>时居士作是念。<a id="a-Om"></a>佛听我作摩尼珠鬘新华鬘者善。<a id="a-On"></a>以是事白佛。<a id="a-Oo"></a>佛言。<a id="a-Op"></a>听作。<a id="a-Oq"></a>又作是言。<a id="a-Or"></a>佛听我作窟者善。<a id="a-Os"></a>佛言。<a id="a-Ot"></a>听作。<a id="a-Ou"></a>又言。<a id="a-Ov"></a>佛听我窟中作塔者善。<a id="a-Ow"></a>佛言。<a id="a-Ox"></a>听窟中起塔。<a id="a-Oy"></a>佛听我施窟门者善。<a id="a-Oz"></a>是事白佛。<a id="a-P0"></a>佛言。<a id="a-P1"></a>听作。<a id="a-P2"></a>佛听我覆窟中塔者善。<a id="a-P3"></a>佛言。<a id="a-P4"></a>听覆。<a id="a-P5"></a>佛听我出舍栿头者善。<a id="a-P6"></a>佛言。<a id="a-P7"></a>听出。<a id="a-P8"></a>佛听我安栌拱者善。<a id="a-P9"></a>佛言。<a id="a-PA"></a>听作。<a id="a-PB"></a>佛听我施柱作塔者善。<a id="a-PC"></a>佛言。<a id="a-PD"></a>听作。<a id="a-PE"></a>佛听我以彩色赭土白灰庄严塔柱者善。<a id="a-PF"></a>佛言。<a id="a-PG"></a>听庄严柱。<a id="a-PH"></a>佛听我画柱塔上者善。<a id="a-PI"></a>佛言。<a id="a-PJ"></a>除男女合像。<a id="a-PK"></a>余者听作。<a id="a-PL"></a>尔时给孤独居士信心清净。<a id="a-PM"></a>往到佛所头面作礼一面坐已。<a id="a-PN"></a>白佛言。<a id="a-PO"></a>世尊。<a id="a-PP"></a>如佛身像不应作。<a id="a-PQ"></a>愿佛听我作菩萨侍像者善。<a id="a-PR"></a>佛言。<a id="a-PS"></a>听作。<a id="a-PT"></a>又作是言。<a id="a-PU"></a>佛本在家时。<a id="a-PV"></a>引幡在前。<a id="a-PW"></a>愿佛听我作引幡在前者善。<a id="a-PX"></a>佛言。<a id="a-PY"></a>听作。<a id="a-PZ"></a>佛听我塔前作高垛安师子者善。<a id="a-Pa"></a>佛言。<a id="a-Pb"></a>听作。<a id="a-Pc"></a>佛听师子四边作栏楯者善。<a id="a-Pd"></a>佛言。<a id="a-Pe"></a>听作。<a id="a-Pf"></a>佛听我以铜作师子者善。<a id="a-Pg"></a>是事白佛。<a id="a-Ph"></a>佛言。<a id="a-Pi"></a>听作佛。<a id="a-Pj"></a>听铜师子上系幡者善。<a id="a-Pk"></a>是事白佛。<a id="a-Pl"></a>佛言。<a id="a-Pm"></a>听系。<a id="a-Pn"></a>佛听我以香华灯伎乐供养者善。<a id="a-Po"></a>是事白佛。<a id="a-Pp"></a>佛言。<a id="a-Pq"></a>听作。<a id="a-Pr"></a>佛听我以香华油涂塔地者善。<a id="a-Ps"></a>是事白佛。<a id="a-Pt"></a>佛言。<a id="a-Pu"></a>听香华油涂塔地。<a id="a-Pv"></a>佛听我作安华垛者善。<a id="a-Pw"></a>佛言。<a id="a-Px"></a>听作。<a id="a-Py"></a>佛听我作安灯处者善。<a id="a-Pz"></a>佛言。<a id="a-Q0"></a>听作。<a id="a-Q1"></a>佛听我作团堂者善。<a id="a-Q2"></a>佛言。<a id="a-Q3"></a>听作。<a id="a-Q4"></a>佛听堂上安木悬幡者善。<a id="a-Q5"></a>佛言。<a id="a-Q6"></a>听作。</p>
  <p id="aQ7">时给孤独居士。<a id="a-Q8"></a>亲里相识举物人。<a id="a-Q9"></a>庄严男女。<a id="a-QA"></a>盘案上着华香璎珞。<a id="a-QB"></a>遣至居士家。<a id="a-QC"></a>居士见已作是念。<a id="a-QD"></a>此物在前行者善。<a id="a-QE"></a>以是事白佛。<a id="a-QF"></a>佛言听。<a id="a-QG"></a>佛听我作香炉在前行者善。<a id="a-QH"></a>佛言。<a id="a-QI"></a>听在前行。<a id="a-QJ"></a>有诸外道。<a id="a-QK"></a>主嫉妒心。<a id="a-QL"></a>见已呵责言。<a id="a-QM"></a>如送死人。<a id="a-QN"></a>是居士作是念。<a id="a-QO"></a>佛听我像前作伎乐者善。<a id="a-QP"></a>以是事白佛。<a id="a-QQ"></a>佛言。<a id="a-QR"></a>听作。<a id="a-QS"></a>尔时给孤独居士信心清净。<a id="a-QT"></a>作是念。<a id="a-QU"></a>以何方便。<a id="a-QV"></a>得集大众供给衣食。<a id="a-QW"></a>往白佛言。<a id="a-QX"></a>愿佛听我集大众食者善。<a id="a-QY"></a>佛言。<a id="a-QZ"></a>听集大众食。<a id="a-Qa"></a>作是言。<a id="a-Qb"></a>佛听我供养塔时与大众食者善。<a id="a-Qc"></a>是事白佛。<a id="a-Qd"></a>佛言。<a id="a-Qe"></a>听作。<a id="a-Qf"></a>佛听我作般阇于瑟会者善。<a id="a-Qg"></a>是事白佛。<a id="a-Qh"></a>佛言。<a id="a-Qi"></a>听作般阇于瑟会。<a id="a-Qj"></a>佛听我作六年会者善。<a id="a-Qk"></a>是事白佛。<a id="a-Ql"></a>佛言。<a id="a-Qm"></a>听作。<a id="a-Qn"></a>佛听我正月十六日乃至二月十五日作会者善。<a id="a-Qo"></a>是事白佛。<a id="a-Qp"></a>佛言。<a id="a-Qq"></a>听作。<a id="a-Qr"></a>佛听我寺中作会者善。<a id="a-Qs"></a>是事白佛。<a id="a-Qt"></a>佛言。<a id="a-Qu"></a>听作。<a id="a-Qv"></a>时诸比丘。<a id="a-Qw"></a>不次第入。<a id="a-Qx"></a>不次第坐。<a id="a-Qy"></a>不次第食。<a id="a-Qz"></a>不次第起。<a id="a-R0"></a>不次第去。<a id="a-R1"></a>有前入者。<a id="a-R2"></a>有行食时入者。<a id="a-R3"></a>有食时入者。<a id="a-R4"></a>有食竟入者。<a id="a-R5"></a>佛言。<a id="a-R6"></a>应唱时至。<a id="a-R7"></a>唱时至声不远闻。<a id="a-R8"></a>是事白佛。<a id="a-R9"></a>佛言。<a id="a-RA"></a>应打揵捶。<a id="a-RB"></a>打揵捶已亦不远闻是事白佛。<a id="a-RC"></a>佛言。<a id="a-RD"></a>应打鼓。<a id="a-RE"></a>打鼓时在地打鼓亦不远闻。<a id="a-RF"></a>是事白佛。<a id="a-RG"></a>佛言。<a id="a-RH"></a>在垛上打。<a id="a-RI"></a>垛上打时亦不远闻。<a id="a-RJ"></a>佛言。<a id="a-RK"></a>应在高处打使远处得闻时。<a id="a-RL"></a>见大众集多人来看。<a id="a-RM"></a>与供养塔物。<a id="a-RN"></a>与四方僧物。<a id="a-RO"></a>与食物。<a id="a-RP"></a>与应分物。<a id="a-RQ"></a>诸比丘不知。<a id="a-RR"></a>何者是塔物。<a id="a-RS"></a>何者四方僧物。<a id="a-RT"></a>何者食物何者应分物。<a id="a-RU"></a>是事白佛。<a id="a-RV"></a>佛言。<a id="a-RW"></a>与物时使一比丘在彼立看知分别。<a id="a-RX"></a>是塔物四方僧物食物应分物。<a id="a-RY"></a>长老优波离问佛言。<a id="a-RZ"></a>世尊。<a id="a-Ra"></a>是四种物。<a id="a-Rb"></a>塔物四方僧物食物应分物。<a id="a-Rc"></a>得错互用不。<a id="a-Rd"></a>佛言。<a id="a-Re"></a>不得。<a id="a-Rf"></a>佛语优波离。<a id="a-Rg"></a>塔物者。<a id="a-Rh"></a>不得与四方僧。<a id="a-Ri"></a>不得作食。<a id="a-Rj"></a>不得分。<a id="a-Rk"></a>四方僧物者。<a id="a-Rl"></a>不得作食。<a id="a-Rm"></a>不得分。<a id="a-Rn"></a>不得作塔。<a id="a-Ro"></a>食物者。<a id="a-Rp"></a>不得分。<a id="a-Rq"></a>不得作塔。<a id="a-Rr"></a>不得与四方僧。<a id="a-Rs"></a>应分物者。<a id="a-Rt"></a>随僧用。</p>
 </body>
</html>