<!doctype html>
<html id="z3IBUu2lm" data-ver="1866">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第九(第二诵之三)</h1>
  <h2 id="a2">九十波夜提之初</h2>
  <p id="a3">佛在舍卫国。<a id="a-4"></a>尔时南天竺有论议师。<a id="a-5"></a>以铜鍱鍱腹头上然火来入舍卫国。<a id="a-6"></a>时人问言。<a id="a-7"></a>汝何因缘尔。<a id="a-8"></a>答言。<a id="a-9"></a>我智慧多。<a id="a-A"></a>恐腹裂故。<a id="a-B"></a>汝头上何以着火。<a id="a-C"></a>欲照闇故。<a id="a-D"></a>语言。<a id="a-E"></a>痴婆罗门。<a id="a-F"></a>日照天下。<a id="a-G"></a>何以言闇。<a id="a-H"></a>答言。<a id="a-I"></a>汝等不知。<a id="a-J"></a>闇有二种。<a id="a-K"></a>一者无日月火烛。<a id="a-L"></a>二者愚痴无智慧明。<a id="a-M"></a>诸人言。<a id="a-N"></a>汝未见诃哆释子比丘。<a id="a-O"></a>故敢作是语。<a id="a-P"></a>若见共语者。<a id="a-Q"></a>日出则闇。<a id="a-R"></a>夜则日出。<a id="a-S"></a>时城内人民。<a id="a-T"></a>即唤诃哆释子比丘。<a id="a-U"></a>欲令共论。<a id="a-V"></a>时诃哆闻之心愁。<a id="a-W"></a>不得已而来入城道中。<a id="a-X"></a>见二羝羊共斗。<a id="a-Y"></a>即因取相作是念。<a id="a-Z"></a>一羊是婆罗门。<a id="a-a"></a>一羊是我。<a id="a-b"></a>是我者斗则不如。<a id="a-c"></a>见已转更愁忧。<a id="a-d"></a>前行又见二牛共斗。<a id="a-e"></a>复作是念。<a id="a-f"></a>一牛是婆罗门。<a id="a-g"></a>一牛是我。<a id="a-h"></a>是我者即复不如。<a id="a-i"></a>又前行复见二人相扑。<a id="a-j"></a>作是念。<a id="a-k"></a>一是婆罗门。<a id="a-l"></a>一是我。<a id="a-m"></a>我者即复不如。<a id="a-n"></a>欲入论处。<a id="a-o"></a>见一女人持满。<a id="a-p"></a>瓶水水瓶即破。<a id="a-q"></a>复作是念。<a id="a-r"></a>我见诸不吉相。<a id="a-s"></a>将无不如。<a id="a-t"></a>不得已。<a id="a-u"></a>便前入舍。<a id="a-v"></a>见是论师婆罗门眼口相貌。<a id="a-w"></a>自知不如愁忧更甚。<a id="a-x"></a>适坐须臾。<a id="a-y"></a>诸人便言可共论议。<a id="a-z"></a>答言。<a id="a-10"></a>我今小不安隐。<a id="a-11"></a>须待明日。<a id="a-12"></a>作是语已便还宿处。<a id="a-13"></a>至后夜时即向王舍城。<a id="a-14"></a>明旦城中人集。<a id="a-15"></a>久待不来。<a id="a-16"></a>知时已过。<a id="a-17"></a>自到只桓推寻求之。<a id="a-18"></a>余比丘言。<a id="a-19"></a>诃哆释子即后夜时持衣钵去。<a id="a-1A"></a>诸城内人闻已种种呵责。<a id="a-1B"></a>云何名比丘。<a id="a-1C"></a>故妄语。<a id="a-1D"></a>一人语二人。<a id="a-1E"></a>二人语三人。<a id="a-1F"></a>如是展转恶名流布满舍卫城。<a id="a-1G"></a>是中有比丘。<a id="a-1H"></a>少欲知足行头陀。<a id="a-1I"></a>着衣持钵入城乞食。<a id="a-1J"></a>闻是事心不喜。<a id="a-1K"></a>食已向佛广说。<a id="a-1L"></a>佛以是事集比丘僧。<a id="a-1M"></a>以种种因缘呵责。<a id="a-1N"></a>云何名比丘。<a id="a-1O"></a>故妄语。<a id="a-1P"></a>种种呵已语诸比丘。<a id="a-1Q"></a>以十利故与诸比丘结戒。<a id="a-1R"></a>从今是戒应如是说。<a id="a-1S"></a>若比丘故妄语者。<a id="a-1T"></a>波夜提。<a id="a-1U"></a>故妄语者。<a id="a-1V"></a>知是事不尔。<a id="a-1W"></a>诳他故异说。<a id="a-1X"></a>波夜提者。<a id="a-1Y"></a>是罪名烧煮覆障。<a id="a-1Z"></a>若不悔过。<a id="a-1a"></a>能障阂道。<a id="a-1b"></a>是中犯者。<a id="a-1c"></a>有五种。<a id="a-1d"></a>有妄语入突吉罗。<a id="a-1e"></a>有入波夜提。<a id="a-1f"></a>有入偷兰遮。<a id="a-1g"></a>有入僧伽婆尸沙。<a id="a-1h"></a>有入波罗夷。<a id="a-1i"></a>有入波罗夷者。<a id="a-1j"></a>自知无圣法。<a id="a-1k"></a>语人言。<a id="a-1l"></a>我有圣法。<a id="a-1m"></a>是名入波罗夷。<a id="a-1n"></a>入僧伽婆尸沙者。<a id="a-1o"></a>以无根四波罗夷法。<a id="a-1p"></a>谤他比丘故。<a id="a-1q"></a>入偷兰遮者。<a id="a-1r"></a>不具足波罗夷妄语。<a id="a-1s"></a>亦不具足僧伽婆尸沙妄语故。<a id="a-1t"></a>入波夜提者。<a id="a-1u"></a>若比丘以无根僧伽婆尸沙。<a id="a-1v"></a>谤他比丘故。<a id="a-1w"></a>入突吉罗者。<a id="a-1x"></a>除四种妄语。<a id="a-1y"></a>余妄语犯突吉罗。<a id="a-1z"></a>若比丘不见事言见。<a id="a-20"></a>波夜提。<a id="a-21"></a>若见言不见。<a id="a-22"></a>波夜提。<a id="a-23"></a>若见谓不见。<a id="a-24"></a>语他言见。<a id="a-25"></a>波夜提。<a id="a-26"></a>若不见谓见。<a id="a-27"></a>语他言不见。<a id="a-28"></a>波夜提。<a id="a-29"></a>若见已疑。<a id="a-2A"></a>为见不见。<a id="a-2B"></a>语他言不见。<a id="a-2C"></a>波夜提。<a id="a-2D"></a>若不见疑。<a id="a-2E"></a>为见不见。<a id="a-2F"></a>语他言见。<a id="a-2G"></a>波夜提。<a id="a-2H"></a>闻觉知亦如是。<a id="a-2I"></a>若随心想说不犯(一事竟)。</p>
  <p id="a2J">佛在王舍城。<a id="a-2K"></a>尔时六群比丘。<a id="a-2L"></a>喜斗诤相骂。<a id="a-2M"></a>是六群比丘与诸比丘共斗诤已。<a id="a-2N"></a>便出他过形相轻唤。<a id="a-2O"></a>下贱种姓下贱名字技术作业。<a id="a-2P"></a>是时有未诤者便诤。<a id="a-2Q"></a>已诤者不欲止。<a id="a-2R"></a>未出事便出。<a id="a-2S"></a>已出事不可灭。<a id="a-2T"></a>是中有比丘。<a id="a-2U"></a>少欲知足行头陀。<a id="a-2V"></a>闻是事心不喜。<a id="a-2W"></a>种种因缘呵责。<a id="a-2X"></a>云何名比丘。<a id="a-2Y"></a>喜斗诤相骂。<a id="a-2Z"></a>共他诤已。<a id="a-2a"></a>便出其过形相轻唤。<a id="a-2b"></a>下贱种姓名字技术。<a id="a-2c"></a>是时有未诤者便诤。<a id="a-2d"></a>已诤者不欲止。<a id="a-2e"></a>未出事便出。<a id="a-2f"></a>已出事不可灭。<a id="a-2g"></a>种种因缘呵已向佛广说。<a id="a-2h"></a>佛以是事集比丘僧。<a id="a-2i"></a>知而故问六群比丘。<a id="a-2j"></a>汝实作是事不。<a id="a-2k"></a>答言。<a id="a-2l"></a>实作世尊。<a id="a-2m"></a>佛以种种因缘呵责。<a id="a-2n"></a>云何名比丘。<a id="a-2o"></a>喜斗诤相骂。<a id="a-2p"></a>共他诤已。<a id="a-2q"></a>便出其过形相轻唤。<a id="a-2r"></a>下贱种姓名字技术。<a id="a-2s"></a>是时有未诤者便诤。<a id="a-2t"></a>已诤者不欲止。<a id="a-2u"></a>未出事便出。<a id="a-2v"></a>已出事不可灭。<a id="a-2w"></a>佛种种因缘呵已。<a id="a-2x"></a>说本生因缘。<a id="a-2y"></a>佛语诸比丘。<a id="a-2z"></a>过去有人有一黑牛。<a id="a-30"></a>复有一人亦有一牛。<a id="a-31"></a>为财物故唱言。<a id="a-32"></a>谁牛力胜我牛者。<a id="a-33"></a>我输尔所物。<a id="a-34"></a>若不如者输我尔所物。<a id="a-35"></a>时黑牛主闻是唱声。<a id="a-36"></a>答言可尔。<a id="a-37"></a>时载重物系牛车左。<a id="a-38"></a>形相轻唤谓黑曲角。<a id="a-39"></a>以杖击之牵是车去。<a id="a-3A"></a>时牛闻是形相骂故。<a id="a-3B"></a>即失色力。<a id="a-3C"></a>不能挽重上阪。<a id="a-3D"></a>时黑牛主大输财物。<a id="a-3E"></a>是得物人后复更唱。<a id="a-3F"></a>谁牛力胜。<a id="a-3G"></a>我输尔所物。<a id="a-3H"></a>是时黑牛闻是唱声。<a id="a-3I"></a>便语主言。<a id="a-3J"></a>是人何故复唱斯言。<a id="a-3K"></a>时主答曰。<a id="a-3L"></a>贪财物故复作是唱。<a id="a-3M"></a>黑牛语主。<a id="a-3N"></a>可答言尔。<a id="a-3O"></a>主言不能。<a id="a-3P"></a>所以然者。<a id="a-3Q"></a>以汝弊恶牛故。<a id="a-3R"></a>大输我物。<a id="a-3S"></a>今复作者输我物尽。<a id="a-3T"></a>牛语主言。<a id="a-3U"></a>先在众人前形相轻我。<a id="a-3V"></a>以下贱名唤谓黑曲角。<a id="a-3W"></a>闻恶名故即失色力。<a id="a-3X"></a>是故不能挽重上阪。<a id="a-3Y"></a>今授主语。<a id="a-3Z"></a>莫出恶言。<a id="a-3a"></a>在他前时便语我言。<a id="a-3b"></a>汝犊子时刺入脚中。<a id="a-3c"></a>自看是刺欲得出故。<a id="a-3d"></a>角入地中故曲。<a id="a-3e"></a>汝是好黑大牛。<a id="a-3f"></a>生来良吉角广且直。<a id="a-3g"></a>主受牛语。<a id="a-3h"></a>即便洗刷麻油涂角。<a id="a-3i"></a>着好华鬘系车右边。<a id="a-3j"></a>柔软爱语。<a id="a-3k"></a>大吉黑牛广角大力。<a id="a-3l"></a>牵是车去。<a id="a-3m"></a>是牛闻是柔软爱语故。<a id="a-3n"></a>即得色力牵重上阪。<a id="a-3o"></a>时黑牛主。<a id="a-3p"></a>先所失物更再三倍得。<a id="a-3q"></a>是牛主得大利已。<a id="a-3r"></a>心甚欢喜。<a id="a-3s"></a>即说偈言。</p>
  <p id="a3t">载重入深辙　　随我语能去</p>
  <p id="a3u">是故应软语　　不应出恶言</p>
  <p id="a3v">软语有色力　　是牛能牵重</p>
  <p id="a3w">我获大财物　　身心得喜乐</p>
  <p id="a3x">佛语诸比丘。<a id="a-3y"></a>畜生闻形相语尚失色力。<a id="a-3z"></a>何况于人。<a id="a-40"></a>时佛以种种因缘呵已语诸比丘。<a id="a-41"></a>以十利故与诸比丘结戒。<a id="a-42"></a>从今是戒应如是说。<a id="a-43"></a>若比丘形相他者。<a id="a-44"></a>波夜提。<a id="a-45"></a>波夜提者。<a id="a-46"></a>煮烧覆障。<a id="a-47"></a>若不悔过能障阂道。<a id="a-48"></a>是中犯者。<a id="a-49"></a>有八种。<a id="a-4A"></a>谓种技作犯病相烦恼骂种者。<a id="a-4B"></a>若比丘往语刹利子比丘言。<a id="a-4C"></a>汝刹利种。<a id="a-4D"></a>用出家受戒为。<a id="a-4E"></a>轻毁心故。<a id="a-4F"></a>一一语突吉罗。<a id="a-4G"></a>又比丘往语婆罗门子比丘言。<a id="a-4H"></a>汝婆罗门种。<a id="a-4I"></a>用出家受戒为。<a id="a-4J"></a>轻毁心故。<a id="a-4K"></a>一一语突吉罗。<a id="a-4L"></a>又比丘往语估客子比丘言。<a id="a-4M"></a>汝估客种。<a id="a-4N"></a>用出家受戒为。<a id="a-4O"></a>轻毁心故。<a id="a-4P"></a>一一语中突吉罗。<a id="a-4Q"></a>又比丘往语锻师子比丘言。<a id="a-4R"></a>汝锻师种。<a id="a-4S"></a>用出家受戒为。<a id="a-4T"></a>轻毁心故。<a id="a-4U"></a>一一语波夜提。<a id="a-4V"></a>又比丘往语木师子比丘言。<a id="a-4W"></a>汝木师种。<a id="a-4X"></a>用出家受戒为。<a id="a-4Y"></a>轻毁心故。<a id="a-4Z"></a>一一语波夜提。<a id="a-4a"></a>又比丘往语陶师子比丘言。<a id="a-4b"></a>汝陶师种。<a id="a-4c"></a>用出家受戒为。<a id="a-4d"></a>轻毁心故。<a id="a-4e"></a>一一语波夜提。<a id="a-4f"></a>若比丘往语皮师子比丘言。<a id="a-4g"></a>汝皮师种。<a id="a-4h"></a>用出家受戒为。<a id="a-4i"></a>轻毁心故。<a id="a-4j"></a>一一语波夜提。<a id="a-4k"></a>又比丘往语竹师子比丘言。<a id="a-4l"></a>汝竹师种。<a id="a-4m"></a>用出家受戒为。<a id="a-4n"></a>轻毁心故。<a id="a-4o"></a>一一语波夜提。<a id="a-4p"></a>又比丘往语剃毛发师子比丘言。<a id="a-4q"></a>汝剃毛发师种。<a id="a-4r"></a>用出家受戒为。<a id="a-4s"></a>轻毁心故。<a id="a-4t"></a>一一语波夜提。<a id="a-4u"></a>又比丘往语旃陀罗子比丘言。<a id="a-4v"></a>汝旃陀罗种。<a id="a-4w"></a>用出家受戒为。<a id="a-4x"></a>轻毁心故。<a id="a-4y"></a>一一语波夜提。<a id="a-4z"></a>是名为种。<a id="a-50"></a>技者。<a id="a-51"></a>若比丘往语刹利子比丘言。<a id="a-52"></a>汝刹利种。<a id="a-53"></a>用出家受戒为。<a id="a-54"></a>汝应学乘象马乘车辇舆。<a id="a-55"></a>学捉刀楯弓箭。<a id="a-56"></a>学捉铁钩。<a id="a-57"></a>学掷网罗。<a id="a-58"></a>学入阵出阵。<a id="a-59"></a>如是种种刹利技术汝应学。<a id="a-5A"></a>轻毁心故。<a id="a-5B"></a>一一语突吉罗罪。<a id="a-5C"></a>又比丘往语婆罗门子比丘言。<a id="a-5D"></a>汝婆罗门种。<a id="a-5E"></a>用出家受戒为。<a id="a-5F"></a>汝应学围陀经亦教他学。<a id="a-5G"></a>自作天祠亦教他作。<a id="a-5H"></a>学饮食咒蛇咒疾行咒劬罗咒揵陀罗咒。<a id="a-5I"></a>如是种种婆罗门技术汝应学。<a id="a-5J"></a>轻毁心故。<a id="a-5K"></a>一一语突吉罗。<a id="a-5L"></a>又比丘往语估客子比丘言。<a id="a-5M"></a>汝估客种。<a id="a-5N"></a>用出家受戒为。<a id="a-5O"></a>汝应学书算数印相。<a id="a-5P"></a>学知金银相丝绵缯彩。<a id="a-5Q"></a>学坐金肆银肆客作肆铜肆珠肆。<a id="a-5R"></a>如是种种估客技术汝应学。<a id="a-5S"></a>轻毁心故。<a id="a-5T"></a>一一语突吉罗。<a id="a-5U"></a>又比丘往语锻师子比丘言。<a id="a-5V"></a>汝锻师种。<a id="a-5W"></a>用出家受戒为。<a id="a-5X"></a>汝应学作钏鉡锁鼎。<a id="a-5Y"></a>[金*敖]铧锹钁。<a id="a-5Z"></a>斧槊大刀小刀。<a id="a-5a"></a>钵拘钵多罗。<a id="a-5b"></a>半拘钵多罗。<a id="a-5c"></a>大揵镃小犍镃。<a id="a-5d"></a>剃刀针钩锁钥。<a id="a-5e"></a>如是种种锻师技术汝应学。<a id="a-5f"></a>轻毁心故。<a id="a-5g"></a>一一语波夜提。<a id="a-5h"></a>又比丘往语木师子比丘言。<a id="a-5i"></a>汝木师种。<a id="a-5j"></a>用出家受戒为。<a id="a-5k"></a>汝应学作机关木人若男若女。<a id="a-5l"></a>学作盆盂耧犁车乘辇舆。<a id="a-5m"></a>如是种种木师技术汝应学。<a id="a-5n"></a>轻毁心故。<a id="a-5o"></a>一一语波夜提。<a id="a-5p"></a>又比丘往语陶师子比丘言。<a id="a-5q"></a>汝陶师种。<a id="a-5r"></a>用出家受戒为。<a id="a-5s"></a>汝应学知土相取土调泥着水多少。<a id="a-5t"></a>学转轮作盆瓶釜盖。<a id="a-5u"></a>大钵拘钵多罗。<a id="a-5v"></a>半拘钵多罗。<a id="a-5w"></a>大揵镃小揵镃。<a id="a-5x"></a>如是种种陶师技术汝应学。<a id="a-5y"></a>轻毁心故。<a id="a-5z"></a>一一语波夜提。<a id="a-60"></a>又比丘往语皮师子比丘言。<a id="a-61"></a>汝皮师种。<a id="a-62"></a>用出家受戒为。<a id="a-63"></a>汝应学知皮相渍皮坚软裁割缝连作富罗革屣。<a id="a-64"></a>学治浸皮摩刬皮知皮表里。<a id="a-65"></a>学作鞍勒鞭[革*必]。<a id="a-66"></a>如是种种皮师技术汝应学。<a id="a-67"></a>轻毁心故。<a id="a-68"></a>一一语波夜提。<a id="a-69"></a>又比丘往语竹师子比丘言。<a id="a-6A"></a>汝竹师种。<a id="a-6B"></a>用出家受戒为。<a id="a-6C"></a>汝应学知竹苇相浸竹坚软。<a id="a-6D"></a>学破学屈学作槊箭扇盖箱箪。<a id="a-6E"></a>如是种种竹师技术汝应学。<a id="a-6F"></a>轻毁心故。<a id="a-6G"></a>一一语波夜提。<a id="a-6H"></a>又比丘往语剃毛师子比丘言。<a id="a-6I"></a>汝剃毛师种。<a id="a-6J"></a>用出家受戒为。<a id="a-6K"></a>汝应学知留顶上周罗发。<a id="a-6L"></a>学剃须剃腋下毛剪爪甲镊鼻毛。<a id="a-6M"></a>如是种种剃毛师技术汝应学。<a id="a-6N"></a>轻毁心故。<a id="a-6O"></a>一一语波夜提。<a id="a-6P"></a>又比丘往语旃陀罗子比丘言。<a id="a-6Q"></a>汝旃陀罗种。<a id="a-6R"></a>用出家受戒为。<a id="a-6S"></a>汝应学截人手足耳鼻头持着木上。<a id="a-6T"></a>学担死人出烧。<a id="a-6U"></a>如是种种旃陀罗技术汝应学。<a id="a-6V"></a>轻毁心故。<a id="a-6W"></a>一一语波夜提。<a id="a-6X"></a>是名为技。<a id="a-6Y"></a>作者。<a id="a-6Z"></a>若比丘往语刹利子比丘言。<a id="a-6a"></a>汝刹利种。<a id="a-6b"></a>用出家受戒为。<a id="a-6c"></a>汝应学乘象马辇舆捉刀楯弓箭掷钩网罗入阵出阵。<a id="a-6d"></a>如是种种刹利事汝应作。<a id="a-6e"></a>轻毁心故。<a id="a-6f"></a>一一语突吉罗。<a id="a-6g"></a>又比丘往语婆罗门子比丘言。<a id="a-6h"></a>汝婆罗门种。<a id="a-6i"></a>用出家受戒为。<a id="a-6j"></a>汝应读围陀经亦应教他人读。<a id="a-6k"></a>自作天祠亦教他作。<a id="a-6l"></a>读饮食咒蛇咒疾行咒劬罗咒揵陀罗咒。<a id="a-6m"></a>如是种种婆罗门事汝应作。<a id="a-6n"></a>轻毁心故。<a id="a-6o"></a>一一语突吉罗。<a id="a-6p"></a>又比丘往语估客子比丘言。<a id="a-6q"></a>汝估客种。<a id="a-6r"></a>用出家受戒为。<a id="a-6s"></a>汝应坐金肆银肆铜肆客作肆珠肆。<a id="a-6t"></a>如是种种估客事汝应作。<a id="a-6u"></a>轻毁心故。<a id="a-6v"></a>一一语突吉罗。<a id="a-6w"></a>又比丘往语锻师子比丘言。<a id="a-6x"></a>汝锻师种。<a id="a-6y"></a>用出家受戒为。<a id="a-6z"></a>汝应作钏鉡锁鼎。<a id="a-70"></a>[金*敖]铧锹钁斧槊大刀小刀。<a id="a-71"></a>钵拘钵多罗半拘钵多罗。<a id="a-72"></a>大揵镃小揵镃剃刀针钩锁钥。<a id="a-73"></a>如是种种锻师事汝应作。<a id="a-74"></a>轻毁心故。<a id="a-75"></a>一一语波夜提。<a id="a-76"></a>又比丘往语木师子比丘言。<a id="a-77"></a>汝木师种。<a id="a-78"></a>用出家受戒为。<a id="a-79"></a>汝应作机关木人盆盂耧犁车乘辇舆。<a id="a-7A"></a>如是种种木师事汝应作。<a id="a-7B"></a>轻毁心故。<a id="a-7C"></a>一一语波夜提。<a id="a-7D"></a>又比丘往语陶师子比丘言。<a id="a-7E"></a>汝陶师种。<a id="a-7F"></a>用出家受戒为。<a id="a-7G"></a>汝应取土调泥。<a id="a-7H"></a>转轮作盆瓶瓮釜盖。<a id="a-7I"></a>大钵拘钵多罗。<a id="a-7J"></a>半拘钵多罗。<a id="a-7K"></a>大揵镃小揵镃。<a id="a-7L"></a>如是种种陶师事汝应作。<a id="a-7M"></a>轻毁心故。<a id="a-7N"></a>一一语波夜提。<a id="a-7O"></a>又比丘往语皮师子比丘言。<a id="a-7P"></a>汝皮师种。<a id="a-7Q"></a>用出家受戒为。<a id="a-7R"></a>汝应取皮浸治割截连缝。<a id="a-7S"></a>作富罗革屣鞍勒鞭[革*必]。<a id="a-7T"></a>如是种种皮师事汝应作。<a id="a-7U"></a>轻毁心故。<a id="a-7V"></a>一一语波夜提。<a id="a-7W"></a>又比丘往语竹师子比丘言。<a id="a-7X"></a>汝竹师种。<a id="a-7Y"></a>用出家受戒为。<a id="a-7Z"></a>汝应破竹苇作槊作箭扇盖箱箪。<a id="a-7a"></a>如是种种竹师事汝应作。<a id="a-7b"></a>轻毁心故。<a id="a-7c"></a>一一语波夜提。<a id="a-7d"></a>又比丘往语剃毛师子比丘言。<a id="a-7e"></a>汝剃毛师种。<a id="a-7f"></a>用出家受戒为。<a id="a-7g"></a>汝应剃毛须发。<a id="a-7h"></a>剃腋下毛。<a id="a-7i"></a>剪爪甲镊鼻毛。<a id="a-7j"></a>如是种种剃毛师事汝应作。<a id="a-7k"></a>轻毁心故。<a id="a-7l"></a>一一语波夜提。<a id="a-7m"></a>又比丘往语旃陀罗子比丘言。<a id="a-7n"></a>汝旃陀罗种。<a id="a-7o"></a>用出家受戒为。<a id="a-7p"></a>汝应断人手足耳鼻头。<a id="a-7q"></a>持着木上担死人出烧。<a id="a-7r"></a>如是种种旃陀罗事汝应作。<a id="a-7s"></a>轻毁心故。<a id="a-7t"></a>一一语波夜提。<a id="a-7u"></a>是名为作。<a id="a-7v"></a>犯者。<a id="a-7w"></a>若比丘往语余比丘言。<a id="a-7x"></a>汝犯罪人。<a id="a-7y"></a>用出家受戒为。<a id="a-7z"></a>汝犯僧伽婆尸沙。<a id="a-80"></a>犯波夜提。<a id="a-81"></a>犯波罗提提舍尼突吉罗。<a id="a-82"></a>轻毁心故。<a id="a-83"></a>一一语波夜提。<a id="a-84"></a>是名为犯。<a id="a-85"></a>病者。<a id="a-86"></a>若比丘语余比丘言。<a id="a-87"></a>汝恶疾病人。<a id="a-88"></a>用出家受戒为。<a id="a-89"></a>汝有癞病痈病白癞病干病痟病鬼病。<a id="a-8A"></a>轻毁心故。<a id="a-8B"></a>一一语波夜提。<a id="a-8C"></a>是名为病。<a id="a-8D"></a>相者。<a id="a-8E"></a>若比丘往语余比丘言。<a id="a-8F"></a>汝恶相人。<a id="a-8G"></a>用出家受戒为。<a id="a-8H"></a>汝卷手兀手瘿癖左作臂似鸟翅。<a id="a-8I"></a>轻毁心故。<a id="a-8J"></a>一一语波夜提。<a id="a-8K"></a>是名为相。<a id="a-8L"></a>烦恼者。<a id="a-8M"></a>若比丘往语余比丘言。<a id="a-8N"></a>汝重烦恼人用出家受戒为。<a id="a-8O"></a>汝多欲多嗔多痴喜忧恼轻毁心故。<a id="a-8P"></a>一一语波夜提。<a id="a-8Q"></a>是名烦恼。<a id="a-8R"></a>骂者。<a id="a-8S"></a>若比丘往语余比丘言。<a id="a-8T"></a>汝喜骂人。<a id="a-8U"></a>用出家受戒为。<a id="a-8V"></a>汝作二种骂骂他。<a id="a-8W"></a>一者白衣骂。<a id="a-8X"></a>二者出家骂。<a id="a-8Y"></a>令心苦恼。<a id="a-8Z"></a>轻毁心故。<a id="a-8a"></a>一一语波夜提。<a id="a-8b"></a>是名为骂。<a id="a-8c"></a>若比丘以是八种语语余比丘。<a id="a-8d"></a>轻毁心故。<a id="a-8e"></a>波夜提。<a id="a-8f"></a>除是八种。<a id="a-8g"></a>若以余事轻毁比丘者。<a id="a-8h"></a>突吉罗。<a id="a-8i"></a>若除比丘以八种轻毁余人者。<a id="a-8j"></a>突吉罗(二事竟)。</p>
  <p id="a8k">佛在王舍城。<a id="a-8l"></a>尔时六群比丘喜斗诤相言六。<a id="a-8m"></a>群比丘与余比丘共斗诤故。<a id="a-8n"></a>诸比丘僧分为二部。<a id="a-8o"></a>是六群比丘往语一部言。<a id="a-8p"></a>汝等知不。<a id="a-8q"></a>彼部说。<a id="a-8r"></a>汝等用出家受戒为。<a id="a-8s"></a>汝等某名某姓某种某作某相。<a id="a-8t"></a>复还语一部言。<a id="a-8u"></a>汝等知不。<a id="a-8v"></a>彼部说。<a id="a-8w"></a>汝等用出家受戒为。<a id="a-8x"></a>汝等某名某姓某种某作某相。<a id="a-8y"></a>是时有未破者便破。<a id="a-8z"></a>已破者不和合。<a id="a-90"></a>未出事便出。<a id="a-91"></a>已出事不可灭。<a id="a-92"></a>是中有比丘。<a id="a-93"></a>少欲知足行头陀。<a id="a-94"></a>闻是事心不喜。<a id="a-95"></a>种种因缘呵责。<a id="a-96"></a>云何名比丘。<a id="a-97"></a>喜斗诤令比丘僧破为二部。<a id="a-98"></a>便语一部言。<a id="a-99"></a>彼诸比丘说。<a id="a-9A"></a>汝等用出家受戒为。<a id="a-9B"></a>汝等某名某姓某种某作某相。<a id="a-9C"></a>复还语一部言。<a id="a-9D"></a>汝等知不。<a id="a-9E"></a>彼诸比丘说。<a id="a-9F"></a>汝等用出家受戒为。<a id="a-9G"></a>汝等某名某姓某种某作某相。<a id="a-9H"></a>是时有未破者便破。<a id="a-9I"></a>已破者不和合。<a id="a-9J"></a>未出事便出。<a id="a-9K"></a>已出事不可灭。<a id="a-9L"></a>种种因缘呵已向佛广说。<a id="a-9M"></a>佛以是事集比丘僧。<a id="a-9N"></a>知而故问六群比丘。<a id="a-9O"></a>汝实作是事不。<a id="a-9P"></a>答言。<a id="a-9Q"></a>实作世尊。<a id="a-9R"></a>佛以种种因缘呵责。<a id="a-9S"></a>云何名比丘。<a id="a-9T"></a>斗诤令比丘僧破为二部。<a id="a-9U"></a>便往语一部言。<a id="a-9V"></a>彼诸比丘说。<a id="a-9W"></a>汝等用出家受戒为。<a id="a-9X"></a>汝等某名某姓某种某作某相。<a id="a-9Y"></a>复语一部言。<a id="a-9Z"></a>彼诸比丘说。<a id="a-9a"></a>汝等用出家受戒为。<a id="a-9b"></a>汝等某名某姓某种某作某相。<a id="a-9c"></a>是时有未破者便破。<a id="a-9d"></a>已破者不可和合。<a id="a-9e"></a>未出事便出。<a id="a-9f"></a>已出事不可灭。<a id="a-9g"></a>佛种种因缘呵已。<a id="a-9h"></a>即说本生因缘。<a id="a-9i"></a>语诸比丘。<a id="a-9j"></a>过去世雪山下有二兽。<a id="a-9k"></a>一名好毛师子。<a id="a-9l"></a>二名好牙虎。<a id="a-9m"></a>共为善知识。<a id="a-9n"></a>相亲爱念相问讯。<a id="a-9o"></a>时闭目相舐毛。<a id="a-9p"></a>是二兽恒得软好肉啖。<a id="a-9q"></a>去是不远。<a id="a-9r"></a>有两舌野干。<a id="a-9s"></a>野干作是念。<a id="a-9t"></a>是好毛师子好牙虎共作善知识。<a id="a-9u"></a>相亲爱念相问讯。<a id="a-9v"></a>时闭目相舐毛。<a id="a-9w"></a>恒得好软肉啖。<a id="a-9x"></a>我当至是二兽边作第三伴。<a id="a-9y"></a>作是念已。<a id="a-9z"></a>到虎师子所。<a id="a-A0"></a>作是言。<a id="a-A1"></a>我与汝作第三伴。<a id="a-A2"></a>汝听我入不。<a id="a-A3"></a>师子虎言。<a id="a-A4"></a>随意。<a id="a-A5"></a>两舌野干。<a id="a-A6"></a>得二兽残肉啖故。<a id="a-A7"></a>身体肥大。<a id="a-A8"></a>肥已作是念。<a id="a-A9"></a>是好毛师子好牙虎。<a id="a-AA"></a>共为善知识。<a id="a-AB"></a>相亲爱念相问讯。<a id="a-AC"></a>时闭目相舐毛。<a id="a-AD"></a>恒得好肉啖。<a id="a-AE"></a>或时不得必当啖我。<a id="a-AF"></a>我何不先作方便令心别离。<a id="a-AG"></a>别离已皆从我受恩。<a id="a-AH"></a>作是念已。<a id="a-AI"></a>往语师子言。<a id="a-AJ"></a>汝知不。<a id="a-AK"></a>好牙虎有恶心于汝。<a id="a-AL"></a>作是言。<a id="a-AM"></a>好毛师子有所食啖。<a id="a-AN"></a>皆是我力。<a id="a-AO"></a>说是偈言。</p>
  <p id="aAP">虽有好毛色　　剿疾人所畏</p>
  <p id="aAQ">好毛不胜我　　好牙作是说</p>
  <p id="aAR">好毛师子言。<a id="a-AS"></a>云何得知。<a id="a-AT"></a>两舌野干答言。<a id="a-AU"></a>好牙虎明日见汝时。<a id="a-AV"></a>闭目舐汝毛者。<a id="a-AW"></a>当知恶相。<a id="a-AX"></a>作是语已往语虎言。<a id="a-AY"></a>汝知不。<a id="a-AZ"></a>好毛师子于汝有恶心。<a id="a-Aa"></a>作是言。<a id="a-Ab"></a>好牙有所食啖。<a id="a-Ac"></a>皆是我力。<a id="a-Ad"></a>说是偈言。</p>
  <p id="aAe">虽有好牙色　　剿疾人所畏</p>
  <p id="aAf">好牙不胜我　　好毛作是说</p>
  <p id="aAg">云何得知。<a id="a-Ah"></a>答言。<a id="a-Ai"></a>好毛明日见汝时。<a id="a-Aj"></a>闭目舐汝毛者。<a id="a-Ak"></a>当知恶相。<a id="a-Al"></a>是二知识中。<a id="a-Am"></a>虎生畏想。<a id="a-An"></a>是故先往师子所言。<a id="a-Ao"></a>汝于我生恶心。<a id="a-Ap"></a>作如是言。<a id="a-Aq"></a>好牙有所食啖。<a id="a-Ar"></a>皆是我力。<a id="a-As"></a>复说偈言。</p>
  <p id="aAt">虽有好牙色　　剿疾人所畏</p>
  <p id="aAu">好牙不胜我　　汝作是说耶</p>
  <p id="aAv">师子言。<a id="a-Aw"></a>谁作是语。<a id="a-Ax"></a>答言。<a id="a-Ay"></a>两舌野干。<a id="a-Az"></a>好毛复问言。<a id="a-B0"></a>汝于我生恶心。<a id="a-B1"></a>作如是言。<a id="a-B2"></a>好毛有所食啖。<a id="a-B3"></a>皆是我力。<a id="a-B4"></a>复说偈言。</p>
  <p id="aB5">虽有好毛色　　剿疾人所畏</p>
  <p id="aB6">好毛不胜我　　汝作是说耶</p>
  <p id="aB7">虎言不也。<a id="a-B8"></a>虎语师子言。<a id="a-B9"></a>汝若有是恶语者。<a id="a-BA"></a>不得共作善知识。<a id="a-BB"></a>好毛言。<a id="a-BC"></a>是两舌野干有如此言。<a id="a-BD"></a>于意云何。<a id="a-BE"></a>不喜共我住耶。<a id="a-BF"></a>即说偈言。</p>
  <p id="aBG">若信是恶人　　则速别离去</p>
  <p id="aBH">常怀其愁忧　　嗔恨不离心</p>
  <p id="aBI">凡为善知识　　不以他语离</p>
  <p id="aBJ">不信欲除者　　常觅其方便</p>
  <p id="aBK">若信他别离　　则为其所食</p>
  <p id="aBL">不信两舌者　　还共作和合</p>
  <p id="aBM">所怀相向说　　心净言柔软</p>
  <p id="aBN">应作善知识　　和合如水乳</p>
  <p id="aBO">今此弊小虫　　生来性自恶</p>
  <p id="aBP">一头而两舌　　杀之则和合</p>
  <p id="aBQ">尔时虎与师子。<a id="a-BR"></a>验事实已。<a id="a-BS"></a>共捉野干破作二分。<a id="a-BT"></a>佛言。<a id="a-BU"></a>畜生尚以两舌因缘故得不安乐何况于人。<a id="a-BV"></a>佛以是因缘呵已。<a id="a-BW"></a>语诸比丘。<a id="a-BX"></a>以十利故与比丘结戒。<a id="a-BY"></a>从今是戒应如是说。<a id="a-BZ"></a>若比丘两舌者。<a id="a-Ba"></a>波夜提。<a id="a-Bb"></a>波夜提者。<a id="a-Bc"></a>名烧煮覆障。<a id="a-Bd"></a>若不悔过。<a id="a-Be"></a>能障碍道。<a id="a-Bf"></a>是中犯者有八种。<a id="a-Bg"></a>谓种伎作犯病相烦恼骂。<a id="a-Bh"></a>是八事中皆用五事。<a id="a-Bi"></a>如是名如是姓如是种如是作如是相。<a id="a-Bj"></a>如是名者。<a id="a-Bk"></a>某甲某甲比丘名。<a id="a-Bl"></a>姓者。<a id="a-Bm"></a>婆蹉姓俱磋姓伤提罗姓婆罗堕姓阿支罗姓。<a id="a-Bn"></a>是名姓。<a id="a-Bo"></a>种者。<a id="a-Bp"></a>刹利种婆罗门种毗舍种。<a id="a-Bq"></a>首陀罗种作者。<a id="a-Br"></a>作卖金肆卖银肆客作肆珠肆。<a id="a-Bs"></a>相者。<a id="a-Bt"></a>卷手兀手瘿癖左作臂似鸟翅。<a id="a-Bu"></a>是名相。<a id="a-Bv"></a>种者。<a id="a-Bw"></a>若比丘往语刹利子比丘言。<a id="a-Bx"></a>彼说汝刹利种。<a id="a-By"></a>用出家受戒为。<a id="a-Bz"></a>彼是谁耶。<a id="a-C0"></a>答曰名某。<a id="a-C1"></a>某名是谁。<a id="a-C2"></a>答曰某姓。<a id="a-C3"></a>某姓是谁。<a id="a-C4"></a>答曰某种。<a id="a-C5"></a>某种是谁。<a id="a-C6"></a>答曰某作。<a id="a-C7"></a>某作是谁。<a id="a-C8"></a>答曰某相。<a id="a-C9"></a>若彼解者突吉罗。<a id="a-CA"></a>不解者亦突吉罗。<a id="a-CB"></a>解已更说亦突吉罗。<a id="a-CC"></a>若比丘往语婆罗门子比丘言。<a id="a-CD"></a>彼说汝婆罗门种。<a id="a-CE"></a>用出家受戒为。<a id="a-CF"></a>彼是谁耶。<a id="a-CG"></a>答曰名某。<a id="a-CH"></a>某名是谁。<a id="a-CI"></a>答曰某姓。<a id="a-CJ"></a>某姓是谁。<a id="a-CK"></a>答曰某种。<a id="a-CL"></a>某种是谁。<a id="a-CM"></a>答曰某作。<a id="a-CN"></a>某作是谁。<a id="a-CO"></a>答曰某相。<a id="a-CP"></a>若彼解者突吉罗。<a id="a-CQ"></a>不解者亦突吉罗。<a id="a-CR"></a>解已更说亦突吉罗。<a id="a-CS"></a>若比丘往语估客子比丘言。<a id="a-CT"></a>彼说汝估客种。<a id="a-CU"></a>用出家受戒为。<a id="a-CV"></a>彼是谁耶。<a id="a-CW"></a>答曰名某。<a id="a-CX"></a>某名是谁。<a id="a-CY"></a>答曰某姓。<a id="a-CZ"></a>某姓是谁。<a id="a-Ca"></a>答曰某种。<a id="a-Cb"></a>某种是谁。<a id="a-Cc"></a>答曰某作。<a id="a-Cd"></a>某作是谁。<a id="a-Ce"></a>答曰某相。<a id="a-Cf"></a>若彼解者突吉罗。<a id="a-Cg"></a>不解者亦突吉罗。<a id="a-Ch"></a>解已更说亦突吉罗。<a id="a-Ci"></a>又比丘往语锻师子比丘言。<a id="a-Cj"></a>彼说汝锻师种。<a id="a-Ck"></a>用出家受戒为。<a id="a-Cl"></a>彼是谁耶。<a id="a-Cm"></a>答曰名某。<a id="a-Cn"></a>某名是谁。<a id="a-Co"></a>答曰某姓。<a id="a-Cp"></a>某姓是谁。<a id="a-Cq"></a>答曰某种。<a id="a-Cr"></a>某种是谁。<a id="a-Cs"></a>答曰某作。<a id="a-Ct"></a>某作是谁。<a id="a-Cu"></a>答曰某相。<a id="a-Cv"></a>若彼解者波夜提。<a id="a-Cw"></a>不解者突吉罗。<a id="a-Cx"></a>解已更说得波夜提突吉罗。<a id="a-Cy"></a>又比丘往语木师子比丘。<a id="a-Cz"></a>言彼说汝木师。<a id="a-D0"></a>种用出家受戒为。<a id="a-D1"></a>彼是谁耶。<a id="a-D2"></a>答曰名某。<a id="a-D3"></a>某名是谁。<a id="a-D4"></a>答曰某姓。<a id="a-D5"></a>某姓是谁。<a id="a-D6"></a>答曰某种。<a id="a-D7"></a>某种是谁。<a id="a-D8"></a>答曰某作。<a id="a-D9"></a>某作是谁。<a id="a-DA"></a>答曰某相。<a id="a-DB"></a>若彼解者波夜提。<a id="a-DC"></a>不解者突吉罗。<a id="a-DD"></a>解已更说者波夜提突吉罗。<a id="a-DE"></a>又比丘往语陶师子比丘言。<a id="a-DF"></a>彼说汝陶师种。<a id="a-DG"></a>用出家受戒为。<a id="a-DH"></a>彼是谁耶。<a id="a-DI"></a>答曰名某。<a id="a-DJ"></a>某名是谁。<a id="a-DK"></a>答曰某姓。<a id="a-DL"></a>某姓是谁。<a id="a-DM"></a>答曰某种。<a id="a-DN"></a>某种是谁。<a id="a-DO"></a>答曰某作。<a id="a-DP"></a>某作是谁。<a id="a-DQ"></a>答曰某相。<a id="a-DR"></a>若彼解者波夜提。<a id="a-DS"></a>不解者突吉罗。<a id="a-DT"></a>解已更说波夜提突吉罗。<a id="a-DU"></a>又比丘往语皮师子比丘言。<a id="a-DV"></a>彼说汝皮师种。<a id="a-DW"></a>用出家受戒为。<a id="a-DX"></a>彼是谁耶。<a id="a-DY"></a>答曰名某。<a id="a-DZ"></a>某名是谁。<a id="a-Da"></a>答曰某姓。<a id="a-Db"></a>某姓是谁。<a id="a-Dc"></a>答曰某种。<a id="a-Dd"></a>某种是谁。<a id="a-De"></a>答曰某作。<a id="a-Df"></a>某作是谁。<a id="a-Dg"></a>答曰某相。<a id="a-Dh"></a>若彼解者波夜提。<a id="a-Di"></a>不解者突吉罗。<a id="a-Dj"></a>解已更说波夜提突吉罗。<a id="a-Dk"></a>又比丘往语竹师子比丘言。<a id="a-Dl"></a>彼说汝竹师种。<a id="a-Dm"></a>用出家受戒为。<a id="a-Dn"></a>彼是谁耶。<a id="a-Do"></a>答曰名某。<a id="a-Dp"></a>某名是谁。<a id="a-Dq"></a>答曰某姓。<a id="a-Dr"></a>某姓是谁。<a id="a-Ds"></a>答曰某种。<a id="a-Dt"></a>某种是谁。<a id="a-Du"></a>答曰某作。<a id="a-Dv"></a>某作是谁。<a id="a-Dw"></a>答曰某相。<a id="a-Dx"></a>若彼解者波夜提。<a id="a-Dy"></a>不解者突吉罗。<a id="a-Dz"></a>解已更说波夜提突吉罗。<a id="a-E0"></a>又比丘往语剃毛发师子比丘言。<a id="a-E1"></a>彼说汝剃毛师种。<a id="a-E2"></a>用出家受戒为。<a id="a-E3"></a>彼是谁耶。<a id="a-E4"></a>答曰名某。<a id="a-E5"></a>某名是谁。<a id="a-E6"></a>答曰某姓。<a id="a-E7"></a>某姓是谁。<a id="a-E8"></a>答曰某种。<a id="a-E9"></a>某种是谁。<a id="a-EA"></a>答曰某作。<a id="a-EB"></a>某作是谁。<a id="a-EC"></a>答曰某相。<a id="a-ED"></a>若彼解者波夜提。<a id="a-EE"></a>不解者突吉罗。<a id="a-EF"></a>解已更说波夜提突吉罗。<a id="a-EG"></a>又比丘往语旃陀罗子比丘言。<a id="a-EH"></a>彼说汝旃陀罗种。<a id="a-EI"></a>用出家受戒为。<a id="a-EJ"></a>彼是谁耶。<a id="a-EK"></a>答曰名某。<a id="a-EL"></a>某名是谁。<a id="a-EM"></a>答曰某姓。<a id="a-EN"></a>某姓是谁。<a id="a-EO"></a>答曰某种。<a id="a-EP"></a>某种是谁。<a id="a-EQ"></a>答曰某作。<a id="a-ER"></a>某作是谁。<a id="a-ES"></a>答曰某相。<a id="a-ET"></a>若彼解者波夜提。<a id="a-EU"></a>若不解者突吉罗。<a id="a-EV"></a>解已更说波夜提突吉罗。<a id="a-EW"></a>是名为种。<a id="a-EX"></a>伎者。<a id="a-EY"></a>若比丘往语刹利子比丘言。<a id="a-EZ"></a>彼说汝刹利种。<a id="a-Ea"></a>应学乘象马车舆。<a id="a-Eb"></a>捉刀楯弓箭。<a id="a-Ec"></a>掷钩掷网罗。<a id="a-Ed"></a>入阵出阵。<a id="a-Ee"></a>如是种种刹利伎术汝应学。<a id="a-Ef"></a>用出家受戒为。<a id="a-Eg"></a>彼是谁耶。<a id="a-Eh"></a>答曰名某。<a id="a-Ei"></a>某名是谁。<a id="a-Ej"></a>答曰某姓。<a id="a-Ek"></a>某姓是谁。<a id="a-El"></a>答曰某种。<a id="a-Em"></a>某种是谁。<a id="a-En"></a>答曰某作。<a id="a-Eo"></a>某作是谁。<a id="a-Ep"></a>答曰某相。<a id="a-Eq"></a>若彼解者突吉罗。<a id="a-Er"></a>不解者亦突吉罗。<a id="a-Es"></a>解已更说亦突吉罗。<a id="a-Et"></a>又比丘往语婆罗门子比丘言。<a id="a-Eu"></a>彼说汝婆罗门种。<a id="a-Ev"></a>应学围陀经亦教他学。<a id="a-Ew"></a>自作天祠亦教他作。<a id="a-Ex"></a>读饮食咒蛇咒疾行咒劬罗咒乾陀罗咒。<a id="a-Ey"></a>如是种种婆罗门伎术汝应学。<a id="a-Ez"></a>用出家受戒为。<a id="a-F0"></a>彼是谁耶。<a id="a-F1"></a>答曰名某。<a id="a-F2"></a>某名是谁。<a id="a-F3"></a>答曰某姓。<a id="a-F4"></a>某姓是谁。<a id="a-F5"></a>答曰某种。<a id="a-F6"></a>某种是谁。<a id="a-F7"></a>答曰某作。<a id="a-F8"></a>某作是谁。<a id="a-F9"></a>答曰某相。<a id="a-FA"></a>若彼解者突吉罗。<a id="a-FB"></a>不解者亦突吉罗。<a id="a-FC"></a>解已更说亦突吉罗。<a id="a-FD"></a>又比丘往语估客子比丘言。<a id="a-FE"></a>彼说汝估客种。<a id="a-FF"></a>应学算书数印相。<a id="a-FG"></a>学知金银相丝绵缯彩。<a id="a-FH"></a>应坐金肆银肆客作肆铜肆珠肆。<a id="a-FI"></a>如是种种估客伎术汝应学。<a id="a-FJ"></a>用出家受戒为。<a id="a-FK"></a>彼是谁耶。<a id="a-FL"></a>答曰名某。<a id="a-FM"></a>某名是谁。<a id="a-FN"></a>答曰某姓。<a id="a-FO"></a>某姓是谁。<a id="a-FP"></a>答曰某种。<a id="a-FQ"></a>某种是谁。<a id="a-FR"></a>答曰某作。<a id="a-FS"></a>某作是谁。<a id="a-FT"></a>答曰某相。<a id="a-FU"></a>若彼解者突吉罗。<a id="a-FV"></a>不解者亦突吉罗。<a id="a-FW"></a>解已更说亦突吉罗。<a id="a-FX"></a>又比丘往语锻师子比丘言。<a id="a-FY"></a>彼说汝锻师种。<a id="a-FZ"></a>应学作钏鉡锁鼎[金*敖]铧锹钁斧槊大刀小刀。<a id="a-Fa"></a>钵钩钵多罗半钩钵多罗。<a id="a-Fb"></a>大揵镃小揵镃剃刀针钩锁钥。<a id="a-Fc"></a>如是种种锻师伎术汝应学。<a id="a-Fd"></a>用出家受戒为。<a id="a-Fe"></a>彼是谁耶。<a id="a-Ff"></a>答曰名某。<a id="a-Fg"></a>某名是谁。<a id="a-Fh"></a>答曰某姓。<a id="a-Fi"></a>某姓是谁。<a id="a-Fj"></a>答曰某种。<a id="a-Fk"></a>某种是谁。<a id="a-Fl"></a>答曰某作。<a id="a-Fm"></a>某作是谁。<a id="a-Fn"></a>答曰某相。<a id="a-Fo"></a>若彼解者波夜提。<a id="a-Fp"></a>不解者突吉罗。<a id="a-Fq"></a>解已更说波夜提突吉罗。<a id="a-Fr"></a>又比丘往语木师子比丘言。<a id="a-Fs"></a>彼说汝木师种。<a id="a-Ft"></a>应学作机关木人。<a id="a-Fu"></a>盆盂耧犁车乘辇舆。<a id="a-Fv"></a>如是种种木师伎术汝应学。<a id="a-Fw"></a>用出家受戒为。<a id="a-Fx"></a>彼是谁耶。<a id="a-Fy"></a>答曰名某。<a id="a-Fz"></a>某名是谁。<a id="a-G0"></a>答曰某姓。<a id="a-G1"></a>某姓是谁。<a id="a-G2"></a>答曰某种。<a id="a-G3"></a>某种是谁。<a id="a-G4"></a>答曰某作。<a id="a-G5"></a>某作是谁。<a id="a-G6"></a>答曰某相。<a id="a-G7"></a>若彼解者波夜提。<a id="a-G8"></a>不解者突吉罗解已更说波夜提突吉罗。<a id="a-G9"></a>又比丘往语陶师子比丘言。<a id="a-GA"></a>彼说汝陶师种。<a id="a-GB"></a>应学知土相取土调泥学转轮作盆瓶釜盖。<a id="a-GC"></a>钵拘钵多罗半拘钵多罗。<a id="a-GD"></a>大揵镃小揵镃。<a id="a-GE"></a>如是种种陶师伎术汝应学。<a id="a-GF"></a>用出家受戒为。<a id="a-GG"></a>彼是谁耶。<a id="a-GH"></a>答曰名某。<a id="a-GI"></a>某名是谁。<a id="a-GJ"></a>答曰某姓。<a id="a-GK"></a>某姓是谁。<a id="a-GL"></a>答曰某种。<a id="a-GM"></a>某种是谁。<a id="a-GN"></a>答曰某作。<a id="a-GO"></a>某作是谁。<a id="a-GP"></a>答曰某相。<a id="a-GQ"></a>若彼解者波夜提。<a id="a-GR"></a>不解者突吉罗。<a id="a-GS"></a>解已更说波夜提突吉罗。<a id="a-GT"></a>又比丘往语皮师子比丘言。<a id="a-GU"></a>彼说汝皮师种。<a id="a-GV"></a>应学知皮相浸皮坚软。<a id="a-GW"></a>割截裁缝作靴富罗革屣。<a id="a-GX"></a>学治粗皮摩刬皮鞍勒鞭[革*必]。<a id="a-GY"></a>如是种种皮师伎术汝应学。<a id="a-GZ"></a>用出家受戒为。<a id="a-Ga"></a>彼是谁耶。<a id="a-Gb"></a>答曰名某。<a id="a-Gc"></a>某名是谁。<a id="a-Gd"></a>答曰某姓。<a id="a-Ge"></a>某姓是谁。<a id="a-Gf"></a>答曰某种。<a id="a-Gg"></a>某种是谁。<a id="a-Gh"></a>答曰某作。<a id="a-Gi"></a>某作是谁。<a id="a-Gj"></a>答曰某相。<a id="a-Gk"></a>若彼解者波夜提。<a id="a-Gl"></a>不解者突吉罗。<a id="a-Gm"></a>解已更说波夜提突吉罗。<a id="a-Gn"></a>又比丘往语竹师子比丘言。<a id="a-Go"></a>彼说汝竹师种。<a id="a-Gp"></a>应学知竹苇相浸竹坚软。<a id="a-Gq"></a>学破学屈作扇盖箱箪。<a id="a-Gr"></a>如是种种竹师伎术汝应学。<a id="a-Gs"></a>用出家受戒为。<a id="a-Gt"></a>彼是谁耶。<a id="a-Gu"></a>答曰名某。<a id="a-Gv"></a>某名是谁。<a id="a-Gw"></a>答曰某姓。<a id="a-Gx"></a>某姓是谁。<a id="a-Gy"></a>答曰某种。<a id="a-Gz"></a>某种是谁。<a id="a-H0"></a>答曰某作。<a id="a-H1"></a>某作是谁。<a id="a-H2"></a>答曰某相。<a id="a-H3"></a>若彼解者波夜提。<a id="a-H4"></a>不解者突吉罗。<a id="a-H5"></a>解已更说波夜提突吉罗。<a id="a-H6"></a>又比丘往语剃毛师子比丘言。<a id="a-H7"></a>彼说汝剃毛师种。<a id="a-H8"></a>应学知留顶上周罗发。<a id="a-H9"></a>学剃发剃须剃腋下毛。<a id="a-HA"></a>剪爪甲镊鼻毛。<a id="a-HB"></a>如是种种剃毛师伎术汝应学。<a id="a-HC"></a>用出家受戒为。<a id="a-HD"></a>彼是谁耶。<a id="a-HE"></a>答曰名某。<a id="a-HF"></a>某名是谁。<a id="a-HG"></a>答曰某姓。<a id="a-HH"></a>某姓是谁。<a id="a-HI"></a>答曰某种。<a id="a-HJ"></a>某种是谁。<a id="a-HK"></a>答曰某作。<a id="a-HL"></a>某作是谁。<a id="a-HM"></a>答曰某相。<a id="a-HN"></a>若彼解者波夜提。<a id="a-HO"></a>不解者突吉罗。<a id="a-HP"></a>解已更说波夜提突吉罗。<a id="a-HQ"></a>又比丘往语旃陀罗子比丘言。<a id="a-HR"></a>彼说汝旃陀罗种。<a id="a-HS"></a>应学断人手足耳鼻头。<a id="a-HT"></a>持着木上担死人出城烧。<a id="a-HU"></a>如是种种旃陀罗伎术汝应学。<a id="a-HV"></a>用出家受戒为。<a id="a-HW"></a>彼是谁耶。<a id="a-HX"></a>答曰名某。<a id="a-HY"></a>某名是谁。<a id="a-HZ"></a>答曰某姓。<a id="a-Ha"></a>某姓是谁。<a id="a-Hb"></a>答曰某种。<a id="a-Hc"></a>某种是谁。<a id="a-Hd"></a>答曰某作。<a id="a-He"></a>某作是谁。<a id="a-Hf"></a>答曰某相。<a id="a-Hg"></a>若彼解者波夜提。<a id="a-Hh"></a>不解者突吉罗。<a id="a-Hi"></a>解已更说波夜提突吉罗。<a id="a-Hj"></a>是名为伎。<a id="a-Hk"></a>作者。<a id="a-Hl"></a>若比丘往语刹利子比丘言。<a id="a-Hm"></a>彼说汝刹利种。<a id="a-Hn"></a>应乘象马车舆。<a id="a-Ho"></a>捉刀楯弓箭。<a id="a-Hp"></a>掷钩网罗。<a id="a-Hq"></a>入阵出阵。<a id="a-Hr"></a>如是种种刹利种事汝应作。<a id="a-Hs"></a>用出家受戒为。<a id="a-Ht"></a>彼是谁耶。<a id="a-Hu"></a>答曰名某。<a id="a-Hv"></a>某名是谁。<a id="a-Hw"></a>答曰某姓。<a id="a-Hx"></a>某姓是谁。<a id="a-Hy"></a>答曰某种。<a id="a-Hz"></a>某种是谁。<a id="a-I0"></a>答曰某作。<a id="a-I1"></a>某作是谁。<a id="a-I2"></a>答曰某相。<a id="a-I3"></a>若彼解者突吉罗。<a id="a-I4"></a>不解者亦突吉罗。<a id="a-I5"></a>解已更说亦突吉罗。<a id="a-I6"></a>又比丘往语婆罗门子比丘言。<a id="a-I7"></a>彼说汝婆罗门种。<a id="a-I8"></a>应读围陀经亦教他读。<a id="a-I9"></a>自作天祠亦教他作。<a id="a-IA"></a>读饮食咒蛇咒疾行咒劬罗咒乾陀罗咒。<a id="a-IB"></a>如是种种婆罗门事汝应作。<a id="a-IC"></a>用出家受戒为。<a id="a-ID"></a>彼是谁耶。<a id="a-IE"></a>答曰名某。<a id="a-IF"></a>某名是谁。<a id="a-IG"></a>答曰某姓。<a id="a-IH"></a>某姓是谁。<a id="a-II"></a>答曰某种。<a id="a-IJ"></a>某种是谁。<a id="a-IK"></a>答曰某作。<a id="a-IL"></a>某作是谁。<a id="a-IM"></a>答曰某相。<a id="a-IN"></a>若彼解者突吉罗。<a id="a-IO"></a>不解者亦突吉罗。<a id="a-IP"></a>若解已更说亦突吉罗。<a id="a-IQ"></a>又比丘往语估客子比丘言。<a id="a-IR"></a>彼说汝估客种。<a id="a-IS"></a>应坐金肆银肆客作肆铜肆珠肆。<a id="a-IT"></a>如是种种估客事汝应学。<a id="a-IU"></a>用出家受戒为。<a id="a-IV"></a>彼是谁耶。<a id="a-IW"></a>答曰名某。<a id="a-IX"></a>某名是谁。<a id="a-IY"></a>答曰某姓。<a id="a-IZ"></a>某姓是谁。<a id="a-Ia"></a>答曰某种。<a id="a-Ib"></a>某种是谁。<a id="a-Ic"></a>答曰某作。<a id="a-Id"></a>某作是谁。<a id="a-Ie"></a>答曰某相。<a id="a-If"></a>若彼解者突吉罗。<a id="a-Ig"></a>不解者亦突吉罗。<a id="a-Ih"></a>解已更说亦突吉罗。<a id="a-Ii"></a>又比丘往语锻师子比丘言。<a id="a-Ij"></a>彼说汝锻师种。<a id="a-Ik"></a>应作钏鉡锁鼎。<a id="a-Il"></a>[金*敖]铧锹镬斧槊大刀小刀。<a id="a-Im"></a>钵拘钵多罗半拘钵多罗。<a id="a-In"></a>大揵镃小揵镃。<a id="a-Io"></a>剃刀针钩钵钩锁钥。<a id="a-Ip"></a>如是种种锻师事汝应作。<a id="a-Iq"></a>用出家受戒为。<a id="a-Ir"></a>彼是谁耶。<a id="a-Is"></a>答曰名某。<a id="a-It"></a>某名是谁。<a id="a-Iu"></a>答曰某姓。<a id="a-Iv"></a>某姓是谁。<a id="a-Iw"></a>答曰某种。<a id="a-Ix"></a>某种是谁。<a id="a-Iy"></a>答曰某作。<a id="a-Iz"></a>某作是谁。<a id="a-J0"></a>答曰某相。<a id="a-J1"></a>若彼解者波夜提。<a id="a-J2"></a>不解者突吉罗。<a id="a-J3"></a>解已更说波夜提突吉罗。<a id="a-J4"></a>又比丘往语木师子比丘言。<a id="a-J5"></a>彼说汝木师种应作机关木人车舆耧犁。<a id="a-J6"></a>如是种种木师事汝应作用出家受戒为。<a id="a-J7"></a>彼是谁耶。<a id="a-J8"></a>答曰名某。<a id="a-J9"></a>某名是谁。<a id="a-JA"></a>答曰某姓。<a id="a-JB"></a>某姓是谁。<a id="a-JC"></a>答曰某种。<a id="a-JD"></a>某种是谁。<a id="a-JE"></a>答曰某作。<a id="a-JF"></a>某作是谁。<a id="a-JG"></a>答曰某相。<a id="a-JH"></a>若彼解者波夜提。<a id="a-JI"></a>不解者突吉罗。<a id="a-JJ"></a>解已更说波夜提突吉罗。<a id="a-JK"></a>又比丘往语陶师子比丘言。<a id="a-JL"></a>彼说汝陶师种。<a id="a-JM"></a>应取土调泥。<a id="a-JN"></a>转轮作盆瓶瓮釜盖。<a id="a-JO"></a>钵拘钵多罗。<a id="a-JP"></a>半拘钵多罗大揵镃小揵镃。<a id="a-JQ"></a>如是种种陶师事汝应作。<a id="a-JR"></a>用出家受戒为。<a id="a-JS"></a>彼是谁耶。<a id="a-JT"></a>答曰名某。<a id="a-JU"></a>某名是谁。<a id="a-JV"></a>答曰某姓。<a id="a-JW"></a>某姓是谁。<a id="a-JX"></a>答曰某种。<a id="a-JY"></a>某种是谁。<a id="a-JZ"></a>答曰某作。<a id="a-Ja"></a>某作是谁。<a id="a-Jb"></a>答曰某相。<a id="a-Jc"></a>若彼解者波夜提。<a id="a-Jd"></a>不解者突吉罗。<a id="a-Je"></a>解已更说波夜提突吉罗。<a id="a-Jf"></a>又比丘往语皮师子比丘言。<a id="a-Jg"></a>彼说汝皮师种。<a id="a-Jh"></a>应取皮浸治割截连缝。<a id="a-Ji"></a>作靴富罗革屣鞍勒鞭[革*必]。<a id="a-Jj"></a>如是种种皮师事汝应作。<a id="a-Jk"></a>用出家受戒为。<a id="a-Jl"></a>彼是谁耶。<a id="a-Jm"></a>答曰名某。<a id="a-Jn"></a>某名是谁。<a id="a-Jo"></a>答曰某姓。<a id="a-Jp"></a>某姓是谁。<a id="a-Jq"></a>答曰某种。<a id="a-Jr"></a>某种是谁。<a id="a-Js"></a>答曰某作。<a id="a-Jt"></a>某作是谁。<a id="a-Ju"></a>答曰某相。<a id="a-Jv"></a>若彼解者波夜提。<a id="a-Jw"></a>不解者突吉罗。<a id="a-Jx"></a>解已更说波夜提突吉罗。<a id="a-Jy"></a>又比丘往语竹师子比丘言。<a id="a-Jz"></a>彼说汝竹师种。<a id="a-K0"></a>应学破竹苇作槊作箭扇盖箱簟。<a id="a-K1"></a>如是种种竹师事汝应学作。<a id="a-K2"></a>用出家受戒为。<a id="a-K3"></a>彼是谁耶。<a id="a-K4"></a>答曰名某。<a id="a-K5"></a>某名是谁。<a id="a-K6"></a>答曰某姓。<a id="a-K7"></a>某姓是谁。<a id="a-K8"></a>答曰某种。<a id="a-K9"></a>某种是谁。<a id="a-KA"></a>答曰某作。<a id="a-KB"></a>某作是谁。<a id="a-KC"></a>答曰某相。<a id="a-KD"></a>若彼解者波夜提。<a id="a-KE"></a>不解者突吉罗。<a id="a-KF"></a>解已更说波夜提突吉罗。<a id="a-KG"></a>又比丘往语剃毛师子比丘言。<a id="a-KH"></a>彼说汝剃毛师种。<a id="a-KI"></a>应学知留顶上周罗发。<a id="a-KJ"></a>学剃发剃须剃腋下毛。<a id="a-KK"></a>剪爪甲镊鼻毛。<a id="a-KL"></a>如是种种剃毛师技术汝应学。<a id="a-KM"></a>用出家受戒为。<a id="a-KN"></a>彼是谁耶。<a id="a-KO"></a>答曰名某。<a id="a-KP"></a>某名是谁。<a id="a-KQ"></a>答曰某姓。<a id="a-KR"></a>某姓是谁。<a id="a-KS"></a>答曰某种。<a id="a-KT"></a>某种是谁。<a id="a-KU"></a>答曰某作。<a id="a-KV"></a>某作是谁。<a id="a-KW"></a>答曰某相。<a id="a-KX"></a>若彼解者波夜提。<a id="a-KY"></a>不解者突吉罗。<a id="a-KZ"></a>解已更说波夜提突吉罗。<a id="a-Ka"></a>又比丘往语旃陀罗子比丘言。<a id="a-Kb"></a>彼说汝旃陀罗种。<a id="a-Kc"></a>应作断人手足耳鼻头。<a id="a-Kd"></a>持着木上担死人出烧。<a id="a-Ke"></a>如是种种旃陀罗事汝应作。<a id="a-Kf"></a>用出家受戒为。<a id="a-Kg"></a>彼是谁那。<a id="a-Kh"></a>答曰名某。<a id="a-Ki"></a>某名是谁。<a id="a-Kj"></a>答曰某姓。<a id="a-Kk"></a>某姓是谁。<a id="a-Kl"></a>答曰某种。<a id="a-Km"></a>某种是谁。<a id="a-Kn"></a>答曰某作。<a id="a-Ko"></a>某作是谁。<a id="a-Kp"></a>答曰某相。<a id="a-Kq"></a>若彼解者波夜提。<a id="a-Kr"></a>不解者突吉罗。<a id="a-Ks"></a>解已更说波夜提突吉罗。<a id="a-Kt"></a>是名为作。<a id="a-Ku"></a>犯者。<a id="a-Kv"></a>若比丘往语余比丘言。<a id="a-Kw"></a>彼说汝犯罪人。<a id="a-Kx"></a>用出家受戒为。<a id="a-Ky"></a>汝犯僧伽婆尸沙。<a id="a-Kz"></a>汝犯波夜提。<a id="a-L0"></a>汝犯波罗提提舍尼。<a id="a-L1"></a>汝犯突吉罗。<a id="a-L2"></a>彼是谁耶。<a id="a-L3"></a>答曰名某。<a id="a-L4"></a>某名是谁。<a id="a-L5"></a>答曰某姓。<a id="a-L6"></a>某姓是谁。<a id="a-L7"></a>答曰某种。<a id="a-L8"></a>某种是谁。<a id="a-L9"></a>答曰某作。<a id="a-LA"></a>某作是谁。<a id="a-LB"></a>答曰某相。<a id="a-LC"></a>若彼解者波夜提。<a id="a-LD"></a>不解者突吉罗。<a id="a-LE"></a>解已更说波夜提突吉罗。<a id="a-LF"></a>是名为犯。<a id="a-LG"></a>病者。<a id="a-LH"></a>若比丘往语余比丘言。<a id="a-LI"></a>彼说。<a id="a-LJ"></a>汝恶病人。<a id="a-LK"></a>用出家受戒为。<a id="a-LL"></a>汝癞病痈病干病痟病鬼病。<a id="a-LM"></a>彼是谁耶。<a id="a-LN"></a>答曰名某。<a id="a-LO"></a>某名是谁。<a id="a-LP"></a>答曰某姓。<a id="a-LQ"></a>某姓是谁。<a id="a-LR"></a>答曰某种。<a id="a-LS"></a>某种是谁。<a id="a-LT"></a>答曰某作。<a id="a-LU"></a>某作是谁。<a id="a-LV"></a>答曰某相。<a id="a-LW"></a>若彼解者波夜提。<a id="a-LX"></a>不解者突吉罗。<a id="a-LY"></a>解已更说波夜提突吉罗。<a id="a-LZ"></a>是名为病。<a id="a-La"></a>相者。<a id="a-Lb"></a>若比丘往语余比丘言。<a id="a-Lc"></a>彼说汝恶相人。<a id="a-Ld"></a>用出家受戒为。<a id="a-Le"></a>汝卷手兀手。<a id="a-Lf"></a>瘿癖左作。<a id="a-Lg"></a>臂似鸟翅。<a id="a-Lh"></a>彼是谁耶。<a id="a-Li"></a>答曰名某。<a id="a-Lj"></a>某名是谁。<a id="a-Lk"></a>答曰某姓。<a id="a-Ll"></a>某姓是谁。<a id="a-Lm"></a>答曰某种。<a id="a-Ln"></a>某种是谁。<a id="a-Lo"></a>答曰某作。<a id="a-Lp"></a>某作是谁。<a id="a-Lq"></a>答曰某相。<a id="a-Lr"></a>若彼解者波夜提。<a id="a-Ls"></a>不解者突吉罗。<a id="a-Lt"></a>解已更说波夜提突吉罗。<a id="a-Lu"></a>是名为相。<a id="a-Lv"></a>烦恼者。<a id="a-Lw"></a>若比丘往语余比丘言。<a id="a-Lx"></a>彼说汝重烦恼人。<a id="a-Ly"></a>用出家受戒为。<a id="a-Lz"></a>汝多欲多嗔多痴喜忧恼。<a id="a-M0"></a>彼是谁耶。<a id="a-M1"></a>答曰名某。<a id="a-M2"></a>某名是谁。<a id="a-M3"></a>答曰某姓。<a id="a-M4"></a>某姓是谁。<a id="a-M5"></a>答曰某种。<a id="a-M6"></a>某种是谁。<a id="a-M7"></a>答曰某作。<a id="a-M8"></a>某作是谁。<a id="a-M9"></a>答曰某相。<a id="a-MA"></a>若彼解者波夜提。<a id="a-MB"></a>不解者突吉罗。<a id="a-MC"></a>解已更说波夜提突吉罗。<a id="a-MD"></a>是名为烦恼。<a id="a-ME"></a>骂者。<a id="a-MF"></a>若比丘往语余比丘言。<a id="a-MG"></a>彼说汝喜骂人。<a id="a-MH"></a>用出家受戒为。<a id="a-MI"></a>汝以二种骂骂他。<a id="a-MJ"></a>白衣骂出家骂。<a id="a-MK"></a>彼是谁耶。<a id="a-ML"></a>答曰名某。<a id="a-MM"></a>某名是谁。<a id="a-MN"></a>答曰某姓。<a id="a-MO"></a>某姓是谁。<a id="a-MP"></a>答曰某种。<a id="a-MQ"></a>某种是谁。<a id="a-MR"></a>答曰某作。<a id="a-MS"></a>某作是谁。<a id="a-MT"></a>答曰某相。<a id="a-MU"></a>若彼解者波夜提。<a id="a-MV"></a>不解者突吉罗。<a id="a-MW"></a>解已更说波夜提突吉罗。<a id="a-MX"></a>是名为骂。<a id="a-MY"></a>若比丘以是八种。<a id="a-MZ"></a>语余比丘。<a id="a-Ma"></a>别离心故。<a id="a-Mb"></a>波夜提突吉罗。<a id="a-Mc"></a>异是八种。<a id="a-Md"></a>若以余事。<a id="a-Me"></a>别离比丘者。<a id="a-Mf"></a>突吉罗。<a id="a-Mg"></a>除比丘。<a id="a-Mh"></a>若以八种别离余人者。<a id="a-Mi"></a>突吉罗(三事竟)。</p>
  <p id="aMj">佛在王舍城。<a id="a-Mk"></a>尔时六群比丘。<a id="a-Ml"></a>喜斗诤相言相骂。<a id="a-Mm"></a>是六群比丘。<a id="a-Mn"></a>共余比丘斗诤相言相骂。<a id="a-Mo"></a>僧如法断诤竟。<a id="a-Mp"></a>六群比丘知如法断已。<a id="a-Mq"></a>还更发起作是言。<a id="a-Mr"></a>诸长老。<a id="a-Ms"></a>是事非作恶作。<a id="a-Mt"></a>应更作非断恶断。<a id="a-Mu"></a>更断非停恶停。<a id="a-Mv"></a>更停非灭。<a id="a-Mw"></a>恶灭更灭。<a id="a-Mx"></a>是中有未破比丘便破。<a id="a-My"></a>已破者不可和合。<a id="a-Mz"></a>未诤者便诤。<a id="a-N0"></a>已诤者不可灭。<a id="a-N1"></a>是中有比丘。<a id="a-N2"></a>少欲知足行头陀。<a id="a-N3"></a>闻是事心不喜。<a id="a-N4"></a>种种因缘呵责六群比丘言。<a id="a-N5"></a>云何名比丘。<a id="a-N6"></a>僧如法断诤竟。<a id="a-N7"></a>还更发起。<a id="a-N8"></a>作是言。<a id="a-N9"></a>诸长老。<a id="a-NA"></a>是事非作恶作。<a id="a-NB"></a>更作非断恶断。<a id="a-NC"></a>更断非停恶停。<a id="a-ND"></a>更停非灭。<a id="a-NE"></a>恶灭更灭。<a id="a-NF"></a>是中有未破比丘便破。<a id="a-NG"></a>已破者不可和合。<a id="a-NH"></a>未诤者便诤。<a id="a-NI"></a>已诤者不可灭。<a id="a-NJ"></a>种种呵已向佛广说。<a id="a-NK"></a>佛以是事集比丘僧。<a id="a-NL"></a>知而故问六群比丘。<a id="a-NM"></a>汝实作是事不。<a id="a-NN"></a>答言。<a id="a-NO"></a>实作世尊。<a id="a-NP"></a>佛以种种因缘呵责六群比丘。<a id="a-NQ"></a>云何名比丘。<a id="a-NR"></a>僧如法断诤竟。<a id="a-NS"></a>还更发起。<a id="a-NT"></a>作是言诸长老。<a id="a-NU"></a>是事非作恶作。<a id="a-NV"></a>更作非断恶断。<a id="a-NW"></a>更断非停恶停。<a id="a-NX"></a>更停非灭。<a id="a-NY"></a>恶灭更灭。<a id="a-NZ"></a>中有未破比丘便破。<a id="a-Na"></a>已破者不可和合。<a id="a-Nb"></a>未诤者便诤。<a id="a-Nc"></a>已诤者不可灭。<a id="a-Nd"></a>佛种种呵已语诸比丘。<a id="a-Ne"></a>以十利故。<a id="a-Nf"></a>与诸比丘结戒。<a id="a-Ng"></a>从今是戒应如是说。<a id="a-Nh"></a>若比丘僧如法断诤竟。<a id="a-Ni"></a>还更发起者。<a id="a-Nj"></a>波夜提。<a id="a-Nk"></a>如法断者。<a id="a-Nl"></a>如法如律如比尼如佛教说。<a id="a-Nm"></a>诤者有四种。<a id="a-Nn"></a>相言诤无事诤犯罪诤常所行诤。<a id="a-No"></a>还更发起者。<a id="a-Np"></a>作如是言。<a id="a-Nq"></a>诸长老。<a id="a-Nr"></a>是事非作恶作。<a id="a-Ns"></a>应更作非断恶断。<a id="a-Nt"></a>更断非停恶停。<a id="a-Nu"></a>更停非灭。<a id="a-Nv"></a>恶灭更灭。<a id="a-Nw"></a>是人有五种。<a id="a-Nx"></a>一者旧人。<a id="a-Ny"></a>二者客人。<a id="a-Nz"></a>三者受欲人。<a id="a-O0"></a>四者说羯磨人。<a id="a-O1"></a>五者见羯磨人。<a id="a-O2"></a>波夜提者。<a id="a-O3"></a>名煮烧覆障。<a id="a-O4"></a>若不悔过。<a id="a-O5"></a>能障阂道。<a id="a-O6"></a>是中犯者。<a id="a-O7"></a>若旧比丘。<a id="a-O8"></a>于相言诤中。<a id="a-O9"></a>相言诤想。<a id="a-OA"></a>如法灭已。<a id="a-OB"></a>如法灭想。<a id="a-OC"></a>还更发起。<a id="a-OD"></a>作如是言。<a id="a-OE"></a>诸长老。<a id="a-OF"></a>是事非作恶作。<a id="a-OG"></a>更作非断恶断。<a id="a-OH"></a>更断非停恶停。<a id="a-OI"></a>更停非灭。<a id="a-OJ"></a>恶灭更灭。<a id="a-OK"></a>波夜提。<a id="a-OL"></a>相言诤中。<a id="a-OM"></a>无根诤想。<a id="a-ON"></a>犯罪诤想。<a id="a-OO"></a>常所行诤想。<a id="a-OP"></a>如法灭已。<a id="a-OQ"></a>如法灭想。<a id="a-OR"></a>还更发起言。<a id="a-OS"></a>诸长老。<a id="a-OT"></a>是事非作恶作。<a id="a-OU"></a>更作非断恶断。<a id="a-OV"></a>更断非停恶停。<a id="a-OW"></a>更停非灭。<a id="a-OX"></a>恶灭更灭。<a id="a-OY"></a>波夜提。<a id="a-OZ"></a>若旧比丘无事诤中。<a id="a-Oa"></a>无事诤想。<a id="a-Ob"></a>如法灭已。<a id="a-Oc"></a>如法灭想。<a id="a-Od"></a>还更发起言。<a id="a-Oe"></a>诸长老。<a id="a-Of"></a>是事非作恶作。<a id="a-Og"></a>应更作非断恶断。<a id="a-Oh"></a>更断非停恶停。<a id="a-Oi"></a>更停非灭。<a id="a-Oj"></a>恶灭更灭。<a id="a-Ok"></a>波夜提。<a id="a-Ol"></a>无事诤中。<a id="a-Om"></a>犯罪诤想。<a id="a-On"></a>常所行诤想。<a id="a-Oo"></a>相言诤想。<a id="a-Op"></a>如法灭已。<a id="a-Oq"></a>如法灭想。<a id="a-Or"></a>还更发起言。<a id="a-Os"></a>诸长老。<a id="a-Ot"></a>是事非作恶作。<a id="a-Ou"></a>更作非断恶断。<a id="a-Ov"></a>更断非停恶停。<a id="a-Ow"></a>更停非灭。<a id="a-Ox"></a>恶灭更灭。<a id="a-Oy"></a>波夜提。<a id="a-Oz"></a>旧比丘犯罪诤中。<a id="a-P0"></a>犯罪诤想。<a id="a-P1"></a>如法灭已。<a id="a-P2"></a>如法灭想。<a id="a-P3"></a>还更发起言。<a id="a-P4"></a>诸长老。<a id="a-P5"></a>是事非作恶作。<a id="a-P6"></a>更作非断恶断。<a id="a-P7"></a>更断非停恶停。<a id="a-P8"></a>更停非灭。<a id="a-P9"></a>恶灭更灭。<a id="a-PA"></a>波夜提。<a id="a-PB"></a>犯罪诤中。<a id="a-PC"></a>常所行诤想。<a id="a-PD"></a>相言诤想。<a id="a-PE"></a>无事诤想。<a id="a-PF"></a>如法灭已。<a id="a-PG"></a>如法灭想。<a id="a-PH"></a>还更发起言。<a id="a-PI"></a>诸长老。<a id="a-PJ"></a>是事非作恶作。<a id="a-PK"></a>更作非断恶断。<a id="a-PL"></a>更断非停恶停。<a id="a-PM"></a>更停非灭。<a id="a-PN"></a>恶灭更灭。<a id="a-PO"></a>波夜提。<a id="a-PP"></a>旧比丘常所行诤中。<a id="a-PQ"></a>常所行诤想。<a id="a-PR"></a>如法灭已。<a id="a-PS"></a>如法灭想。<a id="a-PT"></a>还更发起言。<a id="a-PU"></a>诸长老。<a id="a-PV"></a>是事非作恶作。<a id="a-PW"></a>更作非断恶断。<a id="a-PX"></a>更断非停恶停。<a id="a-PY"></a>更停非灭。<a id="a-PZ"></a>恶灭更灭。<a id="a-Pa"></a>波夜提。<a id="a-Pb"></a>常所行诤中。<a id="a-Pc"></a>相言诤想。<a id="a-Pd"></a>无事诤想。<a id="a-Pe"></a>犯罪诤想。<a id="a-Pf"></a>如法灭已。<a id="a-Pg"></a>如法灭想。<a id="a-Ph"></a>还更发起言。<a id="a-Pi"></a>诸长老。<a id="a-Pj"></a>是事非作恶作。<a id="a-Pk"></a>更作非断恶断。<a id="a-Pl"></a>更断非停恶停。<a id="a-Pm"></a>更停非灭。<a id="a-Pn"></a>恶灭更灭。<a id="a-Po"></a>波夜提。<a id="a-Pp"></a>客比丘。<a id="a-Pq"></a>受欲比丘。<a id="a-Pr"></a>作羯磨比丘。<a id="a-Ps"></a>见羯磨比丘亦如是。<a id="a-Pt"></a>若比丘如法灭诤中。<a id="a-Pu"></a>如法灭想。<a id="a-Pv"></a>还更发起。<a id="a-Pw"></a>波夜提。<a id="a-Px"></a>如法灭诤中。<a id="a-Py"></a>不如法灭想。<a id="a-Pz"></a>还更发起。<a id="a-Q0"></a>波夜提。<a id="a-Q1"></a>如法灭诤中。<a id="a-Q2"></a>生疑还更发起。<a id="a-Q3"></a>波夜提。<a id="a-Q4"></a>不如法灭诤中。<a id="a-Q5"></a>如法灭想。<a id="a-Q6"></a>还更发起。<a id="a-Q7"></a>突吉罗。<a id="a-Q8"></a>不如法灭诤中。<a id="a-Q9"></a>生疑还更发起。<a id="a-QA"></a>突吉罗。<a id="a-QB"></a>不如法灭诤中。<a id="a-QC"></a>不如法灭想。<a id="a-QD"></a>还更发起不犯(四事竟)。</p>
  <p id="aQE">佛在舍卫国。<a id="a-QF"></a>尔时迦留陀夷。<a id="a-QG"></a>中前着衣持钵入舍卫城乞食。<a id="a-QH"></a>食已还至自房。<a id="a-QI"></a>收衣钵持户钩在门间立。<a id="a-QJ"></a>作是念。<a id="a-QK"></a>若有女人来此看者。<a id="a-QL"></a>我当示诸房舍。<a id="a-QM"></a>尔时多有女人来入寺看。<a id="a-QN"></a>迦留陀夷遥见女人来。<a id="a-QO"></a>作是言。<a id="a-QP"></a>诸姊妹来。<a id="a-QQ"></a>我当示诸房舍处。<a id="a-QR"></a>以是因缘故。<a id="a-QS"></a>诸女人集。<a id="a-QT"></a>说两可羞事。<a id="a-QU"></a>以他母事向女说言。<a id="a-QV"></a>汝母隐处有如是如是相。<a id="a-QW"></a>尔时女作是念。<a id="a-QX"></a>如是比丘所说。<a id="a-QY"></a>必当与我母通。<a id="a-QZ"></a>又以女事向母说。<a id="a-Qa"></a>汝女隐处有如是如是相。<a id="a-Qb"></a>母作是念。<a id="a-Qc"></a>如是比丘所说。<a id="a-Qd"></a>必当与我女通。<a id="a-Qe"></a>又以子妇事向姑说。<a id="a-Qf"></a>汝子妇隐处有如是如是相。<a id="a-Qg"></a>姑作是念。<a id="a-Qh"></a>如是比丘所说。<a id="a-Qi"></a>必当与我子妇通。<a id="a-Qj"></a>又以姑事向子妇说。<a id="a-Qk"></a>汝姑隐处有如是如是相。<a id="a-Ql"></a>子妇作是念。<a id="a-Qm"></a>如是比丘所说。<a id="a-Qn"></a>必当与我姑通。<a id="a-Qo"></a>迦留陀夷作是语时。<a id="a-Qp"></a>为他身自身作疑。<a id="a-Qq"></a>是诸妇女展转相疑。<a id="a-Qr"></a>是中有比丘。<a id="a-Qs"></a>少欲知足行头陀。<a id="a-Qt"></a>闻是事心不喜。<a id="a-Qu"></a>种种因缘呵责。<a id="a-Qv"></a>云何名比丘。<a id="a-Qw"></a>女人前说两可羞事。<a id="a-Qx"></a>种种因缘呵已。<a id="a-Qy"></a>向佛广说。<a id="a-Qz"></a>佛以是事集比丘僧。<a id="a-R0"></a>知而故问迦留陀夷。<a id="a-R1"></a>汝实作是事不。<a id="a-R2"></a>答言。<a id="a-R3"></a>实作世尊。<a id="a-R4"></a>佛以种种因缘呵责。<a id="a-R5"></a>云何名比丘。<a id="a-R6"></a>女人前说两可羞事。<a id="a-R7"></a>佛种种因缘呵已。<a id="a-R8"></a>语诸比丘。<a id="a-R9"></a>以十利故与比丘结戒。<a id="a-RA"></a>从今是戒应如是说。<a id="a-RB"></a>若比丘与女人说法过五六语波夜提。<a id="a-RC"></a>除有知男子。<a id="a-RD"></a>女人者。<a id="a-RE"></a>女人能受淫欲。<a id="a-RF"></a>过五六语者。<a id="a-RG"></a>五语。<a id="a-RH"></a>名色阴无常受想行识阴无常。<a id="a-RI"></a>六语。<a id="a-RJ"></a>名眼无常耳鼻舌身意无常。<a id="a-RK"></a>法者。<a id="a-RL"></a>名佛所说。<a id="a-RM"></a>弟子所说。<a id="a-RN"></a>天所说。<a id="a-RO"></a>仙人所说。<a id="a-RP"></a>化人所说。<a id="a-RQ"></a>显示布施持戒生天涅槃。<a id="a-RR"></a>有智男子者。<a id="a-RS"></a>知名能分别言语好丑。<a id="a-RT"></a>波夜提者。<a id="a-RU"></a>烧煮覆障。<a id="a-RV"></a>若不悔过。<a id="a-RW"></a>能障碍道。<a id="a-RX"></a>是中犯者。<a id="a-RY"></a>若比丘无解语男子。<a id="a-RZ"></a>为女人说法过五六语。<a id="a-Ra"></a>若偈说。<a id="a-Rb"></a>偈偈波夜提。<a id="a-Rc"></a>若轻说。<a id="a-Rd"></a>事事波夜提。<a id="a-Re"></a>若别句说。<a id="a-Rf"></a>句句波夜提。<a id="a-Rg"></a>若比丘即先坐处坐。<a id="a-Rh"></a>无解语男子。<a id="a-Ri"></a>更有异女人来。<a id="a-Rj"></a>复为说法过五六语。<a id="a-Rk"></a>先女人亦在中坐。<a id="a-Rl"></a>二俱闻法。<a id="a-Rm"></a>若偈说。<a id="a-Rn"></a>偈偈波夜提。<a id="a-Ro"></a>若经说。<a id="a-Rp"></a>事事波夜提。<a id="a-Rq"></a>若别句说。<a id="a-Rr"></a>句句波夜提。<a id="a-Rs"></a>若比丘为女人说法。<a id="a-Rt"></a>无解语男子。<a id="a-Ru"></a>过五六语。<a id="a-Rv"></a>已从坐起去。<a id="a-Rw"></a>更有女人道中逆来。<a id="a-Rx"></a>复为说法。<a id="a-Ry"></a>无有解语男子。<a id="a-Rz"></a>过五六语。<a id="a-S0"></a>先女人复从后来。<a id="a-S1"></a>二俱闻法。<a id="a-S2"></a>若偈说。<a id="a-S3"></a>偈偈波夜提。<a id="a-S4"></a>若经说。<a id="a-S5"></a>事事波夜提。<a id="a-S6"></a>若别句说。<a id="a-S7"></a>句句波夜提。<a id="a-S8"></a>若比丘无解语男子。<a id="a-S9"></a>为女人说法过五六语已。<a id="a-SA"></a>次入余家。<a id="a-SB"></a>更为余女人说法过五六语。<a id="a-SC"></a>无解语男子。<a id="a-SD"></a>先女人亦来在壁边立。<a id="a-SE"></a>若在障边。<a id="a-SF"></a>若在篱边。<a id="a-SG"></a>若在堑边。<a id="a-SH"></a>亦复闻法。<a id="a-SI"></a>若偈说。<a id="a-SJ"></a>偈偈波夜提。<a id="a-SK"></a>若经说。<a id="a-SL"></a>事事波夜提。<a id="a-SM"></a>若别句说。<a id="a-SN"></a>句句波夜提。<a id="a-SO"></a>不犯者。<a id="a-SP"></a>若比丘呗。<a id="a-SQ"></a>若达嚫若说。<a id="a-SR"></a>所施功德。<a id="a-SS"></a>若与受戒。<a id="a-ST"></a>若女人问而答不犯(五事竟)。</p>
  <p id="aSU">佛在阿罗毗国。<a id="a-SV"></a>尔时阿罗毗国比丘。<a id="a-SW"></a>于寺内以句法教未受具戒人。<a id="a-SX"></a>或足句不足句。<a id="a-SY"></a>足味不足味。<a id="a-SZ"></a>足字不足字。<a id="a-Sa"></a>以是因缘故。<a id="a-Sb"></a>寺内出大音声高声。<a id="a-Sc"></a>多人众声。<a id="a-Sd"></a>似学算人声。<a id="a-Se"></a>似婆罗门读围陀经时。<a id="a-Sf"></a>如捕鱼师失鱼时声。<a id="a-Sg"></a>是寺内以句法教未受具戒人者声亦如是。<a id="a-Sh"></a>佛闻是大高音声。<a id="a-Si"></a>知而故问阿难。<a id="a-Sj"></a>是寺内何以故。<a id="a-Sk"></a>有是多人众声。<a id="a-Sl"></a>阿难答言。<a id="a-Sm"></a>世尊。<a id="a-Sn"></a>是阿罗毗国比丘。<a id="a-So"></a>于寺内以句法教未受具戒人。<a id="a-Sp"></a>或足句不足句。<a id="a-Sq"></a>足味不足味。<a id="a-Sr"></a>足字不足字。<a id="a-Ss"></a>以是因缘故。<a id="a-St"></a>有大高声多人众声。<a id="a-Su"></a>佛以是事集比丘僧。<a id="a-Sv"></a>知而故问阿难毗比丘。<a id="a-Sw"></a>汝实作是事不。<a id="a-Sx"></a>答言。<a id="a-Sy"></a>实作世尊。<a id="a-Sz"></a>佛以是种种因缘呵责阿罗毗比丘。<a id="a-T0"></a>云何名比丘。<a id="a-T1"></a>以句法教未受具戒人。<a id="a-T2"></a>种种因缘呵已。<a id="a-T3"></a>语诸比丘。<a id="a-T4"></a>以十利故与比丘结戒。<a id="a-T5"></a>从今是戒应如是说。<a id="a-T6"></a>若比丘以句法。<a id="a-T7"></a>教未受具戒人者。<a id="a-T8"></a>波夜提。<a id="a-T9"></a>未受具戒人者。<a id="a-TA"></a>除比丘比丘尼。<a id="a-TB"></a>余一切人是。<a id="a-TC"></a>句法者。<a id="a-TD"></a>足句不足句足字不足字足味不足味。<a id="a-TE"></a>足句者。<a id="a-TF"></a>具足说句。<a id="a-TG"></a>不足句者。<a id="a-TH"></a>不具足说句。<a id="a-TI"></a>足味者。<a id="a-TJ"></a>具足说味。<a id="a-TK"></a>不足味者。<a id="a-TL"></a>不具足说味。<a id="a-TM"></a>足字者。<a id="a-TN"></a>具足说字。<a id="a-TO"></a>不足字者。<a id="a-TP"></a>不具足说字。<a id="a-TQ"></a>若足句。<a id="a-TR"></a>即是足味足字。<a id="a-TS"></a>非不足句不足味不足字。<a id="a-TT"></a>若不足句。<a id="a-TU"></a>即是不足味不足字。<a id="a-TV"></a>非足句足味足字。<a id="a-TW"></a>法者。<a id="a-TX"></a>佛所说。<a id="a-TY"></a>弟子所说。<a id="a-TZ"></a>天所说。<a id="a-Ta"></a>仙人所说。<a id="a-Tb"></a>化人所说。<a id="a-Tc"></a>显示布施持戒生天泥洹。<a id="a-Td"></a>波夜提者。<a id="a-Te"></a>名煮烧覆障。<a id="a-Tf"></a>若不悔过。<a id="a-Tg"></a>能障阂道。<a id="a-Th"></a>是中犯者。<a id="a-Ti"></a>若比丘以足句法。<a id="a-Tj"></a>教未受具戒人。<a id="a-Tk"></a>若偈说。<a id="a-Tl"></a>偈偈波夜提。<a id="a-Tm"></a>若经说。<a id="a-Tn"></a>事事波夜提。<a id="a-To"></a>若别句说。<a id="a-Tp"></a>句句波夜提。<a id="a-Tq"></a>足味足字亦如是。<a id="a-Tr"></a>若比丘以不足句法。<a id="a-Ts"></a>教未受具戒人。<a id="a-Tt"></a>若偈说。<a id="a-Tu"></a>偈偈波夜提。<a id="a-Tv"></a>若别句说。<a id="a-Tw"></a>句句波夜提。<a id="a-Tx"></a>若经说。<a id="a-Ty"></a>事事波夜提。<a id="a-Tz"></a>不足味不足字亦如是。<a id="a-U0"></a>不犯者。<a id="a-U1"></a>说竟说。<a id="a-U2"></a>不犯者。<a id="a-U3"></a>郁提舍事问答并诵。<a id="a-U4"></a>彼中自已郁提舍者。<a id="a-U5"></a>授经余诵者诵竟(六事竟)。</p>
 </body>
</html>