<!doctype html>
<html id="z3IBUu5lo" data-ver="1308">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第十一(第二诵之五)</h1>
  <h2 id="a2">九十波逸提之三</h2>
  <p id="a3">佛在舍卫国。<a id="a-4"></a>尔时有二客比丘向暮来。<a id="a-5"></a>次第得一房共住。<a id="a-6"></a>一人得床一人得草敷。<a id="a-7"></a>二人夜宿已。<a id="a-8"></a>不举便去。<a id="a-9"></a>时草敷中生虫。<a id="a-A"></a>啖是草。<a id="a-B"></a>啖床脚床梐床档床绳。<a id="a-C"></a>啖被褥枕。<a id="a-D"></a>啖已入壁中住。<a id="a-E"></a>尔时有一居士。<a id="a-F"></a>请佛及僧明日食。<a id="a-G"></a>佛默然受。<a id="a-H"></a>居士知佛默然受已即从座起头面礼足右绕而去。<a id="a-I"></a>还到自舍。<a id="a-J"></a>是夜办种种多美饮食。<a id="a-K"></a>早起敷坐处已遣使白佛。<a id="a-L"></a>食具已办。<a id="a-M"></a>唯圣知时。<a id="a-N"></a>诸比丘往居士舍。<a id="a-O"></a>佛自住房迎食分。<a id="a-P"></a>诸佛常法。<a id="a-Q"></a>诸比丘往居士舍。<a id="a-R"></a>尔时佛自持户钩。<a id="a-S"></a>从一房至一房看诸房舍。<a id="a-T"></a>佛即持户钩从一房至一房。<a id="a-U"></a>开一房户。<a id="a-V"></a>见是草敷虫生啖草啖床脚床梐床档床绳被褥枕。<a id="a-W"></a>佛见已入是舍内。<a id="a-X"></a>徐徐举被褥枕。<a id="a-Y"></a>安徐举床。<a id="a-Z"></a>渐渐举敷草却虫已。<a id="a-a"></a>扫洒埿涂竟。<a id="a-b"></a>抖擞被褥枕。<a id="a-c"></a>打床却虫还着本处。<a id="a-d"></a>敷卧具已闭户下扂。<a id="a-e"></a>还在房舍。<a id="a-f"></a>独坐床上结加趺坐。<a id="a-g"></a>是时居士见僧坐已。<a id="a-h"></a>自手行水。<a id="a-i"></a>自与多美饮食自恣饱满。<a id="a-j"></a>尔时居士。<a id="a-k"></a>知僧饱满已摄钵竟。<a id="a-l"></a>自手与水。<a id="a-m"></a>取小床坐众僧前欲听说法。<a id="a-n"></a>上座说法已从座起去。<a id="a-o"></a>诸比丘随次第出。<a id="a-p"></a>还诣佛所。<a id="a-q"></a>诸佛常法。<a id="a-r"></a>诸比丘食后还时。<a id="a-s"></a>以如是语劳问诸比丘。<a id="a-t"></a>饮食多美。<a id="a-u"></a>僧饱满不。<a id="a-v"></a>佛即问诸比丘。<a id="a-w"></a>饮食多美。<a id="a-x"></a>僧饱满不。<a id="a-y"></a>诸比丘言。<a id="a-z"></a>饮食多美众僧饱满。<a id="a-10"></a>佛语诸比丘。<a id="a-11"></a>汝等入居士舍已。<a id="a-12"></a>我持户钩游行诸房。<a id="a-13"></a>开一房户。<a id="a-14"></a>见草敷中生虫。<a id="a-15"></a>虫啖是草。<a id="a-16"></a>啖床脚床梐床档床绳。<a id="a-17"></a>啖被褥枕。<a id="a-18"></a>啖已入壁中住欲啮人。<a id="a-19"></a>是事不是非法不应尔。<a id="a-1A"></a>云何僧卧具。<a id="a-1B"></a>取用践蹋不知护惜。<a id="a-1C"></a>诸居士血肉干竭。<a id="a-1D"></a>为福德故。<a id="a-1E"></a>布施供养。<a id="a-1F"></a>汝等应少用守护者善。<a id="a-1G"></a>佛语诸比丘。<a id="a-1H"></a>谁是中宿。<a id="a-1I"></a>诸比丘言。<a id="a-1J"></a>世尊。<a id="a-1K"></a>有二客比丘来。<a id="a-1L"></a>次第是中共住。<a id="a-1M"></a>一人得床一人得草敷。<a id="a-1N"></a>夜宿已地了便去。<a id="a-1O"></a>佛种种因缘诃责。<a id="a-1P"></a>云何名比丘。<a id="a-1Q"></a>用僧卧具无所付嘱便去。<a id="a-1R"></a>种种因缘诃已。<a id="a-1S"></a>语诸比丘。<a id="a-1T"></a>以十利故。<a id="a-1U"></a>与诸比丘结戒。<a id="a-1V"></a>从今是戒应如是说。<a id="a-1W"></a>若比丘。<a id="a-1X"></a>比丘房中敷僧卧具。<a id="a-1Y"></a>若自敷若使人敷。<a id="a-1Z"></a>是中坐卧。<a id="a-1a"></a>去时不举不教举者。<a id="a-1b"></a>波逸提。<a id="a-1c"></a>比丘房者。<a id="a-1d"></a>或属众僧。<a id="a-1e"></a>或属一人。<a id="a-1f"></a>极小乃至容四威仪行立坐卧。<a id="a-1g"></a>自敷者自手敷。<a id="a-1h"></a>使敷者教他敷。<a id="a-1i"></a>坐者坐上。<a id="a-1j"></a>卧者身卧上。<a id="a-1k"></a>不举者不自手举。<a id="a-1l"></a>不教举者不教他举。<a id="a-1m"></a>波逸提者。<a id="a-1n"></a>煮烧覆障。<a id="a-1o"></a>若不悔过。<a id="a-1p"></a>能障碍道。<a id="a-1q"></a>是中犯者。<a id="a-1r"></a>若客比丘。<a id="a-1s"></a>比丘房中敷僧卧具出界去。<a id="a-1t"></a>波逸提。<a id="a-1u"></a>若旧比丘。<a id="a-1v"></a>比丘房中敷僧卧具出界去。<a id="a-1w"></a>作是念。<a id="a-1x"></a>即日当还。<a id="a-1y"></a>有急因缘不得即还。<a id="a-1z"></a>出界至地了时突吉罗。<a id="a-20"></a>佛言。<a id="a-21"></a>从今日听付嘱僧卧具已便行。<a id="a-22"></a>嘱者。<a id="a-23"></a>有三种言。<a id="a-24"></a>此是户钥。<a id="a-25"></a>此是房舍。<a id="a-26"></a>此是卧具。<a id="a-27"></a>若说此是户钥此是房舍此是卧具。<a id="a-28"></a>应付嘱谁耶。<a id="a-29"></a>应付嘱敷卧具者。<a id="a-2A"></a>若无敷卧具者。<a id="a-2B"></a>应付嘱典房者。<a id="a-2C"></a>若无典房者。<a id="a-2D"></a>应嘱修治房舍人。<a id="a-2E"></a>若无是人。<a id="a-2F"></a>应付嘱是中旧比丘善好有功德持戒者。<a id="a-2G"></a>若无是人。<a id="a-2H"></a>是僧坊中。<a id="a-2I"></a>若有善好贤者。<a id="a-2J"></a>若守僧坊民。<a id="a-2K"></a>应付嘱。<a id="a-2L"></a>不应付嘱无惭愧破戒比丘。<a id="a-2M"></a>亦不应嘱小沙弥。<a id="a-2N"></a>若不能得好人若有衣架象牙我。<a id="a-2O"></a>应持被褥枕着上便去。<a id="a-2P"></a>若无衣架象牙我。<a id="a-2Q"></a>是中有两床者。<a id="a-2R"></a>持被褥枕着一床上。<a id="a-2S"></a>以一床覆上。<a id="a-2T"></a>去壁四寸便去。<a id="a-2U"></a>不犯者。<a id="a-2V"></a>是房中留物去。<a id="a-2W"></a>乃至留盛富罗囊(十五事竟)。</p>
  <p id="a2X">佛在舍卫国。<a id="a-2Y"></a>尔时长老耶舍。<a id="a-2Z"></a>与五百眷属俱。<a id="a-2a"></a>来向舍卫国欲安居。<a id="a-2b"></a>时诸比丘皆作安居先事。<a id="a-2c"></a>谓塞壁孔罅。<a id="a-2d"></a>塞土堕孔罅。<a id="a-2e"></a>补缺坏。<a id="a-2f"></a>解治绳床。<a id="a-2g"></a>抖擞被枕。<a id="a-2h"></a>尔时六群比丘懈惰不作。<a id="a-2i"></a>遥见他作便生是念。<a id="a-2j"></a>我等上座。<a id="a-2k"></a>须彼作竟受卧具已。<a id="a-2l"></a>当于后入随上座驱起。<a id="a-2m"></a>作是念已。<a id="a-2n"></a>诸比丘作竟受卧具已。<a id="a-2o"></a>六群比丘便随后入。<a id="a-2p"></a>诸比丘问六群比丘。<a id="a-2q"></a>汝共我等来作先事不。<a id="a-2r"></a>答言。<a id="a-2s"></a>不作。<a id="a-2t"></a>诸比丘言。<a id="a-2u"></a>汝等共我等来不作先事。<a id="a-2v"></a>我等作先事竟。<a id="a-2w"></a>我不起。<a id="a-2x"></a>六群比丘言。<a id="a-2y"></a>如佛所说。<a id="a-2z"></a>随上座次第受房。<a id="a-30"></a>不说不作先事者不与。<a id="a-31"></a>我是上座。<a id="a-32"></a>云何不起。<a id="a-33"></a>六群比丘大力剿健。<a id="a-34"></a>不大谨慎。<a id="a-35"></a>即强牵出。<a id="a-36"></a>是比丘柔软乐人。<a id="a-37"></a>头手伤坏钵破衣裂。<a id="a-38"></a>是中有比丘。<a id="a-39"></a>少欲知足行头陀。<a id="a-3A"></a>闻是事已心不喜。<a id="a-3B"></a>种种因缘诃责。<a id="a-3C"></a>云何名比丘。<a id="a-3D"></a>比丘房中嗔恨不喜。<a id="a-3E"></a>便强牵出。<a id="a-3F"></a>种种因缘诃已。<a id="a-3G"></a>向佛广说。<a id="a-3H"></a>佛以是事集比丘僧。<a id="a-3I"></a>知而故问六群比丘。<a id="a-3J"></a>汝等实作是事不。<a id="a-3K"></a>答言。<a id="a-3L"></a>实作世尊。<a id="a-3M"></a>佛以种种因缘诃责。<a id="a-3N"></a>云何名比丘。<a id="a-3O"></a>比丘房中嗔恨不喜。<a id="a-3P"></a>便强牵出。<a id="a-3Q"></a>种种因缘诃已。<a id="a-3R"></a>语诸比丘。<a id="a-3S"></a>以十利故。<a id="a-3T"></a>与诸比丘结戒。<a id="a-3U"></a>从今是戒应如是说。<a id="a-3V"></a>若比丘。<a id="a-3W"></a>比丘房中嗔恨不喜。<a id="a-3X"></a>便自牵出若使人牵。<a id="a-3Y"></a>出痴人远去不应住此。<a id="a-3Z"></a>除彼因缘波逸提。<a id="a-3a"></a>比丘房者。<a id="a-3b"></a>或属僧或属一人。<a id="a-3c"></a>极小乃至容四威仪行立坐卧。<a id="a-3d"></a>嗔恨者。<a id="a-3e"></a>不随意故。<a id="a-3f"></a>不喜者。<a id="a-3g"></a>嗔不喜见故。<a id="a-3h"></a>自牵者。<a id="a-3i"></a>自手牵出。<a id="a-3j"></a>使牵者。<a id="a-3k"></a>教他牵。<a id="a-3l"></a>若从床上至地。<a id="a-3m"></a>从房内至户。<a id="a-3n"></a>从户至行来处。<a id="a-3o"></a>从高上至下处。<a id="a-3p"></a>从土埵上至地。<a id="a-3q"></a>波逸提。<a id="a-3r"></a>波逸提者。<a id="a-3s"></a>煮烧覆障。<a id="a-3t"></a>若不悔过。<a id="a-3u"></a>能障碍道。<a id="a-3v"></a>是中犯者。<a id="a-3w"></a>若比丘嗔恨不喜牵捉比丘。<a id="a-3x"></a>能牵者波逸提。<a id="a-3y"></a>不能牵突吉罗。<a id="a-3z"></a>若使他牵。<a id="a-40"></a>能者波逸提。<a id="a-41"></a>不能者突吉罗。<a id="a-42"></a>若从坐床上。<a id="a-43"></a>能牵者波逸提。<a id="a-44"></a>不能者突吉罗。<a id="a-45"></a>若从卧床上房内户外行处高上土埵上。<a id="a-46"></a>若能牵者波逸提。<a id="a-47"></a>不能者突吉罗。<a id="a-48"></a>随自牵随教牵。<a id="a-49"></a>皆波逸提突吉罗。<a id="a-4A"></a>若房舍欲破故牵出。<a id="a-4B"></a>不犯(十六事竟)。</p>
  <p id="a4C">佛在舍卫国。<a id="a-4D"></a>尔时长老迦留陀夷。<a id="a-4E"></a>恶眠不一心眠。<a id="a-4F"></a>鼾眠齘齿[穴/(爿*臬)]语频申。<a id="a-4G"></a>拍手动足作大音声。<a id="a-4H"></a>诸比丘闻是声。<a id="a-4I"></a>不得眠故食不消。<a id="a-4J"></a>食不消故身体患痒。<a id="a-4K"></a>恼闷吐逆不乐。<a id="a-4L"></a>诸比丘各各共相近敷卧具。<a id="a-4M"></a>作是念。<a id="a-4N"></a>莫令迦留陀夷入中卧。<a id="a-4O"></a>时迦留陀夷。<a id="a-4P"></a>强来入中敷卧具。<a id="a-4Q"></a>诸比丘言。<a id="a-4R"></a>迦留陀夷。<a id="a-4S"></a>汝莫强入中卧。<a id="a-4T"></a>何以故。<a id="a-4U"></a>汝恶眠不一心眠。<a id="a-4V"></a>鼾眠齘齿[穴/(爿*臬)]语频申。<a id="a-4W"></a>拍手动足作大音声。<a id="a-4X"></a>诸比丘闻是声。<a id="a-4Y"></a>不得眠故食不消。<a id="a-4Z"></a>食不消故身体患痒。<a id="a-4a"></a>恼闷吐逆不乐。<a id="a-4b"></a>迦留陀夷言。<a id="a-4c"></a>我自安乐。<a id="a-4d"></a>汝不乐者便自出去。<a id="a-4e"></a>作是语已强敷卧具。<a id="a-4f"></a>是中有比丘。<a id="a-4g"></a>少欲知足行头陀。<a id="a-4h"></a>闻是事心不喜。<a id="a-4i"></a>种种因缘诃责。<a id="a-4j"></a>云何名比丘。<a id="a-4k"></a>知比丘房中先敷卧具。<a id="a-4l"></a>后来强敷。<a id="a-4m"></a>种种因缘诃已。<a id="a-4n"></a>向佛广说。<a id="a-4o"></a>佛以是事集比丘僧。<a id="a-4p"></a>知而故问迦留陀夷。<a id="a-4q"></a>汝实作是事不。<a id="a-4r"></a>答言。<a id="a-4s"></a>实作世尊。<a id="a-4t"></a>佛以种种因缘诃责迦留陀夷。<a id="a-4u"></a>云何名比丘。<a id="a-4v"></a>知比丘房中先敷卧具。<a id="a-4w"></a>后来强敷。<a id="a-4x"></a>种种因缘诃已。<a id="a-4y"></a>语诸比丘。<a id="a-4z"></a>以十利故。<a id="a-50"></a>与诸比丘结戒。<a id="a-51"></a>从今是戒应如是说。<a id="a-52"></a>若比丘知比丘房中先敷卧具。<a id="a-53"></a>后来强敷。<a id="a-54"></a>若使人敷。<a id="a-55"></a>不乐者自当出去。<a id="a-56"></a>除彼因缘。<a id="a-57"></a>波逸提。<a id="a-58"></a>知者。<a id="a-59"></a>若自知。<a id="a-5A"></a>若从他闻。<a id="a-5B"></a>若彼人语。<a id="a-5C"></a>强敷者。<a id="a-5D"></a>不随他意自强敷故。<a id="a-5E"></a>使敷者教人敷。<a id="a-5F"></a>若敷坐床前。<a id="a-5G"></a>若敷卧床前。<a id="a-5H"></a>若敷房内。<a id="a-5I"></a>若户外行处。<a id="a-5J"></a>若高处。<a id="a-5K"></a>若土埵前敷者。<a id="a-5L"></a>波逸提。<a id="a-5M"></a>波逸提者。<a id="a-5N"></a>煮烧覆障。<a id="a-5O"></a>若不悔过。<a id="a-5P"></a>能障碍道。<a id="a-5Q"></a>是中犯者。<a id="a-5R"></a>若比丘。<a id="a-5S"></a>知比丘在比丘房中先敷卧具竟。<a id="a-5T"></a>后来于坐床前强敷卧具。<a id="a-5U"></a>若能敷者波逸提。<a id="a-5V"></a>不能敷者突吉罗。<a id="a-5W"></a>若卧床前。<a id="a-5X"></a>若房内户外行处高处土埵前。<a id="a-5Y"></a>若自敷。<a id="a-5Z"></a>若使人敷。<a id="a-5a"></a>能敷者波逸提。<a id="a-5b"></a>不能者突吉罗。<a id="a-5c"></a>如是处随自敷教敷。<a id="a-5d"></a>一一波逸提突吉罗。<a id="a-5e"></a>若比丘为恼他故。<a id="a-5f"></a>闭户开户闭向开向。<a id="a-5g"></a>然火灭火然灯灭灯。<a id="a-5h"></a>若呗咒愿读经说法问难。<a id="a-5i"></a>随他所不喜乐事作。<a id="a-5j"></a>一一波逸提(十七事竟)。</p>
  <p id="a5k">佛在舍卫国。<a id="a-5l"></a>尔时有二客比丘向暮来。<a id="a-5m"></a>是二客比丘次得一房。<a id="a-5n"></a>一人得阁上。<a id="a-5o"></a>一人得阁下。<a id="a-5p"></a>得阁下者是坐禅人。<a id="a-5q"></a>寂静早入房中。<a id="a-5r"></a>敷床褥结加趺坐。<a id="a-5s"></a>乐默然故。<a id="a-5t"></a>在阁上者多喜调戏。<a id="a-5u"></a>经呗咒愿问难大声戏笑。<a id="a-5v"></a>作种种无益语言。<a id="a-5w"></a>然后入房。<a id="a-5x"></a>用力坐尖脚床上。<a id="a-5y"></a>以苇栈故。<a id="a-5z"></a>床脚及支陷下。<a id="a-60"></a>伤比丘头垂死。<a id="a-61"></a>是比丘从房出语诸比丘。<a id="a-62"></a>汝看是比丘。<a id="a-63"></a>不一心坐卧故。<a id="a-64"></a>床脚陷下伤我头垂死。<a id="a-65"></a>是中有比丘。<a id="a-66"></a>少欲知足行头陀。<a id="a-67"></a>闻是事心不喜。<a id="a-68"></a>种种因缘诃责。<a id="a-69"></a>云何名比丘。<a id="a-6A"></a>不一心坐卧。<a id="a-6B"></a>用力坐故。<a id="a-6C"></a>令床脚陷下。<a id="a-6D"></a>伤比丘头垂死。<a id="a-6E"></a>种种因缘诃已。<a id="a-6F"></a>向佛广说。<a id="a-6G"></a>佛以是事集比丘僧。<a id="a-6H"></a>知而故问是比丘。<a id="a-6I"></a>汝实作是事不。<a id="a-6J"></a>答言。<a id="a-6K"></a>实作世尊。<a id="a-6L"></a>佛以种种因缘诃责。<a id="a-6M"></a>云何名比丘。<a id="a-6N"></a>不一心坐卧。<a id="a-6O"></a>令床脚陷下。<a id="a-6P"></a>伤比丘头垂死。<a id="a-6Q"></a>种种因缘诃责已。<a id="a-6R"></a>语诸比丘。<a id="a-6S"></a>以十利故。<a id="a-6T"></a>与诸比丘结戒。<a id="a-6U"></a>从今是戒应如是说。<a id="a-6V"></a>若比丘。<a id="a-6W"></a>比丘房阁中。<a id="a-6X"></a>尖脚床用力坐卧。<a id="a-6Y"></a>波逸提。<a id="a-6Z"></a>比丘房者。<a id="a-6a"></a>或属僧。<a id="a-6b"></a>或属一人。<a id="a-6c"></a>极小乃至容四威仪行立坐卧。<a id="a-6d"></a>阁者。<a id="a-6e"></a>一重已上皆名为阁。<a id="a-6f"></a>床者卧床。<a id="a-6g"></a>卧床者五种。<a id="a-6h"></a>阿珊蹄脚。<a id="a-6i"></a>波郎劬脚。<a id="a-6j"></a>羝羊角脚。<a id="a-6k"></a>尖脚。<a id="a-6l"></a>曲脚。<a id="a-6m"></a>坐禅床亦有五种。<a id="a-6n"></a>阿珊蹄脚。<a id="a-6o"></a>波郎劬脚。<a id="a-6p"></a>羝羊角脚。<a id="a-6q"></a>尖脚。<a id="a-6r"></a>曲脚。<a id="a-6s"></a>坐者身坐上。<a id="a-6t"></a>卧者身卧上。<a id="a-6u"></a>波逸提者。<a id="a-6v"></a>煮烧覆障。<a id="a-6w"></a>若不悔过。<a id="a-6x"></a>能障碍道。<a id="a-6y"></a>是中犯者。<a id="a-6z"></a>若比丘卧床。<a id="a-70"></a>一脚尖三脚阿珊蹄。<a id="a-71"></a>若二脚尖二脚阿珊蹄。<a id="a-72"></a>若三脚尖一脚阿珊蹄。<a id="a-73"></a>若四脚尖。<a id="a-74"></a>是中随用力坐卧。<a id="a-75"></a>一一波逸提。<a id="a-76"></a>若卧床一脚尖三脚波郎劬。<a id="a-77"></a>若二脚尖二脚波郎劬。<a id="a-78"></a>若三脚尖一脚波郎劬。<a id="a-79"></a>若四脚尖。<a id="a-7A"></a>是中随用力坐卧。<a id="a-7B"></a>一一波逸提。<a id="a-7C"></a>若是卧床。<a id="a-7D"></a>一脚尖三脚羝羊角。<a id="a-7E"></a>若二脚尖二脚羝羊角。<a id="a-7F"></a>若三脚尖一脚羝羊角。<a id="a-7G"></a>若四脚尖。<a id="a-7H"></a>是中随用力坐卧。<a id="a-7I"></a>一一波逸提。<a id="a-7J"></a>若是卧床。<a id="a-7K"></a>一脚尖三脚曲。<a id="a-7L"></a>若二脚尖二脚曲。<a id="a-7M"></a>若三脚尖一脚曲。<a id="a-7N"></a>若四脚尖。<a id="a-7O"></a>是中随用力坐卧。<a id="a-7P"></a>一一波逸提。<a id="a-7Q"></a>坐禅床亦如是。<a id="a-7R"></a>若以石支尖脚床。<a id="a-7S"></a>波逸提。<a id="a-7T"></a>若以甎支。<a id="a-7U"></a>若以木支。<a id="a-7V"></a>若以白镴支。<a id="a-7W"></a>若铅锡支。<a id="a-7X"></a>一一波逸提。<a id="a-7Y"></a>若以材栈板栈棹子栈若厚泥。<a id="a-7Z"></a>若是床脚支木朽腐。<a id="a-7a"></a>若草团支。<a id="a-7b"></a>若衣团支。<a id="a-7c"></a>若纳团支。<a id="a-7d"></a>不犯(木支朽则软不能伤人故言不犯十八事竟)。</p>
  <p id="a7e">佛在俱舍弥国。<a id="a-7f"></a>尔时长老阐那。<a id="a-7g"></a>用有虫水浇草和泥。<a id="a-7h"></a>诸比丘语阐那言。<a id="a-7i"></a>汝莫用有虫水浇草和泥杀诸小虫。<a id="a-7j"></a>阐那答言。<a id="a-7k"></a>我用水和泥不用虫。<a id="a-7l"></a>诸比丘言。<a id="a-7m"></a>汝知是水有虫。<a id="a-7n"></a>云何用和泥。<a id="a-7o"></a>汝于畜生中无怜愍心。<a id="a-7p"></a>是中有比丘。<a id="a-7q"></a>少欲知足行头陀。<a id="a-7r"></a>闻是事心不喜。<a id="a-7s"></a>种种因缘诃责。<a id="a-7t"></a>云何名比丘。<a id="a-7u"></a>知水有虫用浇草和泥。<a id="a-7v"></a>种种因缘诃已。<a id="a-7w"></a>向佛广说。<a id="a-7x"></a>佛以是事集比丘僧。<a id="a-7y"></a>知而故问阐那。<a id="a-7z"></a>汝实作是事不。<a id="a-80"></a>答言。<a id="a-81"></a>实作世尊。<a id="a-82"></a>佛以种种因缘诃责。<a id="a-83"></a>云何名比丘。<a id="a-84"></a>知水有虫用浇草和泥。<a id="a-85"></a>种种因缘诃已。<a id="a-86"></a>语诸比丘。<a id="a-87"></a>以十利故。<a id="a-88"></a>与诸比丘结戒。<a id="a-89"></a>从今是戒应如是说。<a id="a-8A"></a>若比丘知水有虫。<a id="a-8B"></a>自用浇草和泥。<a id="a-8C"></a>若使人用。<a id="a-8D"></a>波逸提。<a id="a-8E"></a>知者。<a id="a-8F"></a>若自知若从他闻。<a id="a-8G"></a>虫者。<a id="a-8H"></a>若眼所见。<a id="a-8I"></a>若漉水囊所漉。<a id="a-8J"></a>浇草者自手浇。<a id="a-8K"></a>使浇者教他浇。<a id="a-8L"></a>和泥者自手和。<a id="a-8M"></a>使和者教他和。<a id="a-8N"></a>波逸提者。<a id="a-8O"></a>煮烧覆障。<a id="a-8P"></a>若不悔过。<a id="a-8Q"></a>能障碍道。<a id="a-8R"></a>是中犯者。<a id="a-8S"></a>若比丘知水有虫用浇草。<a id="a-8T"></a>随虫死。<a id="a-8U"></a>一一波逸提。<a id="a-8V"></a>若使他浇草。<a id="a-8W"></a>随虫死。<a id="a-8X"></a>一一波逸提。<a id="a-8Y"></a>若比丘知水有虫用和泥。<a id="a-8Z"></a>随虫死。<a id="a-8a"></a>一一波逸提。<a id="a-8b"></a>若使他和泥。<a id="a-8c"></a>随虫死。<a id="a-8d"></a>一一波逸提。<a id="a-8e"></a>牛屎干土乃至以竹芦叶著有虫水中。<a id="a-8f"></a>随虫死。<a id="a-8g"></a>一一波逸提。<a id="a-8h"></a>若比丘有虫水中有虫想用者。<a id="a-8i"></a>波逸提。<a id="a-8j"></a>有虫水中无虫想用。<a id="a-8k"></a>波逸提。<a id="a-8l"></a>有虫水疑用。<a id="a-8m"></a>波逸提。<a id="a-8n"></a>无虫水中有虫想用。<a id="a-8o"></a>突吉罗。<a id="a-8p"></a>无虫水生疑用。<a id="a-8q"></a>突吉罗。<a id="a-8r"></a>无虫水中无虫想用不犯(十九事竟)。</p>
  <p id="a8s">佛在俱舍弥国。<a id="a-8t"></a>尔时长老阐那。<a id="a-8u"></a>欲起大房阁是人性懈堕。<a id="a-8v"></a>作是念。<a id="a-8w"></a>谁能日日看视。<a id="a-8x"></a>即一日掘地筑基累壁竟。<a id="a-8y"></a>安户向成第二重。<a id="a-8z"></a>安施户向泥壁涂治架椽覆讫。<a id="a-90"></a>即日作竟即日崩倒。<a id="a-91"></a>是中有比丘。<a id="a-92"></a>少欲知足行头陀。<a id="a-93"></a>闻是事心不喜。<a id="a-94"></a>种种因缘诃责。<a id="a-95"></a>云何名比丘。<a id="a-96"></a>起大房阁大用草木泥土。<a id="a-97"></a>即日作成即日崩倒。<a id="a-98"></a>种种因缘诃已。<a id="a-99"></a>向佛广说。<a id="a-9A"></a>佛以是事集比丘僧。<a id="a-9B"></a>知而故问。<a id="a-9C"></a>阐那。<a id="a-9D"></a>汝实作是事不。<a id="a-9E"></a>答言。<a id="a-9F"></a>实作世尊。<a id="a-9G"></a>佛以种种因缘诃责阐那云何名比丘。<a id="a-9H"></a>起大房阁大用草木泥土。<a id="a-9I"></a>即日作成即日崩倒。<a id="a-9J"></a>种种因缘诃已。<a id="a-9K"></a>语诸比丘。<a id="a-9L"></a>以十利故。<a id="a-9M"></a>与诸比丘结戒。<a id="a-9N"></a>从今是戒应如是说。<a id="a-9O"></a>若比丘欲起大房。<a id="a-9P"></a>当垒壁安梁户向治地。<a id="a-9Q"></a>应再三覆。<a id="a-9R"></a>过是覆者。<a id="a-9S"></a>波逸提。<a id="a-9T"></a>大房者。<a id="a-9U"></a>温室讲堂合霤堂高楼重阁狭长屋。<a id="a-9V"></a>壁者。<a id="a-9W"></a>四壁若木若土。<a id="a-9X"></a>梁者。<a id="a-9Y"></a>栋所依处。<a id="a-9Z"></a>户者。<a id="a-9a"></a>安扇处。<a id="a-9b"></a>向者。<a id="a-9c"></a>窗向通明处。<a id="a-9d"></a>治地者。<a id="a-9e"></a>泥地粗泥糠泥。<a id="a-9f"></a>用赤白黑垩洒。<a id="a-9g"></a>涂治彩画黑画青画白画赤画。<a id="a-9h"></a>再三覆者。<a id="a-9i"></a>应若二若三覆。<a id="a-9j"></a>波逸提者。<a id="a-9k"></a>煮烧覆障。<a id="a-9l"></a>若不悔过。<a id="a-9m"></a>能障碍道。<a id="a-9n"></a>是中犯者。<a id="a-9o"></a>若比丘自知覆者。<a id="a-9p"></a>应自覆一分竟。<a id="a-9q"></a>第二分应发头。<a id="a-9r"></a>第三分应约敕言。<a id="a-9s"></a>当如是覆。<a id="a-9t"></a>约敕已便去。<a id="a-9u"></a>是比丘若在中。<a id="a-9v"></a>即竟第三覆者。<a id="a-9w"></a>是舍若用草覆。<a id="a-9x"></a>随所用草。<a id="a-9y"></a>一一波逸提。<a id="a-9z"></a>若用木箦覆。<a id="a-A0"></a>随用木箦。<a id="a-A1"></a>一一箦波逸提。<a id="a-A2"></a>若以瓦覆。<a id="a-A3"></a>随所用瓦。<a id="a-A4"></a>一一波逸提。<a id="a-A5"></a>不犯者。<a id="a-A6"></a>若用板覆。<a id="a-A7"></a>若用鸟翅覆。<a id="a-A8"></a>若用优尸罗草根覆不犯(二十事竟)。</p>
  <p id="aA9">佛在舍卫国。<a id="a-AA"></a>尔时佛告诸比丘。<a id="a-AB"></a>我教化四众疲极。<a id="a-AC"></a>令诸比丘当教诫比丘尼。<a id="a-AD"></a>尔时诸比丘受佛教已。<a id="a-AE"></a>次第教诫比丘尼。<a id="a-AF"></a>上座比丘次第教诫竟。<a id="a-AG"></a>次至长老般特。<a id="a-AH"></a>时阿难往语般特言。<a id="a-AI"></a>汝知不。<a id="a-AJ"></a>汝明日次应教诫比丘尼。<a id="a-AK"></a>般特语阿难言。<a id="a-AL"></a>我钝根不多闻。<a id="a-AM"></a>未有所知。<a id="a-AN"></a>我夏四月乃能诵得一拘摩罗偈。<a id="a-AO"></a>智者身口意不作一切恶。<a id="a-AP"></a>常系念现前舍离于诸欲。<a id="a-AQ"></a>亦不受世间无益之苦行。<a id="a-AR"></a>阿难得过是次者善。<a id="a-AS"></a>阿难再三语般特言。<a id="a-AT"></a>诸上座已教诫竟。<a id="a-AU"></a>今次到汝。<a id="a-AV"></a>般特比丘亦再三报阿难言。<a id="a-AW"></a>我钝根不多闻。<a id="a-AX"></a>未有所知。<a id="a-AY"></a>夏四月乃能诵得拘摩罗一偈。<a id="a-AZ"></a>得过次者善。<a id="a-Aa"></a>阿难复言。<a id="a-Ab"></a>汝明日次教诫比丘尼。<a id="a-Ac"></a>即受阿难语。<a id="a-Ad"></a>夜过已。<a id="a-Ae"></a>中前着衣持钵。<a id="a-Af"></a>入舍卫城次第乞食。<a id="a-Ag"></a>食后还自房舍。<a id="a-Ah"></a>空地敷坐床已入室坐禅。<a id="a-Ai"></a>尔时诸比丘尼闻。<a id="a-Aj"></a>今日般特比丘次教诫比丘尼。<a id="a-Ak"></a>皆生轻心。<a id="a-Al"></a>是不多闻诵读经少。<a id="a-Am"></a>夏四月过诵得一拘摩罗偈。<a id="a-An"></a>智者身口意不作一切恶。<a id="a-Ao"></a>常系念现前舍离于诸欲。<a id="a-Ap"></a>亦不受世间无益之苦行。<a id="a-Aq"></a>我等所未闻法云何得闻。<a id="a-Ar"></a>我等所未知法云何得知。<a id="a-As"></a>所诵拘摩罗偈。<a id="a-At"></a>我等先已诵。<a id="a-Au"></a>诸有比丘尼。<a id="a-Av"></a>先不入只陀林听法者。<a id="a-Aw"></a>时皆共来。<a id="a-Ax"></a>有五百比丘尼。<a id="a-Ay"></a>出王园比丘尼精舍。<a id="a-Az"></a>往只桓听法。<a id="a-B0"></a>诣长老般特房前立。<a id="a-B1"></a>謦欬作声扣户言。<a id="a-B2"></a>大德般特出来长老般特。<a id="a-B3"></a>即从禅起出房。<a id="a-B4"></a>至独坐床上端身大坐。<a id="a-B5"></a>诸比丘尼头面礼竟。<a id="a-B6"></a>皆在前坐。<a id="a-B7"></a>时长老般特以柔软语言。<a id="a-B8"></a>诸姊妹。<a id="a-B9"></a>当知我钝根少所读诵。<a id="a-BA"></a>夏四月过诵得一偈。<a id="a-BB"></a>智者身口意。<a id="a-BC"></a>不作一切恶。<a id="a-BD"></a>常系念现前舍离于诸欲。<a id="a-BE"></a>亦不受世间无益之苦行。<a id="a-BF"></a>虽然我当随所知说。<a id="a-BG"></a>汝等当一心行不放逸法。<a id="a-BH"></a>何以故。<a id="a-BI"></a>乃至诸佛。<a id="a-BJ"></a>皆从一心不放逸行。<a id="a-BK"></a>得阿耨多罗三藐三菩提。<a id="a-BL"></a>所有助道善法。<a id="a-BM"></a>皆以不放逸为本。<a id="a-BN"></a>作是语已。<a id="a-BO"></a>用神通力于座上没。<a id="a-BP"></a>在于东方虚空之中。<a id="a-BQ"></a>现四威仪行立坐卧。<a id="a-BR"></a>入火光三昧身出光焰。<a id="a-BS"></a>青黄赤白种种色光。<a id="a-BT"></a>身下出火身上出水。<a id="a-BU"></a>身下出水身上出火。<a id="a-BV"></a>南西北方四维上下亦复如是。<a id="a-BW"></a>种种现神力已还坐本处。<a id="a-BX"></a>诸比丘尼见长老般特如是神力已。<a id="a-BY"></a>轻心灭尽。<a id="a-BZ"></a>生信敬心故尊重净心。<a id="a-Ba"></a>折伏憍慢。<a id="a-Bb"></a>即随比丘尼所喜乐法所应解法。<a id="a-Bc"></a>而为演说。<a id="a-Bd"></a>众中有得须陀洹果斯陀含果阿那含果阿罗汉果。<a id="a-Be"></a>有种声闻道因缘有种辟支佛道因缘。<a id="a-Bf"></a>有发阿耨多罗三藐三菩提因者。<a id="a-Bg"></a>尔时众中。<a id="a-Bh"></a>得如是种种大利益。<a id="a-Bi"></a>是戒初因缘。</p>
  <p id="aBj">佛在王舍城。<a id="a-Bk"></a>尔时六群比丘。<a id="a-Bl"></a>次教诫比丘尼。<a id="a-Bm"></a>时置教诫事。<a id="a-Bn"></a>置教诲事。<a id="a-Bo"></a>置说法语。<a id="a-Bp"></a>作二种恶说粗恶说。<a id="a-Bq"></a>尔时有下座年少比丘尼不深乐持戒。<a id="a-Br"></a>共六群比丘调戏。<a id="a-Bs"></a>轻语大笑更相字名种种不清净事。<a id="a-Bt"></a>是中有上座长老比丘尼。<a id="a-Bu"></a>深乐持戒在余处经行。<a id="a-Bv"></a>或立住待欲闻说法。<a id="a-Bw"></a>又一时摩诃波阇波提比丘尼。<a id="a-Bx"></a>与大比丘尼众五百人俱。<a id="a-By"></a>出王园精舍往诣佛所。<a id="a-Bz"></a>头面礼足在一面立。<a id="a-C0"></a>五百比丘尼亦头面礼佛足在一面立。<a id="a-C1"></a>瞿昙弥比丘尼一面立已。<a id="a-C2"></a>白佛言。<a id="a-C3"></a>世尊。<a id="a-C4"></a>佛为利益故。<a id="a-C5"></a>听教诫比丘尼。<a id="a-C6"></a>我等不得是利。<a id="a-C7"></a>佛问瞿昙弥。<a id="a-C8"></a>云何我为利益故。<a id="a-C9"></a>听教诫比丘尼。<a id="a-CA"></a>不得是利。<a id="a-CB"></a>瞿昙弥比丘尼。<a id="a-CC"></a>向佛广说是事。<a id="a-CD"></a>佛言实尔。<a id="a-CE"></a>我为利益故。<a id="a-CF"></a>听教诫比丘尼。<a id="a-CG"></a>汝等实不得是利。<a id="a-CH"></a>时佛为瞿昙弥及五百比丘尼。<a id="a-CI"></a>说种种法示教利喜已默然。<a id="a-CJ"></a>时瞿昙弥五百比丘尼。<a id="a-CK"></a>知佛示教利喜已。<a id="a-CL"></a>头面礼佛足右绕而去。<a id="a-CM"></a>时瞿昙弥五百比丘尼去不久。<a id="a-CN"></a>佛以是事集比丘僧。<a id="a-CO"></a>知而故问六群比丘。<a id="a-CP"></a>汝实作是事不。<a id="a-CQ"></a>答言。<a id="a-CR"></a>实作世尊。<a id="a-CS"></a>佛以种种因缘诃责六群比丘。<a id="a-CT"></a>云何名比丘。<a id="a-CU"></a>僧不差便教诫比丘尼。<a id="a-CV"></a>佛种种因缘诃已。<a id="a-CW"></a>语诸比丘。<a id="a-CX"></a>以十利故。<a id="a-CY"></a>与诸比丘结戒。<a id="a-CZ"></a>从今是戒应如是说。<a id="a-Ca"></a>若比丘。<a id="a-Cb"></a>僧不差教诫比丘尼。<a id="a-Cc"></a>教诫比丘尼者。<a id="a-Cd"></a>波逸提。<a id="a-Ce"></a>僧不差者。<a id="a-Cf"></a>僧未一心和合差令教诫。<a id="a-Cg"></a>波逸提者。<a id="a-Ch"></a>煮烧覆障。<a id="a-Ci"></a>若不悔过。<a id="a-Cj"></a>能障碍道。<a id="a-Ck"></a>是中犯者。<a id="a-Cl"></a>若一比丘。<a id="a-Cm"></a>僧未差教诫一比丘尼者。<a id="a-Cn"></a>一波逸提。<a id="a-Co"></a>若一比丘。<a id="a-Cp"></a>教诫二三四比丘尼者。<a id="a-Cq"></a>四波逸提。<a id="a-Cr"></a>若二比丘。<a id="a-Cs"></a>教诫二比丘尼者。<a id="a-Ct"></a>二波逸提。<a id="a-Cu"></a>若教诫三四一比丘尼者。<a id="a-Cv"></a>一波逸提。<a id="a-Cw"></a>若三比丘。<a id="a-Cx"></a>教诫三比丘尼者。<a id="a-Cy"></a>三波逸提。<a id="a-Cz"></a>若教诫四一二比丘尼者。<a id="a-D0"></a>二波逸提。<a id="a-D1"></a>若四比丘。<a id="a-D2"></a>教诫四比丘尼者。<a id="a-D3"></a>四波逸提。<a id="a-D4"></a>若教诫一二三比丘尼者。<a id="a-D5"></a>三波逸提。</p>
  <p id="aD6">佛在王舍城。<a id="a-D7"></a>尔时六群比丘。<a id="a-D8"></a>知僧不差教诫比丘尼。<a id="a-D9"></a>便出界外自相差次教诫比丘尼。<a id="a-DA"></a>然后入界。<a id="a-DB"></a>诸比丘尼来时。<a id="a-DC"></a>便语诸比丘尼言。<a id="a-DD"></a>僧差我教诫比丘尼。<a id="a-DE"></a>汝来我当说教法。<a id="a-DF"></a>以是因缘集比丘尼众已。<a id="a-DG"></a>置教诫事置教诲事置说法语。<a id="a-DH"></a>作二种恶。<a id="a-DI"></a>是中有年少比丘尼不深乐持戒共六群比丘调戏。<a id="a-DJ"></a>轻语大笑更相字名种种不清净事。<a id="a-DK"></a>是中有上座长老比丘尼。<a id="a-DL"></a>深乐持戒在余处经行。<a id="a-DM"></a>或立住待。<a id="a-DN"></a>是时比丘尼僧共和合相近。<a id="a-DO"></a>佛遥见比丘尼僧共和合相近。<a id="a-DP"></a>佛知故问阿难。<a id="a-DQ"></a>何以故。<a id="a-DR"></a>比丘尼僧共和合相近。<a id="a-DS"></a>阿难答言。<a id="a-DT"></a>世尊。<a id="a-DU"></a>是六群比丘。<a id="a-DV"></a>知僧不羯磨令教诫比丘尼。<a id="a-DW"></a>便出界外自相羯磨教诫比丘尼。<a id="a-DX"></a>然后入界。<a id="a-DY"></a>见诸比丘尼来。<a id="a-DZ"></a>便作是言。<a id="a-Da"></a>僧一心羯磨。<a id="a-Db"></a>我教诫比丘尼。<a id="a-Dc"></a>汝等来我当说教法。<a id="a-Dd"></a>以是因缘故集比丘尼。<a id="a-De"></a>置教诫事置教诲事置说法语。<a id="a-Df"></a>作二种恶。<a id="a-Dg"></a>是中有年少下座比丘尼不深乐持戒。<a id="a-Dh"></a>共六群比丘调戏轻语更相字名。<a id="a-Di"></a>是中有上座长老比丘尼。<a id="a-Dj"></a>深乐持戒在余处经行立待。<a id="a-Dk"></a>世尊。<a id="a-Dl"></a>以是因缘故。<a id="a-Dm"></a>比丘尼僧共和合相近。<a id="a-Dn"></a>佛以是因缘集比丘僧。<a id="a-Do"></a>语诸比丘。<a id="a-Dp"></a>从今日比丘有五法。<a id="a-Dq"></a>不应差令教诫比丘尼。<a id="a-Dr"></a>何等五。<a id="a-Ds"></a>一者未满二十岁未过二十岁。<a id="a-Dt"></a>二者不能持戒。<a id="a-Du"></a>三者不能多闻。<a id="a-Dv"></a>四者不能正语说法。<a id="a-Dw"></a>五者犯十三事处处污三众。<a id="a-Dx"></a>未满二十岁者。<a id="a-Dy"></a>从受具戒来未满二十岁。<a id="a-Dz"></a>不能持戒者。<a id="a-E0"></a>破佛所结戒。<a id="a-E1"></a>不随具戒中教。<a id="a-E2"></a>不知威仪。<a id="a-E3"></a>不知应行处不应行处。<a id="a-E4"></a>乃至破小戒无怖畏心。<a id="a-E5"></a>不能次第学持戒。<a id="a-E6"></a>不多闻者。<a id="a-E7"></a>二部具戒不合义读诵。<a id="a-E8"></a>不能正语说法者。<a id="a-E9"></a>不能善知世间正语上好言辞。<a id="a-EA"></a>犯十三事者。<a id="a-EB"></a>若十三事中。<a id="a-EC"></a>处处污式叉摩尼沙弥沙弥尼。<a id="a-ED"></a>是三众边犯罪。<a id="a-EE"></a>虽悔过亦不得教诫比丘尼。<a id="a-EF"></a>若比丘有是五法者。<a id="a-EG"></a>不得差教诫比丘尼。<a id="a-EH"></a>若比丘成就五法。<a id="a-EI"></a>应差教诫比丘尼。<a id="a-EJ"></a>何等五。<a id="a-EK"></a>满二十岁若过二十岁。<a id="a-EL"></a>能持戒。<a id="a-EM"></a>能多闻。<a id="a-EN"></a>能正语说法。<a id="a-EO"></a>不犯十三事不污三众。<a id="a-EP"></a>满二十岁者。<a id="a-EQ"></a>受具戒来满二十岁若过。<a id="a-ER"></a>持戒者。<a id="a-ES"></a>不犯佛所结戒。<a id="a-ET"></a>随大戒教。<a id="a-EU"></a>知威仪。<a id="a-EV"></a>知应行处不应行处乃至破小戒生大怖畏。<a id="a-EW"></a>知次第学。<a id="a-EX"></a>持戒。<a id="a-EY"></a>多闻者。<a id="a-EZ"></a>二部大戒合义诵读。<a id="a-Ea"></a>能正语说法者。<a id="a-Eb"></a>善知世间正语上好言辞。<a id="a-Ec"></a>不犯十三事者。<a id="a-Ed"></a>十三事中不处处污。<a id="a-Ee"></a>三众者。<a id="a-Ef"></a>式叉摩尼沙弥沙弥尼。<a id="a-Eg"></a>若比丘成就此五法者。<a id="a-Eh"></a>僧应差教诫比丘尼。<a id="a-Ei"></a>若比丘。<a id="a-Ej"></a>不满二十岁。<a id="a-Ek"></a>不能持戒。<a id="a-El"></a>不能多闻。<a id="a-Em"></a>不能正语说法。<a id="a-En"></a>犯十三事处处污三众。<a id="a-Eo"></a>若僧差是人教诫比丘尼者不成差。<a id="a-Ep"></a>若是人教诫比丘尼者。<a id="a-Eq"></a>波逸提。<a id="a-Er"></a>若满二十岁若过不能持戒。<a id="a-Es"></a>不能多闻。<a id="a-Et"></a>不能正语说法。<a id="a-Eu"></a>犯十三事污三众。<a id="a-Ev"></a>若僧差是人者不成差。<a id="a-Ew"></a>若差是人教诫比丘尼者。<a id="a-Ex"></a>波逸提。<a id="a-Ey"></a>若满二十岁若过。<a id="a-Ez"></a>能持戒。<a id="a-F0"></a>不能多闻。<a id="a-F1"></a>不能正语说法。<a id="a-F2"></a>犯十三事污三众。<a id="a-F3"></a>若僧差是人者不成差。<a id="a-F4"></a>是人教诫比丘尼者。<a id="a-F5"></a>波逸提。<a id="a-F6"></a>若满二十岁若过。<a id="a-F7"></a>能持戒。<a id="a-F8"></a>能多闻。<a id="a-F9"></a>不能正语说法。<a id="a-FA"></a>犯十三事污三众。<a id="a-FB"></a>若僧差是人者不成差。<a id="a-FC"></a>是人教诫比丘尼者。<a id="a-FD"></a>波逸提。<a id="a-FE"></a>若满二十岁若过。<a id="a-FF"></a>能持戒。<a id="a-FG"></a>能多闻。<a id="a-FH"></a>能正语说法。<a id="a-FI"></a>犯十三事污三众若僧差是人者不成差。<a id="a-FJ"></a>是人教诫比丘尼者。<a id="a-FK"></a>波逸提。<a id="a-FL"></a>若满二十岁若过。<a id="a-FM"></a>能持戒。<a id="a-FN"></a>能多闻。<a id="a-FO"></a>能正语说法。<a id="a-FP"></a>不犯十三事不污三众。<a id="a-FQ"></a>若僧未差便教诫比丘尼者。<a id="a-FR"></a>波逸提。<a id="a-FS"></a>成就五法已差。<a id="a-FT"></a>未僧中差。<a id="a-FU"></a>便教诫者波逸提。<a id="a-FV"></a>成就五法已差。<a id="a-FW"></a>已僧中差。<a id="a-FX"></a>未语便教诫者。<a id="a-FY"></a>突吉罗。<a id="a-FZ"></a>成就五法已差。<a id="a-Fa"></a>已僧中差。<a id="a-Fb"></a>已语。<a id="a-Fc"></a>未僧中语。<a id="a-Fd"></a>便教诫者突吉罗。<a id="a-Fe"></a>成就五法已差。<a id="a-Ff"></a>已僧中差。<a id="a-Fg"></a>已语。<a id="a-Fh"></a>已僧中语。<a id="a-Fi"></a>不问来者言诸妹一切皆来集不。<a id="a-Fj"></a>便教诫者突吉罗。<a id="a-Fk"></a>成就五法已差。<a id="a-Fl"></a>已僧中差。<a id="a-Fm"></a>已语。<a id="a-Fn"></a>已僧中语。<a id="a-Fo"></a>已问诸妹一切皆来集不未说八敬法。<a id="a-Fp"></a>便语后比丘者突吉罗。<a id="a-Fq"></a>成就五法已差。<a id="a-Fr"></a>已僧中差。<a id="a-Fs"></a>已语。<a id="a-Ft"></a>已僧中语。<a id="a-Fu"></a>已问诸妹一切皆来集不。<a id="a-Fv"></a>已说八敬法。<a id="a-Fw"></a>次语后比丘者不犯(二十一事竟)。</p>
  <p id="aFx">佛在舍卫国。<a id="a-Fy"></a>尔时佛告难陀言。<a id="a-Fz"></a>汝当教诫比丘尼。<a id="a-G0"></a>当教诲比丘尼。<a id="a-G1"></a>当为比丘尼说法。<a id="a-G2"></a>何以故。<a id="a-G3"></a>若汝教诫比丘尼与我无异。<a id="a-G4"></a>即时长老难陀默然受教。<a id="a-G5"></a>佛即时告诸比丘。<a id="a-G6"></a>汝等差难陀教诫比丘尼。<a id="a-G7"></a>若更有如是比丘。<a id="a-G8"></a>亦当差令教诫比丘尼。<a id="a-G9"></a>应如是作。<a id="a-GA"></a>一心和合僧。<a id="a-GB"></a>一比丘唱言。<a id="a-GC"></a>大德僧听。<a id="a-GD"></a>是难陀比丘。<a id="a-GE"></a>僧差令教诫比丘尼。<a id="a-GF"></a>若僧时到僧忍听。<a id="a-GG"></a>僧差难陀教诫比丘尼。<a id="a-GH"></a>白如是。<a id="a-GI"></a>作白二羯磨。<a id="a-GJ"></a>僧差难陀比丘教诫比丘尼竟。<a id="a-GK"></a>僧忍默然故。<a id="a-GL"></a>是事如是持。<a id="a-GM"></a>是夜过已。<a id="a-GN"></a>难陀比丘。<a id="a-GO"></a>中前着衣持钵入城乞食。<a id="a-GP"></a>食后还房。<a id="a-GQ"></a>空地敷独坐床。<a id="a-GR"></a>入室坐禅。<a id="a-GS"></a>时诸比丘尼。<a id="a-GT"></a>闻难陀教诫比丘尼。<a id="a-GU"></a>先未来听法者。<a id="a-GV"></a>皆来集听。<a id="a-GW"></a>五百比丘尼俱出王园精舍。<a id="a-GX"></a>入只陀林诣难陀房前。<a id="a-GY"></a>立謦欬作声扣户言。<a id="a-GZ"></a>大德难陀。<a id="a-Ga"></a>为我等说法教诫来。<a id="a-Gb"></a>时难陀。<a id="a-Gc"></a>从禅起开户出至独坐床上端身大坐。<a id="a-Gd"></a>时诸比丘尼头面礼难陀足皆在前坐。<a id="a-Ge"></a>难陀即时说种种法示教利喜。<a id="a-Gf"></a>示教利喜已默然。<a id="a-Gg"></a>时诸比丘尼得善法味。<a id="a-Gh"></a>深爱乐故不欲起去。<a id="a-Gi"></a>难陀作是念。<a id="a-Gj"></a>是诸比丘尼得法味故。<a id="a-Gk"></a>犹欲闻法。<a id="a-Gl"></a>即更为说种种法示教利喜。<a id="a-Gm"></a>乃至日没。<a id="a-Gn"></a>语诸比丘尼言。<a id="a-Go"></a>日没可去。<a id="a-Gp"></a>诸比丘尼即起。<a id="a-Gq"></a>头面礼足右绕而去。<a id="a-Gr"></a>出只陀林欲入城。<a id="a-Gs"></a>城门已闭。<a id="a-Gt"></a>即住城下堑边宿者。<a id="a-Gu"></a>或在树下或在井边。<a id="a-Gv"></a>或在屏处障处宿。<a id="a-Gw"></a>晨朝开门。<a id="a-Gx"></a>诸比丘尼即便先入。<a id="a-Gy"></a>时守门人问诸比丘尼。<a id="a-Gz"></a>诸善女。<a id="a-H0"></a>今从何来。<a id="a-H1"></a>答言。<a id="a-H2"></a>我从只陀林听法。<a id="a-H3"></a>日没来还城门已闭。<a id="a-H4"></a>不及得入。<a id="a-H5"></a>问曰何处宿。<a id="a-H6"></a>各随宿处答。<a id="a-H7"></a>有城下宿者答言城下。<a id="a-H8"></a>树下宿者答言树下。<a id="a-H9"></a>井边宿者答言井边。<a id="a-HA"></a>屏障处宿者答言屏障处。<a id="a-HB"></a>守门人言。<a id="a-HC"></a>何有此法。<a id="a-HD"></a>诸沙门释子破梵行。<a id="a-HE"></a>至夜共作恶早起放来。<a id="a-HF"></a>如贼得淫女共宿早起放来门下。<a id="a-HG"></a>诸释子比丘亦如是。<a id="a-HH"></a>暮共宿已早起放来。<a id="a-HI"></a>如是一人语二人。<a id="a-HJ"></a>二人语三人。<a id="a-HK"></a>如是展转恶名流布满舍卫城。<a id="a-HL"></a>是中有比丘。<a id="a-HM"></a>少欲知足行头陀。<a id="a-HN"></a>闻是事心不喜。<a id="a-HO"></a>向佛广说。<a id="a-HP"></a>佛以是事集比丘僧。<a id="a-HQ"></a>知而故问难陀。<a id="a-HR"></a>汝实作是事不。<a id="a-HS"></a>答言。<a id="a-HT"></a>实作世尊。<a id="a-HU"></a>佛以种种因缘诃责难陀。<a id="a-HV"></a>汝不知时不知量。<a id="a-HW"></a>乐说法乃至日没。<a id="a-HX"></a>语诸比丘。<a id="a-HY"></a>以十利故。<a id="a-HZ"></a>与诸比丘结戒。<a id="a-Ha"></a>从今是戒应如是说。<a id="a-Hb"></a>若比丘。<a id="a-Hc"></a>僧差教诫比丘尼。<a id="a-Hd"></a>至日没者。<a id="a-He"></a>波逸提。<a id="a-Hf"></a>波逸提者。<a id="a-Hg"></a>煮烧覆障。<a id="a-Hh"></a>若不悔过。<a id="a-Hi"></a>能障碍道。<a id="a-Hj"></a>是中犯者。<a id="a-Hk"></a>若比丘地了时教诫比丘尼。<a id="a-Hl"></a>乃至日没竟时波逸提。<a id="a-Hm"></a>若比丘。<a id="a-Hn"></a>地了竟时。<a id="a-Ho"></a>中前时。<a id="a-Hp"></a>日中时。<a id="a-Hq"></a>晡时。<a id="a-Hr"></a>下晡时。<a id="a-Hs"></a>日没时教诫比丘尼。<a id="a-Ht"></a>至日没竟时。<a id="a-Hu"></a>波逸提。<a id="a-Hv"></a>若日没竟时。<a id="a-Hw"></a>生日没竟想教诫。<a id="a-Hx"></a>波逸提。<a id="a-Hy"></a>若日没竟时。<a id="a-Hz"></a>生不没竟想教诫。<a id="a-I0"></a>波逸提。<a id="a-I1"></a>若日没竟时。<a id="a-I2"></a>生疑教诫。<a id="a-I3"></a>波逸提。<a id="a-I4"></a>若日未没。<a id="a-I5"></a>生没竟想教诫。<a id="a-I6"></a>突吉罗。<a id="a-I7"></a>若日未没。<a id="a-I8"></a>生疑教诫。<a id="a-I9"></a>突吉罗。<a id="a-IA"></a>若日未没。<a id="a-IB"></a>生未没想教诫不犯(二十二事竟)。</p>
  <p id="aIC">佛在王舍城。<a id="a-ID"></a>尔时六群比丘。<a id="a-IE"></a>自知不复得教诫比丘尼。<a id="a-IF"></a>妒嗔作是言。<a id="a-IG"></a>诸比丘为利养故教诫比丘尼。<a id="a-IH"></a>谓衣钵户钩时药夜分药七日药终身药。<a id="a-II"></a>以是利故。<a id="a-IJ"></a>诸比丘教诫比丘尼。<a id="a-IK"></a>不为善好法。<a id="a-IL"></a>是中有比丘。<a id="a-IM"></a>少欲知足行头陀闻是事心不喜。<a id="a-IN"></a>种种因缘诃责。<a id="a-IO"></a>云何名比丘。<a id="a-IP"></a>作是言。<a id="a-IQ"></a>诸比丘为财利故教诫比丘尼。<a id="a-IR"></a>种种因缘诃已。<a id="a-IS"></a>向佛广说。<a id="a-IT"></a>佛以是事集比丘僧。<a id="a-IU"></a>知而故问六群比丘。<a id="a-IV"></a>汝实作是事不。<a id="a-IW"></a>答言。<a id="a-IX"></a>实作世尊。<a id="a-IY"></a>佛以种种因缘诃责。<a id="a-IZ"></a>云何名比丘。<a id="a-Ia"></a>作是言。<a id="a-Ib"></a>诸比丘为财利故。<a id="a-Ic"></a>教诫比丘尼。<a id="a-Id"></a>种种因缘诃已。<a id="a-Ie"></a>语诸比丘。<a id="a-If"></a>以十利故。<a id="a-Ig"></a>与诸比丘结戒。<a id="a-Ih"></a>从今是戒应如是说。<a id="a-Ii"></a>若比丘作是言。<a id="a-Ij"></a>诸比丘为财利故。<a id="a-Ik"></a>教诫比丘尼。<a id="a-Il"></a>波逸提。<a id="a-Im"></a>波逸提者。<a id="a-In"></a>煮烧覆障。<a id="a-Io"></a>若不悔过。<a id="a-Ip"></a>能障碍道。<a id="a-Iq"></a>是中犯者。<a id="a-Ir"></a>若比丘言。<a id="a-Is"></a>诸比丘为钵故教诫比丘尼者。<a id="a-It"></a>波逸提若为衣户钩时药夜分药七日药终身药故。<a id="a-Iu"></a>教诫比丘尼。<a id="a-Iv"></a>皆波逸提。<a id="a-Iw"></a>随所说随得尔所波逸提(二十三事竟)。</p>
  <p id="aIx">佛在王舍城。<a id="a-Iy"></a>尔时六群比丘。<a id="a-Iz"></a>与助提婆达多比丘尼。<a id="a-J0"></a>共期同道行调戏大笑。<a id="a-J1"></a>作粗恶语种种不净业。<a id="a-J2"></a>是中有居士逆道来者。<a id="a-J3"></a>有随后来者。<a id="a-J4"></a>见已共相谓言。<a id="a-J5"></a>汝等看是。<a id="a-J6"></a>为是妇耶。<a id="a-J7"></a>为是私通。<a id="a-J8"></a>必共作淫欲事。<a id="a-J9"></a>是中有比丘。<a id="a-JA"></a>少欲知足行头陀。<a id="a-JB"></a>闻是事心不喜。<a id="a-JC"></a>向佛广说。<a id="a-JD"></a>佛以是事集比丘僧。<a id="a-JE"></a>知而故问六群比丘。<a id="a-JF"></a>汝实作是事不。<a id="a-JG"></a>答言。<a id="a-JH"></a>实作世尊。<a id="a-JI"></a>佛以种种因缘诃责。<a id="a-JJ"></a>云何名比丘。<a id="a-JK"></a>与比丘尼共期同道行从一聚落至一聚落。<a id="a-JL"></a>佛种种因缘诃已。<a id="a-JM"></a>语诸比丘。<a id="a-JN"></a>以十利故。<a id="a-JO"></a>与诸比丘结戒。<a id="a-JP"></a>从今是戒应如是说。<a id="a-JQ"></a>若比丘与比丘尼共期同道行。<a id="a-JR"></a>从一聚落至一聚落。<a id="a-JS"></a>波逸提。<a id="a-JT"></a>期者。<a id="a-JU"></a>若比丘作期。<a id="a-JV"></a>若比丘尼作期。<a id="a-JW"></a>道者。<a id="a-JX"></a>有二种。<a id="a-JY"></a>陆道水道。<a id="a-JZ"></a>波逸提者。<a id="a-Ja"></a>煮烧覆障。<a id="a-Jb"></a>若不悔过。<a id="a-Jc"></a>能障碍道。<a id="a-Jd"></a>是中犯者。<a id="a-Je"></a>若比丘与比丘尼。<a id="a-Jf"></a>共期陆道行。<a id="a-Jg"></a>从一聚落至一聚落波逸提。<a id="a-Jh"></a>若中道还突吉罗。<a id="a-Ji"></a>若向空地无聚落处乃至一拘卢舍(五百弓量)波逸提。<a id="a-Jj"></a>若中道还突吉罗。<a id="a-Jk"></a>水道亦如是。<a id="a-Jl"></a>佛在舍卫国。<a id="a-Jm"></a>尔时诸比丘尼。<a id="a-Jn"></a>从憍萨罗国游行向舍卫国。<a id="a-Jo"></a>到险道中待多伴。<a id="a-Jp"></a>时有诸比丘。<a id="a-Jq"></a>亦从憍萨罗游行向舍卫国。<a id="a-Jr"></a>诸比丘尼遥见诸比丘。<a id="a-Js"></a>作是念。<a id="a-Jt"></a>我等共诸比丘去者。<a id="a-Ju"></a>安隐得过。<a id="a-Jv"></a>诸比丘来渐近。<a id="a-Jw"></a>比丘尼问言。<a id="a-Jx"></a>诸大德。<a id="a-Jy"></a>欲何所去。<a id="a-Jz"></a>诸比丘答言。<a id="a-K0"></a>向舍卫国。<a id="a-K1"></a>比丘尼言。<a id="a-K2"></a>我等当共诸大德去。<a id="a-K3"></a>诸比丘答言。<a id="a-K4"></a>佛结戒。<a id="a-K5"></a>诸比丘不得与比丘尼共期同道行。<a id="a-K6"></a>云何共去。<a id="a-K7"></a>诸比丘尼言。<a id="a-K8"></a>若然者大德前去。<a id="a-K9"></a>时诸比丘众多。<a id="a-KA"></a>安隐得过险道。<a id="a-KB"></a>贼不敢发。<a id="a-KC"></a>诸比丘尼随后缓来。<a id="a-KD"></a>贼见女人众少。<a id="a-KE"></a>寻出夺衣悉皆裸形放去。<a id="a-KF"></a>诸比丘游行。<a id="a-KG"></a>渐到舍卫国诣佛所。<a id="a-KH"></a>头面礼足一面坐。<a id="a-KI"></a>诸佛常法。<a id="a-KJ"></a>有客比丘来。<a id="a-KK"></a>以如是语劳问言诸比丘。<a id="a-KL"></a>忍不足不。<a id="a-KM"></a>安乐住。<a id="a-KN"></a>不乞食易。<a id="a-KO"></a>不道路不极耶。<a id="a-KP"></a>诸比丘答言。<a id="a-KQ"></a>世尊。<a id="a-KR"></a>忍足安乐住。<a id="a-KS"></a>乞食易得道路不极。<a id="a-KT"></a>即以是事向佛广说。<a id="a-KU"></a>佛以是事集比丘僧。<a id="a-KV"></a>种种因缘赞戒赞持戒。<a id="a-KW"></a>赞戒赞持戒已。<a id="a-KX"></a>语诸比丘。<a id="a-KY"></a>从今是戒应如是说。<a id="a-KZ"></a>若比丘与比丘尼共期同道行。<a id="a-Ka"></a>从一聚落至一聚落。<a id="a-Kb"></a>除因缘。<a id="a-Kc"></a>波逸提。<a id="a-Kd"></a>因缘者。<a id="a-Ke"></a>若是道中要须多伴。<a id="a-Kf"></a>所行道有疑怖畏。<a id="a-Kg"></a>是名因缘。<a id="a-Kh"></a>疑者有二种。<a id="a-Ki"></a>一疑失衣钵。<a id="a-Kj"></a>二疑失粮食。<a id="a-Kk"></a>若疑失粮食者。<a id="a-Kl"></a>比丘尼饮食。<a id="a-Km"></a>比丘应取持去。<a id="a-Kn"></a>若疑失衣钵。<a id="a-Ko"></a>者比丘尼衣钵。<a id="a-Kp"></a>比丘应取持去。<a id="a-Kq"></a>若至安隐丰乐处。<a id="a-Kr"></a>尔时应还比丘尼衣食。<a id="a-Ks"></a>应语言。<a id="a-Kt"></a>姊妹。<a id="a-Ku"></a>汝等随意不得共行。<a id="a-Kv"></a>若尔时即共同道行。<a id="a-Kw"></a>至一聚落。<a id="a-Kx"></a>波逸提。<a id="a-Ky"></a>若中道还突吉罗。<a id="a-Kz"></a>若从聚落向空地。<a id="a-L0"></a>乃至一拘卢舍波逸提。<a id="a-L1"></a>中道还突吉罗。<a id="a-L2"></a>水道亦如是。<a id="a-L3"></a>不犯者。<a id="a-L4"></a>不期去。<a id="a-L5"></a>若有王夫人共行不犯(二十四事竟)。</p>
 </body>
</html>