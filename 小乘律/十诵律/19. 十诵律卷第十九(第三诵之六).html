<!doctype html>
<html id="z3IBUuZlw" data-ver="1979">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第十九(第三诵之六)</h1>
  <h2 id="a2">四波罗提提舍尼</h2>
  <p id="a3">佛在舍卫国。<a id="a-4"></a>时世饥俭。<a id="a-5"></a>华色比丘尼有德。<a id="a-6"></a>多知多识能多得衣服饮食卧具汤药诸所须物。<a id="a-7"></a>是比丘尼晨朝早起着衣持钵入舍卫城乞食。<a id="a-8"></a>时见诸比丘众舍卫城乞食不得愁恼不乐。<a id="a-9"></a>是比丘尼看诸比丘钵中。<a id="a-A"></a>少少与少。<a id="a-B"></a>少半与半。<a id="a-C"></a>都无都与。<a id="a-D"></a>是比丘尼一日乞食所得。<a id="a-E"></a>尽以与诸比丘。<a id="a-F"></a>如是二三日。<a id="a-G"></a>以不得食故。<a id="a-H"></a>于巷中迷闷倒地。<a id="a-I"></a>一贾客见已语其妇言。<a id="a-J"></a>华色比丘尼于巷中倒地。<a id="a-K"></a>汝扶令起将来。<a id="a-L"></a>妇即去扶起将来入舍。<a id="a-M"></a>疾作粰[米*留]粥与已得醒。<a id="a-N"></a>问言。<a id="a-O"></a>汝何所患苦。<a id="a-P"></a>有何疾病有何急。<a id="a-Q"></a>于巷中倒地。<a id="a-R"></a>比丘尼言。<a id="a-S"></a>我无病无痛无急。<a id="a-T"></a>我不得食故。<a id="a-U"></a>迷闷巷中倒地。<a id="a-V"></a>又问。<a id="a-W"></a>汝为乞食不能得耶。<a id="a-X"></a>答言。<a id="a-Y"></a>我乞食得。<a id="a-Z"></a>以诸大众于舍卫城乞食不得愁恼不乐。<a id="a-a"></a>我看比丘钵中。<a id="a-b"></a>少少与少。<a id="a-c"></a>少半与半。<a id="a-d"></a>都无都与。<a id="a-e"></a>如是二三日。<a id="a-f"></a>我断食。<a id="a-g"></a>是故迷闷巷中倒地。<a id="a-h"></a>诸居士闻是事心不喜。<a id="a-i"></a>呵责言。<a id="a-j"></a>是沙门释子不知时不知量。<a id="a-k"></a>若施者不知量。<a id="a-l"></a>受者应知量。<a id="a-m"></a>是华色比丘尼以断食故垂死。<a id="a-n"></a>是中有比丘。<a id="a-o"></a>少欲知足行头陀。<a id="a-p"></a>闻是事心不喜。<a id="a-q"></a>向佛广说。<a id="a-r"></a>佛以是事集比丘僧。<a id="a-s"></a>以种种因缘呵责诸比丘。<a id="a-t"></a>云何名比丘。<a id="a-u"></a>不知时不知量。<a id="a-v"></a>若施者不知量。<a id="a-w"></a>受者应知量。<a id="a-x"></a>是华色比丘尼以断食故垂死。<a id="a-y"></a>种种因缘呵责已语诸比丘。<a id="a-z"></a>以十利故与比丘结戒。<a id="a-10"></a>从今是戒应如是说。<a id="a-11"></a>若比丘不病入聚落中。<a id="a-12"></a>非亲里比丘尼所自手受食。<a id="a-13"></a>是比丘应向余比丘说是罪。<a id="a-14"></a>长老我堕可呵法不是处。<a id="a-15"></a>是法可悔。<a id="a-16"></a>我今发露悔过。<a id="a-17"></a>是名波罗提提舍尼法。<a id="a-18"></a>病者。<a id="a-19"></a>风盛热盛冷盛。<a id="a-1A"></a>啖是食得差。<a id="a-1B"></a>是名为病。<a id="a-1C"></a>除是因缘名为不病。<a id="a-1D"></a>非亲里者。<a id="a-1E"></a>亲里名若母若女若姊妹乃至七世因缘。<a id="a-1F"></a>是名亲里。<a id="a-1G"></a>除是名非亲里。<a id="a-1H"></a>食者。<a id="a-1I"></a>五种佉陀尼食五蒱阇尼食五似食。<a id="a-1J"></a>五佉陀尼食者。<a id="a-1K"></a>根茎叶磨果。<a id="a-1L"></a>五蒱阇尼食者。<a id="a-1M"></a>饭麨糒鱼肉。<a id="a-1N"></a>五似食者糜粟[麩-夫+黃]麦莠子迦师。<a id="a-1O"></a>是中犯者。<a id="a-1P"></a>若比丘不病入聚落中。<a id="a-1Q"></a>非亲里比丘尼所自手受根食。<a id="a-1R"></a>得波罗提提舍尼罪。<a id="a-1S"></a>茎叶磨果食。<a id="a-1T"></a>饭糗糒鱼肉食。<a id="a-1U"></a>糜粟[麩-夫+黃]麦莠子迦师。<a id="a-1V"></a>皆波罗提提舍尼罪。<a id="a-1W"></a>不犯者。<a id="a-1X"></a>若病若亲里比丘尼。<a id="a-1Y"></a>若天祠中多人聚中与。<a id="a-1Z"></a>若沙门住处与。<a id="a-1a"></a>若聚落外比丘尼坊舍中与者不犯(一法竟)。</p>
  <p id="a1b">佛在王舍城。<a id="a-1c"></a>尔时有一居士。<a id="a-1d"></a>请佛及二部僧明日食。<a id="a-1e"></a>佛默然受。<a id="a-1f"></a>居士知佛默然受已。<a id="a-1g"></a>头面礼足右绕而去。<a id="a-1h"></a>还自舍办种种多美饮食。<a id="a-1i"></a>晨朝敷坐处。<a id="a-1j"></a>遣使白佛时到。<a id="a-1k"></a>食具已办佛自知时。<a id="a-1l"></a>佛即与二部僧入居士舍坐。<a id="a-1m"></a>居士见佛及僧坐已。<a id="a-1n"></a>自手行水欲下食时。<a id="a-1o"></a>是中有助调达比丘尼。<a id="a-1p"></a>为六群比丘故。<a id="a-1q"></a>教檀越言。<a id="a-1r"></a>此第一上座。<a id="a-1s"></a>此第二上座。<a id="a-1t"></a>此是持律。<a id="a-1u"></a>此是法师。<a id="a-1v"></a>与是比丘饭。<a id="a-1w"></a>与是比丘羹。<a id="a-1x"></a>诸居士言。<a id="a-1y"></a>我等不知谁是第一上座。<a id="a-1z"></a>谁是第二上座。<a id="a-20"></a>谁是持律谁是法师。<a id="a-21"></a>此中多有饮食自当遍与。<a id="a-22"></a>莫散乱语。<a id="a-23"></a>若散乱语者。<a id="a-24"></a>汝自起行食。<a id="a-25"></a>我等当住。<a id="a-26"></a>佛遥见比丘尼作散乱事。<a id="a-27"></a>闻诸居士呵责。<a id="a-28"></a>食后以是因缘集比丘僧。<a id="a-29"></a>种种因缘呵责六群比丘。<a id="a-2A"></a>云何名比丘。<a id="a-2B"></a>啖比丘尼所教与食。<a id="a-2C"></a>种种因缘呵已语诸比丘。<a id="a-2D"></a>以十利故与比丘结戒。<a id="a-2E"></a>从今是戒应如是说。<a id="a-2F"></a>有诸比丘白衣家请食。<a id="a-2G"></a>是中有比丘尼指示言。<a id="a-2H"></a>与是比丘饭。<a id="a-2I"></a>与是比丘羹。<a id="a-2J"></a>诸比丘应语是比丘尼。<a id="a-2K"></a>小住待诸比丘食竟。<a id="a-2L"></a>若诸比丘中。<a id="a-2M"></a>无有一比丘语是比丘尼小住待。<a id="a-2N"></a>诸比丘食竟者。<a id="a-2O"></a>是一切诸比丘。<a id="a-2P"></a>应向余比丘言。<a id="a-2Q"></a>长老。<a id="a-2R"></a>我等堕可呵法不是处。<a id="a-2S"></a>是法可悔。<a id="a-2T"></a>我今发露悔过。<a id="a-2U"></a>是名波罗提提舍尼法。<a id="a-2V"></a>是中犯者。<a id="a-2W"></a>若比丘受比丘尼所教与食。<a id="a-2X"></a>得波罗提提舍尼罪。<a id="a-2Y"></a>随受随得尔所波罗提提舍尼罪。<a id="a-2Z"></a>若二部僧共坐。<a id="a-2a"></a>一部僧中若有一人。<a id="a-2b"></a>语是比丘尼者。<a id="a-2c"></a>第二部亦名为语。<a id="a-2d"></a>若别入别坐别食别出者。<a id="a-2e"></a>是中入檀越门比丘。<a id="a-2f"></a>应问出比丘。<a id="a-2g"></a>何比丘尼是中教檀越。<a id="a-2h"></a>与比丘食。<a id="a-2i"></a>答言某。<a id="a-2j"></a>应问。<a id="a-2k"></a>约敕未。<a id="a-2l"></a>答言已约敕。<a id="a-2m"></a>是入比丘亦名约敕。<a id="a-2n"></a>有诸比丘出城门时。<a id="a-2o"></a>有比丘入者。<a id="a-2p"></a>应问出者。<a id="a-2q"></a>若出者未约敕。<a id="a-2r"></a>入者应约敕。<a id="a-2s"></a>若出者已约敕。<a id="a-2t"></a>入者亦名约敕(二法竟)。</p>
  <p id="a2u">佛在维耶离。<a id="a-2v"></a>尔时有象师。<a id="a-2w"></a>名首罗。<a id="a-2x"></a>富贵有威德。<a id="a-2y"></a>多饶财宝。<a id="a-2z"></a>人民田宅种种成就。<a id="a-30"></a>是人归依佛归依法归依僧。<a id="a-31"></a>见四谛得初道。<a id="a-32"></a>好檀越施不能筹量。<a id="a-33"></a>是人一月得官廪千金钱。<a id="a-34"></a>持用布施及余所有物。<a id="a-35"></a>不能供足妇儿饥乏。<a id="a-36"></a>诸居士嗔呵责言。<a id="a-37"></a>沙门释子不知时不知量。<a id="a-38"></a>若施者不知量。<a id="a-39"></a>受者应知量。<a id="a-3A"></a>是首罗象师本富饶财物。<a id="a-3B"></a>布施不知量与不能供足妇儿饥乏甚可怜愍。<a id="a-3C"></a>是中有比丘。<a id="a-3D"></a>少欲知足行头陀。<a id="a-3E"></a>闻是事心不喜。<a id="a-3F"></a>以是事向佛广说。<a id="a-3G"></a>佛以是事集比丘僧。<a id="a-3H"></a>种种因缘。<a id="a-3I"></a>呵责诸比丘云何名比丘。<a id="a-3J"></a>不知时不知量。<a id="a-3K"></a>若施者不知量。<a id="a-3L"></a>受者应知量。<a id="a-3M"></a>是首罗象师。<a id="a-3N"></a>好檀越施不能量故与。<a id="a-3O"></a>不能供妇儿饥乏。<a id="a-3P"></a>种种因缘呵已语诸比丘。<a id="a-3Q"></a>汝等与首罗象师作学家羯磨。<a id="a-3R"></a>诸比丘比丘尼式叉摩尼沙弥沙弥尼。<a id="a-3S"></a>入是家不得自手受食。<a id="a-3T"></a>若更有如是人僧亦应与作学家羯磨。<a id="a-3U"></a>学家羯磨者。<a id="a-3V"></a>僧一心和合。<a id="a-3W"></a>一比丘僧中唱言。<a id="a-3X"></a>大德僧听。<a id="a-3Y"></a>首罗象师学家。<a id="a-3Z"></a>诸比丘比丘尼式叉摩尼沙弥沙弥尼。<a id="a-3a"></a>入是学家不得自手受食。<a id="a-3b"></a>若僧时到僧忍听。<a id="a-3c"></a>僧与首罗居士作学家羯磨。<a id="a-3d"></a>诸比丘比丘尼式叉摩尼沙弥沙弥尼。<a id="a-3e"></a>不得入是家自手受食。<a id="a-3f"></a>白如是。<a id="a-3g"></a>如是白二羯磨。<a id="a-3h"></a>僧与首罗象师作学家羯磨竟。<a id="a-3i"></a>僧忍默然故是事如是持。<a id="a-3j"></a>是首罗象师。<a id="a-3k"></a>闻僧为作学家羯磨。<a id="a-3l"></a>诸比丘比丘尼式叉摩尼沙弥沙弥尼。<a id="a-3m"></a>不得入我舍自手受食。<a id="a-3n"></a>闻已即诣佛所。<a id="a-3o"></a>头面礼佛足却坐一面。<a id="a-3p"></a>白佛言。<a id="a-3q"></a>愿佛与我舍是学家羯磨佛语诸比丘。<a id="a-3r"></a>为首罗居士舍学家羯磨。<a id="a-3s"></a>若更有如首罗居士乞者。<a id="a-3t"></a>亦应为舍。<a id="a-3u"></a>舍法者。<a id="a-3v"></a>一心和合僧。<a id="a-3w"></a>是首罗居士。<a id="a-3x"></a>从坐起偏袒右肩脱革屣合掌白言。<a id="a-3y"></a>大德僧听。<a id="a-3z"></a>我首罗居士布施不知量与。<a id="a-40"></a>不能供妇儿饥乏。<a id="a-41"></a>以是因缘故。<a id="a-42"></a>僧为我作学家羯磨。<a id="a-43"></a>诸比丘比丘尼式叉摩尼沙弥沙弥尼。<a id="a-44"></a>入我舍不得自手受食。<a id="a-45"></a>我今从僧乞舍学家羯磨。<a id="a-46"></a>如本诸比丘比丘尼式叉摩尼沙弥沙弥尼。<a id="a-47"></a>入我舍自手受食。<a id="a-48"></a>如是应第二第三乞。<a id="a-49"></a>僧应筹量宜可舍不可舍。<a id="a-4A"></a>若首罗象师财损减不增长。<a id="a-4B"></a>尔时若乞不乞不应舍。<a id="a-4C"></a>若首罗居士财物增长。<a id="a-4D"></a>若乞不乞皆应与舍。<a id="a-4E"></a>若首罗象师财物不增不减。<a id="a-4F"></a>尔时若乞应舍。<a id="a-4G"></a>不乞不应舍。<a id="a-4H"></a>是中一比丘应唱言。<a id="a-4I"></a>大德僧听。<a id="a-4J"></a>是首罗象师先作檀越。<a id="a-4K"></a>布施不知量与。<a id="a-4L"></a>不能供妇儿饥乏。<a id="a-4M"></a>僧以是故。<a id="a-4N"></a>与作学家羯磨。<a id="a-4O"></a>诸比丘比丘尼式叉摩尼沙弥沙弥尼。<a id="a-4P"></a>入是舍不得自手受食。<a id="a-4Q"></a>今是首罗象师。<a id="a-4R"></a>从僧乞舍学家羯磨。<a id="a-4S"></a>如本诸比丘比丘尼式叉摩尼沙弥沙弥尼。<a id="a-4T"></a>听我舍自手受食。<a id="a-4U"></a>若僧时到僧忍听。<a id="a-4V"></a>僧与首罗象师舍学家羯磨。<a id="a-4W"></a>如本听诸比丘比丘尼式叉摩尼沙弥沙弥尼。<a id="a-4X"></a>入舍自手受食。<a id="a-4Y"></a>白如是。<a id="a-4Z"></a>如是白四羯磨。<a id="a-4a"></a>僧与首罗居士舍学家羯磨竟。<a id="a-4b"></a>僧忍默然故是事如是持。<a id="a-4c"></a>佛语诸比丘。<a id="a-4d"></a>以十利故与比丘结戒。<a id="a-4e"></a>从今是戒应如是说。<a id="a-4f"></a>有诸学家。<a id="a-4g"></a>僧作学家羯磨竟。<a id="a-4h"></a>若比丘如是学家。<a id="a-4i"></a>先不请后来自手受食。<a id="a-4j"></a>是比丘应向余比丘说罪。<a id="a-4k"></a>作是言。<a id="a-4l"></a>长老。<a id="a-4m"></a>我堕可呵法不是处。<a id="a-4n"></a>是法可悔。<a id="a-4o"></a>我今发露悔过。<a id="a-4p"></a>是名波罗提提舍尼法。<a id="a-4q"></a>学家者得初道家。<a id="a-4r"></a>作学羯磨者。<a id="a-4s"></a>僧与是家作学羯磨先不请者。<a id="a-4t"></a>是学家先不请后来自手受食者。<a id="a-4u"></a>五佉陀尼食。<a id="a-4v"></a>五蒲阇尼食。<a id="a-4w"></a>五似食。<a id="a-4x"></a>是中犯者。<a id="a-4y"></a>若比丘学家中。<a id="a-4z"></a>先不请后来自手受食。<a id="a-50"></a>受根食波罗提提舍尼罪。<a id="a-51"></a>茎叶磨果饭麨糒鱼肉糜粟[麩-夫+廣]麦莠子迦师食。<a id="a-52"></a>皆波罗提提舍尼。<a id="a-53"></a>随自手受。<a id="a-54"></a>随得尔所波罗提提舍尼罪(三法竟)。</p>
  <p id="a55">佛在迦维罗卫国。<a id="a-56"></a>尔时诸释子向暮食时。<a id="a-57"></a>见食好香美。<a id="a-58"></a>作是念。<a id="a-59"></a>我等不应独啖如是好饮食。<a id="a-5A"></a>何不当留佛及僧分。<a id="a-5B"></a>作是念已。<a id="a-5C"></a>为佛及僧故留暮食分。<a id="a-5D"></a>明日地了。<a id="a-5E"></a>诸释妇女以好宝物自庄严身。<a id="a-5F"></a>持好饮食大语大笑来行向僧坊。<a id="a-5G"></a>作是言。<a id="a-5H"></a>佛今当先食我食。<a id="a-5I"></a>彼亦复言。<a id="a-5J"></a>佛先食我食。<a id="a-5K"></a>令我长夜得利益安乐。<a id="a-5L"></a>尔时尼俱陀林中有贼。<a id="a-5M"></a>先犯事摈入是林中。<a id="a-5N"></a>持器仗着中围绕而卧。<a id="a-5O"></a>但贼主不卧。<a id="a-5P"></a>闻人声语诸贼言。<a id="a-5Q"></a>诸人皆起。<a id="a-5R"></a>捉刀盾弓箭。<a id="a-5S"></a>聚财物一处。<a id="a-5T"></a>莫令王力聚落力所围绕得大忧恼。<a id="a-5U"></a>是诸人皆起。<a id="a-5V"></a>如所约敕。<a id="a-5W"></a>捉刀盾弓箭。<a id="a-5X"></a>聚财物一处。<a id="a-5Y"></a>贼主言。<a id="a-5Z"></a>小住。<a id="a-5a"></a>我当往看。<a id="a-5b"></a>为是何人。<a id="a-5c"></a>即立树间闻道上人声。<a id="a-5d"></a>作沙门声。<a id="a-5e"></a>问言。<a id="a-5f"></a>汝是谁耶。<a id="a-5g"></a>答言。<a id="a-5h"></a>我等是诸释妇女。<a id="a-5i"></a>以好宝物严身。<a id="a-5j"></a>持好饮食向僧坊。<a id="a-5k"></a>入尼俱陀林中。<a id="a-5l"></a>佛今者当先食我食。<a id="a-5m"></a>我等长夜当得利益安乐。<a id="a-5n"></a>贼主即还语诸贼言。<a id="a-5o"></a>今得成事。<a id="a-5p"></a>但当起取。<a id="a-5q"></a>问言云何。<a id="a-5r"></a>答言。<a id="a-5s"></a>诸释妇女以妙宝严身。<a id="a-5t"></a>持好饮食入尼俱陀林中。<a id="a-5u"></a>即时贼皆起。<a id="a-5v"></a>剥脱已裸形放去。<a id="a-5w"></a>如是名声流布城邑聚落。<a id="a-5x"></a>有恶贼剥脱诸释妇女裸形放去。<a id="a-5y"></a>即以官力聚落力围绕捕得诸贼。<a id="a-5z"></a>尔时诸女裸形住。<a id="a-60"></a>六群比丘往语言。<a id="a-61"></a>此食香美过与我来。<a id="a-62"></a>此食复胜亦与我来。<a id="a-63"></a>尔时诸妇女嗔呵言。<a id="a-64"></a>不是都不忧念我等裸形。<a id="a-65"></a>但念欲得是食。<a id="a-66"></a>诸比丘以是事向佛广说。<a id="a-67"></a>佛语阿难。<a id="a-68"></a>取舍衣中各各与诸女一衣。<a id="a-69"></a>阿难言尔。<a id="a-6A"></a>即取舍衣中各各与诸女一衣。<a id="a-6B"></a>诸女着已持食入僧坊中打揵捶与僧食分。<a id="a-6C"></a>在佛前坐听说法。<a id="a-6D"></a>佛见诸女坐已。<a id="a-6E"></a>种种因缘示教利喜。<a id="a-6F"></a>示教利喜已默然。<a id="a-6G"></a>诸女知佛示教利喜已。<a id="a-6H"></a>头面礼佛足右绕而去。<a id="a-6I"></a>诸女去不久。<a id="a-6J"></a>佛以是事集比丘僧。<a id="a-6K"></a>种种因缘呵责六群比丘。<a id="a-6L"></a>云何名比丘。<a id="a-6M"></a>僧未作约敕僧坊外不自手受食。<a id="a-6N"></a>而僧坊内受。<a id="a-6O"></a>种种因缘呵已语诸比丘以十利故与比丘结戒。<a id="a-6P"></a>从今是戒应如是说。<a id="a-6Q"></a>有比丘僧。<a id="a-6R"></a>住阿练儿处。<a id="a-6S"></a>有疑怖畏。<a id="a-6T"></a>若比丘知是阿练儿住处有疑怖畏难。<a id="a-6U"></a>僧未作差。<a id="a-6V"></a>不僧坊外自手受食。<a id="a-6W"></a>僧坊内受。<a id="a-6X"></a>是比丘应向余比丘说罪言。<a id="a-6Y"></a>长老。<a id="a-6Z"></a>我堕可呵法不是处。<a id="a-6a"></a>是法可悔。<a id="a-6b"></a>我今发露悔过。<a id="a-6c"></a>是名波罗提提舍尼法。<a id="a-6d"></a>阿练儿处者。<a id="a-6e"></a>去聚落五百弓。<a id="a-6f"></a>于摩伽陀国一拘卢舍。<a id="a-6g"></a>于北方国则半拘卢舍。<a id="a-6h"></a>疑者。<a id="a-6i"></a>乃至疑失一水器。<a id="a-6j"></a>怖畏者。<a id="a-6k"></a>是中乃至畏恶比丘。<a id="a-6l"></a>僧未差者。<a id="a-6m"></a>僧未一心差是人。<a id="a-6n"></a>僧坊外者。<a id="a-6o"></a>此僧坊墙障外。<a id="a-6p"></a>若篱障外。<a id="a-6q"></a>若堑障外僧坊内者。<a id="a-6r"></a>僧坊墙障内。<a id="a-6s"></a>篱障内。<a id="a-6t"></a>堑障内。<a id="a-6u"></a>食者。<a id="a-6v"></a>五佉陀尼。<a id="a-6w"></a>五蒲阇尼。<a id="a-6x"></a>五似食。<a id="a-6y"></a>是中犯者。<a id="a-6z"></a>若比丘僧未与差是人。<a id="a-70"></a>不僧坊外自手受根食。<a id="a-71"></a>僧坊内受。<a id="a-72"></a>得波罗提提舍尼。<a id="a-73"></a>茎叶磨果饭麨糒鱼肉糜粟[麩-夫+黃]麦莠子迦师。<a id="a-74"></a>皆波罗提提舍尼罪。<a id="a-75"></a>随自手受。<a id="a-76"></a>随得尔所波罗提提舍尼。<a id="a-77"></a>从今应羯磨差参知食人。<a id="a-78"></a>一心和合僧。<a id="a-79"></a>一比丘问言。<a id="a-7A"></a>谁能为僧作参知食人。<a id="a-7B"></a>若有言我能。<a id="a-7C"></a>若有五法不应差作知食人。<a id="a-7D"></a>随爱随嗔随怖随痴不知有无。<a id="a-7E"></a>若成就五法。<a id="a-7F"></a>应令作参知食人。<a id="a-7G"></a>不随爱不随嗔不随怖不随痴知有无。<a id="a-7H"></a>是中一比丘。<a id="a-7I"></a>僧中唱言。<a id="a-7J"></a>大德僧听。<a id="a-7K"></a>某甲比丘。<a id="a-7L"></a>能作参知食人。<a id="a-7M"></a>若僧时到僧忍听。<a id="a-7N"></a>某甲比丘作参知食人。<a id="a-7O"></a>白如是。<a id="a-7P"></a>如是白二羯磨。<a id="a-7Q"></a>某甲比丘作参知食人竟。<a id="a-7R"></a>僧忍默然故是事如是持。<a id="a-7S"></a>若比丘受僧羯磨已。<a id="a-7T"></a>是比丘知是中有贼入。<a id="a-7U"></a>应将净人是中立。<a id="a-7V"></a>若是中见有人似贼者。<a id="a-7W"></a>应取是食。<a id="a-7X"></a>语诸持食人言。<a id="a-7Y"></a>汝莫来入。<a id="a-7Z"></a>是中有人似贼。<a id="a-7a"></a>若是持食人。<a id="a-7b"></a>强来者不犯(四法竟)。</p>
  <p data-pb></p>
  <h2 id="a7c">众学法初</h2>
  <p id="a7d">佛在王舍城。<a id="a-7e"></a>尔时诸比丘。<a id="a-7f"></a>极高着泥洹僧。<a id="a-7g"></a>极下着。<a id="a-7h"></a>参差着。<a id="a-7i"></a>不周齐着。<a id="a-7j"></a>佛见已作是念。<a id="a-7k"></a>我当观过去诸佛。<a id="a-7l"></a>云何着泥洹僧。<a id="a-7m"></a>空中净居天言。<a id="a-7n"></a>世尊。<a id="a-7o"></a>过去诸佛周齐着泥洹僧。<a id="a-7p"></a>佛亦自忆知过去诸佛周齐着泥洹僧。<a id="a-7q"></a>佛复念。<a id="a-7r"></a>我当观未来诸佛。<a id="a-7s"></a>云何着泥洹僧。<a id="a-7t"></a>空中净居天言。<a id="a-7u"></a>世尊。<a id="a-7v"></a>未来诸佛周齐着泥洹僧。<a id="a-7w"></a>佛亦观知未来诸佛。<a id="a-7x"></a>亦当周齐着泥洹僧。<a id="a-7y"></a>佛复作是念。<a id="a-7z"></a>我当看净居天。<a id="a-80"></a>云何着泥洹僧。<a id="a-81"></a>空中天言。<a id="a-82"></a>净居天周齐着泥洹僧。<a id="a-83"></a>佛亦自知净居天周齐着泥洹僧。<a id="a-84"></a>佛以是事集比丘僧。<a id="a-85"></a>以种种因缘呵责诸比丘。<a id="a-86"></a>云何名比丘。<a id="a-87"></a>极高着泥洹僧。<a id="a-88"></a>极下着泥洹僧。<a id="a-89"></a>参差着泥洹僧。<a id="a-8A"></a>不周齐着泥洹僧。<a id="a-8B"></a>种种因缘呵已语诸比丘。<a id="a-8C"></a>以十利故与比丘结戒。<a id="a-8D"></a>从今是戒应如是说。<a id="a-8E"></a>不极高着泥洹僧。<a id="a-8F"></a>应当学。<a id="a-8G"></a>若比丘极高着。<a id="a-8H"></a>突吉罗。<a id="a-8I"></a>若不极高着不犯(一)</p>
  <p id="a8J">不极下着泥洹僧。<a id="a-8K"></a>应当学。<a id="a-8L"></a>若极下着泥洹僧。<a id="a-8M"></a>突吉罗。<a id="a-8N"></a>不极下着不犯(二)</p>
  <p id="a8O">不参差着泥洹僧。<a id="a-8P"></a>应当学。<a id="a-8Q"></a>若参差着泥洹僧。<a id="a-8R"></a>突吉罗。<a id="a-8S"></a>不参差着泥洹僧不犯(三)</p>
  <p id="a8T">不如釿头着泥洹僧。<a id="a-8U"></a>应当学。<a id="a-8V"></a>如釿头着泥洹僧。<a id="a-8W"></a>突吉罗。<a id="a-8X"></a>不如釿头着。<a id="a-8Y"></a>不犯(四)</p>
  <p id="a8Z">不如象鼻着泥洹僧。<a id="a-8a"></a>应当学。<a id="a-8b"></a>如象鼻着泥洹僧。<a id="a-8c"></a>突吉罗。<a id="a-8d"></a>不如象鼻着不犯(五)</p>
  <p id="a8e">不如多罗叶着泥洹僧。<a id="a-8f"></a>应当学。<a id="a-8g"></a>如多罗叶着泥洹僧。<a id="a-8h"></a>突吉罗。<a id="a-8i"></a>不如多罗叶着泥洹僧。<a id="a-8j"></a>不犯(六)</p>
  <p id="a8k">不如麨抟着泥洹僧。<a id="a-8l"></a>应当学。<a id="a-8m"></a>如糗抟着泥洹僧。<a id="a-8n"></a>突吉罗。<a id="a-8o"></a>不如糗抟着不犯(七)</p>
  <p id="a8p">不细襵前着泥洹僧。<a id="a-8q"></a>应当学。<a id="a-8r"></a>如细襵前着泥洹僧。<a id="a-8s"></a>突吉罗。<a id="a-8t"></a>不细襵前着。<a id="a-8u"></a>不犯(八)</p>
  <p id="a8v">不着[革*茸]泥洹僧。<a id="a-8w"></a>应当学。<a id="a-8x"></a>着[革*茸]泥洹僧。<a id="a-8y"></a>突吉罗。<a id="a-8z"></a>不着[革*茸]衣。<a id="a-90"></a>不犯(九)</p>
  <p id="a91">不并襵两边着泥洹僧。<a id="a-92"></a>应当学。<a id="a-93"></a>若并襵两边着泥洹僧。<a id="a-94"></a>突吉罗。<a id="a-95"></a>不并襵两边着。<a id="a-96"></a>不犯(十)</p>
  <p id="a97">不着细缕泥洹僧。<a id="a-98"></a>应当学。<a id="a-99"></a>若着细缕泥洹僧。<a id="a-9A"></a>突吉罗。<a id="a-9B"></a>不着细缕。<a id="a-9C"></a>不犯(十一)</p>
  <p id="a9D">周齐着泥洹僧。<a id="a-9E"></a>应当学。<a id="a-9F"></a>不周齐着泥洹僧。<a id="a-9G"></a>突吉罗。<a id="a-9H"></a>周齐着不犯(十二)</p>
  <p id="a9I">佛在王舍城。<a id="a-9J"></a>尔时诸比丘。<a id="a-9K"></a>极高被衣。<a id="a-9L"></a>极下被衣。<a id="a-9M"></a>参差被衣。<a id="a-9N"></a>不周齐被衣。<a id="a-9O"></a>佛见已作是念。<a id="a-9P"></a>我当观过去诸佛。<a id="a-9Q"></a>云何被衣。<a id="a-9R"></a>空中净居天言。<a id="a-9S"></a>过去诸佛周齐被衣。<a id="a-9T"></a>佛亦自忆过去诸佛周齐被衣。<a id="a-9U"></a>佛复念。<a id="a-9V"></a>我当观未来诸佛。<a id="a-9W"></a>云何被衣。<a id="a-9X"></a>空中天言。<a id="a-9Y"></a>未来诸佛周齐被衣。<a id="a-9Z"></a>佛亦自知未来诸佛周齐被衣。<a id="a-9a"></a>佛复念。<a id="a-9b"></a>净居诸天云何被衣。<a id="a-9c"></a>空中天言。<a id="a-9d"></a>净居诸天周齐被衣。<a id="a-9e"></a>佛亦自见净居诸天周齐被衣。<a id="a-9f"></a>佛以是事集比丘僧。<a id="a-9g"></a>种种因缘呵责诸比丘。<a id="a-9h"></a>云何名比丘。<a id="a-9i"></a>极高被衣。<a id="a-9j"></a>极下被衣。<a id="a-9k"></a>参差被衣。<a id="a-9l"></a>不周齐被衣。<a id="a-9m"></a>种种因缘呵已语诸比丘。<a id="a-9n"></a>以十利故与比丘结戒。<a id="a-9o"></a>从今不极高被衣。<a id="a-9p"></a>应当学。<a id="a-9q"></a>极高被衣突吉罗。<a id="a-9r"></a>不极高被衣不犯(十三)</p>
  <p id="a9s">不极下被衣应当学。<a id="a-9t"></a>极下被衣突吉罗。<a id="a-9u"></a>不极下被衣不犯(十四)</p>
  <p id="a9v">不参差被衣。<a id="a-9w"></a>应当学。<a id="a-9x"></a>参差被衣突吉罗。<a id="a-9y"></a>不参差被衣不犯(十五)</p>
  <p id="a9z">周齐被衣应当学。<a id="a-A0"></a>不周齐被衣突吉罗。<a id="a-A1"></a>周齐被衣不犯(十六)</p>
  <p id="aA2">佛在王舍城。<a id="a-A3"></a>尔时有一居士。<a id="a-A4"></a>请佛及僧明日食。<a id="a-A5"></a>佛默然受。<a id="a-A6"></a>居士知佛默然受已。<a id="a-A7"></a>从坐起头面礼佛足右绕而去。<a id="a-A8"></a>还自舍通夜办种种多美饮食。<a id="a-A9"></a>晨朝敷座处遣使白佛。<a id="a-AA"></a>时到食具已办。<a id="a-AB"></a>佛自知时。<a id="a-AC"></a>佛中前着衣入居士舍。<a id="a-AD"></a>尔时六群比丘。<a id="a-AE"></a>不好覆身入是家内。<a id="a-AF"></a>自看肩臂看胸。<a id="a-AG"></a>诸居士呵责言。<a id="a-AH"></a>诸沙门释子自言。<a id="a-AI"></a>善好有功德。<a id="a-AJ"></a>不好覆身。<a id="a-AK"></a>入家内。<a id="a-AL"></a>自看肩臂看胸。<a id="a-AM"></a>如王如大臣。<a id="a-AN"></a>佛见六群比丘不好覆身入白衣舍。<a id="a-AO"></a>闻居士呵责如王如大臣。<a id="a-AP"></a>佛食后以是事集比丘僧。<a id="a-AQ"></a>种种因缘呵责六群比丘。<a id="a-AR"></a>云何名比丘。<a id="a-AS"></a>不好覆身入家内。<a id="a-AT"></a>自看肩臂看胸。<a id="a-AU"></a>种种因缘呵已语诸比丘。<a id="a-AV"></a>以十利故与比丘结戒。<a id="a-AW"></a>从今好覆身入家内。<a id="a-AX"></a>应当学。<a id="a-AY"></a>不好覆身入家内。<a id="a-AZ"></a>突吉罗。<a id="a-Aa"></a>好覆身入家内。<a id="a-Ab"></a>不犯(十七)</p>
  <p id="aAc">有时六群比丘。<a id="a-Ad"></a>虽好覆身入家内。<a id="a-Ae"></a>不好覆身坐。<a id="a-Af"></a>自看肩臂看胸。<a id="a-Ag"></a>诸居士呵责言。<a id="a-Ah"></a>诸沙门释子自言。<a id="a-Ai"></a>善好有德。<a id="a-Aj"></a>不好覆身坐家内。<a id="a-Ak"></a>看肩臂看胸。<a id="a-Al"></a>如王如大臣。<a id="a-Am"></a>佛见诸比丘不好覆身坐家内。<a id="a-An"></a>自看肩臂看胸。<a id="a-Ao"></a>佛见已食后集比丘僧。<a id="a-Ap"></a>种种因缘呵责诸比丘。<a id="a-Aq"></a>云何名比丘。<a id="a-Ar"></a>不好覆身坐家内。<a id="a-As"></a>自看肩臂看胸。<a id="a-At"></a>种种因缘呵已语诸比丘。<a id="a-Au"></a>以十利故与比丘结戒。<a id="a-Av"></a>从今好覆身坐家内。<a id="a-Aw"></a>应当学。<a id="a-Ax"></a>不好覆身坐家内。<a id="a-Ay"></a>突吉罗。<a id="a-Az"></a>好覆身坐不犯(十八)</p>
  <p id="aB0">有时六群比丘。<a id="a-B1"></a>不善摄身入家内。<a id="a-B2"></a>脚蹴大车小车犊车辇舆。<a id="a-B3"></a>轮树柱壁瓶瓮倒地。<a id="a-B4"></a>诸居士呵责言。<a id="a-B5"></a>诸沙门释子自言。<a id="a-B6"></a>善好有德。<a id="a-B7"></a>不善摄身入他家。<a id="a-B8"></a>脚蹴物倒地。<a id="a-B9"></a>如盲人。<a id="a-BA"></a>佛语诸比丘。<a id="a-BB"></a>善摄身入家内。<a id="a-BC"></a>应当学。<a id="a-BD"></a>不善摄身入家内。<a id="a-BE"></a>突吉罗。<a id="a-BF"></a>善摄身入家内。<a id="a-BG"></a>不犯(十九)</p>
  <p id="aBH">又六群比丘。<a id="a-BI"></a>虽善摄身入家内。<a id="a-BJ"></a>不善摄身坐。<a id="a-BK"></a>蹴大车小车犊车辇舆轮树柱壁瓶瓮床榻倒地如盲人。<a id="a-BL"></a>佛知是事语诸比丘。<a id="a-BM"></a>善摄身坐家内。<a id="a-BN"></a>应当学。<a id="a-BO"></a>不善摄身坐家内突吉罗。<a id="a-BP"></a>若善摄身坐。<a id="a-BQ"></a>不犯(二十)</p>
  <p id="aBR">佛在舍卫国。<a id="a-BS"></a>尔时世尊。<a id="a-BT"></a>中前着衣与诸比丘入舍卫城。<a id="a-BU"></a>诸佛常法。<a id="a-BV"></a>若以神通力入城邑聚落时。<a id="a-BW"></a>现如是希有事。<a id="a-BX"></a>谓象申鸣马悲鸣诸牛王吼鹅雁孔雀鹦鹉舍利鸟俱均罗猩猩诸鸟。<a id="a-BY"></a>出和雅音。<a id="a-BZ"></a>大鼓小鼓箜篌筝笛琵琶箫瑟筚篥铙钹。<a id="a-Ba"></a>不鼓自鸣。<a id="a-Bb"></a>诸贵人舍所有金器内外庄严具。<a id="a-Bc"></a>若在箱箧中自然作声。<a id="a-Bd"></a>盲者得视。<a id="a-Be"></a>聋者得听。<a id="a-Bf"></a>哑者能言。<a id="a-Bg"></a>拘躄者得伸跛蹇者得手足。<a id="a-Bh"></a>睐眼得正。<a id="a-Bi"></a>病瘦者得除。<a id="a-Bj"></a>苦痛者得乐。<a id="a-Bk"></a>毒者得消。<a id="a-Bl"></a>狂者得正。<a id="a-Bm"></a>杀者离杀。<a id="a-Bn"></a>偷者离偷。<a id="a-Bo"></a>邪淫者不邪淫。<a id="a-Bp"></a>妄语者不妄语。<a id="a-Bq"></a>两舌恶口无义语者。<a id="a-Br"></a>不无义语。<a id="a-Bs"></a>贪者不贪。<a id="a-Bt"></a>嗔者不嗔。<a id="a-Bu"></a>邪见者离邪见。<a id="a-Bv"></a>牢狱闭系枷锁杻械。<a id="a-Bw"></a>悉得解脱。<a id="a-Bx"></a>愦闹处者皆得空闲。<a id="a-By"></a>未种善根者种。<a id="a-Bz"></a>已种者增长。<a id="a-C0"></a>已增长者得解脱。<a id="a-C1"></a>诸伏藏宝物自然发出。<a id="a-C2"></a>现如是希有事。<a id="a-C3"></a>诸众生得利益。<a id="a-C4"></a>尔时佛渐渐行到城。<a id="a-C5"></a>以右足着门阃上。<a id="a-C6"></a>如是等种种希有事皆现。<a id="a-C7"></a>尔时人民于屋上堂壁楼阁上看佛及僧。<a id="a-C8"></a>是中有未曾见佛者。<a id="a-C9"></a>有曾见佛者指示言。<a id="a-CA"></a>此是佛。<a id="a-CB"></a>此是舍利弗目连阿那律难提金毗罗。<a id="a-CC"></a>此是六群比丘。<a id="a-CD"></a>六群比丘闻已。<a id="a-CE"></a>仰看作是言。<a id="a-CF"></a>某女人盲。<a id="a-CG"></a>某睐眼某赤眼。<a id="a-CH"></a>某短鼻某瘿。<a id="a-CI"></a>某背偻某跛。<a id="a-CJ"></a>某白某黑。<a id="a-CK"></a>某无威德。<a id="a-CL"></a>诸女人闻已。<a id="a-CM"></a>语六群比丘言。<a id="a-CN"></a>我非汝妇。<a id="a-CO"></a>不与汝私通我等好丑何豫汝事。<a id="a-CP"></a>而字名我等。<a id="a-CQ"></a>六群比丘言。<a id="a-CR"></a>我从佛及僧入城。<a id="a-CS"></a>何豫汝事。<a id="a-CT"></a>指我等言。<a id="a-CU"></a>此是六群比丘。<a id="a-CV"></a>似如过罪人。<a id="a-CW"></a>佛闻是事语诸比丘。<a id="a-CX"></a>从今不高视入家内。<a id="a-CY"></a>应当学。<a id="a-CZ"></a>高视入家内。<a id="a-Ca"></a>突吉罗。<a id="a-Cb"></a>不高视入家内不犯(二十一)</p>
  <p id="aCc">尔时佛及僧露地坐食。<a id="a-Cd"></a>诸人在堂屋上墙壁楼阁上。<a id="a-Ce"></a>看佛及僧。<a id="a-Cf"></a>是中有人。<a id="a-Cg"></a>未曾见佛者。<a id="a-Ch"></a>中有曾见佛者指示言。<a id="a-Ci"></a>此是佛。<a id="a-Cj"></a>此是舍利弗目连阿那律难提金毗罗。<a id="a-Ck"></a>此是六群比丘。<a id="a-Cl"></a>六群比丘闻已。<a id="a-Cm"></a>即仰视作是言。<a id="a-Cn"></a>某女人盲。<a id="a-Co"></a>某睐眼某赤眼。<a id="a-Cp"></a>某短鼻某瘿。<a id="a-Cq"></a>某背偻某跛。<a id="a-Cr"></a>某黑某白。<a id="a-Cs"></a>某无威德。<a id="a-Ct"></a>诸女人闻已语六群比丘言。<a id="a-Cu"></a>我等非汝妇。<a id="a-Cv"></a>不与汝通。<a id="a-Cw"></a>我等好丑何豫汝事。<a id="a-Cx"></a>而名字我等。<a id="a-Cy"></a>六群比丘言。<a id="a-Cz"></a>我从佛及僧受请坐食。<a id="a-D0"></a>何豫汝等事。<a id="a-D1"></a>而指我等言。<a id="a-D2"></a>此是六群比丘。<a id="a-D3"></a>似如过罪人。<a id="a-D4"></a>佛闻是事语诸比丘。<a id="a-D5"></a>从今不高视坐家内。<a id="a-D6"></a>应当学。<a id="a-D7"></a>高视坐家内。<a id="a-D8"></a>突吉罗。<a id="a-D9"></a>不高视坐家内。<a id="a-DA"></a>不犯(二十二)</p>
  <p id="aDB">又六群比丘。<a id="a-DC"></a>嫌呵供养入家内。<a id="a-DD"></a>作是言。<a id="a-DE"></a>昨日饮食香美熟好。<a id="a-DF"></a>次第等与好敷座处。<a id="a-DG"></a>今日或当不如昨日香美熟好。<a id="a-DH"></a>或不次第等与。<a id="a-DI"></a>诸居士呵责言。<a id="a-DJ"></a>诸沙门释子不善。<a id="a-DK"></a>不种不获。<a id="a-DL"></a>但能啖食出他过罪。<a id="a-DM"></a>佛闻是事语诸比丘。<a id="a-DN"></a>从今不呵供养入家内。<a id="a-DO"></a>应当学。<a id="a-DP"></a>呵供养入突吉罗。<a id="a-DQ"></a>不呵供养入。<a id="a-DR"></a>不犯(二十三)</p>
  <p id="aDS">又六群比丘。<a id="a-DT"></a>入时不呵供养。<a id="a-DU"></a>坐已便呵。<a id="a-DV"></a>作是言。<a id="a-DW"></a>昨日饮食香美熟好次第等与好敷座处。<a id="a-DX"></a>今日或当不如昨日香美熟好。<a id="a-DY"></a>或不次第等与。<a id="a-DZ"></a>诸居士呵言。<a id="a-Da"></a>是沙门释子不善。<a id="a-Db"></a>不种不获。<a id="a-Dc"></a>但能啖食出他过罪。<a id="a-Dd"></a>佛闻是事已语诸比丘。<a id="a-De"></a>从今不呵供养坐家内。<a id="a-Df"></a>应当学。<a id="a-Dg"></a>呵供养坐突吉罗。<a id="a-Dh"></a>不呵供养坐。<a id="a-Di"></a>不犯(二十四)</p>
  <p id="aDj">又六群比丘。<a id="a-Dk"></a>高大声入家内。<a id="a-Dl"></a>诸居士呵责言。<a id="a-Dm"></a>沙门释子自言。<a id="a-Dn"></a>善好有德。<a id="a-Do"></a>高大声入家内。<a id="a-Dp"></a>如婆罗门。<a id="a-Dq"></a>佛语诸比丘。<a id="a-Dr"></a>从今静默入家内应当学。<a id="a-Ds"></a>若不静默入家内突吉罗。<a id="a-Dt"></a>静默入不犯(二十五)</p>
  <p id="aDu">又六群比丘。<a id="a-Dv"></a>虽不高声入家内。<a id="a-Dw"></a>便高声坐如婆罗门诸居士呵责言。<a id="a-Dx"></a>沙门释子自言。<a id="a-Dy"></a>善好有德。<a id="a-Dz"></a>高大声坐他家。<a id="a-E0"></a>如婆罗门。<a id="a-E1"></a>佛闻已语诸比丘。<a id="a-E2"></a>从今静默坐家内应当学。<a id="a-E3"></a>若不静默坐家内突吉罗。<a id="a-E4"></a>若静默坐不犯(二十六)</p>
  <p id="aE5">又六群比丘。<a id="a-E6"></a>蹲行入家内。<a id="a-E7"></a>诸居士呵责言。<a id="a-E8"></a>沙门释子自言。<a id="a-E9"></a>善好有功德。<a id="a-EA"></a>蹲行入家内。<a id="a-EB"></a>似如截脚。<a id="a-EC"></a>佛闻已语诸比丘。<a id="a-ED"></a>从今不蹲行入家内。<a id="a-EE"></a>应当学蹲行入家内。<a id="a-EF"></a>突吉罗。<a id="a-EG"></a>不蹲行入。<a id="a-EH"></a>不犯(二十七)</p>
  <p id="aEI">又六群比丘。<a id="a-EJ"></a>虽不蹲行入家内。<a id="a-EK"></a>便蹲坐家内。<a id="a-EL"></a>诸居士呵责言。<a id="a-EM"></a>沙门释子蹲坐家内。<a id="a-EN"></a>如外道。<a id="a-EO"></a>佛语诸比丘。<a id="a-EP"></a>从今不蹲坐家内应当学。<a id="a-EQ"></a>若蹲坐家内突吉罗。<a id="a-ER"></a>不蹲坐不犯(二十八)</p>
  <p id="aES">又六群比丘。<a id="a-ET"></a>以衣覆头入家内。<a id="a-EU"></a>诸居士嗔呵责言。<a id="a-EV"></a>是诸比丘自言。<a id="a-EW"></a>善好有德。<a id="a-EX"></a>以衣覆头入家内。<a id="a-EY"></a>似如伺捕人。<a id="a-EZ"></a>佛言。<a id="a-Ea"></a>从今不覆头入家内。<a id="a-Eb"></a>应当学。<a id="a-Ec"></a>若覆头入家内。<a id="a-Ed"></a>突吉罗。<a id="a-Ee"></a>不覆头入不犯(二十九)</p>
  <p id="aEf">又六群比丘。<a id="a-Eg"></a>虽不覆头入家内。<a id="a-Eh"></a>覆头坐家内。<a id="a-Ei"></a>诸居士呵责。<a id="a-Ej"></a>诸比丘自言。<a id="a-Ek"></a>善好有德。<a id="a-El"></a>覆头坐家内。<a id="a-Em"></a>似如伺捕人。<a id="a-En"></a>佛言。<a id="a-Eo"></a>从今不覆头坐家内。<a id="a-Ep"></a>应当学。<a id="a-Eq"></a>若覆头坐突吉罗。<a id="a-Er"></a>不覆头坐不犯(三十)</p>
  <p id="aEs">又六群比丘襆头入家内。<a id="a-Et"></a>诸居士呵责言。<a id="a-Eu"></a>诸沙门释子自言。<a id="a-Ev"></a>善好有德。<a id="a-Ew"></a>襆头入家内。<a id="a-Ex"></a>如王如大臣。<a id="a-Ey"></a>佛闻是事语诸比丘。<a id="a-Ez"></a>从今不襆头入家内。<a id="a-F0"></a>应当学。<a id="a-F1"></a>若襆头入突吉罗。<a id="a-F2"></a>不襆头入不犯(三十一)</p>
  <p id="aF3">又六群比丘。<a id="a-F4"></a>虽不襆头入家内。<a id="a-F5"></a>而襆头坐家内。<a id="a-F6"></a>诸居士呵责。<a id="a-F7"></a>诸比丘自言。<a id="a-F8"></a>善好有德。<a id="a-F9"></a>襆头坐家内。<a id="a-FA"></a>如王如大臣。<a id="a-FB"></a>佛闻是事语诸比丘。<a id="a-FC"></a>从今不襆头坐家内应当学。<a id="a-FD"></a>若襆头坐突吉罗。<a id="a-FE"></a>不襆头坐不犯(三十二)</p>
  <p id="aFF">又六群比丘。<a id="a-FG"></a>肘隐人肩入家内。<a id="a-FH"></a>诸居士呵责言。<a id="a-FI"></a>沙门释子自言。<a id="a-FJ"></a>善好有德。<a id="a-FK"></a>肘隐人肩入家内。<a id="a-FL"></a>如王如大臣。<a id="a-FM"></a>佛闻是事语诸比丘。<a id="a-FN"></a>从今不肘隐人肩入家内。<a id="a-FO"></a>应当学。<a id="a-FP"></a>肘隐人肩入家内。<a id="a-FQ"></a>突吉罗。<a id="a-FR"></a>不肘隐人肩入。<a id="a-FS"></a>不犯(三十三)</p>
  <p id="aFT">又六群比丘。<a id="a-FU"></a>虽不肘隐人肩入。<a id="a-FV"></a>家内便肘隐人肩坐家内。<a id="a-FW"></a>诸居士嗔呵责言。<a id="a-FX"></a>诸沙门释子自言。<a id="a-FY"></a>善好有德。<a id="a-FZ"></a>肘隐人肩坐家内。<a id="a-Fa"></a>如王如大臣。<a id="a-Fb"></a>佛闻是事语诸比丘。<a id="a-Fc"></a>从今不肘隐人肩坐家内。<a id="a-Fd"></a>应当学。<a id="a-Fe"></a>肘隐人肩坐突吉罗。<a id="a-Ff"></a>不肘隐人肩坐。<a id="a-Fg"></a>不犯(三十四)</p>
  <p id="aFh">又六群比丘。<a id="a-Fi"></a>叉腰入家内。<a id="a-Fj"></a>诸居士呵责言。<a id="a-Fk"></a>沙门释子自言。<a id="a-Fl"></a>善好有德。<a id="a-Fm"></a>叉腰入家内。<a id="a-Fn"></a>如王如大臣。<a id="a-Fo"></a>佛闻是事语诸比丘。<a id="a-Fp"></a>从今不叉腰入家内。<a id="a-Fq"></a>应当学。<a id="a-Fr"></a>叉腰入突吉罗。<a id="a-Fs"></a>不叉腰入不犯(三十五)</p>
  <p id="aFt">又六群比丘。<a id="a-Fu"></a>虽不叉腰入家内。<a id="a-Fv"></a>便叉腰坐家内。<a id="a-Fw"></a>诸居士呵责言。<a id="a-Fx"></a>沙门释子自言善好有德。<a id="a-Fy"></a>叉腰坐家内。<a id="a-Fz"></a>如王如大臣。<a id="a-G0"></a>佛闻是事语诸比丘。<a id="a-G1"></a>不叉腰坐家内应当学。<a id="a-G2"></a>叉腰坐突吉罗。<a id="a-G3"></a>不叉腰坐不犯(三十六)</p>
  <p id="aG4">又六群比丘。<a id="a-G5"></a>左右反抄衣入家内。<a id="a-G6"></a>诸居士呵责言。<a id="a-G7"></a>沙门释子自言善好有德。<a id="a-G8"></a>左右反抄衣入家内。<a id="a-G9"></a>如王如大臣。<a id="a-GA"></a>佛闻是事语诸比丘。<a id="a-GB"></a>从今不左右反抄衣入家内。<a id="a-GC"></a>应当学。<a id="a-GD"></a>左右反抄衣入家内突吉罗。<a id="a-GE"></a>不左右反抄衣入不犯(三十七)</p>
  <p id="aGF">尔时六群比丘。<a id="a-GG"></a>虽不左右反抄衣入家内。<a id="a-GH"></a>便左右反抄衣坐家内。<a id="a-GI"></a>诸居士呵责言。<a id="a-GJ"></a>云何名比丘。<a id="a-GK"></a>左右反抄衣坐家内。<a id="a-GL"></a>如王如大臣。<a id="a-GM"></a>佛闻是事语诸比丘。<a id="a-GN"></a>不左右反抄衣坐家内。<a id="a-GO"></a>应当学。<a id="a-GP"></a>左右反抄衣坐突吉罗。<a id="a-GQ"></a>不左右反抄衣坐不犯(三十八)</p>
  <p id="aGR">又六群比丘。<a id="a-GS"></a>偏抄衣入家内。<a id="a-GT"></a>诸居士诃责言。<a id="a-GU"></a>沙门释子自言善好有德。<a id="a-GV"></a>偏抄衣入家内。<a id="a-GW"></a>如王如大臣。<a id="a-GX"></a>佛闻是事语诸比丘。<a id="a-GY"></a>从今不偏抄衣入家内。<a id="a-GZ"></a>应当学。<a id="a-Ga"></a>若偏抄衣入突吉罗。<a id="a-Gb"></a>不偏抄衣入不犯(三十九)</p>
  <p id="aGc">又六群比丘。<a id="a-Gd"></a>虽不偏抄衣入家内便偏抄衣坐家内。<a id="a-Ge"></a>诸居士呵责言。<a id="a-Gf"></a>沙门释子自言善好有德。<a id="a-Gg"></a>偏抄衣坐家内。<a id="a-Gh"></a>如王如大臣。<a id="a-Gi"></a>佛闻是事语诸比丘。<a id="a-Gj"></a>不偏抄衣坐家内。<a id="a-Gk"></a>应当学。<a id="a-Gl"></a>若偏抄衣坐家内突吉罗。<a id="a-Gm"></a>不偏抄衣坐不犯(四十)</p>
  <p id="aGn">尔时六群比丘。<a id="a-Go"></a>以衣覆右肩全举左肩上入家内。<a id="a-Gp"></a>诸居士呵责言。<a id="a-Gq"></a>诸沙门释子自言善好有德。<a id="a-Gr"></a>以衣覆右肩全举左肩上入家内。<a id="a-Gs"></a>如王如大臣。<a id="a-Gt"></a>佛闻是事语诸比丘。<a id="a-Gu"></a>从今不应以衣覆右肩全举左肩上入家内。<a id="a-Gv"></a>应当学。<a id="a-Gw"></a>若以衣覆右肩全举左肩上入家内突吉罗。<a id="a-Gx"></a>不以衣覆右肩全举左肩上入不犯(四十一)</p>
  <p id="aGy">又六群比丘。<a id="a-Gz"></a>虽不以衣覆右肩上全举左肩上入家内。<a id="a-H0"></a>便以衣覆右肩上全举左肩上坐家内。<a id="a-H1"></a>诸居士呵责言。<a id="a-H2"></a>沙门释子自言善好有德。<a id="a-H3"></a>以衣覆右肩全举左肩上坐家内。<a id="a-H4"></a>如王如大臣。<a id="a-H5"></a>佛闻是事语诸比丘。<a id="a-H6"></a>从今不应以衣覆右肩全举左肩上坐家内。<a id="a-H7"></a>应当学。<a id="a-H8"></a>若以衣覆右肩全举左肩上坐突吉罗。<a id="a-H9"></a>不覆右肩全举左肩上坐不犯(四十二)</p>
  <p id="aHA">尔时六群比丘。<a id="a-HB"></a>掉臂入家内。<a id="a-HC"></a>诸居士呵责言。<a id="a-HD"></a>诸沙门释子自言善好有德。<a id="a-HE"></a>掉臂入家内。<a id="a-HF"></a>似如种谷人。<a id="a-HG"></a>佛闻是事语诸比丘。<a id="a-HH"></a>从今不掉臂入家内。<a id="a-HI"></a>应当学。<a id="a-HJ"></a>若掉臂入突吉罗。<a id="a-HK"></a>若不掉臂入不犯(四十三)</p>
  <p id="aHL">尔时诸比丘。<a id="a-HM"></a>虽不掉臂入家内。<a id="a-HN"></a>便掉臂坐。<a id="a-HO"></a>诸居士呵责言。<a id="a-HP"></a>沙门释子自言善好有功德。<a id="a-HQ"></a>掉臂坐家内。<a id="a-HR"></a>似如种谷人。<a id="a-HS"></a>佛闻是事语诸比丘。<a id="a-HT"></a>从今不掉臂坐家内。<a id="a-HU"></a>应当学。<a id="a-HV"></a>若掉臂坐突吉罗。<a id="a-HW"></a>若不掉臂坐家内不犯(四十四)</p>
  <p id="aHX">尔时六群比丘。<a id="a-HY"></a>摇肩入家内。<a id="a-HZ"></a>诸居士呵责言。<a id="a-Ha"></a>沙门释子自言善好有德。<a id="a-Hb"></a>摇肩入家内。<a id="a-Hc"></a>如王如大臣。<a id="a-Hd"></a>佛闻是事语诸比丘。<a id="a-He"></a>从今不摇肩入家内。<a id="a-Hf"></a>应当学。<a id="a-Hg"></a>若摇肩入家内突吉罗。<a id="a-Hh"></a>不摇肩入不犯(四十五)</p>
  <p id="aHi">尔时六群比丘。<a id="a-Hj"></a>虽不摇肩入家内。<a id="a-Hk"></a>便摇肩坐。<a id="a-Hl"></a>诸居士呵责言。<a id="a-Hm"></a>沙门释子自言善好有德。<a id="a-Hn"></a>摇肩坐家内。<a id="a-Ho"></a>如王如大臣。<a id="a-Hp"></a>佛闻是事语诸比丘从今不摇肩坐家内。<a id="a-Hq"></a>应当学。<a id="a-Hr"></a>若摇肩坐突吉罗。<a id="a-Hs"></a>不摇肩坐不犯(四十六)</p>
  <p id="aHt">又六群比丘。<a id="a-Hu"></a>摇头入家内。<a id="a-Hv"></a>诸居士呵责言。<a id="a-Hw"></a>沙门释子自言善好有德。<a id="a-Hx"></a>摇头入家内。<a id="a-Hy"></a>似如鬼捉。<a id="a-Hz"></a>佛闻是事语诸比丘。<a id="a-I0"></a>从今不摇头入家内。<a id="a-I1"></a>应当学。<a id="a-I2"></a>若摇头入家内突吉罗。<a id="a-I3"></a>不摇头入不犯(四十七)</p>
  <p id="aI4">又六群比丘。<a id="a-I5"></a>虽不摇头入家内。<a id="a-I6"></a>便摇头坐家内。<a id="a-I7"></a>诸居士呵责。<a id="a-I8"></a>沙门释子自言善好有德。<a id="a-I9"></a>摇头坐家内。<a id="a-IA"></a>似如鬼捉。<a id="a-IB"></a>佛闻是事语诸比丘。<a id="a-IC"></a>从今不摇头坐家内。<a id="a-ID"></a>应当学。<a id="a-IE"></a>若摇头坐突吉罗。<a id="a-IF"></a>不摇头坐不犯(四十八)</p>
  <p id="aIG">尔时六群比丘。<a id="a-IH"></a>摇身入家内。<a id="a-II"></a>诸居士呵责言。<a id="a-IJ"></a>沙门释子自言善好有德。<a id="a-IK"></a>摇身入家内。<a id="a-IL"></a>似如舞人。<a id="a-IM"></a>佛闻是事语诸比丘。<a id="a-IN"></a>从今不摇身入家内。<a id="a-IO"></a>应当学。<a id="a-IP"></a>若摇身入突吉罗。<a id="a-IQ"></a>不摇身入不犯(四十九)</p>
  <p id="aIR">尔时六群比丘。<a id="a-IS"></a>虽不摇身入家内。<a id="a-IT"></a>便摇身坐。<a id="a-IU"></a>诸居士呵责言。<a id="a-IV"></a>沙门释子摇身坐家内。<a id="a-IW"></a>似如舞人。<a id="a-IX"></a>佛闻是事语诸比丘。<a id="a-IY"></a>从今不摇身坐家内。<a id="a-IZ"></a>应当学。<a id="a-Ia"></a>若摇身坐家内突吉罗。<a id="a-Ib"></a>不摇身坐家内不犯(五十)</p>
  <p id="aIc">尔时六群比丘。<a id="a-Id"></a>携手入家内。<a id="a-Ie"></a>蹴蹋瓶瓮器物倒地。<a id="a-If"></a>诸居士呵责言。<a id="a-Ig"></a>沙门释子自言善好有德。<a id="a-Ih"></a>携手入家内。<a id="a-Ii"></a>如王如大臣。<a id="a-Ij"></a>佛闻是事语诸比丘。<a id="a-Ik"></a>从今不携手入家内应当学。<a id="a-Il"></a>若携手入家内突吉罗。<a id="a-Im"></a>不携手入家内不犯(五十一)</p>
  <p id="aIn">又六群比丘。<a id="a-Io"></a>虽不携手入家内。<a id="a-Ip"></a>便携手坐家内。<a id="a-Iq"></a>诸居士言。<a id="a-Ir"></a>诸长老。<a id="a-Is"></a>相近坐此请比丘多。<a id="a-It"></a>六群比丘言。<a id="a-Iu"></a>汝等更有何等事何不广敷座处。<a id="a-Iv"></a>令我等相近坐耶。<a id="a-Iw"></a>佛闻是事语诸比丘。<a id="a-Ix"></a>从今不携手坐家内。<a id="a-Iy"></a>应当学。<a id="a-Iz"></a>若携手坐家内突吉罗。<a id="a-J0"></a>不携手坐不犯(五十二)</p>
  <p id="aJ1">又六群比丘。<a id="a-J2"></a>翘一脚入家内。<a id="a-J3"></a>诸居士呵责言。<a id="a-J4"></a>沙门释子自言善好有德。<a id="a-J5"></a>翘一脚入家内。<a id="a-J6"></a>如王如大臣。<a id="a-J7"></a>佛闻是事语诸比丘。<a id="a-J8"></a>从今不翘一脚入家内。<a id="a-J9"></a>应当学。<a id="a-JA"></a>若翘一脚入突吉罗。<a id="a-JB"></a>不翘一脚入家内不犯(五十三)</p>
  <p id="aJC">尔时六群比丘。<a id="a-JD"></a>虽不翘一脚入家内。<a id="a-JE"></a>便翘一脚坐家内。<a id="a-JF"></a>诸居士言。<a id="a-JG"></a>诸长老。<a id="a-JH"></a>相近坐我请比丘多。<a id="a-JI"></a>六群比丘言。<a id="a-JJ"></a>汝等更有何等事。<a id="a-JK"></a>何不广敷座处。<a id="a-JL"></a>令我等相近坐耶。<a id="a-JM"></a>佛闻是事语诸比丘。<a id="a-JN"></a>从今不应翘一脚坐家内。<a id="a-JO"></a>应当学。<a id="a-JP"></a>翘一脚坐家内突吉罗。<a id="a-JQ"></a>不翘一脚坐不犯(五十四)</p>
  <p id="aJR">尔时六群比丘。<a id="a-JS"></a>累髀坐家内下露形体。<a id="a-JT"></a>诸居士呵责言。<a id="a-JU"></a>沙门释子自言善好有德。<a id="a-JV"></a>累髀坐家内下露形体。<a id="a-JW"></a>佛闻是事语诸比丘。<a id="a-JX"></a>从今不累髀坐家内。<a id="a-JY"></a>应当学。<a id="a-JZ"></a>若累髀坐家内突吉罗。<a id="a-Ja"></a>不累髀坐不犯(五十五)</p>
  <p id="aJb">尔时六群比丘累脚坐。<a id="a-Jc"></a>诸居士呵责言。<a id="a-Jd"></a>沙门释子自言善好有德。<a id="a-Je"></a>累脚坐家内。<a id="a-Jf"></a>如王如大臣。<a id="a-Jg"></a>佛闻是事语诸比丘。<a id="a-Jh"></a>从今不累脚坐应当学。<a id="a-Ji"></a>若累脚坐突吉罗。<a id="a-Jj"></a>不累脚坐不犯(五十六)</p>
  <p id="aJk">佛在舍卫国。<a id="a-Jl"></a>尔时六群比丘。<a id="a-Jm"></a>早起着衣持钵入舍卫城乞食。<a id="a-Jn"></a>有一居士。<a id="a-Jo"></a>中门前独坐床上。<a id="a-Jp"></a>以掌扶颊愁忧不乐。<a id="a-Jq"></a>时六群比丘共相谓言。<a id="a-Jr"></a>此人忧戚。<a id="a-Js"></a>我能令语笑。<a id="a-Jt"></a>六群比丘前到是居士所。<a id="a-Ju"></a>以掌扶颊愁忧而住。<a id="a-Jv"></a>居士笑而问言。<a id="a-Jw"></a>汝等何急共相忧愁。<a id="a-Jx"></a>以掌扶颊而住。<a id="a-Jy"></a>六群比丘顾语诸比丘言。<a id="a-Jz"></a>我即令语笑已。<a id="a-K0"></a>诸居士呵责言。<a id="a-K1"></a>诸沙门释子自言善好有德。<a id="a-K2"></a>以掌扶颊令白衣语笑。<a id="a-K3"></a>如戏笑人。<a id="a-K4"></a>佛闻是事语诸比丘。<a id="a-K5"></a>从今不掌扶颊坐家内。<a id="a-K6"></a>为白衣笑故。<a id="a-K7"></a>应当学。<a id="a-K8"></a>若掌扶颊坐突吉罗。<a id="a-K9"></a>不掌扶颊坐不犯(五十七)</p>
  <p id="aKA">佛在王舍城。<a id="a-KB"></a>尔时有一居士。<a id="a-KC"></a>请佛及僧明日食。<a id="a-KD"></a>佛默然受已。<a id="a-KE"></a>居士知佛受已。<a id="a-KF"></a>从坐而起头面礼佛足右绕而去。<a id="a-KG"></a>还到自舍通夜办种种多美饮食。<a id="a-KH"></a>晨朝敷座处。<a id="a-KI"></a>遣使白佛时到。<a id="a-KJ"></a>食具已办佛自知时。<a id="a-KK"></a>佛及僧入居士舍坐。<a id="a-KL"></a>是居士知佛及僧坐已。<a id="a-KM"></a>自手行水欲下饮食。<a id="a-KN"></a>时六群比丘。<a id="a-KO"></a>持钵置前四向顾视。<a id="a-KP"></a>居士下饭着钵中已过去。<a id="a-KQ"></a>六群比丘言。<a id="a-KR"></a>此中何以不与饭。<a id="a-KS"></a>居士言已与。<a id="a-KT"></a>六群比丘言不与。<a id="a-KU"></a>居士言看钵中。<a id="a-KV"></a>看已唤居士言。<a id="a-KW"></a>授我钵来。<a id="a-KX"></a>诸居士言。<a id="a-KY"></a>汝等向者心在何处。<a id="a-KZ"></a>今方唤授钵。<a id="a-Ka"></a>佛言。<a id="a-Kb"></a>从今一心受饭。<a id="a-Kc"></a>应当学。<a id="a-Kd"></a>若不一心受饭突吉罗。<a id="a-Ke"></a>若一心受不犯(五十八)</p>
  <p id="aKf">又六群比丘。<a id="a-Kg"></a>以饭满钵向余处看。<a id="a-Kh"></a>诸居士着羹钵中已过。<a id="a-Ki"></a>六群比丘言。<a id="a-Kj"></a>此中何以不与羹耶。<a id="a-Kk"></a>答言已与。<a id="a-Kl"></a>六群比丘言不与。<a id="a-Km"></a>居士言。<a id="a-Kn"></a>何不看钵中。<a id="a-Ko"></a>看已语言。<a id="a-Kp"></a>授我钵来。<a id="a-Kq"></a>诸居士言。<a id="a-Kr"></a>汝向者心在何处。<a id="a-Ks"></a>今方唤授钵。<a id="a-Kt"></a>佛闻是事语诸比丘。<a id="a-Ku"></a>从今一心受羹应当学。<a id="a-Kv"></a>若不一心受羹突吉罗。<a id="a-Kw"></a>一心受羹不犯(五十九)</p>
  <p id="aKx">又六群比丘。<a id="a-Ky"></a>溢钵受饮食。<a id="a-Kz"></a>是中饭羹溢出。<a id="a-L0"></a>诸居士言。<a id="a-L1"></a>饭当更益。<a id="a-L2"></a>羹亦当更益。<a id="a-L3"></a>何以溢钵取弃。<a id="a-L4"></a>佛闻是事语诸比丘。<a id="a-L5"></a>从今不溢钵受食。<a id="a-L6"></a>应当学。<a id="a-L7"></a>若溢钵受食突吉罗。<a id="a-L8"></a>不溢钵受不犯(六十)</p>
  <p id="aL9">又六群比丘。<a id="a-LA"></a>以羹菜浇饭。<a id="a-LB"></a>但取羹菜处饭食诸居士呵责言。<a id="a-LC"></a>何以浇食如小儿。<a id="a-LD"></a>佛闻是事语诸比丘。<a id="a-LE"></a>从今等。<a id="a-LF"></a>羹饭和合食。<a id="a-LG"></a>应当学。<a id="a-LH"></a>若不等羹饭食突吉罗。<a id="a-LI"></a>若羹饭等食不犯(六十一)</p>
  <p id="aLJ">又六群比丘。<a id="a-LK"></a>饭上若有酥酪及羹。<a id="a-LL"></a>剾中啖如井。<a id="a-LM"></a>诸居士呵责言。<a id="a-LN"></a>诸比丘食如婆罗门食。<a id="a-LO"></a>佛闻是事语诸比丘。<a id="a-LP"></a>从今不应剾中啖。<a id="a-LQ"></a>如井应当学。<a id="a-LR"></a>剾中食突吉罗。<a id="a-LS"></a>不剾中食不犯(六十二)</p>
  <p id="aLT">又六群比丘抟饭食。<a id="a-LU"></a>诸居士呵责言。<a id="a-LV"></a>诸比丘抟饭如小儿。<a id="a-LW"></a>佛闻是事语诸比丘。<a id="a-LX"></a>从今不抟饭食应当学。<a id="a-LY"></a>若抟饭食突吉罗。<a id="a-LZ"></a>不抟饭食不犯(六十三)</p>
  <p id="aLa">又六群比丘。<a id="a-Lb"></a>大抟饭食。<a id="a-Lc"></a>诸居士呵责言。<a id="a-Ld"></a>诸比丘大抟饭食。<a id="a-Le"></a>似如有人欲夺驱逐。<a id="a-Lf"></a>佛闻是事语诸比丘。<a id="a-Lg"></a>从今不大抟食。<a id="a-Lh"></a>应当学。<a id="a-Li"></a>若大抟食突吉罗。<a id="a-Lj"></a>不大抟食不犯(六十四)</p>
  <p id="aLk">又六群比丘。<a id="a-Ll"></a>手把饭食。<a id="a-Lm"></a>诸居士呵责言。<a id="a-Ln"></a>诸比丘手把饭食。<a id="a-Lo"></a>如田种人。<a id="a-Lp"></a>佛闻是事语诸比丘。<a id="a-Lq"></a>从今不手把饭食。<a id="a-Lr"></a>应当学。<a id="a-Ls"></a>手把饭食突吉罗。<a id="a-Lt"></a>不手把饭食不犯(六十五)</p>
  <p id="aLu">又时诸比丘。<a id="a-Lv"></a>次第坐食。<a id="a-Lw"></a>有一比丘。<a id="a-Lx"></a>食未至便大张口。<a id="a-Ly"></a>六群比丘与比坐。<a id="a-Lz"></a>以戏故持土块着口中。<a id="a-M0"></a>尔时众中有如是不清净事。<a id="a-M1"></a>佛言。<a id="a-M2"></a>从今不豫张口待饭食。<a id="a-M3"></a>应当学。<a id="a-M4"></a>若食未至豫张口待食突吉罗。<a id="a-M5"></a>不豫张口待不犯(六十六)</p>
  <p id="aM6">有时六群比丘唅食语。<a id="a-M7"></a>羹饭从口流出。<a id="a-M8"></a>比坐比丘见便吐逆。<a id="a-M9"></a>佛言。<a id="a-MA"></a>从今不唅食语。<a id="a-MB"></a>应当学。<a id="a-MC"></a>若唅食语突吉罗。<a id="a-MD"></a>不唅食语不犯(六十七)</p>
  <p id="aME">又六群比丘。<a id="a-MF"></a>啮半食。<a id="a-MG"></a>半在口中。<a id="a-MH"></a>半在手中。<a id="a-MI"></a>佛言。<a id="a-MJ"></a>从今不啮半食。<a id="a-MK"></a>应当学。<a id="a-ML"></a>若啮半食突吉罗。<a id="a-MM"></a>不啮半食不犯(六十八)</p>
  <p id="aMN">佛在伽维罗卫国。<a id="a-MO"></a>尔时摩诃男释。<a id="a-MP"></a>请佛及僧明日食。<a id="a-MQ"></a>佛默然受。<a id="a-MR"></a>知佛默然受已。<a id="a-MS"></a>即从坐起头面礼足右绕而去。<a id="a-MT"></a>还自舍。<a id="a-MU"></a>通夜办种种多美饮食。<a id="a-MV"></a>早起敷座处。<a id="a-MW"></a>遣使白佛言时到。<a id="a-MX"></a>食具已办佛自知时。<a id="a-MY"></a>佛着衣持钵及僧入摩诃男舍坐。<a id="a-MZ"></a>摩诃男见佛坐已。<a id="a-Ma"></a>自手行水。<a id="a-Mb"></a>是食乳已辨。<a id="a-Mc"></a>自手下饭与乳。<a id="a-Md"></a>诸比丘吸食作声。<a id="a-Me"></a>尔时有比丘。<a id="a-Mf"></a>先是伎儿。<a id="a-Mg"></a>闻是声即起舞。<a id="a-Mh"></a>诸比丘大笑。<a id="a-Mi"></a>笑时口中饭粒出。<a id="a-Mj"></a>有鼻孔中出者。<a id="a-Mk"></a>诸居士呵责言。<a id="a-Ml"></a>诸沙门释子自言善好有德。<a id="a-Mm"></a>云何令他笑如伎儿。<a id="a-Mn"></a>佛见诸比丘作是事。<a id="a-Mo"></a>闻诸居士呵责时佛默然。<a id="a-Mp"></a>食后以是事集比丘僧。<a id="a-Mq"></a>佛知故问舞比丘。<a id="a-Mr"></a>汝以何心舞。<a id="a-Ms"></a>答言。<a id="a-Mt"></a>世尊。<a id="a-Mu"></a>欲出诸比丘吸食过罪。<a id="a-Mv"></a>及戏笑故。<a id="a-Mw"></a>佛言。<a id="a-Mx"></a>从今不吸食。<a id="a-My"></a>应当学。<a id="a-Mz"></a>若吸食作声食突吉罗。<a id="a-N0"></a>不吸食作声不犯(六十九)</p>
  <p id="aN1">又六群比丘。<a id="a-N2"></a>嚼食唼唼作声。<a id="a-N3"></a>诸居士呵责言。<a id="a-N4"></a>沙门释子自言善好有德。<a id="a-N5"></a>嚼食唼唼作声。<a id="a-N6"></a>如猪唼食。<a id="a-N7"></a>佛言。<a id="a-N8"></a>从今不嚼食作声。<a id="a-N9"></a>应当学。<a id="a-NA"></a>嚼食作声食突吉罗。<a id="a-NB"></a>不嚼食作声不犯(七十)</p>
  <p id="aNC">又六群比丘。<a id="a-ND"></a>满口着饭渐渐咽。<a id="a-NE"></a>诸居士呵责言。<a id="a-NF"></a>如猕猴食。<a id="a-NG"></a>佛言。<a id="a-NH"></a>从今不未咽食食。<a id="a-NI"></a>应当学。<a id="a-NJ"></a>未咽食食突吉罗。<a id="a-NK"></a>咽已食不犯(七十一)</p>
  <p id="aNL">又六群比丘吐舌食。<a id="a-NM"></a>作是言。<a id="a-NN"></a>谁能全吞令抟不坏。<a id="a-NO"></a>诸居士呵责言。<a id="a-NP"></a>诸比丘吐舌食如小儿。<a id="a-NQ"></a>佛言。<a id="a-NR"></a>从今不吐舌食。<a id="a-NS"></a>应当学。<a id="a-NT"></a>吐舌食突吉罗。<a id="a-NU"></a>不吐舌不犯(七十二)</p>
  <p id="aNV">又六群比丘缩鼻食。<a id="a-NW"></a>诸居士呵责言。<a id="a-NX"></a>应好弃涕。<a id="a-NY"></a>为寒耶。<a id="a-NZ"></a>为啖蒜耶。<a id="a-Na"></a>佛言。<a id="a-Nb"></a>从今不缩鼻食。<a id="a-Nc"></a>应当学缩鼻食突吉罗。<a id="a-Nd"></a>不缩鼻食不犯(七十三)</p>
  <p id="aNe">又六群比丘舐手食。<a id="a-Nf"></a>诸居士呵责言。<a id="a-Ng"></a>羹饭尽当更益何。<a id="a-Nh"></a>以舐手。<a id="a-Ni"></a>佛言。<a id="a-Nj"></a>从今不舐手食。<a id="a-Nk"></a>应当学。<a id="a-Nl"></a>若舐手食突吉罗。<a id="a-Nm"></a>不舐手食不犯(七十四)</p>
  <p id="aNn">又六群比丘。<a id="a-No"></a>指抆钵食。<a id="a-Np"></a>诸居士呵责言。<a id="a-Nq"></a>羹饭尽当更益。<a id="a-Nr"></a>何以指抆钵食。<a id="a-Ns"></a>佛言。<a id="a-Nt"></a>从今不指抆钵食。<a id="a-Nu"></a>应当学。<a id="a-Nv"></a>若指抆钵食突吉罗。<a id="a-Nw"></a>不指抆钵食不犯(七十五)</p>
  <p id="aNx">又六群比丘食着手振却。<a id="a-Ny"></a>诸居士呵责言。<a id="a-Nz"></a>诸比丘食如王如大臣。<a id="a-O0"></a>振手食弃。<a id="a-O1"></a>佛言。<a id="a-O2"></a>从今不振手食。<a id="a-O3"></a>应当学。<a id="a-O4"></a>振手食突吉罗。<a id="a-O5"></a>不振手食不犯(七十六)</p>
  <p id="aO6">又六群比丘弃着手饭。<a id="a-O7"></a>诸居士呵责言。<a id="a-O8"></a>是诸沙门不善。<a id="a-O9"></a>不种不获。<a id="a-OA"></a>但啖复弃。<a id="a-OB"></a>佛言。<a id="a-OC"></a>从今不弃着手饭。<a id="a-OD"></a>应当学。<a id="a-OE"></a>弃着手饭突吉罗。<a id="a-OF"></a>不弃不犯(七十七)</p>
  <p id="aOG">尔时六群比丘。<a id="a-OH"></a>腻手便捉饮器。<a id="a-OI"></a>比坐比丘见便吐逆。<a id="a-OJ"></a>佛言。<a id="a-OK"></a>从今不腻手捉饮器。<a id="a-OL"></a>应当学。<a id="a-OM"></a>腻手捉饮器突吉罗。<a id="a-ON"></a>不腻手捉不犯(七十八)</p>
  <p id="aOO">又六群比丘。<a id="a-OP"></a>不病自为索饭索羹。<a id="a-OQ"></a>佛言。<a id="a-OR"></a>从今不病不自为索饭索羹。<a id="a-OS"></a>应当学。<a id="a-OT"></a>不病自索羹饭突吉罗。<a id="a-OU"></a>若病索不犯(七十九)</p>
  <p id="aOV">又六群比丘。<a id="a-OW"></a>以饭覆羹。<a id="a-OX"></a>更望得故。<a id="a-OY"></a>语诸居士言。<a id="a-OZ"></a>此中着羹。<a id="a-Oa"></a>答言。<a id="a-Ob"></a>先啖钵中饭覆者。<a id="a-Oc"></a>佛言。<a id="a-Od"></a>从今不饭覆羹欲望更得。<a id="a-Oe"></a>应当学。<a id="a-Of"></a>若饭覆羹更望得者突吉罗。<a id="a-Og"></a>更不望得覆者不犯(八十)</p>
  <p id="aOh">又六群比丘。<a id="a-Oi"></a>呵相看比坐钵中。<a id="a-Oj"></a>作是言。<a id="a-Ok"></a>汝多我少。<a id="a-Ol"></a>我少汝多。<a id="a-Om"></a>佛言。<a id="a-On"></a>不诃相看比坐钵。<a id="a-Oo"></a>应当学。<a id="a-Op"></a>呵相看比坐钵突吉罗。<a id="a-Oq"></a>不呵相看不犯(八十一)</p>
  <p id="aOr">又一比丘僧中食时看余处。<a id="a-Os"></a>六群比丘与作比坐以戏笑故。<a id="a-Ot"></a>持骨着其钵中。<a id="a-Ou"></a>此比丘持手着钵中欲食。<a id="a-Ov"></a>触骨惊怖。<a id="a-Ow"></a>以是事故。<a id="a-Ox"></a>佛言。<a id="a-Oy"></a>端视钵食应当学。<a id="a-Oz"></a>若不端视钵食突吉罗。<a id="a-P0"></a>端视钵食不犯(八十二)</p>
  <p id="aP1">又六群比丘多受食。<a id="a-P2"></a>不次第啖尽残在钵中。<a id="a-P3"></a>便着水汤弃。<a id="a-P4"></a>满澡盘中。<a id="a-P5"></a>收残食器皆满。<a id="a-P6"></a>诸居士呵责言。<a id="a-P7"></a>是诸沙门不善。<a id="a-P8"></a>不种不获。<a id="a-P9"></a>但能啖复弃。<a id="a-PA"></a>佛言。<a id="a-PB"></a>次第啖食尽应当学。<a id="a-PC"></a>不次第啖食尽突吉罗。<a id="a-PD"></a>次第啖尽不犯(八十三)</p>
  <p id="aPE">佛在迦毗罗国。<a id="a-PF"></a>尔时有居士。<a id="a-PG"></a>请佛及僧明日食。<a id="a-PH"></a>佛默然受。<a id="a-PI"></a>居士知佛默然受已。<a id="a-PJ"></a>从坐起头面礼佛足右绕而去。<a id="a-PK"></a>还自舍通夜办种种多美饮食。<a id="a-PL"></a>早起敷坐处。<a id="a-PM"></a>遣使白佛时到。<a id="a-PN"></a>食办佛自知时。<a id="a-PO"></a>佛及僧到居士舍。<a id="a-PP"></a>新堂上水精作地。<a id="a-PQ"></a>诸比丘洗钵水中有残食。<a id="a-PR"></a>舍着堂上似如吐。<a id="a-PS"></a>诸居士呵责言。<a id="a-PT"></a>是诸比丘不善。<a id="a-PU"></a>更有屏处可弃此水。<a id="a-PV"></a>何以乃弃此堂上。<a id="a-PW"></a>佛言。<a id="a-PX"></a>洗钵水有饭。<a id="a-PY"></a>不问主人不应弃舍内。<a id="a-PZ"></a>应当学。<a id="a-Pa"></a>若不问主人弃舍内突吉罗。<a id="a-Pb"></a>问主人弃者不犯(八十四竟)。</p>
  <p id="aPc">佛在舍卫国。<a id="a-Pd"></a>尔时波斯匿王。<a id="a-Pe"></a>立如是法。<a id="a-Pf"></a>若佛在祇洹。<a id="a-Pg"></a>我当日日往。<a id="a-Ph"></a>时王闻佛在祇洹。<a id="a-Pi"></a>即敕御者严驾。<a id="a-Pj"></a>御者受教。<a id="a-Pk"></a>严驾已办白言。<a id="a-Pl"></a>大王。<a id="a-Pm"></a>严驾已竟。<a id="a-Pn"></a>王自知时。<a id="a-Po"></a>王即乘乘出城向祇洹。<a id="a-Pp"></a>王在乘上。<a id="a-Pq"></a>六群比丘。<a id="a-Pr"></a>为王说法言。<a id="a-Ps"></a>大王。<a id="a-Pt"></a>色无常受想行识无常。<a id="a-Pu"></a>是中有比丘。<a id="a-Pv"></a>少欲知足行头陀。<a id="a-Pw"></a>见是事心不喜。<a id="a-Px"></a>种种因缘呵责。<a id="a-Py"></a>云何名比丘。<a id="a-Pz"></a>人在乘上。<a id="a-Q0"></a>步为说法。<a id="a-Q1"></a>诸比丘以是事向佛广说。<a id="a-Q2"></a>佛语诸比丘。<a id="a-Q3"></a>人无病乘乘。<a id="a-Q4"></a>不应为说法。<a id="a-Q5"></a>应当学。<a id="a-Q6"></a>若不病乘乘为说法突吉罗。<a id="a-Q7"></a>为病人说法不犯(八十五)</p>
  <p id="aQ8">又时王在前行。<a id="a-Q9"></a>六群比丘随后行。<a id="a-QA"></a>为说法言。<a id="a-QB"></a>大王。<a id="a-QC"></a>色无常受想行识无常。<a id="a-QD"></a>佛语诸比丘。<a id="a-QE"></a>人不病在前行不随后为说法。<a id="a-QF"></a>应当学。<a id="a-QG"></a>若为不病在前行人说法突吉罗。<a id="a-QH"></a>为病人说法不犯(八十六)</p>
  <p id="aQI">又时王在道中行。<a id="a-QJ"></a>六群比丘在道外。<a id="a-QK"></a>为王说法言。<a id="a-QL"></a>大王。<a id="a-QM"></a>色无常受想行识无常。<a id="a-QN"></a>佛语诸比丘。<a id="a-QO"></a>若人不病在道中行。<a id="a-QP"></a>比丘在道外行不应为说法。<a id="a-QQ"></a>应当学。<a id="a-QR"></a>若自在道外为道中行不病人说法突吉罗。<a id="a-QS"></a>为病人说法不犯(八十七)</p>
  <p id="aQT">诸王行法。<a id="a-QU"></a>持床榻自随。<a id="a-QV"></a>王在高床上坐。<a id="a-QW"></a>六群比丘立为说法。<a id="a-QX"></a>大王。<a id="a-QY"></a>色受想行识无常。<a id="a-QZ"></a>佛语诸比丘。<a id="a-Qa"></a>从今无病人坐比丘立不为说法。<a id="a-Qb"></a>应当学。<a id="a-Qc"></a>若自立为坐不病人说法突吉罗。<a id="a-Qd"></a>为病人说法不犯(八十八)</p>
  <p id="aQe">王于六群比丘。<a id="a-Qf"></a>无大恭敬心。<a id="a-Qg"></a>六群比丘。<a id="a-Qh"></a>或得卑小坐处。<a id="a-Qi"></a>王自坐高处。<a id="a-Qj"></a>六群比丘在卑下处。<a id="a-Qk"></a>为王说法言。<a id="a-Ql"></a>大王。<a id="a-Qm"></a>色受想行识无常。<a id="a-Qn"></a>佛语诸比丘。<a id="a-Qo"></a>人无病在高处。<a id="a-Qp"></a>自在下处不为说法。<a id="a-Qq"></a>应当学。<a id="a-Qr"></a>若自在下处为高处不病人说法突吉罗。<a id="a-Qs"></a>为病人说法不犯(八十九)</p>
  <p id="aQt">有时王身大坐久便卧。<a id="a-Qu"></a>六群比丘坐为说法言。<a id="a-Qv"></a>大王。<a id="a-Qw"></a>色受想行识无常。<a id="a-Qx"></a>佛语诸比丘。<a id="a-Qy"></a>人无病卧比丘坐不为说法。<a id="a-Qz"></a>应当学。<a id="a-R0"></a>若自坐为卧不病人说法突吉罗。<a id="a-R1"></a>为病人说法不犯(九十)</p>
  <p id="aR2">有时王覆头。<a id="a-R3"></a>六群比丘为王说法言。<a id="a-R4"></a>大王。<a id="a-R5"></a>色受想行识无常。<a id="a-R6"></a>佛语诸比丘。<a id="a-R7"></a>不为覆头人说法。<a id="a-R8"></a>除病应当学。<a id="a-R9"></a>若为覆头不病人说法突吉罗。<a id="a-RA"></a>为病人说法不犯(九十一)</p>
  <p id="aRB">有时王裹头。<a id="a-RC"></a>六群比丘为说法言。<a id="a-RD"></a>大王。<a id="a-RE"></a>色受想行识无常。<a id="a-RF"></a>佛语诸比丘。<a id="a-RG"></a>不为裹头人说法。<a id="a-RH"></a>除病应当学。<a id="a-RI"></a>若为不病裹头人说法突吉罗。<a id="a-RJ"></a>为病人说法不犯(九十二)</p>
  <p id="aRK">有时王肘隐人肩。<a id="a-RL"></a>六群比丘为说法言。<a id="a-RM"></a>大王。<a id="a-RN"></a>色受想行识无常。<a id="a-RO"></a>佛语诸比丘。<a id="a-RP"></a>不应为肘隐人肩者说法。<a id="a-RQ"></a>除病应当学。<a id="a-RR"></a>若为肘隐人肩不病人说法突吉罗。<a id="a-RS"></a>为病人说不犯(九十三)</p>
  <p id="aRT">有时王叉腰。<a id="a-RU"></a>六群比丘为说法言。<a id="a-RV"></a>大王。<a id="a-RW"></a>色受想行识无常。<a id="a-RX"></a>佛语诸比丘。<a id="a-RY"></a>不为叉腰人说法。<a id="a-RZ"></a>除病应当学。<a id="a-Ra"></a>若为不病叉腰人说法突吉罗。<a id="a-Rb"></a>为病人说法不犯(九十四)</p>
  <p id="aRc">有时王左右抄衣。<a id="a-Rd"></a>六群比丘为说法言。<a id="a-Re"></a>大王。<a id="a-Rf"></a>色受想行识无常。<a id="a-Rg"></a>佛语诸比丘。<a id="a-Rh"></a>不为左右抄衣人说法。<a id="a-Ri"></a>除病应当学。<a id="a-Rj"></a>若为左右抄衣不病者说法突吉罗。<a id="a-Rk"></a>为病人说法不犯(九十五)</p>
  <p id="aRl">有时王偏抄衣。<a id="a-Rm"></a>六群比丘为说法言。<a id="a-Rn"></a>大王。<a id="a-Ro"></a>色受想行识无常。<a id="a-Rp"></a>佛语诸比丘。<a id="a-Rq"></a>不为偏抄衣人说法。<a id="a-Rr"></a>除病应当学。<a id="a-Rs"></a>若遍抄衣不病为说法突吉罗。<a id="a-Rt"></a>为病者说法不犯(九十六)</p>
  <p id="aRu">有时王以衣覆右肩全举左肩上。<a id="a-Rv"></a>六群比丘为王说法言。<a id="a-Rw"></a>大王。<a id="a-Rx"></a>色受想行识无常。<a id="a-Ry"></a>佛语诸比丘。<a id="a-Rz"></a>不为以衣覆右肩全举左肩上人说法。<a id="a-S0"></a>除病应当学。<a id="a-S1"></a>若为以衣覆右肩全举左肩上不病人说法突吉罗。<a id="a-S2"></a>为病人说法不犯(九十七)</p>
  <p id="aS3">有时王着革屣。<a id="a-S4"></a>六群比丘为说法言。<a id="a-S5"></a>大王。<a id="a-S6"></a>色受想行识无常。<a id="a-S7"></a>佛语诸比丘。<a id="a-S8"></a>不为着革屣人说法除病应当学。<a id="a-S9"></a>若为着革屣不病人说法突吉罗。<a id="a-SA"></a>为病者说法不犯(九十八)</p>
  <p id="aSB">有时王着屐。<a id="a-SC"></a>六群比丘为王说法言。<a id="a-SD"></a>大王。<a id="a-SE"></a>色受想行识无常。<a id="a-SF"></a>佛语诸比丘。<a id="a-SG"></a>不为着屐人说法。<a id="a-SH"></a>除病应当学。<a id="a-SI"></a>若为着屐不病人说法突吉罗。<a id="a-SJ"></a>为病人说法不犯(九十九)</p>
  <p id="aSK">有时佛与无量百千万众恭敬围绕说法。<a id="a-SL"></a>波斯匿王眷属。<a id="a-SM"></a>有捉杖者。<a id="a-SN"></a>捉盖者。<a id="a-SO"></a>捉刀者。<a id="a-SP"></a>捉盾者。<a id="a-SQ"></a>捉弓箭者。<a id="a-SR"></a>六群比丘别为说法。<a id="a-SS"></a>是众中有堪得道者。<a id="a-ST"></a>以众作二段故。<a id="a-SU"></a>心散乱不得道。<a id="a-SV"></a>诸佛常法。<a id="a-SW"></a>不一心众生不为说法。<a id="a-SX"></a>佛即为王种种说法示教利喜。<a id="a-SY"></a>示教利喜已默然。<a id="a-SZ"></a>王知佛种种说法示教利喜已。<a id="a-Sa"></a>从坐起头面礼佛足右绕而去。<a id="a-Sb"></a>王去未久。<a id="a-Sc"></a>佛以是事集比丘僧。<a id="a-Sd"></a>以种种因缘呵责六群比丘。<a id="a-Se"></a>云何名比丘。<a id="a-Sf"></a>为捉杖不病人说法。<a id="a-Sg"></a>若捉盖捉大刀小刀盾弓箭。<a id="a-Sh"></a>种种器仗人说法。<a id="a-Si"></a>种种诃已语诸比丘。<a id="a-Sj"></a>不为捉杖人说法。<a id="a-Sk"></a>除病应当学。<a id="a-Sl"></a>若为捉杖不病人说法突吉罗。<a id="a-Sm"></a>为病者说法不犯(一百)</p>
  <p id="aSn">不为捉盖人说法。<a id="a-So"></a>除病应当学。<a id="a-Sp"></a>若为捉盖不病人说法突吉罗。<a id="a-Sq"></a>为病人说法不犯(一百一)</p>
  <p id="aSr">不为捉刀人说法。<a id="a-Ss"></a>除病应当学。<a id="a-St"></a>若为捉刀人说法突吉罗。<a id="a-Su"></a>不为捉刀人说法不犯(一百二)</p>
  <p id="aSv">不为捉盾捉弓箭人说法。<a id="a-Sw"></a>除病应当学。<a id="a-Sx"></a>若为捉盾弓箭人说法突吉罗。<a id="a-Sy"></a>不为捉盾弓箭人说法不犯(一百三)</p>
  <p id="aSz">佛在王舍城。<a id="a-T0"></a>尔时六群比丘。<a id="a-T1"></a>往语守菜园人言。<a id="a-T2"></a>汝与我等菜。<a id="a-T3"></a>问言。<a id="a-T4"></a>与价不。<a id="a-T5"></a>答言。<a id="a-T6"></a>我乞无价。<a id="a-T7"></a>守菜人言。<a id="a-T8"></a>索菜空与者。<a id="a-T9"></a>我等云何得活。<a id="a-TA"></a>六群比丘言。<a id="a-TB"></a>不与我耶。<a id="a-TC"></a>答言不与。<a id="a-TD"></a>六群比丘余时。<a id="a-TE"></a>大小便洟唾菜上。<a id="a-TF"></a>臭烂死坏。<a id="a-TG"></a>守菜人言。<a id="a-TH"></a>谁之所作。<a id="a-TI"></a>六群比丘往语守菜人言。<a id="a-TJ"></a>汝知谁污汝菜。<a id="a-TK"></a>答言不知。<a id="a-TL"></a>六群比丘言。<a id="a-TM"></a>我等所作。<a id="a-TN"></a>随汝索菜不与。<a id="a-TO"></a>我等故作如是事。<a id="a-TP"></a>六群比丘勇健多力。<a id="a-TQ"></a>不大畏罪。<a id="a-TR"></a>守菜人不能奈何。<a id="a-TS"></a>诸居士诃责言。<a id="a-TT"></a>沙门释子自言善好有德。<a id="a-TU"></a>菜上大小便洟唾。<a id="a-TV"></a>如王如大臣。<a id="a-TW"></a>佛闻是事语诸比丘。<a id="a-TX"></a>不得菜上大小便洟唾。<a id="a-TY"></a>除病应当学。<a id="a-TZ"></a>若不病大小便洟唾菜上突吉罗。<a id="a-Ta"></a>若病不犯(一百四)</p>
  <p id="aTb">佛在王舍城。<a id="a-Tc"></a>尔时六群比丘。<a id="a-Td"></a>往语浣衣人言。<a id="a-Te"></a>与我浣衣。<a id="a-Tf"></a>问言与价不。<a id="a-Tg"></a>答言无价。<a id="a-Th"></a>浣衣人言。<a id="a-Ti"></a>有浣衣不与价者。<a id="a-Tj"></a>我等空浣衣。<a id="a-Tk"></a>云何得活。<a id="a-Tl"></a>六群比丘言。<a id="a-Tm"></a>不与我浣耶。<a id="a-Tn"></a>答言。<a id="a-To"></a>不与汝浣。<a id="a-Tp"></a>六群比丘到净水中浣衣处。<a id="a-Tq"></a>大小便洟唾。<a id="a-Tr"></a>诸浣衣人以先心谓水清净。<a id="a-Ts"></a>浸衣着中即臭失色。<a id="a-Tt"></a>浣衣人念。<a id="a-Tu"></a>谁作是事。<a id="a-Tv"></a>六群比丘余时往问。<a id="a-Tw"></a>汝等知不。<a id="a-Tx"></a>谁污是水。<a id="a-Ty"></a>答言不知。<a id="a-Tz"></a>六群比丘言。<a id="a-U0"></a>我等所作。<a id="a-U1"></a>以汝不与我浣衣故作是事。<a id="a-U2"></a>六群比丘勇健多力。<a id="a-U3"></a>不大畏罪。<a id="a-U4"></a>诸浣衣人不能奈何。<a id="a-U5"></a>诸居士诃责言。<a id="a-U6"></a>诸沙门释子自言善好有德。<a id="a-U7"></a>净用水中大小便洟唾。<a id="a-U8"></a>是中有比丘。<a id="a-U9"></a>少欲知足行头陀。<a id="a-UA"></a>闻是事心不喜。<a id="a-UB"></a>向佛广说。<a id="a-UC"></a>佛以是事集比丘僧种种因缘诃责六群比丘。<a id="a-UD"></a>云何名比丘。<a id="a-UE"></a>净用水中大小便涕唾。<a id="a-UF"></a>佛但诃责而未结戒。<a id="a-UG"></a>又佛在舍卫国。<a id="a-UH"></a>尔时舍卫城中有一大池。<a id="a-UI"></a>名须摩那。<a id="a-UJ"></a>多人所用。<a id="a-UK"></a>六群比丘共相谓言。<a id="a-UL"></a>可往须摩那池上看。<a id="a-UM"></a>皆言随意。<a id="a-UN"></a>即共往池上看。<a id="a-UO"></a>便大小便洟唾池中诸居士诃责言。<a id="a-UP"></a>是沙门释子不善。<a id="a-UQ"></a>更无大小便处耶。<a id="a-UR"></a>乃到是净用水中大小便洟唾是中有比丘。<a id="a-US"></a>少欲知足行头陀。<a id="a-UT"></a>闻是事心不喜。<a id="a-UU"></a>向佛广说。<a id="a-UV"></a>佛以是事集比丘僧。<a id="a-UW"></a>种种因缘诃责言云何名比丘。<a id="a-UX"></a>净用水中大小便洟唾。<a id="a-UY"></a>佛种种因缘诃已语诸比丘。<a id="a-UZ"></a>不应净用水中大小便洟唾。<a id="a-Ua"></a>除病应当学。<a id="a-Ub"></a>若不病净用水中大小便洟唾突吉罗。<a id="a-Uc"></a>病者不犯(一百五)</p>
  <p id="aUd">佛在舍卫国。<a id="a-Ue"></a>尔时六群比丘立大小便。<a id="a-Uf"></a>佛闻是事语诸比丘。<a id="a-Ug"></a>不得立大小便。<a id="a-Uh"></a>除病应当学。<a id="a-Ui"></a>若不病立大小便突吉罗。<a id="a-Uj"></a>若病不犯(一百六)</p>
  <p id="aUk">佛在舍卫国。<a id="a-Ul"></a>有一居士。<a id="a-Um"></a>请佛及僧明日食。<a id="a-Un"></a>佛默然受。<a id="a-Uo"></a>居士知佛受已。<a id="a-Up"></a>从坐起头面礼佛足右绕而去。<a id="a-Uq"></a>还自舍通夜办种种多美饮食。<a id="a-Ur"></a>早起敷座处已。<a id="a-Us"></a>遣使白佛时到。<a id="a-Ut"></a>食具已办佛自知时。<a id="a-Uu"></a>六群比丘与十七群比丘常共相违斗诤。<a id="a-Uv"></a>时十七群比丘次守僧坊。<a id="a-Uw"></a>六群比丘次与迎食。<a id="a-Ux"></a>六群比丘共相谓言。<a id="a-Uy"></a>我等今日故断十七群比丘食。<a id="a-Uz"></a>有言云何断。<a id="a-V0"></a>答言。<a id="a-V1"></a>但来当知。<a id="a-V2"></a>六群比丘到十七群比丘所。<a id="a-V3"></a>索钵言。<a id="a-V4"></a>与汝迎食分。<a id="a-V5"></a>即随佛及僧至所请家。<a id="a-V6"></a>六群比丘先食已。<a id="a-V7"></a>迎十七群比丘食分便出。<a id="a-V8"></a>出已便作余事。<a id="a-V9"></a>经过余处诸知识家。<a id="a-VA"></a>见已出城。<a id="a-VB"></a>或坐树下。<a id="a-VC"></a>或在岸上井上池上多人众处住。<a id="a-VD"></a>时十七群比丘年少饥急。<a id="a-VE"></a>共相谓言。<a id="a-VF"></a>食何故迟。<a id="a-VG"></a>又相谓言。<a id="a-VH"></a>上祇洹门外大树上。<a id="a-VI"></a>遥看见不。<a id="a-VJ"></a>时有一比丘。<a id="a-VK"></a>上树看见言。<a id="a-VL"></a>在某树下井上岸下多人众中住。<a id="a-VM"></a>至日垂中。<a id="a-VN"></a>额上流汗方来唤言。<a id="a-VO"></a>汝取食分。<a id="a-VP"></a>问言。<a id="a-VQ"></a>何故迟耶。<a id="a-VR"></a>答言。<a id="a-VS"></a>我等得食便出。<a id="a-VT"></a>问言。<a id="a-VU"></a>汝等不在某树下岸下多人众中住耶。<a id="a-VV"></a>而言得食便出。<a id="a-VW"></a>六群比丘言。<a id="a-VX"></a>谁道耶。<a id="a-VY"></a>十七群比丘言。<a id="a-VZ"></a>我上树上见。<a id="a-Va"></a>是中有比丘。<a id="a-Vb"></a>少欲知足行头陀。<a id="a-Vc"></a>闻是事心不喜。<a id="a-Vd"></a>诃责言。<a id="a-Ve"></a>云何名比丘。<a id="a-Vf"></a>佛未听上树而上。<a id="a-Vg"></a>种种因缘诃已向佛广说。<a id="a-Vh"></a>佛知故问十七群比丘。<a id="a-Vi"></a>汝实作是事不。<a id="a-Vj"></a>答言。<a id="a-Vk"></a>实作世尊。<a id="a-Vl"></a>佛种种因缘诃责十七群比丘。<a id="a-Vm"></a>云何名比丘。<a id="a-Vn"></a>我未听上树而上。<a id="a-Vo"></a>种种因缘诃已语诸比丘。<a id="a-Vp"></a>树过人不应上。<a id="a-Vq"></a>除急因缘。<a id="a-Vr"></a>应当学。<a id="a-Vs"></a>若比丘上过人树。<a id="a-Vt"></a>无急因缘突吉罗。<a id="a-Vu"></a>若急因缘不犯(一百七众学法竟)。</p>
 </body>
</html>