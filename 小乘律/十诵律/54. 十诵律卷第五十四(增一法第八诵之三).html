<!doctype html>
<html id="z3IBUw4mV" data-ver="1960">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十四(增一法第八诵之三)</h1>
  <h2 id="a2">初十法中五法之余</h2>
  <p id="a3">有五事群党。<a id="a-4"></a>能于僧中起诤。<a id="a-5"></a>如是起诤多有恼乱。<a id="a-6"></a>减损天人。<a id="a-7"></a>有诤比丘以非法约敕。<a id="a-8"></a>有群党说。<a id="a-9"></a>轻读诵修多罗比丘。<a id="a-A"></a>遮说戒者。<a id="a-B"></a>助斗诤相言。<a id="a-C"></a>是名五事。<a id="a-D"></a>有群党僧中起诤。<a id="a-E"></a>如是起诤多有恼乱。<a id="a-F"></a>减损天人。<a id="a-G"></a>有五事不群党。<a id="a-H"></a>僧中不起诤。<a id="a-I"></a>如是不起诤不恼乱。<a id="a-J"></a>增益天人。<a id="a-K"></a>有诤比丘如法约敕。<a id="a-L"></a>不群党说。<a id="a-M"></a>敬诵修多罗者。<a id="a-N"></a>不遮说戒者。<a id="a-O"></a>不助斗诤相言。<a id="a-P"></a>是名五。<a id="a-Q"></a>非群党不起诤。<a id="a-R"></a>如是不起诤故不恼乱。<a id="a-S"></a>增益天人。<a id="a-T"></a>有五举事者。<a id="a-U"></a>有羞不能次第答。<a id="a-V"></a>若上座问时。<a id="a-W"></a>不能次第答。<a id="a-X"></a>若问时怖。<a id="a-Y"></a>问异答异。<a id="a-Z"></a>恃群党轻上座。<a id="a-a"></a>非法言法。<a id="a-b"></a>法言非法。<a id="a-c"></a>是名五举事者。<a id="a-d"></a>羞不能次第答。<a id="a-e"></a>有五举事者。<a id="a-f"></a>为他所难。<a id="a-g"></a>能次第答。<a id="a-h"></a>若上座问时。<a id="a-i"></a>能次第答。<a id="a-j"></a>问时不怖。<a id="a-k"></a>问答不异。<a id="a-l"></a>不恃群党。<a id="a-m"></a>不轻上座。<a id="a-n"></a>非法言非法。<a id="a-o"></a>法言法。<a id="a-p"></a>是名五。<a id="a-q"></a>为人所难能次第答。<a id="a-r"></a>有五事举事人。<a id="a-s"></a>羞不能次第答。<a id="a-t"></a>不善知句义。<a id="a-u"></a>先有嫌取二诤根本。<a id="a-v"></a>若白衣沙弥诤根本。<a id="a-w"></a>使他比丘举。<a id="a-x"></a>不知修多罗句义。<a id="a-y"></a>若说不定。<a id="a-z"></a>不知比丘三事所住见闻疑处。<a id="a-10"></a>是名五举事人。<a id="a-11"></a>不能次第答。<a id="a-12"></a>有五法举事。<a id="a-13"></a>比丘为人所难。<a id="a-14"></a>能次第答。<a id="a-15"></a>知句义。<a id="a-16"></a>先无嫌。<a id="a-17"></a>不取二诤根本。<a id="a-18"></a>不求白衣沙弥诤根本。<a id="a-19"></a>不使他比丘举。<a id="a-1A"></a>知修多罗句义。<a id="a-1B"></a>说定。<a id="a-1C"></a>知比丘三事所住见闻疑处。<a id="a-1D"></a>是名五法举事。<a id="a-1E"></a>比丘为人所难。<a id="a-1F"></a>能次第答。<a id="a-1G"></a>有五种成羯磨。<a id="a-1H"></a>现前成。<a id="a-1I"></a>与欲成。<a id="a-1J"></a>同见成。<a id="a-1K"></a>从有信优婆塞闻成。<a id="a-1L"></a>作羯磨竟默然已成。<a id="a-1M"></a>有五法共要。<a id="a-1N"></a>若乞听已不举他是事应此处说共要。<a id="a-1O"></a>此事应彼处说共要。<a id="a-1P"></a>此事应随处说共要。<a id="a-1Q"></a>随汝所犯事我乐示汝。<a id="a-1R"></a>出过已。<a id="a-1S"></a>如恶马难调拔橛合缰驱去。<a id="a-1T"></a>佛语优波离。<a id="a-1U"></a>求义比丘从他闻义时。<a id="a-1V"></a>有五事应善分别义。<a id="a-1W"></a>是实非实时非时似义不似义。<a id="a-1X"></a>是义起斗诤相言。<a id="a-1Y"></a>僧破僧恼僧别僧异。<a id="a-1Z"></a>于是义不起斗诤相言。<a id="a-1a"></a>僧不破不恼不别不异。<a id="a-1b"></a>优波离。<a id="a-1c"></a>是名求义比丘从他闻义时以五事善分别义。<a id="a-1d"></a>比丘有五事。<a id="a-1e"></a>能使僧不生清净。<a id="a-1f"></a>谓说佛法僧戒过不随威仪。<a id="a-1g"></a>是名五事能使僧生不清净。<a id="a-1h"></a>有五事。<a id="a-1i"></a>能使僧生清净。<a id="a-1j"></a>谓不说佛法僧戒过随威仪。<a id="a-1k"></a>是名五事能使僧生清净。<a id="a-1l"></a>有五事。<a id="a-1m"></a>闼利吒比丘不能灭诤。<a id="a-1n"></a>不如根本说。<a id="a-1o"></a>趣说因他说。<a id="a-1p"></a>所说不与句义相应。<a id="a-1q"></a>以不相应句义说。<a id="a-1r"></a>有五事。<a id="a-1s"></a>闼利吒比丘能灭诤。<a id="a-1t"></a>如根本说。<a id="a-1u"></a>不趣说。<a id="a-1v"></a>不因他说。<a id="a-1w"></a>所说与句义相应不以不相应句义说。<a id="a-1x"></a>是名五法。<a id="a-1y"></a>闼利吒比丘能灭诤。<a id="a-1z"></a>复有五法。<a id="a-20"></a>闼利吒比丘不能灭诤。<a id="a-21"></a>不筹量受他所说。<a id="a-22"></a>受他不具足语。<a id="a-23"></a>受他趣语。<a id="a-24"></a>受他不定语。<a id="a-25"></a>不三重问。<a id="a-26"></a>是名五法。<a id="a-27"></a>闼利吒比丘不能灭诤。<a id="a-28"></a>有五事。<a id="a-29"></a>贵比丘能灭诤。<a id="a-2A"></a>筹量受他语。<a id="a-2B"></a>受具足语。<a id="a-2C"></a>不受趣语。<a id="a-2D"></a>不受不定语。<a id="a-2E"></a>三重问。<a id="a-2F"></a>是名五贵比丘能灭诤。</p>
  <p id="a2G">复有五事。<a id="a-2H"></a>贵比丘不能灭诤。<a id="a-2I"></a>自说不能了义。<a id="a-2J"></a>亦不解他所说。<a id="a-2K"></a>不能令他解所说。<a id="a-2L"></a>重说扰乱忘失句义。<a id="a-2M"></a>不知修多罗句义。<a id="a-2N"></a>是名五事。<a id="a-2O"></a>贵比丘不能灭诤。<a id="a-2P"></a>复有五事。<a id="a-2Q"></a>贵比丘能灭诤。<a id="a-2R"></a>自说能了。<a id="a-2S"></a>解他所说。<a id="a-2T"></a>所说能令他解。<a id="a-2U"></a>不重说不失句义。<a id="a-2V"></a>不失修多罗句义。<a id="a-2W"></a>是名五贵比丘能灭诤。<a id="a-2X"></a>复有五事。<a id="a-2Y"></a>贵比丘不能灭诤。<a id="a-2Z"></a>不差自说。<a id="a-2a"></a>事未成便先说。<a id="a-2b"></a>不知和合众所说。<a id="a-2c"></a>恼他。<a id="a-2d"></a>重说扰乱。<a id="a-2e"></a>是名五事。<a id="a-2f"></a>贵比丘不能灭诤。<a id="a-2g"></a>有五事。<a id="a-2h"></a>贵比丘能灭诤。<a id="a-2i"></a>差而说。<a id="a-2j"></a>事成便说。<a id="a-2k"></a>知和合众所说。<a id="a-2l"></a>不恼他。<a id="a-2m"></a>不重说。<a id="a-2n"></a>是名五事。<a id="a-2o"></a>贵比丘能灭诤。<a id="a-2p"></a>复有五法成就。<a id="a-2q"></a>贵比丘持律者不差自说。<a id="a-2r"></a>若是上座若上座等。<a id="a-2s"></a>若是说戒人若说戒人等。<a id="a-2t"></a>观群党有力势。<a id="a-2u"></a>若白僧。<a id="a-2v"></a>若欲呵上座。<a id="a-2w"></a>是名五法。<a id="a-2x"></a>贵比丘持律。<a id="a-2y"></a>他不差得自说。<a id="a-2z"></a>有五法。<a id="a-30"></a>贵比丘持律得自说。<a id="a-31"></a>若诤比丘破戒轻戒无威仪。<a id="a-32"></a>如小儿无智。<a id="a-33"></a>不广知毗尼。<a id="a-34"></a>乐作非法无羞无羞群党。<a id="a-35"></a>是名五法。<a id="a-36"></a>闼利吒比丘持律。<a id="a-37"></a>有五法成就。<a id="a-38"></a>不差得说。<a id="a-39"></a>又上座比丘五事应呵若破戒轻戒无威仪。<a id="a-3A"></a>如小儿无智。<a id="a-3B"></a>不广知毗尼。<a id="a-3C"></a>乐于非法非法群党。<a id="a-3D"></a>是名上座有五事应呵。<a id="a-3E"></a>上座比丘复有五事应呵。<a id="a-3F"></a>若上座恶邪见。<a id="a-3G"></a>恶邪见故生倒见。<a id="a-3H"></a>乐非法非时说非实说。<a id="a-3I"></a>于正法中趣有所说。<a id="a-3J"></a>无羞无羞群党。<a id="a-3K"></a>是名上座有五事应呵。<a id="a-3L"></a>优波离。<a id="a-3M"></a>僧中断事比丘。<a id="a-3N"></a>若欲到僧中断事时。<a id="a-3O"></a>应先住五法。<a id="a-3P"></a>然后往到僧中。<a id="a-3Q"></a>应恭敬恭敬入脱革屣。<a id="a-3R"></a>不覆右肩不覆头。<a id="a-3S"></a>又应恭敬恭敬入脱革屣。<a id="a-3T"></a>不覆右肩不现胸。<a id="a-3U"></a>又应恭敬恭敬入脱革屣。<a id="a-3V"></a>不覆右肩不反抄衣。<a id="a-3W"></a>又应恭敬恭敬入脱革屣。<a id="a-3X"></a>不覆右肩不得披衣令两向。<a id="a-3Y"></a>又应恭敬恭敬入惭愧毁誉不异善心慈心怜愍心。<a id="a-3Z"></a>不说世间事。<a id="a-3a"></a>在座坐时。<a id="a-3b"></a>应生善心。<a id="a-3c"></a>不僧中无恭敬恭敬心。<a id="a-3d"></a>佛语优波离。<a id="a-3e"></a>如是僧中断事时。<a id="a-3f"></a>有斗诤者。<a id="a-3g"></a>是断事比丘。<a id="a-3h"></a>应嘱授已从座起去。<a id="a-3i"></a>若善说者应默然住。<a id="a-3j"></a>优波离。<a id="a-3k"></a>僧中断事比丘。<a id="a-3l"></a>应在自坐处说法。<a id="a-3m"></a>若自说若劝他说言。<a id="a-3n"></a>比丘汝说法。<a id="a-3o"></a>有五大贼。<a id="a-3p"></a>劫贼盗贼诈取贼诋谩贼受寄贼。<a id="a-3q"></a>有五种取他物。<a id="a-3r"></a>劫取盗取诈取诋谩取法取。<a id="a-3s"></a>是名五取。<a id="a-3t"></a>有五种人不应与听。<a id="a-3u"></a>无羞人。<a id="a-3v"></a>无所畏人。<a id="a-3w"></a>先有嫌人。<a id="a-3x"></a>少智人。<a id="a-3y"></a>欲舍比丘法人。<a id="a-3z"></a>有五种施无福。<a id="a-40"></a>施女人。<a id="a-41"></a>施戏具。<a id="a-42"></a>施画男女合像。<a id="a-43"></a>施酒。<a id="a-44"></a>施非法语。<a id="a-45"></a>是名五无福施。<a id="a-46"></a>复有五无福。<a id="a-47"></a>施器仗。<a id="a-48"></a>施刀。<a id="a-49"></a>施毒药。<a id="a-4A"></a>施恶牛。<a id="a-4B"></a>施教他作。<a id="a-4C"></a>如是施。<a id="a-4D"></a>是名五无福施。<a id="a-4E"></a>有五布萨。<a id="a-4F"></a>如先说。<a id="a-4G"></a>有五种。<a id="a-4H"></a>自说阿罗汉得罪。<a id="a-4I"></a>不狂心说。<a id="a-4J"></a>不乱心说。<a id="a-4K"></a>不苦痛说。<a id="a-4L"></a>非实向未受大戒人说。<a id="a-4M"></a>非增上慢说。<a id="a-4N"></a>是名五自说阿罗汉得罪。<a id="a-4O"></a>复有五自说阿罗汉无罪。<a id="a-4P"></a>狂心说。<a id="a-4Q"></a>乱心说。<a id="a-4R"></a>苦痛说。<a id="a-4S"></a>实得向大戒人说。<a id="a-4T"></a>增上慢说。<a id="a-4U"></a>是名五自说阿罗汉无罪。<a id="a-4V"></a>复有五自说阿罗汉得罪。<a id="a-4W"></a>不狂不乱不苦痛。<a id="a-4X"></a>不实向未受大戒人说。<a id="a-4Y"></a>无所畏说。<a id="a-4Z"></a>是名五自说阿罗汉得罪。<a id="a-4a"></a>复有五自说阿罗汉无罪。<a id="a-4b"></a>狂说乱说苦痛说。<a id="a-4c"></a>实得向受大戒人说。<a id="a-4d"></a>不无畏说。<a id="a-4e"></a>是名五自说阿罗汉无罪。<a id="a-4f"></a>复有五不自说阿罗汉得罪。<a id="a-4g"></a>作相作异相异威仪先教他说以他名说。<a id="a-4h"></a>是名五不自说阿罗汉得罪。<a id="a-4i"></a>复有五不自说阿罗汉无罪。<a id="a-4j"></a>不作相。<a id="a-4k"></a>不作异相。<a id="a-4l"></a>不异威仪。<a id="a-4m"></a>先不教他说。<a id="a-4n"></a>不以他名说。<a id="a-4o"></a>是名五不自说阿罗汉无罪。<a id="a-4p"></a>复有五不自说阿罗汉得罪。<a id="a-4q"></a>作相作异相异威仪。<a id="a-4r"></a>先教他说。<a id="a-4s"></a>先教他屏处说。<a id="a-4t"></a>是名五不自说阿罗汉得罪。<a id="a-4u"></a>复有五不自说阿罗汉无罪。<a id="a-4v"></a>不作相。<a id="a-4w"></a>不作异相。<a id="a-4x"></a>不异威仪。<a id="a-4y"></a>不教他说。<a id="a-4z"></a>不先教他屏处说。<a id="a-50"></a>是名五不自说阿罗汉无罪。<a id="a-51"></a>喜忘比丘往白衣家数数犯五事。<a id="a-52"></a>犯非时入家。<a id="a-53"></a>独与女人屏处。<a id="a-54"></a>有食家与女人坐。<a id="a-55"></a>数数食。<a id="a-56"></a>无净人与女人说法。<a id="a-57"></a>是名五喜忘比丘入白衣家数数犯。<a id="a-58"></a>有五种折伏。<a id="a-59"></a>不使作。<a id="a-5A"></a>不共语。<a id="a-5B"></a>不看视。<a id="a-5C"></a>不教授。<a id="a-5D"></a>不听有所作。<a id="a-5E"></a>是名五种折伏。<a id="a-5F"></a>有五相似。<a id="a-5G"></a>世尊相似。<a id="a-5H"></a>法相似。<a id="a-5I"></a>僧相似。<a id="a-5J"></a>戒相似。<a id="a-5K"></a>闼梨吒比丘相似。<a id="a-5L"></a>是名五相似。<a id="a-5M"></a>复有五不相似。<a id="a-5N"></a>世尊不相似。<a id="a-5O"></a>法不相似。<a id="a-5P"></a>僧不相似。<a id="a-5Q"></a>戒不相似。<a id="a-5R"></a>贵比丘不相似。<a id="a-5S"></a>是名五不相似。<a id="a-5T"></a>有五事犯僧伽婆尸沙。<a id="a-5U"></a>人女有命。<a id="a-5V"></a>取女人相。<a id="a-5W"></a>生欲心。<a id="a-5X"></a>欲作非梵行。<a id="a-5Y"></a>触小便处。<a id="a-5Z"></a>是名五事犯僧伽婆尸沙。<a id="a-5a"></a>复有五种犯僧伽婆尸沙。<a id="a-5b"></a>女人女人想。<a id="a-5c"></a>人人想生欲心。<a id="a-5d"></a>欲作非梵行。<a id="a-5e"></a>触小便处。<a id="a-5f"></a>身身相触。<a id="a-5g"></a>是名五种犯僧伽婆尸沙。<a id="a-5h"></a>有五大贼世间希有。<a id="a-5i"></a>何等五。<a id="a-5j"></a>一者作百人主。<a id="a-5k"></a>二百三百四百五百人主。<a id="a-5l"></a>如先说。<a id="a-5m"></a>是名初大贼。<a id="a-5n"></a>复有大贼。<a id="a-5o"></a>用四方僧物。<a id="a-5p"></a>如先说。<a id="a-5q"></a>是名第二大贼。<a id="a-5r"></a>复有大贼。<a id="a-5s"></a>为饮食故妄语。<a id="a-5t"></a>如先说。<a id="a-5u"></a>是名第三大贼。<a id="a-5v"></a>复有大贼。<a id="a-5w"></a>破戒弊恶内烂流出。<a id="a-5x"></a>非沙门自言沙门。<a id="a-5y"></a>非梵行自言梵行。<a id="a-5z"></a>是名第四大贼。<a id="a-60"></a>复有大贼。<a id="a-61"></a>若有佛所说。<a id="a-62"></a>若声闻所说。<a id="a-63"></a>仙人所说。<a id="a-64"></a>诸天所说。<a id="a-65"></a>化人所说。<a id="a-66"></a>从彼闻已。<a id="a-67"></a>自言我说。<a id="a-68"></a>有人言是持戒人得须陀洹。<a id="a-69"></a>答言实尔。<a id="a-6A"></a>或默然受。<a id="a-6B"></a>是名第五大贼。<a id="a-6C"></a>因食生五罪。<a id="a-6D"></a>若啖若食若索若取若担出界去。<a id="a-6E"></a>是名因食生五罪。<a id="a-6F"></a>因威仪生五罪。<a id="a-6G"></a>来时去时住时坐时大小便时。<a id="a-6H"></a>是名五因威仪生罪。<a id="a-6I"></a>因人生五罪。<a id="a-6J"></a>女人不能男人。<a id="a-6K"></a>二根人。<a id="a-6L"></a>外道人。<a id="a-6M"></a>不受大戒人。<a id="a-6N"></a>是名五因人生罪。<a id="a-6O"></a>复有五因人生罪。<a id="a-6P"></a>苦切人。<a id="a-6Q"></a>依止人。<a id="a-6R"></a>驱出人。<a id="a-6S"></a>下意人。<a id="a-6T"></a>觅罪相人。<a id="a-6U"></a>是名五因人生罪。<a id="a-6V"></a>复有五因人生罪。<a id="a-6W"></a>不见摈人。<a id="a-6X"></a>不作摈人。<a id="a-6Y"></a>恶邪不除摈人。<a id="a-6Z"></a>别住人。<a id="a-6a"></a>不共住人。<a id="a-6b"></a>是名五因人生罪。<a id="a-6c"></a>复有五因人生罪。<a id="a-6d"></a>别住人。<a id="a-6e"></a>别住竟人灭摈人。<a id="a-6f"></a>贼住人。<a id="a-6g"></a>污比丘尼人。<a id="a-6h"></a>是名五因人生罪。<a id="a-6i"></a>复有五种人。<a id="a-6j"></a>不应与听。<a id="a-6k"></a>别住人。<a id="a-6l"></a>别住竟人。<a id="a-6m"></a>摩那埵人。<a id="a-6n"></a>摩那埵竟人。<a id="a-6o"></a>灭摈人。<a id="a-6p"></a>是名五不应与听。<a id="a-6q"></a>复有五人。<a id="a-6r"></a>不应与听。<a id="a-6s"></a>苦切人。<a id="a-6t"></a>依止人。<a id="a-6u"></a>驱出人。<a id="a-6v"></a>下意人。<a id="a-6w"></a>觅罪相人。<a id="a-6x"></a>是名五不应与听。<a id="a-6y"></a>复有五种人。<a id="a-6z"></a>不应与听。<a id="a-70"></a>不见摈人。<a id="a-71"></a>不作摈人。<a id="a-72"></a>恶邪不除摈人。<a id="a-73"></a>别住人。<a id="a-74"></a>不共住人。<a id="a-75"></a>是名五不应与听。<a id="a-76"></a>复有五种人。<a id="a-77"></a>不应与听。<a id="a-78"></a>无羞人。<a id="a-79"></a>无所畏人。<a id="a-7A"></a>先有嫌人。<a id="a-7B"></a>少智人。<a id="a-7C"></a>恐怖人是名五人不应与听。<a id="a-7D"></a>不应共要。<a id="a-7E"></a>不应与听遮说戒。<a id="a-7F"></a>不应与听遮自恣。<a id="a-7G"></a>不应与听遮教诫。<a id="a-7H"></a>如是五种人。<a id="a-7I"></a>若与听。<a id="a-7J"></a>若共要。<a id="a-7K"></a>若听遮说戒。<a id="a-7L"></a>若听遮自恣。<a id="a-7M"></a>若听遮教诫。<a id="a-7N"></a>得罪。<a id="a-7O"></a>佛语优波离。<a id="a-7P"></a>比丘欲举他时。<a id="a-7Q"></a>应自住五法。<a id="a-7R"></a>然后举他。<a id="a-7S"></a>身清净。<a id="a-7T"></a>口清净。<a id="a-7U"></a>先来清净。<a id="a-7V"></a>多闻广知通利阿含。<a id="a-7W"></a>不至恶聚落。<a id="a-7X"></a>优波离。<a id="a-7Y"></a>先自住是五法。<a id="a-7Z"></a>然后举他。<a id="a-7a"></a>优波离。<a id="a-7b"></a>何故先自住五法。<a id="a-7c"></a>若后有比丘言。<a id="a-7d"></a>汝身不清净。<a id="a-7e"></a>云何举他。<a id="a-7f"></a>先自净身然后举他。<a id="a-7g"></a>身不清净。<a id="a-7h"></a>如是口不清净。<a id="a-7i"></a>先来不清净。<a id="a-7j"></a>寡闻不通利阿含。<a id="a-7k"></a>至恶聚落。<a id="a-7l"></a>如是等应先自净。<a id="a-7m"></a>然后举他。<a id="a-7n"></a>优波离。<a id="a-7o"></a>是名五先自净然后举他。<a id="a-7p"></a>有五法成就。<a id="a-7q"></a>不应差守物。<a id="a-7r"></a>不知得处。<a id="a-7s"></a>不知价。<a id="a-7t"></a>不知受。<a id="a-7u"></a>不知数。<a id="a-7v"></a>喜忘。<a id="a-7w"></a>是名五法不应差守物。<a id="a-7x"></a>有五事应差守物。<a id="a-7y"></a>知得处知价知受知数不喜忘。<a id="a-7z"></a>是名五法应差。<a id="a-80"></a>有五事不应差守衣。<a id="a-81"></a>不知得处。<a id="a-82"></a>不知价。<a id="a-83"></a>不知受不知数。<a id="a-84"></a>喜忘。<a id="a-85"></a>是名五不应差守衣。<a id="a-86"></a>有五事应差守衣。<a id="a-87"></a>知得处知价知受知数不喜忘。<a id="a-88"></a>是名五法应差守衣。<a id="a-89"></a>有五事不应差分衣。<a id="a-8A"></a>不识衣。<a id="a-8B"></a>不识衣色。<a id="a-8C"></a>不知价。<a id="a-8D"></a>不知数。<a id="a-8E"></a>不知与不与。<a id="a-8F"></a>是名五法不应差分衣。<a id="a-8G"></a>有五法成就。<a id="a-8H"></a>应差。<a id="a-8I"></a>分衣。<a id="a-8J"></a>识衣识衣色知价知数知与不与。<a id="a-8K"></a>是名五法成就应差分衣。<a id="a-8L"></a>复有五法成就。<a id="a-8M"></a>不应差分衣爱嗔怖痴不知分不分。<a id="a-8N"></a>是名五法成就不应差分衣。<a id="a-8O"></a>有五法成就。<a id="a-8P"></a>应差分衣。<a id="a-8Q"></a>无爱嗔怖痴知分不分。<a id="a-8R"></a>是名五法成就应差分衣。<a id="a-8S"></a>有五布萨难。<a id="a-8T"></a>王难贼难若王等难人难恶兽难。<a id="a-8U"></a>是名五布萨难。<a id="a-8V"></a>有五种移布萨。<a id="a-8W"></a>从阿练若处至僧坊。<a id="a-8X"></a>从僧坊至阿练若处。<a id="a-8Y"></a>若王敕贼敕。<a id="a-8Z"></a>若僧破为和合。<a id="a-8a"></a>是名五移布萨。<a id="a-8b"></a>有破戒比丘。<a id="a-8c"></a>数至他家有五过。<a id="a-8d"></a>教他非法。<a id="a-8e"></a>教他非毗尼。<a id="a-8f"></a>教他至恶威仪边。<a id="a-8g"></a>教他邪见。<a id="a-8h"></a>教听非法。<a id="a-8i"></a>是名五破戒比丘数至他家有五过。<a id="a-8j"></a>有不破戒比丘。<a id="a-8k"></a>至他家有五益利。<a id="a-8l"></a>以法教。<a id="a-8m"></a>以毗尼教。<a id="a-8n"></a>教至善威仪边。<a id="a-8o"></a>教正见。<a id="a-8p"></a>教往听正法。<a id="a-8q"></a>是名五不破戒比丘至他家有五利。<a id="a-8r"></a>复有五破戒比丘。<a id="a-8s"></a>至他家有五过。<a id="a-8t"></a>教身业不善口业不善。<a id="a-8u"></a>教近恶知识。<a id="a-8v"></a>教邪见。<a id="a-8w"></a>教往听非法。<a id="a-8x"></a>是名五破戒比丘至他家有五过。<a id="a-8y"></a>有不破戒比丘。<a id="a-8z"></a>至他家有五益利。<a id="a-90"></a>教身善口善近善知识。<a id="a-91"></a>教正见。<a id="a-92"></a>教听正法。<a id="a-93"></a>是名不破戒比丘至他家有五益利。<a id="a-94"></a>比丘有五不可行处。<a id="a-95"></a>童女寡妇妇淫女比丘尼。<a id="a-96"></a>是名五比丘至不可行处。<a id="a-97"></a>复有五比丘至不可行处。<a id="a-98"></a>童女寡妇淫女外道不能男。<a id="a-99"></a>是名五比丘至不可行处。<a id="a-9A"></a>复有五。<a id="a-9B"></a>比丘至不可行处。<a id="a-9C"></a>僧能与作苦切羯磨。<a id="a-9D"></a>童女寡妇妇淫女比丘尼。<a id="a-9E"></a>是名五。<a id="a-9F"></a>如苦切。<a id="a-9G"></a>依止驱出下意觅罪相亦如是。<a id="a-9H"></a>复有五。<a id="a-9I"></a>比丘至不可行处。<a id="a-9J"></a>僧能与作苦切羯磨。<a id="a-9K"></a>童女寡妇淫女外道不能男。<a id="a-9L"></a>是名五。<a id="a-9M"></a>如苦切。<a id="a-9N"></a>依止驱出下意觅罪相亦如是。<a id="a-9O"></a>复有五。<a id="a-9P"></a>比丘至不可行处。<a id="a-9Q"></a>僧不与舍苦切羯磨。<a id="a-9R"></a>童女寡妇妇淫女比丘尼。<a id="a-9S"></a>是名五。<a id="a-9T"></a>如苦切。<a id="a-9U"></a>依止驱出下意觅罪相亦如是。<a id="a-9V"></a>复有五。<a id="a-9W"></a>比丘至不可行处。<a id="a-9X"></a>僧不与舍苦切羯磨。<a id="a-9Y"></a>童女寡妇淫女外道不能男。<a id="a-9Z"></a>是名五。<a id="a-9a"></a>僧不与舍苦切羯磨。<a id="a-9b"></a>如苦切。<a id="a-9c"></a>依止驱出下意觅罪相亦如是。<a id="a-9d"></a>复有五。<a id="a-9e"></a>僧不生清净心。<a id="a-9f"></a>说佛过如先说。<a id="a-9g"></a>复有五。<a id="a-9h"></a>僧生清净心。<a id="a-9i"></a>不说佛过如先说。<a id="a-9j"></a>复有五不相似。<a id="a-9k"></a>如先说。<a id="a-9l"></a>有五法相似。<a id="a-9m"></a>亦如先说。<a id="a-9n"></a>有五事。<a id="a-9o"></a>应折伏共行弟子。<a id="a-9p"></a>于和上无爱无敬无惭无愧。<a id="a-9q"></a>乐不应行处。<a id="a-9r"></a>是名五应折伏共行弟子。<a id="a-9s"></a>复有五事。<a id="a-9t"></a>应折伏共行弟子。<a id="a-9u"></a>于和上无爱无敬。<a id="a-9v"></a>无惭无愧。<a id="a-9w"></a>不与和上法衣食。<a id="a-9x"></a>是名五应折伏共行弟子。<a id="a-9y"></a>复次共行弟子有五事。<a id="a-9z"></a>和上不折伏得罪。<a id="a-A0"></a>无爱无敬无惭无愧。<a id="a-A1"></a>乐不应行处。<a id="a-A2"></a>是名五事。<a id="a-A3"></a>和上不折伏共行弟子。<a id="a-A4"></a>和上得罪。<a id="a-A5"></a>复有五事。<a id="a-A6"></a>共行弟子和上不折伏。<a id="a-A7"></a>和上得罪。<a id="a-A8"></a>无爱无敬无惭无愧。<a id="a-A9"></a>不与和上法衣食。<a id="a-AA"></a>是名五。<a id="a-AB"></a>和上不折伏共行弟子。<a id="a-AC"></a>和上得罪。<a id="a-AD"></a>有五事。<a id="a-AE"></a>和上不应受共行弟子悔过。<a id="a-AF"></a>于和上无爱无敬无惭无愧。<a id="a-AG"></a>乐不应行处。<a id="a-AH"></a>是名五。<a id="a-AI"></a>和上不应受共行弟子悔过。<a id="a-AJ"></a>复有五事。<a id="a-AK"></a>不应受悔过。<a id="a-AL"></a>于和上无爱无敬无惭无愧。<a id="a-AM"></a>不与和上法衣食。<a id="a-AN"></a>是名五。<a id="a-AO"></a>和上不应受共行弟子悔过。<a id="a-AP"></a>有五事。<a id="a-AQ"></a>和上受共行弟子悔过得罪。<a id="a-AR"></a>无爱无敬无惭无愧。<a id="a-AS"></a>乐不应行处。<a id="a-AT"></a>是名五。<a id="a-AU"></a>和上受共行弟子悔过得罪。<a id="a-AV"></a>复有五事。<a id="a-AW"></a>和上受共行弟子悔过得罪。<a id="a-AX"></a>无爱无敬无惭无愧。<a id="a-AY"></a>不与和上法衣食。<a id="a-AZ"></a>是名五法。<a id="a-Aa"></a>和上受共行弟子悔过得罪。<a id="a-Ab"></a>有五事。<a id="a-Ac"></a>和上不应折伏共行弟子。<a id="a-Ad"></a>于和上有爱有敬有惭有愧乐应行处。<a id="a-Ae"></a>是名五法。<a id="a-Af"></a>和上不应折伏共行弟子。<a id="a-Ag"></a>复有五事。<a id="a-Ah"></a>不应折伏共行弟子。<a id="a-Ai"></a>于和上有爱有敬有惭有愧。<a id="a-Aj"></a>与和上法与衣食。<a id="a-Ak"></a>是名五。<a id="a-Al"></a>和上不应折伏共行弟子。<a id="a-Am"></a>复有五事。<a id="a-An"></a>和上折伏共行弟子。<a id="a-Ao"></a>有过罪有爱有敬有惭有愧乐应行处。<a id="a-Ap"></a>是名五。<a id="a-Aq"></a>折伏共行弟子得罪。<a id="a-Ar"></a>复有五。<a id="a-As"></a>和上折伏共行弟子得罪。<a id="a-At"></a>有爱有敬有惭有愧。<a id="a-Au"></a>与和上法衣食。<a id="a-Av"></a>是名五。<a id="a-Aw"></a>和上折伏共行弟子得罪。<a id="a-Ax"></a>有五事。<a id="a-Ay"></a>应受共行弟子悔过。<a id="a-Az"></a>于和上。<a id="a-B0"></a>有爱有敬有惭有愧乐应行处。<a id="a-B1"></a>是名五。<a id="a-B2"></a>应受共行弟子悔过。<a id="a-B3"></a>复有五。<a id="a-B4"></a>应受共行弟子悔过。<a id="a-B5"></a>有爱有敬有惭有愧。<a id="a-B6"></a>与和上法衣食。<a id="a-B7"></a>是名五。<a id="a-B8"></a>应受共行弟子悔过。<a id="a-B9"></a>有五事。<a id="a-BA"></a>和上受共行弟子悔过无罪。<a id="a-BB"></a>于和上有爱有敬有惭有愧乐应行处。<a id="a-BC"></a>是名五。<a id="a-BD"></a>和上受共行弟子悔过无罪。<a id="a-BE"></a>复有五。<a id="a-BF"></a>和上受共行弟子悔过无罪。<a id="a-BG"></a>于和上有爱有敬有惭有愧。<a id="a-BH"></a>与和上法衣食。<a id="a-BI"></a>是名五。<a id="a-BJ"></a>和上受共行弟子悔过无罪。<a id="a-BK"></a>有五种人。<a id="a-BL"></a>不应为说毗尼。<a id="a-BM"></a>试问。<a id="a-BN"></a>无疑问。<a id="a-BO"></a>不为悔所犯问。<a id="a-BP"></a>诘问。<a id="a-BQ"></a>不受语问。<a id="a-BR"></a>是名五种人不应为说。<a id="a-BS"></a>有五种人应为说比尼。<a id="a-BT"></a>不试问。<a id="a-BU"></a>有疑问。<a id="a-BV"></a>为悔所犯问。<a id="a-BW"></a>不诘问。<a id="a-BX"></a>受语问。<a id="a-BY"></a>是五种人。<a id="a-BZ"></a>应为说比尼。<a id="a-Ba"></a>有五事。<a id="a-Bb"></a>闼利吒比丘不能灭诤。<a id="a-Bc"></a>恃力势语。<a id="a-Bd"></a>无畏难语。<a id="a-Be"></a>怖语。<a id="a-Bf"></a>惊语。<a id="a-Bg"></a>不利根语。<a id="a-Bh"></a>是名五闼利吒比丘不能灭诤。<a id="a-Bi"></a>复有五事。<a id="a-Bj"></a>闼利吒比丘能灭诤。<a id="a-Bk"></a>不恃力语。<a id="a-Bl"></a>有所畏语。<a id="a-Bm"></a>不怖语。<a id="a-Bn"></a>不惊语。<a id="a-Bo"></a>利根语。<a id="a-Bp"></a>是名五闼利吒比丘能灭诤。<a id="a-Bq"></a>复有五事。<a id="a-Br"></a>闼利吒比丘不能灭诤。<a id="a-Bs"></a>大语不相善语。<a id="a-Bt"></a>疾语改易语。<a id="a-Bu"></a>不与法相应语。<a id="a-Bv"></a>是名五闼利吒比丘不能灭诤。<a id="a-Bw"></a>有五事。<a id="a-Bx"></a>闼利吒比丘能灭诤。<a id="a-By"></a>不大语相善语。<a id="a-Bz"></a>不疾语不改易语。<a id="a-C0"></a>与法相应语。<a id="a-C1"></a>是名五事闼利吒比丘能灭诤。<a id="a-C2"></a>复有五事。<a id="a-C3"></a>闼利吒比丘不能灭诤。<a id="a-C4"></a>语喜忘。<a id="a-C5"></a>不审谛语。<a id="a-C6"></a>恶性语。<a id="a-C7"></a>嗔语试语。<a id="a-C8"></a>是名五事闼利吒比丘不能灭诤。<a id="a-C9"></a>有五事。<a id="a-CA"></a>闼利吒比丘能灭诤。<a id="a-CB"></a>语不喜忘。<a id="a-CC"></a>审谛语不恶性语。<a id="a-CD"></a>不嗔语不试语。<a id="a-CE"></a>是名五闼利吒比丘能灭诤。<a id="a-CF"></a>复有五事。<a id="a-CG"></a>闼利吒比丘不能灭诤。<a id="a-CH"></a>毁呰语遏截语讥刺语。<a id="a-CI"></a>不唱善语。<a id="a-CJ"></a>出过语。<a id="a-CK"></a>是名五闼利吒比丘不能灭诤。<a id="a-CL"></a>有五事。<a id="a-CM"></a>闼利吒比丘能灭诤。<a id="a-CN"></a>不毁呰语。<a id="a-CO"></a>不遏截语。<a id="a-CP"></a>不讥刺语。<a id="a-CQ"></a>唱善语。<a id="a-CR"></a>不出过语。<a id="a-CS"></a>是名五闼利吒比丘能灭诤。<a id="a-CT"></a>复有五事。<a id="a-CU"></a>闼利吒比丘不能灭诤。<a id="a-CV"></a>不具足语。<a id="a-CW"></a>覆藏语。<a id="a-CX"></a>窃语浑杂语。<a id="a-CY"></a>被呵折语。<a id="a-CZ"></a>是名五事闼利吒比丘不能灭诤。<a id="a-Ca"></a>有五事。<a id="a-Cb"></a>闼利吒比丘能灭诤。<a id="a-Cc"></a>具足语不覆藏语。<a id="a-Cd"></a>不窃语不浑杂语。<a id="a-Ce"></a>不被呵折语。<a id="a-Cf"></a>是名五闼利吒比丘能灭诤。<a id="a-Cg"></a>复有五事。<a id="a-Ch"></a>闼利吒比丘不能灭诤。<a id="a-Ci"></a>不实语诡语。<a id="a-Cj"></a>改易语。<a id="a-Ck"></a>非时语。<a id="a-Cl"></a>失期语。<a id="a-Cm"></a>是名五闼利吒比丘不能灭诤。<a id="a-Cn"></a>有五事。<a id="a-Co"></a>闼利吒比丘能灭诤。<a id="a-Cp"></a>实语不诡语。<a id="a-Cq"></a>不改易语。<a id="a-Cr"></a>不非时语。<a id="a-Cs"></a>不失期语。<a id="a-Ct"></a>是名五闼利吒比丘能灭诤。<a id="a-Cu"></a>复有五事。<a id="a-Cv"></a>闼利吒比丘不能灭诤。<a id="a-Cw"></a>欲举他语。<a id="a-Cx"></a>举他语。<a id="a-Cy"></a>轻他语。<a id="a-Cz"></a>呵责语。<a id="a-D0"></a>有嫌语。<a id="a-D1"></a>是名五闼利吒比丘不能灭诤。<a id="a-D2"></a>有五事。<a id="a-D3"></a>闼利吒比丘能灭诤。<a id="a-D4"></a>不欲举他语。<a id="a-D5"></a>不举他语。<a id="a-D6"></a>不轻他语。<a id="a-D7"></a>不呵责语。<a id="a-D8"></a>无嫌语。<a id="a-D9"></a>是名五闼利吒比丘能灭诤。<a id="a-DA"></a>复有五事。<a id="a-DB"></a>闼利吒比丘不能灭诤。<a id="a-DC"></a>破众语。<a id="a-DD"></a>欲破众语。<a id="a-DE"></a>破义语。<a id="a-DF"></a>乐破语。<a id="a-DG"></a>求名语。<a id="a-DH"></a>是名五闼利吒比丘不能灭诤。<a id="a-DI"></a>有五事。<a id="a-DJ"></a>闼利吒比丘能灭诤。<a id="a-DK"></a>不破众语。<a id="a-DL"></a>不欲破众语。<a id="a-DM"></a>不破义语。<a id="a-DN"></a>不乐破语。<a id="a-DO"></a>不求名语。<a id="a-DP"></a>是名五闼利吒比丘能灭诤。<a id="a-DQ"></a>复有五事。<a id="a-DR"></a>闼利吒比丘不能灭诤。<a id="a-DS"></a>爱语嗔语怖语痴语人不信受语。<a id="a-DT"></a>是名五闼利吒比丘不能灭诤。<a id="a-DU"></a>复有五事。<a id="a-DV"></a>闼利吒比丘能灭诤。<a id="a-DW"></a>不爱语不嗔语。<a id="a-DX"></a>不怖语不痴语。<a id="a-DY"></a>人信受语。<a id="a-DZ"></a>是名五闼利吒比丘能灭诤。<a id="a-Da"></a>复有五事。<a id="a-Db"></a>闼利吒比丘不能灭诤不恭敬语。<a id="a-Dc"></a>不恭敬入语。<a id="a-Dd"></a>着革屣语。<a id="a-De"></a>覆右肩语。<a id="a-Df"></a>覆头语。<a id="a-Dg"></a>是名五闼利吒比丘不能灭诤。<a id="a-Dh"></a>有五事。<a id="a-Di"></a>闼利吒比丘能灭诤。<a id="a-Dj"></a>恭敬语。<a id="a-Dk"></a>恭敬入语。<a id="a-Dl"></a>脱革屣语。<a id="a-Dm"></a>不覆右肩语。<a id="a-Dn"></a>不覆头语。<a id="a-Do"></a>是名五闼利吒比丘能灭诤。<a id="a-Dp"></a>复有五事。<a id="a-Dq"></a>闼利吒比丘不能灭诤。<a id="a-Dr"></a>不通利修多罗语。<a id="a-Ds"></a>不通利毗尼语。<a id="a-Dt"></a>不善诤义语。<a id="a-Du"></a>不善知诤。<a id="a-Dv"></a>起因缘语。<a id="a-Dw"></a>不善知灭诤义语。<a id="a-Dx"></a>是名五闼利吒比丘不能灭诤。<a id="a-Dy"></a>有五事。<a id="a-Dz"></a>闼利吒比丘能灭诤。<a id="a-E0"></a>善修多罗义语。<a id="a-E1"></a>善毗尼义语。<a id="a-E2"></a>善诤义语。<a id="a-E3"></a>善知诤起因缘语。<a id="a-E4"></a>善灭诤义语。<a id="a-E5"></a>是名五闼利吒比丘能灭诤。<a id="a-E6"></a>复有五事。<a id="a-E7"></a>闼利吒比丘不能灭诤。<a id="a-E8"></a>身力语口力语。<a id="a-E9"></a>非修多罗语。<a id="a-EA"></a>非法语非毗尼语。<a id="a-EB"></a>是名五闼利吒比丘不能灭诤。<a id="a-EC"></a>有五事。<a id="a-ED"></a>闼利吒比丘能灭诤。<a id="a-EE"></a>不身力语。<a id="a-EF"></a>不口力语。<a id="a-EG"></a>如修多罗语。<a id="a-EH"></a>如法语如毗尼语。<a id="a-EI"></a>是名五闼利吒比丘能灭诤。<a id="a-EJ"></a>复有五事。<a id="a-EK"></a>闼利吒比丘不能灭诤。<a id="a-EL"></a>不被劝语。<a id="a-EM"></a>不被差语。<a id="a-EN"></a>不白众语。<a id="a-EO"></a>不观察语。<a id="a-EP"></a>无畏难语。<a id="a-EQ"></a>是名五闼利吒比丘不能灭诤。<a id="a-ER"></a>有五事。<a id="a-ES"></a>闼利吒比丘能灭诤。<a id="a-ET"></a>被劝语被差语。<a id="a-EU"></a>白众语观察语。<a id="a-EV"></a>不无畏语。<a id="a-EW"></a>是名五闼利吒比丘。<a id="a-EX"></a>能灭诤。<a id="a-EY"></a>复有五事。<a id="a-EZ"></a>闼利吒比丘不能灭诤。<a id="a-Ea"></a>慰恤语。<a id="a-Eb"></a>受慰恤语。<a id="a-Ec"></a>筹量语。<a id="a-Ed"></a>为利语。<a id="a-Ee"></a>取他意语。<a id="a-Ef"></a>是名五闼利吒比丘不能灭诤。<a id="a-Eg"></a>有五事。<a id="a-Eh"></a>闼利吒比丘能灭诤。<a id="a-Ei"></a>不慰恤语。<a id="a-Ej"></a>不受慰恤语。<a id="a-Ek"></a>不筹量语。<a id="a-El"></a>不为利语。<a id="a-Em"></a>不取他意语。<a id="a-En"></a>是名五闼利吒比丘能灭诤。<a id="a-Eo"></a>复有五事。<a id="a-Ep"></a>闼利吒比丘不能灭诤。<a id="a-Eq"></a>不善义语。<a id="a-Er"></a>不善句语。<a id="a-Es"></a>应先语便后语。<a id="a-Et"></a>应后语便先语。<a id="a-Eu"></a>应说此语便说彼语。<a id="a-Ev"></a>是名五闼利吒比丘不能灭诤。<a id="a-Ew"></a>有五事。<a id="a-Ex"></a>闼利吒比丘能灭诤。<a id="a-Ey"></a>善义语善句语应先先语。<a id="a-Ez"></a>应后后语。<a id="a-F0"></a>应说此语说此语。<a id="a-F1"></a>是名五闼利吒比丘能灭诤。<a id="a-F2"></a>复有五。<a id="a-F3"></a>闼利吒比丘不能灭诤。<a id="a-F4"></a>少智。<a id="a-F5"></a>少诵阿含。<a id="a-F6"></a>不通达阿含。<a id="a-F7"></a>不受学阿含。<a id="a-F8"></a>不知阿含句义。<a id="a-F9"></a>是名五闼利吒比丘不能灭诤。<a id="a-FA"></a>有五闼利吒比丘能灭诤。<a id="a-FB"></a>不少智。<a id="a-FC"></a>多诵阿含。<a id="a-FD"></a>通达阿含。<a id="a-FE"></a>受学阿含。<a id="a-FF"></a>知阿含句义。<a id="a-FG"></a>是名五闼利吒比丘能灭诤。<a id="a-FH"></a>复有五。<a id="a-FI"></a>闼利吒比丘不能灭诤。<a id="a-FJ"></a>为斗语。<a id="a-FK"></a>为破语。<a id="a-FL"></a>为相持语。<a id="a-FM"></a>为相言语。<a id="a-FN"></a>为诤语。<a id="a-FO"></a>是名五闼利吒比丘不能灭诤。<a id="a-FP"></a>有五闼利吒比丘能灭诤。<a id="a-FQ"></a>不为斗语。<a id="a-FR"></a>不为破语。<a id="a-FS"></a>不为相持语。<a id="a-FT"></a>不为相言语。<a id="a-FU"></a>不为诤语。<a id="a-FV"></a>是名五闼利吒比丘能灭诤。<a id="a-FW"></a>复有五。<a id="a-FX"></a>闼利吒比丘不能灭诤。<a id="a-FY"></a>违誓语。<a id="a-FZ"></a>不问语。<a id="a-Fa"></a>不三问语。<a id="a-Fb"></a>不识言者语。<a id="a-Fc"></a>不识诤者语。<a id="a-Fd"></a>是名五闼利吒比丘不能灭诤。<a id="a-Fe"></a>有五事。<a id="a-Ff"></a>闼利吒比丘能灭诤。<a id="a-Fg"></a>不违誓语问语三问语。<a id="a-Fh"></a>识言者语。<a id="a-Fi"></a>识诤者语。<a id="a-Fj"></a>是名五闼利吒比丘能灭诤。<a id="a-Fk"></a>复有五事。<a id="a-Fl"></a>闼利吒比丘不能灭诤。<a id="a-Fm"></a>忘阿含语。<a id="a-Fn"></a>失文句语。<a id="a-Fo"></a>漏失阿含语。<a id="a-Fp"></a>不通利阿含语。<a id="a-Fq"></a>不恭敬受阿含语。<a id="a-Fr"></a>是名五闼利吒比丘不能灭诤。<a id="a-Fs"></a>有五闼利吒比丘能灭诤。<a id="a-Ft"></a>不忘阿含语。<a id="a-Fu"></a>不失文句语。<a id="a-Fv"></a>不漏失阿含语。<a id="a-Fw"></a>通利阿含语。<a id="a-Fx"></a>恭敬受阿含语。<a id="a-Fy"></a>是名五闼利吒比丘能灭诤。<a id="a-Fz"></a>复有五。<a id="a-G0"></a>闼利吒比丘不能灭诤。<a id="a-G1"></a>重说众语。<a id="a-G2"></a>持众语异语。<a id="a-G3"></a>为利语求他语。<a id="a-G4"></a>是名五闼利吒比丘不能灭诤。<a id="a-G5"></a>有五事。<a id="a-G6"></a>闼利吒比丘能灭诤。<a id="a-G7"></a>不重说众语。<a id="a-G8"></a>不持众语。<a id="a-G9"></a>不异语。<a id="a-GA"></a>不为利语。<a id="a-GB"></a>不求他语。<a id="a-GC"></a>是名五闼利吒比丘能灭诤。<a id="a-GD"></a>复有五事。<a id="a-GE"></a>闼利吒比丘不能灭诤。<a id="a-GF"></a>众说悔过便说其罪。<a id="a-GG"></a>令不嗔者嗔。<a id="a-GH"></a>嗔者不止。<a id="a-GI"></a>所说如风。<a id="a-GJ"></a>人不信受。<a id="a-GK"></a>所说义不合毗沙耶经。<a id="a-GL"></a>是名五闼利吒比丘不能灭诤。<a id="a-GM"></a>有五事。<a id="a-GN"></a>闼利吒比丘能灭诤。<a id="a-GO"></a>众说悔过不说其罪。<a id="a-GP"></a>令不嗔者不起嗔。<a id="a-GQ"></a>嗔者能止。<a id="a-GR"></a>所言信受。<a id="a-GS"></a>所说义合毗沙耶经。<a id="a-GT"></a>是名五闼利吒比丘能灭诤。<a id="a-GU"></a>佛语优波离。<a id="a-GV"></a>若下座比丘向上座悔过时。<a id="a-GW"></a>应先住五法向上座悔过。<a id="a-GX"></a>从座起。<a id="a-GY"></a>偏袒着衣。<a id="a-GZ"></a>脱革屣。<a id="a-Ga"></a>右膝着地。<a id="a-Gb"></a>以两手捉上座足。<a id="a-Gc"></a>如是三说。<a id="a-Gd"></a>如悔过。<a id="a-Ge"></a>与欲清净受自恣出罪亦如是。<a id="a-Gf"></a>有五法。<a id="a-Gg"></a>举事者不能举他。<a id="a-Gh"></a>身不清净。<a id="a-Gi"></a>口不清净。<a id="a-Gj"></a>少智。<a id="a-Gk"></a>不通利阿含。<a id="a-Gl"></a>乐不可行处。<a id="a-Gm"></a>是名五举事者不能举他。<a id="a-Gn"></a>身不清净。<a id="a-Go"></a>口不清净。<a id="a-Gp"></a>不通利阿含。<a id="a-Gq"></a>少智。<a id="a-Gr"></a>乐不可行处。<a id="a-Gs"></a>复有五事。<a id="a-Gt"></a>举事者能举他。<a id="a-Gu"></a>身清净口清净。<a id="a-Gv"></a>多智。<a id="a-Gw"></a>通利阿含。<a id="a-Gx"></a>不乐不可行处。<a id="a-Gy"></a>是名五法能举他。<a id="a-Gz"></a>身清净口清净。<a id="a-H0"></a>通利阿含多智。<a id="a-H1"></a>不乐不可行处。<a id="a-H2"></a>有五事。<a id="a-H3"></a>十岁比丘应畜大戒弟子。<a id="a-H4"></a>受大戒若十岁若过十岁。<a id="a-H5"></a>持戒有智能断弟子疑。<a id="a-H6"></a>能破弟子邪恶见。<a id="a-H7"></a>复有五事。<a id="a-H8"></a>十岁比丘应畜大戒弟子。<a id="a-H9"></a>能教持戒能教毗尼。<a id="a-HA"></a>教阿毗昙。<a id="a-HB"></a>若弟子在他方不乐。<a id="a-HC"></a>能自将来若因他将来。<a id="a-HD"></a>若病能自看若使他看。<a id="a-HE"></a>复有五事。<a id="a-HF"></a>十岁比丘应畜大戒弟子。<a id="a-HG"></a>有信有戒有施多闻智慧。<a id="a-HH"></a>又能令弟子入信。<a id="a-HI"></a>随信住信戒施闻慧。<a id="a-HJ"></a>能令入能令随住。<a id="a-HK"></a>是名五。<a id="a-HL"></a>复有五事。<a id="a-HM"></a>十岁比丘应畜大戒弟子。<a id="a-HN"></a>自住无学戒无学定无学慧无学解脱无学解脱知见。<a id="a-HO"></a>能教弟子住是无学戒定慧解脱解脱知见。<a id="a-HP"></a>是名五法十岁比丘应畜大戒弟子。<a id="a-HQ"></a>若十岁比丘。<a id="a-HR"></a>无是五法畜大戒弟子。<a id="a-HS"></a>有罪。<a id="a-HT"></a>若有是五法。<a id="a-HU"></a>应与他依止。<a id="a-HV"></a>若十岁比丘。<a id="a-HW"></a>无是五法与他依止。<a id="a-HX"></a>有罪。<a id="a-HY"></a>若有是五法应畜沙弥。<a id="a-HZ"></a>若十岁比丘。<a id="a-Ha"></a>无是五法畜沙弥。<a id="a-Hb"></a>有罪(五法竟)。</p>
  <p data-pb></p>
  <h2 id="aHc">六法初</h2>
  <p id="aHd">有六诤本。<a id="a-He"></a>一者嗔恨不语。<a id="a-Hf"></a>二者恶性欲害。<a id="a-Hg"></a>三者贪嫉。<a id="a-Hh"></a>四者谄曲。<a id="a-Hi"></a>五者无惭愧。<a id="a-Hj"></a>六者恶欲邪见。<a id="a-Hk"></a>是名六诤本。<a id="a-Hl"></a>有六教法。<a id="a-Hm"></a>应随不应逆。<a id="a-Hn"></a>和上教。<a id="a-Ho"></a>阿阇梨教。<a id="a-Hp"></a>众僧教王教。<a id="a-Hq"></a>若王等教。<a id="a-Hr"></a>闼利吒比丘教。<a id="a-Hs"></a>是名六教不应逆。<a id="a-Ht"></a>有六羯磨。<a id="a-Hu"></a>白羯磨。<a id="a-Hv"></a>白二羯磨。<a id="a-Hw"></a>白四羯磨。<a id="a-Hx"></a>僧羯磨。<a id="a-Hy"></a>闼利吒比丘羯磨。<a id="a-Hz"></a>说戒羯磨。<a id="a-I0"></a>是名六羯磨。<a id="a-I1"></a>有六学。<a id="a-I2"></a>增上戒。<a id="a-I3"></a>增上意。<a id="a-I4"></a>增上智。<a id="a-I5"></a>增上威仪增上毗尼。<a id="a-I6"></a>增上波罗提木叉。<a id="a-I7"></a>是名六学。<a id="a-I8"></a>有六请。<a id="a-I9"></a>僧请众人请。<a id="a-IA"></a>人请钵请。<a id="a-IB"></a>衣请食请。<a id="a-IC"></a>是名六请。<a id="a-ID"></a>有六不具足。<a id="a-IE"></a>戒不具足。<a id="a-IF"></a>见不具足。<a id="a-IG"></a>命不具足。<a id="a-IH"></a>威仪不具足。<a id="a-II"></a>自不具足。<a id="a-IJ"></a>他不具足。<a id="a-IK"></a>是名六不具足。<a id="a-IL"></a>有六具足。<a id="a-IM"></a>戒具足。<a id="a-IN"></a>见具足。<a id="a-IO"></a>命具足。<a id="a-IP"></a>威仪具足。<a id="a-IQ"></a>自具足。<a id="a-IR"></a>他具足。<a id="a-IS"></a>是名六具足。<a id="a-IT"></a>时长老优波离。<a id="a-IU"></a>往到佛所头面礼足在一面立已白佛言。<a id="a-IV"></a>善哉世尊。<a id="a-IW"></a>愿略说法要。<a id="a-IX"></a>令我知是法是毗尼是佛教。<a id="a-IY"></a>佛语优波离。<a id="a-IZ"></a>若法随欲不随无欲。<a id="a-Ia"></a>随和合不随不和合随过不随无过。<a id="a-Ib"></a>随增长不随不增长。<a id="a-Ic"></a>随往来不随不往来。<a id="a-Id"></a>随烦恼不随无烦恼。<a id="a-Ie"></a>汝知是非法非毗尼非佛教。<a id="a-If"></a>又优波离。<a id="a-Ig"></a>有法随无欲不随欲随不和合不随和合。<a id="a-Ih"></a>随无过不随过。<a id="a-Ii"></a>随不增长不随增长。<a id="a-Ij"></a>随不往来不随往来。<a id="a-Ik"></a>随非烦恼不随烦恼。<a id="a-Il"></a>汝知是法是毗尼是佛教。<a id="a-Im"></a>长老阿那律。<a id="a-In"></a>往到佛所头面作礼白佛言。<a id="a-Io"></a>善哉世尊。<a id="a-Ip"></a>愿略说法。<a id="a-Iq"></a>令我知是法是毗尼是佛教。<a id="a-Ir"></a>佛言。<a id="a-Is"></a>善哉。<a id="a-It"></a>若法随贪不随无贪。<a id="a-Iu"></a>随无厌不随厌。<a id="a-Iv"></a>随多欲不随少欲。<a id="a-Iw"></a>随不知足不随知足。<a id="a-Ix"></a>随恶见不随不恶见。<a id="a-Iy"></a>阿那律。<a id="a-Iz"></a>汝知是非法非毗尼非佛教。<a id="a-J0"></a>阿那律。<a id="a-J1"></a>若法随无贪不随贪。<a id="a-J2"></a>随厌不随无厌。<a id="a-J3"></a>随少欲不随多欲。<a id="a-J4"></a>随知足不随不知足。<a id="a-J5"></a>随不恶见不随恶见。<a id="a-J6"></a>汝知是法是毗尼是佛教。<a id="a-J7"></a>如优波离所问。<a id="a-J8"></a>大爱道亦如是问。<a id="a-J9"></a>如长老阿那律所问。<a id="a-JA"></a>鸡舍瞿昙弥亦如是问。<a id="a-JB"></a>有六现前。<a id="a-JC"></a>僧现前。<a id="a-JD"></a>众人现前。<a id="a-JE"></a>人现前。<a id="a-JF"></a>和上现前。<a id="a-JG"></a>阿阇梨现前戒现前。<a id="a-JH"></a>是名六现前。</p>
  <p id="aJI">有六取。<a id="a-JJ"></a>劫取盗取。<a id="a-JK"></a>诈取受寄取。<a id="a-JL"></a>诋谩取如法取。<a id="a-JM"></a>是名六取。<a id="a-JN"></a>有六和摄法。<a id="a-JO"></a>以修身慈劝梵行者。<a id="a-JP"></a>尊重敬爱思惟摄取。<a id="a-JQ"></a>发起精进向一泥洹。<a id="a-JR"></a>口慈意慈亦复如是。<a id="a-JS"></a>如法得施衣钵。<a id="a-JT"></a>余物施诸梵行。<a id="a-JU"></a>尊重敬爱思惟摄取。<a id="a-JV"></a>发起精进向一泥洹。<a id="a-JW"></a>护戒不缺不犯不退。<a id="a-JX"></a>清净满足为佛所叹。<a id="a-JY"></a>能尽受持劝诸梵行。<a id="a-JZ"></a>尊重敬爱思惟摄取。<a id="a-Ja"></a>发起精进向一泥洹。<a id="a-Jb"></a>所得正见能出正要。<a id="a-Jc"></a>劝诸梵行。<a id="a-Jd"></a>尊重敬爱思惟摄取。<a id="a-Je"></a>发起精进向一泥洹。<a id="a-Jf"></a>是名六和摄法(六法竟)。</p>
  <p data-pb></p>
  <h2 id="aJg">七法初</h2>
  <p id="aJh">七财。<a id="a-Ji"></a>信财戒财闻财施财慧财惭财愧财。<a id="a-Jj"></a>是名七财。<a id="a-Jk"></a>有七力。<a id="a-Jl"></a>信力精进力惭力愧力念力定力慧力。<a id="a-Jm"></a>是名七力。<a id="a-Jn"></a>有七止诤。<a id="a-Jo"></a>现前止自言止忆念止不痴止觅罪相止多觅罪止布草止。<a id="a-Jp"></a>是名七止诤。<a id="a-Jq"></a>有七衣。<a id="a-Jr"></a>麻衣沙拏衣刍摩衣憍施耶衣翅夷罗衣钦婆罗衣劫贝衣。<a id="a-Js"></a>是名七衣。<a id="a-Jt"></a>有七内众。<a id="a-Ju"></a>比丘比丘尼式叉摩尼沙弥沙弥尼优婆塞优婆夷。<a id="a-Jv"></a>是名七内众。<a id="a-Jw"></a>有七法。<a id="a-Jx"></a>令正法灭亡没。<a id="a-Jy"></a>无信懈怠无惭无愧喜忘无定少智。<a id="a-Jz"></a>是名七法。<a id="a-K0"></a>令正法灭亡没。<a id="a-K1"></a>有七非正法。<a id="a-K2"></a>不敬法不敬义不敬时不知足不自敬不敬众不分别人。<a id="a-K3"></a>是名七。<a id="a-K4"></a>有七正法敬法敬义敬时知足自敬敬众分别人。<a id="a-K5"></a>是名七正法。<a id="a-K6"></a>持律有七德。<a id="a-K7"></a>能持佛内藏。<a id="a-K8"></a>能善断诤。<a id="a-K9"></a>以持戒故在外道顶上住。<a id="a-KA"></a>以持律故无能诘者。<a id="a-KB"></a>以持律故不咨问他。<a id="a-KC"></a>于众中说戒无所畏。<a id="a-KD"></a>能断有疑。<a id="a-KE"></a>能令正法久住。<a id="a-KF"></a>是名持律七德。<a id="a-KG"></a>有七大持律。<a id="a-KH"></a>毗婆尸佛。<a id="a-KI"></a>式佛。<a id="a-KJ"></a>随叶佛。<a id="a-KK"></a>俱留孙佛。<a id="a-KL"></a>俱那含牟尼佛。<a id="a-KM"></a>迦葉佛。<a id="a-KN"></a>释迦牟尼佛。<a id="a-KO"></a>是名七大持律(七法竟)。</p>
  <p data-pb></p>
  <h2 id="aKP">八法初</h2>
  <p id="aKQ">八众。<a id="a-KR"></a>刹利众。<a id="a-KS"></a>婆罗门众。<a id="a-KT"></a>居士众。<a id="a-KU"></a>沙门众。<a id="a-KV"></a>比丘众。<a id="a-KW"></a>比丘尼众。<a id="a-KX"></a>优婆塞众。<a id="a-KY"></a>优婆夷众。<a id="a-KZ"></a>是名八众。<a id="a-Ka"></a>有八法。<a id="a-Kb"></a>能证泥洹果。<a id="a-Kc"></a>正见正志正语正业正命正方便正念正定。<a id="a-Kd"></a>是名八法。<a id="a-Ke"></a>能证泥洹果。<a id="a-Kf"></a>有八施。<a id="a-Kg"></a>果得施。<a id="a-Kh"></a>依止得施。<a id="a-Ki"></a>制限得施。<a id="a-Kj"></a>因缘得施。<a id="a-Kk"></a>僧得施。<a id="a-Kl"></a>现前得施。<a id="a-Km"></a>安居得施。<a id="a-Kn"></a>指示得施。<a id="a-Ko"></a>是名八施。<a id="a-Kp"></a>因八事舍迦絺那衣。<a id="a-Kq"></a>三衣足时衣成时。<a id="a-Kr"></a>去时闻时失衣时。<a id="a-Ks"></a>发心不还时。<a id="a-Kt"></a>过齐限时。<a id="a-Ku"></a>共僧舍时。<a id="a-Kv"></a>是名因八事舍迦絺那衣。<a id="a-Kw"></a>有八种屐不应畜。<a id="a-Kx"></a>木屐多罗屐。<a id="a-Ky"></a>波罗舍屐竹屐。<a id="a-Kz"></a>叶屐文若屐。<a id="a-L0"></a>披披屐钦婆罗屐。<a id="a-L1"></a>是名八种屐不应畜。<a id="a-L2"></a>有八随世法。<a id="a-L3"></a>利衰毁誉称讥苦乐。<a id="a-L4"></a>是名随世八法。<a id="a-L5"></a>有八种难。<a id="a-L6"></a>王难贼难火难水难恶兽难龙难人难非人难。<a id="a-L7"></a>是名八难。<a id="a-L8"></a>有比丘。<a id="a-L9"></a>行别住时舍戒。<a id="a-LA"></a>舍已还受。<a id="a-LB"></a>还受已白诸比丘。<a id="a-LC"></a>我行别住中。<a id="a-LD"></a>舍戒已还受。<a id="a-LE"></a>我当云何。<a id="a-LF"></a>诸比丘以是事白佛。<a id="a-LG"></a>佛语诸比丘。<a id="a-LH"></a>本已行别住。<a id="a-LI"></a>即以是行别住。<a id="a-LJ"></a>更不应与。<a id="a-LK"></a>如舍戒自言我是沙弥。<a id="a-LL"></a>不见摈不作摈恶邪不除摈亦尔。<a id="a-LM"></a>若别住竟舍戒。<a id="a-LN"></a>舍已还受戒。<a id="a-LO"></a>受戒已白诸比丘。<a id="a-LP"></a>我别住竟舍戒。<a id="a-LQ"></a>舍戒已更受戒。<a id="a-LR"></a>我当云何。<a id="a-LS"></a>诸比丘以是事白佛。<a id="a-LT"></a>佛语诸比丘。<a id="a-LU"></a>本已行别住竟。<a id="a-LV"></a>应教求摩那埵。<a id="a-LW"></a>如舍戒自言我是沙弥。<a id="a-LX"></a>不见摈不作摈恶邪不除摈亦尔。<a id="a-LY"></a>有比丘。<a id="a-LZ"></a>行摩那埵时舍戒。<a id="a-La"></a>舍已还受戒。<a id="a-Lb"></a>受戒已语诸比丘。<a id="a-Lc"></a>我行摩那埵中。<a id="a-Ld"></a>舍戒还受戒。<a id="a-Le"></a>我当云何。<a id="a-Lf"></a>诸比丘以是事白佛。<a id="a-Lg"></a>佛言。<a id="a-Lh"></a>即本行摩那埵。<a id="a-Li"></a>更不须与。<a id="a-Lj"></a>如舍戒自言我是沙弥。<a id="a-Lk"></a>不见摈不作摈恶邪不除摈亦尔。<a id="a-Ll"></a>若行摩那埵竟舍戒。<a id="a-Lm"></a>舍戒已还受戒。<a id="a-Ln"></a>受戒已白诸比丘。<a id="a-Lo"></a>我行摩那埵竟舍戒。<a id="a-Lp"></a>舍戒已还受戒。<a id="a-Lq"></a>我当云何。<a id="a-Lr"></a>诸比丘以是事白佛。<a id="a-Ls"></a>佛言。<a id="a-Lt"></a>本已行摩那埵竟。<a id="a-Lu"></a>应教求出罪羯磨。<a id="a-Lv"></a>如舍戒自言我是沙弥。<a id="a-Lw"></a>不见摈不作摈恶邪不除摈亦尔(八法竟)。</p>
  <h2 id="aLx">九法初</h2>
  <p id="aLy">有九恼。<a id="a-Lz"></a>是人已侵损我。<a id="a-M0"></a>当侵损我。<a id="a-M1"></a>今侵损我。<a id="a-M2"></a>于彼生恼。<a id="a-M3"></a>是人已利益我怨家。<a id="a-M4"></a>当复利益。<a id="a-M5"></a>今复利益。<a id="a-M6"></a>于彼生恼。<a id="a-M7"></a>是人已侵损我知识。<a id="a-M8"></a>当复侵损。<a id="a-M9"></a>今复侵损。<a id="a-MA"></a>于彼生恼。<a id="a-MB"></a>是名九恼。<a id="a-MC"></a>有九舍恼。<a id="a-MD"></a>是人已侵损我。<a id="a-ME"></a>当侵损我。<a id="a-MF"></a>今侵损我。<a id="a-MG"></a>云何令彼不侵损我而利益我。<a id="a-MH"></a>当于彼舍恼心。<a id="a-MI"></a>是人已利益我怨家。<a id="a-MJ"></a>当复利益。<a id="a-MK"></a>今复利益。<a id="a-ML"></a>云何令彼不利益我怨家。<a id="a-MM"></a>当舍彼恼心。<a id="a-MN"></a>是人已侵损我知识。<a id="a-MO"></a>当复侵损。<a id="a-MP"></a>今复侵损。<a id="a-MQ"></a>云何令彼不侵损我知识。<a id="a-MR"></a>当于彼舍恼心。<a id="a-MS"></a>是名九舍恼(九法竟)。</p>
  <h2 id="aMT">十法初</h2>
  <p id="aMU">有十事。<a id="a-MV"></a>令正法灭亡没。<a id="a-MW"></a>非法言法。<a id="a-MX"></a>法言非法。<a id="a-MY"></a>非毗尼言毗尼。<a id="a-MZ"></a>毗尼言非毗尼。<a id="a-Ma"></a>非犯言犯。<a id="a-Mb"></a>犯言非犯。<a id="a-Mc"></a>轻言重。<a id="a-Md"></a>重言轻。<a id="a-Me"></a>无残言残。<a id="a-Mf"></a>残言无残。<a id="a-Mg"></a>是名十事令正法灭亡没。<a id="a-Mh"></a>有十事。<a id="a-Mi"></a>不令正法灭亡没。<a id="a-Mj"></a>非法言非法。<a id="a-Mk"></a>法言法。<a id="a-Ml"></a>非毗尼言非毗尼。<a id="a-Mm"></a>毗尼言毗尼。<a id="a-Mn"></a>非犯言非犯。<a id="a-Mo"></a>犯言犯。<a id="a-Mp"></a>无残言无残。<a id="a-Mq"></a>残言残。<a id="a-Mr"></a>轻言轻。<a id="a-Ms"></a>重言重。<a id="a-Mt"></a>是名十事不令正法灭亡没。<a id="a-Mu"></a>有十法名上座。<a id="a-Mv"></a>有所住处。<a id="a-Mw"></a>无畏无能遮者。<a id="a-Mx"></a>有长老息烦恼。<a id="a-My"></a>多知识有名闻。<a id="a-Mz"></a>能令他生净心。<a id="a-N0"></a>辩才具足无能胜者。<a id="a-N1"></a>无有滞碍义趣明了。<a id="a-N2"></a>闻者信受。<a id="a-N3"></a>善能安详入他家。<a id="a-N4"></a>能为白衣说深妙法。<a id="a-N5"></a>分别诸道。<a id="a-N6"></a>劝令行施斋戒。<a id="a-N7"></a>令他舍恶从善。<a id="a-N8"></a>自具四谛。<a id="a-N9"></a>现法安乐无有所乏。<a id="a-NA"></a>是名上座十法。<a id="a-NB"></a>乌回鸠罗比丘成就十法。<a id="a-NC"></a>僧不应差。<a id="a-ND"></a>不知诤根。<a id="a-NE"></a>本来往处。<a id="a-NF"></a>不知诤。<a id="a-NG"></a>不善分别诤。<a id="a-NH"></a>不能知诤起因缘。<a id="a-NI"></a>不能知诤义。<a id="a-NJ"></a>不善灭诤。<a id="a-NK"></a>不能令诤灭已更不起。<a id="a-NL"></a>戒不清净。<a id="a-NM"></a>不能多闻。<a id="a-NN"></a>少智。<a id="a-NO"></a>是名十乌回鸠罗比丘僧不应差。<a id="a-NP"></a>乌回鸠罗比丘。<a id="a-NQ"></a>有十事僧应差。<a id="a-NR"></a>知诤来往处根本。<a id="a-NS"></a>善知诤。<a id="a-NT"></a>能分别诤。<a id="a-NU"></a>知诤起因缘。<a id="a-NV"></a>知诤义善灭诤。<a id="a-NW"></a>灭诤已更不令起。<a id="a-NX"></a>持戒清净多闻多智。<a id="a-NY"></a>是名十乌回鸠罗比丘僧应差。</p>
  <p id="aNZ">佛在婆伽国那梨槃聚落。<a id="a-Na"></a>是中有优婆塞。<a id="a-Nb"></a>以信乐清净心作一房舍。<a id="a-Nc"></a>别与长老罗云。<a id="a-Nd"></a>长老罗云受已二月游行。<a id="a-Ne"></a>彼优婆塞闻长老罗云受舍已二月游行。<a id="a-Nf"></a>便持此舍施四方僧。<a id="a-Ng"></a>长老罗云二月游行。<a id="a-Nh"></a>还到所住处。<a id="a-Ni"></a>闻是优婆塞以是房施四方僧。<a id="a-Nj"></a>闻已往到佛所。<a id="a-Nk"></a>头面作礼白佛言。<a id="a-Nl"></a>世尊。<a id="a-Nm"></a>我在那梨槃聚落中住。<a id="a-Nn"></a>有优婆塞。<a id="a-No"></a>以信乐清净心作一房舍。<a id="a-Np"></a>别施我。<a id="a-Nq"></a>我受已二月游行。<a id="a-Nr"></a>游行还闻是优婆塞以是房施四方僧。<a id="a-Ns"></a>世尊我今云何。<a id="a-Nt"></a>佛语罗云。<a id="a-Nu"></a>汝往语优婆塞言。<a id="a-Nv"></a>我将不犯汝耶。<a id="a-Nw"></a>汝见我非沙门非沙门行耶。<a id="a-Nx"></a>作身口过耶。<a id="a-Ny"></a>长老罗云受佛语已。<a id="a-Nz"></a>从坐起礼佛足右绕而去。<a id="a-O0"></a>还自住处。<a id="a-O1"></a>过是夜已。<a id="a-O2"></a>着衣持钵入那梨槃聚落行乞食。<a id="a-O3"></a>食已洗钵。<a id="a-O4"></a>往是优婆塞家。<a id="a-O5"></a>是优婆塞遥见长老罗云来。<a id="a-O6"></a>见已着衣在一面立。<a id="a-O7"></a>叉手合掌向长老罗云。<a id="a-O8"></a>作是言。<a id="a-O9"></a>善来长老罗云。<a id="a-OA"></a>久不来。<a id="a-OB"></a>罗云。<a id="a-OC"></a>何以故来。<a id="a-OD"></a>可就座坐。<a id="a-OE"></a>时长老罗云即就座坐。<a id="a-OF"></a>是优婆塞头面礼足在一面坐已长老罗云语优婆塞。<a id="a-OG"></a>我将不犯汝耶。<a id="a-OH"></a>汝见我非沙门非沙门行耶。<a id="a-OI"></a>作身口过耶。<a id="a-OJ"></a>答言。<a id="a-OK"></a>大德不犯我。<a id="a-OL"></a>我亦不见汝非沙门非沙门行作身口过。<a id="a-OM"></a>时长老罗云。<a id="a-ON"></a>为种种说法示教利喜已。<a id="a-OO"></a>从坐起去。<a id="a-OP"></a>往到佛所。<a id="a-OQ"></a>头面礼足在一面坐。<a id="a-OR"></a>以是事向佛广说。<a id="a-OS"></a>佛以是事集比丘僧。<a id="a-OT"></a>语诸比丘言。<a id="a-OU"></a>有十非法施十非法受十非法用。<a id="a-OV"></a>何等十。<a id="a-OW"></a>已施一僧。<a id="a-OX"></a>转与余僧。<a id="a-OY"></a>是名非法施非法受非法用。<a id="a-OZ"></a>若已施一比丘尼僧。<a id="a-Oa"></a>转与余比丘尼僧。<a id="a-Ob"></a>是名非法施非法受非法用。<a id="a-Oc"></a>若已施三比丘。<a id="a-Od"></a>转与余三比丘。<a id="a-Oe"></a>是名非法施非法受非法用。<a id="a-Of"></a>若转与二比丘。<a id="a-Og"></a>若与一比丘。<a id="a-Oh"></a>若与僧。<a id="a-Oi"></a>是名非法施非法受非法用。<a id="a-Oj"></a>若已施二比丘。<a id="a-Ok"></a>转与余二比丘。<a id="a-Ol"></a>是名非法施非法受非法用。<a id="a-Om"></a>若转与一比丘。<a id="a-On"></a>若与僧若与三人。<a id="a-Oo"></a>是名非法施非法受非法用。<a id="a-Op"></a>若已施一比丘。<a id="a-Oq"></a>转施余一比丘。<a id="a-Or"></a>是名非法施非法受非法用。<a id="a-Os"></a>若转施僧。<a id="a-Ot"></a>若施三人二人。<a id="a-Ou"></a>是名非法施非法受非法用。<a id="a-Ov"></a>若已施三沙弥。<a id="a-Ow"></a>转施余三沙弥。<a id="a-Ox"></a>是名非法施非法受非法用。<a id="a-Oy"></a>若转施二沙弥一沙弥若施僧。<a id="a-Oz"></a>是名非法施非法受非法用。<a id="a-P0"></a>若已施二沙弥。<a id="a-P1"></a>转与余二沙弥。<a id="a-P2"></a>是名非法施非法受非法用。<a id="a-P3"></a>若转施一沙弥。<a id="a-P4"></a>若施僧若施三人。<a id="a-P5"></a>是名非法施非法受非法用。<a id="a-P6"></a>若已施一沙弥。<a id="a-P7"></a>转施余一沙弥。<a id="a-P8"></a>是名非法施非法受非法用。<a id="a-P9"></a>若转与僧若施三人若施二人。<a id="a-PA"></a>是名非法施非法受非法用。<a id="a-PB"></a>若已施三比丘尼。<a id="a-PC"></a>转施余三比丘尼。<a id="a-PD"></a>是名非法施非法受非法用。<a id="a-PE"></a>若转施二比丘尼一比丘尼若施僧。<a id="a-PF"></a>是名非法施非法受非法用。<a id="a-PG"></a>若已施二比丘尼。<a id="a-PH"></a>转施余二比丘尼是名非法施非法受非法用。<a id="a-PI"></a>若转施一比丘尼。<a id="a-PJ"></a>若与僧若施三人。<a id="a-PK"></a>是名非法施非法受非法用。<a id="a-PL"></a>若已施一比丘尼。<a id="a-PM"></a>转施余一比丘尼。<a id="a-PN"></a>是名非法施非法受非法用。<a id="a-PO"></a>若转施僧若施三人若二人。<a id="a-PP"></a>是名非法施非法受非法用。<a id="a-PQ"></a>若已施三式叉摩尼。<a id="a-PR"></a>转施余三式叉摩尼。<a id="a-PS"></a>是名非法施非法受非法用。<a id="a-PT"></a>若转施二式叉摩尼一式叉摩尼若施僧。<a id="a-PU"></a>是名非法施非法受非法用。<a id="a-PV"></a>若已施二式叉摩尼。<a id="a-PW"></a>转施余二式叉摩尼。<a id="a-PX"></a>是名非法施非法受非法用。<a id="a-PY"></a>若转施一式叉摩尼。<a id="a-PZ"></a>若施僧若施三人。<a id="a-Pa"></a>是名非法施非法受非法用。<a id="a-Pb"></a>若已施一式叉摩尼。<a id="a-Pc"></a>转施余一式叉摩尼。<a id="a-Pd"></a>是名非法施非法受非法用。<a id="a-Pe"></a>若施僧若施三人若二人。<a id="a-Pf"></a>是名非法施非法受非法用。<a id="a-Pg"></a>若已施三沙弥尼。<a id="a-Ph"></a>转施余三沙弥尼。<a id="a-Pi"></a>是名非法施非法受非法用。<a id="a-Pj"></a>若转施二沙弥尼若一若僧。<a id="a-Pk"></a>是名非法施非法受非法用。<a id="a-Pl"></a>若已施二沙弥尼。<a id="a-Pm"></a>转施余二沙弥尼。<a id="a-Pn"></a>是名非法施非法受非法用。<a id="a-Po"></a>若转施一沙弥尼。<a id="a-Pp"></a>若僧若施三人。<a id="a-Pq"></a>是名非法施非法受非法用。<a id="a-Pr"></a>若已施一沙弥尼。<a id="a-Ps"></a>转施余一沙弥尼。<a id="a-Pt"></a>是名非法施非法受非法用。<a id="a-Pu"></a>若转施僧若三人若二人。<a id="a-Pv"></a>是名非法施非法受非法用。<a id="a-Pw"></a>若已施三畜生。<a id="a-Px"></a>转施余三畜生。<a id="a-Py"></a>是名非法施非法受非法用。<a id="a-Pz"></a>若施二畜生若一畜生。<a id="a-Q0"></a>是名非法施非法受非法用。<a id="a-Q1"></a>若已施二畜生。<a id="a-Q2"></a>转施余二畜生。<a id="a-Q3"></a>是名非法施非法受非法用。<a id="a-Q4"></a>若转施一畜生若三畜生。<a id="a-Q5"></a>是名非法施非法受非法用。<a id="a-Q6"></a>若已施一畜生。<a id="a-Q7"></a>转施一畜生。<a id="a-Q8"></a>是名非法施非法受非法用。<a id="a-Q9"></a>若转施三若二。<a id="a-QA"></a>是名非法施非法受非法用。<a id="a-QB"></a>若已施比丘僧。<a id="a-QC"></a>转施比丘尼僧。<a id="a-QD"></a>是名非法施非法受非法用。<a id="a-QE"></a>若已施比丘尼僧。<a id="a-QF"></a>转施比丘僧。<a id="a-QG"></a>是名非法施非法受非法用。<a id="a-QH"></a>若僧破为二部。<a id="a-QI"></a>已施此一部。<a id="a-QJ"></a>转施彼一部。<a id="a-QK"></a>是名非法施非法受非法用。<a id="a-QL"></a>若已施彼一部。<a id="a-QM"></a>转施此一部。<a id="a-QN"></a>是名非法施非法受非法用。<a id="a-QO"></a>前施是施。<a id="a-QP"></a>后施非施。<a id="a-QQ"></a>如王为地主檀越。<a id="a-QR"></a>是房舍卧具主。<a id="a-QS"></a>但得看视。<a id="a-QT"></a>不得夺一与一(十法竟)。</p>
  <p data-pb></p>
  <h2 id="aQU">后十法中一法初</h2>
  <p id="aQV">三羯磨。<a id="a-QW"></a>摄一切羯磨。<a id="a-QX"></a>白羯磨。<a id="a-QY"></a>白二羯磨。<a id="a-QZ"></a>白四羯磨。<a id="a-Qa"></a>有一破法堕恶道。<a id="a-Qb"></a>何等一。<a id="a-Qc"></a>所谓破僧。<a id="a-Qd"></a>有一犯堕恶道。<a id="a-Qe"></a>从身作。<a id="a-Qf"></a>谓出佛身血。<a id="a-Qg"></a>有一犯堕恶道。<a id="a-Qh"></a>从口作。<a id="a-Qi"></a>谓谤佛。<a id="a-Qj"></a>有一犯堕恶道。<a id="a-Qk"></a>所谓意念作别众。<a id="a-Ql"></a>有一犯堕恶道。<a id="a-Qm"></a>谓两舌教他破僧。<a id="a-Qn"></a>有一犯诘问堕恶道。<a id="a-Qo"></a>谓僧诘问。<a id="a-Qp"></a>非法非法想。<a id="a-Qq"></a>非法见故破僧。<a id="a-Qr"></a>非法作法想。<a id="a-Qs"></a>非法见故破僧。<a id="a-Qt"></a>非法法想疑破僧。<a id="a-Qu"></a>有一犯堕恶道。<a id="a-Qv"></a>从杀生起。<a id="a-Qw"></a>谓杀阿罗汉。<a id="a-Qx"></a>又一犯堕恶道。<a id="a-Qy"></a>从盗起。<a id="a-Qz"></a>偷佛物僧物。<a id="a-R0"></a>又一犯堕恶道。<a id="a-R1"></a>从淫起。<a id="a-R2"></a>谓淫罗汉比丘尼。<a id="a-R3"></a>又一犯堕恶道。<a id="a-R4"></a>从妄语起。<a id="a-R5"></a>谓自说得过人法(一法竟)。</p>
  <p data-pb></p>
  <h2 id="aR6">二法初</h2>
  <p id="aR7">二犯。<a id="a-R8"></a>不善犯无记犯。<a id="a-R9"></a>又二犯。<a id="a-RA"></a>身犯口犯。<a id="a-RB"></a>又二犯。<a id="a-RC"></a>方便犯非方便犯。<a id="a-RD"></a>又二犯。<a id="a-RE"></a>调戏犯不调戏犯。<a id="a-RF"></a>又二犯。<a id="a-RG"></a>有同犯不同犯。<a id="a-RH"></a>又二事同。<a id="a-RI"></a>轻重。<a id="a-RJ"></a>又二事同。<a id="a-RK"></a>有残无残。<a id="a-RL"></a>又二不同。<a id="a-RM"></a>轻重。<a id="a-RN"></a>又二不同。<a id="a-RO"></a>有残无残。<a id="a-RP"></a>又二不同。<a id="a-RQ"></a>若向他悔若自悔。<a id="a-RR"></a>又二犯。<a id="a-RS"></a>有限犯无限犯。<a id="a-RT"></a>又二犯。<a id="a-RU"></a>处犯方犯。<a id="a-RV"></a>又二犯。<a id="a-RW"></a>可数犯不可数犯。<a id="a-RX"></a>又二犯。<a id="a-RY"></a>有出时犯欲出犯。<a id="a-RZ"></a>又二犯。<a id="a-Ra"></a>入犯欲入犯又二犯。<a id="a-Rb"></a>起犯欲起犯。<a id="a-Rc"></a>又二犯。<a id="a-Rd"></a>时犯非时犯。<a id="a-Re"></a>又二犯。<a id="a-Rf"></a>堕犯不堕犯。<a id="a-Rg"></a>又二犯。<a id="a-Rh"></a>偷兰遮犯白衣相应犯。<a id="a-Ri"></a>又二犯。<a id="a-Rj"></a>重破犯不重破犯。<a id="a-Rk"></a>又二犯有残犯无残犯。<a id="a-Rl"></a>又二犯。<a id="a-Rm"></a>轻犯重犯。<a id="a-Rn"></a>又二犯。<a id="a-Ro"></a>被举犯。<a id="a-Rp"></a>举者犯。<a id="a-Rq"></a>又二犯。<a id="a-Rr"></a>向他悔犯自悔犯。<a id="a-Rs"></a>又二犯。<a id="a-Rt"></a>戒中犯非戒中犯。<a id="a-Ru"></a>又二犯。<a id="a-Rv"></a>白犯不白犯。<a id="a-Rw"></a>又二犯。<a id="a-Rx"></a>暂犯尽形犯。<a id="a-Ry"></a>又二犯。<a id="a-Rz"></a>有过犯无过犯。<a id="a-S0"></a>比丘尼有二同犯。<a id="a-S1"></a>轻犯重犯又二同犯。<a id="a-S2"></a>残犯无残犯。<a id="a-S3"></a>又二不同。<a id="a-S4"></a>轻重。<a id="a-S5"></a>又二不同。<a id="a-S6"></a>有残无残。<a id="a-S7"></a>又二不同。<a id="a-S8"></a>向他悔自悔。<a id="a-S9"></a>又二犯。<a id="a-SA"></a>出界犯欲出界犯。<a id="a-SB"></a>又二犯自称叹犯不自称叹犯。<a id="a-SC"></a>又二犯。<a id="a-SD"></a>起犯坐犯。<a id="a-SE"></a>又二犯。<a id="a-SF"></a>眠犯不眠犯。<a id="a-SG"></a>又二犯语犯默然犯。<a id="a-SH"></a>又二犯故犯不故犯。<a id="a-SI"></a>有二痴。<a id="a-SJ"></a>无知痴放逸痴。<a id="a-SK"></a>有二覆。<a id="a-SL"></a>无知覆放逸覆。<a id="a-SM"></a>又二人。<a id="a-SN"></a>应与别住。<a id="a-SO"></a>有二人。<a id="a-SP"></a>应与摩那埵。<a id="a-SQ"></a>有二人。<a id="a-SR"></a>应与本日治。<a id="a-SS"></a>有二人。<a id="a-ST"></a>应与出罪。<a id="a-SU"></a>所谓比丘非比丘受大戒非受大戒者。<a id="a-SV"></a>又二僧中断事者。<a id="a-SW"></a>有被差不被差。<a id="a-SX"></a>又二断事者。<a id="a-SY"></a>被羯磨不被羯磨。<a id="a-SZ"></a>羯磨者有二功德。<a id="a-Sa"></a>谓得众意能无畏断事。<a id="a-Sb"></a>又二断事者。<a id="a-Sc"></a>有羞无羞。<a id="a-Sd"></a>又二断事者。<a id="a-Se"></a>有私无私。<a id="a-Sf"></a>若以非法有私。<a id="a-Sg"></a>若如法无私。<a id="a-Sh"></a>又二断事者。<a id="a-Si"></a>若自闻若从他闻。<a id="a-Sj"></a>又二断事者。<a id="a-Sk"></a>若自驱若教他驱。<a id="a-Sl"></a>又二断事者。<a id="a-Sm"></a>诤不诤。<a id="a-Sn"></a>又二断事者。<a id="a-So"></a>通利阿含不通利阿含。<a id="a-Sp"></a>又二断事者。<a id="a-Sq"></a>善分别阿含。<a id="a-Sr"></a>不善分别阿含。<a id="a-Ss"></a>又二断事者了语不了语。<a id="a-St"></a>又二断事者。<a id="a-Su"></a>善语不善语。<a id="a-Sv"></a>又二断事者。<a id="a-Sw"></a>诘问不诘问。<a id="a-Sx"></a>又二断事者。<a id="a-Sy"></a>急性不急性。<a id="a-Sz"></a>又二断事者。<a id="a-T0"></a>自知不自知又二断事者。<a id="a-T1"></a>知量不知量。<a id="a-T2"></a>又二断事者。<a id="a-T3"></a>随众不随众。<a id="a-T4"></a>又二断事者。<a id="a-T5"></a>自誉不自誉。<a id="a-T6"></a>又二断事者。<a id="a-T7"></a>能止不能止。<a id="a-T8"></a>又二断事者。<a id="a-T9"></a>软语粗语。<a id="a-TA"></a>又二断事者。<a id="a-TB"></a>持戒不持戒。<a id="a-TC"></a>有可呵不可呵。<a id="a-TD"></a>应举不应举。<a id="a-TE"></a>应敬不应敬亦尔。<a id="a-TF"></a>又二无智。<a id="a-TG"></a>戒犯见犯。<a id="a-TH"></a>又二智。<a id="a-TI"></a>戒不犯见不犯。<a id="a-TJ"></a>又二犯。<a id="a-TK"></a>戒犯见犯。<a id="a-TL"></a>又二不犯。<a id="a-TM"></a>戒具见具。<a id="a-TN"></a>又二种呵。<a id="a-TO"></a>比丘非比丘受戒不受戒。<a id="a-TP"></a>又二苦切。<a id="a-TQ"></a>有罚羯磨若僧和合与。<a id="a-TR"></a>又二依止。<a id="a-TS"></a>有罚若僧和合与。<a id="a-TT"></a>有二驱出。<a id="a-TU"></a>有罚羯磨若僧驱出。<a id="a-TV"></a>又二下意。<a id="a-TW"></a>有罚羯磨若僧与下意。<a id="a-TX"></a>又二人应别住。<a id="a-TY"></a>又二人应与摩那埵。<a id="a-TZ"></a>又二人应与本日治。<a id="a-Ta"></a>又二人应与出罪。<a id="a-Tb"></a>谓比丘非比丘受戒非受戒。<a id="a-Tc"></a>有二清净。<a id="a-Td"></a>悔过发露罪名。<a id="a-Te"></a>又二清净。<a id="a-Tf"></a>白不白若悔过若发露。<a id="a-Tg"></a>若僧诤应还付僧若与三人二人一人。<a id="a-Th"></a>若僧诤僧应受。<a id="a-Ti"></a>三人二人一人亦应受。<a id="a-Tj"></a>若僧诤僧应灭。<a id="a-Tk"></a>三人二人一人亦应灭。<a id="a-Tl"></a>又二非法捡挍。<a id="a-Tm"></a>非法作法捡挍。<a id="a-Tn"></a>法作非法捡挍。<a id="a-To"></a>又二如法捡校。<a id="a-Tp"></a>非法作非法捡挍。<a id="a-Tq"></a>法作法捡挍。<a id="a-Tr"></a>又二梵罚。<a id="a-Ts"></a>不使作不教化(二法竟)。</p>
  <h2 id="aTt">三法初</h2>
  <p id="aTu">有三毗尼。<a id="a-Tv"></a>贪欲毗尼。<a id="a-Tw"></a>嗔恚毗尼。<a id="a-Tx"></a>愚痴毗尼。<a id="a-Ty"></a>有三非毗尼。<a id="a-Tz"></a>非贪欲毗尼。<a id="a-U0"></a>非嗔恚毗尼。<a id="a-U1"></a>非愚痴毗尼。<a id="a-U2"></a>有三羯磨。<a id="a-U3"></a>白羯磨白二羯磨白四羯磨。<a id="a-U4"></a>有三应屏处。<a id="a-U5"></a>大便小便嚼杨枝。<a id="a-U6"></a>有三犯。<a id="a-U7"></a>贪欲犯嗔恚犯愚痴犯。<a id="a-U8"></a>有三共住。<a id="a-U9"></a>犯者不犯者自说者。<a id="a-UA"></a>有三别住。<a id="a-UB"></a>犯者不犯者自说者。<a id="a-UC"></a>有三世所供养。<a id="a-UD"></a>谓如来至真等正觉。<a id="a-UE"></a>漏尽阿罗汉。<a id="a-UF"></a>转轮圣王。<a id="a-UG"></a>有三华供养。<a id="a-UH"></a>有三香供养。<a id="a-UI"></a>有三伎乐供养。<a id="a-UJ"></a>有三幡供养。<a id="a-UK"></a>有三盖供养。<a id="a-UL"></a>有三缯供养。<a id="a-UM"></a>有三世所尊敬。<a id="a-UN"></a>谓如来至真等正觉漏尽阿罗汉。<a id="a-UO"></a>转轮圣王。<a id="a-UP"></a>有三同意上中下。<a id="a-UQ"></a>上同意者。<a id="a-UR"></a>应上中下同意。<a id="a-US"></a>中同意者。<a id="a-UT"></a>不应上同意。<a id="a-UU"></a>应中下同意。<a id="a-UV"></a>下同意者。<a id="a-UW"></a>应下同意。<a id="a-UX"></a>不应上中同意。<a id="a-UY"></a>上同意者。<a id="a-UZ"></a>作上中下同意好。<a id="a-Ua"></a>中同意者。<a id="a-Ub"></a>作中下同意好。<a id="a-Uc"></a>若作上同意者不好。<a id="a-Ud"></a>下同意者。<a id="a-Ue"></a>作下同意好。<a id="a-Uf"></a>若作上中同意者不好。<a id="a-Ug"></a>上同意者。<a id="a-Uh"></a>应作上中下同意取。<a id="a-Ui"></a>中同意者。<a id="a-Uj"></a>应作中下同意取。<a id="a-Uk"></a>不应上同意取。<a id="a-Ul"></a>下同意者。<a id="a-Um"></a>应下同意取。<a id="a-Un"></a>不应上中同意取。<a id="a-Uo"></a>有三知。<a id="a-Up"></a>知犯知不犯知制戒(三法竟)。</p>
  <h2 id="aUq">四法初</h2>
  <p id="aUr">有四诤。<a id="a-Us"></a>斗诤无根诤犯罪诤常所行诤。<a id="a-Ut"></a>有四药。<a id="a-Uu"></a>时药时分药七日药尽形药。<a id="a-Uv"></a>有四众。<a id="a-Uw"></a>刹利众婆罗门众居士众沙门众。<a id="a-Ux"></a>复有四众。<a id="a-Uy"></a>比丘众比丘尼众优婆塞众优婆夷众。<a id="a-Uz"></a>复有四众。<a id="a-V0"></a>四天王众忉利天众魔众梵天王众。<a id="a-V1"></a>复有四众。<a id="a-V2"></a>被教众不被教众浊众清净众。<a id="a-V3"></a>有四悲。<a id="a-V4"></a>一怜愍。<a id="a-V5"></a>二利益。<a id="a-V6"></a>三不恼害。<a id="a-V7"></a>四住正法。<a id="a-V8"></a>有四止。<a id="a-V9"></a>贪欲止嗔恚止愚痴止邪见止。<a id="a-VA"></a>有四事故如来设教。<a id="a-VB"></a>犯不犯轻重有四事故如来制戒。<a id="a-VC"></a>为利益为处为时为人。<a id="a-VD"></a>有四调伏。<a id="a-VE"></a>苦切依止驱出下意有四药应观。<a id="a-VF"></a>有净药杂不净。<a id="a-VG"></a>不净杂净。<a id="a-VH"></a>净杂净。<a id="a-VI"></a>不净杂不净。<a id="a-VJ"></a>有四事。<a id="a-VK"></a>斗诤事。<a id="a-VL"></a>无根诤事。<a id="a-VM"></a>犯罪诤事。<a id="a-VN"></a>常所行诤事。<a id="a-VO"></a>复有四事。<a id="a-VP"></a>苦切依止驱出下意。<a id="a-VQ"></a>有四事。<a id="a-VR"></a>不见摈。<a id="a-VS"></a>不作摈。<a id="a-VT"></a>恶邪不除摈。<a id="a-VU"></a>觅罪相摈。<a id="a-VV"></a>有四事。<a id="a-VW"></a>若呵若骂若异语若默然。<a id="a-VX"></a>如来以四境界故制戒。<a id="a-VY"></a>神足境界。<a id="a-VZ"></a>智境界。<a id="a-Va"></a>法境界。<a id="a-Vb"></a>人境界(四法竟)。</p>
 </body>
</html>