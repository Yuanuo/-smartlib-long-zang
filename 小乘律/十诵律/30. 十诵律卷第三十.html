<!doctype html>
<html id="z3IBUv5m7" data-ver="1537">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第三十(第五诵之二)</h1>
  <h2 id="a2">八法中俱舍弥法第二</h2>
  <p id="a3">佛在俱舍弥。<a id="a-4"></a>尔时有一比丘。<a id="a-5"></a>犯可悔过罪。<a id="a-6"></a>诸比丘怜愍。<a id="a-7"></a>欲益利安乐故。<a id="a-8"></a>语其过罪。<a id="a-9"></a>教令如法悔过。<a id="a-A"></a>是比丘言。<a id="a-B"></a>我不知所犯。<a id="a-C"></a>既不知。<a id="a-D"></a>当见何罪。<a id="a-E"></a>云何忏悔。<a id="a-F"></a>诸比丘作是念。<a id="a-G"></a>此比丘不肯直尔便首。<a id="a-H"></a>当与作不见摈。<a id="a-I"></a>作是念已。<a id="a-J"></a>即与作不见摈。<a id="a-K"></a>是比丘乐持戒有惭愧。<a id="a-L"></a>多知多识。<a id="a-M"></a>多有力势佐助。<a id="a-N"></a>所住处四边。<a id="a-O"></a>多诸比丘共相狎习。<a id="a-P"></a>是人遣使语言。<a id="a-Q"></a>我无罪。<a id="a-R"></a>而诸比丘不如法羯磨摈我。<a id="a-S"></a>是摈可破。<a id="a-T"></a>汝等来集。<a id="a-U"></a>四边诸比丘即时俱集。<a id="a-V"></a>欲灭是事故。<a id="a-W"></a>是比丘具向诸比丘说。<a id="a-X"></a>我以如是因缘故无罪。<a id="a-Y"></a>诸比丘不如法。<a id="a-Z"></a>强与我作不见摈。<a id="a-a"></a>此事可破。<a id="a-b"></a>诸比丘闻已不忍心。<a id="a-c"></a>转谓是比丘实无罪。<a id="a-d"></a>僧不如法。<a id="a-e"></a>强与作不见摈。<a id="a-f"></a>是事可破。<a id="a-g"></a>如是决定随顺摈人。<a id="a-h"></a>与诸作摈比丘共相违逆。<a id="a-i"></a>以是故。<a id="a-j"></a>相言斗诤事起。<a id="a-k"></a>僧破僧诤僧别僧异。<a id="a-l"></a>作破僧因缘。<a id="a-m"></a>分作两部。<a id="a-n"></a>一部言。<a id="a-o"></a>此比丘有罪。<a id="a-p"></a>一部言。<a id="a-q"></a>此比丘无罪。<a id="a-r"></a>一部言。<a id="a-s"></a>如法摈。<a id="a-t"></a>一部言。<a id="a-u"></a>不如法摈。<a id="a-v"></a>一部言。<a id="a-w"></a>不如法摈可破。<a id="a-x"></a>一部言。<a id="a-y"></a>如法摈不可破。<a id="a-z"></a>如是相言斗诤不息。<a id="a-10"></a>僧遂破作二部。<a id="a-11"></a>诸比丘以是事向佛广说。<a id="a-12"></a>佛即时却随顺比丘及摈比丘令小远去。<a id="a-13"></a>语诸作摈比丘。<a id="a-14"></a>汝等若事无因缘根本。<a id="a-15"></a>彼不自首。<a id="a-16"></a>不应作摈。<a id="a-17"></a>何以故。<a id="a-18"></a>有比丘犯可悔过罪。<a id="a-19"></a>诸比丘怜愍。<a id="a-1A"></a>欲益利安乐故。<a id="a-1B"></a>语其过罪。<a id="a-1C"></a>教令如法悔过。<a id="a-1D"></a>是比丘乐持戒有惭愧。<a id="a-1E"></a>多知多识。<a id="a-1F"></a>有大力势多人佐助。<a id="a-1G"></a>有如是人。<a id="a-1H"></a>僧先应思惟。<a id="a-1I"></a>有五法。<a id="a-1J"></a>不应作摈。<a id="a-1K"></a>何等五。<a id="a-1L"></a>若我等与是比丘作不见摈。<a id="a-1M"></a>不共说戒及僧羯磨不共怛钵那。<a id="a-1N"></a>不共中食。<a id="a-1O"></a>不随上座起礼迎送。<a id="a-1P"></a>以是因缘故。<a id="a-1Q"></a>斗诤相言。<a id="a-1R"></a>僧破僧诤僧别僧异。<a id="a-1S"></a>诸比丘亦应思惟。<a id="a-1T"></a>有是五法故。<a id="a-1U"></a>不应作摈。<a id="a-1V"></a>又比丘犯可悔过罪。<a id="a-1W"></a>诸比丘怜愍。<a id="a-1X"></a>欲益利安乐故。<a id="a-1Y"></a>语其过罪。<a id="a-1Z"></a>教令如法悔过。<a id="a-1a"></a>是比丘乐持戒有惭愧。<a id="a-1b"></a>少知识无大势力无多相助。<a id="a-1c"></a>四边住处少知识共语共事者。<a id="a-1d"></a>佛言。<a id="a-1e"></a>僧应先思惟。<a id="a-1f"></a>有五法应摈。<a id="a-1g"></a>何等五。<a id="a-1h"></a>若我等与是比丘作不见摈。<a id="a-1i"></a>不共说戒及僧羯磨。<a id="a-1j"></a>不共怛钵那。<a id="a-1k"></a>不共中食。<a id="a-1l"></a>不随上座起礼迎送。<a id="a-1m"></a>以是因缘故。<a id="a-1n"></a>不起斗诤相言。<a id="a-1o"></a>僧和合无诤无别无异。<a id="a-1p"></a>思惟是五法已。<a id="a-1q"></a>应作摈。<a id="a-1r"></a>佛如是语已。<a id="a-1s"></a>又却作摈诸比丘令小远去。<a id="a-1t"></a>唤随顺摈诸比丘来语言。<a id="a-1u"></a>汝等比丘。<a id="a-1v"></a>莫为犯罪不自见罪人。<a id="a-1w"></a>何以故。<a id="a-1x"></a>若比丘犯可悔过罪。<a id="a-1y"></a>诸比丘怜愍。<a id="a-1z"></a>欲益利安乐故。<a id="a-20"></a>语其过罪。<a id="a-21"></a>教令如法悔过。<a id="a-22"></a>是犯罪比丘。<a id="a-23"></a>能思惟五法。<a id="a-24"></a>如法见罪。<a id="a-25"></a>何等五。<a id="a-26"></a>若我是罪不如法见。<a id="a-27"></a>僧或与我作不见摈。<a id="a-28"></a>不得共说戒及僧羯磨。<a id="a-29"></a>不得共怛钵那。<a id="a-2A"></a>不得共中食。<a id="a-2B"></a>不得随上座受他起礼迎送。<a id="a-2C"></a>何以故。<a id="a-2D"></a>诸比丘乐持戒有惭愧。<a id="a-2E"></a>不能为我故随爱随瞋随怖随痴行。<a id="a-2F"></a>是犯罪人。<a id="a-2G"></a>思惟是五法故。<a id="a-2H"></a>能如法见罪。</p>
  <p id="a2I">佛在俱舍弥。<a id="a-2J"></a>尔时俱舍弥诸作摈比丘。<a id="a-2K"></a>在界内说戒作僧羯磨。<a id="a-2L"></a>随佛所听羯磨。<a id="a-2M"></a>皆如是作。<a id="a-2N"></a>诸随顺比丘及摈比丘。<a id="a-2O"></a>亦出界外说戒作僧羯磨。<a id="a-2P"></a>随佛所听羯磨。<a id="a-2Q"></a>皆如是作。<a id="a-2R"></a>诸比丘以是事向佛广说。<a id="a-2S"></a>佛尔时。<a id="a-2T"></a>即却随顺助摈比丘及摈比丘令小远去。<a id="a-2U"></a>问诸作摈比丘。<a id="a-2V"></a>汝等实于界内共住处。<a id="a-2W"></a>说戒作僧羯磨。<a id="a-2X"></a>随我所听羯磨。<a id="a-2Y"></a>皆如是作耶。<a id="a-2Z"></a>答言。<a id="a-2a"></a>实尔世尊。<a id="a-2b"></a>又问彼随顺比丘及摈比丘。<a id="a-2c"></a>出界外说戒作僧羯磨。<a id="a-2d"></a>随我所听羯磨。<a id="a-2e"></a>皆如是作耶。<a id="a-2f"></a>答言。<a id="a-2g"></a>实尔世尊。<a id="a-2h"></a>佛言。<a id="a-2i"></a>善哉善哉。<a id="a-2j"></a>比丘若汝等。<a id="a-2k"></a>与随顺比丘及摈比丘。<a id="a-2l"></a>界内共说戒作僧羯磨。<a id="a-2m"></a>随我所听羯磨共作者。<a id="a-2n"></a>是诸羯磨皆名非法。<a id="a-2o"></a>何以故。<a id="a-2p"></a>汝等与彼别异故。<a id="a-2q"></a>彼不与汝共住。<a id="a-2r"></a>汝等不与彼共住。<a id="a-2s"></a>汝等不与彼共事。<a id="a-2t"></a>彼不与汝等共事。<a id="a-2u"></a>彼若共汝等。<a id="a-2v"></a>界内说戒作僧羯磨。<a id="a-2w"></a>随我所听羯磨共作者。<a id="a-2x"></a>皆名非法。<a id="a-2y"></a>何以故。<a id="a-2z"></a>彼与汝等别异故。<a id="a-30"></a>彼不与汝等共住。<a id="a-31"></a>汝等不与彼共住。<a id="a-32"></a>汝等不与彼共事。<a id="a-33"></a>彼亦不与汝等共事。<a id="a-34"></a>彼所作羯磨亦皆如法。<a id="a-35"></a>何以故。<a id="a-36"></a>彼与汝等别异。<a id="a-37"></a>不应共住共事故。<a id="a-38"></a>有二种不共住。<a id="a-39"></a>何等二。<a id="a-3A"></a>一者比丘身自作不共住。<a id="a-3B"></a>二者僧和合如法。<a id="a-3C"></a>与作不共住羯磨。<a id="a-3D"></a>有二种共住。<a id="a-3E"></a>一者身自作共住。<a id="a-3F"></a>二者僧和合如法。<a id="a-3G"></a>与作共住羯磨。<a id="a-3H"></a>若苦切摈比丘。<a id="a-3I"></a>舍彼部众入此部众。<a id="a-3J"></a>即应共住。<a id="a-3K"></a>若依止羯磨。<a id="a-3L"></a>驱出羯磨下意羯磨。<a id="a-3M"></a>比丘舍彼部众入此部众。<a id="a-3N"></a>即应共住。<a id="a-3O"></a>若摈人折伏下意。<a id="a-3P"></a>出界外与解摈者。<a id="a-3Q"></a>即得与所解摈众共住。<a id="a-3R"></a>佛尔时。<a id="a-3S"></a>遣作摈诸比丘令小远去。<a id="a-3T"></a>告诸随顺摈比丘及摈比丘言。<a id="a-3U"></a>汝等实出界外说戒作僧羯磨。<a id="a-3V"></a>随我所听羯磨。<a id="a-3W"></a>皆如是作耶。<a id="a-3X"></a>答言。<a id="a-3Y"></a>实作世尊。<a id="a-3Z"></a>又问彼诸比丘。<a id="a-3a"></a>实在界内说戒作僧羯磨。<a id="a-3b"></a>随我所听羯磨。<a id="a-3c"></a>皆如是作耶。<a id="a-3d"></a>答言。<a id="a-3e"></a>实尔世尊。<a id="a-3f"></a>佛言。<a id="a-3g"></a>善哉善哉。<a id="a-3h"></a>比丘若汝等。<a id="a-3i"></a>与作摈诸比丘。<a id="a-3j"></a>界外共说戒作僧羯磨。<a id="a-3k"></a>随我所听羯磨共作者。<a id="a-3l"></a>是诸羯磨皆名非法。<a id="a-3m"></a>何以故。<a id="a-3n"></a>汝等与彼别异故。<a id="a-3o"></a>彼不共汝等住。<a id="a-3p"></a>汝等不共彼住。<a id="a-3q"></a>汝等不与彼共事。<a id="a-3r"></a>彼不与汝等共事。<a id="a-3s"></a>彼若共汝等。<a id="a-3t"></a>界外说戒作僧羯磨。<a id="a-3u"></a>随我所听羯摩共作者。<a id="a-3v"></a>皆名非法。<a id="a-3w"></a>何以故。<a id="a-3x"></a>彼等与汝别异故。<a id="a-3y"></a>彼不与汝等共住。<a id="a-3z"></a>汝等不与彼共住。<a id="a-40"></a>汝等不与彼共事。<a id="a-41"></a>彼亦不与汝等共事。<a id="a-42"></a>彼所作羯磨亦皆如法。<a id="a-43"></a>何以故。<a id="a-44"></a>彼与汝等别异。<a id="a-45"></a>不应共住共事故。<a id="a-46"></a>有二种不共住。<a id="a-47"></a>一者身自作不共住。<a id="a-48"></a>二者僧和合如法。<a id="a-49"></a>与作不共住羯磨。<a id="a-4A"></a>有二种共住。<a id="a-4B"></a>一者身自作共住。<a id="a-4C"></a>二者僧和合如法。<a id="a-4D"></a>与作共住羯磨。<a id="a-4E"></a>若苦切摈比丘。<a id="a-4F"></a>舍彼部众入此部众。<a id="a-4G"></a>即应共住。<a id="a-4H"></a>若依止羯磨。<a id="a-4I"></a>驱出羯磨。<a id="a-4J"></a>下意羯磨。<a id="a-4K"></a>得如是羯磨比丘。<a id="a-4L"></a>舍彼部众入此部众。<a id="a-4M"></a>即应共住。<a id="a-4N"></a>若摈比丘折伏下意。<a id="a-4O"></a>出界外与解摈者。<a id="a-4P"></a>即得与所解摈众共住。</p>
  <p id="a4Q">佛在俱舍弥。<a id="a-4R"></a>时有一居士。<a id="a-4S"></a>请佛及僧明日食。<a id="a-4T"></a>佛默然受请。<a id="a-4U"></a>居士知佛默然受已。<a id="a-4V"></a>头面礼佛足右绕而去。<a id="a-4W"></a>还舍通夜办种种多美饮食。<a id="a-4X"></a>早起敷座处。<a id="a-4Y"></a>遣使白佛时到。<a id="a-4Z"></a>佛自知时。<a id="a-4a"></a>诸比丘往居士舍。<a id="a-4b"></a>佛自房住迎食分。<a id="a-4c"></a>诸比丘入居士舍。<a id="a-4d"></a>斗诤事起相言相骂起身恶业。<a id="a-4e"></a>出家人所不应作。<a id="a-4f"></a>是居士语诸比丘言。<a id="a-4g"></a>大德小住。<a id="a-4h"></a>皆令就座。<a id="a-4i"></a>自手行水。<a id="a-4j"></a>自与多美饮食。<a id="a-4k"></a>自恣饱满已。<a id="a-4l"></a>行澡水毕。<a id="a-4m"></a>取小床坐欲听说法。<a id="a-4n"></a>上座说法已从座起去。<a id="a-4o"></a>诸比丘食后还房举衣钵。<a id="a-4p"></a>往诣佛所头面礼佛足却坐一面。<a id="a-4q"></a>诸佛常法。<a id="a-4r"></a>诸比丘食来。<a id="a-4s"></a>以是语言问讯。<a id="a-4t"></a>饮食多美。<a id="a-4u"></a>众僧满足不。<a id="a-4v"></a>佛即以是语劳问。<a id="a-4w"></a>诸比丘。<a id="a-4x"></a>饮食多美。<a id="a-4y"></a>僧饱满不。<a id="a-4z"></a>诸比丘答言。<a id="a-50"></a>世尊。<a id="a-51"></a>饮食多美众僧饱满。<a id="a-52"></a>以上事向佛广说。<a id="a-53"></a>佛以是事集比丘僧。<a id="a-54"></a>种种因缘诃责言。<a id="a-55"></a>云何名比丘。<a id="a-56"></a>入白衣舍起斗诤事。<a id="a-57"></a>相言相骂起身恶业。<a id="a-58"></a>出家人所不应作。<a id="a-59"></a>佛言。<a id="a-5A"></a>从今别部异众。<a id="a-5B"></a>不应共相近坐令起身恶业。<a id="a-5C"></a>如是异众集时。<a id="a-5D"></a>听知法比丘令相远。<a id="a-5E"></a>敷座中间留一床处。<a id="a-5F"></a>然后说戒作诸羯磨。<a id="a-5G"></a>及教化比丘尼。</p>
  <p id="a5H">佛在俱舍弥。<a id="a-5I"></a>尔时俱舍弥比丘。<a id="a-5J"></a>喜斗诤相言。<a id="a-5K"></a>佛尔时教化是诸比丘。<a id="a-5L"></a>汝等莫斗诤相言。<a id="a-5M"></a>何以故。<a id="a-5N"></a>用瞋恨者不灭瞋恨。<a id="a-5O"></a>唯忍辱力乃能灭之。<a id="a-5P"></a>是中有比丘。<a id="a-5Q"></a>白佛言。<a id="a-5R"></a>世尊法王。<a id="a-5S"></a>且置。<a id="a-5T"></a>彼人恼我云何不报。<a id="a-5U"></a>尔时世尊小却不远。<a id="a-5V"></a>作是念。<a id="a-5W"></a>我今得离常喜斗诤相言相骂俱舍弥比丘所行威仪法则。<a id="a-5X"></a>广说长寿王经已。<a id="a-5Y"></a>即从座起往支提国。<a id="a-5Z"></a>渐渐游行到舍卫国。<a id="a-5a"></a>尔时俱舍弥诸贤者。<a id="a-5b"></a>闻佛不喜俱舍弥比丘斗诤言语所行威仪法则故舍诣他国。<a id="a-5c"></a>作是念。<a id="a-5d"></a>我等应轻贱是诸比丘少起敬心。<a id="a-5e"></a>作是念已。<a id="a-5f"></a>即便相语咸共轻贱。<a id="a-5g"></a>不复尊重供养赞叹。<a id="a-5h"></a>敬心转少。<a id="a-5i"></a>尔时诸比丘作是念。<a id="a-5j"></a>诸居士轻贱我等。<a id="a-5k"></a>不复尊重供养赞叹。<a id="a-5l"></a>敬心转少。<a id="a-5m"></a>我等何不往舍卫国诣佛所。<a id="a-5n"></a>作是念已。<a id="a-5o"></a>随意住竟持衣钵。<a id="a-5p"></a>往舍卫国诣佛所。<a id="a-5q"></a>长老舍利弗。<a id="a-5r"></a>闻俱舍弥诸比丘喜斗诤相言彼诸贤者不复尊重供养赞叹起慢心故来向舍卫国。<a id="a-5s"></a>闻已往诣佛所。<a id="a-5t"></a>头面礼佛足却坐一面。<a id="a-5u"></a>白佛言。<a id="a-5v"></a>世尊。<a id="a-5w"></a>俱舍弥比丘喜斗诤相言。<a id="a-5x"></a>彼诸贤者。<a id="a-5y"></a>不复尊重供养赞叹。<a id="a-5z"></a>起慢心故。<a id="a-60"></a>便来向此。<a id="a-61"></a>世尊。<a id="a-62"></a>我等于此比丘。<a id="a-63"></a>当应何所作。<a id="a-64"></a>佛语舍利弗。<a id="a-65"></a>是中有说非法者。<a id="a-66"></a>不应尊重供养赞叹。<a id="a-67"></a>有说法者。<a id="a-68"></a>应尊重供养赞叹。<a id="a-69"></a>舍利弗白佛言。<a id="a-6A"></a>世尊。<a id="a-6B"></a>我等云何知说非法者说法者。<a id="a-6C"></a>佛语舍利弗。<a id="a-6D"></a>若比丘非法说法。<a id="a-6E"></a>法说非法。<a id="a-6F"></a>非律说律。<a id="a-6G"></a>律说非律。<a id="a-6H"></a>犯说非犯。<a id="a-6I"></a>非犯说犯。<a id="a-6J"></a>轻说重。<a id="a-6K"></a>重说轻。<a id="a-6L"></a>无残说有残。<a id="a-6M"></a>有残说无残。<a id="a-6N"></a>常所行法。<a id="a-6O"></a>说非常所行法。<a id="a-6P"></a>非常所行法。<a id="a-6Q"></a>说是常所行法。<a id="a-6R"></a>说言非说。<a id="a-6S"></a>非说言说。<a id="a-6T"></a>是名说非法者。<a id="a-6U"></a>不应尊重供养赞叹。<a id="a-6V"></a>不应教读诵经法答所问疑。<a id="a-6W"></a>不应从受读诵经法从问所疑。<a id="a-6X"></a>不应与衣钵户钩时药时分药七日药尽形药。<a id="a-6Y"></a>亦不应从受衣钵户钩时药时分药七日药尽形药。<a id="a-6Z"></a>舍利弗。<a id="a-6a"></a>若比丘非法说非法。<a id="a-6b"></a>法说法。<a id="a-6c"></a>非律说非律。<a id="a-6d"></a>律说律。<a id="a-6e"></a>犯说犯。<a id="a-6f"></a>非犯说非犯。<a id="a-6g"></a>轻说轻。<a id="a-6h"></a>重说重。<a id="a-6i"></a>无残说无残。<a id="a-6j"></a>有残说有残。<a id="a-6k"></a>常所行法。<a id="a-6l"></a>说是常所行法。<a id="a-6m"></a>非常所行法。<a id="a-6n"></a>说非常所行法。<a id="a-6o"></a>说言是说。<a id="a-6p"></a>非说言非说。<a id="a-6q"></a>是名说法者。<a id="a-6r"></a>应尊重供养赞叹。<a id="a-6s"></a>应教读诵经法答所问疑。<a id="a-6t"></a>亦应从受读诵经法。<a id="a-6u"></a>从问所疑。<a id="a-6v"></a>应与衣钵户钩时药时分药七日药尽形药。<a id="a-6w"></a>亦应从受衣钵户钩时药时分药七日药尽形药。<a id="a-6x"></a>一切尽应与床卧具。<a id="a-6y"></a>长老目连。<a id="a-6z"></a>阿那律。<a id="a-70"></a>难提。<a id="a-71"></a>金毗罗。<a id="a-72"></a>亦如是问。<a id="a-73"></a>尔时摩诃波阇波提比丘尼。<a id="a-74"></a>闻俱舍弥比丘喜斗诤相言彼诸贤者不尊重供养起慢心故来向舍卫国。<a id="a-75"></a>闻已往诣佛所。<a id="a-76"></a>头面礼足在一面立。<a id="a-77"></a>白佛言。<a id="a-78"></a>世尊。<a id="a-79"></a>俱舍弥比丘喜斗诤相言。<a id="a-7A"></a>彼诸贤者。<a id="a-7B"></a>不尊重供养赞叹。<a id="a-7C"></a>起慢心故。<a id="a-7D"></a>便来向此。<a id="a-7E"></a>世尊。<a id="a-7F"></a>我等于此比丘。<a id="a-7G"></a>当应何所作。<a id="a-7H"></a>佛言。<a id="a-7I"></a>瞿昙弥。<a id="a-7J"></a>是中有说非法者。<a id="a-7K"></a>不应敬重供养赞叹。<a id="a-7L"></a>有说法者。<a id="a-7M"></a>应敬重供养。<a id="a-7N"></a>瞿昙弥言。<a id="a-7O"></a>云何知说非法者说法者。<a id="a-7P"></a>佛告瞿昙弥。<a id="a-7Q"></a>善听。<a id="a-7R"></a>若比丘非法说法。<a id="a-7S"></a>法说非法。<a id="a-7T"></a>非律说律。<a id="a-7U"></a>律说非律。<a id="a-7V"></a>犯说非犯。<a id="a-7W"></a>非犯说犯。<a id="a-7X"></a>重说轻。<a id="a-7Y"></a>轻说重。<a id="a-7Z"></a>无残说残。<a id="a-7a"></a>残说无残。<a id="a-7b"></a>常所行法。<a id="a-7c"></a>说非常所行法。<a id="a-7d"></a>非常所行法。<a id="a-7e"></a>说是常所行法。<a id="a-7f"></a>说言非说。<a id="a-7g"></a>非说言说。<a id="a-7h"></a>是名说非法者。<a id="a-7i"></a>不应敬重供养赞叹。<a id="a-7j"></a>不应教读诵经法答所问疑。<a id="a-7k"></a>不应从受读诵经法从问所疑。<a id="a-7l"></a>不应与衣钵户钩时药时分药七日药尽形药。<a id="a-7m"></a>不应从受衣钵户钩时药时分药七日药尽形药。<a id="a-7n"></a>不应从是人受半月教诫法。<a id="a-7o"></a>瞿昙弥。<a id="a-7p"></a>若比丘非法说非法。<a id="a-7q"></a>法说法。<a id="a-7r"></a>非律说非律。<a id="a-7s"></a>律说律。<a id="a-7t"></a>犯说犯。<a id="a-7u"></a>非犯说非犯。<a id="a-7v"></a>轻说轻。<a id="a-7w"></a>重说重。<a id="a-7x"></a>无残说无残。<a id="a-7y"></a>有残说有残。<a id="a-7z"></a>常所行法。<a id="a-80"></a>说是常所行法。<a id="a-81"></a>非常所行法。<a id="a-82"></a>说非常所行法。<a id="a-83"></a>说言是说。<a id="a-84"></a>非说言非说。<a id="a-85"></a>是名说法者。<a id="a-86"></a>应敬重供养赞叹。<a id="a-87"></a>教读诵经法答所问疑。<a id="a-88"></a>亦应从受读诵经法从问所疑。<a id="a-89"></a>应与衣钵户钩时药时分药七日药尽形药。<a id="a-8A"></a>亦应从是人受衣钵户钩时药时分药七日药尽形药。<a id="a-8B"></a>应从是人受半月教诫法。<a id="a-8C"></a>翅舍瞿昙弥比丘尼。<a id="a-8D"></a>优钵罗花色比丘尼。<a id="a-8E"></a>周那难陀比丘尼。<a id="a-8F"></a>频头比丘尼。<a id="a-8G"></a>脂梨沙弥尼亦如是问。<a id="a-8H"></a>憍萨罗王波斯匿。<a id="a-8I"></a>闻俱舍弥比丘喜斗诤相言彼诸贤者不尊重供养故来向此国。<a id="a-8J"></a>闻已往诣佛所。<a id="a-8K"></a>头面礼足却坐一面。<a id="a-8L"></a>白佛言。<a id="a-8M"></a>世尊。<a id="a-8N"></a>我等当应何所作。<a id="a-8O"></a>佛言。<a id="a-8P"></a>大王。<a id="a-8Q"></a>是中有说非法者。<a id="a-8R"></a>不应敬重供养。<a id="a-8S"></a>有说法者应供养。<a id="a-8T"></a>世尊。<a id="a-8U"></a>云何知说法者说非法者。<a id="a-8V"></a>佛言。<a id="a-8W"></a>大王。<a id="a-8X"></a>应听两人语。<a id="a-8Y"></a>若比丘非法说法法说非法。<a id="a-8Z"></a>是名说非法者。<a id="a-8a"></a>不应敬重供养赞叹。<a id="a-8b"></a>不应教读诵经法答所问疑。<a id="a-8c"></a>不应从受读诵经法从问所疑。<a id="a-8d"></a>不应与衣钵户钩时药时分药七日药尽形药。<a id="a-8e"></a>大王。<a id="a-8f"></a>若有比丘。<a id="a-8g"></a>非法说非法。<a id="a-8h"></a>法说是法。<a id="a-8i"></a>应恭敬供养赞叹教读诵经法答所问疑。<a id="a-8j"></a>亦应从受读诵经法从问所疑。<a id="a-8k"></a>应与衣钵户钩时药时分药七日药尽形药。<a id="a-8l"></a>大王。<a id="a-8m"></a>应与一切二部僧饮食。<a id="a-8n"></a>大居士须达多。<a id="a-8o"></a>阿难邠坻梨师达多。<a id="a-8p"></a>富罗那亦如是问。<a id="a-8q"></a>末利夫人。<a id="a-8r"></a>闻俱舍弥比丘喜斗诤相言彼诸贤者不尊重供养赞叹故来向此国。<a id="a-8s"></a>闻已往诣佛所。<a id="a-8t"></a>头面礼佛足却坐一面。<a id="a-8u"></a>白佛言。<a id="a-8v"></a>世尊。<a id="a-8w"></a>我等于此比丘。<a id="a-8x"></a>当应何所作。<a id="a-8y"></a>佛言。<a id="a-8z"></a>末利夫人。<a id="a-90"></a>是中有说非法者。<a id="a-91"></a>不应尊重供养赞叹。<a id="a-92"></a>有说法者。<a id="a-93"></a>应尊重供养赞叹。<a id="a-94"></a>世尊。<a id="a-95"></a>我等云何知说法者说非法者。<a id="a-96"></a>佛言。<a id="a-97"></a>末利夫人。<a id="a-98"></a>应听两人语。<a id="a-99"></a>若比丘非法说法。<a id="a-9A"></a>法说非法。<a id="a-9B"></a>是名说非法者。<a id="a-9C"></a>不应尊重供养赞叹。<a id="a-9D"></a>不应教读诵经法答所问疑。<a id="a-9E"></a>不应从受读诵经法从问所疑。<a id="a-9F"></a>不应与衣钵户钩时药时分药七日药尽形药。<a id="a-9G"></a>末利夫人。<a id="a-9H"></a>若比丘非法说非法。<a id="a-9I"></a>法说是法。<a id="a-9J"></a>是名说法者。<a id="a-9K"></a>应尊重供养赞叹教读诵经法答所问疑。<a id="a-9L"></a>亦应从受读诵经法从问所疑。<a id="a-9M"></a>应与衣钵户钩时药时分药七日药尽形药。<a id="a-9N"></a>应与一切二部僧饮食。<a id="a-9O"></a>毗舍佉鹿子母。<a id="a-9P"></a>布萨多居士妇。<a id="a-9Q"></a>修阇多居士妇。<a id="a-9R"></a>亦如是问。</p>
  <p id="a9S">尔时长老舍利弗。<a id="a-9T"></a>闻俱舍弥比丘喜斗诤相言故已来入界。<a id="a-9U"></a>闻已往诣佛所。<a id="a-9V"></a>头面礼佛足却坐一面。<a id="a-9W"></a>白佛言。<a id="a-9X"></a>世尊。<a id="a-9Y"></a>俱舍弥比丘喜斗诤相言来入此界。<a id="a-9Z"></a>我等云何与卧具分。<a id="a-9a"></a>佛言。<a id="a-9b"></a>我先说应与卧具。<a id="a-9c"></a>随彼部上座。<a id="a-9d"></a>先与卧具。<a id="a-9e"></a>舍利弗受佛教已。<a id="a-9f"></a>随彼上座先与卧具。</p>
  <p id="a9g">佛在俱舍弥。<a id="a-9h"></a>尔时得摈比丘独行独住作是思惟。<a id="a-9i"></a>为我故。<a id="a-9j"></a>众僧斗诤相言僧破僧诤僧别僧异。<a id="a-9k"></a>是中有比丘言。<a id="a-9l"></a>是人有罪。<a id="a-9m"></a>有言。<a id="a-9n"></a>是人无罪。<a id="a-9o"></a>有言。<a id="a-9p"></a>如法摈。<a id="a-9q"></a>有言。<a id="a-9r"></a>不如法摈。<a id="a-9s"></a>有言。<a id="a-9t"></a>如法摈。<a id="a-9u"></a>不可破。<a id="a-9v"></a>有言。<a id="a-9w"></a>不如法摈可破。<a id="a-9x"></a>皆为我故。<a id="a-9y"></a>我实犯罪。<a id="a-9z"></a>如法摈不可破。<a id="a-A0"></a>今当云何。<a id="a-A1"></a>作是思惟已。<a id="a-A2"></a>到随顺比丘所言。<a id="a-A3"></a>我独行独住作是思惟。<a id="a-A4"></a>为我故。<a id="a-A5"></a>僧斗诤相言僧破僧诤僧别僧异。<a id="a-A6"></a>是中有比丘言。<a id="a-A7"></a>是人有罪。<a id="a-A8"></a>有言。<a id="a-A9"></a>是人无罪。<a id="a-AA"></a>有言。<a id="a-AB"></a>如法摈。<a id="a-AC"></a>有言。<a id="a-AD"></a>不如法摈。<a id="a-AE"></a>有言。<a id="a-AF"></a>如法摈不可破。<a id="a-AG"></a>有言。<a id="a-AH"></a>不如法摈可破。<a id="a-AI"></a>皆为我故。<a id="a-AJ"></a>我实犯罪。<a id="a-AK"></a>如法摈不可破。<a id="a-AL"></a>我今云何。<a id="a-AM"></a>随顺诸比丘即将摈比丘。<a id="a-AN"></a>到作摈诸比丘所言。<a id="a-AO"></a>是摈比丘到我所言。<a id="a-AP"></a>我独行独住作是思惟。<a id="a-AQ"></a>为我故。<a id="a-AR"></a>僧斗诤相言僧破僧诤僧别僧异。<a id="a-AS"></a>是中有比丘言。<a id="a-AT"></a>是人有罪。<a id="a-AU"></a>有言。<a id="a-AV"></a>是人无罪。<a id="a-AW"></a>有言。<a id="a-AX"></a>如法摈。<a id="a-AY"></a>有言。<a id="a-AZ"></a>不如法摈。<a id="a-Aa"></a>有言。<a id="a-Ab"></a>如法摈不可破。<a id="a-Ac"></a>有言。<a id="a-Ad"></a>不如法摈可破。<a id="a-Ae"></a>皆为我故。<a id="a-Af"></a>我实犯罪。<a id="a-Ag"></a>如法摈不可破。<a id="a-Ah"></a>我今云何。<a id="a-Ai"></a>作摈诸比丘。<a id="a-Aj"></a>即将摈比丘及随顺诸比丘。<a id="a-Ak"></a>往诣佛所头面礼佛足却坐一面。<a id="a-Al"></a>白佛言。<a id="a-Am"></a>世尊。<a id="a-An"></a>是随顺比丘。<a id="a-Ao"></a>将摈比丘。<a id="a-Ap"></a>至我等所言。<a id="a-Aq"></a>是摈比丘言。<a id="a-Ar"></a>我独行独住作是思惟。<a id="a-As"></a>为我故。<a id="a-At"></a>僧斗诤相言僧破僧诤僧别僧异。<a id="a-Au"></a>是中有比丘言。<a id="a-Av"></a>是人有罪。<a id="a-Aw"></a>有言。<a id="a-Ax"></a>是人无罪。<a id="a-Ay"></a>有言。<a id="a-Az"></a>如法摈。<a id="a-B0"></a>有言。<a id="a-B1"></a>不如法摈。<a id="a-B2"></a>有言。<a id="a-B3"></a>如法摈不可破。<a id="a-B4"></a>有言。<a id="a-B5"></a>不如法摈可破。<a id="a-B6"></a>皆为我故。<a id="a-B7"></a>我实犯罪。<a id="a-B8"></a>如法摈不可破。<a id="a-B9"></a>我今云何。<a id="a-BA"></a>佛言。<a id="a-BB"></a>是比丘实犯罪。<a id="a-BC"></a>如法摈不可破。<a id="a-BD"></a>若是比丘。<a id="a-BE"></a>心悔折伏自首者。<a id="a-BF"></a>应与解摈。<a id="a-BG"></a>解摈法者。<a id="a-BH"></a>一心和合僧。<a id="a-BI"></a>是摈比丘应从坐起偏袒右肩。<a id="a-BJ"></a>脱革屣[跳-兆+互]跪合掌作是言。<a id="a-BK"></a>大德僧忆念。<a id="a-BL"></a>为我故。<a id="a-BM"></a>僧斗诤相言僧破僧诤僧别僧异。<a id="a-BN"></a>是中有比丘言。<a id="a-BO"></a>是人犯罪。<a id="a-BP"></a>有言是人无罪。<a id="a-BQ"></a>有言。<a id="a-BR"></a>如法摈。<a id="a-BS"></a>有言。<a id="a-BT"></a>不如法摈。<a id="a-BU"></a>有言。<a id="a-BV"></a>如法摈不可破。<a id="a-BW"></a>有言。<a id="a-BX"></a>不如法摈可破。<a id="a-BY"></a>皆为我故。<a id="a-BZ"></a>我某甲比丘实犯罪。<a id="a-Ba"></a>如法摈不可破。<a id="a-Bb"></a>我今心悔折伏自首从僧乞解摈我比丘某甲。<a id="a-Bc"></a>心悔折伏自首。<a id="a-Bd"></a>僧当与我解摈。<a id="a-Be"></a>怜愍故。<a id="a-Bf"></a>第二第三亦如是乞。<a id="a-Bg"></a>即时一比丘。<a id="a-Bh"></a>僧中唱言。<a id="a-Bi"></a>大德僧听。<a id="a-Bj"></a>是摈比丘某甲言。<a id="a-Bk"></a>为我故。<a id="a-Bl"></a>僧斗诤相言僧破僧诤僧别僧异。<a id="a-Bm"></a>是中有比丘言。<a id="a-Bn"></a>是人有罪。<a id="a-Bo"></a>有言。<a id="a-Bp"></a>是人无罪。<a id="a-Bq"></a>有言。<a id="a-Br"></a>如法摈。<a id="a-Bs"></a>有言。<a id="a-Bt"></a>不如法摈。<a id="a-Bu"></a>有言。<a id="a-Bv"></a>如法摈不可破。<a id="a-Bw"></a>有言。<a id="a-Bx"></a>不如法摈可破。<a id="a-By"></a>皆为我故。<a id="a-Bz"></a>我实犯罪。<a id="a-C0"></a>如法摈不可破。<a id="a-C1"></a>是摈比丘某甲。<a id="a-C2"></a>心悔折伏自首。<a id="a-C3"></a>今从僧乞解摈。<a id="a-C4"></a>若僧时到僧忍听。<a id="a-C5"></a>与某甲比丘解摈。<a id="a-C6"></a>是名白。<a id="a-C7"></a>大德僧听。<a id="a-C8"></a>是摈比丘某甲言。<a id="a-C9"></a>为我故。<a id="a-CA"></a>僧斗诤相言僧破僧诤僧别僧异。<a id="a-CB"></a>是中有比丘言。<a id="a-CC"></a>是人有罪。<a id="a-CD"></a>有言。<a id="a-CE"></a>是人无罪。<a id="a-CF"></a>有言。<a id="a-CG"></a>如法摈。<a id="a-CH"></a>有言。<a id="a-CI"></a>不如法摈。<a id="a-CJ"></a>有言。<a id="a-CK"></a>如法摈不可破。<a id="a-CL"></a>有言。<a id="a-CM"></a>不如法摈可破。<a id="a-CN"></a>皆为我故。<a id="a-CO"></a>我实犯罪。<a id="a-CP"></a>如法摈不可破。<a id="a-CQ"></a>是摈比丘某甲。<a id="a-CR"></a>心悔折伏自首。<a id="a-CS"></a>僧今与某甲比丘解摈。<a id="a-CT"></a>谁诸长老忍听。<a id="a-CU"></a>与某甲比丘解摈者默然。<a id="a-CV"></a>不忍者说。<a id="a-CW"></a>如是白四羯磨。<a id="a-CX"></a>僧与某甲比丘解摈竟。<a id="a-CY"></a>僧忍默然故。<a id="a-CZ"></a>是事如是持。</p>
  <p id="aCa">佛在俱舍弥。<a id="a-Cb"></a>尔时彼比丘独行独住作是思惟。<a id="a-Cc"></a>为我故。<a id="a-Cd"></a>僧斗诤相言僧破僧诤僧别僧异。<a id="a-Ce"></a>是中有比丘言。<a id="a-Cf"></a>是人有罪。<a id="a-Cg"></a>有言。<a id="a-Ch"></a>是人无罪。<a id="a-Ci"></a>有言。<a id="a-Cj"></a>如法摈。<a id="a-Ck"></a>有言。<a id="a-Cl"></a>不如法摈。<a id="a-Cm"></a>有言。<a id="a-Cn"></a>如法摈不可破。<a id="a-Co"></a>有言。<a id="a-Cp"></a>不如法摈可破。<a id="a-Cq"></a>皆为我故。<a id="a-Cr"></a>我实犯罪。<a id="a-Cs"></a>如法摈不可破。<a id="a-Ct"></a>我心悔折伏自首。<a id="a-Cu"></a>僧已与我解摈。<a id="a-Cv"></a>我今应入僧中共作和合。<a id="a-Cw"></a>作是思惟已。<a id="a-Cx"></a>往随顺诸比丘所言。<a id="a-Cy"></a>我独行独住作是思惟。<a id="a-Cz"></a>为我故。<a id="a-D0"></a>僧斗诤相言僧破僧诤僧别僧异。<a id="a-D1"></a>是中有比丘言。<a id="a-D2"></a>是人有罪。<a id="a-D3"></a>有言。<a id="a-D4"></a>是人无罪。<a id="a-D5"></a>有言。<a id="a-D6"></a>如法摈。<a id="a-D7"></a>有言。<a id="a-D8"></a>不如法摈。<a id="a-D9"></a>有言。<a id="a-DA"></a>如法摈不可破。<a id="a-DB"></a>有言。<a id="a-DC"></a>不如法摈可破。<a id="a-DD"></a>皆为我故。<a id="a-DE"></a>我实犯罪。<a id="a-DF"></a>如法摈不可破。<a id="a-DG"></a>我心悔折伏自首。<a id="a-DH"></a>僧已与我解摈。<a id="a-DI"></a>我今应入僧中共作和合随顺诸比丘即将是比丘。<a id="a-DJ"></a>往诣作摈比丘所言。<a id="a-DK"></a>是比丘言。<a id="a-DL"></a>我独行独住作是思惟。<a id="a-DM"></a>为我故。<a id="a-DN"></a>僧斗诤相言僧破僧诤僧别僧异。<a id="a-DO"></a>是中有比丘言。<a id="a-DP"></a>是人有罪。<a id="a-DQ"></a>有言。<a id="a-DR"></a>无罪。<a id="a-DS"></a>有言。<a id="a-DT"></a>如法摈。<a id="a-DU"></a>有言。<a id="a-DV"></a>不如法摈。<a id="a-DW"></a>有言。<a id="a-DX"></a>如法摈不可破。<a id="a-DY"></a>有言。<a id="a-DZ"></a>不如法摈可破。<a id="a-Da"></a>皆为我故。<a id="a-Db"></a>我实犯罪。<a id="a-Dc"></a>如法摈不可破。<a id="a-Dd"></a>我心悔折伏自首故。<a id="a-De"></a>僧已与我解摈。<a id="a-Df"></a>我今应入僧中共作和合。<a id="a-Dg"></a>作摈诸比丘。<a id="a-Dh"></a>即将是比丘及随顺诸比丘。<a id="a-Di"></a>往诣佛所头面礼足却坐一面。<a id="a-Dj"></a>白佛言。<a id="a-Dk"></a>世尊。<a id="a-Dl"></a>是随顺诸比丘将是比丘到我所言。<a id="a-Dm"></a>是比丘说。<a id="a-Dn"></a>我独行独住作是思惟为我故。<a id="a-Do"></a>僧斗诤相言僧破僧诤僧别僧异。<a id="a-Dp"></a>是中有比丘言。<a id="a-Dq"></a>是人有罪。<a id="a-Dr"></a>有言。<a id="a-Ds"></a>无罪。<a id="a-Dt"></a>有言。<a id="a-Du"></a>如法摈。<a id="a-Dv"></a>有言。<a id="a-Dw"></a>不如法摈。<a id="a-Dx"></a>有言。<a id="a-Dy"></a>如法摈不可破。<a id="a-Dz"></a>有言。<a id="a-E0"></a>不如法摈可破。<a id="a-E1"></a>皆为我故。<a id="a-E2"></a>我实有罪。<a id="a-E3"></a>如法摈不可破。<a id="a-E4"></a>我心悔折伏自首故。<a id="a-E5"></a>僧已与我解摈。<a id="a-E6"></a>我今应入僧中作和合。<a id="a-E7"></a>佛言。<a id="a-E8"></a>善哉善哉诸比丘。<a id="a-E9"></a>汝为和合因缘故。<a id="a-EA"></a>细求是事。<a id="a-EB"></a>如破一毛为百分。<a id="a-EC"></a>莫为破僧因缘细求是事。<a id="a-ED"></a>佛言。<a id="a-EE"></a>应共作和合若布萨时未到。<a id="a-EF"></a>应僧中唱言。<a id="a-EG"></a>大德僧听。<a id="a-EH"></a>今僧为和合故。<a id="a-EI"></a>若僧时到僧忍听。<a id="a-EJ"></a>今非布萨时。<a id="a-EK"></a>作布萨说波罗提木叉为众僧和合故。<a id="a-EL"></a>是名白。<a id="a-EM"></a>即时作布萨说波罗提木叉(八法中俱舍弥法第二竟)。</p>
  <p data-pb></p>
  <h2 id="aEN">八法中瞻波法第三</h2>
  <p id="aEO">佛在瞻波国。<a id="a-EP"></a>尔时六群比丘。<a id="a-EQ"></a>处处作非法羯磨。<a id="a-ER"></a>一人摈一人。<a id="a-ES"></a>一人摈二人三人四人。<a id="a-ET"></a>二人摈二人。<a id="a-EU"></a>二人摈三人四人一人。<a id="a-EV"></a>三人摈三人。<a id="a-EW"></a>三人摈四人一人二人。<a id="a-EX"></a>四人摈四人。<a id="a-EY"></a>是中有比丘。<a id="a-EZ"></a>少欲知足行头陀。<a id="a-Ea"></a>闻是事心不喜。<a id="a-Eb"></a>诃责言。<a id="a-Ec"></a>云何名比丘。<a id="a-Ed"></a>处处作非法羯磨。<a id="a-Ee"></a>一人摈一人二人三人四人。<a id="a-Ef"></a>二人摈二人三人四人一人。<a id="a-Eg"></a>三人摈三人四人一人二人。<a id="a-Eh"></a>四人摈四人。<a id="a-Ei"></a>如是诃已向佛广说。<a id="a-Ej"></a>佛以是事集比丘僧。<a id="a-Ek"></a>知而故问六群比丘。<a id="a-El"></a>汝实作是事不。<a id="a-Em"></a>答言。<a id="a-En"></a>实作世尊。<a id="a-Eo"></a>佛诃责言。<a id="a-Ep"></a>云何名比丘。<a id="a-Eq"></a>处处作非法羯磨。<a id="a-Er"></a>一人摈一人二人三人四人。<a id="a-Es"></a>二人摈二人三人四人一人。<a id="a-Et"></a>三人摈三人四人一人二人。<a id="a-Eu"></a>四人摈四人。<a id="a-Ev"></a>佛但诃责而未结戒。</p>
  <p id="aEw">佛在瞻波国。<a id="a-Ex"></a>尔时阿叶摩伽国聚落。<a id="a-Ey"></a>名王萨婆。<a id="a-Ez"></a>是中有旧比丘。<a id="a-F0"></a>名共金。<a id="a-F1"></a>作摩摩帝帝帝陀罗。<a id="a-F2"></a>六群比丘游行迦尸国向瞻波国。<a id="a-F3"></a>到王萨婆聚落。<a id="a-F4"></a>是比丘遥见彼来。<a id="a-F5"></a>出迎代持衣钵开房舍示言。<a id="a-F6"></a>此房舍床卧具被枕。<a id="a-F7"></a>汝等随上座安住。<a id="a-F8"></a>与办洗浴具。<a id="a-F9"></a>与油澡豆。<a id="a-FA"></a>欲揩摩者即与揩摩。<a id="a-FB"></a>是摩摩帝夜坐禅。<a id="a-FC"></a>晨朝入王萨婆聚落。<a id="a-FD"></a>到诸贵人舍。<a id="a-FE"></a>赞叹六群比丘言。<a id="a-FF"></a>六群比丘是佛弟子。<a id="a-FG"></a>多闻善巧说法辩才无碍。<a id="a-FH"></a>以是故。<a id="a-FI"></a>汝等应与僧怛钵那食中食。<a id="a-FJ"></a>即时诸婆罗门居士信者。<a id="a-FK"></a>与作怛钵那食中食与僧。<a id="a-FL"></a>六群比丘啖是食已。<a id="a-FM"></a>肥盛得色得力身柔软。<a id="a-FN"></a>共相谓言。<a id="a-FO"></a>是好善男子。<a id="a-FP"></a>尊重赞叹我等。<a id="a-FQ"></a>作如是好食。<a id="a-FR"></a>数日之中更不复续。<a id="a-FS"></a>六群比丘共相谓言。<a id="a-FT"></a>是善男子转更不好。<a id="a-FU"></a>不复尊重供养赞叹我等。<a id="a-FV"></a>当唤其来。<a id="a-FW"></a>即唤来到。<a id="a-FX"></a>六群问言。<a id="a-FY"></a>汝何故不复尊重供养赞叹我等。<a id="a-FZ"></a>答言。<a id="a-Fa"></a>此王萨婆聚落婆罗门居士。<a id="a-Fb"></a>信我语者约敕作供养。<a id="a-Fc"></a>我力势正能齐是。<a id="a-Fd"></a>更不能得。<a id="a-Fe"></a>六群比丘言。<a id="a-Ff"></a>汝见罪不。<a id="a-Fg"></a>答言。<a id="a-Fh"></a>我有何罪。<a id="a-Fi"></a>六群言。<a id="a-Fj"></a>汝看我等不如本尊重供养赞叹。<a id="a-Fk"></a>彼言。<a id="a-Fl"></a>我不见罪。<a id="a-Fm"></a>六群比丘言。<a id="a-Fn"></a>此人不肯直首。<a id="a-Fo"></a>当与作不见摈。<a id="a-Fp"></a>即与作不见摈。<a id="a-Fq"></a>是人作是念。<a id="a-Fr"></a>六群比丘无因缘。<a id="a-Fs"></a>我不自首。<a id="a-Ft"></a>强作不见摈。<a id="a-Fu"></a>我何不向瞻波国诣佛所。<a id="a-Fv"></a>如是思惟已。<a id="a-Fw"></a>随意住王萨婆聚落已。<a id="a-Fx"></a>持衣钵往瞻波国诣佛所。<a id="a-Fy"></a>头面礼佛足一面立。<a id="a-Fz"></a>诸佛常法。<a id="a-G0"></a>有客比丘来。<a id="a-G1"></a>如是问讯。<a id="a-G2"></a>可忍不足不。<a id="a-G3"></a>安乐住不。<a id="a-G4"></a>乞食不难。<a id="a-G5"></a>道路不疲极耶。<a id="a-G6"></a>佛如是语。<a id="a-G7"></a>问讯共金比丘。<a id="a-G8"></a>可忍不足不。<a id="a-G9"></a>安乐住不。<a id="a-GA"></a>乞食不难。<a id="a-GB"></a>道路不疲极耶。<a id="a-GC"></a>答言。<a id="a-GD"></a>世尊。<a id="a-GE"></a>可忍可足乞食无难道路不疲。<a id="a-GF"></a>以是事向佛广说。<a id="a-GG"></a>佛知而故问共金比丘。<a id="a-GH"></a>六群比丘何因缘故摈汝。<a id="a-GI"></a>答言。<a id="a-GJ"></a>世尊。<a id="a-GK"></a>无因无缘我无罪。<a id="a-GL"></a>强与我作不见摈。<a id="a-GM"></a>佛言。<a id="a-GN"></a>若六群比丘无因无缘。<a id="a-GO"></a>汝无罪强摈汝者。<a id="a-GP"></a>汝莫愁忧。<a id="a-GQ"></a>我与汝作法伴。<a id="a-GR"></a>六群比丘闻与作摈比丘向瞻波国诣佛所。<a id="a-GS"></a>我等亦当往诣佛所。<a id="a-GT"></a>如是思惟随意住已。<a id="a-GU"></a>持衣钵游行向瞻波国诣佛所。<a id="a-GV"></a>头面礼佛足一面立。<a id="a-GW"></a>诸佛常法。<a id="a-GX"></a>有客比丘来。<a id="a-GY"></a>以如是语问讯。<a id="a-GZ"></a>可忍不足不。<a id="a-Ga"></a>安乐住不。<a id="a-Gb"></a>乞食不难。<a id="a-Gc"></a>道路不疲极耶。<a id="a-Gd"></a>佛即以是语。<a id="a-Ge"></a>问讯六群比丘可忍不足不。<a id="a-Gf"></a>安乐住不。<a id="a-Gg"></a>乞食不难。<a id="a-Gh"></a>道路不疲极耶。<a id="a-Gi"></a>六群比丘答言。<a id="a-Gj"></a>世尊。<a id="a-Gk"></a>可忍可足安乐住。<a id="a-Gl"></a>乞食不难道路不疲极。<a id="a-Gm"></a>佛知而故问六群比丘。<a id="a-Gn"></a>汝等于王萨婆聚落。<a id="a-Go"></a>有与比丘作不见摈耶。<a id="a-Gp"></a>答言。<a id="a-Gq"></a>实有世尊。<a id="a-Gr"></a>问何因缘故摈。<a id="a-Gs"></a>答言。<a id="a-Gt"></a>无因无缘彼无罪。<a id="a-Gu"></a>强为作摈。<a id="a-Gv"></a>佛以是事及先因缘集比丘僧。<a id="a-Gw"></a>种种因缘呵责六群比丘言。<a id="a-Gx"></a>云何名比丘。<a id="a-Gy"></a>无因无缘彼无罪强为作摈。<a id="a-Gz"></a>云何名比丘。<a id="a-H0"></a>处处作非法羯磨。<a id="a-H1"></a>一人摈一人二人三人四人。<a id="a-H2"></a>二人摈二人三人四人一人。<a id="a-H3"></a>三人摈三人四人一人二人。<a id="a-H4"></a>四人摈四人。<a id="a-H5"></a>若比丘一人摈一人。<a id="a-H6"></a>犯一突吉罗。<a id="a-H7"></a>一人摈二人。<a id="a-H8"></a>犯二突吉罗。<a id="a-H9"></a>一人摈三人。<a id="a-HA"></a>犯三突吉罗。<a id="a-HB"></a>一人摈四人。<a id="a-HC"></a>四突吉罗。<a id="a-HD"></a>二人摈二人。<a id="a-HE"></a>二突吉罗。<a id="a-HF"></a>二人摈三人。<a id="a-HG"></a>三突吉罗。<a id="a-HH"></a>二人摈四人。<a id="a-HI"></a>犯四突吉罗。<a id="a-HJ"></a>三人摈一人。<a id="a-HK"></a>一突吉罗。<a id="a-HL"></a>三人摈三人。<a id="a-HM"></a>三突吉罗。<a id="a-HN"></a>三人摈四人。<a id="a-HO"></a>四突吉罗。<a id="a-HP"></a>三人摈一人。<a id="a-HQ"></a>一突吉罗。<a id="a-HR"></a>三人摈二人。<a id="a-HS"></a>二突吉罗。<a id="a-HT"></a>四人摈四人。<a id="a-HU"></a>偷兰遮。<a id="a-HV"></a>作破僧因缘故。<a id="a-HW"></a>一人摈一人。<a id="a-HX"></a>是非法羯磨不应作。<a id="a-HY"></a>一人摈二人三人四人。<a id="a-HZ"></a>是非法羯磨不应作。<a id="a-Ha"></a>二人摈二人三人四人一人。<a id="a-Hb"></a>是非法羯磨不应作。<a id="a-Hc"></a>三人摈三人四人一人二人。<a id="a-Hd"></a>是非法羯磨不应作。<a id="a-He"></a>四人摈四人。<a id="a-Hf"></a>是非法羯磨不应作。<a id="a-Hg"></a>若一人摈一人。<a id="a-Hh"></a>不成羯磨。<a id="a-Hi"></a>一人摈二人三人四人。<a id="a-Hj"></a>不成羯磨。<a id="a-Hk"></a>二人摈二人三人四人一人。<a id="a-Hl"></a>不成羯磨。<a id="a-Hm"></a>三人摈三人四人一人二人。<a id="a-Hn"></a>不成羯磨。<a id="a-Ho"></a>四人摈四人。<a id="a-Hp"></a>不成羯磨。<a id="a-Hq"></a>可四众作羯磨。<a id="a-Hr"></a>是中四比丘成。<a id="a-Hs"></a>可五众作羯磨。<a id="a-Ht"></a>是中五比丘成。<a id="a-Hu"></a>可十众作羯磨。<a id="a-Hv"></a>是中十比丘成。<a id="a-Hw"></a>可二十众作羯磨。<a id="a-Hx"></a>是中二十比丘成。<a id="a-Hy"></a>若四众可作羯磨。<a id="a-Hz"></a>是中减四比丘作。<a id="a-I0"></a>是非法羯磨不应作。<a id="a-I1"></a>若白衣作第四人。<a id="a-I2"></a>是非法羯磨不应作。<a id="a-I3"></a>若沙弥若非比丘若外道。<a id="a-I4"></a>若不见摈人不作摈人。<a id="a-I5"></a>恶邪不除摈人不共住人种种不共住人。<a id="a-I6"></a>自言犯重罪人。<a id="a-I7"></a>本白衣污比丘尼。<a id="a-I8"></a>不能男人越济人。<a id="a-I9"></a>杀父母人杀阿罗汉破僧恶心出佛身血。<a id="a-IA"></a>如是人作第四人。<a id="a-IB"></a>是非法羯磨不应作。<a id="a-IC"></a>可五众作羯磨。<a id="a-ID"></a>减五比丘作者。<a id="a-IE"></a>是非法羯磨不应作。<a id="a-IF"></a>若白衣作第五人是非法羯磨不应作。<a id="a-IG"></a>若沙弥若非比丘若外道。<a id="a-IH"></a>若不见摈人不作摈人。<a id="a-II"></a>恶邪不除摈人不共住人种种不共住人。<a id="a-IJ"></a>自言犯重罪人本白衣污比丘尼。<a id="a-IK"></a>不能男人越济人。<a id="a-IL"></a>杀父杀母杀阿罗汉破僧恶心出佛身血。<a id="a-IM"></a>如是人作第五人。<a id="a-IN"></a>是非法羯磨不应作。<a id="a-IO"></a>可十众作羯磨。<a id="a-IP"></a>减十众作者。<a id="a-IQ"></a>是非法羯磨不应作。<a id="a-IR"></a>若白衣作第十人。<a id="a-IS"></a>是非法羯磨不应作。<a id="a-IT"></a>若沙弥非比丘若外道。<a id="a-IU"></a>不见摈人不作摈人。<a id="a-IV"></a>恶邪不除摈人。<a id="a-IW"></a>不共住人。<a id="a-IX"></a>种种不共住人。<a id="a-IY"></a>自言犯重罪本白衣污比丘尼人。<a id="a-IZ"></a>不能男人越济人。<a id="a-Ia"></a>杀父杀母杀阿罗汉破僧恶心出佛身血。<a id="a-Ib"></a>如是人作第十人。<a id="a-Ic"></a>是非法羯磨不应作。<a id="a-Id"></a>可二十众作羯磨。<a id="a-Ie"></a>减二十众作者。<a id="a-If"></a>是非法羯磨不应作。<a id="a-Ig"></a>若白衣作第二十人。<a id="a-Ih"></a>是非法羯磨不应作。<a id="a-Ii"></a>若沙弥非比丘若外道。<a id="a-Ij"></a>不见摈不作摈。<a id="a-Ik"></a>恶邪不除摈。<a id="a-Il"></a>不共住人。<a id="a-Im"></a>种种不共住人。<a id="a-In"></a>自言犯重罪。<a id="a-Io"></a>本白衣污比丘尼。<a id="a-Ip"></a>不能男人越济人破内外道杀父杀母杀阿罗汉破僧恶心出佛身血。<a id="a-Iq"></a>如是人作第二十人是非法羯磨不应作。<a id="a-Ir"></a>若可四众作羯磨减四比丘作者。<a id="a-Is"></a>不成羯磨。<a id="a-It"></a>若可四众作羯磨。<a id="a-Iu"></a>若白衣作第四人是非法羯磨。<a id="a-Iv"></a>不成羯磨不应作。<a id="a-Iw"></a>若沙弥乃至恶心出佛身血人。<a id="a-Ix"></a>作第四人。<a id="a-Iy"></a>是非法羯磨。<a id="a-Iz"></a>不成羯磨不应作。<a id="a-J0"></a>若五众可作羯磨。<a id="a-J1"></a>减五比丘作者。<a id="a-J2"></a>不成羯磨。<a id="a-J3"></a>若可五众作羯磨。<a id="a-J4"></a>若白衣作第五人。<a id="a-J5"></a>是非法。<a id="a-J6"></a>不成羯磨不应作。<a id="a-J7"></a>若沙弥非比丘若外道。<a id="a-J8"></a>不见摈不作摈。<a id="a-J9"></a>恶邪不除摈。<a id="a-JA"></a>不共住。<a id="a-JB"></a>种种不共住。<a id="a-JC"></a>自言犯重罪。<a id="a-JD"></a>本白衣污比丘尼。<a id="a-JE"></a>不能男人越济人。<a id="a-JF"></a>杀父杀母杀阿罗汉破僧恶心出佛身血。<a id="a-JG"></a>如是等人作第五人。<a id="a-JH"></a>是非法不成羯磨不应作。<a id="a-JI"></a>若可十众作羯磨。<a id="a-JJ"></a>减十众作者。<a id="a-JK"></a>不成羯磨不应作。<a id="a-JL"></a>若可十众作羯磨。<a id="a-JM"></a>若白衣作第十人。<a id="a-JN"></a>是非法。<a id="a-JO"></a>不成羯磨不应作。<a id="a-JP"></a>若沙弥非比丘若外道。<a id="a-JQ"></a>不见摈不作摈。<a id="a-JR"></a>恶邪不除摈。<a id="a-JS"></a>不共住。<a id="a-JT"></a>种种不共住。<a id="a-JU"></a>自言犯重罪。<a id="a-JV"></a>本白衣污比丘尼。<a id="a-JW"></a>不能男人越济人。<a id="a-JX"></a>杀父杀母杀阿罗汉破僧恶心出佛身血。<a id="a-JY"></a>如是等人作第十人。<a id="a-JZ"></a>是非法。<a id="a-Ja"></a>不成羯磨不应作。<a id="a-Jb"></a>若可二十众作羯磨者。<a id="a-Jc"></a>减二十比丘作羯磨。<a id="a-Jd"></a>不成羯磨不应作。<a id="a-Je"></a>若可二十僧作羯磨。<a id="a-Jf"></a>若白衣作第二十人。<a id="a-Jg"></a>是非法。<a id="a-Jh"></a>不成羯磨不应作。<a id="a-Ji"></a>若沙弥非比丘若外道。<a id="a-Jj"></a>不见摈不作摈。<a id="a-Jk"></a>恶邪不除摈。<a id="a-Jl"></a>不共住。<a id="a-Jm"></a>种种不共住。<a id="a-Jn"></a>自言犯重罪。<a id="a-Jo"></a>本白衣污比丘尼。<a id="a-Jp"></a>不能男人越济人。<a id="a-Jq"></a>杀父杀母杀阿罗汉破僧恶心出佛身血。<a id="a-Jr"></a>如是等人作第二十人。<a id="a-Js"></a>是非法。<a id="a-Jt"></a>羯磨不成不应作。</p>
  <p id="aJu">佛言。<a id="a-Jv"></a>从今别住人作第四人。<a id="a-Jw"></a>不应作别住羯磨。<a id="a-Jx"></a>若别住竟人作第四人。<a id="a-Jy"></a>不应作别住羯磨。<a id="a-Jz"></a>行摩那埵人作第四人。<a id="a-K0"></a>不应作别住羯磨。<a id="a-K1"></a>行摩那埵竟人作第四人。<a id="a-K2"></a>不应作别住羯磨。<a id="a-K3"></a>若不共住人作第四人。<a id="a-K4"></a>不应作别住羯磨。<a id="a-K5"></a>极少四清净同见比丘。<a id="a-K6"></a>得作别住羯磨。<a id="a-K7"></a>从今若别住人作第四人。<a id="a-K8"></a>不应作摩那埵羯磨。<a id="a-K9"></a>若别住竟人作第四人。<a id="a-KA"></a>不应作摩那埵羯磨。<a id="a-KB"></a>行摩那埵人。<a id="a-KC"></a>行摩那埵竟人。<a id="a-KD"></a>作第四人。<a id="a-KE"></a>不应作摩那埵羯磨。<a id="a-KF"></a>不共住人作第四人。<a id="a-KG"></a>不应作摩那埵羯磨。<a id="a-KH"></a>极少四清净同见比丘。<a id="a-KI"></a>得作摩那埵羯磨。<a id="a-KJ"></a>从今若别住人作第四人。<a id="a-KK"></a>不应作本日治羯磨。<a id="a-KL"></a>别住竟人作第四人。<a id="a-KM"></a>不应作本日治羯磨。<a id="a-KN"></a>若行摩那埵人作第四人。<a id="a-KO"></a>不应作本日治羯磨。<a id="a-KP"></a>行摩那埵竟人作第四人。<a id="a-KQ"></a>不应作本日治羯磨。<a id="a-KR"></a>不共住人作第四人。<a id="a-KS"></a>不应作本日治羯磨。<a id="a-KT"></a>极少四清净同见比丘。<a id="a-KU"></a>得作本日治羯磨。<a id="a-KV"></a>从今日若别住人作第二十人。<a id="a-KW"></a>不应作出罪羯磨。<a id="a-KX"></a>若别住竟人若行摩那埵人。<a id="a-KY"></a>若行摩那埵竟人。<a id="a-KZ"></a>作第二十人。<a id="a-Ka"></a>不应作出罪羯磨。<a id="a-Kb"></a>若不共住人作第二十人。<a id="a-Kc"></a>不应作出罪羯磨。<a id="a-Kd"></a>极少二十清净同见比丘。<a id="a-Ke"></a>得作出罪羯磨。<a id="a-Kf"></a>佛语诸比丘。<a id="a-Kg"></a>清净同见四比丘。<a id="a-Kh"></a>是名众僧。<a id="a-Ki"></a>若五比丘清净同见。<a id="a-Kj"></a>是名众僧。<a id="a-Kk"></a>若十比丘清净同见。<a id="a-Kl"></a>是名众僧。<a id="a-Km"></a>若二十比丘清净同见。<a id="a-Kn"></a>是名众僧。<a id="a-Ko"></a>是中四比丘清净同见僧中。<a id="a-Kp"></a>可如法作诸羯磨。<a id="a-Kq"></a>除自恣羯磨。<a id="a-Kr"></a>除受大戒羯磨。<a id="a-Ks"></a>除出罪羯磨。<a id="a-Kt"></a>是中五比丘清净同见僧中。<a id="a-Ku"></a>可如法作诸羯磨。<a id="a-Kv"></a>除中国受大戒羯磨。<a id="a-Kw"></a>除出罪羯磨。<a id="a-Kx"></a>是中十比丘清净同见僧中可如法作诸羯磨。<a id="a-Ky"></a>除出罪羯磨。<a id="a-Kz"></a>是中二十比丘清净同见僧中。<a id="a-L0"></a>可如法作一切羯磨。</p>
  <p id="aL1">尔时长老优波离问佛言。<a id="a-L2"></a>世尊。<a id="a-L3"></a>颇有僧不如法作羯磨耶。<a id="a-L4"></a>佛语优波离。<a id="a-L5"></a>有五种僧。<a id="a-L6"></a>一者无惭愧僧。<a id="a-L7"></a>二者羺羊僧。<a id="a-L8"></a>三者别众僧四者清净僧。<a id="a-L9"></a>五者真实僧。<a id="a-LA"></a>无惭愧僧者。<a id="a-LB"></a>破戒诸比丘。<a id="a-LC"></a>是名无惭愧僧。<a id="a-LD"></a>羺羊僧者。<a id="a-LE"></a>若比丘凡夫钝根无智慧。<a id="a-LF"></a>如诸羺羊聚。<a id="a-LG"></a>在一处无所知。<a id="a-LH"></a>是诸比丘不知布萨。<a id="a-LI"></a>不知布萨羯磨。<a id="a-LJ"></a>不知说戒。<a id="a-LK"></a>不知法会。<a id="a-LL"></a>是名羺羊僧。<a id="a-LM"></a>别众僧者。<a id="a-LN"></a>若诸比丘一界。<a id="a-LO"></a>内处处别作诸羯磨。<a id="a-LP"></a>清净僧者。<a id="a-LQ"></a>凡夫持戒人及凡夫胜者。<a id="a-LR"></a>是名清净僧。<a id="a-LS"></a>真实僧者学无学人。<a id="a-LT"></a>是名真实僧。<a id="a-LU"></a>是中前三种僧。<a id="a-LV"></a>能作非法羯磨。<a id="a-LW"></a>后二种不能作非法羯磨。<a id="a-LX"></a>佛告优波离。<a id="a-LY"></a>复有四种羯磨。<a id="a-LZ"></a>非法羯磨。<a id="a-La"></a>如法羯磨。<a id="a-Lb"></a>别众羯磨。<a id="a-Lc"></a>和合羯磨。<a id="a-Ld"></a>非法羯磨者。<a id="a-Le"></a>若白羯磨离白作。<a id="a-Lf"></a>是名非法羯磨。<a id="a-Lg"></a>若白二羯磨离白作者。<a id="a-Lh"></a>是亦非法。<a id="a-Li"></a>复有作白不唱说羯磨是亦非法。<a id="a-Lj"></a>若唱说羯磨不作白。<a id="a-Lk"></a>是亦非法。<a id="a-Ll"></a>若白四羯磨离白作者。<a id="a-Lm"></a>是亦非法。<a id="a-Ln"></a>若白已不三唱说羯磨。<a id="a-Lo"></a>是亦非法。<a id="a-Lp"></a>若三唱说羯磨不作白是非法羯磨。<a id="a-Lq"></a>若应与现前比尼与忆念比尼是非法羯磨。<a id="a-Lr"></a>应与忆念比尼与现前比尼。<a id="a-Ls"></a>是非法羯磨。<a id="a-Lt"></a>应与忆念比尼与不痴比尼。<a id="a-Lu"></a>是非法羯磨。<a id="a-Lv"></a>应与不痴比尼与现前比尼。<a id="a-Lw"></a>是非法羯磨。<a id="a-Lx"></a>应与不痴比尼与自言比尼。<a id="a-Ly"></a>是非法羯磨。<a id="a-Lz"></a>应与自言比尼与不痴比尼。<a id="a-M0"></a>是非法羯磨。<a id="a-M1"></a>应与自言比尼与实觅比尼。<a id="a-M2"></a>是非法羯磨。<a id="a-M3"></a>应与实觅比尼与自言比尼。<a id="a-M4"></a>是非法羯磨。<a id="a-M5"></a>应与实觅比尼与苦切羯磨。<a id="a-M6"></a>是非法羯磨。<a id="a-M7"></a>应与苦切羯磨与实觅比尼。<a id="a-M8"></a>是非法羯磨。<a id="a-M9"></a>应与苦切羯磨与依止羯磨。<a id="a-MA"></a>是非法羯磨。<a id="a-MB"></a>应与依止羯磨与苦切羯磨。<a id="a-MC"></a>是非法羯磨。<a id="a-MD"></a>应与依止羯磨与驱出羯磨。<a id="a-ME"></a>是非法羯磨。<a id="a-MF"></a>应与驱出羯磨与依止羯磨。<a id="a-MG"></a>是非法羯磨。<a id="a-MH"></a>应与驱出羯磨与下意羯磨。<a id="a-MI"></a>是非法羯磨。<a id="a-MJ"></a>应与下意羯磨与驱出羯磨。<a id="a-MK"></a>是非法羯磨。<a id="a-ML"></a>应与下意羯磨与别住羯磨。<a id="a-MM"></a>是非法羯磨。<a id="a-MN"></a>应与别住羯磨与下意羯磨。<a id="a-MO"></a>是非法羯磨。<a id="a-MP"></a>应与别住羯磨与摩那埵羯磨。<a id="a-MQ"></a>是非法羯磨。<a id="a-MR"></a>应与摩那埵羯磨与本日治羯磨。<a id="a-MS"></a>是非法羯磨。<a id="a-MT"></a>应与出罪羯磨与本日治羯磨。<a id="a-MU"></a>是非法羯磨。<a id="a-MV"></a>应与出罪羯磨与摩那埵羯磨。<a id="a-MW"></a>是非法羯磨。<a id="a-MX"></a>若僧种种事起。<a id="a-MY"></a>不如法不如比尼不如佛教断。<a id="a-MZ"></a>皆名非法。<a id="a-Ma"></a>是名非法羯磨。<a id="a-Mb"></a>如法羯磨者。<a id="a-Mc"></a>若白羯磨用白作。<a id="a-Md"></a>是如法羯磨。<a id="a-Me"></a>若白二羯磨白已一唱。<a id="a-Mf"></a>是如法羯磨。<a id="a-Mg"></a>若白四羯磨白已三唱。<a id="a-Mh"></a>是如法羯磨。<a id="a-Mi"></a>若应与现前比尼与现前比尼。<a id="a-Mj"></a>是如法羯磨。<a id="a-Mk"></a>若应与忆念与忆念。<a id="a-Ml"></a>应与不痴与不痴。<a id="a-Mm"></a>应与自言治与自言治。<a id="a-Mn"></a>应与实觅比尼与实觅比尼。<a id="a-Mo"></a>应与苦切羯磨与苦切。<a id="a-Mp"></a>应与依止羯磨与依止。<a id="a-Mq"></a>应与下意羯磨与下意。<a id="a-Mr"></a>应与驱出羯磨与驱出。<a id="a-Ms"></a>应与别住羯磨与别住。<a id="a-Mt"></a>应与摩那埵与摩那埵。<a id="a-Mu"></a>应与本日治与本日治。<a id="a-Mv"></a>应与出罪与出罪。<a id="a-Mw"></a>是名如法羯磨。<a id="a-Mx"></a>若僧中种种事起。<a id="a-My"></a>如法如比尼如佛教断。<a id="a-Mz"></a>是名如法羯磨。<a id="a-N0"></a>别众羯磨者。<a id="a-N1"></a>是羯磨中所须比丘。<a id="a-N2"></a>不和合一处。<a id="a-N3"></a>可与欲者不与欲。<a id="a-N4"></a>现前比丘遮成遮。<a id="a-N5"></a>是名别众羯磨。<a id="a-N6"></a>复有别众羯磨。<a id="a-N7"></a>是羯磨中所须比丘和合一处。<a id="a-N8"></a>可与欲者不与欲。<a id="a-N9"></a>现前比丘遮成遮。<a id="a-NA"></a>是名别众羯磨。<a id="a-NB"></a>复有别众羯磨。<a id="a-NC"></a>是羯磨中所须比丘和合一处。<a id="a-ND"></a>可与欲者与欲。<a id="a-NE"></a>现前比丘遮成遮。<a id="a-NF"></a>是名别众羯磨。<a id="a-NG"></a>和合羯磨者。<a id="a-NH"></a>所须比丘和合一处。<a id="a-NI"></a>可与欲者与欲现前比丘能遮不遮是名和合羯磨。</p>
  <p id="aNJ">长老优波离问佛。<a id="a-NK"></a>何比丘遮可受。<a id="a-NL"></a>何比丘遮不可受。<a id="a-NM"></a>佛言。<a id="a-NN"></a>若僧如法作羯磨。<a id="a-NO"></a>是中有比丘遮不应受。<a id="a-NP"></a>若白衣遮。<a id="a-NQ"></a>若沙弥。<a id="a-NR"></a>若非比丘。<a id="a-NS"></a>若外道。<a id="a-NT"></a>不见摈不作摈恶邪不除摈不共住。<a id="a-NU"></a>种种不共住。<a id="a-NV"></a>自言犯重罪。<a id="a-NW"></a>本白衣污比丘尼。<a id="a-NX"></a>不能男人越济人。<a id="a-NY"></a>杀父杀母杀阿罗汉。<a id="a-NZ"></a>破僧恶心出佛身血。<a id="a-Na"></a>如是等人遮不应受。<a id="a-Nb"></a>若界内人遮界外作羯磨不应受。<a id="a-Nc"></a>若界外人遮界内作羯磨不应受。<a id="a-Nd"></a>若在下人遮高处作羯磨不应受。<a id="a-Ne"></a>若在高处人遮下处作羯磨不应受。<a id="a-Nf"></a>若遮人不到作羯磨僧所。<a id="a-Ng"></a>若到不乞听。<a id="a-Nh"></a>若破戒人遮皆不应受。<a id="a-Ni"></a>若破戒人心遮亦不应受。<a id="a-Nj"></a>是名不应受。<a id="a-Nk"></a>应受遮者。<a id="a-Nl"></a>若僧作非法羯磨。<a id="a-Nm"></a>是中有比丘遮应受。<a id="a-Nn"></a>若僧界内作非法羯磨界内比丘遮应受。<a id="a-No"></a>若遮比丘到僧所乞听已遮应受。<a id="a-Np"></a>若持戒比丘遮应受。<a id="a-Nq"></a>是名应受。<a id="a-Nr"></a>有诸比丘。<a id="a-Ns"></a>非法别众摈比丘。<a id="a-Nt"></a>有比丘僧来解。<a id="a-Nu"></a>非法别众。<a id="a-Nv"></a>非法和合众。<a id="a-Nw"></a>似法别众。<a id="a-Nx"></a>似法和合众。<a id="a-Ny"></a>如法别众。<a id="a-Nz"></a>如法和合众。<a id="a-O0"></a>复有诸比丘。<a id="a-O1"></a>非法和合众摈比丘。<a id="a-O2"></a>有比丘僧来解。<a id="a-O3"></a>非法别众。<a id="a-O4"></a>非法和合众。<a id="a-O5"></a>似法别众。<a id="a-O6"></a>似法和合众。<a id="a-O7"></a>如法别众。<a id="a-O8"></a>如法和合众。<a id="a-O9"></a>复有诸比丘。<a id="a-OA"></a>似法别众摈比丘。<a id="a-OB"></a>有比丘僧来解。<a id="a-OC"></a>非法别众。<a id="a-OD"></a>非法和合众。<a id="a-OE"></a>似法别众。<a id="a-OF"></a>似法和合众。<a id="a-OG"></a>如法别众。<a id="a-OH"></a>如法和合众。<a id="a-OI"></a>复有诸比丘。<a id="a-OJ"></a>似法和合众摈比丘。<a id="a-OK"></a>有比丘僧来解。<a id="a-OL"></a>非法别众。<a id="a-OM"></a>非法和合众。<a id="a-ON"></a>似法别众。<a id="a-OO"></a>似法和合众。<a id="a-OP"></a>如法别众如法和合众。<a id="a-OQ"></a>复有诸比丘僧。<a id="a-OR"></a>如法别众摈比丘。<a id="a-OS"></a>有比丘僧来解。<a id="a-OT"></a>非法别众。<a id="a-OU"></a>非法和合众。<a id="a-OV"></a>似法别众。<a id="a-OW"></a>似法和合众。<a id="a-OX"></a>如法别众。<a id="a-OY"></a>如法和合众。<a id="a-OZ"></a>复有比丘僧。<a id="a-Oa"></a>如法和合众摈比丘。<a id="a-Ob"></a>有比丘僧来解。<a id="a-Oc"></a>非法别众。<a id="a-Od"></a>非法和合众。<a id="a-Oe"></a>似法别众。<a id="a-Of"></a>似法和合众。<a id="a-Og"></a>如法别众。<a id="a-Oh"></a>如法和合众。<a id="a-Oi"></a>佛语优波离。<a id="a-Oj"></a>是中一众。<a id="a-Ok"></a>名真实作摈。<a id="a-Ol"></a>所谓如法和合众一众名真实解摈。<a id="a-Om"></a>所谓如法和合众解(八法中瞻波法第三竟)。</p>
 </body>
</html>