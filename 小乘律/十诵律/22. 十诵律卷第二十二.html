<!doctype html>
<html id="z3IBUujlz" data-ver="1363">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第二十二(第四诵之二)</h1>
  <h2 id="a2">七法中布萨法第二</h2>
  <p id="a3">佛在王舍城。<a id="a-4"></a>是时世尊。<a id="a-5"></a>未听诸比丘布萨。<a id="a-6"></a>未听布萨羯磨。<a id="a-7"></a>未听说波罗提木叉。<a id="a-8"></a>未听会坐。<a id="a-9"></a>尔时异道梵志问诸比丘。<a id="a-A"></a>汝有布萨布萨羯磨说波罗提木叉会坐不。<a id="a-B"></a>答言。<a id="a-C"></a>不作。<a id="a-D"></a>异道梵志嫉妒讥嫌责数言。<a id="a-E"></a>余沙门婆罗门。<a id="a-F"></a>尚有布萨布萨羯磨说波罗提木叉会坐。<a id="a-G"></a>汝诸沙门释子。<a id="a-H"></a>自称善好有德。<a id="a-I"></a>而不作布萨布萨羯磨说波罗提木叉会坐。<a id="a-J"></a>有诸比丘。<a id="a-K"></a>少欲知足行头陀。<a id="a-L"></a>闻是事心惭愧。<a id="a-M"></a>以是事具白佛。<a id="a-N"></a>佛以是因缘集僧。<a id="a-O"></a>集僧已。<a id="a-P"></a>佛语诸比丘。<a id="a-Q"></a>从今听作布萨布萨羯磨说波罗提木叉会坐。<a id="a-R"></a>如我结戒。<a id="a-S"></a>半月半月应说波罗提木叉。</p>
  <p id="aT">佛在王舍城。<a id="a-U"></a>尔时长老大劫宾那。<a id="a-V"></a>在王舍城阿练若窟中住。<a id="a-W"></a>十五日布萨时独处坐禅。<a id="a-X"></a>作是念。<a id="a-Y"></a>我当往布萨不往耶。<a id="a-Z"></a>当往布萨羯磨不往耶。<a id="a-a"></a>当往说波罗提木叉不往耶。<a id="a-b"></a>当往会坐不往耶。<a id="a-c"></a>清净成就第一清净。<a id="a-d"></a>佛知大劫宾那所念。<a id="a-e"></a>佛即如其像入三昧。<a id="a-f"></a>如三昧心忽然不现。<a id="a-g"></a>于大劫宾那窟前住。<a id="a-h"></a>从定起。<a id="a-i"></a>语大劫宾那言。<a id="a-j"></a>汝作是念。<a id="a-k"></a>我当往布萨布萨羯磨说波罗提木叉会坐不往耶。<a id="a-l"></a>清净成就第一清净。<a id="a-m"></a>汝婆罗门大劫宾那。<a id="a-n"></a>汝去布萨布萨羯磨说波罗提木叉会坐。<a id="a-o"></a>何以故。<a id="a-p"></a>汝是大上座。<a id="a-q"></a>汝若不恭敬不贵重不供养布萨。<a id="a-r"></a>谁当恭敬供养尊重布萨者。<a id="a-s"></a>汝布萨去来。<a id="a-t"></a>是时佛自捉大劫宾那臂将入布萨众中。<a id="a-u"></a>佛到僧中在常处坐。<a id="a-v"></a>佛语诸比丘。<a id="a-w"></a>从今听二种布萨。<a id="a-x"></a>一十四日。<a id="a-y"></a>二十五日。<a id="a-z"></a>一食前二食后。<a id="a-10"></a>一昼二夜。<a id="a-11"></a>若阿练若处若聚落边。<a id="a-12"></a>从今我听一布萨共住和合结界。<a id="a-13"></a>如是应作羯磨。<a id="a-14"></a>随几许和合僧一布萨共住处羯磨结界。<a id="a-15"></a>若一拘卢舍若二拘卢舍。<a id="a-16"></a>乃至十拘卢舍。<a id="a-17"></a>是中应一比丘唱四方界相。<a id="a-18"></a>若垣若林若树若山若石若道若河若池。<a id="a-19"></a>是时一比丘。<a id="a-1A"></a>应僧中唱。<a id="a-1B"></a>大德僧听。<a id="a-1C"></a>某甲比丘唱四方界相。<a id="a-1D"></a>是诸相内是界内。<a id="a-1E"></a>若僧时到僧忍听。<a id="a-1F"></a>僧是中一布萨共住作结界。<a id="a-1G"></a>如是白。<a id="a-1H"></a>大德僧听。<a id="a-1I"></a>某甲比丘唱四方界相。<a id="a-1J"></a>是诸相内是界内。<a id="a-1K"></a>是中僧一布萨共住作结界。<a id="a-1L"></a>谁诸长老忍。<a id="a-1M"></a>是中一布萨共住作结界者默然。<a id="a-1N"></a>谁不忍便说。<a id="a-1O"></a>僧是中一布萨共住结界竟。<a id="a-1P"></a>僧忍默然故。<a id="a-1Q"></a>是事如是持。</p>
  <p id="a1R">佛在王舍城。<a id="a-1S"></a>尔时长老大迦葉。<a id="a-1T"></a>留僧迦梨耆阇崛山中。<a id="a-1U"></a>着上下衣。<a id="a-1V"></a>以少因缘故。<a id="a-1W"></a>来诣竹园。<a id="a-1X"></a>值天大雨。<a id="a-1Y"></a>不得还山。<a id="a-1Z"></a>与僧伽梨别宿。<a id="a-1a"></a>迦葉语诸比丘言。<a id="a-1b"></a>长老。<a id="a-1c"></a>我留僧伽梨耆阇崛山中着上下衣。<a id="a-1d"></a>以少因缘故来诣竹园。<a id="a-1e"></a>值天大雨不得还山。<a id="a-1f"></a>与僧伽梨别宿。<a id="a-1g"></a>我当云何。<a id="a-1h"></a>诸比丘以是事具白佛。<a id="a-1i"></a>佛以是因缘集僧。<a id="a-1j"></a>集僧已。<a id="a-1k"></a>佛问大迦葉。<a id="a-1l"></a>汝实尔不。<a id="a-1m"></a>答言。<a id="a-1n"></a>实尔世尊。<a id="a-1o"></a>佛种种因缘赞戒赞持戒。<a id="a-1p"></a>赞戒赞持戒已。<a id="a-1q"></a>语诸比丘。<a id="a-1r"></a>从今日听是中一布萨共住结界内作不离衣宿羯磨。<a id="a-1s"></a>应如是作。<a id="a-1t"></a>一心集僧。<a id="a-1u"></a>集僧已僧中一比丘应唱。<a id="a-1v"></a>大德僧听。<a id="a-1w"></a>僧一布萨共住。<a id="a-1x"></a>随共住几许结界内。<a id="a-1y"></a>是中除聚落及聚落界。<a id="a-1z"></a>取空地及住处。<a id="a-20"></a>若僧时到僧忍听。<a id="a-21"></a>是中僧一布萨共住结界内。<a id="a-22"></a>作不离衣宿羯磨。<a id="a-23"></a>如是白。<a id="a-24"></a>大德僧听。<a id="a-25"></a>僧一布萨共住。<a id="a-26"></a>随几许结界内。<a id="a-27"></a>是中除聚落及聚落界。<a id="a-28"></a>取空地及住处。<a id="a-29"></a>是中僧一布萨共住结界内作不离衣宿羯磨。<a id="a-2A"></a>谁诸长老忍。<a id="a-2B"></a>是中一布萨共住结界内作不离衣宿者默然。<a id="a-2C"></a>谁诸长老不忍便说。<a id="a-2D"></a>僧是中一布萨共住结界内作不离衣宿竟。<a id="a-2E"></a>僧忍默然故。<a id="a-2F"></a>是事如是持。</p>
  <p id="a2G">佛在舍卫国。<a id="a-2H"></a>尔时长老舍利弗病。<a id="a-2I"></a>欲一月游行。<a id="a-2J"></a>僧伽梨大重。<a id="a-2K"></a>不能持行。<a id="a-2L"></a>语诸比丘。<a id="a-2M"></a>诸长老。<a id="a-2N"></a>我病。<a id="a-2O"></a>欲一月游行。<a id="a-2P"></a>僧伽梨大重。<a id="a-2Q"></a>不能持行。<a id="a-2R"></a>我当云何。<a id="a-2S"></a>诸比丘以是事具白佛。<a id="a-2T"></a>佛以是因缘集僧。<a id="a-2U"></a>集僧已。<a id="a-2V"></a>佛知故问舍利弗。<a id="a-2W"></a>汝实尔不。<a id="a-2X"></a>答言。<a id="a-2Y"></a>实尔世尊佛种种因缘赞戒赞持戒。<a id="a-2Z"></a>赞戒赞持戒已。<a id="a-2a"></a>语诸比丘从今听老病比丘欲一月游行不离僧伽梨宿羯磨。<a id="a-2b"></a>应如是作。<a id="a-2c"></a>一心集僧。<a id="a-2d"></a>是老病比丘。<a id="a-2e"></a>从坐起偏袒着衣脱革屣入僧中礼僧足胡跪合掌。<a id="a-2f"></a>应如是语。<a id="a-2g"></a>诸长老我某甲。<a id="a-2h"></a>若病若老。<a id="a-2i"></a>欲一月游行。<a id="a-2j"></a>我僧伽梨大重不能持行。<a id="a-2k"></a>我某甲。<a id="a-2l"></a>若病若老。<a id="a-2m"></a>我从僧乞一月不离僧伽梨宿羯磨。<a id="a-2n"></a>僧我某甲。<a id="a-2o"></a>若老若病。<a id="a-2p"></a>当与我一月不离僧伽梨宿羯磨。<a id="a-2q"></a>怜愍故。<a id="a-2r"></a>第二第三亦如是乞。<a id="a-2s"></a>是时僧应隐实可与不可与。<a id="a-2t"></a>是人若言我病。<a id="a-2u"></a>实不病。<a id="a-2v"></a>若言我老。<a id="a-2w"></a>实不老。<a id="a-2x"></a>若言僧伽梨大重。<a id="a-2y"></a>实不重。<a id="a-2z"></a>不应与是人。<a id="a-30"></a>若言病老僧伽梨大重。<a id="a-31"></a>实病老僧伽梨大重。<a id="a-32"></a>应与。<a id="a-33"></a>是中应一比丘唱。<a id="a-34"></a>大德僧听。<a id="a-35"></a>是某甲。<a id="a-36"></a>若病若老。<a id="a-37"></a>欲一月游行。<a id="a-38"></a>是某甲。<a id="a-39"></a>若病若老。<a id="a-3A"></a>从僧乞一月不离僧伽梨宿羯磨。<a id="a-3B"></a>若僧时到。<a id="a-3C"></a>僧忍听。<a id="a-3D"></a>某甲。<a id="a-3E"></a>若病若老。<a id="a-3F"></a>与一月不离僧伽梨宿羯磨。<a id="a-3G"></a>如是白。<a id="a-3H"></a>白二羯磨。<a id="a-3I"></a>僧与某甲若病若老一月不离僧伽梨宿羯磨竟僧忍默然故。<a id="a-3J"></a>是事如是持。<a id="a-3K"></a>郁多罗僧安陀会亦如是。<a id="a-3L"></a>若一月如是乃至九月亦尔。</p>
  <p id="a3M">佛在舍卫国。<a id="a-3N"></a>佛语诸比丘。<a id="a-3O"></a>若僧欲促界广界。<a id="a-3P"></a>先舍本界。<a id="a-3Q"></a>后界若大若小。<a id="a-3R"></a>应作如是舍。<a id="a-3S"></a>一心集僧。<a id="a-3T"></a>僧中一比丘唱。<a id="a-3U"></a>大德僧听。<a id="a-3V"></a>此中僧一布萨共住和合结界。<a id="a-3W"></a>若僧时到僧忍听。<a id="a-3X"></a>僧一布萨共住解界舍界。<a id="a-3Y"></a>如是白。<a id="a-3Z"></a>大德僧听。<a id="a-3a"></a>僧一布萨共住。<a id="a-3b"></a>此中僧结界。<a id="a-3c"></a>今僧一布萨共住处解界舍界。<a id="a-3d"></a>谁诸长老忍。<a id="a-3e"></a>一布萨共住处解界舍界者默然。<a id="a-3f"></a>谁不忍便说。<a id="a-3g"></a>僧一布萨共住处解界舍界竟。<a id="a-3h"></a>僧忍默然故。<a id="a-3i"></a>是事如是持。</p>
  <p id="a3j">诸比丘于无僧坊聚落中。<a id="a-3k"></a>初作僧坊未结界。<a id="a-3l"></a>尔时界应几许。<a id="a-3m"></a>佛言。<a id="a-3n"></a>随聚落界是僧坊界。<a id="a-3o"></a>诸比丘无聚落空处。<a id="a-3p"></a>初作僧坊未结界。<a id="a-3q"></a>尔时界应几许。<a id="a-3r"></a>佛言。<a id="a-3s"></a>方一拘卢舍。<a id="a-3t"></a>是中诸比丘不应别作布萨及僧羯磨。<a id="a-3u"></a>若别布萨及僧羯磨。<a id="a-3v"></a>诸比丘犯罪。</p>
  <p id="a3w">佛告诸比丘。<a id="a-3x"></a>说波罗提木叉有四种。<a id="a-3y"></a>何等四。<a id="a-3z"></a>一非法别众说波罗提木叉。<a id="a-40"></a>二非法和合众。<a id="a-41"></a>三有法别众。<a id="a-42"></a>四有法和合众说波罗提木叉。<a id="a-43"></a>非法别众说波罗提木叉不成说。<a id="a-44"></a>非法和合众说波罗提木叉不成说。<a id="a-45"></a>有法别众说波罗提木叉不成说。<a id="a-46"></a>有法和合众说波罗提木叉。<a id="a-47"></a>成说波罗提木叉。<a id="a-48"></a>复有五种说波罗提木叉。<a id="a-49"></a>云何五僧一心布萨说波罗提木叉序。<a id="a-4A"></a>余残僧先闻。<a id="a-4B"></a>已说波罗提木叉。<a id="a-4C"></a>僧和合布萨竟。<a id="a-4D"></a>僧一心布萨说波罗提木叉序说四波罗夷。<a id="a-4E"></a>余残僧先闻。<a id="a-4F"></a>已说波罗提木叉。<a id="a-4G"></a>僧和合布萨竟。<a id="a-4H"></a>僧一心布萨说波罗提木叉序说四波罗夷说十三僧伽婆尸沙。<a id="a-4I"></a>余残僧先闻。<a id="a-4J"></a>已说波罗提木叉。<a id="a-4K"></a>僧和合布萨竟。<a id="a-4L"></a>僧一心布萨说波罗提木叉序说四波罗夷说十三僧伽婆尸沙说二不定三十舍堕。<a id="a-4M"></a>余残僧先闻。<a id="a-4N"></a>已说波罗提木叉。<a id="a-4O"></a>僧和合布萨竟。<a id="a-4P"></a>第五广说。</p>
  <p id="a4Q">有一住处。<a id="a-4R"></a>布萨时诸比丘。<a id="a-4S"></a>小无所知不善如羺羊。<a id="a-4T"></a>云何小无所知不善如羺羊。<a id="a-4U"></a>是诸比丘。<a id="a-4V"></a>不知布萨。<a id="a-4W"></a>不知布萨羯磨不知说波罗提木叉。<a id="a-4X"></a>不知会坐。<a id="a-4Y"></a>是诸比丘。<a id="a-4Z"></a>是中住处布萨时。<a id="a-4a"></a>不应住。<a id="a-4b"></a>若诸比丘是住处布萨时住。<a id="a-4c"></a>一切比丘不得布萨得罪。</p>
  <p id="a4d">如是小比丘。<a id="a-4e"></a>辞和尚阿阇梨欲游行。<a id="a-4f"></a>和尚阿阇梨应问。<a id="a-4g"></a>汝共谁伴去。<a id="a-4h"></a>何等比丘共游行。<a id="a-4i"></a>是诸比丘说伴字。<a id="a-4j"></a>若是伴比丘。<a id="a-4k"></a>不知布萨。<a id="a-4l"></a>不知布萨羯磨。<a id="a-4m"></a>不知说波罗提木叉。<a id="a-4n"></a>不知会坐。<a id="a-4o"></a>诸和尚阿阇梨应留。<a id="a-4p"></a>若和尚阿阇梨不留。<a id="a-4q"></a>犯突吉罗。<a id="a-4r"></a>若留故去犯突吉罗。<a id="a-4s"></a>若和尚阿阇梨留。<a id="a-4t"></a>是比丘故去。<a id="a-4u"></a>何时得罪。<a id="a-4v"></a>佛言。<a id="a-4w"></a>出界外天明时。<a id="a-4x"></a>犯突吉罗。</p>
  <p id="a4y">有诸比丘。<a id="a-4z"></a>一住处安居。<a id="a-50"></a>先念。<a id="a-51"></a>某诸比丘诵波罗提木叉。<a id="a-52"></a>是诸比丘初布萨时。<a id="a-53"></a>无一比丘能诵波罗提木叉。<a id="a-54"></a>诸比丘应遣旧比丘近住处受说波罗提木叉。<a id="a-55"></a>若略若广。<a id="a-56"></a>受得来者善好。<a id="a-57"></a>若不得。<a id="a-58"></a>是诸比丘不应是中夏安居住。<a id="a-59"></a>若是诸比丘是处夏安居。<a id="a-5A"></a>一切比丘。<a id="a-5B"></a>一一布萨时不得布萨。<a id="a-5C"></a>得罪。<a id="a-5D"></a>是时诸比丘。<a id="a-5E"></a>若闻客比丘来清净共住同见知布萨知布萨羯磨知说波罗提木叉知会坐。<a id="a-5F"></a>旧比丘应迎软语问讯。<a id="a-5G"></a>代担衣钵示房舍卧具。<a id="a-5H"></a>长老。<a id="a-5I"></a>是汝等房舍卧具。<a id="a-5J"></a>细陛绳床粗陛床绳被褥随上座次第安住。<a id="a-5K"></a>是中旧比丘。<a id="a-5L"></a>应为办洗浴具澡豆汤水涂身苏油如供给法。<a id="a-5M"></a>应作明旦与前食后食供给供养好。<a id="a-5N"></a>若不供给供养。<a id="a-5O"></a>旧比丘一切得罪。<a id="a-5P"></a>何以故。<a id="a-5Q"></a>无佛时是人补佛处。<a id="a-5R"></a>是客比丘。<a id="a-5S"></a>二部波罗提木叉能广分别。<a id="a-5T"></a>以是故。<a id="a-5U"></a>应供给供养。<a id="a-5V"></a>有一住处四比丘。<a id="a-5W"></a>布萨时是比丘。<a id="a-5X"></a>应一处和合广作布萨说波罗提木叉。<a id="a-5Y"></a>有一住处三比丘。<a id="a-5Z"></a>布萨时。<a id="a-5a"></a>不应说波罗提木叉。<a id="a-5b"></a>是诸比丘。<a id="a-5c"></a>应一处集三语布萨。<a id="a-5d"></a>应如是作。<a id="a-5e"></a>若上座欲作布萨。<a id="a-5f"></a>从座起偏袒着衣脱革屣胡跪合掌。<a id="a-5g"></a>应如是语。<a id="a-5h"></a>长老忆念。<a id="a-5i"></a>今僧布萨日。<a id="a-5j"></a>若十四日若十五日。<a id="a-5k"></a>长老。<a id="a-5l"></a>知我清净。<a id="a-5m"></a>忆持无遮道法清净。<a id="a-5n"></a>作布萨戒。<a id="a-5o"></a>众满故。<a id="a-5p"></a>第二长老忆念。<a id="a-5q"></a>今僧布萨日。<a id="a-5r"></a>若十四日若十五日。<a id="a-5s"></a>长老知我清净。<a id="a-5t"></a>忆持无遮道法清净。<a id="a-5u"></a>作布萨戒。<a id="a-5v"></a>众满故。<a id="a-5w"></a>第三长老忆念。<a id="a-5x"></a>今僧布萨日。<a id="a-5y"></a>若十四日若十五日。<a id="a-5z"></a>长老。<a id="a-60"></a>知我清净。<a id="a-61"></a>忆持无遮道法清净。<a id="a-62"></a>作布萨戒。<a id="a-63"></a>众满故。<a id="a-64"></a>若下座欲作布萨。<a id="a-65"></a>从座起偏袒着衣脱革屣胡跪。<a id="a-66"></a>两手捉上座两足。<a id="a-67"></a>应如是语。<a id="a-68"></a>长老忆念。<a id="a-69"></a>今僧布萨日。<a id="a-6A"></a>若十四日若十五日。<a id="a-6B"></a>长老。<a id="a-6C"></a>知我清净。<a id="a-6D"></a>忆持无遮道法清净。<a id="a-6E"></a>作布萨戒。<a id="a-6F"></a>众满故。<a id="a-6G"></a>第二长老忆念。<a id="a-6H"></a>今僧布萨日。<a id="a-6I"></a>若十四日若十五日。<a id="a-6J"></a>长老。<a id="a-6K"></a>知我清净。<a id="a-6L"></a>忆持无遮道法清净。<a id="a-6M"></a>作布萨戒。<a id="a-6N"></a>众满故。<a id="a-6O"></a>第三长老忆念。<a id="a-6P"></a>今僧布萨日若十四日若十五日。<a id="a-6Q"></a>长老。<a id="a-6R"></a>知我清净。<a id="a-6S"></a>忆持无遮道法清净。<a id="a-6T"></a>作布萨戒。<a id="a-6U"></a>众满故。</p>
  <p id="a6V">有一住处二比丘。<a id="a-6W"></a>布萨时。<a id="a-6X"></a>不应说波罗提木叉。<a id="a-6Y"></a>是二比丘。<a id="a-6Z"></a>应一处集三语作布萨。<a id="a-6a"></a>与上三比丘同。</p>
  <p id="a6b">有一住处一比丘。<a id="a-6c"></a>布萨时是比丘。<a id="a-6d"></a>应扫塔扫布萨处扫地竟次第敷绳床。<a id="a-6e"></a>应办火灯笼灯炷灯。<a id="a-6f"></a>筋办筹。<a id="a-6g"></a>如是思惟。<a id="a-6h"></a>若诸比丘来。<a id="a-6i"></a>未作布萨。<a id="a-6j"></a>是比丘共布萨说波罗提木叉。<a id="a-6k"></a>若不来。<a id="a-6l"></a>是中有高处立望。<a id="a-6m"></a>若见有比丘。<a id="a-6n"></a>唤言疾疾来。<a id="a-6o"></a>诸长老。<a id="a-6p"></a>今日布萨。<a id="a-6q"></a>若不见。<a id="a-6r"></a>应待至暮还坐本处。<a id="a-6s"></a>如是心念口言。<a id="a-6t"></a>今日僧布萨。<a id="a-6u"></a>若十四日若十五日。<a id="a-6v"></a>我亦今日布萨。<a id="a-6w"></a>如是一比丘作布萨竟。</p>
  <p id="a6x">佛在舍卫国。<a id="a-6y"></a>佛语诸比丘。<a id="a-6z"></a>是夜多过。<a id="a-70"></a>应说波罗提木叉。<a id="a-71"></a>是时一比丘。<a id="a-72"></a>从坐起偏袒合掌白佛言。<a id="a-73"></a>有诸病比丘不来。<a id="a-74"></a>佛言。<a id="a-75"></a>应取清净来。<a id="a-76"></a>如是应取。<a id="a-77"></a>应语比丘与清净来。<a id="a-78"></a>答言与。<a id="a-79"></a>是名得清净。<a id="a-7A"></a>若言为我僧中说清净。<a id="a-7B"></a>是名得清净。<a id="a-7C"></a>若身动与。<a id="a-7D"></a>是名得清净。<a id="a-7E"></a>若口言与是名得清净。<a id="a-7F"></a>若身不与口不与。<a id="a-7G"></a>是名不得清净。<a id="a-7H"></a>是时一切比丘。<a id="a-7I"></a>应往就病比丘若将来。<a id="a-7J"></a>莫别彼比丘作布萨说波罗提木叉。<a id="a-7K"></a>若别彼比丘作布萨说波罗提木叉。<a id="a-7L"></a>一切比丘得罪。</p>
  <p id="a7M">有一住处二比丘住。<a id="a-7N"></a>布萨时。<a id="a-7O"></a>不应取清净不应与清净。<a id="a-7P"></a>是二比丘应集一处三语布萨。<a id="a-7Q"></a>与上三比丘布萨同。</p>
  <p id="a7R">有一住处三比丘住。<a id="a-7S"></a>布萨时。<a id="a-7T"></a>不应取清净。<a id="a-7U"></a>不应与清净。<a id="a-7V"></a>是三比丘应一处集三语布萨。<a id="a-7W"></a>与上三比丘布萨同。</p>
  <p id="a7X">有一住处四比丘住。<a id="a-7Y"></a>布萨时。<a id="a-7Z"></a>不应取清净。<a id="a-7a"></a>不应与清净。<a id="a-7b"></a>是诸比丘一处集。<a id="a-7c"></a>广作布萨说波罗提木叉。<a id="a-7d"></a>若过四人。<a id="a-7e"></a>布萨时应和集。<a id="a-7f"></a>是中病比丘随意取清净。<a id="a-7g"></a>应如是取。<a id="a-7h"></a>若一人取一人。<a id="a-7i"></a>是名取清净。<a id="a-7j"></a>若一人取二三四人。<a id="a-7k"></a>是名取清净。<a id="a-7l"></a>随几人但忆名字。<a id="a-7m"></a>是名取清净。<a id="a-7n"></a>若取清净人不欲取。<a id="a-7o"></a>应更与他人清净。<a id="a-7p"></a>若取清净人言。<a id="a-7q"></a>我白衣我沙弥。<a id="a-7r"></a>我非比丘我外道。<a id="a-7s"></a>不见摈不作摈。<a id="a-7t"></a>恶邪不除摈不共住。<a id="a-7u"></a>种种不共住。<a id="a-7v"></a>犯重罪本白衣。<a id="a-7w"></a>不能男污比丘尼越济人。<a id="a-7x"></a>杀父母杀阿罗汉破僧。<a id="a-7y"></a>若言我恶心出佛身血。<a id="a-7z"></a>应更与他清净。<a id="a-80"></a>若取他清净竟而不去。<a id="a-81"></a>是名清净不到。<a id="a-82"></a>若取他清净竟。<a id="a-83"></a>若言我白衣我沙弥。<a id="a-84"></a>我非比丘我外道。<a id="a-85"></a>不见摈不作摈恶邪不除摈不共住。<a id="a-86"></a>种种不共住。<a id="a-87"></a>犯重罪本白衣不能男污比丘尼越济人。<a id="a-88"></a>杀父母杀阿罗汉破僧恶心出佛身血。<a id="a-89"></a>是名清净不到。<a id="a-8A"></a>若取他清净竟。<a id="a-8B"></a>八难中一一难起不去。<a id="a-8C"></a>是名清净不到。<a id="a-8D"></a>复次取他清净竟故不去。<a id="a-8E"></a>若放逸若懒若睡若入定。<a id="a-8F"></a>是名清净不到。<a id="a-8G"></a>是取清净人。<a id="a-8H"></a>有三因缘得罪。<a id="a-8I"></a>若故不行。<a id="a-8J"></a>若放逸若懒。<a id="a-8K"></a>二因缘无罪。<a id="a-8L"></a>若睡若入定。<a id="a-8M"></a>复次取他清净竟。<a id="a-8N"></a>到僧中不说。<a id="a-8O"></a>是名清净到。<a id="a-8P"></a>若取他清净到僧中。<a id="a-8Q"></a>若言。<a id="a-8R"></a>我白衣我沙弥。<a id="a-8S"></a>我非比丘我异道。<a id="a-8T"></a>不见摈不作摈。<a id="a-8U"></a>恶邪不除摈不共住。<a id="a-8V"></a>种种不共住。<a id="a-8W"></a>犯边罪本白衣不能男污比丘尼越济人。<a id="a-8X"></a>杀父母杀阿罗汉破僧。<a id="a-8Y"></a>若言我恶心出佛身血。<a id="a-8Z"></a>是名清净到。<a id="a-8a"></a>复次取他清净竟到僧中。<a id="a-8b"></a>八难。<a id="a-8c"></a>若一一难起不说。<a id="a-8d"></a>是名清净到复次取他清净竟到僧中若故不说。<a id="a-8e"></a>若放逸若懒若睡若入定。<a id="a-8f"></a>是名清净到。<a id="a-8g"></a>僧中是中受清净人。<a id="a-8h"></a>有三因缘得罪。<a id="a-8i"></a>若故不说若放逸若懒二因缘无罪。<a id="a-8j"></a>若睡若入定。</p>
  <p id="a8k">有一住处。<a id="a-8l"></a>布萨时比丘。<a id="a-8m"></a>若王捉若贼若怨怨党若怨党之党捉。<a id="a-8n"></a>僧应遣使诣彼所言。<a id="a-8o"></a>今日僧布萨。<a id="a-8p"></a>汝若当来。<a id="a-8q"></a>若与清净。<a id="a-8r"></a>若出界。<a id="a-8s"></a>我等不应别布萨。<a id="a-8t"></a>是比丘。<a id="a-8u"></a>若得来若与清净若出界。<a id="a-8v"></a>如是好。<a id="a-8w"></a>若都不得。<a id="a-8x"></a>诸比丘不应别布萨。<a id="a-8y"></a>若别布萨。<a id="a-8z"></a>一切比丘得罪。</p>
  <p id="a90">佛语诸比丘。<a id="a-91"></a>僧莫起有僧事。<a id="a-92"></a>是时应与长老施越波利婆沙。<a id="a-93"></a>一比丘从座起偏袒着衣脱革屣合掌白佛言。<a id="a-94"></a>大德。<a id="a-95"></a>有诸病比丘不来。<a id="a-96"></a>与清净竟。<a id="a-97"></a>佛言。<a id="a-98"></a>是比丘自身清净故与清净。<a id="a-99"></a>今是比丘应取欲来。<a id="a-9A"></a>应如是取。<a id="a-9B"></a>语是比丘言。<a id="a-9C"></a>与欲来。<a id="a-9D"></a>若言与欲。<a id="a-9E"></a>是名得欲。<a id="a-9F"></a>若言为我向僧说欲。<a id="a-9G"></a>是名得欲。<a id="a-9H"></a>若身动与。<a id="a-9I"></a>是名得欲。<a id="a-9J"></a>若口言与是名得欲。<a id="a-9K"></a>若身不与口不与。<a id="a-9L"></a>是名不得欲。<a id="a-9M"></a>是一切比丘。<a id="a-9N"></a>应就病比丘边若将来作羯磨。<a id="a-9O"></a>诸比丘不应别作羯磨。<a id="a-9P"></a>若别作一切比丘得罪。<a id="a-9Q"></a>若一人取一人欲是名得欲。<a id="a-9R"></a>若一人取二三四人。<a id="a-9S"></a>是名得欲。<a id="a-9T"></a>随几人忆名字。<a id="a-9U"></a>是名得欲。<a id="a-9V"></a>若取欲人不欲取。<a id="a-9W"></a>应更与他人若取欲人若言我白衣我沙弥。<a id="a-9X"></a>我非比丘我异道。<a id="a-9Y"></a>不见摈不作摈。<a id="a-9Z"></a>恶邪不除摈不共住。<a id="a-9a"></a>种种不共住。<a id="a-9b"></a>犯边罪本白衣不能男。<a id="a-9c"></a>污比丘尼越济人。<a id="a-9d"></a>杀父母杀阿罗汉破僧恶心出佛身血。<a id="a-9e"></a>应更与他欲。<a id="a-9f"></a>若取他欲竟而不去。<a id="a-9g"></a>是名欲不到。<a id="a-9h"></a>取他欲人若言我白衣我沙弥。<a id="a-9i"></a>我非比丘我异道。<a id="a-9j"></a>不见摈不作摈。<a id="a-9k"></a>恶邪不除摈不共住。<a id="a-9l"></a>种种不共住。<a id="a-9m"></a>犯边罪本白衣不能男。<a id="a-9n"></a>污比丘尼越济人。<a id="a-9o"></a>杀父母杀阿罗汉破僧。<a id="a-9p"></a>恶心出佛身血。<a id="a-9q"></a>是名欲不到。<a id="a-9r"></a>若取他欲竟。<a id="a-9s"></a>八难若一一难起故不到。<a id="a-9t"></a>是名欲不到。<a id="a-9u"></a>取他欲竟故不去。<a id="a-9v"></a>若放逸若懒若睡若入定。<a id="a-9w"></a>是名欲不到。<a id="a-9x"></a>取他欲人。<a id="a-9y"></a>有三因缘得罪。<a id="a-9z"></a>若故不去若放逸若懒。<a id="a-A0"></a>二因缘无罪。<a id="a-A1"></a>若睡若入定。</p>
  <p id="aA2">复次取他欲竟到僧中不说。<a id="a-A3"></a>是名欲到。<a id="a-A4"></a>取他欲竟到僧中。<a id="a-A5"></a>若言我白衣我沙弥。<a id="a-A6"></a>我非比丘我异道。<a id="a-A7"></a>不见摈不作摈。<a id="a-A8"></a>恶邪不除摈不共住。<a id="a-A9"></a>种种不共住。<a id="a-AA"></a>犯边罪本白衣不能男。<a id="a-AB"></a>污比丘尼越济人。<a id="a-AC"></a>杀父母杀阿罗汉破僧我恶心出佛身血。<a id="a-AD"></a>是名欲到。<a id="a-AE"></a>复次取他欲竟到僧中。<a id="a-AF"></a>八难若一一难起故不说。<a id="a-AG"></a>是名欲到。<a id="a-AH"></a>复次取他欲竟到僧中。<a id="a-AI"></a>若故不说若放逸若懒若睡若入定。<a id="a-AJ"></a>是名欲到。<a id="a-AK"></a>是中受欲人。<a id="a-AL"></a>有三因缘得罪。<a id="a-AM"></a>若故不说若放逸若懒。<a id="a-AN"></a>二因缘无罪。<a id="a-AO"></a>若睡若入定。</p>
  <p id="aAP">有一住处。<a id="a-AQ"></a>僧羯磨时。<a id="a-AR"></a>比丘。<a id="a-AS"></a>若王捉若贼若怨怨党。<a id="a-AT"></a>若怨党之党捉。<a id="a-AU"></a>僧应遣使语彼。<a id="a-AV"></a>今日僧羯磨。<a id="a-AW"></a>汝若得来若与欲若出界。<a id="a-AX"></a>我等不应别羯磨。<a id="a-AY"></a>是比丘若得来若与欲若出界。<a id="a-AZ"></a>如是好。<a id="a-Aa"></a>若都不得。<a id="a-Ab"></a>诸比丘不应别羯磨。<a id="a-Ac"></a>若别羯磨。<a id="a-Ad"></a>一切比丘得罪。</p>
  <p id="aAe">佛在王舍城。<a id="a-Af"></a>尔时长老施越。<a id="a-Ag"></a>狂心颠倒。<a id="a-Ah"></a>是长老。<a id="a-Ai"></a>有时来布萨。<a id="a-Aj"></a>有时不来。<a id="a-Ak"></a>有时来僧羯磨。<a id="a-Al"></a>有时不来。<a id="a-Am"></a>诸比丘有疑心悔。<a id="a-An"></a>诸比丘以是事具白佛。<a id="a-Ao"></a>佛以是因缘集僧。<a id="a-Ap"></a>集僧已。<a id="a-Aq"></a>佛知故问施越。<a id="a-Ar"></a>汝实尔不。<a id="a-As"></a>答言。<a id="a-At"></a>实尔世尊。<a id="a-Au"></a>佛语诸比丘。<a id="a-Av"></a>汝等集与施越作狂羯磨。<a id="a-Aw"></a>若更有如是狂比丘。<a id="a-Ax"></a>僧亦应与羯磨。<a id="a-Ay"></a>如是应作。<a id="a-Az"></a>一心集僧。<a id="a-B0"></a>一比丘唱。<a id="a-B1"></a>大德僧听。<a id="a-B2"></a>是施越狂心颠倒。<a id="a-B3"></a>有时来布萨。<a id="a-B4"></a>有时不来。<a id="a-B5"></a>有时来僧羯磨。<a id="a-B6"></a>有时不来。<a id="a-B7"></a>诸比丘有疑心悔。<a id="a-B8"></a>若僧时到僧忍听。<a id="a-B9"></a>僧与施越狂羯磨。<a id="a-BA"></a>若有施越。<a id="a-BB"></a>若别施越。<a id="a-BC"></a>僧随意作布萨及诸羯磨。<a id="a-BD"></a>如是白。<a id="a-BE"></a>白二羯磨。<a id="a-BF"></a>僧作施越狂羯磨竟。<a id="a-BG"></a>僧忍默然故。<a id="a-BH"></a>是事如是持。<a id="a-BI"></a>若未作狂羯磨。<a id="a-BJ"></a>不应别布萨及僧羯磨。<a id="a-BK"></a>若已作狂羯磨。<a id="a-BL"></a>若别若共。<a id="a-BM"></a>僧随意作布萨及僧羯磨。</p>
  <p id="aBN">有一住处。<a id="a-BO"></a>布萨时一切比丘有罪。<a id="a-BP"></a>不知除是罪。<a id="a-BQ"></a>有一客比丘。<a id="a-BR"></a>清净共住同见。<a id="a-BS"></a>是客比丘。<a id="a-BT"></a>知旧比丘中善好有德者。<a id="a-BU"></a>是客比丘应问。<a id="a-BV"></a>长老。<a id="a-BW"></a>若比丘作如是如是事。<a id="a-BX"></a>当得何等罪。<a id="a-BY"></a>答言。<a id="a-BZ"></a>比丘作如是如是事。<a id="a-Ba"></a>得如是如是罪。<a id="a-Bb"></a>彼言。<a id="a-Bc"></a>长老。<a id="a-Bd"></a>汝自忆作如是如是事不。<a id="a-Be"></a>答言自忆。<a id="a-Bf"></a>非我一人得是罪。<a id="a-Bg"></a>一切僧亦得是罪。<a id="a-Bh"></a>客比丘言。<a id="a-Bi"></a>长老。<a id="a-Bj"></a>汝说一切僧。<a id="a-Bk"></a>于汝何益。<a id="a-Bl"></a>汝何不是罪如法忏悔。<a id="a-Bm"></a>若旧比丘受客比丘语。<a id="a-Bn"></a>是罪如法忏悔。<a id="a-Bo"></a>余诸比丘。<a id="a-Bp"></a>见此比丘忏悔。<a id="a-Bq"></a>亦应如法忏悔。<a id="a-Br"></a>若如是作好。<a id="a-Bs"></a>若不作知有益。<a id="a-Bt"></a>举无益莫强举。</p>
  <p id="aBu">有一住处。<a id="a-Bv"></a>布萨时。<a id="a-Bw"></a>比丘忆有罪。<a id="a-Bx"></a>是比丘应异比丘边是罪如法忏悔。<a id="a-By"></a>如是作竟。<a id="a-Bz"></a>应布萨说波罗提木叉。<a id="a-C0"></a>不应阂布萨说波罗提木叉。</p>
  <p id="aC1">有一住处。<a id="a-C2"></a>布萨时有比丘一罪疑。<a id="a-C3"></a>是比丘应语余比丘。<a id="a-C4"></a>长老我一事疑。<a id="a-C5"></a>后当问是事。<a id="a-C6"></a>如是作竟。<a id="a-C7"></a>应布萨说波罗提木叉。<a id="a-C8"></a>不应破布萨。</p>
  <p id="aC9">有一住处。<a id="a-CA"></a>布萨说波罗提木叉时。<a id="a-CB"></a>比丘忆念罪欲出。<a id="a-CC"></a>是比丘应自一心念。<a id="a-CD"></a>我后是罪当如法忏悔。<a id="a-CE"></a>如是作竟。<a id="a-CF"></a>应布萨说波罗提木叉。<a id="a-CG"></a>不应破布萨。<a id="a-CH"></a>若说波罗提木叉时。<a id="a-CI"></a>比丘一罪疑。<a id="a-CJ"></a>是比丘应自一心念。<a id="a-CK"></a>后是罪当问。<a id="a-CL"></a>如是作竟。<a id="a-CM"></a>应布萨说波罗提木叉。<a id="a-CN"></a>不应破布萨说波罗提木叉。</p>
  <p id="aCO">有一住处布萨时一切比丘僧有罪。<a id="a-CP"></a>知是罪。<a id="a-CQ"></a>不能得客比丘清净共住同见是罪如法忏悔。<a id="a-CR"></a>是诸比丘应遣一比丘近住处。<a id="a-CS"></a>疾到彼间是罪如法忏悔竟来还。<a id="a-CT"></a>我等从汝边是罪如法忏悔。<a id="a-CU"></a>是比丘若能办是事好。<a id="a-CV"></a>若不能办。<a id="a-CW"></a>僧应使一比丘唱。<a id="a-CX"></a>大德僧听。<a id="a-CY"></a>我等是住处一切僧得罪知罪。<a id="a-CZ"></a>不能得清净客比丘共住同见是罪如法忏悔。<a id="a-Ca"></a>亦不能办遣旧比丘近住处。<a id="a-Cb"></a>疾到彼间是罪如法忏悔竟来还。<a id="a-Cc"></a>诸比丘于是比丘边是罪如法忏悔。<a id="a-Cd"></a>若僧时到僧忍听。<a id="a-Ce"></a>僧若后是罪如法忏悔。<a id="a-Cf"></a>如是白。<a id="a-Cg"></a>如是作竟。<a id="a-Ch"></a>应布萨说波罗提木叉。<a id="a-Ci"></a>不应破布萨说波罗提木叉。</p>
  <p id="aCj">有一住处。<a id="a-Ck"></a>布萨时一切比丘一事中疑。<a id="a-Cl"></a>是中应一比丘如是唱。<a id="a-Cm"></a>大德僧听。<a id="a-Cn"></a>是中住处一切比丘一事中疑。<a id="a-Co"></a>若僧时到僧忍听。<a id="a-Cp"></a>僧后当问是事。<a id="a-Cq"></a>如是白。<a id="a-Cr"></a>如是作竟。<a id="a-Cs"></a>应布萨说波罗提木叉。<a id="a-Ct"></a>不应破布萨。</p>
  <p id="aCu">有一住处。<a id="a-Cv"></a>布萨时。<a id="a-Cw"></a>旧比丘若四若过。<a id="a-Cx"></a>布萨处集。<a id="a-Cy"></a>作布萨说波罗提木叉。<a id="a-Cz"></a>有异住处比丘来。<a id="a-D0"></a>清净共住同见多。<a id="a-D1"></a>是诸比丘。<a id="a-D2"></a>应更说波罗提木叉。<a id="a-D3"></a>如是作竟。<a id="a-D4"></a>先比丘无罪。<a id="a-D5"></a>若诸比丘布萨说波罗提木叉竟。<a id="a-D6"></a>一切坐处未起未去。<a id="a-D7"></a>更有异住处诸比丘来。<a id="a-D8"></a>清净共住同见多。<a id="a-D9"></a>是诸比丘应更说。<a id="a-DA"></a>如是作竟。<a id="a-DB"></a>先比丘无罪。<a id="a-DC"></a>若诸比丘作布萨说波罗提木叉竟。<a id="a-DD"></a>有起去有未起去。<a id="a-DE"></a>更有异处住比丘来。<a id="a-DF"></a>清净共住同见多。<a id="a-DG"></a>是诸比丘应更说。<a id="a-DH"></a>如是作竟。<a id="a-DI"></a>先比丘无罪。<a id="a-DJ"></a>若是诸比丘布萨说波罗提木叉竟。<a id="a-DK"></a>一切坐处起未去。<a id="a-DL"></a>更有异处住比丘来。<a id="a-DM"></a>清净共住同见多。<a id="a-DN"></a>诸比丘应更说。<a id="a-DO"></a>如是作竟。<a id="a-DP"></a>先比丘无罪等亦如是。</p>
  <p id="aDQ">有一住处。<a id="a-DR"></a>布萨时。<a id="a-DS"></a>旧比丘若四若过。<a id="a-DT"></a>布萨处集。<a id="a-DU"></a>欲作布萨说波罗提木叉。<a id="a-DV"></a>更有异处比丘来。<a id="a-DW"></a>清净共住同见少。<a id="a-DX"></a>是诸比丘应听次第。<a id="a-DY"></a>若布萨说波罗提木叉竟。<a id="a-DZ"></a>一切坐处本起未去。<a id="a-Da"></a>更有异处比丘来。<a id="a-Db"></a>清净共住同见少。<a id="a-Dc"></a>是诸比丘旧比丘边。<a id="a-Dd"></a>应作三语布萨。<a id="a-De"></a>若诸比丘作布萨说波罗提木叉竟。<a id="a-Df"></a>有起去有未起去。<a id="a-Dg"></a>更有异处比丘来。<a id="a-Dh"></a>清净共住同见少。<a id="a-Di"></a>是未起去比丘边。<a id="a-Dj"></a>应三语布萨。<a id="a-Dk"></a>若诸比丘布萨说波罗提木叉竟。<a id="a-Dl"></a>一切起未去。<a id="a-Dm"></a>更有异处比丘来。<a id="a-Dn"></a>清净共住同见少。<a id="a-Do"></a>是诸比丘若能得同心。<a id="a-Dp"></a>应更广布萨说波罗提木叉好。<a id="a-Dq"></a>若不得同心。<a id="a-Dr"></a>应出界三语作布萨。<a id="a-Ds"></a>若旧比丘布萨说波罗提木叉时。<a id="a-Dt"></a>更有旧比丘来。<a id="a-Du"></a>若多若等若少。<a id="a-Dv"></a>若多若等。<a id="a-Dw"></a>应更说。<a id="a-Dx"></a>若少应听次第。</p>
  <p id="aDy">若旧比丘说波罗提木叉时。<a id="a-Dz"></a>客比丘来。<a id="a-E0"></a>若多若等若少。<a id="a-E1"></a>若多应更说。<a id="a-E2"></a>若等少应听次第。<a id="a-E3"></a>若旧比丘布萨说波罗提木叉时。<a id="a-E4"></a>更有旧比丘客比丘共来。<a id="a-E5"></a>若多若等若少若多等应更说。<a id="a-E6"></a>少应听次第。</p>
  <p id="aE7">若客比丘布萨说波罗提木叉时。<a id="a-E8"></a>更有客比丘来。<a id="a-E9"></a>若多若等若少。<a id="a-EA"></a>若多应更说。<a id="a-EB"></a>等少应听次第。</p>
  <p id="aEC">若客比丘布萨说波罗提木叉时。<a id="a-ED"></a>旧比丘来。<a id="a-EE"></a>若多若等若少。<a id="a-EF"></a>若多等应更说。<a id="a-EG"></a>少应听次第。<a id="a-EH"></a>若客比丘布萨说波罗提木叉时。<a id="a-EI"></a>旧比丘客比丘共来。<a id="a-EJ"></a>若多若等若少。<a id="a-EK"></a>若多等应更说。<a id="a-EL"></a>少应听次第。</p>
  <p id="aEM">若旧比丘客比丘共布萨说波罗提木叉时。<a id="a-EN"></a>旧比丘客比丘共来。<a id="a-EO"></a>若多若等若少。<a id="a-EP"></a>若多等应更说。<a id="a-EQ"></a>少应听次第。<a id="a-ER"></a>若旧比丘客比丘共布萨说波罗提木叉时。<a id="a-ES"></a>旧比丘来。<a id="a-ET"></a>若多若等若少。<a id="a-EU"></a>若多等应更说。<a id="a-EV"></a>少应听次第。<a id="a-EW"></a>若旧比丘客比丘共布萨说波罗提木叉时。<a id="a-EX"></a>客比丘来。<a id="a-EY"></a>若多若等若少。<a id="a-EZ"></a>若多应更说。<a id="a-Ea"></a>等少应听次第。<a id="a-Eb"></a>有一住处。<a id="a-Ec"></a>布萨时。<a id="a-Ed"></a>旧比丘若四若过。<a id="a-Ee"></a>布萨处集。<a id="a-Ef"></a>欲布萨说波罗提木叉。<a id="a-Eg"></a>更有异处比丘来。<a id="a-Eh"></a>清净共住同见多。<a id="a-Ei"></a>彼如是念。<a id="a-Ej"></a>是中旧比丘若四若过。<a id="a-Ek"></a>布萨处集。<a id="a-El"></a>欲布萨说波罗提木叉。<a id="a-Em"></a>我等应作布萨说波罗提木叉。<a id="a-En"></a>净想比尼想别同别想。<a id="a-Eo"></a>作布萨说波罗提木叉。<a id="a-Ep"></a>更有异处比丘来。<a id="a-Eq"></a>清净共住同见多。<a id="a-Er"></a>彼应更说。<a id="a-Es"></a>先比丘得罪。<a id="a-Et"></a>彼比丘净想比尼想别同别想。<a id="a-Eu"></a>作布萨说波罗提木叉竟。<a id="a-Ev"></a>若一切坐处未起未去。<a id="a-Ew"></a>若有起去有未起去。<a id="a-Ex"></a>若一切起未去。<a id="a-Ey"></a>更有异处比丘来。<a id="a-Ez"></a>清净共住同见多。<a id="a-F0"></a>彼比丘应更说。<a id="a-F1"></a>先比丘得罪。</p>
  <p id="aF2">有一住处。<a id="a-F3"></a>布萨时。<a id="a-F4"></a>旧比丘若四若过。<a id="a-F5"></a>布萨处集。<a id="a-F6"></a>欲布萨说波罗提木叉。<a id="a-F7"></a>更有异处比丘来。<a id="a-F8"></a>清净共住同见多。<a id="a-F9"></a>彼作是念旧比丘若四若过。<a id="a-FA"></a>布萨处集。<a id="a-FB"></a>欲布萨说波罗提木叉。<a id="a-FC"></a>我等不应是中布萨说波罗提木叉。<a id="a-FD"></a>是诸比丘心悔别同别想。<a id="a-FE"></a>是中布萨说波罗提木叉。<a id="a-FF"></a>更有异处比丘来。<a id="a-FG"></a>清净共住同见多。<a id="a-FH"></a>彼诸比丘应更说。<a id="a-FI"></a>先比丘得罪。<a id="a-FJ"></a>诸比丘心悔别同别想布萨说波罗提木叉竟。<a id="a-FK"></a>一切坐处未起未去。<a id="a-FL"></a>有起去有未起去。<a id="a-FM"></a>若一切起未去。<a id="a-FN"></a>更有异处比丘来。<a id="a-FO"></a>清净共住同见多。<a id="a-FP"></a>彼诸比丘应更说。<a id="a-FQ"></a>先比丘得罪。</p>
  <p id="aFR">有一住处。<a id="a-FS"></a>布萨时。<a id="a-FT"></a>诸旧比丘若四若过。<a id="a-FU"></a>布萨处集。<a id="a-FV"></a>欲布萨说波罗提木叉。<a id="a-FW"></a>更有异处比丘来。<a id="a-FX"></a>清净共住同见多。<a id="a-FY"></a>是诸比丘作是念。<a id="a-FZ"></a>我等若应若不应。<a id="a-Fa"></a>是中作布萨说波罗提木叉。<a id="a-Fb"></a>疑净不净别同别想。<a id="a-Fc"></a>作布萨说波罗提木叉。<a id="a-Fd"></a>更有异处比丘来。<a id="a-Fe"></a>清净共住同见多。<a id="a-Ff"></a>彼诸比丘应更说。<a id="a-Fg"></a>先比丘得罪。<a id="a-Fh"></a>诸比丘疑净不净别同别想。<a id="a-Fi"></a>作布萨说波罗提木叉竟。<a id="a-Fj"></a>一切坐处未起未去。<a id="a-Fk"></a>有起去有未起去。<a id="a-Fl"></a>有一切起未去。<a id="a-Fm"></a>更有异处比丘来。<a id="a-Fn"></a>清净共住同见多。<a id="a-Fo"></a>是诸比丘应更说。<a id="a-Fp"></a>先比丘得罪。</p>
  <p id="aFq">有一住处。<a id="a-Fr"></a>布萨时。<a id="a-Fs"></a>诸旧比丘若四若过。<a id="a-Ft"></a>布萨处集。<a id="a-Fu"></a>欲布萨说波罗提木叉。<a id="a-Fv"></a>更有异处比丘来。<a id="a-Fw"></a>清净共住同见多。<a id="a-Fx"></a>先住比丘闻。<a id="a-Fy"></a>更有异处比丘来。<a id="a-Fz"></a>清净共住同见多。<a id="a-G0"></a>闻已如是念。<a id="a-G1"></a>更有异处比丘来。<a id="a-G2"></a>清净共住同见多。<a id="a-G3"></a>是灭坏除舍别异。<a id="a-G4"></a>我不须是诸比丘。<a id="a-G5"></a>为欲喜破僧。<a id="a-G6"></a>有别同别想。<a id="a-G7"></a>布萨说波罗提木叉。<a id="a-G8"></a>更有异处比丘来。<a id="a-G9"></a>清净共住同见多。<a id="a-GA"></a>是诸比丘应更说。<a id="a-GB"></a>先比丘得偷兰遮罪。<a id="a-GC"></a>近破僧故。<a id="a-GD"></a>是诸比丘欲喜破僧别同别想。<a id="a-GE"></a>作布萨说波罗提木叉竟。<a id="a-GF"></a>若一切坐处未起未去。<a id="a-GG"></a>有起去有未起去。<a id="a-GH"></a>有一切起未去。<a id="a-GI"></a>更有异处比丘来。<a id="a-GJ"></a>清净共住同见多。<a id="a-GK"></a>是诸比丘应更说。<a id="a-GL"></a>先比丘得偷兰遮罪。<a id="a-GM"></a>近破僧故。<a id="a-GN"></a>若旧比丘说波罗提木叉时。<a id="a-GO"></a>旧比丘来。<a id="a-GP"></a>若多若等若少。<a id="a-GQ"></a>若多等应更说。<a id="a-GR"></a>若旧比丘说波罗提木叉时客比丘来。<a id="a-GS"></a>若多若等若少。<a id="a-GT"></a>若多等应更说。<a id="a-GU"></a>若旧比丘说波罗提木叉时。<a id="a-GV"></a>旧比丘客比丘共来。<a id="a-GW"></a>若多若等若少。<a id="a-GX"></a>若多等应更说。<a id="a-GY"></a>若客比丘说波罗提木叉时客比丘来。<a id="a-GZ"></a>若多若等若少。<a id="a-Ga"></a>若多等应更说。</p>
  <p id="aGb">客比丘说波罗提木叉时旧比丘来。<a id="a-Gc"></a>若多若等若少。<a id="a-Gd"></a>若多等应更说。<a id="a-Ge"></a>客比丘说波罗提木叉时。<a id="a-Gf"></a>旧比丘客比丘共来。<a id="a-Gg"></a>若多若等若少。<a id="a-Gh"></a>若多等应更说。<a id="a-Gi"></a>若旧比丘客比丘共说波罗提木叉时。<a id="a-Gj"></a>旧比丘客比丘共来。<a id="a-Gk"></a>若多若等若少。<a id="a-Gl"></a>若多等应更说。</p>
  <p id="aGm">旧比丘客比丘共说波罗提木叉时旧比丘来。<a id="a-Gn"></a>若多若等若少。<a id="a-Go"></a>若多等应更说。</p>
  <p id="aGp">旧比丘客比丘共说波罗提木叉时客比丘来。<a id="a-Gq"></a>若多若等若少。<a id="a-Gr"></a>若多等应更说。</p>
  <p id="aGs">旧诸比丘十四日布萨多。<a id="a-Gt"></a>客比丘十五日布萨少。<a id="a-Gu"></a>客比丘应随旧比丘。<a id="a-Gv"></a>是日应布萨。<a id="a-Gw"></a>旧比丘十四日少。<a id="a-Gx"></a>客比丘十五日多。<a id="a-Gy"></a>旧比丘应随客比丘。<a id="a-Gz"></a>是日不应布萨。<a id="a-H0"></a>旧比丘十五日多。<a id="a-H1"></a>客比丘初日少。<a id="a-H2"></a>客比丘应随旧比丘是日更布萨。<a id="a-H3"></a>旧比丘十五日少。<a id="a-H4"></a>客比丘初日多。<a id="a-H5"></a>旧比丘应随客比丘出界作布萨。<a id="a-H6"></a>客比丘十四日多。<a id="a-H7"></a>旧比丘十五日少。<a id="a-H8"></a>旧比丘应随客比丘是日布萨。<a id="a-H9"></a>客比丘十四日少。<a id="a-HA"></a>旧比丘十五日多。<a id="a-HB"></a>客比丘应随旧比丘是日不应布萨。<a id="a-HC"></a>客比丘十五日多。<a id="a-HD"></a>旧比丘初日少。<a id="a-HE"></a>旧比丘应随客比丘是日更作布萨。<a id="a-HF"></a>客比丘十五日少。<a id="a-HG"></a>旧比丘初日多。<a id="a-HH"></a>客比丘应随旧比丘出界作布萨。</p>
  <p id="aHI">有一住处。<a id="a-HJ"></a>布萨时。<a id="a-HK"></a>诸旧比丘。<a id="a-HL"></a>闻客比丘相客比丘因缘。<a id="a-HM"></a>若脚声若杖声若革屣声若异人声。<a id="a-HN"></a>是诸比丘不求不觅。<a id="a-HO"></a>便布萨说波罗提木叉。<a id="a-HP"></a>旧比丘得罪。<a id="a-HQ"></a>若求得不唤。<a id="a-HR"></a>布萨说波罗提木叉。<a id="a-HS"></a>旧比丘得罪。<a id="a-HT"></a>若求不能得。<a id="a-HU"></a>疑布萨说波罗提木叉。<a id="a-HV"></a>旧比丘得罪。<a id="a-HW"></a>若求不能得。<a id="a-HX"></a>无所疑。<a id="a-HY"></a>布萨说波罗提木叉。<a id="a-HZ"></a>如是旧比丘无罪。<a id="a-Ha"></a>若求得客比丘。<a id="a-Hb"></a>一心欢喜。<a id="a-Hc"></a>应布萨说波罗提木叉。<a id="a-Hd"></a>如是旧比丘无罪。</p>
  <p id="aHe">有一住处。<a id="a-Hf"></a>布萨时。<a id="a-Hg"></a>诸客比丘。<a id="a-Hh"></a>闻旧比丘相旧比丘因缘。<a id="a-Hi"></a>若户钥声若釿声若斧声诵经声。<a id="a-Hj"></a>是诸客比丘不求不觅。<a id="a-Hk"></a>便布萨说波罗提木叉。<a id="a-Hl"></a>客比丘得罪。<a id="a-Hm"></a>若求得不唤。<a id="a-Hn"></a>布萨说波罗提木叉。<a id="a-Ho"></a>客比丘得罪。<a id="a-Hp"></a>若求不能得疑。<a id="a-Hq"></a>布萨说波罗提木叉。<a id="a-Hr"></a>客比丘得罪。<a id="a-Hs"></a>若求不能得。<a id="a-Ht"></a>无疑。<a id="a-Hu"></a>布萨说波罗提木叉。<a id="a-Hv"></a>客比丘无罪。<a id="a-Hw"></a>若求觅得旧比丘。<a id="a-Hx"></a>一心欢喜。<a id="a-Hy"></a>应布萨说波罗提木叉。<a id="a-Hz"></a>客比丘无罪。</p>
  <p id="aI0">有一住处。<a id="a-I1"></a>布萨时旧比丘。<a id="a-I2"></a>见客比丘相客比丘因缘。<a id="a-I3"></a>若不识衣钵若不识杖。<a id="a-I4"></a>若盛油革囊革屣针筒。<a id="a-I5"></a>是诸比丘不求。<a id="a-I6"></a>布萨说波罗提木叉。<a id="a-I7"></a>旧比丘得罪。<a id="a-I8"></a>若求得不唤。<a id="a-I9"></a>布萨说波罗提木叉。<a id="a-IA"></a>旧比丘得罪。<a id="a-IB"></a>若求不能得疑。<a id="a-IC"></a>布萨说波罗提木叉。<a id="a-ID"></a>旧比丘得罪。<a id="a-IE"></a>若求不能得。<a id="a-IF"></a>无所疑。<a id="a-IG"></a>布萨说波罗提木叉。<a id="a-IH"></a>如是旧比丘无罪。<a id="a-II"></a>若求得一心欢喜。<a id="a-IJ"></a>应布萨说波罗提木叉。<a id="a-IK"></a>如是旧比丘无罪。</p>
  <p id="aIL">有一住处。<a id="a-IM"></a>布萨时诸客比丘。<a id="a-IN"></a>见旧比丘相旧比丘因缘。<a id="a-IO"></a>若新扫洒地次第敷床。<a id="a-IP"></a>是诸客比丘不求不觅。<a id="a-IQ"></a>布萨说波罗提木叉。<a id="a-IR"></a>客比丘得罪。<a id="a-IS"></a>若觅得不唤。<a id="a-IT"></a>布萨说波罗提木叉。<a id="a-IU"></a>客比丘得罪。<a id="a-IV"></a>若觅不能得。<a id="a-IW"></a>疑布萨说波罗提木叉。<a id="a-IX"></a>客比丘得罪若觅不能得。<a id="a-IY"></a>无所疑。<a id="a-IZ"></a>布萨说波罗提木叉。<a id="a-Ia"></a>客比丘无罪。<a id="a-Ib"></a>若觅得一心欢喜。<a id="a-Ic"></a>作布萨说波罗提木叉。<a id="a-Id"></a>客比丘无罪。</p>
  <p id="aIe">布萨时不应往。<a id="a-If"></a>此有比丘有住处。<a id="a-Ig"></a>彼有比丘有住处。<a id="a-Ih"></a>彼比丘无住处。<a id="a-Ii"></a>彼比丘有住处无住处。<a id="a-Ij"></a>彼间比丘不共住。<a id="a-Ik"></a>布萨时不应往此有比丘有住处。<a id="a-Il"></a>彼非比丘有住处。<a id="a-Im"></a>彼非比丘无住处。<a id="a-In"></a>彼非比丘有住处无住处。<a id="a-Io"></a>彼间比丘不共住。</p>
  <p id="aIp">布萨时不应往。<a id="a-Iq"></a>此有比丘无住处。<a id="a-Ir"></a>彼比丘无住处。<a id="a-Is"></a>彼比丘有住处无住处。<a id="a-It"></a>彼非比丘有住处。<a id="a-Iu"></a>彼非比丘无住处。<a id="a-Iv"></a>彼非比丘有住处无住处。<a id="a-Iw"></a>彼比丘有住处。<a id="a-Ix"></a>彼间比丘不共住。</p>
  <p id="aIy">布萨时不应往。<a id="a-Iz"></a>此有比丘有住处无住处。<a id="a-J0"></a>彼有比丘有住处无住处。<a id="a-J1"></a>彼非比丘有住处。<a id="a-J2"></a>彼非比丘无住处。<a id="a-J3"></a>彼非比丘有住处无住处。<a id="a-J4"></a>彼比丘有住处。<a id="a-J5"></a>彼比丘无住处。<a id="a-J6"></a>彼间比丘不共住。</p>
  <p id="aJ7">布萨时不应往。<a id="a-J8"></a>此有比丘非比丘有住处。<a id="a-J9"></a>彼非比丘有住处。<a id="a-JA"></a>彼非比丘无住处。<a id="a-JB"></a>彼非比丘有住处无住处。<a id="a-JC"></a>彼比丘有住处。<a id="a-JD"></a>彼比丘无住处。<a id="a-JE"></a>彼比丘有住处无住处。<a id="a-JF"></a>彼间比丘不共住。</p>
  <p id="aJG">布萨时不应往。<a id="a-JH"></a>此有比丘非比丘无住处。<a id="a-JI"></a>彼非比丘无住处。<a id="a-JJ"></a>彼非比丘有住处无住处。<a id="a-JK"></a>彼比丘有住处。<a id="a-JL"></a>彼比丘无住处。<a id="a-JM"></a>彼比丘有住处无住处。<a id="a-JN"></a>彼非比丘有住处。<a id="a-JO"></a>彼间比丘不共住。</p>
  <p id="aJP">布萨时不应往。<a id="a-JQ"></a>此有比丘非比丘有住处无住处。<a id="a-JR"></a>彼非比丘有住处无住处。<a id="a-JS"></a>彼比丘有住处。<a id="a-JT"></a>彼比丘无住处。<a id="a-JU"></a>彼比丘有住处无住处。<a id="a-JV"></a>彼非比丘有住处。<a id="a-JW"></a>彼非比丘无住处。<a id="a-JX"></a>彼间比丘不共住。</p>
  <p id="aJY">布萨时不应往。<a id="a-JZ"></a>此有比丘有住处。<a id="a-Ja"></a>彼比丘有住处。<a id="a-Jb"></a>彼比丘无住处。<a id="a-Jc"></a>彼比丘有住处无住处。<a id="a-Jd"></a>彼非比丘有住处。<a id="a-Je"></a>彼非比丘无住处。<a id="a-Jf"></a>彼非比丘有住处无住处。<a id="a-Jg"></a>彼间比丘不共住。<a id="a-Jh"></a>除僧事急事。<a id="a-Ji"></a>布萨时不应往。<a id="a-Jj"></a>此有比丘无住处。<a id="a-Jk"></a>彼比丘无住处。<a id="a-Jl"></a>有比丘有住处无住处。<a id="a-Jm"></a>彼非比丘有住处。<a id="a-Jn"></a>彼非比丘无住处。<a id="a-Jo"></a>彼非比丘有住处无住处。<a id="a-Jp"></a>彼比丘有住处。<a id="a-Jq"></a>彼间比丘不共住。<a id="a-Jr"></a>除僧事急事。<a id="a-Js"></a>布萨时不应往。<a id="a-Jt"></a>此有比丘有住处无住处。<a id="a-Ju"></a>彼比丘有住处无住处。<a id="a-Jv"></a>彼非比丘有住处。<a id="a-Jw"></a>彼非比丘无住处。<a id="a-Jx"></a>彼非比丘有住处无住处。<a id="a-Jy"></a>彼比丘有住处。<a id="a-Jz"></a>彼比丘无住处。<a id="a-K0"></a>彼间比丘不共住。<a id="a-K1"></a>除僧事急事。</p>
  <p id="aK2">布萨时不应往。<a id="a-K3"></a>此有比丘非比丘有住处。<a id="a-K4"></a>彼非比丘有住处。<a id="a-K5"></a>彼非比丘无住处。<a id="a-K6"></a>彼非比丘有住处无住处。<a id="a-K7"></a>彼比丘有住处。<a id="a-K8"></a>彼比丘无住处。<a id="a-K9"></a>彼比丘有住处无住处。<a id="a-KA"></a>彼间比丘不共住。<a id="a-KB"></a>除僧事急事。</p>
  <p id="aKC">布萨时不应往。<a id="a-KD"></a>此有比丘非比丘无住处。<a id="a-KE"></a>彼非比丘无住处。<a id="a-KF"></a>彼非比丘有住处无住处。<a id="a-KG"></a>彼比丘有住处。<a id="a-KH"></a>彼比丘无住处。<a id="a-KI"></a>彼比丘有住处无住处。<a id="a-KJ"></a>彼非比丘有住处。<a id="a-KK"></a>彼间比丘不共住。<a id="a-KL"></a>除僧事急事。</p>
  <p id="aKM">布萨时不应往。<a id="a-KN"></a>此有比丘非比丘有住处无住处。<a id="a-KO"></a>彼非比丘有住处无住处。<a id="a-KP"></a>彼比丘有住处。<a id="a-KQ"></a>彼比丘无住处。<a id="a-KR"></a>彼比丘有住处无住处。<a id="a-KS"></a>彼非比丘有住处。<a id="a-KT"></a>彼非比丘无住处。<a id="a-KU"></a>彼间比丘不共住。<a id="a-KV"></a>除僧事急事。</p>
  <p id="aKW">布萨时应往。<a id="a-KX"></a>此有比丘有住处。<a id="a-KY"></a>彼有比丘有住处。<a id="a-KZ"></a>彼比丘无住处。<a id="a-Ka"></a>彼比丘有住处无住处。<a id="a-Kb"></a>彼比丘清净共住。</p>
  <p id="aKc">布萨时应往。<a id="a-Kd"></a>此有比丘有住处。<a id="a-Ke"></a>彼非比丘有住处。<a id="a-Kf"></a>彼非比丘无住处。<a id="a-Kg"></a>彼非比丘有住处无住处。<a id="a-Kh"></a>彼比丘清净共住。</p>
  <p id="aKi">布萨时应往。<a id="a-Kj"></a>此有比丘无住处。<a id="a-Kk"></a>彼比丘无住处。<a id="a-Kl"></a>彼比丘有住处无住处。<a id="a-Km"></a>彼非比丘有住处。<a id="a-Kn"></a>彼非比丘无住处。<a id="a-Ko"></a>彼非比丘有住处无住处。<a id="a-Kp"></a>彼比丘有住处。<a id="a-Kq"></a>彼比丘清净共住。</p>
  <p id="aKr">布萨时应往。<a id="a-Ks"></a>此有比丘有住处无住处。<a id="a-Kt"></a>彼比丘有住处无住处。<a id="a-Ku"></a>彼非比丘有住处。<a id="a-Kv"></a>彼非比丘无住处。<a id="a-Kw"></a>彼非比丘有住处无住处。<a id="a-Kx"></a>彼比丘有住处。<a id="a-Ky"></a>彼比丘无住处。<a id="a-Kz"></a>彼比丘清净共住。</p>
  <p id="aL0">布萨时应往。<a id="a-L1"></a>此有比丘非比丘有住处。<a id="a-L2"></a>彼非比丘有住处。<a id="a-L3"></a>彼非比丘无住处。<a id="a-L4"></a>彼非比丘有住处无住处。<a id="a-L5"></a>彼比丘有住处。<a id="a-L6"></a>彼比丘无住处。<a id="a-L7"></a>彼比丘有住处无住处。<a id="a-L8"></a>彼比丘清净共住。</p>
  <p id="aL9">布萨时应往。<a id="a-LA"></a>此有比丘非比丘无住处。<a id="a-LB"></a>彼非比丘无住处。<a id="a-LC"></a>彼非比丘有住处无住处。<a id="a-LD"></a>彼比丘有住处。<a id="a-LE"></a>彼比丘无住处。<a id="a-LF"></a>彼比丘有住处无住处。<a id="a-LG"></a>彼非比丘有住处。<a id="a-LH"></a>彼比丘清净共住。</p>
  <p id="aLI">布萨时应往。<a id="a-LJ"></a>此有比丘非比丘有住处无住处。<a id="a-LK"></a>彼非比丘有住处无住处。<a id="a-LL"></a>彼比丘有住处。<a id="a-LM"></a>彼比丘无住处。<a id="a-LN"></a>彼比丘有住处无住处。<a id="a-LO"></a>彼非比丘有住处。<a id="a-LP"></a>彼非比丘无住处。<a id="a-LQ"></a>彼比丘清净共住精舍法竟。</p>
  <p id="aLR">佛言。<a id="a-LS"></a>不应白衣前布萨说波罗提木叉。<a id="a-LT"></a>不应沙弥前。<a id="a-LU"></a>非比丘异道。<a id="a-LV"></a>不见摈不作摈。<a id="a-LW"></a>恶邪不除摈不共住。<a id="a-LX"></a>种种不共住。<a id="a-LY"></a>犯边罪本白衣不能男。<a id="a-LZ"></a>污比丘尼越济人。<a id="a-La"></a>杀父母杀阿罗汉破僧恶心出佛身血。<a id="a-Lb"></a>如是一切不应在前布萨说波罗提木叉。<a id="a-Lc"></a>一切先事作已。<a id="a-Ld"></a>僧应布萨说波罗提木叉。<a id="a-Le"></a>若应与现前比尼与竟。<a id="a-Lf"></a>应与忆念比尼与竟。<a id="a-Lg"></a>若应与不痴比尼与竟。<a id="a-Lh"></a>若应与自言比尼与竟。<a id="a-Li"></a>若应与觅罪相比尼与竟。<a id="a-Lj"></a>若应与多觅比尼与竟。<a id="a-Lk"></a>若应与苦切羯磨与竟。<a id="a-Ll"></a>若应与依止羯磨与竟。<a id="a-Lm"></a>若应与驱出羯磨与竟。<a id="a-Ln"></a>若应与下意羯磨与竟。<a id="a-Lo"></a>若应与不见摈羯磨与竟。<a id="a-Lp"></a>不作摈恶邪不除摈羯磨与竟。<a id="a-Lq"></a>若应与别住羯磨与竟。<a id="a-Lr"></a>若应与摩那埵本日治出罪羯磨与竟。<a id="a-Ls"></a>僧应布萨说波罗提木叉。<a id="a-Lt"></a>若比丘宿受清净。<a id="a-Lu"></a>不应共布萨说波罗提木叉。<a id="a-Lv"></a>若众僧未起如是得。<a id="a-Lw"></a>布萨日未到。<a id="a-Lx"></a>不应布萨说波罗提木叉。<a id="a-Ly"></a>除斗僧还和合一心听布萨说波罗提木叉(七法中受布萨法第二竟)。</p>
 </body>
</html>