<!doctype html>
<html id="z3IBUvGmD" data-ver="1090">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第三十六(第五诵之七)</h1>
  <h2 id="a2">八法中诤事法第八</h2>
  <p id="a3">佛在王舍城。<a id="a-4"></a>尔时诸比丘。<a id="a-5"></a>共比丘诤。<a id="a-6"></a>恶口相言。<a id="a-7"></a>诸比丘尼共比丘尼诤。<a id="a-8"></a>诸式叉摩尼共式叉摩尼诤。<a id="a-9"></a>诸沙弥共沙弥诤。<a id="a-A"></a>诸沙弥尼共沙弥尼诤。<a id="a-B"></a>恶口相言。<a id="a-C"></a>迦留陀夷比丘。<a id="a-D"></a>共诸比丘诤。<a id="a-E"></a>恶口相言已。<a id="a-F"></a>随顺佐助诸比丘尼。<a id="a-G"></a>是中有比丘。<a id="a-H"></a>少欲知足行头陀。<a id="a-I"></a>闻是事心不喜。<a id="a-J"></a>诃责言。<a id="a-K"></a>云何名比丘。<a id="a-L"></a>共比丘诤已。<a id="a-M"></a>强佐助比丘尼。<a id="a-N"></a>如是诃已。<a id="a-O"></a>向佛广说。<a id="a-P"></a>佛以是事集比丘僧。<a id="a-Q"></a>知而故问迦留陀夷比丘。<a id="a-R"></a>汝实作是事不。<a id="a-S"></a>答言。<a id="a-T"></a>实作世尊。<a id="a-U"></a>佛种种因缘诃责迦留陀夷比丘已云何名比丘。<a id="a-V"></a>共诸比丘诤恶口相言已。<a id="a-W"></a>强佐助诸比丘尼。<a id="a-X"></a>如是诃已语诸比丘。<a id="a-Y"></a>从今有四种诤事出。<a id="a-Z"></a>一者斗诤事。<a id="a-a"></a>二者无根事。<a id="a-b"></a>三者犯罪事。<a id="a-c"></a>四者常所行事。<a id="a-d"></a>斗诤事者。<a id="a-e"></a>如诸比丘共比丘诤恶口相言。<a id="a-f"></a>是法是非法。<a id="a-g"></a>是善是不善。<a id="a-h"></a>是中共诤故。<a id="a-i"></a>相助别异。<a id="a-j"></a>是名斗诤事。<a id="a-k"></a>无根事者。<a id="a-l"></a>如诸比丘出余比丘犯罪。<a id="a-m"></a>若有残作。<a id="a-n"></a>有残不作。<a id="a-o"></a>有残作不作。<a id="a-p"></a>若无残作。<a id="a-q"></a>无残不作。<a id="a-r"></a>无残作不作。<a id="a-s"></a>若有残无残作。<a id="a-t"></a>有残无残不作。<a id="a-u"></a>有残无残作不作。<a id="a-v"></a>是中出犯罪。<a id="a-w"></a>无根故。<a id="a-x"></a>共相缠着。<a id="a-y"></a>是名无根事。<a id="a-z"></a>犯罪事者。<a id="a-10"></a>有五种犯。<a id="a-11"></a>犯波罗夷僧伽婆尸沙波逸提波罗提提舍尼突吉罗。<a id="a-12"></a>若犯若污若不悔。<a id="a-13"></a>是名犯罪事。<a id="a-14"></a>常所行事者。<a id="a-15"></a>众僧所作事。<a id="a-16"></a>若白一羯磨。<a id="a-17"></a>白二羯磨。<a id="a-18"></a>白四羯磨。<a id="a-19"></a>布萨自恣。<a id="a-1A"></a>立十四人羯磨。<a id="a-1B"></a>是名常所行事。<a id="a-1C"></a>斗诤事者。<a id="a-1D"></a>以何为本。<a id="a-1E"></a>有十四破僧因缘及六斗诤本。<a id="a-1F"></a>是名斗诤事本。<a id="a-1G"></a>无根事。<a id="a-1H"></a>以何为根本。<a id="a-1I"></a>有三根本。<a id="a-1J"></a>见根闻根疑根。<a id="a-1K"></a>若比丘与比丘斗诤相言。<a id="a-1L"></a>己身作罪令他人说。<a id="a-1M"></a>有残作有残不作。<a id="a-1N"></a>有残作不作。<a id="a-1O"></a>若无残作无残不作。<a id="a-1P"></a>无残作不作。<a id="a-1Q"></a>若有残无残作。<a id="a-1R"></a>有残无残不作。<a id="a-1S"></a>有残无残作不作。<a id="a-1T"></a>若口若意作罪。<a id="a-1U"></a>令他人说。<a id="a-1V"></a>有残作有残不作。<a id="a-1W"></a>有残作不作。<a id="a-1X"></a>无残作无残不作。<a id="a-1Y"></a>无残作不作。<a id="a-1Z"></a>有残无残作。<a id="a-1a"></a>有残无残不作。<a id="a-1b"></a>有残无残作不作。<a id="a-1c"></a>从是中出他罪异。<a id="a-1d"></a>是名无根事根本。<a id="a-1e"></a>犯罪诤。<a id="a-1f"></a>以何为本。<a id="a-1g"></a>从何事起。<a id="a-1h"></a>从五种犯起。<a id="a-1i"></a>以五种犯为本。<a id="a-1j"></a>有犯身作非口非心作。<a id="a-1k"></a>有犯口作非身非心作。<a id="a-1l"></a>有犯身作心作非口作。<a id="a-1m"></a>有犯口作心作非身作。<a id="a-1n"></a>有犯身作口作心作。<a id="a-1o"></a>无但心犯。<a id="a-1p"></a>从是犯起。<a id="a-1q"></a>是名犯罪根本。<a id="a-1r"></a>常所行事。<a id="a-1s"></a>以何为本。<a id="a-1t"></a>从何事起。<a id="a-1u"></a>所作事从僧起。<a id="a-1v"></a>僧为根本。<a id="a-1w"></a>是名常所行事根本。<a id="a-1x"></a>所有斗诤。<a id="a-1y"></a>皆名诤事耶。<a id="a-1z"></a>有诤事亦名斗诤耶。<a id="a-20"></a>有斗诤非诤事。<a id="a-21"></a>有诤事非斗诤。<a id="a-22"></a>有斗诤亦是诤事。<a id="a-23"></a>有非斗诤非诤事。<a id="a-24"></a>有斗诤非诤事者。<a id="a-25"></a>若比丘但相道说。<a id="a-26"></a>未成斗诤。<a id="a-27"></a>有诤事非斗诤者。<a id="a-28"></a>三种诤事。<a id="a-29"></a>有斗诤亦是诤事者。<a id="a-2A"></a>若比丘相道说。<a id="a-2B"></a>亦成斗诤事。<a id="a-2C"></a>有非斗诤非诤事者。<a id="a-2D"></a>除上三句。<a id="a-2E"></a>所有无事诤。<a id="a-2F"></a>皆名为诤事耶。<a id="a-2G"></a>有诤事亦名无事诤耶。<a id="a-2H"></a>有无事诤非诤事。<a id="a-2I"></a>有诤事非无事诤。<a id="a-2J"></a>有无事诤亦诤事。<a id="a-2K"></a>有非无事诤非诤事。<a id="a-2L"></a>有无事诤非诤事者。<a id="a-2M"></a>但说他罪未起诤事。<a id="a-2N"></a>有诤事非无事诤者。<a id="a-2O"></a>三种诤事是。<a id="a-2P"></a>有无事诤亦诤事者。<a id="a-2Q"></a>有比丘无事诤亦起诤事。<a id="a-2R"></a>非无事诤非诤事者。<a id="a-2S"></a>除上三句。<a id="a-2T"></a>所有犯罪。<a id="a-2U"></a>皆名诤事耶。<a id="a-2V"></a>有诤事亦名犯罪耶。<a id="a-2W"></a>有犯罪非诤事。<a id="a-2X"></a>有诤事非犯罪。<a id="a-2Y"></a>有犯罪亦诤事。<a id="a-2Z"></a>有非犯罪非诤事。<a id="a-2a"></a>有犯罪非诤事者。<a id="a-2b"></a>所名犯罪。<a id="a-2c"></a>有诤事非犯罪者。<a id="a-2d"></a>三种诤事。<a id="a-2e"></a>有犯罪亦诤事者。<a id="a-2f"></a>所名犯罪亦诤。<a id="a-2g"></a>非犯罪非诤事者。<a id="a-2h"></a>除上三句。<a id="a-2i"></a>所有常所行事。<a id="a-2j"></a>皆名诤事耶。<a id="a-2k"></a>有诤事亦名常所行事耶。<a id="a-2l"></a>有常所行事非诤事。<a id="a-2m"></a>有诤事非常所行事。<a id="a-2n"></a>有常所行事亦诤事。<a id="a-2o"></a>有非常所行事非诤事。<a id="a-2p"></a>有常所行事非诤事者。<a id="a-2q"></a>所名作法。<a id="a-2r"></a>有诤事非常所行者。<a id="a-2s"></a>三种诤事。<a id="a-2t"></a>有常所行亦诤事者。<a id="a-2u"></a>常所行亦诤。<a id="a-2v"></a>非常所行事非诤事者。<a id="a-2w"></a>除上三句。<a id="a-2x"></a>斗诤事。<a id="a-2y"></a>为善为不善为无记。<a id="a-2z"></a>或善或不善或无记。<a id="a-30"></a>云何名善。<a id="a-31"></a>有诸比丘善心共诤。<a id="a-32"></a>所谓是法是非法。<a id="a-33"></a>是律是非律。<a id="a-34"></a>是名善。<a id="a-35"></a>云何不善。<a id="a-36"></a>有比丘不善心共诤。<a id="a-37"></a>是法是非法。<a id="a-38"></a>是律是非律。<a id="a-39"></a>是名不善。<a id="a-3A"></a>云何名无记。<a id="a-3B"></a>有诸比丘不以善心不善心共诤。<a id="a-3C"></a>是法是非法。<a id="a-3D"></a>是律是非律。<a id="a-3E"></a>是名无记。<a id="a-3F"></a>无根事诤。<a id="a-3G"></a>为善为不善为无记。<a id="a-3H"></a>或善或不善或无记。<a id="a-3I"></a>善者。<a id="a-3J"></a>若诸比丘善心共诤。<a id="a-3K"></a>出他比丘罪。<a id="a-3L"></a>有残作有残不作。<a id="a-3M"></a>有残作不作。<a id="a-3N"></a>无残作无残不作。<a id="a-3O"></a>无残作不作。<a id="a-3P"></a>有残无残作。<a id="a-3Q"></a>有残无残不作。<a id="a-3R"></a>有残无残作不作。<a id="a-3S"></a>是名为善。<a id="a-3T"></a>不善者。<a id="a-3U"></a>若诸比丘。<a id="a-3V"></a>不善心共诤出他罪。<a id="a-3W"></a>有残作有残不作。<a id="a-3X"></a>有残作不作。<a id="a-3Y"></a>无残作无残不作。<a id="a-3Z"></a>无残作不作。<a id="a-3a"></a>有残无残作。<a id="a-3b"></a>有残无残不作。<a id="a-3c"></a>有残无残作不作。<a id="a-3d"></a>是名不善。<a id="a-3e"></a>无记者。<a id="a-3f"></a>若诸比丘。<a id="a-3g"></a>不以善心不善心。<a id="a-3h"></a>共诤出他罪。<a id="a-3i"></a>有残作有残不作。<a id="a-3j"></a>有残作不作。<a id="a-3k"></a>无残作无残不作。<a id="a-3l"></a>无残作不作。<a id="a-3m"></a>有残无残作。<a id="a-3n"></a>有残无残不作。<a id="a-3o"></a>有残无残作不作。<a id="a-3p"></a>是名无记犯罪事。<a id="a-3q"></a>为善为不善为无记耶。<a id="a-3r"></a>犯罪事。<a id="a-3s"></a>或不善或无记。<a id="a-3t"></a>不善者。<a id="a-3u"></a>若诸比丘知佛结戒故犯。<a id="a-3v"></a>是名不善。<a id="a-3w"></a>无记者。<a id="a-3x"></a>不故犯佛所结戒。<a id="a-3y"></a>是名无记。<a id="a-3z"></a>常所行事。<a id="a-40"></a>为善为不善为无记。<a id="a-41"></a>或善或不善或无记。<a id="a-42"></a>善者。<a id="a-43"></a>若诸比丘善心。<a id="a-44"></a>作白羯磨白二羯磨白四羯磨布萨自恣立十四人羯磨。<a id="a-45"></a>是名善。<a id="a-46"></a>不善者。<a id="a-47"></a>若诸比丘以不善心。<a id="a-48"></a>作白羯磨白二羯磨白四羯磨布萨自恣立十四人羯磨。<a id="a-49"></a>是名不善。<a id="a-4A"></a>无记者。<a id="a-4B"></a>若诸比丘不以善心不善心。<a id="a-4C"></a>作白羯磨白二羯磨白四羯磨布萨自恣立十四人羯磨是名无记。<a id="a-4D"></a>长老优波离问佛。<a id="a-4E"></a>斗诤事。<a id="a-4F"></a>以几灭诤事灭。<a id="a-4G"></a>佛言。<a id="a-4H"></a>以二灭诤事灭。<a id="a-4I"></a>何等二。<a id="a-4J"></a>以现前比尼灭及多觅比尼灭。<a id="a-4K"></a>又问。<a id="a-4L"></a>世尊。<a id="a-4M"></a>无根事。<a id="a-4N"></a>以几灭诤事灭。<a id="a-4O"></a>佛言。<a id="a-4P"></a>以四灭诤事灭。<a id="a-4Q"></a>以现前比尼及忆念比尼灭。<a id="a-4R"></a>现前比尼及不痴比尼灭。<a id="a-4S"></a>现前比尼及实觅比尼灭。<a id="a-4T"></a>又问。<a id="a-4U"></a>世尊。<a id="a-4V"></a>犯罪事。<a id="a-4W"></a>以几灭诤事灭。<a id="a-4X"></a>佛言。<a id="a-4Y"></a>以三灭诤事灭。<a id="a-4Z"></a>现前比尼及自言比尼灭。<a id="a-4a"></a>现前比尼及布草比尼灭。<a id="a-4b"></a>又问。<a id="a-4c"></a>世尊。<a id="a-4d"></a>常所行事。<a id="a-4e"></a>用几灭诤事灭。<a id="a-4f"></a>佛言。<a id="a-4g"></a>以一灭诤事灭。<a id="a-4h"></a>现前比尼灭。<a id="a-4i"></a>斗诤事。<a id="a-4j"></a>云何以二灭诤事灭。<a id="a-4k"></a>随以何住处有诤相言比丘。<a id="a-4l"></a>是事付闼赖吒断。<a id="a-4m"></a>闼赖吒比丘。<a id="a-4n"></a>应受此事如法如比尼如佛教灭。<a id="a-4o"></a>若闼赖吒比丘。<a id="a-4p"></a>能如法如比尼如佛教灭者。<a id="a-4q"></a>是事名灭以一灭诤事灭。<a id="a-4r"></a>谓现前比尼。<a id="a-4s"></a>现前者。<a id="a-4t"></a>人现前比尼现前。<a id="a-4u"></a>人现前者。<a id="a-4v"></a>是中随助举事人有事人共集一处。<a id="a-4w"></a>是名人现前。<a id="a-4x"></a>比尼现前者。<a id="a-4y"></a>如法如毗尼如佛教灭是事。<a id="a-4z"></a>是名比尼现前。<a id="a-50"></a>若是闼赖吒。<a id="a-51"></a>不能如法如比尼如佛教断是事者。<a id="a-52"></a>应舍付僧。<a id="a-53"></a>僧应受是事如法如比尼如佛教断是事。<a id="a-54"></a>若僧能如法如比尼如佛教断是事者。<a id="a-55"></a>是名为断用一比尼。<a id="a-56"></a>所谓现前比尼。<a id="a-57"></a>现前比尼者。<a id="a-58"></a>僧现前人现前比尼现前。<a id="a-59"></a>僧现前者。<a id="a-5A"></a>是中所有可中共作羯磨比丘。<a id="a-5B"></a>共同心和合一处。<a id="a-5C"></a>可受欲者持欲来。<a id="a-5D"></a>现在比丘能遮者不遮。<a id="a-5E"></a>是名僧现前。<a id="a-5F"></a>人现前者。<a id="a-5G"></a>有随助举事人有事人共集一处。<a id="a-5H"></a>是名人现前。<a id="a-5I"></a>比尼现前者。<a id="a-5J"></a>如法如比尼如佛教断是事。<a id="a-5K"></a>是名为断。<a id="a-5L"></a>若僧不能如法如比尼如佛教断是事者。<a id="a-5M"></a>尔时应僧中立二乌回鸠罗。<a id="a-5N"></a>应羯磨此人令断是事。<a id="a-5O"></a>羯磨者。<a id="a-5P"></a>一心和合僧。<a id="a-5Q"></a>一比丘僧中问言。<a id="a-5R"></a>谁能作乌回鸠罗。<a id="a-5S"></a>如法如比尼如佛教断是事。<a id="a-5T"></a>僧中若言我能。<a id="a-5U"></a>若有五法。<a id="a-5V"></a>不应立作乌回鸠罗。<a id="a-5W"></a>何等五。<a id="a-5X"></a>随爱行随瞋行随怖行随痴行不知断不断。<a id="a-5Y"></a>成就五法。<a id="a-5Z"></a>应立作乌回鸠罗。<a id="a-5a"></a>不随爱行不随瞋行不随怖行不随痴行知断不断。<a id="a-5b"></a>即时一比丘应僧中唱言。<a id="a-5c"></a>大德僧听。<a id="a-5d"></a>某甲某甲比丘。<a id="a-5e"></a>能作乌回鸠罗。<a id="a-5f"></a>如法如比尼如佛教。<a id="a-5g"></a>断随僧中事。<a id="a-5h"></a>若僧时到僧忍听。<a id="a-5i"></a>立某甲某甲比丘作乌回鸠罗。<a id="a-5j"></a>能如法断随僧中事。<a id="a-5k"></a>是名白。<a id="a-5l"></a>如是白二羯磨。<a id="a-5m"></a>僧立某甲某甲比丘作乌回鸠罗断随僧中事竟。<a id="a-5n"></a>僧忍默然故。<a id="a-5o"></a>是事如是持。<a id="a-5p"></a>是二乌回鸠罗比丘。<a id="a-5q"></a>若是上座。<a id="a-5r"></a>诸下座比丘。<a id="a-5s"></a>应与此二人欲已远去。<a id="a-5t"></a>若此二乌回鸠罗是下座。<a id="a-5u"></a>应从诸上座取欲已小远去。<a id="a-5v"></a>当如法如比尼如佛教断是事。<a id="a-5w"></a>若二乌回鸠罗。<a id="a-5x"></a>能如法如比尼如佛教断是事者。<a id="a-5y"></a>是名为断用一比尼。<a id="a-5z"></a>所谓现前比尼。<a id="a-60"></a>现前比尼者。<a id="a-61"></a>僧现前人现前比尼现前。<a id="a-62"></a>僧现前者如上说。<a id="a-63"></a>人现前比尼现前亦如上说。<a id="a-64"></a>若二乌回鸠罗。<a id="a-65"></a>不能如法如比尼如佛教断是事者。<a id="a-66"></a>是二乌回鸠罗。<a id="a-67"></a>应更立二乌回鸠罗。<a id="a-68"></a>立法者。<a id="a-69"></a>一心和合僧。<a id="a-6A"></a>一比丘僧中问言。<a id="a-6B"></a>谁能作乌回鸠罗。<a id="a-6C"></a>断随僧中事。<a id="a-6D"></a>若言我能。<a id="a-6E"></a>一比丘僧中唱言。<a id="a-6F"></a>大德僧听。<a id="a-6G"></a>某甲某甲比丘。<a id="a-6H"></a>能作乌回鸠罗。<a id="a-6I"></a>如法如比尼如佛教断随僧中事。<a id="a-6J"></a>若僧时到僧忍听。<a id="a-6K"></a>僧立某甲某甲比丘作乌回鸠罗。<a id="a-6L"></a>能如法断随僧中事。<a id="a-6M"></a>是名白。<a id="a-6N"></a>如是白二羯磨。<a id="a-6O"></a>僧立某甲某甲比丘作乌回鸠罗断随僧中事竟。<a id="a-6P"></a>僧忍默然故。<a id="a-6Q"></a>是事如是持。<a id="a-6R"></a>是二乌回鸠罗。<a id="a-6S"></a>若是上座。<a id="a-6T"></a>诸下座比丘。<a id="a-6U"></a>应与欲已小远去。<a id="a-6V"></a>若二乌回鸠罗是下座。<a id="a-6W"></a>应从诸上座比丘取欲已小远去。<a id="a-6X"></a>当如法如比尼如佛教断是事。<a id="a-6Y"></a>若二乌回鸠罗。<a id="a-6Z"></a>能如法如比尼如佛教断是事者。<a id="a-6a"></a>是名为断用一比尼。<a id="a-6b"></a>所谓现前比尼。<a id="a-6c"></a>现前比尼者。<a id="a-6d"></a>僧现前人现前比尼现前。<a id="a-6e"></a>僧现前者如上说。<a id="a-6f"></a>人现前比尼现前亦如上说。<a id="a-6g"></a>若是二乌回鸠罗。<a id="a-6h"></a>不能如法断者。<a id="a-6i"></a>还付先二乌回鸠罗。<a id="a-6j"></a>先二乌回鸠罗。<a id="a-6k"></a>应如法如比尼如佛教断。<a id="a-6l"></a>若能如法断是事者。<a id="a-6m"></a>是名为断用一比尼。<a id="a-6n"></a>谓现前比尼。<a id="a-6o"></a>现前比尼者。<a id="a-6p"></a>僧现前人现前比尼现前。<a id="a-6q"></a>僧现前者如上说。<a id="a-6r"></a>人现前比尼现前亦如上说。<a id="a-6s"></a>若是先二乌回鸠罗。<a id="a-6t"></a>复不能如法如比尼如佛教断是事者。<a id="a-6u"></a>应舍付僧。<a id="a-6v"></a>僧应受是事如法如比尼如佛教断。<a id="a-6w"></a>若僧取是事。<a id="a-6x"></a>能如法如比尼如佛教断者。<a id="a-6y"></a>是名为断用一比尼。<a id="a-6z"></a>谓现前比尼。<a id="a-70"></a>现前比尼者。<a id="a-71"></a>僧现前人现前比尼现前。<a id="a-72"></a>僧现前如上说。<a id="a-73"></a>人现前比尼现前亦如上说。<a id="a-74"></a>僧不能如法如比尼如佛教断是事者。<a id="a-75"></a>僧应遣使往近住处僧所作是言。<a id="a-76"></a>此事如是如是因缘起。<a id="a-77"></a>闼赖吒不能断。<a id="a-78"></a>众僧不能断。<a id="a-79"></a>二乌回鸠罗不能断。<a id="a-7A"></a>后二乌回鸠罗复不能断。<a id="a-7B"></a>还先二乌回鸠罗。<a id="a-7C"></a>复不能断。<a id="a-7D"></a>还僧复不能断。<a id="a-7E"></a>汝等大德。<a id="a-7F"></a>和合为断是事故。<a id="a-7G"></a>即时彼众应和合。<a id="a-7H"></a>若僧先安居。<a id="a-7I"></a>应受七日去。<a id="a-7J"></a>若七日尽。<a id="a-7K"></a>应受三十九夜去。<a id="a-7L"></a>若三十九夜尽。<a id="a-7M"></a>应破安居来集一处。<a id="a-7N"></a>受是事应断。<a id="a-7O"></a>近处僧应受是事。<a id="a-7P"></a>如法如比尼如佛教断是事。<a id="a-7Q"></a>若近处僧。<a id="a-7R"></a>能如法如比尼如佛教断者。<a id="a-7S"></a>是名为断用一灭诤事灭。<a id="a-7T"></a>所谓现前比尼。<a id="a-7U"></a>现前比尼者。<a id="a-7V"></a>僧现前人现前比尼现前。<a id="a-7W"></a>僧现前如上说。<a id="a-7X"></a>人现前比尼现前亦如上说。<a id="a-7Y"></a>若近处僧。<a id="a-7Z"></a>不能如法如比尼如佛教断是事者。<a id="a-7a"></a>尔时。<a id="a-7b"></a>应僧中立二乌回鸠罗令断。<a id="a-7c"></a>立二乌回鸠罗羯磨法者。<a id="a-7d"></a>一心和合僧。<a id="a-7e"></a>一比丘僧中问言。<a id="a-7f"></a>谁能作乌回鸠罗。<a id="a-7g"></a>如法如比尼如佛教。<a id="a-7h"></a>断此随僧中事。<a id="a-7i"></a>是中若言我能。<a id="a-7j"></a>若有五法。<a id="a-7k"></a>不应立作。<a id="a-7l"></a>何等五。<a id="a-7m"></a>随爱随瞋随怖随痴不知断不断。<a id="a-7n"></a>若成就五法。<a id="a-7o"></a>应立作乌回鸠罗。<a id="a-7p"></a>不随爱不随瞋不随怖不随痴知断不断。<a id="a-7q"></a>即时一比丘僧中唱言。<a id="a-7r"></a>大德僧听。<a id="a-7s"></a>某甲某甲比丘。<a id="a-7t"></a>能作乌回鸠罗。<a id="a-7u"></a>能如法如比尼如佛教。<a id="a-7v"></a>断随僧中事。<a id="a-7w"></a>若僧时到僧忍听。<a id="a-7x"></a>某甲某甲比丘作乌回鸠罗。<a id="a-7y"></a>如法断随僧中事。<a id="a-7z"></a>是名白。<a id="a-80"></a>如是白二羯磨。<a id="a-81"></a>僧立某甲某甲比丘作乌回鸠罗断随僧事竟。<a id="a-82"></a>僧忍默然故。<a id="a-83"></a>是事如是持。<a id="a-84"></a>是二乌回鸠罗比丘。<a id="a-85"></a>若是上座。<a id="a-86"></a>诸下座比丘。<a id="a-87"></a>应来与此二乌回鸠罗比丘欲已小远去。<a id="a-88"></a>若此二乌回鸠罗比丘是下座。<a id="a-89"></a>应从上座比丘取欲已小远去。<a id="a-8A"></a>当如法如比尼如佛教断是事。<a id="a-8B"></a>是二乌回鸠罗。<a id="a-8C"></a>若能如法如比尼如佛教断是事者。<a id="a-8D"></a>是名为断用一比尼。<a id="a-8E"></a>谓现前比尼。<a id="a-8F"></a>现前比尼者。<a id="a-8G"></a>僧现前人现前比尼现前。<a id="a-8H"></a>僧现前者如上说。<a id="a-8I"></a>人现前比尼现前亦如上说。<a id="a-8J"></a>若二乌回鸠罗。<a id="a-8K"></a>不能如法如比尼如佛教断是事者。<a id="a-8L"></a>应更立二乌回鸠罗。<a id="a-8M"></a>立法者。<a id="a-8N"></a>一心和合僧中问言。<a id="a-8O"></a>谁能作乌回鸠罗。<a id="a-8P"></a>如法断随僧中事。<a id="a-8Q"></a>若言我能。<a id="a-8R"></a>一比丘僧中唱言。<a id="a-8S"></a>大德僧听。<a id="a-8T"></a>某甲某甲比丘。<a id="a-8U"></a>能作乌回鸠罗。<a id="a-8V"></a>如法断随僧中事。<a id="a-8W"></a>若僧时到僧忍听。<a id="a-8X"></a>某甲某甲比丘。<a id="a-8Y"></a>作乌回鸠罗。<a id="a-8Z"></a>断随僧中事。<a id="a-8a"></a>是名白。<a id="a-8b"></a>如是白二羯磨。<a id="a-8c"></a>僧立某甲某甲比丘作乌回鸠罗断随僧中事竟。<a id="a-8d"></a>僧忍默然故。<a id="a-8e"></a>是事如是持。<a id="a-8f"></a>是二乌回鸠罗。<a id="a-8g"></a>若是上座。<a id="a-8h"></a>诸下座比丘。<a id="a-8i"></a>应与欲已小远去。<a id="a-8j"></a>若二乌回鸠罗是下座。<a id="a-8k"></a>应从诸上座取欲已小远去。<a id="a-8l"></a>应如法如比尼如佛教断是事。<a id="a-8m"></a>若二乌回鸠罗。<a id="a-8n"></a>能如法如比尼如佛教断是事者。<a id="a-8o"></a>是名为断用一比尼。<a id="a-8p"></a>谓现前比尼。<a id="a-8q"></a>现前比尼者。<a id="a-8r"></a>僧现前人现前比尼现前。<a id="a-8s"></a>僧现前如上说。<a id="a-8t"></a>人现前比尼现前亦如上说。<a id="a-8u"></a>若是乌回鸠罗。<a id="a-8v"></a>不能如法断是事者。<a id="a-8w"></a>应还付先鸠罗。<a id="a-8x"></a>先鸠罗应受是事。<a id="a-8y"></a>如法如比尼如佛教断是事。<a id="a-8z"></a>是乌回鸠罗。<a id="a-90"></a>若能如法如比尼如佛教断是事者。<a id="a-91"></a>是名为断用一比尼。<a id="a-92"></a>谓现前比尼。<a id="a-93"></a>现前比尼者。<a id="a-94"></a>僧现前人现前比尼现前。<a id="a-95"></a>僧现前者如上说。<a id="a-96"></a>人现前比尼现前亦如上说。<a id="a-97"></a>若是先乌回鸠罗。<a id="a-98"></a>复不能如法如比尼如佛教断者。<a id="a-99"></a>应舍付僧。<a id="a-9A"></a>僧应受是事。<a id="a-9B"></a>如法如比尼如佛教断。<a id="a-9C"></a>用一比尼。<a id="a-9D"></a>谓现前比尼。<a id="a-9E"></a>现前比尼者。<a id="a-9F"></a>僧现前人现前比尼现前。<a id="a-9G"></a>僧现前如上说。<a id="a-9H"></a>人现前比尼现前亦如上说。<a id="a-9I"></a>若是近住处僧。<a id="a-9J"></a>不能如法如比尼如佛教断是事者。<a id="a-9K"></a>近处僧。<a id="a-9L"></a>若闻某处有众僧好上座知说波罗提木叉法。<a id="a-9M"></a>是僧多有比丘持修多罗者。<a id="a-9N"></a>持比尼者。<a id="a-9O"></a>持摩多罗伽者。<a id="a-9P"></a>是近住处僧。<a id="a-9Q"></a>应以是事遣使至某处大僧中。<a id="a-9R"></a>应先立传事人。<a id="a-9S"></a>若界外令满众僧数。<a id="a-9T"></a>立法者。<a id="a-9U"></a>一心和合僧应问。<a id="a-9V"></a>谁能作传事人。<a id="a-9W"></a>从是处持是事至某处。<a id="a-9X"></a>若道中能断是事。<a id="a-9Y"></a>是中若有人言我能。<a id="a-9Z"></a>若有五法。<a id="a-9a"></a>不应立作传事人。<a id="a-9b"></a>随爱随瞋随怖随痴不知灭不灭。<a id="a-9c"></a>若成就五法。<a id="a-9d"></a>应立作传事人。<a id="a-9e"></a>不随爱不随瞋不随怖不随痴知灭不灭。<a id="a-9f"></a>尔时传事人。<a id="a-9g"></a>应持是事去。<a id="a-9h"></a>若道中能如法如比尼如佛教断是事者。<a id="a-9i"></a>是名为断用一比尼。<a id="a-9j"></a>谓现前比尼现前比尼者。<a id="a-9k"></a>僧现前人现前比尼现前。<a id="a-9l"></a>僧现前如上说。<a id="a-9m"></a>人现前。<a id="a-9n"></a>比尼现前亦如上说。<a id="a-9o"></a>若传事人。<a id="a-9p"></a>不能道中如法如比尼如佛教断者应持至彼住处。<a id="a-9q"></a>至彼住处已。<a id="a-9r"></a>是中若有上座多知多识长老比丘。<a id="a-9s"></a>应语是人言。<a id="a-9t"></a>是事诤事如是因缘起。<a id="a-9u"></a>闼赖吒不能断。<a id="a-9v"></a>众僧不能断。<a id="a-9w"></a>先二乌回鸠罗不能断。<a id="a-9x"></a>后二乌回鸠罗不能断。<a id="a-9y"></a>还付先二乌回鸠罗。<a id="a-9z"></a>复不能断。<a id="a-A0"></a>还付僧。<a id="a-A1"></a>僧复不能断近住处僧亦不能断。<a id="a-A2"></a>近住处二乌回鸠罗不能断。<a id="a-A3"></a>后二乌回鸠罗亦不能断。<a id="a-A4"></a>还付先二乌回鸠罗。<a id="a-A5"></a>复不能断。<a id="a-A6"></a>还付近住处僧。<a id="a-A7"></a>复不能断。<a id="a-A8"></a>传事人道中不能断是事。<a id="a-A9"></a>来至此间。<a id="a-AA"></a>汝长老。<a id="a-AB"></a>能受是事断不。<a id="a-AC"></a>若言能断。<a id="a-AD"></a>应与作期。<a id="a-AE"></a>若不作期不得与汝。<a id="a-AF"></a>期者。<a id="a-AG"></a>乃至九月。<a id="a-AH"></a>事有五种难断。<a id="a-AI"></a>一者坚。<a id="a-AJ"></a>二者强。<a id="a-AK"></a>三者佷戾。<a id="a-AL"></a>四者往来。<a id="a-AM"></a>五者疑畏。<a id="a-AN"></a>坚者。<a id="a-AO"></a>执是事。<a id="a-AP"></a>强者。<a id="a-AQ"></a>举事人有事人。<a id="a-AR"></a>剿健强力。<a id="a-AS"></a>佷戾者。<a id="a-AT"></a>举事人有事人恶性佷戾恶性。<a id="a-AU"></a>往来者。<a id="a-AV"></a>此事从一住处至一住处。<a id="a-AW"></a>疑畏者。<a id="a-AX"></a>诸比丘畏断事时破一心和合僧作两段故。<a id="a-AY"></a>先应立行筹人。<a id="a-AZ"></a>如是应立。<a id="a-Aa"></a>一心和合僧应问。<a id="a-Ab"></a>谁能作行筹人。<a id="a-Ac"></a>是中有人言我能。<a id="a-Ad"></a>有五法不应立作行筹人。<a id="a-Ae"></a>随爱随瞋随怖随痴不知行筹不行筹。<a id="a-Af"></a>若成就五法。<a id="a-Ag"></a>应立作行筹人。<a id="a-Ah"></a>不随爱不随瞋不随怖不随痴知行筹不行筹。<a id="a-Ai"></a>是中一比丘唱言。<a id="a-Aj"></a>大德僧听。<a id="a-Ak"></a>某甲比丘。<a id="a-Al"></a>能为僧作行筹人。<a id="a-Am"></a>若僧时到僧忍听。<a id="a-An"></a>僧立某甲比丘作行筹人。<a id="a-Ao"></a>是名白。<a id="a-Ap"></a>如是白二羯磨。<a id="a-Aq"></a>僧立某甲比丘作行筹人竟。<a id="a-Ar"></a>僧忍默然故。<a id="a-As"></a>是事如是持。<a id="a-At"></a>若比丘已作行筹人。<a id="a-Au"></a>随僧多少应作二种筹。<a id="a-Av"></a>一分长。<a id="a-Aw"></a>一分短。<a id="a-Ax"></a>一分白。<a id="a-Ay"></a>一分黑。<a id="a-Az"></a>说如法者。<a id="a-B0"></a>为作长筹。<a id="a-B1"></a>说非法者。<a id="a-B2"></a>为作短筹。<a id="a-B3"></a>说如法者。<a id="a-B4"></a>为作白筹。<a id="a-B5"></a>说非法者。<a id="a-B6"></a>为作黑筹。<a id="a-B7"></a>说如法筹以右手捉。<a id="a-B8"></a>说非法筹以左手捉。<a id="a-B9"></a>说如法筹缓捉。<a id="a-BA"></a>说非法筹急捉。<a id="a-BB"></a>先行说如法筹。<a id="a-BC"></a>后行说非法筹。<a id="a-BD"></a>行筹人应作是言。<a id="a-BE"></a>此是说如法者筹。<a id="a-BF"></a>此是说非法者筹。<a id="a-BG"></a>若行筹竟。<a id="a-BH"></a>说如法者筹乃至多一。<a id="a-BI"></a>是事名断用二比尼。<a id="a-BJ"></a>谓现前比尼多觅比尼。<a id="a-BK"></a>现前比尼者。<a id="a-BL"></a>是中若有随助举事人有事人。<a id="a-BM"></a>共和合一处现前。<a id="a-BN"></a>如法如比尼如佛教现前除断。<a id="a-BO"></a>是名现前比尼。<a id="a-BP"></a>是中多觅比尼者。<a id="a-BQ"></a>是中应求觅往来问如法除断。<a id="a-BR"></a>若说非法者筹乃至多一。<a id="a-BS"></a>是事亦名为断用二比尼。<a id="a-BT"></a>现前比尼多觅比尼。<a id="a-BU"></a>现前比尼者。<a id="a-BV"></a>是中若有随助举事人及有事人。<a id="a-BW"></a>共和合一处现前。<a id="a-BX"></a>如法如比尼如佛教除断。<a id="a-BY"></a>是名现前比尼。<a id="a-BZ"></a>是中多觅比尼者。<a id="a-Ba"></a>是中应求觅往来问非法除断。<a id="a-Bb"></a>行筹人有四种。<a id="a-Bc"></a>一者藏行筹。<a id="a-Bd"></a>二者颠倒行筹。<a id="a-Be"></a>三者期行筹。<a id="a-Bf"></a>四者一切行筹。<a id="a-Bg"></a>藏行筹者。<a id="a-Bh"></a>若有人闇中行筹。<a id="a-Bi"></a>若有壁障处行筹。<a id="a-Bj"></a>是名覆藏行筹。<a id="a-Bk"></a>颠倒行筹者。<a id="a-Bl"></a>若颠倒行筹。<a id="a-Bm"></a>以说如法人筹与说非法人。<a id="a-Bn"></a>以说非法人筹与说如法人。<a id="a-Bo"></a>是名颠倒。<a id="a-Bp"></a>期者。<a id="a-Bq"></a>若诸比丘随和上阿阇梨作期。<a id="a-Br"></a>随同和上同阿阇梨随相识随共语。<a id="a-Bs"></a>随善知识随同心。<a id="a-Bt"></a>随国土随聚落。<a id="a-Bu"></a>随处共作期。<a id="a-Bv"></a>我等取如是如是筹。<a id="a-Bw"></a>汝等莫远我边。<a id="a-Bx"></a>莫别莫异莫不共语。<a id="a-By"></a>共同一事。<a id="a-Bz"></a>是名期。<a id="a-C0"></a>一切僧取筹者。<a id="a-C1"></a>尔时一切僧应和合一处。<a id="a-C2"></a>不得取欲何以故。<a id="a-C3"></a>或多比丘说非法故。<a id="a-C4"></a>是名一切僧取筹。<a id="a-C5"></a>若是众僧及大上座大长老。<a id="a-C6"></a>能如法如比尼如佛教断是事者。<a id="a-C7"></a>即名为断用一比尼。<a id="a-C8"></a>谓现前比尼。<a id="a-C9"></a>现前比尼者。<a id="a-CA"></a>僧现前人现前比尼现前僧现前如上说。<a id="a-CB"></a>人现前比尼现前亦如上说。<a id="a-CC"></a>若是众僧及上座。<a id="a-CD"></a>说波罗提木叉不能断是事者。<a id="a-CE"></a>应还付传事人。<a id="a-CF"></a>传事人应取是事于道中断。<a id="a-CG"></a>如法如比尼如佛教断。<a id="a-CH"></a>若是传事人。<a id="a-CI"></a>于道中能如法如比尼如佛教断是事者。<a id="a-CJ"></a>是名为断用一比尼。<a id="a-CK"></a>谓现前比尼。<a id="a-CL"></a>现前比尼者如上说。<a id="a-CM"></a>若是传事人。<a id="a-CN"></a>不能如法如比尼如佛教断者。<a id="a-CO"></a>是比丘道中。<a id="a-CP"></a>若闻彼处僧坊中若有三比丘。<a id="a-CQ"></a>若二若一比丘。<a id="a-CR"></a>能持修多罗持比尼持摩多罗伽。<a id="a-CS"></a>四部众所恭敬尊重。<a id="a-CT"></a>是传事人应到彼住处。<a id="a-CU"></a>应语一比丘言。<a id="a-CV"></a>大德。<a id="a-CW"></a>是事如是如是因缘起。<a id="a-CX"></a>闼赖吒不能断。<a id="a-CY"></a>僧不能断。<a id="a-CZ"></a>先乌回鸠罗不能断。<a id="a-Ca"></a>后乌回鸠罗不能断。<a id="a-Cb"></a>还先乌回鸠罗复不能断。<a id="a-Cc"></a>还僧复不能断。<a id="a-Cd"></a>近住处僧亦不能断。<a id="a-Ce"></a>先乌回鸠罗不能断。<a id="a-Cf"></a>后乌回鸠罗不能断。<a id="a-Cg"></a>还先乌回鸠罗复不能断。<a id="a-Ch"></a>还近住处僧复不能断。<a id="a-Ci"></a>传事人道中亦不能断。<a id="a-Cj"></a>有大众僧及上座知说波罗提木叉不能断。<a id="a-Ck"></a>传事人于道中不能断。<a id="a-Cl"></a>三比丘二比丘。<a id="a-Cm"></a>能持修多罗者。<a id="a-Cn"></a>持比尼者。<a id="a-Co"></a>持摩多罗伽者。<a id="a-Cp"></a>四众所恭敬者。<a id="a-Cq"></a>皆不能断。<a id="a-Cr"></a>大德取是事。<a id="a-Cs"></a>如法如比尼如佛教断是事。<a id="a-Ct"></a>是一比丘四众所恭敬尊重者。<a id="a-Cu"></a>应作是言。<a id="a-Cv"></a>不可二人相言俱得胜。<a id="a-Cw"></a>是中必一胜一负。<a id="a-Cx"></a>若作如是语者。<a id="a-Cy"></a>是名说如法者。<a id="a-Cz"></a>若不作如是语者。<a id="a-D0"></a>是名说非法者。<a id="a-D1"></a>若比丘如法灭事已。<a id="a-D2"></a>还更发起者波逸提。<a id="a-D3"></a>若但诃责突吉罗。<a id="a-D4"></a>有十种如法行筹。<a id="a-D5"></a>有十非法行筹。<a id="a-D6"></a>十非法行筹者。<a id="a-D7"></a>不以小事行筹。<a id="a-D8"></a>已过事行筹。<a id="a-D9"></a>不问长老行筹。<a id="a-DA"></a>非法行筹。<a id="a-DB"></a>别众行筹。<a id="a-DC"></a>非法别众行筹。<a id="a-DD"></a>用是行筹欲令多有非法者。<a id="a-DE"></a>用是行筹当多有非法者。<a id="a-DF"></a>用是行筹欲破和合僧。<a id="a-DG"></a>用是行筹当破和合僧。<a id="a-DH"></a>问言。<a id="a-DI"></a>云何名不以小事行筹。<a id="a-DJ"></a>答不为可忏悔事行筹。<a id="a-DK"></a>已过事行筹者。<a id="a-DL"></a>是事从此住处到彼住处。<a id="a-DM"></a>不问长老行筹者。<a id="a-DN"></a>有比丘持修多罗比尼摩多罗伽者。<a id="a-DO"></a>不数往咨问。<a id="a-DP"></a>何善何不善。<a id="a-DQ"></a>何者有罪何者无罪。<a id="a-DR"></a>何者白何者黑。<a id="a-DS"></a>何者今世利。<a id="a-DT"></a>何者后世利。<a id="a-DU"></a>何者导利人行。<a id="a-DV"></a>是好非恶。<a id="a-DW"></a>非法行筹者。<a id="a-DX"></a>不如法行筹。<a id="a-DY"></a>别众行筹者。<a id="a-DZ"></a>同一界内别处行筹。<a id="a-Da"></a>非法别众行筹者。<a id="a-Db"></a>不如法同一界中别处行筹。<a id="a-Dc"></a>用是行筹欲令多有非法者。<a id="a-Dd"></a>是比丘先作意。<a id="a-De"></a>用是行筹令多有说非法者。<a id="a-Df"></a>用是行筹当多有比丘非法者。<a id="a-Dg"></a>是比丘先立意。<a id="a-Dh"></a>用是行筹当多有说非法者。<a id="a-Di"></a>用是行筹欲破和合僧者。<a id="a-Dj"></a>是比丘先作意。<a id="a-Dk"></a>用是行筹令破和合僧。<a id="a-Dl"></a>用是行筹当破和合僧者。<a id="a-Dm"></a>是比丘先作意。<a id="a-Dn"></a>我是行筹当破和合僧。<a id="a-Do"></a>是名十种非法行筹。<a id="a-Dp"></a>十如法行筹者。<a id="a-Dq"></a>以小事行筹。<a id="a-Dr"></a>未过事行筹。<a id="a-Ds"></a>问长老行筹。<a id="a-Dt"></a>如法行筹。<a id="a-Du"></a>和合众行筹。<a id="a-Dv"></a>如法和合众行筹。<a id="a-Dw"></a>用是行筹欲令多有如法者。<a id="a-Dx"></a>用是行筹当多有如法者。<a id="a-Dy"></a>用是行筹欲令僧和合。<a id="a-Dz"></a>用是行筹当和合僧。<a id="a-E0"></a>问云何名以小事行筹。<a id="a-E1"></a>答为可忏悔事行筹。<a id="a-E2"></a>未过事行筹者。<a id="a-E3"></a>是事在此住处未到彼住处。<a id="a-E4"></a>问长老行筹者。<a id="a-E5"></a>有比丘持修多罗比尼摩多罗伽者。<a id="a-E6"></a>数往咨问。<a id="a-E7"></a>何善何不善。<a id="a-E8"></a>何者有罪何者无罪。<a id="a-E9"></a>何者白何者黑。<a id="a-EA"></a>何者今世利。<a id="a-EB"></a>何者后世利。<a id="a-EC"></a>何者导利人行。<a id="a-ED"></a>是好非恶。<a id="a-EE"></a>如法行筹者。<a id="a-EF"></a>不违法行筹。<a id="a-EG"></a>和合众行筹者。<a id="a-EH"></a>同界内僧和合一处行筹。<a id="a-EI"></a>如法和合众行筹者。<a id="a-EJ"></a>如法同界内众一处集行筹。<a id="a-EK"></a>用是行筹欲令多有如法者。<a id="a-EL"></a>是比丘先作意。<a id="a-EM"></a>以此行筹。<a id="a-EN"></a>令多有说如法者。<a id="a-EO"></a>用是行筹当多有比丘如法者。<a id="a-EP"></a>是比丘先作意。<a id="a-EQ"></a>用是行筹当多有比丘说如法者。<a id="a-ER"></a>用是行筹欲和合僧者。<a id="a-ES"></a>是比丘先作意。<a id="a-ET"></a>用是行筹欲令僧和合。<a id="a-EU"></a>用是行筹当和合僧者。<a id="a-EV"></a>是比丘先作意。<a id="a-EW"></a>用是行筹当和合僧。<a id="a-EX"></a>是名十如法行筹。<a id="a-EY"></a>若僧事可付僧。<a id="a-EZ"></a>可付三人二人一人。<a id="a-Ea"></a>僧事者。<a id="a-Eb"></a>僧应受僧事。<a id="a-Ec"></a>三人二人一人应受僧事。<a id="a-Ed"></a>僧应灭僧事。<a id="a-Ee"></a>三人二人一人应灭。<a id="a-Ef"></a>是名诤事用二比尼灭。<a id="a-Eg"></a>云何无根事诤用四比尼灭。<a id="a-Eh"></a>所谓现前及忆念灭。<a id="a-Ei"></a>若现前及不痴灭。<a id="a-Ej"></a>若现前及实觅罪灭。<a id="a-Ek"></a>云何现前及忆念灭。<a id="a-El"></a>如陀骠力士子比丘弥多罗比丘尼。<a id="a-Em"></a>以无根波罗夷法谤。<a id="a-En"></a>以是事故。<a id="a-Eo"></a>或僧或三人二人一人。<a id="a-Ep"></a>数数说是事令忆念。<a id="a-Eq"></a>是陀骠比丘。<a id="a-Er"></a>从僧乞忆念比尼。<a id="a-Es"></a>僧与忆念比尼。<a id="a-Et"></a>如法如比尼如佛教。<a id="a-Eu"></a>现前比尼者。<a id="a-Ev"></a>所与忆念比尼人。<a id="a-Ew"></a>得忆念比尼者。<a id="a-Ex"></a>和合一处。<a id="a-Ey"></a>如法如比尼如佛教。<a id="a-Ez"></a>是名现前及忆念比尼灭。<a id="a-F0"></a>云何现前及不痴灭。<a id="a-F1"></a>如施越沙比丘狂心颠倒。<a id="a-F2"></a>作种种恶不清净事不随顺道出家人所不应作。<a id="a-F3"></a>是人还得本心。<a id="a-F4"></a>以是事故。<a id="a-F5"></a>或僧或三人二人一人。<a id="a-F6"></a>数数说令忆念。<a id="a-F7"></a>是施越沙比丘。<a id="a-F8"></a>从僧乞不痴比尼。<a id="a-F9"></a>僧与不痴比尼。<a id="a-FA"></a>如法如比尼如佛教。<a id="a-FB"></a>是中何等是现前比尼。<a id="a-FC"></a>与不痴比尼人。<a id="a-FD"></a>得不痴比尼者。<a id="a-FE"></a>和合一处。<a id="a-FF"></a>如法如比尼如佛教。<a id="a-FG"></a>是名现前及不痴比尼灭。<a id="a-FH"></a>云何现前及实觅比尼。<a id="a-FI"></a>如象首比丘释子。<a id="a-FJ"></a>无惭无愧犯见闻疑罪。<a id="a-FK"></a>先自言犯后言不作。<a id="a-FL"></a>僧与是人实觅比尼。<a id="a-FM"></a>如法如比尼如佛教。<a id="a-FN"></a>是中何等是现前比尼。<a id="a-FO"></a>与实觅比尼人。<a id="a-FP"></a>得实觅比尼者。<a id="a-FQ"></a>和合一处。<a id="a-FR"></a>如法如比尼如佛教。<a id="a-FS"></a>是名现前比尼及实觅比尼灭。<a id="a-FT"></a>是名无根事用四比尼灭。<a id="a-FU"></a>所谓现前及忆念。<a id="a-FV"></a>现前及不痴。<a id="a-FW"></a>现前及实觅。<a id="a-FX"></a>问犯罪事云何以三灭诤事灭。<a id="a-FY"></a>答所谓现前及自言。<a id="a-FZ"></a>现前及布草。<a id="a-Fa"></a>云何现前及自言。<a id="a-Fb"></a>如比丘若他比丘说罪若不说罪。<a id="a-Fc"></a>若令忆念若不令忆念。<a id="a-Fd"></a>自言。<a id="a-Fe"></a>我犯僧伽婆尸沙。<a id="a-Ff"></a>是比丘从僧乞别住。<a id="a-Fg"></a>僧如法如比尼如佛教与别住。<a id="a-Fh"></a>是中云何名现前。<a id="a-Fi"></a>与别住人。<a id="a-Fj"></a>及得别住者。<a id="a-Fk"></a>和合一处。<a id="a-Fl"></a>如法如比尼如佛教作。<a id="a-Fm"></a>作者。<a id="a-Fn"></a>与彼人作别。<a id="a-Fo"></a>住是中云何复名如法自言。<a id="a-Fp"></a>如比丘若他比丘说罪若不说。<a id="a-Fq"></a>罪若令忆念若不令忆念。<a id="a-Fr"></a>自言。<a id="a-Fs"></a>我犯僧伽婆尸沙。<a id="a-Ft"></a>是应与摩那埵本日治。<a id="a-Fu"></a>应与出罪。<a id="a-Fv"></a>是比丘从僧乞摩那埵本日治出罪羯磨。<a id="a-Fw"></a>僧如法如比尼如佛教。<a id="a-Fx"></a>作出罪羯磨。<a id="a-Fy"></a>是事何等现前。<a id="a-Fz"></a>与出罪人。<a id="a-G0"></a>得出罪者。<a id="a-G1"></a>和合一处。<a id="a-G2"></a>如法如比尼如佛教作。<a id="a-G3"></a>作者。<a id="a-G4"></a>与是比丘作出罪。<a id="a-G5"></a>是中云何复名如法自言。<a id="a-G6"></a>如比丘若他说罪若不说罪。<a id="a-G7"></a>若令忆念若不令忆念。<a id="a-G8"></a>自言。<a id="a-G9"></a>我犯可悔过罪。<a id="a-GA"></a>是中现前者。<a id="a-GB"></a>与悔过人。<a id="a-GC"></a>作悔过人。<a id="a-GD"></a>和合一处。<a id="a-GE"></a>如法如比尼如佛教作。<a id="a-GF"></a>作者。<a id="a-GG"></a>与作可悔过。<a id="a-GH"></a>是名现前比尼及自言比尼灭。<a id="a-GI"></a>又问。<a id="a-GJ"></a>云何现前比尼及布草。<a id="a-GK"></a>如一住处诸比丘。<a id="a-GL"></a>喜斗诤恶口相言。<a id="a-GM"></a>是诸比丘和合一处。<a id="a-GN"></a>作是念言。<a id="a-GO"></a>我等大衰失利。<a id="a-GP"></a>我等于佛法中以信出家。<a id="a-GQ"></a>而今作恶口相言。<a id="a-GR"></a>我等若求觅是事根本者。<a id="a-GS"></a>未起事便起。<a id="a-GT"></a>已起事不可灭。<a id="a-GU"></a>是中一比丘应唱言。<a id="a-GV"></a>大德僧听。<a id="a-GW"></a>若僧时到僧忍听。<a id="a-GX"></a>是事以布草比尼灭。<a id="a-GY"></a>是名白。<a id="a-GZ"></a>即时是诸比丘。<a id="a-Ga"></a>应分作两部。<a id="a-Gb"></a>是中若有上座若次上座。<a id="a-Gc"></a>若波罗提木叉通义。<a id="a-Gd"></a>若波罗提木叉。<a id="a-Ge"></a>语此一部言。<a id="a-Gf"></a>我等大失非得大衰非利大恶不善。<a id="a-Gg"></a>我等信故。<a id="a-Gh"></a>佛法中出家求道。<a id="a-Gi"></a>然今喜斗诤相言。<a id="a-Gj"></a>若我等求是事根本者。<a id="a-Gk"></a>僧中有未起事便起。<a id="a-Gl"></a>已起事不可灭。<a id="a-Gm"></a>今汝等当自屈意我等所作罪。<a id="a-Gn"></a>除偷兰罪。<a id="a-Go"></a>除白衣相应罪。<a id="a-Gp"></a>是事汝等现前发露悔过不覆藏。<a id="a-Gq"></a>是中若无一比丘语者。<a id="a-Gr"></a>应到第二部众所。<a id="a-Gs"></a>是中有长老上座应语言。<a id="a-Gt"></a>我等大失非得大衰非利大恶不善。<a id="a-Gu"></a>我等信故。<a id="a-Gv"></a>于佛法中出家求道。<a id="a-Gw"></a>今喜斗诤相言。<a id="a-Gx"></a>若我等求是事根本者。<a id="a-Gy"></a>僧中未起事便起。<a id="a-Gz"></a>已起事不可灭。<a id="a-H0"></a>今汝等当自屈意。<a id="a-H1"></a>我等所作罪。<a id="a-H2"></a>除偷兰遮。<a id="a-H3"></a>除白衣相应罪。<a id="a-H4"></a>今自为及为彼故。<a id="a-H5"></a>当现前发露悔过不覆藏。<a id="a-H6"></a>诸比丘言。<a id="a-H7"></a>汝自见罪不。<a id="a-H8"></a>答言。<a id="a-H9"></a>见罪。<a id="a-HA"></a>如法悔过莫复更起。<a id="a-HB"></a>第二部众亦应如是说。<a id="a-HC"></a>是名布草比尼。<a id="a-HD"></a>是中云何名现前。<a id="a-HE"></a>与布草人及得布草者。<a id="a-HF"></a>和合一处。<a id="a-HG"></a>如法如比尼如佛教作。<a id="a-HH"></a>作者。<a id="a-HI"></a>与作布草羯磨。<a id="a-HJ"></a>是名现前及布草灭。<a id="a-HK"></a>是名犯罪事用三比尼灭。<a id="a-HL"></a>所谓现前自言布草。<a id="a-HM"></a>问常所行事。<a id="a-HN"></a>云何以一现前比尼灭。<a id="a-HO"></a>与作白人。<a id="a-HP"></a>得作白者。<a id="a-HQ"></a>和合一处。<a id="a-HR"></a>如法如比尼如佛教作。<a id="a-HS"></a>白一羯磨白二羯磨白四羯磨。<a id="a-HT"></a>布萨说戒自恣受岁。<a id="a-HU"></a>立十四人羯磨。<a id="a-HV"></a>与羯磨人得羯磨者。<a id="a-HW"></a>和合一处。<a id="a-HX"></a>如法如比尼如佛教作者。<a id="a-HY"></a>是名常所行事用一比尼灭。<a id="a-HZ"></a>所谓现前比尼(八法中诤事法第八竟)。</p>
 </body>
</html>