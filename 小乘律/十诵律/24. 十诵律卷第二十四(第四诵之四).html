<!doctype html>
<html id="z3IBUupm1" data-ver="902">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第二十四(第四诵之四)</h1>
  <h2 id="a2">七法中安居法第四</h2>
  <p id="a3">佛在王舍城。<a id="a-4"></a>诸比丘夏中游行诸国土。<a id="a-5"></a>践蹋生草夺诸虫命。<a id="a-6"></a>尔时诸异道出家讥嫌责数言。<a id="a-7"></a>诸异道沙门婆罗门。<a id="a-8"></a>夏安居时潜处隐静。<a id="a-9"></a>譬如鸟日中热时避暑巢窟。<a id="a-A"></a>诸异道沙门婆罗门。<a id="a-B"></a>夏安居时潜处隐静。<a id="a-C"></a>沙门释子常作此心。<a id="a-D"></a>自称有德。<a id="a-E"></a>而夏中游行。<a id="a-F"></a>践蹋生草残害物命。<a id="a-G"></a>有诸比丘。<a id="a-H"></a>少欲知足行头陀。<a id="a-I"></a>闻是事心惭愧。<a id="a-J"></a>以是事具白佛。<a id="a-K"></a>佛以是事集僧。<a id="a-L"></a>集僧已佛知故问。<a id="a-M"></a>问诸比丘。<a id="a-N"></a>汝实作是事不。<a id="a-O"></a>答言。<a id="a-P"></a>实作世尊。<a id="a-Q"></a>佛种种因缘诃诸比丘。<a id="a-R"></a>云何名比丘。<a id="a-S"></a>夏中游行践蹋生草夺诸虫命。<a id="a-T"></a>佛种种因缘诃已。<a id="a-U"></a>语诸比丘。<a id="a-V"></a>从今应夏安居。<a id="a-W"></a>长老优波离问佛。<a id="a-X"></a>谁应安居。<a id="a-Y"></a>佛言。<a id="a-Z"></a>五众应安居。<a id="a-a"></a>何等五。<a id="a-b"></a>一者比丘。<a id="a-c"></a>二者比丘尼。<a id="a-d"></a>三者式叉摩尼。<a id="a-e"></a>四者沙弥。<a id="a-f"></a>五者沙弥尼。<a id="a-g"></a>云何应受安居。<a id="a-h"></a>佛言。<a id="a-i"></a>若上座欲安居。<a id="a-j"></a>应从坐起偏袒着衣[跳-兆+互]跪合掌。<a id="a-k"></a>应如是语。<a id="a-l"></a>长老忆念。<a id="a-m"></a>我某甲比丘是住处夏安居。<a id="a-n"></a>前三月依止某甲可行处聚落。<a id="a-o"></a>某甲僧坊孔破治故。<a id="a-p"></a>第二长老忆念。<a id="a-q"></a>我某甲比丘是住处夏安居。<a id="a-r"></a>前三月依止某甲可行处聚落。<a id="a-s"></a>某甲僧坊孔破治故。<a id="a-t"></a>第三长老忆念我某甲比丘是住处夏安居。<a id="a-u"></a>前三月依止某甲可行处聚落。<a id="a-v"></a>某甲僧坊孔破治故。<a id="a-w"></a>下座答言莫放逸。<a id="a-x"></a>上座言受持。<a id="a-y"></a>若下座从上座受安居。<a id="a-z"></a>应从坐起偏袒着衣[跳-兆+互]跪两手捉上座两足。<a id="a-10"></a>应如是语。<a id="a-11"></a>长老忆念。<a id="a-12"></a>我某甲比丘是住处夏安居。<a id="a-13"></a>前三月依止某甲可行处聚落。<a id="a-14"></a>某甲僧坊孔破治故。<a id="a-15"></a>第二长老忆念。<a id="a-16"></a>我某甲比丘是住处夏安居。<a id="a-17"></a>前三月依止某甲可行处聚落。<a id="a-18"></a>某甲僧坊孔破治故。<a id="a-19"></a>第三长老忆念。<a id="a-1A"></a>我某甲比丘是住处夏安居。<a id="a-1B"></a>前三月依止某甲可行处聚落。<a id="a-1C"></a>某甲僧坊孔破治故。<a id="a-1D"></a>上座言莫放逸。<a id="a-1E"></a>下座言受持。<a id="a-1F"></a>后三月亦如是。<a id="a-1G"></a>若不安居。<a id="a-1H"></a>得突吉罗罪。</p>
  <p id="a1I">佛在舍卫国。<a id="a-1J"></a>尔时迦夷国土有聚落。<a id="a-1K"></a>名象力。<a id="a-1L"></a>是中有居士。<a id="a-1M"></a>字忧田。<a id="a-1N"></a>大富田业殷实宝物丰足。<a id="a-1O"></a>归依佛归依法归依僧。<a id="a-1P"></a>见谛得道果。<a id="a-1Q"></a>为僧兴立僧坊。<a id="a-1R"></a>遣使言。<a id="a-1S"></a>是中多有好饮食及诸衣施。<a id="a-1T"></a>长老来受我饮食供养。<a id="a-1U"></a>僧坊卧具施四方僧。<a id="a-1V"></a>时诸比丘发遣使还报居士言。<a id="a-1W"></a>佛为比丘结戒。<a id="a-1X"></a>夏中不应游行诸国。<a id="a-1Y"></a>汝莫愁恼以为忧苦。<a id="a-1Z"></a>居士自念。<a id="a-1a"></a>愿不从心忧苦愁恼。<a id="a-1b"></a>我为僧故作此僧坊。<a id="a-1c"></a>僧不肯来当可如何。<a id="a-1d"></a>为当近处少多请诸常住比丘来集饮食。<a id="a-1e"></a>僧坊卧具施四方僧。<a id="a-1f"></a>诸佛常法岁两时大会。<a id="a-1g"></a>春末月夏末月。<a id="a-1h"></a>春末月。<a id="a-1i"></a>诸方国土处处比丘。<a id="a-1j"></a>往诣佛所听佛说法。<a id="a-1k"></a>夏安居乐。<a id="a-1l"></a>是初大会诸比丘往诣佛所。<a id="a-1m"></a>夏末月。<a id="a-1n"></a>比丘安居竟过三月作衣毕。<a id="a-1o"></a>与衣钵俱渐渐游行往诣佛所。<a id="a-1p"></a>久不见婆伽婆。<a id="a-1q"></a>久不见修伽陀。<a id="a-1r"></a>是第二大会诸比丘往诣佛所。<a id="a-1s"></a>有余比丘。<a id="a-1t"></a>王舍城安居竟。<a id="a-1u"></a>过三月作衣毕。<a id="a-1v"></a>与衣钵俱渐渐游行。<a id="a-1w"></a>来到佛所头面礼足一面坐。<a id="a-1x"></a>诸佛常法。<a id="a-1y"></a>有客比丘来。<a id="a-1z"></a>如是语问讯。<a id="a-20"></a>忍不足不。<a id="a-21"></a>安乐住不。<a id="a-22"></a>乞食不乏。<a id="a-23"></a>道路不疲耶。<a id="a-24"></a>今佛亦如是语。<a id="a-25"></a>问客比丘。<a id="a-26"></a>忍不足不。<a id="a-27"></a>安乐住不。<a id="a-28"></a>乞食不乏。<a id="a-29"></a>道路不疲耶。<a id="a-2A"></a>诸比丘言。<a id="a-2B"></a>忍足安乐住乞食不乏道路不疲。<a id="a-2C"></a>以是事向佛广说。<a id="a-2D"></a>佛以是事集僧。<a id="a-2E"></a>集僧已。<a id="a-2F"></a>种种因缘赞戒赞持戒。<a id="a-2G"></a>赞戒赞持戒已。<a id="a-2H"></a>语诸比丘。<a id="a-2I"></a>从今有事听受七夜法。</p>
  <p id="a2J">长老优波离问佛。<a id="a-2K"></a>有事七夜听去。<a id="a-2L"></a>为谁故应去。<a id="a-2M"></a>佛言。<a id="a-2N"></a>为七众故应去。<a id="a-2O"></a>何等七。<a id="a-2P"></a>一比丘。<a id="a-2Q"></a>二比丘尼。<a id="a-2R"></a>三式叉摩尼。<a id="a-2S"></a>四沙弥。<a id="a-2T"></a>五沙弥尼。<a id="a-2U"></a>六优婆塞。<a id="a-2V"></a>七优婆夷。<a id="a-2W"></a>云何为优婆夷故应去。<a id="a-2X"></a>如优婆夷作房舍。<a id="a-2Y"></a>遣使诣比丘所白言。<a id="a-2Z"></a>我作房舍。<a id="a-2a"></a>大德来。<a id="a-2b"></a>作入舍供养。<a id="a-2c"></a>有如是事听去七夜。<a id="a-2d"></a>如优婆夷作象厩马厩门屋食堂。<a id="a-2e"></a>遣使诣比丘所白言。<a id="a-2f"></a>大德。<a id="a-2g"></a>我作象厩马厩门屋食堂。<a id="a-2h"></a>大德来。<a id="a-2i"></a>作入舍供养。<a id="a-2j"></a>有如是事听去七夜。<a id="a-2k"></a>如优婆夷为僧故作房舍。<a id="a-2l"></a>若温堂凉堂合霤堂重阁一重舍平覆舍。<a id="a-2m"></a>遣使诣比丘所白言。<a id="a-2n"></a>大德。<a id="a-2o"></a>我为僧故作房舍温堂凉堂合霤堂重阁一重舍平覆舍。<a id="a-2p"></a>大德来。<a id="a-2q"></a>作入舍供养。<a id="a-2r"></a>有如是事听去七夜。<a id="a-2s"></a>如优婆夷为多比丘二一。<a id="a-2t"></a>为多比丘尼二一。<a id="a-2u"></a>为多式叉摩尼二一。<a id="a-2v"></a>为多沙弥二一。<a id="a-2w"></a>为多沙弥尼二一。<a id="a-2x"></a>为多出家二一。<a id="a-2y"></a>为多出家尼二一。<a id="a-2z"></a>若为一出家尼故。<a id="a-30"></a>作房舍温堂凉堂合霤堂重阁一重舍平覆舍。<a id="a-31"></a>遣使诣比丘所白言。<a id="a-32"></a>大德来。<a id="a-33"></a>我为一出家尼故。<a id="a-34"></a>作房舍温堂凉堂合霤堂重阁一重舍平覆舍。<a id="a-35"></a>大德来。<a id="a-36"></a>作入舍供养。<a id="a-37"></a>有如是事听去七夜。<a id="a-38"></a>如一优婆夷王捉若贼若怨若怨党若怨党之党捉。<a id="a-39"></a>遣使诣比丘所白言。<a id="a-3A"></a>大德。<a id="a-3B"></a>我若王若贼若怨若怨党若怨党之党捉。<a id="a-3C"></a>大德来。<a id="a-3D"></a>欲见比丘。<a id="a-3E"></a>有如是事听去七夜。<a id="a-3F"></a>为欲听法听去七夜。<a id="a-3G"></a>为欲布施听去七夜。<a id="a-3H"></a>为欲见比丘听法。<a id="a-3I"></a>欲见比丘布施欲听法布施。<a id="a-3J"></a>欲见比丘听法布施。<a id="a-3K"></a>有如是事听去七夜。<a id="a-3L"></a>如优婆夷病苦极。<a id="a-3M"></a>遣使诣比丘所白言。<a id="a-3N"></a>我病苦极。<a id="a-3O"></a>大德来。<a id="a-3P"></a>欲见比丘。<a id="a-3Q"></a>有如是事听去七夜。<a id="a-3R"></a>为欲听法听去七夜。<a id="a-3S"></a>为欲布施听去七夜。<a id="a-3T"></a>欲见比丘听法。<a id="a-3U"></a>欲见比丘布施。<a id="a-3V"></a>欲听法布施。<a id="a-3W"></a>欲见比丘听法布施。<a id="a-3X"></a>有如是事听去七夜。<a id="a-3Y"></a>如优婆夷病苦极。<a id="a-3Z"></a>遣使诣比丘所白言。<a id="a-3a"></a>大德。<a id="a-3b"></a>我病苦极。<a id="a-3c"></a>大德来。<a id="a-3d"></a>教我随病食。<a id="a-3e"></a>有如是事听去七夜。<a id="a-3f"></a>教我随病药听去七夜。<a id="a-3g"></a>教我食具满看病人。<a id="a-3h"></a>听去七夜。<a id="a-3i"></a>为随病食随病药。<a id="a-3j"></a>为随病食具满看病人。<a id="a-3k"></a>随病药具满看病人。<a id="a-3l"></a>为随病食随病药具满看病人。<a id="a-3m"></a>有如是事听去七夜。<a id="a-3n"></a>如优婆夷为是多识多知。<a id="a-3o"></a>诸大经有波罗纱提伽(晋言清净经)波罗纱大尼(晋言一净经)般阇提利剑(晋言三昧经)摩那阇蓝(晋言化经)波罗小阇蓝(晋言梵经)阿吒那剑(晋言鬼神成经)摩诃纱摩耆剑(晋言大会经)阿罗伽度波摩(晋言蛇譬经)室唳咆那都叉耶时月提(晋言索灭解脱经)释伽罗波罗念奈(晋言释问经也)摩呵尼陀那波梨耶夜(晋言大因缘经)频波纱罗波罗时伽摩南(晋言洴沙迎经)般阇优波陀那肝提伽(晋言五受阴却经)沙陀耶多尼(晋言六情部经)尼陀那散犹乞多(晋言同界部经)波罗延(晋言过道经)阿陀波耆耶修妒路(晋言众德经)萨耆陀舍修妒路(晋言谛见经也)若未学欲学。<a id="a-3p"></a>若先学忘欲诵。<a id="a-3q"></a>遣使诣比丘所白言。<a id="a-3r"></a>大德。<a id="a-3s"></a>是多识多知诸大经。<a id="a-3t"></a>波罗纱乃至萨耆陀舍修妒路。<a id="a-3u"></a>若未学欲学。<a id="a-3v"></a>若先学忘欲诵。<a id="a-3w"></a>大德来教我受学读诵问义。<a id="a-3x"></a>有如是事听去七夜。<a id="a-3y"></a>如为优婆夷应去。<a id="a-3z"></a>优婆塞亦如是。</p>
  <p id="a40">云何为沙弥尼故应去。<a id="a-41"></a>如沙弥尼为僧故。<a id="a-42"></a>作房舍若温堂凉堂合霤堂重阁一重舍平覆舍遣使诣比丘所白言。<a id="a-43"></a>我为僧故。<a id="a-44"></a>作房舍温堂凉堂合霤堂重阁一重舍平覆舍。<a id="a-45"></a>大德来。<a id="a-46"></a>作入舍供养。<a id="a-47"></a>有如是事听去七夜。<a id="a-48"></a>若为多比丘二一。<a id="a-49"></a>多比丘尼二一。<a id="a-4A"></a>多式叉摩尼二一。<a id="a-4B"></a>多沙弥二一。<a id="a-4C"></a>多沙弥尼二一。<a id="a-4D"></a>多出家二一。<a id="a-4E"></a>多出家尼二一。<a id="a-4F"></a>若为一出家尼故。<a id="a-4G"></a>作房舍温堂凉堂合霤堂重阁一重舍平覆舍。<a id="a-4H"></a>遣使诣比丘所白言。<a id="a-4I"></a>大德。<a id="a-4J"></a>我为一出家尼。<a id="a-4K"></a>作房舍温堂凉堂合霤堂重阁一重舍平覆舍。<a id="a-4L"></a>大德来。<a id="a-4M"></a>作入舍供养。<a id="a-4N"></a>有如是事听去七夜。<a id="a-4O"></a>如一沙弥尼若王捉若贼若怨若怨党若怨党之党捉捕治。<a id="a-4P"></a>遣使诣比丘所白言。<a id="a-4Q"></a>大德。<a id="a-4R"></a>我若王捉若贼若怨若怨党若怨党之党捉捕治。<a id="a-4S"></a>大德来。<a id="a-4T"></a>欲见比丘。<a id="a-4U"></a>有如是事听去七夜。<a id="a-4V"></a>为欲听法听去七夜。<a id="a-4W"></a>为欲布施听去七夜。<a id="a-4X"></a>为欲见比丘听法。<a id="a-4Y"></a>欲见比丘布施。<a id="a-4Z"></a>欲听法布施。<a id="a-4a"></a>欲见比丘听法布施。<a id="a-4b"></a>有如是事听去七夜。<a id="a-4c"></a>如沙弥尼病苦极。<a id="a-4d"></a>遣使诣比丘所白言。<a id="a-4e"></a>我病苦极。<a id="a-4f"></a>大德来。<a id="a-4g"></a>欲见比丘。<a id="a-4h"></a>有如是事听去七夜。<a id="a-4i"></a>为欲听法听去七夜。<a id="a-4j"></a>为欲布施听去七夜。<a id="a-4k"></a>欲见比丘听法。<a id="a-4l"></a>欲见比丘布施。<a id="a-4m"></a>欲听法布施。<a id="a-4n"></a>欲见比丘听法布施。<a id="a-4o"></a>有如是事听去七夜。<a id="a-4p"></a>如沙弥尼病苦。<a id="a-4q"></a>遣使诣比丘所白言。<a id="a-4r"></a>我病苦。<a id="a-4s"></a>大德来。<a id="a-4t"></a>教我随病食。<a id="a-4u"></a>有如是事听去七夜。<a id="a-4v"></a>教我随病药听去七夜。<a id="a-4w"></a>教我具满看病人听去七夜。<a id="a-4x"></a>为随病食随病药。<a id="a-4y"></a>为随病食具满看病人。<a id="a-4z"></a>为随病药具满看病人为随病食随病药具满看病人。<a id="a-50"></a>有如是事听去七夜。<a id="a-51"></a>如沙弥尼病苦。<a id="a-52"></a>遣使诣比丘所白言。<a id="a-53"></a>大德。<a id="a-54"></a>我病苦。<a id="a-55"></a>大德来。<a id="a-56"></a>若此间将我到彼间如法。<a id="a-57"></a>若彼间将我到此间如法。<a id="a-58"></a>有如是事听去七夜。<a id="a-59"></a>如沙弥尼愁思欲舍戒。<a id="a-5A"></a>遣使诣比丘所白言。<a id="a-5B"></a>大德。<a id="a-5C"></a>我愁思欲舍戒。<a id="a-5D"></a>大德来。<a id="a-5E"></a>为我说法。<a id="a-5F"></a>有如是事听去七夜。<a id="a-5G"></a>如沙弥尼有恶邪起。<a id="a-5H"></a>遣使诣比丘所白言。<a id="a-5I"></a>我有恶邪起。<a id="a-5J"></a>大德来。<a id="a-5K"></a>为我除恶邪。<a id="a-5L"></a>有如是事听去七夜。<a id="a-5M"></a>如沙弥尼心疑悔。<a id="a-5N"></a>遣使诣比丘所白言。<a id="a-5O"></a>我心疑悔。<a id="a-5P"></a>大德来。<a id="a-5Q"></a>为我如法除。<a id="a-5R"></a>有如是事听去七夜。<a id="a-5S"></a>如沙弥尼满十岁在夫家若满十八岁童女。<a id="a-5T"></a>遣使诣比丘所白言。<a id="a-5U"></a>我满十岁在夫家满十八岁童女。<a id="a-5V"></a>大德来。<a id="a-5W"></a>为我受学法。<a id="a-5X"></a>有如是事听去七夜。<a id="a-5Y"></a>如沙弥尼为多识多知。<a id="a-5Z"></a>诸大经名波罗纱提伽乃至萨耆陀舍修妒路。<a id="a-5a"></a>若未学欲学。<a id="a-5b"></a>若先学忘欲诵。<a id="a-5c"></a>遣使诣比丘所白言。<a id="a-5d"></a>大德。<a id="a-5e"></a>是多识多知。<a id="a-5f"></a>诸大经波罗纱提伽乃至萨耆陀舍修妒路。<a id="a-5g"></a>我若未学欲学。<a id="a-5h"></a>若学忘欲诵。<a id="a-5i"></a>大德来。<a id="a-5j"></a>教我受学问诵。<a id="a-5k"></a>有如是事听去七夜。<a id="a-5l"></a>如为沙弥尼沙弥亦如是。<a id="a-5m"></a>余随所应。</p>
  <p id="a5n">云何为式叉摩尼故应去。<a id="a-5o"></a>如式叉摩尼。<a id="a-5p"></a>为僧故。<a id="a-5q"></a>作房舍温堂凉堂合霤堂重阁一重舍平覆舍。<a id="a-5r"></a>遣使诣比丘所白言。<a id="a-5s"></a>大德。<a id="a-5t"></a>我为僧故。<a id="a-5u"></a>作房舍温堂凉堂合霤堂重阁一重舍平覆舍。<a id="a-5v"></a>大德来。<a id="a-5w"></a>作入舍供养。<a id="a-5x"></a>有如是事听去七夜。<a id="a-5y"></a>若为多比丘二一。<a id="a-5z"></a>多比丘尼二一多式叉摩尼二一。<a id="a-60"></a>多沙弥二一。<a id="a-61"></a>多沙弥尼二一。<a id="a-62"></a>多出家二一。<a id="a-63"></a>多出家尼二一。<a id="a-64"></a>若为一出家尼故。<a id="a-65"></a>作房舍温堂凉堂合霤堂重阁一重舍平覆舍。<a id="a-66"></a>遣使诣比丘所白言。<a id="a-67"></a>大德。<a id="a-68"></a>我为一出家尼故。<a id="a-69"></a>作房舍温堂凉堂合霤堂重阁一重舍平覆舍。<a id="a-6A"></a>大德来。<a id="a-6B"></a>作入舍供养。<a id="a-6C"></a>有如是事听去七夜。<a id="a-6D"></a>如式叉摩尼。<a id="a-6E"></a>若王捉若贼若怨若怨党若怨党之党捉捕治。<a id="a-6F"></a>遣使诣比丘所白言。<a id="a-6G"></a>大德。<a id="a-6H"></a>我若王捉若贼若怨若怨党若怨党之党捉捕治我。<a id="a-6I"></a>大德来。<a id="a-6J"></a>欲见比丘。<a id="a-6K"></a>有如是事听去七夜。<a id="a-6L"></a>为欲听法听去七夜。<a id="a-6M"></a>为欲布施听去七夜。<a id="a-6N"></a>欲见比丘听法。<a id="a-6O"></a>欲见比丘布施。<a id="a-6P"></a>为听法布施。<a id="a-6Q"></a>欲见比丘听法布施。<a id="a-6R"></a>有如是事听去七夜。<a id="a-6S"></a>如式叉摩尼病苦。<a id="a-6T"></a>遣使诣比丘所白言。<a id="a-6U"></a>大德。<a id="a-6V"></a>我病苦。<a id="a-6W"></a>大德来。<a id="a-6X"></a>欲见比丘有如是事听去七夜。<a id="a-6Y"></a>为欲听法听去七夜。<a id="a-6Z"></a>为欲布施听去七夜。<a id="a-6a"></a>为欲见比丘听法。<a id="a-6b"></a>为听法布施为欲见比丘听法布施。<a id="a-6c"></a>有如是事听去七夜。<a id="a-6d"></a>如式叉摩尼病苦。<a id="a-6e"></a>遣使诣比丘所白言。<a id="a-6f"></a>大德。<a id="a-6g"></a>我病苦。<a id="a-6h"></a>大德来教我随病食。<a id="a-6i"></a>有如是事听去七夜。<a id="a-6j"></a>教我随病药听去七夜。<a id="a-6k"></a>教我具满看病人听去七夜。<a id="a-6l"></a>为随病食随病药。<a id="a-6m"></a>为随病食具满看病人。<a id="a-6n"></a>为随病药具满看病人。<a id="a-6o"></a>为随病食随病药具满看病人。<a id="a-6p"></a>有如是事听去七夜。<a id="a-6q"></a>如式叉摩尼病苦。<a id="a-6r"></a>遣使诣比丘所白言。<a id="a-6s"></a>大德。<a id="a-6t"></a>我病苦。<a id="a-6u"></a>大德来。<a id="a-6v"></a>若此间将我到彼间如法。<a id="a-6w"></a>若彼间将我到此间如法。<a id="a-6x"></a>有如是事听去七夜。<a id="a-6y"></a>如式叉摩尼愁思欲舍戒。<a id="a-6z"></a>遣使诣比丘所白言。<a id="a-70"></a>大德。<a id="a-71"></a>我愁思欲舍戒。<a id="a-72"></a>大德来为我说法。<a id="a-73"></a>有如是事听去七夜。<a id="a-74"></a>如式叉摩尼有恶邪起。<a id="a-75"></a>遣使诣比丘所白言。<a id="a-76"></a>大德。<a id="a-77"></a>我恶邪起。<a id="a-78"></a>大德来为我除恶邪。<a id="a-79"></a>有如是事听去七夜。<a id="a-7A"></a>如式叉摩尼心疑悔。<a id="a-7B"></a>遣使诣比丘所白言。<a id="a-7C"></a>大德。<a id="a-7D"></a>我心疑悔。<a id="a-7E"></a>大德来为我除。<a id="a-7F"></a>有如是事听去七夜。<a id="a-7G"></a>若式叉摩尼犯后二戒。<a id="a-7H"></a>遣使诣比丘所白言。<a id="a-7I"></a>大德。<a id="a-7J"></a>我犯后二戒。<a id="a-7K"></a>大德来为我更受戒。<a id="a-7L"></a>有如是事听去七夜。<a id="a-7M"></a>若式叉摩尼已嫁满十二岁二十岁童女。<a id="a-7N"></a>遣使诣比丘所白言。<a id="a-7O"></a>大德。<a id="a-7P"></a>我已嫁满十二岁满二十岁童女。<a id="a-7Q"></a>大德来与我受具足戒。<a id="a-7R"></a>有如是事听去七夜。<a id="a-7S"></a>如式叉摩尼。<a id="a-7T"></a>为是多识多知。<a id="a-7U"></a>诸大经波罗纱提伽乃至萨耆陀舍修妒路。<a id="a-7V"></a>若未学欲学。<a id="a-7W"></a>若学忘欲诵。<a id="a-7X"></a>遣使诣比丘所白言。<a id="a-7Y"></a>大德。<a id="a-7Z"></a>是多识多知。<a id="a-7a"></a>诸大经波罗纱提伽。<a id="a-7b"></a>乃至萨耆陀舍修妒路。<a id="a-7c"></a>我若未学欲学。<a id="a-7d"></a>若学忘欲诵。<a id="a-7e"></a>大德来教我受学诵问义。<a id="a-7f"></a>有如是事听去七夜。<a id="a-7g"></a>云何为与学沙弥尼故应去。<a id="a-7h"></a>如与学沙弥尼。<a id="a-7i"></a>为僧故作房舍温堂凉堂合霤堂重阁一重舍平覆舍。<a id="a-7j"></a>遣使诣比丘所白言。<a id="a-7k"></a>大德。<a id="a-7l"></a>我为僧故。<a id="a-7m"></a>作房舍温堂凉堂合霤堂重阁一重舍平覆舍。<a id="a-7n"></a>大德来作入舍供养。<a id="a-7o"></a>有如是事听去七夜。<a id="a-7p"></a>若为多比丘二一。<a id="a-7q"></a>多比丘尼二一。<a id="a-7r"></a>多式叉摩尼二一。<a id="a-7s"></a>多沙弥二一。<a id="a-7t"></a>多沙弥尼二一。<a id="a-7u"></a>多出家二一。<a id="a-7v"></a>多出家尼二一。<a id="a-7w"></a>若为一出家尼故。<a id="a-7x"></a>作房舍温堂凉堂合霤堂重阁一重舍平覆舍。<a id="a-7y"></a>遣使诣比丘所白言。<a id="a-7z"></a>大德。<a id="a-80"></a>我为一出家尼故。<a id="a-81"></a>作房舍温堂凉堂合霤堂重阁一重舍平覆舍。<a id="a-82"></a>大德来作入舍供养。<a id="a-83"></a>有如是事听去七夜。<a id="a-84"></a>如与学沙弥尼。<a id="a-85"></a>若王捉若贼若怨若怨党若怨党之党捉捕治。<a id="a-86"></a>遣使诣比丘所白言。<a id="a-87"></a>大德。<a id="a-88"></a>我若王捉若贼若怨若怨党若怨党之党捉捕治。<a id="a-89"></a>大德来。<a id="a-8A"></a>欲见比丘。<a id="a-8B"></a>有如是事听去七夜。<a id="a-8C"></a>为欲听法听去七夜。<a id="a-8D"></a>为欲布施听去七夜。<a id="a-8E"></a>为欲见比丘听法。<a id="a-8F"></a>为欲见比丘布施。<a id="a-8G"></a>为欲听法布施。<a id="a-8H"></a>为欲见比丘听法布施。<a id="a-8I"></a>有如是事听去七夜。<a id="a-8J"></a>如与学沙弥尼病苦。<a id="a-8K"></a>遣使诣比丘所白言。<a id="a-8L"></a>我病苦。<a id="a-8M"></a>大德来。<a id="a-8N"></a>欲见比丘。<a id="a-8O"></a>有如是事听去七夜。<a id="a-8P"></a>为欲听法听去七夜。<a id="a-8Q"></a>为欲布施听去七夜。<a id="a-8R"></a>为欲见比丘听法。<a id="a-8S"></a>为欲见比丘布施。<a id="a-8T"></a>为欲听法布施。<a id="a-8U"></a>为欲见比丘听法布施。<a id="a-8V"></a>有如是事听去七夜。<a id="a-8W"></a>如与学沙弥尼病苦。<a id="a-8X"></a>遣使诣比丘所白言。<a id="a-8Y"></a>大德。<a id="a-8Z"></a>我病苦。<a id="a-8a"></a>大德来教我随病食。<a id="a-8b"></a>有如是事听去七夜。<a id="a-8c"></a>教我随病药听去七夜。<a id="a-8d"></a>教我具满看病人听去七夜。<a id="a-8e"></a>教我随病食随病药。<a id="a-8f"></a>教我随病食具满看病人。<a id="a-8g"></a>教我随病药具满看病人。<a id="a-8h"></a>教我随病食随病药具满看病人。<a id="a-8i"></a>有如是事听去七夜。<a id="a-8j"></a>如与学沙弥尼病苦。<a id="a-8k"></a>遣使诣比丘所白言。<a id="a-8l"></a>大德。<a id="a-8m"></a>我病苦。<a id="a-8n"></a>大德来。<a id="a-8o"></a>若此间将我到彼间如法。<a id="a-8p"></a>若彼间将我到此间如法。<a id="a-8q"></a>有如是事听去七夜。<a id="a-8r"></a>如与学沙弥尼愁思欲舍戒。<a id="a-8s"></a>遣使诣比丘所白言。<a id="a-8t"></a>大德。<a id="a-8u"></a>我愁思欲舍戒。<a id="a-8v"></a>大德来为我说法。<a id="a-8w"></a>有如是事听去七夜。<a id="a-8x"></a>如与学沙弥尼有恶邪起。<a id="a-8y"></a>遣使诣比丘所白言。<a id="a-8z"></a>大德。<a id="a-90"></a>我有恶邪起。<a id="a-91"></a>大德来为我除恶邪。<a id="a-92"></a>有如是事听去七夜。<a id="a-93"></a>如与学沙弥尼心疑悔。<a id="a-94"></a>遣使诣比丘所白言。<a id="a-95"></a>大德。<a id="a-96"></a>我心疑悔。<a id="a-97"></a>大德来为我如法除疑悔。<a id="a-98"></a>有如是事听去七夜。<a id="a-99"></a>如与学沙弥尼。<a id="a-9A"></a>僧欲作治羯磨。<a id="a-9B"></a>若苦切羯磨。<a id="a-9C"></a>若依止羯磨。<a id="a-9D"></a>若驱出羯磨。<a id="a-9E"></a>若下意羯磨。<a id="a-9F"></a>遣使诣比丘所白言。<a id="a-9G"></a>大德。<a id="a-9H"></a>僧欲为我作治羯磨。<a id="a-9I"></a>若苦切羯磨。<a id="a-9J"></a>若依止羯磨。<a id="a-9K"></a>若驱出羯磨。<a id="a-9L"></a>若下意羯磨。<a id="a-9M"></a>大德来如法助我。<a id="a-9N"></a>有如是事听去七夜。<a id="a-9O"></a>如与学沙弥尼。<a id="a-9P"></a>僧作治羯磨竟。<a id="a-9Q"></a>苦切羯磨依止羯磨驱出羯磨下意羯磨竟。<a id="a-9R"></a>遣使诣比丘所白言。<a id="a-9S"></a>大德。<a id="a-9T"></a>僧与我作治羯磨竟。<a id="a-9U"></a>苦切羯磨依止羯磨驱出羯磨下意羯磨竟。<a id="a-9V"></a>大德来令轻作莫令重作。<a id="a-9W"></a>有如是事听去七夜。<a id="a-9X"></a>如与学沙弥尼。<a id="a-9Y"></a>僧欲作忆念比尼不痴比尼。<a id="a-9Z"></a>遣使诣比丘所白言。<a id="a-9a"></a>大德。<a id="a-9b"></a>僧欲为我作忆念比尼不痴比尼。<a id="a-9c"></a>大德来。<a id="a-9d"></a>当令与我忆念比尼不痴比尼。<a id="a-9e"></a>有如是事听去七夜。<a id="a-9f"></a>如与学沙弥尼。<a id="a-9g"></a>僧欲与作实觅羯磨。<a id="a-9h"></a>遣使诣比丘所白言。<a id="a-9i"></a>大德。<a id="a-9j"></a>僧欲为我作实觅羯磨。<a id="a-9k"></a>大德来如法助我。<a id="a-9l"></a>有如是事听去七夜。<a id="a-9m"></a>如与学沙弥尼。<a id="a-9n"></a>僧与作实觅羯磨竟。<a id="a-9o"></a>遣使诣比丘所白言。<a id="a-9p"></a>大德。<a id="a-9q"></a>僧为我作实觅羯磨竟。<a id="a-9r"></a>大德来令轻作莫令重作。<a id="a-9s"></a>有如是事听去七夜。<a id="a-9t"></a>如与学沙弥尼。<a id="a-9u"></a>僧欲作不见摈不作摈恶邪不除摈。<a id="a-9v"></a>遣使诣比丘所白言。<a id="a-9w"></a>大德。<a id="a-9x"></a>僧欲为我作不见摈不作摈恶邪不除摈。<a id="a-9y"></a>大德来我不见教见不作教作不除教除。<a id="a-9z"></a>有如是事听去七夜。<a id="a-A0"></a>如与学沙弥尼。<a id="a-A1"></a>犯僧伽婆尸沙。<a id="a-A2"></a>若应与摩那埵。<a id="a-A3"></a>若应与本日治。<a id="a-A4"></a>若应与出罪羯磨。<a id="a-A5"></a>遣使诣比丘所白言。<a id="a-A6"></a>大德。<a id="a-A7"></a>我犯僧伽婆尸沙。<a id="a-A8"></a>僧欲与我摩那埵本日治若出罪。<a id="a-A9"></a>大德来当令与我若摩那埵若本日治若出罪。<a id="a-AA"></a>有如是事听去七夜。<a id="a-AB"></a>如与学沙弥尼。<a id="a-AC"></a>二部波罗提木叉分别。<a id="a-AD"></a>若未学欲学。<a id="a-AE"></a>若学忘欲诵。<a id="a-AF"></a>遣使诣比丘所白言。<a id="a-AG"></a>大德。<a id="a-AH"></a>我二部波罗提木叉分别。<a id="a-AI"></a>若未学欲学。<a id="a-AJ"></a>若学忘欲诵。<a id="a-AK"></a>大德来。<a id="a-AL"></a>教我受学诵问义。<a id="a-AM"></a>有如是事听去七夜。<a id="a-AN"></a>如与学沙弥尼。<a id="a-AO"></a>为是多识多知。<a id="a-AP"></a>诸大经波罗纱提伽乃至萨耆陀舍修妒路。<a id="a-AQ"></a>若未学欲学。<a id="a-AR"></a>若学忘欲诵。<a id="a-AS"></a>遣使诣比丘所白言。<a id="a-AT"></a>大德。<a id="a-AU"></a>是多识多知。<a id="a-AV"></a>诸大经波罗纱提伽。<a id="a-AW"></a>乃至萨耆陀舍修妒路。<a id="a-AX"></a>我若未学欲学。<a id="a-AY"></a>若学忘欲诵。<a id="a-AZ"></a>大德来教我受学诵问义。<a id="a-Aa"></a>有如是事听去七夜。<a id="a-Ab"></a>如为与学沙弥尼应去。<a id="a-Ac"></a>与学沙弥亦如是。<a id="a-Ad"></a>除随其所应。<a id="a-Ae"></a>如为比丘应去。<a id="a-Af"></a>为比丘尼亦如是。<a id="a-Ag"></a>如他事应去。<a id="a-Ah"></a>自事应去亦如是。<a id="a-Ai"></a>遣使应去不遣使应去亦如是。<a id="a-Aj"></a>比丘比丘尼。<a id="a-Ak"></a>若为自身若为他。<a id="a-Al"></a>遣使若不遣使应去。<a id="a-Am"></a>听一七夜不听二七夜。<a id="a-An"></a>有病比丘夏安居。<a id="a-Ao"></a>若不得随病食。<a id="a-Ap"></a>有是事难故出去无罪。</p>
  <p id="aAq">有病比丘夏安居。<a id="a-Ar"></a>若不得随病药。<a id="a-As"></a>有是事难故出去无罪。</p>
  <p id="aAt">有病比丘夏安居。<a id="a-Au"></a>若不得具满看病人。<a id="a-Av"></a>有是事难故出去无罪。</p>
  <p id="aAw">有病比丘夏安居。<a id="a-Ax"></a>不得随病食随病药。<a id="a-Ay"></a>若不得随病食具满看病人。<a id="a-Az"></a>若不得随病药具满看病人。<a id="a-B0"></a>若不得随病食随病药具满看病人。<a id="a-B1"></a>有如是事难故出去无罪。</p>
  <p id="aB2">有比丘夏安居。<a id="a-B3"></a>是中女人不如法语。<a id="a-B4"></a>大德。<a id="a-B5"></a>我与汝女若姊妹。<a id="a-B6"></a>汝为我作女夫。<a id="a-B7"></a>作姊妹婿。<a id="a-B8"></a>比丘如是思惟。<a id="a-B9"></a>是中女人不如法语言。<a id="a-BA"></a>大德。<a id="a-BB"></a>我与汝女若姊妹。<a id="a-BC"></a>汝为我作女夫姊妹婿。<a id="a-BD"></a>若我是处住。<a id="a-BE"></a>或失命若失梵行。<a id="a-BF"></a>有是事难故出去无罪。<a id="a-BG"></a>有比丘夏安居。<a id="a-BH"></a>是中男子不如法语。<a id="a-BI"></a>大德。<a id="a-BJ"></a>我与汝女若姊妹。<a id="a-BK"></a>汝作女婿作姊妹夫。<a id="a-BL"></a>比丘如是思惟。<a id="a-BM"></a>是中男子不如法语。<a id="a-BN"></a>大德。<a id="a-BO"></a>我与汝女若姊妹。<a id="a-BP"></a>汝作女婿姊妹夫。<a id="a-BQ"></a>我若是处住。<a id="a-BR"></a>若失命若失梵行。<a id="a-BS"></a>有如是事难故出去无罪。<a id="a-BT"></a>有比丘夏安居。<a id="a-BU"></a>不正思惟取相思惟。<a id="a-BV"></a>女人若来若去若立若坐。<a id="a-BW"></a>若笑若语若啼。<a id="a-BX"></a>若歌若作妓若舞。<a id="a-BY"></a>若赤裸若多少着衣。<a id="a-BZ"></a>若严饰若不严饰。<a id="a-Ba"></a>比丘如是思惟。<a id="a-Bb"></a>我是处住。<a id="a-Bc"></a>不正思惟取相思惟。<a id="a-Bd"></a>女人若去来坐立语笑。<a id="a-Be"></a>若啼歌舞作妓赤裸。<a id="a-Bf"></a>若多少着衣。<a id="a-Bg"></a>若严饰。<a id="a-Bh"></a>若不严饰。<a id="a-Bi"></a>若我是处住。<a id="a-Bj"></a>或失命或失梵行。<a id="a-Bk"></a>有如是难故出去无罪。<a id="a-Bl"></a>有比丘夏安居。<a id="a-Bm"></a>见伏藏大价珍宝。<a id="a-Bn"></a>比丘如是思惟。<a id="a-Bo"></a>我是中见伏藏大价珍宝。<a id="a-Bp"></a>若是处住。<a id="a-Bq"></a>或失命或失梵行。<a id="a-Br"></a>有是事难故出去无罪。</p>
  <p id="aBs">有比丘夏安居。<a id="a-Bt"></a>若父母来。<a id="a-Bu"></a>兄弟姊妹儿女本第二来。<a id="a-Bv"></a>比丘如是思惟。<a id="a-Bw"></a>我是中若父母来。<a id="a-Bx"></a>兄弟儿女姊妹本第二来。<a id="a-By"></a>我若是处住。<a id="a-Bz"></a>或失命或失梵行。<a id="a-C0"></a>有是难故出去无罪。</p>
  <p id="aC1">有比丘夏安居。<a id="a-C2"></a>见破僧作二部。<a id="a-C3"></a>比丘如是思惟。<a id="a-C4"></a>是中破僧作二部。<a id="a-C5"></a>我若是中住。<a id="a-C6"></a>或生恶心或作恶口。<a id="a-C7"></a>是我长夜有折减堕恶道。<a id="a-C8"></a>有是难故出去无罪。</p>
  <p id="aC9">有比丘夏安居。<a id="a-CA"></a>见僧勤欲破僧。<a id="a-CB"></a>比丘如是思惟。<a id="a-CC"></a>是中住处。<a id="a-CD"></a>僧欲勤破僧。<a id="a-CE"></a>我若是中住。<a id="a-CF"></a>或生恶心或作恶口。<a id="a-CG"></a>我长夜有折减堕恶道。<a id="a-CH"></a>有是事难故出去无罪。</p>
  <p id="aCI">见多比丘二一。<a id="a-CJ"></a>多比丘尼二一。<a id="a-CK"></a>多式叉摩尼二一。<a id="a-CL"></a>多沙弥二一。<a id="a-CM"></a>多沙弥尼二一。<a id="a-CN"></a>多出家二一。<a id="a-CO"></a>多出家尼二一。<a id="a-CP"></a>见一出家尼勤欲破僧。<a id="a-CQ"></a>比丘如是思惟。<a id="a-CR"></a>是中出家尼勤欲破僧。<a id="a-CS"></a>我若是中住。<a id="a-CT"></a>或生恶心或作恶口。<a id="a-CU"></a>我长夜有折减堕恶道。<a id="a-CV"></a>有是事难故出去无罪。</p>
  <p id="aCW">有比丘夏安居。<a id="a-CX"></a>若闻彼住处有勤欲破僧方便合会。<a id="a-CY"></a>比丘如是思惟。<a id="a-CZ"></a>彼间住处有勤欲破僧方便合会。<a id="a-Ca"></a>我能如是软语约敕。<a id="a-Cb"></a>令彼心息还使一心和合。<a id="a-Cc"></a>有是事故出去无罪。</p>
  <p id="aCd">有比丘夏安居。<a id="a-Ce"></a>若闻彼间住处有僧勤欲破僧。<a id="a-Cf"></a>比丘如是思惟。<a id="a-Cg"></a>彼间住处有僧勤欲破僧。<a id="a-Ch"></a>我能如是软语约敕。<a id="a-Ci"></a>令彼心息。<a id="a-Cj"></a>能令不勤破僧还一心和合。<a id="a-Ck"></a>有是事故出去无罪。</p>
  <p id="aCl">若多比丘二一。<a id="a-Cm"></a>多比丘尼二一。<a id="a-Cn"></a>多式叉摩尼二一。<a id="a-Co"></a>多沙弥二一。<a id="a-Cp"></a>多沙弥尼二一。<a id="a-Cq"></a>多出家二一。<a id="a-Cr"></a>多出家尼二一。<a id="a-Cs"></a>若一出家尼勤欲破僧。<a id="a-Ct"></a>比丘如是思惟。<a id="a-Cu"></a>彼间有一出家尼勤欲破僧。<a id="a-Cv"></a>我能如是软语约敕令和合。<a id="a-Cw"></a>不勤破僧还一心和合。<a id="a-Cx"></a>为是事故出去无罪。</p>
  <p id="aCy">有比丘夏安居。<a id="a-Cz"></a>闻彼间住处有勤欲破僧方便合会。<a id="a-D0"></a>比丘如是思惟。<a id="a-D1"></a>彼间住处有欲破僧方便合会。<a id="a-D2"></a>我不能如是约敕如是软语令彼心息还一心和合。<a id="a-D3"></a>我彼中有亲。<a id="a-D4"></a>是亲力能软语约敕。<a id="a-D5"></a>令彼破僧方便合会事息还一心和合。<a id="a-D6"></a>为是事故出去无罪。</p>
  <p id="aD7">有比丘夏安居。<a id="a-D8"></a>闻彼间僧欲勤破僧方便合会。<a id="a-D9"></a>比丘如是思惟。<a id="a-DA"></a>彼间僧勤欲破僧我力不能软语约敕令彼心息还一心和合。<a id="a-DB"></a>我彼中有亲。<a id="a-DC"></a>亲力能软语约敕。<a id="a-DD"></a>令彼破僧方便合会心息还一心和合。<a id="a-DE"></a>为是事故出去无罪。</p>
  <p id="aDF">如是多比丘二一。<a id="a-DG"></a>多比丘尼二一。<a id="a-DH"></a>多式叉摩尼二一。<a id="a-DI"></a>多沙弥二一。<a id="a-DJ"></a>多沙弥尼二一。<a id="a-DK"></a>多出家二一。<a id="a-DL"></a>多出家尼二一。<a id="a-DM"></a>如一出家尼勤欲破僧方便合会。<a id="a-DN"></a>比丘如是思惟。<a id="a-DO"></a>彼间有出家尼。<a id="a-DP"></a>勤欲破僧方便合会。<a id="a-DQ"></a>我力不能软语约敕令彼心息还一心和合。<a id="a-DR"></a>我彼中有亲。<a id="a-DS"></a>亲力能软语约敕。<a id="a-DT"></a>令彼破僧方便合会心息还一心和合。<a id="a-DU"></a>为是事故出去无罪。<a id="a-DV"></a>有比丘夏安居。<a id="a-DW"></a>时八难若一一难起。<a id="a-DX"></a>有如是事难故出去无罪。<a id="a-DY"></a>广说如自恣中。</p>
  <p id="aDZ">比丘发心欲彼处前三月夏安居。<a id="a-Da"></a>此间有急事起。<a id="a-Db"></a>若至彼不得已应还。<a id="a-Dc"></a>是比丘作是念。<a id="a-Dd"></a>我此间事未讫。<a id="a-De"></a>而至彼间者。<a id="a-Df"></a>必当还此间。<a id="a-Dg"></a>事讫然后往彼住处。<a id="a-Dh"></a>是比丘不应彼间住处前三月。<a id="a-Di"></a>自违言得罪。</p>
  <p id="aDj">比丘发心欲彼处夏安居。<a id="a-Dk"></a>是二住处一布施别布萨。<a id="a-Dl"></a>是比丘如是思惟。<a id="a-Dm"></a>我若是中作布萨。<a id="a-Dn"></a>得此处衣分。<a id="a-Do"></a>若彼间住处布萨。<a id="a-Dp"></a>亦得此处衣分。<a id="a-Dq"></a>是比丘不安居处作布萨。<a id="a-Dr"></a>后还至安居处。<a id="a-Ds"></a>是比丘不应彼住处前三月。<a id="a-Dt"></a>自违言得罪。<a id="a-Du"></a>比丘欲往彼处住。<a id="a-Dv"></a>往彼处住竟。<a id="a-Dw"></a>不作布萨出界去。<a id="a-Dx"></a>是比丘不应彼住处前三月。<a id="a-Dy"></a>自违言得罪。</p>
  <p id="aDz">比丘欲往彼住处。<a id="a-E0"></a>往彼住处竟。<a id="a-E1"></a>作布萨竟。<a id="a-E2"></a>不受床卧具出界去。<a id="a-E3"></a>是比丘不应彼住处前三月。<a id="a-E4"></a>自违言得罪。<a id="a-E5"></a>比丘欲往彼住处。<a id="a-E6"></a>往彼住处竟。<a id="a-E7"></a>作布萨受床卧具竟。<a id="a-E8"></a>无因缘出界去。<a id="a-E9"></a>是比丘不应彼住处前三月。<a id="a-EA"></a>自违言得罪。<a id="a-EB"></a>比丘欲往彼住处。<a id="a-EC"></a>往彼住处竟。<a id="a-ED"></a>作布萨受床卧具竟。<a id="a-EE"></a>不受七夜出界去。<a id="a-EF"></a>是比丘不应彼住处前三月。<a id="a-EG"></a>自违言得罪。</p>
  <p id="aEH">比丘欲往彼住处。<a id="a-EI"></a>往彼住处竟。<a id="a-EJ"></a>作布萨受床卧具竟。<a id="a-EK"></a>受七夜出界去。<a id="a-EL"></a>界外尽七夜而还。<a id="a-EM"></a>是比丘不应彼住处前三月。<a id="a-EN"></a>自违言得罪。</p>
  <p id="aEO">比丘欲往彼住处。<a id="a-EP"></a>往彼处竟。<a id="a-EQ"></a>作布萨受床卧具竟。<a id="a-ER"></a>受七夜出界去。<a id="a-ES"></a>不尽七夜而还。<a id="a-ET"></a>是比丘应彼住处前三月。<a id="a-EU"></a>不自违言无罪。<a id="a-EV"></a>后三月亦应如是广说。<a id="a-EW"></a>第七日当自恣受宿出界不犯。<a id="a-EX"></a>若六夜若五夜若四夜若三夜若二夜若一夜受宿出界外无罪(七法中安居法第四竟)。</p>
 </body>
</html>