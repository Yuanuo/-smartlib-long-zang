<!doctype html>
<html id="z3IBUwcme" data-ver="1298">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第六十三</h1>
  <h2 id="a2">善诵第十诵之三</h2>
  <p id="a3">诸比丘自相语言。<a id="a-4"></a>共作贼去来。<a id="a-5"></a>答言。<a id="a-6"></a>随意。<a id="a-7"></a>是比丘发去。<a id="a-8"></a>中道心悔生惭愧。<a id="a-9"></a>我等云何于善佛法中以信出家。<a id="a-A"></a>而作贼耶。<a id="a-B"></a>作是念已便不复去。<a id="a-C"></a>心疑。<a id="a-D"></a>我等将无得波罗夷耶。<a id="a-E"></a>是事白佛。<a id="a-F"></a>佛言。<a id="a-G"></a>不得波罗夷。<a id="a-H"></a>得偷兰遮。<a id="a-I"></a>诸比丘自相语言。<a id="a-J"></a>共作贼去来。<a id="a-K"></a>答言。<a id="a-L"></a>随意。<a id="a-M"></a>发去时。<a id="a-N"></a>中道一人心悔生惭愧。<a id="a-O"></a>我云何于善佛法中以信出家。<a id="a-P"></a>而作贼耶。<a id="a-Q"></a>复作是念。<a id="a-R"></a>若我不去。<a id="a-S"></a>余人或当杀我。<a id="a-T"></a>当共去。<a id="a-U"></a>我不用物。<a id="a-V"></a>不取分。<a id="a-W"></a>作是思惟已逐去。<a id="a-X"></a>逐去已是中不夺他物。<a id="a-Y"></a>亦不取分。<a id="a-Z"></a>是比丘生疑。<a id="a-a"></a>我将无得波罗夷耶。<a id="a-b"></a>是事白佛。<a id="a-c"></a>佛言。<a id="a-d"></a>不犯波罗夷。<a id="a-e"></a>得偷兰遮。<a id="a-f"></a>又复诸比丘自相语言。<a id="a-g"></a>共作贼去来。<a id="a-h"></a>答言。<a id="a-i"></a>随汝等意发去。<a id="a-j"></a>去到处都无所得。<a id="a-k"></a>是诸比丘生疑。<a id="a-l"></a>我将无得波罗夷耶。<a id="a-m"></a>是事白佛。<a id="a-n"></a>佛言。<a id="a-o"></a>不得波罗夷。<a id="a-p"></a>得偷兰遮。<a id="a-q"></a>诸比丘自相语言。<a id="a-r"></a>共作贼去来。<a id="a-s"></a>答言。<a id="a-t"></a>随汝意发去。<a id="a-u"></a>是中半比丘逻道。<a id="a-v"></a>半比丘取物。<a id="a-w"></a>逻道者言。<a id="a-x"></a>我等不取他物。<a id="a-y"></a>无罪也。<a id="a-z"></a>后生疑。<a id="a-10"></a>我等作如是事。<a id="a-11"></a>将无得波罗夷耶。<a id="a-12"></a>是事白佛。<a id="a-13"></a>佛言。<a id="a-14"></a>不得波罗夷。<a id="a-15"></a>得偷兰遮。<a id="a-16"></a>诸比丘自相语言。<a id="a-17"></a>共作贼去来。<a id="a-18"></a>答言。<a id="a-19"></a>随意。<a id="a-1A"></a>发去已半得物。<a id="a-1B"></a>半不得物。<a id="a-1C"></a>不得物者言。<a id="a-1D"></a>我不得他物不取分。<a id="a-1E"></a>无罪也。<a id="a-1F"></a>又复生疑。<a id="a-1G"></a>我等将无得波罗夷。<a id="a-1H"></a>是事白佛。<a id="a-1I"></a>佛言。<a id="a-1J"></a>不得波罗夷。<a id="a-1K"></a>得偷兰遮。<a id="a-1L"></a>又复诸比丘自相语言。<a id="a-1M"></a>共作贼去来。<a id="a-1N"></a>答言。<a id="a-1O"></a>随意。<a id="a-1P"></a>相语言。<a id="a-1Q"></a>当少少取。<a id="a-1R"></a>莫令具足。<a id="a-1S"></a>取已合众人物欲分。<a id="a-1T"></a>物满五钱。<a id="a-1U"></a>诸比丘生疑。<a id="a-1V"></a>我等将无得波罗夷耶。<a id="a-1W"></a>以是事白佛。<a id="a-1X"></a>佛言。<a id="a-1Y"></a>随人取物离本处计直。<a id="a-1Z"></a>守逻人与比丘衣。<a id="a-1a"></a>比丘不取。<a id="a-1b"></a>作是念。<a id="a-1c"></a>是中谁是檀越谁是主。<a id="a-1d"></a>是事白佛。<a id="a-1e"></a>佛言。<a id="a-1f"></a>但随施者受。<a id="a-1g"></a>有贼捉弟子将去。<a id="a-1h"></a>和上还夺取。<a id="a-1i"></a>和上疑。<a id="a-1j"></a>我将无得波罗夷耶。<a id="a-1k"></a>以是事白佛。<a id="a-1l"></a>佛言。<a id="a-1m"></a>若决定属贼。<a id="a-1n"></a>得波罗夷。<a id="a-1o"></a>若未决定无罪。<a id="a-1p"></a>阿阇梨近行弟子亦如是。<a id="a-1q"></a>有贼捉一比丘将去。<a id="a-1r"></a>还自盗身走来生疑。<a id="a-1s"></a>我将无得波罗夷耶。<a id="a-1t"></a>以是事白佛。<a id="a-1u"></a>佛言。<a id="a-1v"></a>自偷盗身无罪。<a id="a-1w"></a>比丘持可税物行到关门。<a id="a-1x"></a>作是念。<a id="a-1y"></a>我若持是物过。<a id="a-1z"></a>得波罗夷。<a id="a-20"></a>又作是念。<a id="a-21"></a>是税直我宁持与。<a id="a-22"></a>若佛法僧。<a id="a-23"></a>若和上阿阇梨。<a id="a-24"></a>若父母。<a id="a-25"></a>如是思惟已。<a id="a-26"></a>为守关人共软语言。<a id="a-27"></a>我持是物供养若佛法僧若和上阿阇梨若父母。<a id="a-28"></a>因是物与他。<a id="a-29"></a>若作信。<a id="a-2A"></a>若作自供所须。<a id="a-2B"></a>如是等口软语力得过。<a id="a-2C"></a>无咎。<a id="a-2D"></a>飞过无罪。<a id="a-2E"></a>比丘从余比丘。<a id="a-2F"></a>借独坐床已作是念。<a id="a-2G"></a>我后不复还。<a id="a-2H"></a>主求索言。<a id="a-2I"></a>长老。<a id="a-2J"></a>还我床。<a id="a-2K"></a>作是言。<a id="a-2L"></a>不与汝。<a id="a-2M"></a>寻生疑悔心。<a id="a-2N"></a>我将无得波罗夷耶。<a id="a-2O"></a>是事白佛。<a id="a-2P"></a>佛言。<a id="a-2Q"></a>不得波罗夷。<a id="a-2R"></a>得偷兰遮。<a id="a-2S"></a>比丘从他借经卷已作是念。<a id="a-2T"></a>我不复还。<a id="a-2U"></a>主来索言。<a id="a-2V"></a>长老。<a id="a-2W"></a>还我经来。<a id="a-2X"></a>作是言。<a id="a-2Y"></a>不与汝。<a id="a-2Z"></a>寻生疑悔心。<a id="a-2a"></a>我将无得波罗夷耶。<a id="a-2b"></a>是事白佛。<a id="a-2c"></a>佛言。<a id="a-2d"></a>不得波罗夷。<a id="a-2e"></a>得偷兰遮。<a id="a-2f"></a>有比丘偷弊衣囊。<a id="a-2g"></a>囊中有大价衣。<a id="a-2h"></a>见已生念。<a id="a-2i"></a>我将无得波罗夷耶。<a id="a-2j"></a>是事白佛。<a id="a-2k"></a>佛言。<a id="a-2l"></a>计衣囊价直五钱。<a id="a-2m"></a>得波罗夷。<a id="a-2n"></a>若不直得偷兰遮。<a id="a-2o"></a>诸贼持酒至阿兰若处。<a id="a-2p"></a>饮半藏半。<a id="a-2q"></a>诸比丘游行林中见酒语弟子。<a id="a-2r"></a>持到住处用作苦酒。<a id="a-2s"></a>弟子随教持归。<a id="a-2t"></a>贼还求酒不得。<a id="a-2u"></a>贼到诸比丘所问言。<a id="a-2v"></a>长老。<a id="a-2w"></a>彼处酒汝持来不。<a id="a-2x"></a>比丘言。<a id="a-2y"></a>持来。<a id="a-2z"></a>贼嗔言。<a id="a-30"></a>汝是贼贼。<a id="a-31"></a>比丘言。<a id="a-32"></a>何故贼贼。<a id="a-33"></a>贼言。<a id="a-34"></a>我是贼。<a id="a-35"></a>汝复偷我。<a id="a-36"></a>故言贼贼。<a id="a-37"></a>是比丘生疑。<a id="a-38"></a>我将无得波罗夷耶。<a id="a-39"></a>是事白佛。<a id="a-3A"></a>佛知故问。<a id="a-3B"></a>汝以何心取。<a id="a-3C"></a>比丘言。<a id="a-3D"></a>世尊。<a id="a-3E"></a>我谓是酒无主故取。<a id="a-3F"></a>佛言无罪。<a id="a-3G"></a>从今日若见物。<a id="a-3H"></a>应好思量已取。<a id="a-3I"></a>诸贼持肉至山林中。<a id="a-3J"></a>食半藏半。<a id="a-3K"></a>诸比丘游行林中见肉。<a id="a-3L"></a>语诸弟子。<a id="a-3M"></a>持到舍以供明日。<a id="a-3N"></a>弟子随教持归。<a id="a-3O"></a>贼还求肉不得。<a id="a-3P"></a>到比丘所问言。<a id="a-3Q"></a>长老。<a id="a-3R"></a>彼处肉汝持来不。<a id="a-3S"></a>比丘言。<a id="a-3T"></a>我持来。<a id="a-3U"></a>贼嗔言。<a id="a-3V"></a>汝是贼贼。<a id="a-3W"></a>比丘言。<a id="a-3X"></a>何以故贼贼。<a id="a-3Y"></a>贼言。<a id="a-3Z"></a>我是贼汝复偷我。<a id="a-3a"></a>故言贼贼。<a id="a-3b"></a>是比丘生疑。<a id="a-3c"></a>我将无得波罗夷耶。<a id="a-3d"></a>是事白佛。<a id="a-3e"></a>佛知故问。<a id="a-3f"></a>汝以何心取。<a id="a-3g"></a>比丘言。<a id="a-3h"></a>世尊。<a id="a-3i"></a>我谓是肉无主故取。<a id="a-3j"></a>佛言无罪。<a id="a-3k"></a>从今日若见物。<a id="a-3l"></a>应好思量已取。<a id="a-3m"></a>诸贼破城邑聚落。<a id="a-3n"></a>若持钱物上至阿兰若处。<a id="a-3o"></a>后官力来围绕是处。<a id="a-3p"></a>是贼怖畏急故。<a id="a-3q"></a>持物施诸比丘。<a id="a-3r"></a>施已便出去。<a id="a-3s"></a>诸白衣。<a id="a-3t"></a>来见物在比丘所。<a id="a-3u"></a>语言。<a id="a-3v"></a>长老。<a id="a-3w"></a>此是我物。<a id="a-3x"></a>今在汝手。<a id="a-3y"></a>比丘言。<a id="a-3z"></a>贼布施我。<a id="a-40"></a>诸白衣言。<a id="a-41"></a>谁信汝语。<a id="a-42"></a>汝或自作贼。<a id="a-43"></a>或从贼得。<a id="a-44"></a>诸比丘不知云何。<a id="a-45"></a>是事白佛。<a id="a-46"></a>佛言。<a id="a-47"></a>莫从贼取物。<a id="a-48"></a>若贼主与当取。<a id="a-49"></a>取已便染坏色着。<a id="a-4A"></a>若坏色已。<a id="a-4B"></a>主故索者当还。<a id="a-4C"></a>有居士脱衣着道边便利。<a id="a-4D"></a>有纳衣比丘。<a id="a-4E"></a>见四向顾视不见人。<a id="a-4F"></a>便取持去。<a id="a-4G"></a>居士言。<a id="a-4H"></a>比丘莫持我衣去。<a id="a-4I"></a>比丘不闻故去不止。<a id="a-4J"></a>居士走逐夺取。<a id="a-4K"></a>语言。<a id="a-4L"></a>比丘法。<a id="a-4M"></a>应不与强取耶。<a id="a-4N"></a>比丘答言。<a id="a-4O"></a>我谓是衣无所属。<a id="a-4P"></a>居士言。<a id="a-4Q"></a>是我衣非无所属。<a id="a-4R"></a>比丘言。<a id="a-4S"></a>若是汝衣持去。<a id="a-4T"></a>是比丘生疑。<a id="a-4U"></a>我将无得波罗夷耶。<a id="a-4V"></a>是事白佛。<a id="a-4W"></a>佛知故问。<a id="a-4X"></a>汝以何心取。<a id="a-4Y"></a>比丘言。<a id="a-4Z"></a>我谓无所属故取。<a id="a-4a"></a>佛言无罪。<a id="a-4b"></a>从今日见物应好思量已取。<a id="a-4c"></a>物实有所属。<a id="a-4d"></a>似无所属。<a id="a-4e"></a>诸人有亲里死。<a id="a-4f"></a>弃着死人处。<a id="a-4g"></a>是国土人法。<a id="a-4h"></a>好净洁脱衣。<a id="a-4i"></a>着死人处外。<a id="a-4j"></a>然后入烧尸。<a id="a-4k"></a>纳衣比丘见是衣。<a id="a-4l"></a>四顾不见人。<a id="a-4m"></a>便持去。<a id="a-4n"></a>白衣见已语比丘言。<a id="a-4o"></a>莫持我衣去。<a id="a-4p"></a>比丘不闻其言故去不止。<a id="a-4q"></a>白衣走逐捉夺衣取。<a id="a-4r"></a>语言。<a id="a-4s"></a>比丘法。<a id="a-4t"></a>应不与取耶。<a id="a-4u"></a>比丘答言。<a id="a-4v"></a>我谓是衣无所属。<a id="a-4w"></a>白衣言。<a id="a-4x"></a>是我衣非无所属。<a id="a-4y"></a>比丘言。<a id="a-4z"></a>若是持去。<a id="a-50"></a>是比丘生疑。<a id="a-51"></a>我将无得波罗夷耶。<a id="a-52"></a>是事白佛。<a id="a-53"></a>佛知故问。<a id="a-54"></a>汝以何心取。<a id="a-55"></a>比丘言。<a id="a-56"></a>我谓无所属故取。<a id="a-57"></a>佛言。<a id="a-58"></a>无罪。<a id="a-59"></a>从今日若见物。<a id="a-5A"></a>应好思量已取。<a id="a-5B"></a>有物实有所属。<a id="a-5C"></a>似无所属。<a id="a-5D"></a>浣衣人持诸衣。<a id="a-5E"></a>浸着水中忘去。<a id="a-5F"></a>到余聚落。<a id="a-5G"></a>还忆念言。<a id="a-5H"></a>我不失是衣耶。<a id="a-5I"></a>尔时纳衣比丘。<a id="a-5J"></a>求弊纳衣故到是处。<a id="a-5K"></a>见是衣四顾不见人。<a id="a-5L"></a>便持去。<a id="a-5M"></a>浣衣人来见比丘持去。<a id="a-5N"></a>语言。<a id="a-5O"></a>莫持我衣去。<a id="a-5P"></a>比丘不闻故去不止。<a id="a-5Q"></a>浣衣人走逐捉夺取语言。<a id="a-5R"></a>比丘之法。<a id="a-5S"></a>应不与取耶。<a id="a-5T"></a>比丘答言。<a id="a-5U"></a>我谓是衣无所属。<a id="a-5V"></a>浣衣人言。<a id="a-5W"></a>是我衣非无所属。<a id="a-5X"></a>比丘言。<a id="a-5Y"></a>若是持去。<a id="a-5Z"></a>是比丘生疑。<a id="a-5a"></a>我将无得波罗夷耶。<a id="a-5b"></a>是事白佛。<a id="a-5c"></a>佛知故问。<a id="a-5d"></a>汝以何心取。<a id="a-5e"></a>比丘言。<a id="a-5f"></a>我谓是无所属故取。<a id="a-5g"></a>佛言。<a id="a-5h"></a>无罪。<a id="a-5i"></a>从今日若见物。<a id="a-5j"></a>应好思量已取。<a id="a-5k"></a>有物实有所属。<a id="a-5l"></a>似无所属。<a id="a-5m"></a>复有浣衣人。<a id="a-5n"></a>持衣至水边。<a id="a-5o"></a>浣浣已绞捩。<a id="a-5p"></a>晒已一处坐看。<a id="a-5q"></a>有纳衣比丘。<a id="a-5r"></a>求弊纳衣。<a id="a-5s"></a>是处见衣。<a id="a-5t"></a>四顾不见人。<a id="a-5u"></a>便持去。<a id="a-5v"></a>浣衣人来见比丘持衣去。<a id="a-5w"></a>语比丘言。<a id="a-5x"></a>莫持我衣去。<a id="a-5y"></a>比丘不闻故去不止。<a id="a-5z"></a>浣衣人走逐捉夺取语言。<a id="a-60"></a>比丘法。<a id="a-61"></a>应不与取耶。<a id="a-62"></a>比丘答言。<a id="a-63"></a>我谓是衣无所属。<a id="a-64"></a>浣衣人言。<a id="a-65"></a>是我衣非无所属。<a id="a-66"></a>比丘言。<a id="a-67"></a>若是汝衣持去。<a id="a-68"></a>是比丘生疑。<a id="a-69"></a>我将无得波罗夷耶。<a id="a-6A"></a>是事白佛。<a id="a-6B"></a>佛知故问。<a id="a-6C"></a>汝以何心取。<a id="a-6D"></a>比丘言。<a id="a-6E"></a>我谓无所属故取。<a id="a-6F"></a>佛言。<a id="a-6G"></a>无罪。<a id="a-6H"></a>从今日若见物。<a id="a-6I"></a>应好思量已取。<a id="a-6J"></a>有物实有所属。<a id="a-6K"></a>似无所属。<a id="a-6L"></a>有一小儿。<a id="a-6M"></a>持舍勒终日在道中戏。<a id="a-6N"></a>忘舍勒归去。<a id="a-6O"></a>纳衣比丘求弊纳衣。<a id="a-6P"></a>到是处见已。<a id="a-6Q"></a>四顾不见人。<a id="a-6R"></a>便持去。<a id="a-6S"></a>小儿舍有女出见。<a id="a-6T"></a>语比丘言。<a id="a-6U"></a>莫持我舍勒去。<a id="a-6V"></a>比丘言。<a id="a-6W"></a>我道中得。<a id="a-6X"></a>女人言。<a id="a-6Y"></a>我小儿持舍勒终日道中戏。<a id="a-6Z"></a>忘持归。<a id="a-6a"></a>汝莫持去。<a id="a-6b"></a>比丘言。<a id="a-6c"></a>若是汝许便持去。<a id="a-6d"></a>比丘生疑。<a id="a-6e"></a>我将无得波罗夷耶。<a id="a-6f"></a>是事白佛。<a id="a-6g"></a>佛知故问。<a id="a-6h"></a>汝以何心取。<a id="a-6i"></a>比丘言。<a id="a-6j"></a>我谓是无所属故取。<a id="a-6k"></a>佛言。<a id="a-6l"></a>无罪。<a id="a-6m"></a>从今日若见衣。<a id="a-6n"></a>好思量已取。<a id="a-6o"></a>诸纳衣比丘。<a id="a-6p"></a>着不净污纳衣。<a id="a-6q"></a>诸天神金刚神不喜。<a id="a-6r"></a>亦失威德。<a id="a-6s"></a>是事白佛。<a id="a-6t"></a>佛言。<a id="a-6u"></a>不净污纳衣不应着。<a id="a-6v"></a>着得突吉罗。<a id="a-6w"></a>有一居士。<a id="a-6x"></a>闻诸释子比丘能着纳衣。<a id="a-6y"></a>持大价氎裹八枚钱。<a id="a-6z"></a>着粪壤中令缕现。<a id="a-70"></a>远处立看。<a id="a-71"></a>有一纳衣比丘。<a id="a-72"></a>求弊纳故到是处。<a id="a-73"></a>见缕已便取。<a id="a-74"></a>取已见是大价[疊*毛]。<a id="a-75"></a>便持去。<a id="a-76"></a>居士唤言。<a id="a-77"></a>长老。<a id="a-78"></a>是我[疊*毛]。<a id="a-79"></a>汝莫担去。<a id="a-7A"></a>比丘言。<a id="a-7B"></a>我自粪壤中得。<a id="a-7C"></a>何预汝事。<a id="a-7D"></a>居士言。<a id="a-7E"></a>我闻释子比丘能着弊纳衣。<a id="a-7F"></a>我欲试故。<a id="a-7G"></a>持大价[疊*毛]裹八枚钱。<a id="a-7H"></a>是[疊*毛]中有八枚钱。<a id="a-7I"></a>若不信我可数看。<a id="a-7J"></a>数看已实有八枚钱。<a id="a-7K"></a>比丘言。<a id="a-7L"></a>若是汝许便持去。<a id="a-7M"></a>比丘生疑我将无得波罗夷耶。<a id="a-7N"></a>是事白佛。<a id="a-7O"></a>佛知故问。<a id="a-7P"></a>汝以何心取。<a id="a-7Q"></a>比丘言。<a id="a-7R"></a>我谓无所属故取。<a id="a-7S"></a>佛言。<a id="a-7T"></a>无罪。<a id="a-7U"></a>从今日若见物。<a id="a-7V"></a>应好思量已取。<a id="a-7W"></a>有一纳衣比丘。<a id="a-7X"></a>藏纳衣着一处。<a id="a-7Y"></a>入舍卫城乞食。<a id="a-7Z"></a>更有纳衣比丘。<a id="a-7a"></a>求弊纳故到是衣边。<a id="a-7b"></a>见已四顾不见人。<a id="a-7c"></a>便持去。<a id="a-7d"></a>以水浣之只桓门边晒。<a id="a-7e"></a>衣主比丘乞食还。<a id="a-7f"></a>久求不得。<a id="a-7g"></a>欲入只桓见在门边。<a id="a-7h"></a>语取衣比丘言。<a id="a-7i"></a>长老。<a id="a-7j"></a>汝得波罗夷耶。<a id="a-7k"></a>取衣比丘言。<a id="a-7l"></a>何以故。<a id="a-7m"></a>衣主言。<a id="a-7n"></a>我纳衣汝辄持来。<a id="a-7o"></a>取衣比丘生疑。<a id="a-7p"></a>我将无得波罗夷耶。<a id="a-7q"></a>是事白佛。<a id="a-7r"></a>佛知故问。<a id="a-7s"></a>汝以何心取。<a id="a-7t"></a>比丘言。<a id="a-7u"></a>我谓无所属故取。<a id="a-7v"></a>佛言。<a id="a-7w"></a>无罪。<a id="a-7x"></a>从今日若见物。<a id="a-7y"></a>应好思量已取。<a id="a-7z"></a>藏物异无所属物亦异。<a id="a-80"></a>憍萨罗国近死人处。<a id="a-81"></a>有诸天祠舍。<a id="a-82"></a>守祠舍人浣衣绞捩。<a id="a-83"></a>晒已不收捡。<a id="a-84"></a>风吹堕死人处。<a id="a-85"></a>有一比丘。<a id="a-86"></a>死人处住。<a id="a-87"></a>观死尸见是衣。<a id="a-88"></a>四顾不见人。<a id="a-89"></a>便持去。<a id="a-8A"></a>守祠人见语言。<a id="a-8B"></a>长老。<a id="a-8C"></a>莫夺我衣去。<a id="a-8D"></a>比丘言。<a id="a-8E"></a>我死人处得。<a id="a-8F"></a>何预汝事。<a id="a-8G"></a>守祠人言。<a id="a-8H"></a>是我衣。<a id="a-8I"></a>我浣绞捩晒。<a id="a-8J"></a>有小因缘不时收捡。<a id="a-8K"></a>风吹堕死人处。<a id="a-8L"></a>比丘言。<a id="a-8M"></a>若是汝衣便持去。<a id="a-8N"></a>比丘生疑。<a id="a-8O"></a>我将无得波罗夷耶。<a id="a-8P"></a>是事白佛。<a id="a-8Q"></a>佛知故问。<a id="a-8R"></a>汝以何心取。<a id="a-8S"></a>比丘言。<a id="a-8T"></a>我谓无所属故取。<a id="a-8U"></a>佛言。<a id="a-8V"></a>无罪。<a id="a-8W"></a>从今日若见物应好思量已取。<a id="a-8X"></a>诸比丘取属死人处中衣。<a id="a-8Y"></a>诸旃陀罗言。<a id="a-8Z"></a>长老。<a id="a-8a"></a>莫取。<a id="a-8b"></a>我是中输税物。<a id="a-8c"></a>诸比丘不知云何。<a id="a-8d"></a>是事白佛。<a id="a-8e"></a>佛言。<a id="a-8f"></a>从今日有属死人处衣。<a id="a-8g"></a>比丘不应取。<a id="a-8h"></a>若取得罪。<a id="a-8i"></a>尔时于属死人处外边。<a id="a-8j"></a>捡取小叚弊纳。<a id="a-8k"></a>诸旃陀罗亦不听取。<a id="a-8l"></a>是事白佛。<a id="a-8m"></a>佛言。<a id="a-8n"></a>是中若遮莫取。<a id="a-8o"></a>若取得突吉罗。<a id="a-8p"></a>有一居士。<a id="a-8q"></a>请佛及僧明日食。<a id="a-8r"></a>佛默然受。<a id="a-8s"></a>居士知佛受已。<a id="a-8t"></a>头面礼佛足右绕已去。<a id="a-8u"></a>到自舍是夜办多美饮食。<a id="a-8v"></a>办食已晨朝敷座处。<a id="a-8w"></a>时到遣使诣佛所。<a id="a-8x"></a>白佛言。<a id="a-8y"></a>世尊。<a id="a-8z"></a>食具已办唯圣知时。<a id="a-90"></a>佛及众僧入居士舍。<a id="a-91"></a>长老耶舍守僧坊请食分。<a id="a-92"></a>给孤独居士二小儿。<a id="a-93"></a>到只桓僧坊中庭游戏。<a id="a-94"></a>诸贼欲侵恼劫夺。<a id="a-95"></a>耶舍比丘见已作是念。<a id="a-96"></a>此儿可愍。<a id="a-97"></a>无所知故。<a id="a-98"></a>当为是贼伤害劫夺。<a id="a-99"></a>即入禅定。<a id="a-9A"></a>以神通力起四种兵。<a id="a-9B"></a>诸贼见已心大怖畏。<a id="a-9C"></a>谓是官力若聚落力所见围绕。<a id="a-9D"></a>我或当了。<a id="a-9E"></a>如是思惟。<a id="a-9F"></a>便疾远去。<a id="a-9G"></a>诸比丘来语耶舍言。<a id="a-9H"></a>汝得波罗夷。<a id="a-9I"></a>耶舍言。<a id="a-9J"></a>何以故。<a id="a-9K"></a>诸比丘言。<a id="a-9L"></a>贼欲侵恼夺是儿物。<a id="a-9M"></a>汝便为夺取故。<a id="a-9N"></a>耶舍生疑。<a id="a-9O"></a>是事白佛。<a id="a-9P"></a>佛知故问。<a id="a-9Q"></a>汝云何夺取。<a id="a-9R"></a>耶舍言。<a id="a-9S"></a>我现神通力。<a id="a-9T"></a>佛言。<a id="a-9U"></a>现神通力取无罪。<a id="a-9V"></a>有一居士。<a id="a-9W"></a>请佛及众僧明日食。<a id="a-9X"></a>佛默然受。<a id="a-9Y"></a>居士知佛默然受已。<a id="a-9Z"></a>头面礼佛足右绕已去。<a id="a-9a"></a>到自舍是夜办具多美饮食。<a id="a-9b"></a>办已晨朝敷坐处。<a id="a-9c"></a>时到遣使诣佛所。<a id="a-9d"></a>白佛言。<a id="a-9e"></a>世尊。<a id="a-9f"></a>食具已办唯圣知。<a id="a-9g"></a>时佛及众僧入居士舍。<a id="a-9h"></a>一比丘守僧坊请食分。<a id="a-9i"></a>新诵咒术。<a id="a-9j"></a>给孤独居士二小儿。<a id="a-9k"></a>到只桓游戏。<a id="a-9l"></a>诸贼欲侵恼劫夺。<a id="a-9m"></a>比丘见已念言。<a id="a-9n"></a>是儿可愍。<a id="a-9o"></a>无所知故。<a id="a-9p"></a>为贼所伤害劫夺。<a id="a-9q"></a>我新诵咒术。<a id="a-9r"></a>可试诵救是小儿。<a id="a-9s"></a>有验以不。<a id="a-9t"></a>即诵咒术时。<a id="a-9u"></a>有四种兵出。<a id="a-9v"></a>诸贼见已心大怖畏。<a id="a-9w"></a>念言。<a id="a-9x"></a>是或官力若聚落力围绕我。<a id="a-9y"></a>我或当了。<a id="a-9z"></a>如是思惟已。<a id="a-A0"></a>便疾走去。<a id="a-A1"></a>诸比丘来语守僧坊比丘言。<a id="a-A2"></a>长老。<a id="a-A3"></a>汝得波罗夷。<a id="a-A4"></a>守僧坊比丘言。<a id="a-A5"></a>何以故。<a id="a-A6"></a>诸比丘言。<a id="a-A7"></a>人欲侵恼夺是儿物。<a id="a-A8"></a>汝便夺取故。<a id="a-A9"></a>是比丘生疑。<a id="a-AA"></a>我将无得波罗夷耶。<a id="a-AB"></a>是事白佛。<a id="a-AC"></a>佛知故问。<a id="a-AD"></a>汝以何心取。<a id="a-AE"></a>比丘言。<a id="a-AF"></a>我试诵新咒术。<a id="a-AG"></a>救是小儿故。<a id="a-AH"></a>出四种兵取。<a id="a-AI"></a>佛言。<a id="a-AJ"></a>若诵新咒术取无罪。<a id="a-AK"></a>旧比丘到余聚落。<a id="a-AL"></a>众僧分衣。<a id="a-AM"></a>是比丘有善知识。<a id="a-AN"></a>为是比丘取衣分。<a id="a-AO"></a>是比丘从聚落还。<a id="a-AP"></a>善知识比丘语比丘言。<a id="a-AQ"></a>长老。<a id="a-AR"></a>为汝取衣分。<a id="a-AS"></a>是比丘言。<a id="a-AT"></a>何以故取。<a id="a-AU"></a>善知识比丘生疑。<a id="a-AV"></a>我将无得波罗夷耶。<a id="a-AW"></a>是事白佛。<a id="a-AX"></a>佛言。<a id="a-AY"></a>无罪。<a id="a-AZ"></a>从今日若比丘不语。<a id="a-Aa"></a>不应为他取衣分。<a id="a-Ab"></a>若取得突吉罗。<a id="a-Ac"></a>旧比丘到余聚落。<a id="a-Ad"></a>众僧分衣。<a id="a-Ae"></a>是比丘有二共行弟子。<a id="a-Af"></a>是二弟子不相知故。<a id="a-Ag"></a>各为和上取衣分。<a id="a-Ah"></a>后二弟子自相语言。<a id="a-Ai"></a>汝亦取衣分。<a id="a-Aj"></a>我亦取衣分。<a id="a-Ak"></a>谁具足得波罗夷耶。<a id="a-Al"></a>心生疑。<a id="a-Am"></a>以是事白佛。<a id="a-An"></a>佛言。<a id="a-Ao"></a>不犯。<a id="a-Ap"></a>从今日应自相语令一人取。<a id="a-Aq"></a>取时当言。<a id="a-Ar"></a>我与某甲比丘取衣分。<a id="a-As"></a>有一比丘病。<a id="a-At"></a>众僧分衣。<a id="a-Au"></a>看病比丘为取衣分。<a id="a-Av"></a>是病比丘死。<a id="a-Aw"></a>诸比丘不知云何。<a id="a-Ax"></a>是事白佛。<a id="a-Ay"></a>佛言。<a id="a-Az"></a>若先死后取衣分者。<a id="a-B0"></a>应还归本处。<a id="a-B1"></a>若先取衣分后死者。<a id="a-B2"></a>应同死比丘余物分。<a id="a-B3"></a>有一居士。<a id="a-B4"></a>数数用众僧田。<a id="a-B5"></a>不与众僧税直。<a id="a-B6"></a>是居士后时欲种。<a id="a-B7"></a>旧比丘来语居士言。<a id="a-B8"></a>汝数数用众僧田。<a id="a-B9"></a>而不与直。<a id="a-BA"></a>汝今莫种。<a id="a-BB"></a>若欲种者当与僧价。<a id="a-BC"></a>居士闻是语故强种。<a id="a-BD"></a>时旧比丘卧地遮犁。<a id="a-BE"></a>居士惭愧即休不种。<a id="a-BF"></a>是比丘生疑。<a id="a-BG"></a>我将无得波罗夷耶。<a id="a-BH"></a>是事白佛。<a id="a-BI"></a>佛言。<a id="a-BJ"></a>无罪。<a id="a-BK"></a>从今日莫身作可羞事。<a id="a-BL"></a>有一比丘。<a id="a-BM"></a>盗佛图物。<a id="a-BN"></a>生疑。<a id="a-BO"></a>我将无得波罗夷耶。<a id="a-BP"></a>是事白佛。<a id="a-BQ"></a>佛言。<a id="a-BR"></a>若有守护者应计直。<a id="a-BS"></a>若具足得波罗夷。<a id="a-BT"></a>旧比丘令人种众僧田。<a id="a-BU"></a>是众僧田近一居士田。<a id="a-BV"></a>比丘亦令人种居士田。<a id="a-BW"></a>居士语比丘言。<a id="a-BX"></a>莫种我田。<a id="a-BY"></a>比丘言。<a id="a-BZ"></a>我自种众僧田。<a id="a-Ba"></a>何预汝事。<a id="a-Bb"></a>居士言。<a id="a-Bc"></a>是田我有非人作证。<a id="a-Bd"></a>是国土诸田中。<a id="a-Be"></a>以橛若死人脚骨头骨。<a id="a-Bf"></a>着土中为识。<a id="a-Bg"></a>居士示其相。<a id="a-Bh"></a>比丘见已惭愧舍犁牛去。<a id="a-Bi"></a>是比丘后还复遣人过相种。<a id="a-Bj"></a>居士后见语比丘言。<a id="a-Bk"></a>我先与汝共诤时。<a id="a-Bl"></a>出地相已不知耶。<a id="a-Bm"></a>今日云何复种。<a id="a-Bn"></a>是比丘即舍犁牛去。<a id="a-Bo"></a>心生疑。<a id="a-Bp"></a>我将无得波罗夷耶。<a id="a-Bq"></a>是事白佛。<a id="a-Br"></a>佛言。<a id="a-Bs"></a>应计价直。<a id="a-Bt"></a>若具足得波罗夷。<a id="a-Bu"></a>不具足得偷兰遮。<a id="a-Bv"></a>有一比丘。<a id="a-Bw"></a>不与取花树。<a id="a-Bx"></a>生疑。<a id="a-By"></a>我将无得波罗夷耶。<a id="a-Bz"></a>是事白佛。<a id="a-C0"></a>佛言。<a id="a-C1"></a>应计是花树价直。<a id="a-C2"></a>若具足得波罗夷。<a id="a-C3"></a>果树亦如是。<a id="a-C4"></a>有一比丘。<a id="a-C5"></a>破雕巢。<a id="a-C6"></a>时雕常来围绕精舍空中悲鸣。<a id="a-C7"></a>佛问阿难。<a id="a-C8"></a>是雕何故大悲鸣耶。<a id="a-C9"></a>阿难言。<a id="a-CA"></a>有一比丘破其巢。<a id="a-CB"></a>是故悲鸣。<a id="a-CC"></a>佛言。<a id="a-CD"></a>从今日不应破雕巢。<a id="a-CE"></a>若破得突吉罗。<a id="a-CF"></a>复有比丘。<a id="a-CG"></a>取雕巢煮染。<a id="a-CH"></a>时雕常来围绕精舍空中悲鸣。<a id="a-CI"></a>佛问阿难。<a id="a-CJ"></a>是雕何故悲鸣。<a id="a-CK"></a>阿难言。<a id="a-CL"></a>有一比丘。<a id="a-CM"></a>取巢煮染。<a id="a-CN"></a>是故悲鸣。<a id="a-CO"></a>佛言。<a id="a-CP"></a>从今日不应取雕巢煮染。<a id="a-CQ"></a>若取得突吉罗。<a id="a-CR"></a>有居士。<a id="a-CS"></a>萝卜园盛好。<a id="a-CT"></a>一比丘诣居士所语言。<a id="a-CU"></a>与我萝卜。<a id="a-CV"></a>居士问言。<a id="a-CW"></a>汝有价耶。<a id="a-CX"></a>为当直索。<a id="a-CY"></a>比丘答言。<a id="a-CZ"></a>我无价。<a id="a-Ca"></a>居士言。<a id="a-Cb"></a>若人须萝卜者当持价来。<a id="a-Cc"></a>若我直与云何得活。<a id="a-Cd"></a>比丘言。<a id="a-Ce"></a>汝心定不与我耶。<a id="a-Cf"></a>居士言。<a id="a-Cg"></a>我定不与汝。<a id="a-Ch"></a>时比丘以咒术力咒令干枯。<a id="a-Ci"></a>是比丘如是作已。<a id="a-Cj"></a>心生疑。<a id="a-Ck"></a>我将无得波罗夷耶。<a id="a-Cl"></a>是事白佛。<a id="a-Cm"></a>佛言。<a id="a-Cn"></a>应计是萝卜直。<a id="a-Co"></a>若具足得波罗夷。<a id="a-Cp"></a>若不具足得偷兰遮。<a id="a-Cq"></a>茎园花园叶园果园。<a id="a-Cr"></a>亦应如是计价直。<a id="a-Cs"></a>有马行食。<a id="a-Ct"></a>比丘以一束草示马。<a id="a-Cu"></a>马随比丘去。<a id="a-Cv"></a>比丘指示余草。<a id="a-Cw"></a>心念使食他草。<a id="a-Cx"></a>是比丘生疑我将无得波罗夷耶。<a id="a-Cy"></a>是事白佛。<a id="a-Cz"></a>佛言。<a id="a-D0"></a>不得波罗夷。<a id="a-D1"></a>得偷兰遮。<a id="a-D2"></a>诸比丘游行憍萨罗国向舍卫城。<a id="a-D3"></a>共估客俱来。<a id="a-D4"></a>是中有崄道。<a id="a-D5"></a>诸估客乘好马语诸比丘。<a id="a-D6"></a>汝亦乘如是好马令疾过崄道。<a id="a-D7"></a>是中有比丘。<a id="a-D8"></a>乘是好马。<a id="a-D9"></a>生心作是方便。<a id="a-DA"></a>是马可得身亦小动。<a id="a-DB"></a>寻生疑。<a id="a-DC"></a>我将无得波罗夷耶。<a id="a-DD"></a>是事白佛。<a id="a-DE"></a>佛言。<a id="a-DF"></a>不得波罗夷。<a id="a-DG"></a>得偷兰遮。<a id="a-DH"></a>有估客乘满船宝。<a id="a-DI"></a>比丘寄载渡河。<a id="a-DJ"></a>生心作如是方便。<a id="a-DK"></a>是宝可得身亦小动寻生疑。<a id="a-DL"></a>我将无得波罗夷耶。<a id="a-DM"></a>是事白佛。<a id="a-DN"></a>佛言。<a id="a-DO"></a>不得波罗夷。<a id="a-DP"></a>得偷兰遮。<a id="a-DQ"></a>有一估客。<a id="a-DR"></a>载满船宝渡水。<a id="a-DS"></a>船没水中宝物沉下。<a id="a-DT"></a>衣箱随流而去。<a id="a-DU"></a>船主怖惧不得往取。<a id="a-DV"></a>有比丘下流洗。<a id="a-DW"></a>见已取持去。<a id="a-DX"></a>估客见已语比丘言。<a id="a-DY"></a>莫夺我衣箱。<a id="a-DZ"></a>比丘言。<a id="a-Da"></a>我自水中得。<a id="a-Db"></a>何预汝事。<a id="a-Dc"></a>估客言。<a id="a-Dd"></a>我船没水中沈失宝物。<a id="a-De"></a>衣箱随流下。<a id="a-Df"></a>我怖惧故。<a id="a-Dg"></a>不得时取。<a id="a-Dh"></a>比丘言。<a id="a-Di"></a>若是便持去。<a id="a-Dj"></a>是比丘生疑。<a id="a-Dk"></a>我将无得波罗夷耶。<a id="a-Dl"></a>是事白佛。<a id="a-Dm"></a>佛言。<a id="a-Dn"></a>无罪。<a id="a-Do"></a>有一比丘。<a id="a-Dp"></a>持四方众僧物。<a id="a-Dq"></a>移着余坊。<a id="a-Dr"></a>心生疑。<a id="a-Ds"></a>我将无得波罗夷耶。<a id="a-Dt"></a>是事白佛。<a id="a-Du"></a>佛言。<a id="a-Dv"></a>不得波罗夷。<a id="a-Dw"></a>得突吉罗。<a id="a-Dx"></a>诸贼牵牛上至阿兰若处系着树而去。<a id="a-Dy"></a>诸比丘食后经行林中。<a id="a-Dz"></a>见绕树挽靷。<a id="a-E0"></a>比丘怜愍解放。<a id="a-E1"></a>寻生疑。<a id="a-E2"></a>我将无得波罗夷耶。<a id="a-E3"></a>是事白佛。<a id="a-E4"></a>佛言。<a id="a-E5"></a>不得波罗夷。<a id="a-E6"></a>得突吉罗。</p>
  <p id="aE7">舍卫国有一天神像。<a id="a-E8"></a>能与人愿。<a id="a-E9"></a>有一居士。<a id="a-EA"></a>从求所愿。<a id="a-EB"></a>得随意愿。<a id="a-EC"></a>欢喜故。<a id="a-ED"></a>以白氎裹天像身。<a id="a-EE"></a>是中有比丘。<a id="a-EF"></a>名黑阿难。<a id="a-EG"></a>有大力不畏神像。<a id="a-EH"></a>夺神[疊*毛]持去。<a id="a-EI"></a>后生疑。<a id="a-EJ"></a>我将无得波罗夷耶。<a id="a-EK"></a>是事白佛。<a id="a-EL"></a>佛言。<a id="a-EM"></a>不得波罗夷。<a id="a-EN"></a>得偷兰遮。<a id="a-EO"></a>有天神像。<a id="a-EP"></a>能护人身。<a id="a-EQ"></a>有一居士。<a id="a-ER"></a>从求所愿。<a id="a-ES"></a>得随意愿。<a id="a-ET"></a>是居士欢喜故。<a id="a-EU"></a>以金鬘系头上。<a id="a-EV"></a>黑阿难大勇健。<a id="a-EW"></a>欲往夺金鬘欲到神便怖之。<a id="a-EX"></a>是比丘心惊毛竖。<a id="a-EY"></a>犹故不畏。<a id="a-EZ"></a>降伏此神夺金鬘持去。<a id="a-Ea"></a>后生疑。<a id="a-Eb"></a>我将无得波罗夷耶。<a id="a-Ec"></a>是事白佛。<a id="a-Ed"></a>佛言。<a id="a-Ee"></a>不得波罗夷。<a id="a-Ef"></a>得偷兰遮。<a id="a-Eg"></a>舍卫国有居士妇。<a id="a-Eh"></a>到阿耆罗婆河边浴。<a id="a-Ei"></a>是诸居士妇。<a id="a-Ej"></a>脱庄严具衣服。<a id="a-Ek"></a>着岸上入水洗浴。<a id="a-El"></a>岸边树上有猕猴来下。<a id="a-Em"></a>持珠璎珞还上树去。<a id="a-En"></a>是居士妇自恣洗浴竟上岸着衣。<a id="a-Eo"></a>求珠璎珞久不得。<a id="a-Ep"></a>便舍去。<a id="a-Eq"></a>猕猴见去已。<a id="a-Er"></a>还持璎珞着本处已还上树。<a id="a-Es"></a>比丘食后游行。<a id="a-Et"></a>树林中见是璎珞。<a id="a-Eu"></a>识其主。<a id="a-Ev"></a>便持还居士妇。<a id="a-Ew"></a>居士妇言。<a id="a-Ex"></a>比丘汝是贼。<a id="a-Ey"></a>偷我璎珞。<a id="a-Ez"></a>心悔已方还我。<a id="a-F0"></a>比丘言。<a id="a-F1"></a>我不尔。<a id="a-F2"></a>居士妇言。<a id="a-F3"></a>汝云何得。<a id="a-F4"></a>是比丘以是事具说。<a id="a-F5"></a>比丘心生疑。<a id="a-F6"></a>我将无得波罗夷耶。<a id="a-F7"></a>是事白佛。<a id="a-F8"></a>佛言。<a id="a-F9"></a>无罪。<a id="a-FA"></a>经行道头窟上。<a id="a-FB"></a>康郎鸟在上作巢。<a id="a-FC"></a>常持骨及弊纳衣来弃着地。<a id="a-FD"></a>经行比丘便坏是巢。<a id="a-FE"></a>是鸟常来围绕精舍空中悲鸣。<a id="a-FF"></a>佛知故问阿难。<a id="a-FG"></a>是鸟何故悲鸣。<a id="a-FH"></a>阿难言。<a id="a-FI"></a>有一比丘坏巢。<a id="a-FJ"></a>是故悲鸣。<a id="a-FK"></a>佛言。<a id="a-FL"></a>从今日不应坏是康郎鸟巢。<a id="a-FM"></a>若坏得突吉罗。</p>
  <p id="aFN">诸比丘一处有库藏。<a id="a-FO"></a>以饮食钱物着中。<a id="a-FP"></a>鼠从穴中出。<a id="a-FQ"></a>偷钱物弊衣饮食持入穴。<a id="a-FR"></a>诸比丘疑。<a id="a-FS"></a>谁偷是物去。<a id="a-FT"></a>时有一比丘。<a id="a-FU"></a>乞食置库边。<a id="a-FV"></a>待时至当食。<a id="a-FW"></a>鼠从库中出。<a id="a-FX"></a>持食入穴。<a id="a-FY"></a>比丘见知是鼠偷物。<a id="a-FZ"></a>是比丘坏是穴。<a id="a-Fa"></a>亦得鼠物。<a id="a-Fb"></a>亦得自物尽自取。<a id="a-Fc"></a>诸比丘言。<a id="a-Fd"></a>汝得波罗夷罪。<a id="a-Fe"></a>是比丘言。<a id="a-Ff"></a>何以故。<a id="a-Fg"></a>诸比丘言。<a id="a-Fh"></a>汝取鼠物故。<a id="a-Fi"></a>是比丘生疑。<a id="a-Fj"></a>我将无得波罗夷耶。<a id="a-Fk"></a>是事白佛。<a id="a-Fl"></a>佛言。<a id="a-Fm"></a>不得波罗夷。<a id="a-Fn"></a>从今日当取自物。<a id="a-Fo"></a>鼠物不应取。<a id="a-Fp"></a>一比丘在房中卧。<a id="a-Fq"></a>夜鼠持食来着床下。<a id="a-Fr"></a>比丘早起澡手。<a id="a-Fs"></a>从净人受已便食。<a id="a-Ft"></a>诸比丘不大见是比丘乞食。<a id="a-Fu"></a>手足常净洁。<a id="a-Fv"></a>便问言。<a id="a-Fw"></a>长老。<a id="a-Fx"></a>不见汝乞食。<a id="a-Fy"></a>手足常净耶。<a id="a-Fz"></a>是比丘言。<a id="a-G0"></a>诸长老。<a id="a-G1"></a>有鼠夜持食来。<a id="a-G2"></a>着我床下。<a id="a-G3"></a>我早起澡手已。<a id="a-G4"></a>从净人受已食。<a id="a-G5"></a>是故我常不乞食。<a id="a-G6"></a>手足净洁。<a id="a-G7"></a>诸比丘言。<a id="a-G8"></a>长老。<a id="a-G9"></a>汝得波罗夷。<a id="a-GA"></a>是比丘言。<a id="a-GB"></a>何以故。<a id="a-GC"></a>诸比丘言。<a id="a-GD"></a>鼠不与汝自取食故。<a id="a-GE"></a>是比丘生疑。<a id="a-GF"></a>我将无得波罗夷耶。<a id="a-GG"></a>是事白佛。<a id="a-GH"></a>佛语诸比丘。<a id="a-GI"></a>汝莫说是比丘事。<a id="a-GJ"></a>何以故。<a id="a-GK"></a>是鼠次前世。<a id="a-GL"></a>是此比丘父。<a id="a-GM"></a>爱念子故。<a id="a-GN"></a>见便心爱故。<a id="a-GO"></a>常持食着床下。<a id="a-GP"></a>是比丘无罪。<a id="a-GQ"></a>有诸猎师。<a id="a-GR"></a>逐鹿走入僧坊。<a id="a-GS"></a>是猎师来求鹿。<a id="a-GT"></a>诸比丘不与。<a id="a-GU"></a>猎师久不得。<a id="a-GV"></a>便还去。<a id="a-GW"></a>诸比丘生疑。<a id="a-GX"></a>我将无得波罗夷耶。<a id="a-GY"></a>是事白佛。<a id="a-GZ"></a>佛言。<a id="a-Ga"></a>无罪。<a id="a-Gb"></a>复有一猎师。<a id="a-Gc"></a>以无毒箭射一鹿。<a id="a-Gd"></a>逐走入僧坊。<a id="a-Ge"></a>猎师来求。<a id="a-Gf"></a>比丘不与。<a id="a-Gg"></a>久不得便还去。<a id="a-Gh"></a>比丘生疑。<a id="a-Gi"></a>我将无得波罗夷耶。<a id="a-Gj"></a>是事白佛。<a id="a-Gk"></a>佛言。<a id="a-Gl"></a>无罪。<a id="a-Gm"></a>有一猎师。<a id="a-Gn"></a>以毒箭射鹿。<a id="a-Go"></a>鹿走入僧坊。<a id="a-Gp"></a>猎师来求。<a id="a-Gq"></a>比丘不与。<a id="a-Gr"></a>猎师言。<a id="a-Gs"></a>是鹿被毒箭必当死。<a id="a-Gt"></a>比丘言。<a id="a-Gu"></a>死便死不得与。<a id="a-Gv"></a>猎师久不得便去。<a id="a-Gw"></a>去未久鹿便死。<a id="a-Gx"></a>诸比丘不知云何。<a id="a-Gy"></a>是事白佛。<a id="a-Gz"></a>佛言。<a id="a-H0"></a>应还归猎师。<a id="a-H1"></a>有诸猎师作鹿弶。<a id="a-H2"></a>比丘以快心坏。<a id="a-H3"></a>得偷兰遮。<a id="a-H4"></a>以怜愍心坏。<a id="a-H5"></a>得突吉罗。<a id="a-H6"></a>有捕鸟师张[(ㄇ@人)/沓]。<a id="a-H7"></a>比丘以快心坏。<a id="a-H8"></a>得偷兰遮。<a id="a-H9"></a>怜愍心坏。<a id="a-HA"></a>突吉罗。<a id="a-HB"></a>诸捕鸟师张罗。<a id="a-HC"></a>比丘快心坏。<a id="a-HD"></a>得偷兰遮。<a id="a-HE"></a>怜愍心坏。<a id="a-HF"></a>得突吉罗。<a id="a-HG"></a>有捕鸟师张细网。<a id="a-HH"></a>比丘以快心坏。<a id="a-HI"></a>得偷兰遮。<a id="a-HJ"></a>怜愍心坏。<a id="a-HK"></a>得突吉罗。<a id="a-HL"></a>捕鸟师有笼鸟车。<a id="a-HM"></a>比丘快心坏偷兰遮。<a id="a-HN"></a>怜愍心坏突吉罗。<a id="a-HO"></a>卖衣人买衣比丘。<a id="a-HP"></a>见是衣便持去。<a id="a-HQ"></a>卖衣人言。<a id="a-HR"></a>莫持我衣去。<a id="a-HS"></a>比丘言。<a id="a-HT"></a>我持衣示彼已还归汝。<a id="a-HU"></a>后生心欲不复还。<a id="a-HV"></a>寻生疑。<a id="a-HW"></a>我将无得波罗夷耶。<a id="a-HX"></a>是事白佛。<a id="a-HY"></a>佛言。<a id="a-HZ"></a>不得波罗夷。<a id="a-Ha"></a>得偷兰遮。<a id="a-Hb"></a>有比丘。<a id="a-Hc"></a>使木师作。<a id="a-Hd"></a>不与木师价。<a id="a-He"></a>木师索直。<a id="a-Hf"></a>比丘生心不与。<a id="a-Hg"></a>寻生疑悔。<a id="a-Hh"></a>我将无得波罗夷耶。<a id="a-Hi"></a>是事白佛。<a id="a-Hj"></a>佛言。<a id="a-Hk"></a>不得波罗夷。<a id="a-Hl"></a>得偷兰遮。<a id="a-Hm"></a>有一比丘。<a id="a-Hn"></a>取陶师瓦器不与直。<a id="a-Ho"></a>陶师从索与我价。<a id="a-Hp"></a>比丘生心不与。<a id="a-Hq"></a>寻生疑悔。<a id="a-Hr"></a>我将无得波罗夷耶。<a id="a-Hs"></a>是事白佛。<a id="a-Ht"></a>佛言。<a id="a-Hu"></a>不得波罗夷。<a id="a-Hv"></a>得偷兰遮。<a id="a-Hw"></a>比丘从店肆买物不与价。<a id="a-Hx"></a>店肆卖物人从索价。<a id="a-Hy"></a>比丘心生不与。<a id="a-Hz"></a>寻生疑悔。<a id="a-I0"></a>我将无得波罗夷耶。<a id="a-I1"></a>是事白佛。<a id="a-I2"></a>佛言。<a id="a-I3"></a>不得波罗夷。<a id="a-I4"></a>得偷兰遮。<a id="a-I5"></a>有病比丘。<a id="a-I6"></a>与诸看病比丘价言。<a id="a-I7"></a>汝持是价作三新粥。<a id="a-I8"></a>我啜是粥亦与众僧。<a id="a-I9"></a>是看病诸比丘作是言。<a id="a-IA"></a>我何为以是价作粥与众僧。<a id="a-IB"></a>我等但作少粥与病人。<a id="a-IC"></a>是钱我等当自分取。<a id="a-ID"></a>共作是筹量已。<a id="a-IE"></a>作粥与病人。<a id="a-IF"></a>钱便共分取。<a id="a-IG"></a>是诸看病比丘。<a id="a-IH"></a>即时生疑。<a id="a-II"></a>我将无得波罗夷耶。<a id="a-IJ"></a>是事白佛。<a id="a-IK"></a>佛言。<a id="a-IL"></a>不得波罗夷。<a id="a-IM"></a>得突吉罗。<a id="a-IN"></a>有一比丘病思饼。<a id="a-IO"></a>与诸看病比丘价言。<a id="a-IP"></a>汝持是价作饼。<a id="a-IQ"></a>我自食亦与众僧。<a id="a-IR"></a>诸看病比丘作是言。<a id="a-IS"></a>我何为以是价作饼与众僧。<a id="a-IT"></a>我但作饼与病比丘。<a id="a-IU"></a>是钱我等当自分取。<a id="a-IV"></a>共作是筹量已。<a id="a-IW"></a>作饼与病人。<a id="a-IX"></a>钱便共分取。<a id="a-IY"></a>是诸看病比丘即时生疑。<a id="a-IZ"></a>我将无得波罗夷耶。<a id="a-Ia"></a>是事白佛。<a id="a-Ib"></a>佛言。<a id="a-Ic"></a>不得波罗夷。<a id="a-Id"></a>得突吉罗。<a id="a-Ie"></a>有一比丘病。<a id="a-If"></a>多有钱作是念。<a id="a-Ig"></a>我死后众僧必当分我钱。<a id="a-Ih"></a>我今当令僧不得分。<a id="a-Ii"></a>念已语看病人言。<a id="a-Ij"></a>作摩沙豆羹与我来。<a id="a-Ik"></a>看病人作羹与。<a id="a-Il"></a>以小因缘故。<a id="a-Im"></a>看病人出。<a id="a-In"></a>病人以钱着羹中合啜。<a id="a-Io"></a>是食难消故便死。<a id="a-Ip"></a>看病人持弃死人处。<a id="a-Iq"></a>诸鸟来破腹出肠钱堕地。<a id="a-Ir"></a>时众僧即打揵椎。<a id="a-Is"></a>呼看病人来言。<a id="a-It"></a>是死比丘多有钱。<a id="a-Iu"></a>汝持来众僧当分。<a id="a-Iv"></a>诸看病比丘求钱不得。<a id="a-Iw"></a>有一冢间比丘。<a id="a-Ix"></a>到死人处观无常。<a id="a-Iy"></a>见是钱持来与众僧。<a id="a-Iz"></a>即生疑悔。<a id="a-J0"></a>我将无得波罗夷耶。<a id="a-J1"></a>是事白佛。<a id="a-J2"></a>佛言。<a id="a-J3"></a>无罪。<a id="a-J4"></a>有病比丘多有田地。<a id="a-J5"></a>语诸看病人言。<a id="a-J6"></a>唤诸比丘来。<a id="a-J7"></a>我处分此地。<a id="a-J8"></a>与佛与众僧若与人。<a id="a-J9"></a>诸看病人生念。<a id="a-JA"></a>病比丘若以是地。<a id="a-JB"></a>与佛与众僧与人。<a id="a-JC"></a>我等无所得。<a id="a-JD"></a>便不为唤诸比丘。<a id="a-JE"></a>病比丘死。<a id="a-JF"></a>诸看病比丘不知云何。<a id="a-JG"></a>是事白佛。<a id="a-JH"></a>佛言。<a id="a-JI"></a>莫以小因缘违逆病人语。<a id="a-JJ"></a>当随病人处分皆为作。<a id="a-JK"></a>有病比丘。<a id="a-JL"></a>多衣钵多生活物。<a id="a-JM"></a>病比丘语诸看病比丘言。<a id="a-JN"></a>唤诸比丘来。<a id="a-JO"></a>我当处分是物与佛与众僧与人。<a id="a-JP"></a>诸看病人生念。<a id="a-JQ"></a>是病比丘。<a id="a-JR"></a>若以是物与佛与众僧与人。<a id="a-JS"></a>我等无所得。<a id="a-JT"></a>便不为唤诸比丘。<a id="a-JU"></a>病比丘死。<a id="a-JV"></a>诸看病比丘不知云何。<a id="a-JW"></a>是事白佛。<a id="a-JX"></a>佛言。<a id="a-JY"></a>莫以小因缘违逆病比丘语。<a id="a-JZ"></a>当随所处分皆为作。<a id="a-Ja"></a>有东方比丘尼。<a id="a-Jb"></a>与波梨比丘尼共道行。<a id="a-Jc"></a>波梨比丘尼在前。<a id="a-Jd"></a>东方比丘尼在后。<a id="a-Je"></a>波梨比丘尼失衣。<a id="a-Jf"></a>东方比丘尼得。<a id="a-Jg"></a>共合一处时。<a id="a-Jh"></a>东方比丘尼唱言。<a id="a-Ji"></a>谁失此衣我地得。<a id="a-Jj"></a>波梨比丘尼言。<a id="a-Jk"></a>汝取是衣耶。<a id="a-Jl"></a>答言。<a id="a-Jm"></a>我取衣。<a id="a-Jn"></a>主言。<a id="a-Jo"></a>汝得波罗夷。<a id="a-Jp"></a>问言。<a id="a-Jq"></a>何以故。<a id="a-Jr"></a>答言。<a id="a-Js"></a>汝以盗心取。<a id="a-Jt"></a>是比丘尼心生疑。<a id="a-Ju"></a>我将无得波罗夷耶。<a id="a-Jv"></a>是事白佛。<a id="a-Jw"></a>佛言。<a id="a-Jx"></a>无罪。<a id="a-Jy"></a>有施越比丘尼。<a id="a-Jz"></a>喜得供养。<a id="a-K0"></a>大得酥油蜜石蜜。<a id="a-K1"></a>有一估客。<a id="a-K2"></a>见是比丘尼。<a id="a-K3"></a>心喜作是言。<a id="a-K4"></a>善女。<a id="a-K5"></a>汝若须酥油蜜石蜜。<a id="a-K6"></a>随意我舍取。<a id="a-K7"></a>比丘尼言尔。<a id="a-K8"></a>作是请时。<a id="a-K9"></a>有余比丘尼闻。<a id="a-KA"></a>过数日便往到估客舍。<a id="a-KB"></a>诈言。<a id="a-KC"></a>施越比丘尼须五升油。<a id="a-KD"></a>估客言。<a id="a-KE"></a>用作何物。<a id="a-KF"></a>答言。<a id="a-KG"></a>我持至比丘尼寺中。<a id="a-KH"></a>估客便与。<a id="a-KI"></a>是比丘尼持至寺中。<a id="a-KJ"></a>便服过数日。<a id="a-KK"></a>估客见施越比丘尼语言。<a id="a-KL"></a>善女。<a id="a-KM"></a>汝何以但索油。<a id="a-KN"></a>不索饭肉羹等。<a id="a-KO"></a>比丘尼言。<a id="a-KP"></a>汝何所道。<a id="a-KQ"></a>估客言。<a id="a-KR"></a>先有一比丘尼来云。<a id="a-KS"></a>汝索五升油。<a id="a-KT"></a>我便与。<a id="a-KU"></a>施越言好。<a id="a-KV"></a>若更索余物亦应与。<a id="a-KW"></a>施越到彼比丘尼边言。<a id="a-KX"></a>汝是弊比丘尼。<a id="a-KY"></a>恶比丘尼。<a id="a-KZ"></a>贼比丘尼。<a id="a-Ka"></a>汝得波罗夷。<a id="a-Kb"></a>是比丘尼言。<a id="a-Kc"></a>何以故。<a id="a-Kd"></a>施越言。<a id="a-Ke"></a>估客不施汝。<a id="a-Kf"></a>汝诳他取油故。<a id="a-Kg"></a>答言。<a id="a-Kh"></a>我非不与取。<a id="a-Ki"></a>我以汝名字故取。<a id="a-Kj"></a>是比丘尼生疑。<a id="a-Kk"></a>我将无得波罗夷耶。<a id="a-Kl"></a>是事白佛。<a id="a-Km"></a>佛知故问。<a id="a-Kn"></a>汝以何心取。<a id="a-Ko"></a>答言。<a id="a-Kp"></a>我以施越名字故取。<a id="a-Kq"></a>佛言。<a id="a-Kr"></a>不得波罗夷。<a id="a-Ks"></a>故妄语故。<a id="a-Kt"></a>得波夜提。<a id="a-Ku"></a>从今日不得诈称他名字取。<a id="a-Kv"></a>若取得罪。</p>
 </body>
</html>