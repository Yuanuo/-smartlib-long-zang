<!doctype html>
<html id="z3IBUw2mU" data-ver="992">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十三</h1>
  <h2 id="a2">五法初</h2>
  <p id="a3">佛婆伽婆住释迦国。<a id="a-4"></a>大爱道比丘尼。<a id="a-5"></a>往诣佛所。<a id="a-6"></a>头面作礼在一面立白佛言。<a id="a-7"></a>善哉世尊。<a id="a-8"></a>愿略说法非法毗尼非毗尼。<a id="a-9"></a>令我知是法是毗尼是佛法。<a id="a-A"></a>佛言。<a id="a-B"></a>瞿昙弥。<a id="a-C"></a>若知是法。<a id="a-D"></a>随欲不随无欲。<a id="a-E"></a>随过不随无过。<a id="a-F"></a>随增长不随不增长。<a id="a-G"></a>一向不转随烦恼不离。<a id="a-H"></a>大爱道。<a id="a-I"></a>汝定知是非法非毗尼非佛法。<a id="a-J"></a>瞿昙弥。<a id="a-K"></a>若知是法。<a id="a-L"></a>不随欲随无欲。<a id="a-M"></a>不随过随无过。<a id="a-N"></a>随不增长不随增长。<a id="a-O"></a>不随烦恼。<a id="a-P"></a>大爱道。<a id="a-Q"></a>汝定知是法。<a id="a-R"></a>是毗尼是佛法。<a id="a-S"></a>尔时瞿昙弥比丘尼。<a id="a-T"></a>往诣佛所。<a id="a-U"></a>头面作礼在一面立。<a id="a-V"></a>白佛言。<a id="a-W"></a>善哉世尊。<a id="a-X"></a>愿略说法非法毗尼非毗尼。<a id="a-Y"></a>令我知是法是毗尼是佛法。<a id="a-Z"></a>佛言。<a id="a-a"></a>瞿昙弥。<a id="a-b"></a>汝若知是法。<a id="a-c"></a>随贪不随无贪随无厌不随厌。<a id="a-d"></a>随多欲不随少欲。<a id="a-e"></a>随难满不随不难满。<a id="a-f"></a>随难养不随不难养。<a id="a-g"></a>瞿昙弥。<a id="a-h"></a>汝定知是非法非毗尼非佛法。<a id="a-i"></a>瞿昙弥。<a id="a-j"></a>汝知是法。<a id="a-k"></a>随无贪不随贪。<a id="a-l"></a>随少欲不随多欲。<a id="a-m"></a>随有厌不随无厌。<a id="a-n"></a>随不难满不随难满。<a id="a-o"></a>随不难养不随难养。<a id="a-p"></a>瞿昙弥。<a id="a-q"></a>汝定知是法是毗尼是佛法。</p>
  <p id="ar">尔时长老优波离往诣佛所。<a id="a-s"></a>头面作礼在一面坐。<a id="a-t"></a>白佛言。<a id="a-u"></a>世尊。<a id="a-v"></a>有几法正法灭亡没。<a id="a-w"></a>佛言。<a id="a-x"></a>优波离。<a id="a-y"></a>有五法正法灭亡没。<a id="a-z"></a>何等五。<a id="a-10"></a>有比丘无欲。<a id="a-11"></a>是名一。<a id="a-12"></a>钝根是名二。<a id="a-13"></a>虽诵义句不能正受。<a id="a-14"></a>亦不能令他解了。<a id="a-15"></a>是名三。<a id="a-16"></a>不能令受者有恭敬威仪。<a id="a-17"></a>有说法者不能如法教。<a id="a-18"></a>是名四。<a id="a-19"></a>斗诤相言不在阿练若处。<a id="a-1A"></a>亦不爱敬阿练若处。<a id="a-1B"></a>优波离。<a id="a-1C"></a>是名五法。<a id="a-1D"></a>令正法灭亡没。<a id="a-1E"></a>有五法。<a id="a-1F"></a>正法不灭不亡不没。<a id="a-1G"></a>有欲利根能诵义句。<a id="a-1H"></a>能正受能为人解说。<a id="a-1I"></a>能令受者有威仪恭敬。<a id="a-1J"></a>有说法者能如法教。<a id="a-1K"></a>无斗诤相言。<a id="a-1L"></a>在阿练若处。<a id="a-1M"></a>爱敬阿练若处。<a id="a-1N"></a>是名五法。<a id="a-1O"></a>正法不灭不亡不没。<a id="a-1P"></a>优波离。<a id="a-1Q"></a>更有五法。<a id="a-1R"></a>正法灭亡没。<a id="a-1S"></a>何等五。<a id="a-1T"></a>有比丘。<a id="a-1U"></a>不随法教随非法教。<a id="a-1V"></a>不随忍法随不忍法。<a id="a-1W"></a>不敬上座无有威仪。<a id="a-1X"></a>上座不以法教授。<a id="a-1Y"></a>上座说法时愁恼。<a id="a-1Z"></a>令后众生不得受学修多罗毗尼阿毗昙。<a id="a-1a"></a>上座命终已后。<a id="a-1b"></a>比丘放逸习非法失诸善法。<a id="a-1c"></a>是名五法。<a id="a-1d"></a>正法灭亡没。<a id="a-1e"></a>佛语优波离。<a id="a-1f"></a>更有五法。<a id="a-1g"></a>正法不灭不亡不没。<a id="a-1h"></a>有比丘。<a id="a-1i"></a>随法教不随非法教。<a id="a-1j"></a>随忍不随不忍。<a id="a-1k"></a>敬上座有威仪。<a id="a-1l"></a>上座能以法教。<a id="a-1m"></a>说法时不愁恼。<a id="a-1n"></a>令后众生得受学修多罗毗尼阿毗昙。<a id="a-1o"></a>上座命终已后。<a id="a-1p"></a>比丘不放逸习善法。<a id="a-1q"></a>是名五法。<a id="a-1r"></a>正法不灭不亡不没。<a id="a-1s"></a>长老难提往诣佛所。<a id="a-1t"></a>头面作礼在一面坐。<a id="a-1u"></a>白佛言。<a id="a-1v"></a>世尊。<a id="a-1w"></a>正法灭像法时。<a id="a-1x"></a>有几非法在世。<a id="a-1y"></a>佛言。<a id="a-1z"></a>难提。<a id="a-20"></a>正法灭像法时。<a id="a-21"></a>有五非法在世。<a id="a-22"></a>何等五。<a id="a-23"></a>佛言。<a id="a-24"></a>正法灭像法时。<a id="a-25"></a>有比丘。<a id="a-26"></a>心得小止。<a id="a-27"></a>便谓已得圣法。<a id="a-28"></a>是名初非法在世。<a id="a-29"></a>难提。<a id="a-2A"></a>正法灭像法时。<a id="a-2B"></a>白衣生天。<a id="a-2C"></a>或有出家者。<a id="a-2D"></a>堕恶道中。<a id="a-2E"></a>是名第二非法在世。<a id="a-2F"></a>难提。<a id="a-2G"></a>正法灭像法时。<a id="a-2H"></a>有人舍世间业出家破戒。<a id="a-2I"></a>是名第三非法在世。<a id="a-2J"></a>难提。<a id="a-2K"></a>正法灭像法时。<a id="a-2L"></a>有破戒者多人佐助。<a id="a-2M"></a>有持戒者无人佐助。<a id="a-2N"></a>是名第四非法在世。<a id="a-2O"></a>难提。<a id="a-2P"></a>正法灭像法时。<a id="a-2Q"></a>无不被骂者。<a id="a-2R"></a>乃至阿罗汉亦被他骂。<a id="a-2S"></a>是名第五非法在世。<a id="a-2T"></a>更有比丘重问此事。<a id="a-2U"></a>佛即以是事语诸比丘。<a id="a-2V"></a>佛告优波离。<a id="a-2W"></a>当来有五怖畏。<a id="a-2X"></a>今者未有。<a id="a-2Y"></a>应知是事求方便灭。<a id="a-2Z"></a>何等五。<a id="a-2a"></a>后有比丘。<a id="a-2b"></a>不修身不修戒不修心不修智。<a id="a-2c"></a>是不修身戒心智。<a id="a-2d"></a>已度他出家受戒。<a id="a-2e"></a>不能令修身修戒修心修智。<a id="a-2f"></a>自不调伏。<a id="a-2g"></a>复度他出家受戒。<a id="a-2h"></a>是亦不能令修身修戒修心修智。<a id="a-2i"></a>是法中过比尼中过。<a id="a-2j"></a>毗尼中过是法中过。<a id="a-2k"></a>优波离。<a id="a-2l"></a>是名当来初怖畏。<a id="a-2m"></a>今未有当来有。<a id="a-2n"></a>应知是事求方便灭优波离。<a id="a-2o"></a>后有比丘。<a id="a-2p"></a>不修身不修戒不修心不修智。<a id="a-2q"></a>是不修身戒心智。<a id="a-2r"></a>已与他依止畜沙弥。<a id="a-2s"></a>不能令修身修戒修心修智。<a id="a-2t"></a>是不调伏。<a id="a-2u"></a>复与他依止畜沙弥。<a id="a-2v"></a>不能令修身修戒修心修智。<a id="a-2w"></a>是法中过毗尼中过。<a id="a-2x"></a>毗尼中过是法中过优波离。<a id="a-2y"></a>是名第二第三怖畏。<a id="a-2z"></a>应知是事求方便灭。<a id="a-30"></a>优波离。<a id="a-31"></a>后有比丘。<a id="a-32"></a>不修身不修戒不修心不修智。<a id="a-33"></a>是不修身戒心智。<a id="a-34"></a>已与净人沙弥相近住。<a id="a-35"></a>不知三相掘地断草用水溉灌。<a id="a-36"></a>是法中过毗尼中过。<a id="a-37"></a>毗尼中过是法中过。<a id="a-38"></a>优波离。<a id="a-39"></a>是名第四怖畏。<a id="a-3A"></a>今未有当来有。<a id="a-3B"></a>应知是事求方便灭。<a id="a-3C"></a>优波离。<a id="a-3D"></a>后有比丘。<a id="a-3E"></a>不修身不修戒不修心不修智。<a id="a-3F"></a>是不修身戒心智。<a id="a-3G"></a>已共诵修多罗毗尼阿毗昙。<a id="a-3H"></a>以前后着中。<a id="a-3I"></a>以中着前后。<a id="a-3J"></a>现见不知白法犯非犯。<a id="a-3K"></a>是名法过毗尼过。<a id="a-3L"></a>毗尼过法过。<a id="a-3M"></a>优波离。<a id="a-3N"></a>是名第五怖畏。<a id="a-3O"></a>今未有当来有。<a id="a-3P"></a>应知是事求方便灭。<a id="a-3Q"></a>佛语优波离。<a id="a-3R"></a>更有五怖畏。<a id="a-3S"></a>今未有当来有。<a id="a-3T"></a>应知是事求方便灭。<a id="a-3U"></a>何等为五。<a id="a-3V"></a>优波离。<a id="a-3W"></a>当来有比丘。<a id="a-3X"></a>不修身不修戒不修心不修智。<a id="a-3Y"></a>是不修身戒心智。<a id="a-3Z"></a>已无欲钝根。<a id="a-3a"></a>虽诵句义不能正受。<a id="a-3b"></a>优波离。<a id="a-3c"></a>是初怖畏。<a id="a-3d"></a>今未有当来有。<a id="a-3e"></a>应知是事求方便灭。<a id="a-3f"></a>优波离。<a id="a-3g"></a>当来有比丘。<a id="a-3h"></a>不修身不修戒不修心。<a id="a-3i"></a>不修智。<a id="a-3j"></a>是不修身戒心智。<a id="a-3k"></a>已与比丘尼相近。<a id="a-3l"></a>或犯大事舍戒还俗。<a id="a-3m"></a>优波离。<a id="a-3n"></a>是第二怖畏。<a id="a-3o"></a>今未有当来有。<a id="a-3p"></a>应知是事求方便灭。<a id="a-3q"></a>优波离。<a id="a-3r"></a>当来有比丘。<a id="a-3s"></a>不修身不修戒不修心不修智。<a id="a-3t"></a>是不修身戒心智。<a id="a-3u"></a>已如来所说甚深修多罗。<a id="a-3v"></a>空无相无愿十二因缘诸深要法。<a id="a-3w"></a>不能信乐受持。<a id="a-3x"></a>虽受不能通利。<a id="a-3y"></a>如是说时。<a id="a-3z"></a>无怜愍心无爱乐心。<a id="a-40"></a>如好作文颂庄严章句。<a id="a-41"></a>乐世俗法。<a id="a-42"></a>随世所欲有信乐心。<a id="a-43"></a>说俗事时有爱乐心。<a id="a-44"></a>是故如来所说甚深修多罗。<a id="a-45"></a>空无相无愿十二因缘诸深法灭。<a id="a-46"></a>优波离。<a id="a-47"></a>是第三怖畏。<a id="a-48"></a>今未有当来有。<a id="a-49"></a>应知是事求方便灭。<a id="a-4A"></a>优波离。<a id="a-4B"></a>当来有比丘。<a id="a-4C"></a>不修身不修戒不修心不修智。<a id="a-4D"></a>是不修身戒心智。<a id="a-4E"></a>已为衣食故。<a id="a-4F"></a>舍阿练若处。<a id="a-4G"></a>舍林树下。<a id="a-4H"></a>入聚落中。<a id="a-4I"></a>若为衣食故。<a id="a-4J"></a>多所求觅。<a id="a-4K"></a>求觅时扰乱。<a id="a-4L"></a>优波离。<a id="a-4M"></a>是名第四第五怖畏。<a id="a-4N"></a>今未有当来有。<a id="a-4O"></a>应知是事求方便灭。<a id="a-4P"></a>尔时有迦罗比丘。<a id="a-4Q"></a>喜往不可行处。<a id="a-4R"></a>与他共语。<a id="a-4S"></a>大童女寡妇妇淫女比丘尼。<a id="a-4T"></a>佛言。<a id="a-4U"></a>比丘有五不应行处。<a id="a-4V"></a>何等五。<a id="a-4W"></a>童女寡妇妇淫女比丘尼。<a id="a-4X"></a>更有五不应行处。<a id="a-4Y"></a>何等五。<a id="a-4Z"></a>贼家栴陀罗家屠儿家淫女家沽酒家。<a id="a-4a"></a>若比丘往五不应行处。<a id="a-4b"></a>与他共语。<a id="a-4c"></a>令人生疑谓非梵行。<a id="a-4d"></a>童女寡妇妇淫女比丘尼。<a id="a-4e"></a>是名五不应行处。<a id="a-4f"></a>令人生疑谓非梵行。<a id="a-4g"></a>复有五事不应行处。<a id="a-4h"></a>与他共语。<a id="a-4i"></a>令人生疑谓作恶法行。<a id="a-4j"></a>贼家栴陀罗家屠儿家淫女家沽酒家。<a id="a-4k"></a>是名五不应行处。<a id="a-4l"></a>令他生疑谓作恶法。<a id="a-4m"></a>有五恶法故应知恶比丘。<a id="a-4n"></a>如小儿不能善语。<a id="a-4o"></a>无男子行。<a id="a-4p"></a>所谓欲嗔怖痴。<a id="a-4q"></a>不消供养。<a id="a-4r"></a>是五法故名恶比丘。<a id="a-4s"></a>如小儿痴。<a id="a-4t"></a>不能善语无男子行。<a id="a-4u"></a>如是恶比丘尼。<a id="a-4v"></a>恶式叉摩尼。<a id="a-4w"></a>恶沙弥沙弥尼皆如是小儿痴不善语无男子行。<a id="a-4x"></a>欲嗔怖痴不消供养故。<a id="a-4y"></a>有五法。<a id="a-4z"></a>恶比丘有罪过。<a id="a-50"></a>欲嗔怖痴不消供养。<a id="a-51"></a>是名五法恶比丘有罪有过。<a id="a-52"></a>如是恶比丘尼。<a id="a-53"></a>恶式叉摩尼。<a id="a-54"></a>恶沙弥沙弥尼。<a id="a-55"></a>欲嗔怖痴不消供养故有罪过。<a id="a-56"></a>有五非毗尼。<a id="a-57"></a>何等五。<a id="a-58"></a>犯波罗夷僧伽婆尸沙波夜提波罗提提舍尼突吉罗。<a id="a-59"></a>是名五非毗尼。<a id="a-5A"></a>有五毗尼。<a id="a-5B"></a>不犯波罗夷僧伽婆尸沙波逸提波罗提提舍尼突吉罗。<a id="a-5C"></a>是名五毗尼有五尘坌不受得啖。<a id="a-5D"></a>食尘谷尘水尘衣尘一切尘。<a id="a-5E"></a>是名五尘坌。<a id="a-5F"></a>不须更受得啖。<a id="a-5G"></a>有五种受。<a id="a-5H"></a>手来手受。<a id="a-5I"></a>衣裓来衣裓受。<a id="a-5J"></a>箧来箧受。<a id="a-5K"></a>器来器受。<a id="a-5L"></a>污贱国放地受。<a id="a-5M"></a>是名五受。<a id="a-5N"></a>更有五受。<a id="a-5O"></a>身身受。<a id="a-5P"></a>身身相触受。<a id="a-5Q"></a>身身并受。<a id="a-5R"></a>身并相触受。<a id="a-5S"></a>污贱国放地受。<a id="a-5T"></a>是名五受。<a id="a-5U"></a>有五非法自言。<a id="a-5V"></a>何等五。<a id="a-5W"></a>以王怖自言。<a id="a-5X"></a>以贼怖自言。<a id="a-5Y"></a>以断事人怖自言。<a id="a-5Z"></a>以恶兽怖自言。<a id="a-5a"></a>诬己自言。<a id="a-5b"></a>是名五非法自言。<a id="a-5c"></a>有五如法自言。<a id="a-5d"></a>非王怖自言。<a id="a-5e"></a>非贼怖自言。<a id="a-5f"></a>非断事人怖自言。<a id="a-5g"></a>非恶兽怖自言。<a id="a-5h"></a>非诬己自言。<a id="a-5i"></a>是名五如法自言。<a id="a-5j"></a>有五非法见过。<a id="a-5k"></a>何谓五。<a id="a-5l"></a>向别住人。<a id="a-5m"></a>不共住人。<a id="a-5n"></a>非受大戒众。<a id="a-5o"></a>犯无残事。<a id="a-5p"></a>不见是事悔过。<a id="a-5q"></a>是名五非法见过。<a id="a-5r"></a>有五如法见过。<a id="a-5s"></a>不向别住人。<a id="a-5t"></a>不向不共住人。<a id="a-5u"></a>不向未受大戒众。<a id="a-5v"></a>犯有残事。<a id="a-5w"></a>见是事悔过。<a id="a-5x"></a>是名五如法见过。<a id="a-5y"></a>有五种阿阇梨。<a id="a-5z"></a>出家阿阇梨。<a id="a-60"></a>教授阿阇梨。<a id="a-61"></a>羯磨阿阇梨。<a id="a-62"></a>依止阿阇梨。<a id="a-63"></a>受法阿阇梨。<a id="a-64"></a>是名五种阿阇梨。<a id="a-65"></a>有五种弟子。<a id="a-66"></a>出家弟子。<a id="a-67"></a>教授弟子。<a id="a-68"></a>羯磨弟子。<a id="a-69"></a>依止弟子。<a id="a-6A"></a>受法弟子。<a id="a-6B"></a>是名五种弟子。<a id="a-6C"></a>应好恭敬五种阿阇梨。<a id="a-6D"></a>若不恭敬者有罪过。<a id="a-6E"></a>有五种布萨。<a id="a-6F"></a>说戒经布萨。<a id="a-6G"></a>心念布萨。<a id="a-6H"></a>独在住处布萨。<a id="a-6I"></a>清净布萨。<a id="a-6J"></a>自恣布萨。<a id="a-6K"></a>是名五种布萨。<a id="a-6L"></a>有诸比丘。<a id="a-6M"></a>不乞听。<a id="a-6N"></a>举他罪。<a id="a-6O"></a>令忆念。<a id="a-6P"></a>是比丘嫌。<a id="a-6Q"></a>以是事白佛。<a id="a-6R"></a>佛言。<a id="a-6S"></a>从今先不乞听。<a id="a-6T"></a>不得举他罪令忆念。<a id="a-6U"></a>若举令忆念者突吉罗罪。<a id="a-6V"></a>是有罪人于僧中。<a id="a-6W"></a>无恭敬心无恭敬语。<a id="a-6X"></a>佛言。<a id="a-6Y"></a>若来者应教住五法中。<a id="a-6Z"></a>教从坐起偏袒着衣脱革屣右膝着地合掌在前。<a id="a-6a"></a>有举罪者无恭敬。<a id="a-6b"></a>佛言。<a id="a-6c"></a>应教住五法中。<a id="a-6d"></a>教从坐起偏袒右肩脱革屣右膝着地合掌在前。<a id="a-6e"></a>诸比丘不知云何乞听。<a id="a-6f"></a>佛言。<a id="a-6g"></a>有五事乞听。<a id="a-6h"></a>应语彼言。<a id="a-6i"></a>我今语汝示汝举汝令汝忆念汝听我。<a id="a-6j"></a>诸比丘不知云何与听。<a id="a-6k"></a>是事白佛。<a id="a-6l"></a>佛言。<a id="a-6m"></a>有五事与听。<a id="a-6n"></a>应言。<a id="a-6o"></a>语我示我举我令我忆念听汝。<a id="a-6p"></a>是名五。<a id="a-6q"></a>又现前不知云何与听。<a id="a-6r"></a>佛言。<a id="a-6s"></a>有五种与。<a id="a-6t"></a>汝云何举我。<a id="a-6u"></a>见耶闻耶疑耶。<a id="a-6v"></a>身犯口犯。<a id="a-6w"></a>更有五种。<a id="a-6x"></a>现前与听。<a id="a-6y"></a>汝举我波罗夷僧伽婆尸沙波逸提波罗提提舍尼突吉罗耶。<a id="a-6z"></a>更有五种。<a id="a-70"></a>现前与听。<a id="a-71"></a>汝举我犯恶口突吉罗耶。<a id="a-72"></a>犯偷兰遮突吉罗耶。<a id="a-73"></a>犯毗尼突吉罗耶。<a id="a-74"></a>犯众学法耶。<a id="a-75"></a>犯威仪耶。<a id="a-76"></a>更有五法。<a id="a-77"></a>现前应与听。<a id="a-78"></a>汝举我何事。<a id="a-79"></a>有残犯。<a id="a-7A"></a>无残犯。<a id="a-7B"></a>有残无残犯。<a id="a-7C"></a>聚落中犯。<a id="a-7D"></a>阿练若处犯。<a id="a-7E"></a>如是现前语已生怖畏。<a id="a-7F"></a>佛言。<a id="a-7G"></a>有五事。<a id="a-7H"></a>现前应安慰。<a id="a-7I"></a>莫怖莫惊莫覆藏。<a id="a-7J"></a>莫走莫群党。<a id="a-7K"></a>莫不犯言犯。<a id="a-7L"></a>莫群党已。<a id="a-7M"></a>犯言不犯。<a id="a-7N"></a>更有五事应安慰。<a id="a-7O"></a>我不凶暴说。<a id="a-7P"></a>不受不具足事。<a id="a-7Q"></a>亦不直受。<a id="a-7R"></a>不受不定说。<a id="a-7S"></a>我当三问汝。<a id="a-7T"></a>如是安慰时。<a id="a-7U"></a>彼作异种语。<a id="a-7V"></a>佛言。<a id="a-7W"></a>应以五事捡究问是事。<a id="a-7X"></a>更以异事答当记识。<a id="a-7Y"></a>若默然当记识。<a id="a-7Z"></a>有恼他所犯。<a id="a-7a"></a>不见过。<a id="a-7b"></a>当作不见摈。<a id="a-7c"></a>见罪不悔。<a id="a-7d"></a>当作不作摈。<a id="a-7e"></a>检究恶邪见。<a id="a-7f"></a>恶邪见不舍已。<a id="a-7g"></a>当作不舍恶邪见摈举。<a id="a-7h"></a>更有五法。<a id="a-7i"></a>应捡究。<a id="a-7j"></a>应苦切作苦切。<a id="a-7k"></a>应依止作依止。<a id="a-7l"></a>应驱出作驱出。<a id="a-7m"></a>应下意作下意。<a id="a-7n"></a>应觅罪相作觅罪相。<a id="a-7o"></a>如是优波离。<a id="a-7p"></a>是名乞听安慰有羞。<a id="a-7q"></a>无羞人来时。<a id="a-7r"></a>应知乞听。<a id="a-7s"></a>应知与听。<a id="a-7t"></a>又非法者不应助。<a id="a-7u"></a>如法者应助。<a id="a-7v"></a>优波离。<a id="a-7w"></a>我见比丘举他。<a id="a-7x"></a>非实不以实。<a id="a-7y"></a>非时不以时。<a id="a-7z"></a>粗恶不以软善。<a id="a-80"></a>有嗔无慈。<a id="a-81"></a>无益利不以益利。<a id="a-82"></a>若比丘不实举他。<a id="a-83"></a>有是五事。<a id="a-84"></a>应教令生悔。<a id="a-85"></a>若不实举他。<a id="a-86"></a>无实有悔。<a id="a-87"></a>是事应置。<a id="a-88"></a>非时不以时。<a id="a-89"></a>粗恶不以软善。<a id="a-8A"></a>有嗔无慈。<a id="a-8B"></a>无益不以益利。<a id="a-8C"></a>优波离。<a id="a-8D"></a>是比丘以非实举他。<a id="a-8E"></a>有五事应教令生悔。<a id="a-8F"></a>优波离。<a id="a-8G"></a>是名五事不实举他。<a id="a-8H"></a>应断被非实举者。<a id="a-8I"></a>有五事不应悔。<a id="a-8J"></a>非实不以实。<a id="a-8K"></a>非时不以时。<a id="a-8L"></a>恶不以善。<a id="a-8M"></a>嗔不以慈。<a id="a-8N"></a>无益不以益利。<a id="a-8O"></a>优波离。<a id="a-8P"></a>被非实举者。<a id="a-8Q"></a>有是五事不应悔。<a id="a-8R"></a>优波离。<a id="a-8S"></a>我见比丘举他。<a id="a-8T"></a>实非不实。<a id="a-8U"></a>时非不时。<a id="a-8V"></a>善非不善。<a id="a-8W"></a>慈非不慈。<a id="a-8X"></a>益非不益。<a id="a-8Y"></a>是名五实举比丘不生悔。<a id="a-8Z"></a>优波离。<a id="a-8a"></a>被实举者。<a id="a-8b"></a>有五事应悔。<a id="a-8c"></a>是实非不实。<a id="a-8d"></a>时非不时。<a id="a-8e"></a>善非不善。<a id="a-8f"></a>慈非不慈。<a id="a-8g"></a>益非不益。<a id="a-8h"></a>是名五。<a id="a-8i"></a>被实举者应悔。<a id="a-8j"></a>有五非法语。<a id="a-8k"></a>非实不以实。<a id="a-8l"></a>非时不以时。<a id="a-8m"></a>非善不以善。<a id="a-8n"></a>非慈不以慈。<a id="a-8o"></a>非益不以益。<a id="a-8p"></a>有五如法语。<a id="a-8q"></a>实非不实。<a id="a-8r"></a>时非不时。<a id="a-8s"></a>善非不善。<a id="a-8t"></a>慈非不慈。<a id="a-8u"></a>益非不益。<a id="a-8v"></a>有五嫌呵。<a id="a-8w"></a>责不责问约敕教。<a id="a-8x"></a>责者。<a id="a-8y"></a>有所责。<a id="a-8z"></a>谓莫淫莫偷莫杀生莫身相触莫杀草莫过中食莫饮酒。<a id="a-90"></a>是名责。<a id="a-91"></a>不责者。<a id="a-92"></a>不淫不偷不杀生不身相触不杀草不过中食不饮酒。<a id="a-93"></a>问者问言淫耶盗耶杀生耶身相触耶杀草耶过中食耶饮酒耶。<a id="a-94"></a>约敕者。<a id="a-95"></a>若淫堕地狱饿鬼畜生中。<a id="a-96"></a>若偷若杀生若身相触杀草过中食饮酒。<a id="a-97"></a>生地狱饿鬼畜生中。<a id="a-98"></a>教者。<a id="a-99"></a>言不应淫不应偷不应杀生不应身相触不应杀草不应过中食不应饮酒。<a id="a-9A"></a>更有五嫌呵。<a id="a-9B"></a>责不责问现他过激列他。<a id="a-9C"></a>责不责问。<a id="a-9D"></a>如先说。<a id="a-9E"></a>现他过者。<a id="a-9F"></a>我不淫他淫。<a id="a-9G"></a>随语得突吉罗。<a id="a-9H"></a>我不偷不杀不身相触不杀草不过中食不饮酒他饮酒。<a id="a-9I"></a>随语得突吉罗。<a id="a-9J"></a>是名现他过。<a id="a-9K"></a>激列者。<a id="a-9L"></a>激列言我不淫不偷不杀生不身相触不杀草不过中食不饮酒。<a id="a-9M"></a>是名激列。<a id="a-9N"></a>有五调伏。<a id="a-9O"></a>苦切依止驱出下意不见摈。<a id="a-9P"></a>有五举事。<a id="a-9Q"></a>见举闻举疑举身犯口犯。<a id="a-9R"></a>复有五举事。<a id="a-9S"></a>犯波罗夷僧伽婆尸沙波逸提波罗提提舍尼突吉罗。<a id="a-9T"></a>复有五举事。<a id="a-9U"></a>恶口突吉罗。<a id="a-9V"></a>偷兰遮突吉罗。<a id="a-9W"></a>毗尼突吉罗。<a id="a-9X"></a>众学法突吉罗。<a id="a-9Y"></a>威仪突吉罗。<a id="a-9Z"></a>持律者有五利益。<a id="a-9a"></a>何等五。<a id="a-9b"></a>戒身牢固。<a id="a-9c"></a>无能教者。<a id="a-9d"></a>说戒经时无所畏难。<a id="a-9e"></a>能断他疑。<a id="a-9f"></a>能立正法。<a id="a-9g"></a>持律复有五利。<a id="a-9h"></a>知犯。<a id="a-9i"></a>知不犯。<a id="a-9j"></a>知轻。<a id="a-9k"></a>知重。<a id="a-9l"></a>善广诵戒。<a id="a-9m"></a>持律有五利。<a id="a-9n"></a>知出家法。<a id="a-9o"></a>知羯磨。<a id="a-9p"></a>知威仪。<a id="a-9q"></a>知依止。<a id="a-9r"></a>知障道法。<a id="a-9s"></a>不障道法。<a id="a-9t"></a>有五事。<a id="a-9u"></a>闼利吒比丘不能灭诤。<a id="a-9v"></a>非法言法。<a id="a-9w"></a>法言非法。<a id="a-9x"></a>非毗尼言毗尼。<a id="a-9y"></a>毗尼言非毗尼。<a id="a-9z"></a>犯言不犯。<a id="a-A0"></a>是名五事。<a id="a-A1"></a>闼利吒比丘不能灭诤。<a id="a-A2"></a>有五事。<a id="a-A3"></a>闼利吒比丘能灭诤。<a id="a-A4"></a>非法言非法。<a id="a-A5"></a>法言法。<a id="a-A6"></a>非毗尼言非毗尼。<a id="a-A7"></a>毗尼言毗尼。<a id="a-A8"></a>犯言犯。<a id="a-A9"></a>复有五。<a id="a-AA"></a>闼利吒比丘不能灭诤。<a id="a-AB"></a>不犯言犯。<a id="a-AC"></a>犯言不犯。<a id="a-AD"></a>轻言重。<a id="a-AE"></a>重言轻。<a id="a-AF"></a>有残言无残。<a id="a-AG"></a>是名五事。<a id="a-AH"></a>闼利吒比丘不能灭诤。<a id="a-AI"></a>复有五。<a id="a-AJ"></a>闼利吒比丘能灭诤。<a id="a-AK"></a>犯言犯。<a id="a-AL"></a>不犯言不犯。<a id="a-AM"></a>轻言轻。<a id="a-AN"></a>重言重。<a id="a-AO"></a>残言残。<a id="a-AP"></a>是名五。<a id="a-AQ"></a>闼利吒比丘能灭诤。<a id="a-AR"></a>复有五。<a id="a-AS"></a>闼利吒比丘不能灭诤。<a id="a-AT"></a>有残言无残。<a id="a-AU"></a>无残言有残。<a id="a-AV"></a>常所行事言非常所行事。<a id="a-AW"></a>非常所行事言是常所行事。<a id="a-AX"></a>斗诤相言。<a id="a-AY"></a>是名五事不能灭诤。<a id="a-AZ"></a>复有五事。<a id="a-Aa"></a>闼利吒比丘能灭诤。<a id="a-Ab"></a>有残言有残。<a id="a-Ac"></a>无残言无残。<a id="a-Ad"></a>常所行事言是常所行事。<a id="a-Ae"></a>非常所行事言非常所行事。<a id="a-Af"></a>不斗诤相言。<a id="a-Ag"></a>是名五事能灭诤。<a id="a-Ah"></a>复有五。<a id="a-Ai"></a>闼利吒比丘不能灭诤。<a id="a-Aj"></a>不通利毗尼。<a id="a-Ak"></a>不能分别相似句义。<a id="a-Al"></a>不能善说戒。<a id="a-Am"></a>不能令有疑者亲近不能立正法。<a id="a-An"></a>是名五事。<a id="a-Ao"></a>闼利吒比丘不能灭诤。<a id="a-Ap"></a>复有五。<a id="a-Aq"></a>闼利吒比丘能灭诤。<a id="a-Ar"></a>通利毗尼。<a id="a-As"></a>能分别相似句义。<a id="a-At"></a>善说戒。<a id="a-Au"></a>能令有疑者亲近。<a id="a-Av"></a>能立正法。<a id="a-Aw"></a>是名五。<a id="a-Ax"></a>闼利吒比丘能灭诤。<a id="a-Ay"></a>复有五。<a id="a-Az"></a>闼利吒比丘不能灭诤。<a id="a-B0"></a>破戒。<a id="a-B1"></a>破见。<a id="a-B2"></a>不能如法求灭诤事。<a id="a-B3"></a>不能通经与阿毗昙相应。<a id="a-B4"></a>不能分别句义相应。<a id="a-B5"></a>是名五。<a id="a-B6"></a>闼利吒比丘不能灭诤。<a id="a-B7"></a>复有五。<a id="a-B8"></a>闼利吒比丘能灭诤。<a id="a-B9"></a>不破戒。<a id="a-BA"></a>不破见。<a id="a-BB"></a>能求灭诤事。<a id="a-BC"></a>能通经与阿毗昙相应。<a id="a-BD"></a>能分别句义相应。<a id="a-BE"></a>是名五。<a id="a-BF"></a>闼利吒比丘能灭诤。<a id="a-BG"></a>复有五。<a id="a-BH"></a>闼利吒比丘不能灭诤。<a id="a-BI"></a>不能和合众。<a id="a-BJ"></a>不能取二众意。<a id="a-BK"></a>不能止二诤。<a id="a-BL"></a>不能断罪所受法。<a id="a-BM"></a>不能次第说。<a id="a-BN"></a>是名五。<a id="a-BO"></a>闼利吒比丘不能灭诤。<a id="a-BP"></a>复有五。<a id="a-BQ"></a>闼利吒比丘能灭诤。<a id="a-BR"></a>能和合众。<a id="a-BS"></a>能取二众意。<a id="a-BT"></a>能止二诤。<a id="a-BU"></a>能断罪所受经法。<a id="a-BV"></a>能次第说。<a id="a-BW"></a>是名五闼利吒比丘能灭诤。<a id="a-BX"></a>复有五。<a id="a-BY"></a>闼利吒比丘不能灭诤。<a id="a-BZ"></a>不善取灭诤事。<a id="a-Ba"></a>不能善知诤起因缘。<a id="a-Bb"></a>不能善和诤。<a id="a-Bc"></a>不能善灭诤。<a id="a-Bd"></a>不能灭已令更不起。<a id="a-Be"></a>是名五闼利吒比丘不能灭诤。<a id="a-Bf"></a>复有五。<a id="a-Bg"></a>闼利吒比丘能灭诤。<a id="a-Bh"></a>能善取灭诤事。<a id="a-Bi"></a>善知诤起因缘。<a id="a-Bj"></a>能善和诤。<a id="a-Bk"></a>能善灭诤。<a id="a-Bl"></a>灭已更不令起。<a id="a-Bm"></a>是名五闼利吒比丘能灭诤。<a id="a-Bn"></a>复有五。<a id="a-Bo"></a>闼利吒比丘不能灭诤。<a id="a-Bp"></a>爱嗔怖痴不能善灭诤。<a id="a-Bq"></a>是名五闼利吒比丘不能灭诤。<a id="a-Br"></a>复有五。<a id="a-Bs"></a>闼利吒比丘能灭诤。<a id="a-Bt"></a>不爱不嗔不怖不痴能善灭诤。<a id="a-Bu"></a>是名五。<a id="a-Bv"></a>闼利吒比丘能灭诤。<a id="a-Bw"></a>复有五。<a id="a-Bx"></a>闼利吒比丘不能灭诤。<a id="a-By"></a>不能分别相似句义。<a id="a-Bz"></a>不应赞而赞。<a id="a-C0"></a>应赞而不赞。<a id="a-C1"></a>不应清净令清净。<a id="a-C2"></a>应清净不令清净。<a id="a-C3"></a>不应敬而敬应敬而不敬。<a id="a-C4"></a>是名五。<a id="a-C5"></a>闼利吒比丘不能灭诤。<a id="a-C6"></a>复有五。<a id="a-C7"></a>闼利吒比丘能灭诤。<a id="a-C8"></a>能分别相似句义。<a id="a-C9"></a>不应赞不赞。<a id="a-CA"></a>应赞而赞。<a id="a-CB"></a>不应清净不令清净。<a id="a-CC"></a>应清净令清净。<a id="a-CD"></a>不应敬不敬。<a id="a-CE"></a>应敬而敬。<a id="a-CF"></a>是名五。<a id="a-CG"></a>闼利吒比丘能灭诤。<a id="a-CH"></a>复有五。<a id="a-CI"></a>闼利吒比丘不能灭诤。<a id="a-CJ"></a>不能善分别句义。<a id="a-CK"></a>僧中恃力而说。<a id="a-CL"></a>不从他乞听便举他罪。<a id="a-CM"></a>于他有嫌。<a id="a-CN"></a>悔过已故有嫌见。<a id="a-CO"></a>有嫌说他事不能止诤。<a id="a-CP"></a>是名五。<a id="a-CQ"></a>闼利吒比丘不能灭诤。<a id="a-CR"></a>复有五。<a id="a-CS"></a>闼利吒比丘能灭诤。<a id="a-CT"></a>善知分别句义。<a id="a-CU"></a>不恃力说。<a id="a-CV"></a>乞听而举。<a id="a-CW"></a>于他无嫌。<a id="a-CX"></a>悔过已无嫌见能灭诤。<a id="a-CY"></a>是名五。<a id="a-CZ"></a>闼利吒比丘能灭诤。</p>
  <p id="aCa">知食人有五事。<a id="a-Cb"></a>先未差不应差。<a id="a-Cc"></a>若差应置。<a id="a-Cd"></a>爱嗔怖痴不知得不得。<a id="a-Ce"></a>是名五。<a id="a-Cf"></a>知食人先未差。<a id="a-Cg"></a>不应差已差应置复有五事。<a id="a-Ch"></a>知食人。<a id="a-Ci"></a>先未差应差。<a id="a-Cj"></a>若已差不应置。<a id="a-Ck"></a>无爱无嗔无怖无痴知得不得。<a id="a-Cl"></a>是名五。<a id="a-Cm"></a>应差知食人。<a id="a-Cn"></a>复有五事。<a id="a-Co"></a>知食人。<a id="a-Cp"></a>未差不应差。<a id="a-Cq"></a>已差不应约敕。<a id="a-Cr"></a>爱嗔怖痴不知得不得。<a id="a-Cs"></a>是名五。<a id="a-Ct"></a>复有五。<a id="a-Cu"></a>知食人。<a id="a-Cv"></a>未差应差。<a id="a-Cw"></a>已差应约敕。<a id="a-Cx"></a>不爱嗔怖痴知得不得。<a id="a-Cy"></a>是名五。<a id="a-Cz"></a>应差知食人。<a id="a-D0"></a>复有五。<a id="a-D1"></a>不应差。<a id="a-D2"></a>已差应灭。<a id="a-D3"></a>爱嗔怖痴不知得不得。<a id="a-D4"></a>是名五。<a id="a-D5"></a>复有五。<a id="a-D6"></a>知食人。<a id="a-D7"></a>未差应差。<a id="a-D8"></a>已差不应灭。<a id="a-D9"></a>不爱嗔怖痴知得不得。<a id="a-DA"></a>是名五。<a id="a-DB"></a>应差不应灭也。<a id="a-DC"></a>如是应灭。<a id="a-DD"></a>如是不应灭。<a id="a-DE"></a>如是应呵。<a id="a-DF"></a>如是不应呵。<a id="a-DG"></a>如是应举。<a id="a-DH"></a>如是不应举。<a id="a-DI"></a>如是应毁。<a id="a-DJ"></a>如是不应毁。<a id="a-DK"></a>如是迷乱。<a id="a-DL"></a>如是不迷乱。<a id="a-DM"></a>如是应嫌。<a id="a-DN"></a>如是不应嫌。<a id="a-DO"></a>生疑悔无疑悔。<a id="a-DP"></a>有犯无犯。<a id="a-DQ"></a>有事无事。<a id="a-DR"></a>有恼无恼。<a id="a-DS"></a>恼他不恼他。<a id="a-DT"></a>变异不变异。<a id="a-DU"></a>热不热。<a id="a-DV"></a>爱语不爱语。<a id="a-DW"></a>有损无损。<a id="a-DX"></a>差贤圣。<a id="a-DY"></a>贤圣所赞。<a id="a-DZ"></a>向恶道不向恶道。<a id="a-Da"></a>趣地狱趣天上。<a id="a-Db"></a>生死久远。<a id="a-Dc"></a>生死不久远。<a id="a-Dd"></a>住生死入泥洹。<a id="a-De"></a>如差知食人。<a id="a-Df"></a>十三人亦如是。</p>
  <p id="aDg">有五事诤难灭。<a id="a-Dh"></a>不求僧断。<a id="a-Di"></a>不顺佛语。<a id="a-Dj"></a>不如法白。<a id="a-Dk"></a>二众诤心不息。<a id="a-Dl"></a>所犯不求清净。<a id="a-Dm"></a>是名五诤难灭。<a id="a-Dn"></a>复有五诤易灭。<a id="a-Do"></a>求僧断。<a id="a-Dp"></a>顺佛语。<a id="a-Dq"></a>如法白。<a id="a-Dr"></a>二众诤心息。<a id="a-Ds"></a>所犯求清净。<a id="a-Dt"></a>是名五诤易灭有五事。<a id="a-Du"></a>不应取诤诤心不息。<a id="a-Dv"></a>依恃官势。<a id="a-Dw"></a>依恃白衣。<a id="a-Dx"></a>有势力者。<a id="a-Dy"></a>不依僧。<a id="a-Dz"></a>不依闼利吒比丘。<a id="a-E0"></a>是名五不应取诤。<a id="a-E1"></a>有五事。<a id="a-E2"></a>应取诤。<a id="a-E3"></a>诤心息。<a id="a-E4"></a>不恃官势。<a id="a-E5"></a>不恃白衣。<a id="a-E6"></a>有势力者。<a id="a-E7"></a>依僧。<a id="a-E8"></a>依闼利吒比丘。<a id="a-E9"></a>是名五应取诤。<a id="a-EA"></a>优波离。<a id="a-EB"></a>闼利吒比丘。<a id="a-EC"></a>取诤时有五事。<a id="a-ED"></a>自观观他已应取诤。<a id="a-EE"></a>先来戒清净。<a id="a-EF"></a>多闻广知经法。<a id="a-EG"></a>僧中多有持修妒路毗尼摩多罗伽者。<a id="a-EH"></a>有说佛法处能取。<a id="a-EI"></a>僧中多有上座闼利吒比丘中座比丘下座比丘。<a id="a-EJ"></a>二众和合如法分别僧中多有持戒者。<a id="a-EK"></a>乃至不破小戒。<a id="a-EL"></a>依修多罗。<a id="a-EM"></a>善求觅除灭二诤。<a id="a-EN"></a>利益安乐众生。<a id="a-EO"></a>怜愍世间生人天因缘。<a id="a-EP"></a>是名自观观他。<a id="a-EQ"></a>有五事诤难灭。<a id="a-ER"></a>共诤比丘。<a id="a-ES"></a>依恃官。<a id="a-ET"></a>恃白衣。<a id="a-EU"></a>恃白衣故恼上座。<a id="a-EV"></a>与白衣衣食不与法。<a id="a-EW"></a>不如法求诤。<a id="a-EX"></a>是名五诤难灭。<a id="a-EY"></a>有五事诤易灭。<a id="a-EZ"></a>不恃官。<a id="a-Ea"></a>不恃白衣。<a id="a-Eb"></a>不恼僧。<a id="a-Ec"></a>与白衣法不与衣食。<a id="a-Ed"></a>如法求诤。<a id="a-Ee"></a>是名五诤易灭。<a id="a-Ef"></a>复有五事诤难灭。<a id="a-Eg"></a>二众以力取诤。<a id="a-Eh"></a>不善取诤。<a id="a-Ei"></a>不善取灭诤事。<a id="a-Ej"></a>不善取灭诤义。<a id="a-Ek"></a>诤比丘不敬上座中座下座比丘。<a id="a-El"></a>是名五诤难灭。<a id="a-Em"></a>有五事诤易灭。<a id="a-En"></a>二众不以力取诤。<a id="a-Eo"></a>善取诤善取灭诤事。<a id="a-Ep"></a>善取灭诤义。<a id="a-Eq"></a>诤比丘恭敬上座闼利吒比丘中座比丘下座比丘。<a id="a-Er"></a>是名五诤易灭。</p>
  <p id="aEs">复有五事不应取诤。<a id="a-Et"></a>依恃官。<a id="a-Eu"></a>依恃白衣。<a id="a-Ev"></a>恼僧与白衣衣食不与法。<a id="a-Ew"></a>不如法求诤。<a id="a-Ex"></a>是名五不应取诤。<a id="a-Ey"></a>复有五事应取诤。<a id="a-Ez"></a>不恃官。<a id="a-F0"></a>不恃白衣。<a id="a-F1"></a>不恼僧。<a id="a-F2"></a>与白衣法不与衣食。<a id="a-F3"></a>如法求诤。<a id="a-F4"></a>是名五应取诤。<a id="a-F5"></a>复有五事不应取诤。<a id="a-F6"></a>二众以力取诤。<a id="a-F7"></a>不善取诤。<a id="a-F8"></a>不善取灭诤事。<a id="a-F9"></a>不善取灭诤义。<a id="a-FA"></a>不敬上座中座下座。<a id="a-FB"></a>是名五不应取诤。<a id="a-FC"></a>复有五事应取诤。<a id="a-FD"></a>二众不以力取诤。<a id="a-FE"></a>善取诤。<a id="a-FF"></a>善取灭诤事。<a id="a-FG"></a>善取灭诤义。<a id="a-FH"></a>恭敬上座闼利吒比丘中座下座比丘。<a id="a-FI"></a>是名五事应取诤。<a id="a-FJ"></a>复有五事。<a id="a-FK"></a>闼利吒比丘不能灭诤。<a id="a-FL"></a>不善诵毗尼。<a id="a-FM"></a>不能说相似句义。<a id="a-FN"></a>诤比丘执所犯事。<a id="a-FO"></a>如钩锁难解不满五岁依止他。<a id="a-FP"></a>不解十直。<a id="a-FQ"></a>是名五法。<a id="a-FR"></a>闼利吒比丘不能灭诤。<a id="a-FS"></a>复有五法成就。<a id="a-FT"></a>闼利吒比丘能灭诤。<a id="a-FU"></a>善诵毗尼。<a id="a-FV"></a>善能分别相似句义。<a id="a-FW"></a>净比丘不执所犯。<a id="a-FX"></a>满五岁不依止他。<a id="a-FY"></a>解十直。<a id="a-FZ"></a>是名五。<a id="a-Fa"></a>闼利吒比丘能灭诤。<a id="a-Fb"></a>佛语优波离。<a id="a-Fc"></a>闼利吒比丘取诤时。<a id="a-Fd"></a>应以五事观。<a id="a-Fe"></a>此中谁先来清净持戒。<a id="a-Ff"></a>谁多闻智慧善诵阿含。<a id="a-Fg"></a>谁于师如法。<a id="a-Fh"></a>谁信佛法僧。<a id="a-Fi"></a>谁不轻佛戒。<a id="a-Fj"></a>是名五。<a id="a-Fk"></a>闼利吒比丘。<a id="a-Fl"></a>应以此五事善观诤者。<a id="a-Fm"></a>又优波离。<a id="a-Fn"></a>有诤比丘。<a id="a-Fo"></a>到闼利吒比丘边。<a id="a-Fp"></a>求断诤相言时。<a id="a-Fq"></a>是闼利吒比丘。<a id="a-Fr"></a>以此五事观已取诤。<a id="a-Fs"></a>谁先来持戒清净。<a id="a-Ft"></a>谁多闻诵阿含。<a id="a-Fu"></a>谁有呵责事。<a id="a-Fv"></a>先不与闼利吒比丘有嫌耶。<a id="a-Fw"></a>能取灭诤。<a id="a-Fx"></a>如佛法毗尼灭。<a id="a-Fy"></a>是名优波离有诤比丘相言时。<a id="a-Fz"></a>闼利吒比丘以五事观。</p>
 </body>
</html>