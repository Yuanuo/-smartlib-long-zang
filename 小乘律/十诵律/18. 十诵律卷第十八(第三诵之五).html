<!doctype html>
<html id="z3IBUuVlv" data-ver="1297">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第十八(第三诵之五)</h1>
  <h2 id="a2">九十波逸提之十</h2>
  <p id="a3">佛在舍卫国。<a id="a-4"></a>尔时波斯匿王作是法。<a id="a-5"></a>若佛在祇洹。<a id="a-6"></a>我当日日自往奉见。<a id="a-7"></a>尔时波斯匿王。<a id="a-8"></a>闻佛在祇洹。<a id="a-9"></a>即敕人民扫除祇洹。<a id="a-A"></a>皆令净洁我欲见佛。<a id="a-B"></a>受敕扫洒除却众人。<a id="a-C"></a>唯有一人。<a id="a-D"></a>着故弊衣在佛前坐听法。<a id="a-E"></a>敬难佛故不敢驱去。<a id="a-F"></a>使者白王。<a id="a-G"></a>我已扫除祇洹净洁。<a id="a-H"></a>唯有一人。<a id="a-I"></a>着弊故衣近佛坐听法。<a id="a-J"></a>我等敬难佛故不敢驱却。<a id="a-K"></a>王言。<a id="a-L"></a>一人着弊故衣在佛前坐。<a id="a-M"></a>当何所能即敕御者。<a id="a-N"></a>驾乘调车我欲见佛即严驾车。<a id="a-O"></a>往白王言。<a id="a-P"></a>已严驾善车。<a id="a-Q"></a>王自知时。<a id="a-R"></a>王即上车。<a id="a-S"></a>出舍卫城往诣祇洹。<a id="a-T"></a>至下乘处步入祇洹。<a id="a-U"></a>尔时大众遥见王来。<a id="a-V"></a>皆起迎王。<a id="a-W"></a>有一须达居士佛边听法。<a id="a-X"></a>恭敬佛故不起迎王。<a id="a-Y"></a>王即嗔言。<a id="a-Z"></a>此是何人。<a id="a-a"></a>着弊故衣在佛前坐见我不起。<a id="a-b"></a>我是浇顶大王。<a id="a-c"></a>我境界中得自在。<a id="a-d"></a>无死罪者能杀。<a id="a-e"></a>有死罪者能放。<a id="a-f"></a>以敬佛故嗔不出口。<a id="a-g"></a>直诣佛所头面礼足却坐一面。<a id="a-h"></a>佛为种种说法示教利喜。<a id="a-i"></a>不入王心。<a id="a-j"></a>嗔是人故。<a id="a-k"></a>诸佛常法。<a id="a-l"></a>不为不一心人说法。<a id="a-m"></a>佛即问王。<a id="a-n"></a>何故以二心听法。<a id="a-o"></a>王言。<a id="a-p"></a>世尊。<a id="a-q"></a>此是何小人。<a id="a-r"></a>着弊故衣在佛前坐。<a id="a-s"></a>见我来不起立迎。<a id="a-t"></a>我于国中得自在。<a id="a-u"></a>无死罪者能杀。<a id="a-v"></a>有死罪者能放。<a id="a-w"></a>须达居士言。<a id="a-x"></a>大王不知耶。<a id="a-y"></a>我于佛前坐听法。<a id="a-z"></a>恭敬佛故不起迎王。<a id="a-10"></a>无有憍慢。<a id="a-11"></a>王时大羞小退一面。<a id="a-12"></a>问诸大臣。<a id="a-13"></a>此是何人。<a id="a-14"></a>着弊故衣在佛前坐。<a id="a-15"></a>不起迎我。<a id="a-16"></a>诸大臣言。<a id="a-17"></a>大王。<a id="a-18"></a>此名须达居士。<a id="a-19"></a>是佛弟子得阿那含道。<a id="a-1A"></a>在佛前坐听法。<a id="a-1B"></a>敬佛故不起。<a id="a-1C"></a>无憍慢心。<a id="a-1D"></a>王闻是语嗔心小息。<a id="a-1E"></a>便作是念。<a id="a-1F"></a>佛法大力。<a id="a-1G"></a>令人心大得无畏力。<a id="a-1H"></a>我今何不令诸夫人受学佛法令得大心。<a id="a-1I"></a>时王语诸夫人。<a id="a-1J"></a>使从比丘受学经法。<a id="a-1K"></a>诸比丘不欲教授。<a id="a-1L"></a>作是言。<a id="a-1M"></a>佛未听我等教诸夫人法。<a id="a-1N"></a>是事白佛。<a id="a-1O"></a>佛言。<a id="a-1P"></a>从今听比丘教授诸夫人法。<a id="a-1Q"></a>时诸夫人各各自请经师。<a id="a-1R"></a>有夫人请舍利弗者。<a id="a-1S"></a>有请目连者。<a id="a-1T"></a>有请阿那律者。<a id="a-1U"></a>时末利夫人。<a id="a-1V"></a>请迦留陀夷为师。<a id="a-1W"></a>尔时诸夫人次第直宿于王。<a id="a-1X"></a>时末利夫人。<a id="a-1Y"></a>下着珠网衣。<a id="a-1Z"></a>上着磨贝衣。<a id="a-1a"></a>内身露现。<a id="a-1b"></a>如共王宿时。<a id="a-1c"></a>即着是衣出。<a id="a-1d"></a>在中庭床上坐。<a id="a-1e"></a>尔时迦留陀夷地晓时。<a id="a-1f"></a>着衣持钵入王宫。<a id="a-1g"></a>至门下立弹指。<a id="a-1h"></a>末利夫人看见师来。<a id="a-1i"></a>便言师入。<a id="a-1j"></a>即生惭羞。<a id="a-1k"></a>胡跪而坐不得起。<a id="a-1l"></a>迦留陀夷见已亦羞。<a id="a-1m"></a>还出到祇洹中。<a id="a-1n"></a>以是事向诸比丘说。<a id="a-1o"></a>诸比丘以是事向佛广说。<a id="a-1p"></a>佛语诸比丘。<a id="a-1q"></a>若如是过失及过是过失。<a id="a-1r"></a>皆由数入王家故。<a id="a-1s"></a>佛言。<a id="a-1t"></a>若比丘入王家有十种过失。<a id="a-1u"></a>何等十。<a id="a-1v"></a>若王与夫人共坐。<a id="a-1w"></a>比丘来入。<a id="a-1x"></a>尔时夫人见比丘或笑。<a id="a-1y"></a>比丘见夫人或笑。<a id="a-1z"></a>尔时王作是念。<a id="a-20"></a>如夫人见比丘笑。<a id="a-21"></a>比丘见夫人笑。<a id="a-22"></a>此比丘必起恶业。<a id="a-23"></a>是名第一过失。<a id="a-24"></a>复次王共夫人宿。<a id="a-25"></a>不自忆念。<a id="a-26"></a>是夫人或出外住。<a id="a-27"></a>行还有娠。<a id="a-28"></a>时王见比丘入出。<a id="a-29"></a>王作是念。<a id="a-2A"></a>是夫人出外。<a id="a-2B"></a>比丘数入出。<a id="a-2C"></a>必共起恶业。<a id="a-2D"></a>是名第二过失。<a id="a-2E"></a>复次王家失五宝若似五宝。<a id="a-2F"></a>王见比丘入出。<a id="a-2G"></a>是中必当起恶业。<a id="a-2H"></a>是第三过失。<a id="a-2I"></a>复次王秘密语论事。<a id="a-2J"></a>或有内鬼神。<a id="a-2K"></a>持外唱说。<a id="a-2L"></a>王作是念。<a id="a-2M"></a>如此密语外人得闻。<a id="a-2N"></a>是比丘常入出。<a id="a-2O"></a>必是比丘所传。<a id="a-2P"></a>是名第四过失。<a id="a-2Q"></a>复次王欲杀王子。<a id="a-2R"></a>或时王子欲杀王。<a id="a-2S"></a>是中有不喜者。<a id="a-2T"></a>谓比丘所作。<a id="a-2U"></a>作是念。<a id="a-2V"></a>我宁莫与比丘共事。<a id="a-2W"></a>是第五第六过失。<a id="a-2X"></a>复次王欲迁小为大。<a id="a-2Y"></a>或欲退大为小。<a id="a-2Z"></a>是中有不喜者。<a id="a-2a"></a>谓比丘所作。<a id="a-2b"></a>作是念。<a id="a-2c"></a>我宁莫与比丘共事。<a id="a-2d"></a>是名第七第八过失。<a id="a-2e"></a>复次王大严驾幢幡鸣鼓。<a id="a-2f"></a>若乘象马辇舆出驱人远道。<a id="a-2g"></a>是中有不爱比丘者。<a id="a-2h"></a>见比丘在王边。<a id="a-2i"></a>必谓是比丘所作。<a id="a-2j"></a>作是念。<a id="a-2k"></a>我宁莫与比丘共事。<a id="a-2l"></a>是名第九过失。<a id="a-2m"></a>复次王灭敌国。<a id="a-2n"></a>敌国调伏时。<a id="a-2o"></a>应死者敕杀。<a id="a-2p"></a>又唱莫杀。<a id="a-2q"></a>是中不喜者言。<a id="a-2r"></a>我宁莫与比丘共事。<a id="a-2s"></a>是名第十过失。<a id="a-2t"></a>佛语诸比丘。<a id="a-2u"></a>诸王家多有象兵马兵车兵步兵。<a id="a-2v"></a>是家中与白衣相宜。<a id="a-2w"></a>非比丘所宜。<a id="a-2x"></a>种种因缘呵责入王家已。<a id="a-2y"></a>语诸比丘。<a id="a-2z"></a>以十利故与比丘结戒。<a id="a-30"></a>从今是戒应如是说。<a id="a-31"></a>若比丘水浇顶刹利王家。<a id="a-32"></a>夜未过未藏宝。<a id="a-33"></a>若过门闑及闑处。<a id="a-34"></a>波逸提。<a id="a-35"></a>王者。<a id="a-36"></a>刹利种受水浇顶受王职。<a id="a-37"></a>是名为王刹利浇顶。<a id="a-38"></a>若婆罗门若居士乃至女人。<a id="a-39"></a>受是浇顶王职。<a id="a-3A"></a>亦名为王刹利浇顶。<a id="a-3B"></a>夜未过者王未出故。<a id="a-3C"></a>夫人未入故。<a id="a-3D"></a>未藏宝者。<a id="a-3E"></a>未藏庄严具。<a id="a-3F"></a>未举藏故。<a id="a-3G"></a>门闑者门中相。<a id="a-3H"></a>闑处者。<a id="a-3I"></a>是门中地可安闑处。<a id="a-3J"></a>波逸提者。<a id="a-3K"></a>煮烧覆障。<a id="a-3L"></a>若不悔过能障碍道。<a id="a-3M"></a>是中犯者。<a id="a-3N"></a>王未出夫人未入未藏宝。<a id="a-3O"></a>尔时比丘入王门。<a id="a-3P"></a>得波逸提。<a id="a-3Q"></a>若王虽出夫人未入未藏宝。<a id="a-3R"></a>尔时比丘入王门。<a id="a-3S"></a>得波逸提。<a id="a-3T"></a>若王出夫人入未藏宝。<a id="a-3U"></a>比丘尔时入王门。<a id="a-3V"></a>得波逸提。<a id="a-3W"></a>若王出夫人已入已藏宝物。<a id="a-3X"></a>比丘尔时入王内门不犯。<a id="a-3Y"></a>佛在俱舍弥国。<a id="a-3Z"></a>尔时优填王千夫人。<a id="a-3a"></a>五百人为一部。<a id="a-3b"></a>舍弥婆提为一部首。<a id="a-3c"></a>阿奴跋摩为一部首。<a id="a-3d"></a>是中舍弥婆提所领五百人。<a id="a-3e"></a>善好有功德。<a id="a-3f"></a>阿奴跋摩所领五百人。<a id="a-3g"></a>恶邪不善。<a id="a-3h"></a>尔时优填王有小国反叛。<a id="a-3i"></a>王作是念。<a id="a-3j"></a>我当留谁镇后令无恶事自往破贼。<a id="a-3k"></a>王作是念。<a id="a-3l"></a>摩揵提婆罗门利根有威德。<a id="a-3m"></a>是我妇父。<a id="a-3n"></a>我当留镇后自往破贼。<a id="a-3o"></a>我于是人无有恶事后无忧悔。<a id="a-3p"></a>王作是念已。<a id="a-3q"></a>即令婆罗门镇城。<a id="a-3r"></a>自往破贼。<a id="a-3s"></a>时诸城邑聚落名声流布。<a id="a-3t"></a>王令摩揵提婆罗门守城。<a id="a-3u"></a>后日早起百千种人。<a id="a-3v"></a>在婆罗门门下。<a id="a-3w"></a>有立赞叹者。<a id="a-3x"></a>有称吉者。<a id="a-3y"></a>有合掌恭敬礼拜者。<a id="a-3z"></a>有饷象马车乘牛羊驼驴者。<a id="a-40"></a>有饷金银琉璃砗璖玛瑙者。<a id="a-41"></a>摩揵提婆罗门作是念。<a id="a-42"></a>我得如是富贵势力者。<a id="a-43"></a>皆是我女力故。<a id="a-44"></a>我当以何报是女。<a id="a-45"></a>若与金银琉璃砗磲玛瑙者宫中不少。<a id="a-46"></a>女人所有怨嫉忧毒无过对妇。<a id="a-47"></a>若令舍弥婆提五百夫人死者。<a id="a-48"></a>乃当报女恩。<a id="a-49"></a>我何故不杀。<a id="a-4A"></a>今不可直杀。<a id="a-4B"></a>当作方便火烧杀之。<a id="a-4C"></a>作是念已。<a id="a-4D"></a>遣使语舍弥婆提夫人。<a id="a-4E"></a>汝如我女无异。<a id="a-4F"></a>若须苏油薪草材木树皮松明。<a id="a-4G"></a>遣人来取。<a id="a-4H"></a>即敕所典。<a id="a-4I"></a>舍弥婆提夫人遣人来。<a id="a-4J"></a>索苏油薪草两三倍与。<a id="a-4K"></a>受教言尔。<a id="a-4L"></a>女人性贪喜集财物。<a id="a-4M"></a>以易得故多取积聚。<a id="a-4N"></a>满宫房舍窗向栏楯诸楼阁间及床榻下。<a id="a-4O"></a>诸瓮瓮器皆悉盛满。<a id="a-4P"></a>摩揵提婆罗门。<a id="a-4Q"></a>知火具已多。<a id="a-4R"></a>敕闭宫门放火烧之。<a id="a-4S"></a>即时人民闻王宫中失火。<a id="a-4T"></a>畏王刀力鞭杖力嗔力故。<a id="a-4U"></a>多人俱集欲破门入。<a id="a-4V"></a>摩揵提婆罗门深恶心故。<a id="a-4W"></a>作是念。<a id="a-4X"></a>若人民破门入者。<a id="a-4Y"></a>或能灭火令不烧死。<a id="a-4Z"></a>作是念已。<a id="a-4a"></a>语诸人民。<a id="a-4b"></a>汝等不知王心妒耶。<a id="a-4c"></a>若闻诸人破门入者。<a id="a-4d"></a>奸我宫人必当大嗔。<a id="a-4e"></a>诸人言。<a id="a-4f"></a>今当云何。<a id="a-4g"></a>答言。<a id="a-4h"></a>当缚木梯蹬入。<a id="a-4i"></a>如是集木作梯。<a id="a-4j"></a>闻舍弥波提及五百女人皆已烧死。<a id="a-4k"></a>遣人白王。<a id="a-4l"></a>宫中失火。<a id="a-4m"></a>舍弥波提夫人等五百人火所烧死。<a id="a-4n"></a>王闻是事心生忧恼。<a id="a-4o"></a>作是言。<a id="a-4p"></a>如是好福田人。<a id="a-4q"></a>今永别离。<a id="a-4r"></a>王以愁忧因缘迷闷欲死即堕床。<a id="a-4s"></a>诸臣以水洒面即便得醒。<a id="a-4t"></a>诸大臣言。<a id="a-4u"></a>王莫愁忧。<a id="a-4v"></a>更当起宫殿集诸婇女。<a id="a-4w"></a>尔时王破贼已。<a id="a-4x"></a>还至城外住。<a id="a-4y"></a>我不入城。<a id="a-4z"></a>乃至新宫殿竟。<a id="a-50"></a>满五百女人当入城住。<a id="a-51"></a>王以鞭杖力刀力槊力健嗔力故。<a id="a-52"></a>宫殿速成。<a id="a-53"></a>选取贵人女亿财主居士女。<a id="a-54"></a>得五百人满宫中。<a id="a-55"></a>有居士。<a id="a-56"></a>名瞿师罗居士。<a id="a-57"></a>有女。<a id="a-58"></a>是舍弥波提夫人妹。<a id="a-59"></a>名威德。<a id="a-5A"></a>是女于千夫人中最上。<a id="a-5B"></a>诸臣白王。<a id="a-5C"></a>新宫已成。<a id="a-5D"></a>诸夫人已满。<a id="a-5E"></a>王自知时。<a id="a-5F"></a>即入新宫。<a id="a-5G"></a>与新女共相娱乐。<a id="a-5H"></a>王渐渐推问因缘。<a id="a-5I"></a>后知摩揵提婆罗门为自女故作是恶事。<a id="a-5J"></a>即遣人唤婆罗门来。<a id="a-5K"></a>语言。<a id="a-5L"></a>汝出我国去。<a id="a-5M"></a>我不喜杀婆罗门。<a id="a-5N"></a>王即约敕。<a id="a-5O"></a>杀阿奴跋摩夫人。<a id="a-5P"></a>时诸新女。<a id="a-5Q"></a>为王所亲信故。<a id="a-5R"></a>便白王言。<a id="a-5S"></a>是舍弥波提夫人等。<a id="a-5T"></a>长夜亲近供养佛及僧。<a id="a-5U"></a>愿听我等供养佛及僧。<a id="a-5V"></a>王时作是言。<a id="a-5W"></a>佛不听诸比丘入王宫。<a id="a-5X"></a>即时诸女。<a id="a-5Y"></a>欲令王起憍慢心故。<a id="a-5Z"></a>作是言。<a id="a-5a"></a>王有大威德力势。<a id="a-5b"></a>诸大事尚能办。<a id="a-5c"></a>何况此事。<a id="a-5d"></a>愿王当成我等供养事。<a id="a-5e"></a>诸女急白故。<a id="a-5f"></a>令王发憍慢心。<a id="a-5g"></a>即便听许。<a id="a-5h"></a>王问诸女。<a id="a-5i"></a>汝等实欲作供养耶。<a id="a-5j"></a>答言欲作。<a id="a-5k"></a>汝等随力办供养具。<a id="a-5l"></a>诸女有办僧伽梨者。<a id="a-5m"></a>有办郁多罗僧者。<a id="a-5n"></a>有办安陀卫者。<a id="a-5o"></a>有办钵者。<a id="a-5p"></a>有办漉水囊油囊杖针綖囊。<a id="a-5q"></a>尔时王唤巧匠问言。<a id="a-5r"></a>汝能令诸夫人不出于宫中得供养佛及僧耶。<a id="a-5s"></a>答言可得。<a id="a-5t"></a>王言云何。<a id="a-5u"></a>答言。<a id="a-5v"></a>当作行轮宫殿。<a id="a-5w"></a>即敕令速作。<a id="a-5x"></a>作已白王。<a id="a-5y"></a>轮宫已成。<a id="a-5z"></a>王自知时。<a id="a-60"></a>王即诣佛所。<a id="a-61"></a>头面礼足却坐一面。<a id="a-62"></a>佛以种种因缘说法示教利喜。<a id="a-63"></a>示教利喜已默然。<a id="a-64"></a>王知佛种种因缘说法示教利喜已。<a id="a-65"></a>从坐起偏袒右肩合掌。<a id="a-66"></a>白佛言。<a id="a-67"></a>愿佛及僧。<a id="a-68"></a>受我明日请。<a id="a-69"></a>佛默然受。<a id="a-6A"></a>王知佛受已。<a id="a-6B"></a>头面礼佛足右绕而去。<a id="a-6C"></a>是夜敕办多美种种饮食。<a id="a-6D"></a>晨朝敷座处。<a id="a-6E"></a>遣使白佛时到。<a id="a-6F"></a>食具已办。<a id="a-6G"></a>佛自知时。<a id="a-6H"></a>诸比丘往诣王宫。<a id="a-6I"></a>佛自房住迎食分。<a id="a-6J"></a>尔时巧匠知僧来至。<a id="a-6K"></a>即出轮宫围绕众僧。<a id="a-6L"></a>王知僧坐已。<a id="a-6M"></a>自手行水。<a id="a-6N"></a>自与多美饮食自恣饱满。<a id="a-6O"></a>即开宫门。<a id="a-6P"></a>诸女皆出问讯诸比丘。<a id="a-6Q"></a>有问父母者。<a id="a-6R"></a>姊妹兄弟者。<a id="a-6S"></a>及问讯佛者。<a id="a-6T"></a>尔时长老舍利弗为上座语诸比丘。<a id="a-6U"></a>我等今日不在王宫耶。<a id="a-6V"></a>当共一心。<a id="a-6W"></a>王知僧食已。<a id="a-6X"></a>自行澡水。<a id="a-6Y"></a>取小坐床坐僧前听说法。<a id="a-6Z"></a>语诸夫人所欲供养者。<a id="a-6a"></a>今正是时。<a id="a-6b"></a>有夫人施僧伽梨者。<a id="a-6c"></a>施郁多罗僧者。<a id="a-6d"></a>施安陀卫者。<a id="a-6e"></a>有施钵者。<a id="a-6f"></a>有施漉水囊者。<a id="a-6g"></a>有施针綖囊者。<a id="a-6h"></a>尔时诸比丘皆得满手满钵物。<a id="a-6i"></a>相视而坐。<a id="a-6j"></a>王有方便。<a id="a-6k"></a>心念。<a id="a-6l"></a>当云何令诸比丘经宫中过。<a id="a-6m"></a>即令轮宫遮先来道。<a id="a-6n"></a>便白僧言。<a id="a-6o"></a>大德可去。<a id="a-6p"></a>诸比丘言。<a id="a-6q"></a>佛不听我等入王宫中。<a id="a-6r"></a>王言。<a id="a-6s"></a>我今教出不教入。<a id="a-6t"></a>尔时舍利弗咒愿已。<a id="a-6u"></a>及僧从座起去。<a id="a-6v"></a>还到僧坊。<a id="a-6w"></a>以是事向佛广说。<a id="a-6x"></a>佛以是事集比丘僧。<a id="a-6y"></a>种种因缘赞戒赞持戒。<a id="a-6z"></a>赞戒赞持戒已语诸比丘。<a id="a-70"></a>从今是戒应如是说。<a id="a-71"></a>若比丘水浇顶刹利王。<a id="a-72"></a>夜未过未藏宝。<a id="a-73"></a>若过门闑及门闑处。<a id="a-74"></a>除急因缘波逸提。<a id="a-75"></a>急因缘者。<a id="a-76"></a>若王遣使唤比丘。<a id="a-77"></a>若夫人王子如是等诸有力官属。<a id="a-78"></a>唤皆不犯(八十二事竟)。</p>
  <p id="a79">佛在俱舍弥国。<a id="a-7A"></a>尔时长老阐那比丘有可悔过罪。<a id="a-7B"></a>诸比丘怜愍慈心求安隐故。<a id="a-7C"></a>教令悔过。<a id="a-7D"></a>阐那言。<a id="a-7E"></a>我始知是事入戒经中半月次来所说。<a id="a-7F"></a>是中有比丘。<a id="a-7G"></a>少欲知足行头陀。<a id="a-7H"></a>闻是事心不喜。<a id="a-7I"></a>种种因缘呵责。<a id="a-7J"></a>云何名比丘。<a id="a-7K"></a>犯可悔罪。<a id="a-7L"></a>诸比丘怜愍教令悔过。<a id="a-7M"></a>便作是言。<a id="a-7N"></a>我今始知是事入戒经中半月次来所说。<a id="a-7O"></a>种种因缘呵已向佛广说。<a id="a-7P"></a>佛以是事集比丘僧。<a id="a-7Q"></a>知而故问阐那言。<a id="a-7R"></a>汝实作是事不。<a id="a-7S"></a>答言。<a id="a-7T"></a>实作世尊。<a id="a-7U"></a>佛以种种因缘呵责阐那。<a id="a-7V"></a>云何名比丘。<a id="a-7W"></a>犯可悔过罪。<a id="a-7X"></a>诸比丘怜愍教令悔过。<a id="a-7Y"></a>便作是言。<a id="a-7Z"></a>我今始知是事入戒经中半月次来所说。<a id="a-7a"></a>种种因缘呵已语诸比丘。<a id="a-7b"></a>以十利故与比丘结戒。<a id="a-7c"></a>从今是戒应如是说。<a id="a-7d"></a>若比丘说戒时。<a id="a-7e"></a>作是言。<a id="a-7f"></a>我今始知是事入戒经中随半月次来所说。<a id="a-7g"></a>诸比丘知是比丘先曾再三闻说此戒。<a id="a-7h"></a>何况复过。<a id="a-7i"></a>是比丘非以不知故得脱。<a id="a-7j"></a>随所犯事。<a id="a-7k"></a>应令如法悔过。<a id="a-7l"></a>应更呵令折伏。<a id="a-7m"></a>汝失无利是恶不善。<a id="a-7n"></a>说戒时不尊重戒不一心听。<a id="a-7o"></a>以是事故得波逸提。<a id="a-7p"></a>波逸提者。<a id="a-7q"></a>煮烧覆障。<a id="a-7r"></a>若不悔过能障碍道。<a id="a-7s"></a>是中犯者。<a id="a-7t"></a>若比丘说四波罗夷时。<a id="a-7u"></a>作是言。<a id="a-7v"></a>我今始知是法入戒经中随半月次来所说。<a id="a-7w"></a>得波逸提。<a id="a-7x"></a>若说十三僧伽婆尸沙时。<a id="a-7y"></a>若说二不定法时。<a id="a-7z"></a>若说三十尼萨耆波逸提时。<a id="a-80"></a>若说九十波逸提时。<a id="a-81"></a>若说四波罗提提舍尼法时。<a id="a-82"></a>若说众多学法时。<a id="a-83"></a>若说七止诤法时。<a id="a-84"></a>及说随律经时。<a id="a-85"></a>作是言。<a id="a-86"></a>我今始知是法入戒经中随半月次来所说。<a id="a-87"></a>得波逸提。<a id="a-88"></a>除随律经。<a id="a-89"></a>说余经时作是言。<a id="a-8A"></a>我今始知是法入戒经中。<a id="a-8B"></a>突吉罗(八十三事竟)。</p>
  <p id="a8C">佛在舍卫国。<a id="a-8D"></a>尔时舍卫城有治角师。<a id="a-8E"></a>名达摩提那。<a id="a-8F"></a>富饶财宝种种成就。<a id="a-8G"></a>是人随佛及僧所须物自恣请与。<a id="a-8H"></a>谓衣钩禅镇衣钉钵支匕针筒。<a id="a-8I"></a>如是诸比丘众多。<a id="a-8J"></a>数数往取。<a id="a-8K"></a>是人作不能供妇儿空乏。<a id="a-8L"></a>余居士嗔责呵言。<a id="a-8M"></a>沙门释子不知量不知厌足。<a id="a-8N"></a>若施者不知量。<a id="a-8O"></a>受者应知量。<a id="a-8P"></a>是达摩提那居士本富饶财。<a id="a-8Q"></a>布施不知量故与。<a id="a-8R"></a>不能供妇儿空乏。<a id="a-8S"></a>是中有比丘。<a id="a-8T"></a>少欲知足行头陀。<a id="a-8U"></a>闻是事心不喜。<a id="a-8V"></a>向佛广说。<a id="a-8W"></a>佛以是事集比丘僧。<a id="a-8X"></a>种种因缘呵责诸比丘。<a id="a-8Y"></a>云何名比丘。<a id="a-8Z"></a>不知时不知量。<a id="a-8a"></a>若施者不知量。<a id="a-8b"></a>受者应知量。<a id="a-8c"></a>是达摩提那居士。<a id="a-8d"></a>本富饶财布施不知量故与。<a id="a-8e"></a>不能供妇儿空乏。<a id="a-8f"></a>种种因缘呵已语诸比丘。<a id="a-8g"></a>以十利故与比丘结戒。<a id="a-8h"></a>从今是戒应如是说。<a id="a-8i"></a>若比丘骨牙齿角作针筒者波逸提。<a id="a-8j"></a>骨者。<a id="a-8k"></a>象骨马骨蛇骨。<a id="a-8l"></a>牙者。<a id="a-8m"></a>象牙马牙猪牙。<a id="a-8n"></a>齿者。<a id="a-8o"></a>象齿马齿猪齿。<a id="a-8p"></a>角者。<a id="a-8q"></a>羊角牛角水牛角鹿角。<a id="a-8r"></a>波逸提者。<a id="a-8s"></a>煮烧覆障。<a id="a-8t"></a>若不悔过能障碍道。<a id="a-8u"></a>是中犯者。<a id="a-8v"></a>若比丘骨作针筒。<a id="a-8w"></a>波逸提。<a id="a-8x"></a>若牙若齿若角。<a id="a-8y"></a>随作随得尔所波逸提。<a id="a-8z"></a>若比丘用骨牙齿角作针筒者。<a id="a-90"></a>是比丘应破是针筒已。<a id="a-91"></a>入僧中唱言。<a id="a-92"></a>我用骨牙齿角作针筒。<a id="a-93"></a>得波逸提罪。<a id="a-94"></a>我今发露悔过不覆藏。<a id="a-95"></a>僧应问汝破针筒未。<a id="a-96"></a>若言已破。<a id="a-97"></a>僧应问。<a id="a-98"></a>汝见罪不。<a id="a-99"></a>若言见罪。<a id="a-9A"></a>应教言。<a id="a-9B"></a>汝今发露悔过。<a id="a-9C"></a>后莫复作。<a id="a-9D"></a>若未打破。<a id="a-9E"></a>僧应约敕令破。<a id="a-9F"></a>若僧不约敕。<a id="a-9G"></a>一切僧得突吉罗罪。<a id="a-9H"></a>若僧约敕不受。<a id="a-9I"></a>是比丘得突吉罗罪(八十四事竟)。</p>
  <p id="a9J">佛在俱舍弥国。<a id="a-9K"></a>尔时长老阐那。<a id="a-9L"></a>用高广好床。<a id="a-9M"></a>佛与阿难游行到阐那房。<a id="a-9N"></a>是阐那遥见佛来。<a id="a-9O"></a>从坐起偏袒右肩合掌白佛言。<a id="a-9P"></a>世尊。<a id="a-9Q"></a>入我房舍看床。<a id="a-9R"></a>佛即入见。<a id="a-9S"></a>是床高好见已语阿难。<a id="a-9T"></a>染污烂坏。<a id="a-9U"></a>云何是痴人。<a id="a-9V"></a>用如是高广好床。<a id="a-9W"></a>佛种种因缘呵责阐那。<a id="a-9X"></a>云何名比丘。<a id="a-9Y"></a>用高广好床。<a id="a-9Z"></a>佛种种因缘呵已。<a id="a-9a"></a>集比丘僧语诸比丘。<a id="a-9b"></a>以十利故与比丘结戒。<a id="a-9c"></a>从今是戒应如是说。<a id="a-9d"></a>若比丘欲作床者。<a id="a-9e"></a>当应量作。<a id="a-9f"></a>量者。<a id="a-9g"></a>足高八指。<a id="a-9h"></a>除入梐。<a id="a-9i"></a>过是作者波逸提。<a id="a-9j"></a>床者有二种。<a id="a-9k"></a>细梐绳床粗梐绳床。<a id="a-9l"></a>粗梐绳床有五种。<a id="a-9m"></a>阿珊蹄脚。<a id="a-9n"></a>波郎劬脚。<a id="a-9o"></a>羝羊角脚。<a id="a-9p"></a>尖脚曲脚。<a id="a-9q"></a>细梐绳床亦有五种。<a id="a-9r"></a>阿珊蹄脚。<a id="a-9s"></a>波郎劬脚。<a id="a-9t"></a>羝羊角脚。<a id="a-9u"></a>尖脚曲脚。<a id="a-9v"></a>高八指者。<a id="a-9w"></a>佛言。<a id="a-9x"></a>用我八指。<a id="a-9y"></a>第三分入梐。<a id="a-9z"></a>波逸提者。<a id="a-A0"></a>煮烧覆障。<a id="a-A1"></a>若不悔过能障碍道。<a id="a-A2"></a>是中犯者。<a id="a-A3"></a>若比丘过八指作床脚者波逸提。<a id="a-A4"></a>随作随得尔所波逸提。<a id="a-A5"></a>若比丘过八指作床脚者。<a id="a-A6"></a>应截脚入。<a id="a-A7"></a>僧中白言。<a id="a-A8"></a>我过八指作床脚得波逸提罪。<a id="a-A9"></a>今僧中发露悔过不覆藏。<a id="a-AA"></a>僧应问。<a id="a-AB"></a>汝截未。<a id="a-AC"></a>若言已截。<a id="a-AD"></a>问汝见罪不。<a id="a-AE"></a>若言见罪。<a id="a-AF"></a>僧应言。<a id="a-AG"></a>汝如法悔过后莫复作。<a id="a-AH"></a>若言未截。<a id="a-AI"></a>僧应约敕令截。<a id="a-AJ"></a>若僧不约敕令载者。<a id="a-AK"></a>僧得突吉罗。<a id="a-AL"></a>若僧约敕不受。<a id="a-AM"></a>是比丘得突吉罗(八十五事竟)。</p>
  <p id="aAN">佛在王舍城。<a id="a-AO"></a>尔时六群比丘以草木兜罗绵贮卧具。<a id="a-AP"></a>诸居士嗔不喜呵骂。<a id="a-AQ"></a>沙门释子自言。<a id="a-AR"></a>善好有功德。<a id="a-AS"></a>乃以兜罗绵贮卧具。<a id="a-AT"></a>如王如大臣。<a id="a-AU"></a>是中有比丘。<a id="a-AV"></a>少欲知足行头陀。<a id="a-AW"></a>闻是事心不喜。<a id="a-AX"></a>向佛广说。<a id="a-AY"></a>佛以是事集比丘僧。<a id="a-AZ"></a>知而故问六群比丘。<a id="a-Aa"></a>汝实作是事不。<a id="a-Ab"></a>答言。<a id="a-Ac"></a>实作世尊。<a id="a-Ad"></a>佛以种种因缘呵责。<a id="a-Ae"></a>云何名比丘。<a id="a-Af"></a>以兜罗绵贮卧具。<a id="a-Ag"></a>种种因缘呵已语诸比丘。<a id="a-Ah"></a>以十利故与比丘结戒。<a id="a-Ai"></a>从今是戒应如是说。<a id="a-Aj"></a>若比丘自以兜罗绵贮卧具。<a id="a-Ak"></a>若使人贮波逸提。<a id="a-Al"></a>兜罗绵者。<a id="a-Am"></a>柳华白杨华阿鸠罗华。<a id="a-An"></a>波鸠罗华鸠舍罗华。<a id="a-Ao"></a>间阇华。<a id="a-Ap"></a>波波阇华。<a id="a-Aq"></a>离摩华。<a id="a-Ar"></a>皆波逸提。<a id="a-As"></a>波逸提者。<a id="a-At"></a>煮烧覆障。<a id="a-Au"></a>若不悔过能障碍道。<a id="a-Av"></a>是中犯者。<a id="a-Aw"></a>若比丘以草木兜罗绵贮卧具波逸提。<a id="a-Ax"></a>随贮随得尔所波逸提。<a id="a-Ay"></a>若比丘以兜罗绵贮卧具者。<a id="a-Az"></a>是比丘应摘破却兜罗绵。<a id="a-B0"></a>到僧中白言。<a id="a-B1"></a>我以兜罗绵贮卧具得波逸提罪。<a id="a-B2"></a>发露悔过不覆藏。<a id="a-B3"></a>僧应问。<a id="a-B4"></a>汝摘却未。<a id="a-B5"></a>若言已却。<a id="a-B6"></a>僧应问。<a id="a-B7"></a>汝见罪不。<a id="a-B8"></a>若言见罪。<a id="a-B9"></a>僧应约敕。<a id="a-BA"></a>汝如法悔过后莫复作。<a id="a-BB"></a>若言未摘。<a id="a-BC"></a>应约敕令摘。<a id="a-BD"></a>若不约敕。<a id="a-BE"></a>僧得突吉罗。<a id="a-BF"></a>若僧约敕不受。<a id="a-BG"></a>是比丘得突吉罗罪(八十六事竟)。</p>
  <p id="aBH">佛在舍卫国。<a id="a-BI"></a>尔时毗舍佉鹿子母。<a id="a-BJ"></a>往诣佛所头面礼足却坐一面。<a id="a-BK"></a>佛以种种因缘说法示教利喜。<a id="a-BL"></a>示教利喜已默然。<a id="a-BM"></a>知佛说法示教利喜默然已。<a id="a-BN"></a>从坐起偏袒右肩合掌白佛言。<a id="a-BO"></a>世尊。<a id="a-BP"></a>愿佛及僧受我明日请。<a id="a-BQ"></a>佛默然受之。<a id="a-BR"></a>知佛默然受已。<a id="a-BS"></a>头面礼佛足右绕而去。<a id="a-BT"></a>还自舍通夜办种种多美饮食。<a id="a-BU"></a>佛是夜共阿难露地游行。<a id="a-BV"></a>佛看星宿相。<a id="a-BW"></a>语阿难言。<a id="a-BX"></a>若今有人问知星宿相者。<a id="a-BY"></a>何时当雨。<a id="a-BZ"></a>彼必言七岁当雨。<a id="a-Ba"></a>佛语阿难。<a id="a-Bb"></a>初夜过已至中夜。<a id="a-Bc"></a>是星相灭。<a id="a-Bd"></a>更有异相出。<a id="a-Be"></a>若尔时有人问知相者。<a id="a-Bf"></a>何时当雨。<a id="a-Bg"></a>彼必言过七月当雨。<a id="a-Bh"></a>又语阿难。<a id="a-Bi"></a>中夜已过至后夜。<a id="a-Bj"></a>是星相灭更有异相出。<a id="a-Bk"></a>若尔时问知相者。<a id="a-Bl"></a>何时当雨。<a id="a-Bm"></a>彼必言七日当雨。<a id="a-Bn"></a>是夜已过地了时。<a id="a-Bo"></a>东方有云出。<a id="a-Bp"></a>形如圆碗遍满空中。<a id="a-Bq"></a>是云能作大雨满诸坑坎。<a id="a-Br"></a>尔时佛语阿难。<a id="a-Bs"></a>语诸比丘。<a id="a-Bt"></a>是碗云雨有功德。<a id="a-Bu"></a>能除病。<a id="a-Bv"></a>若诸比丘欲洗者。<a id="a-Bw"></a>当露地立洗。<a id="a-Bx"></a>阿难受教语诸比丘。<a id="a-By"></a>是碗云雨有功德。<a id="a-Bz"></a>能除病。<a id="a-C0"></a>若诸比丘欲洗者。<a id="a-C1"></a>听露地立洗。<a id="a-C2"></a>时诸比丘随意露地立洗。<a id="a-C3"></a>尔时毗舍佉鹿子母。<a id="a-C4"></a>办饮食已早起敷座处。<a id="a-C5"></a>遣婢使白佛时到。<a id="a-C6"></a>食具已办佛自知时。<a id="a-C7"></a>婢受教往诣祇洹。<a id="a-C8"></a>觅诸比丘不见。<a id="a-C9"></a>于门孔间看。<a id="a-CA"></a>见裸形露洗。<a id="a-CB"></a>见已心不喜。<a id="a-CC"></a>作是念。<a id="a-CD"></a>是中都无比丘。<a id="a-CE"></a>尽是裸形外道无惭愧人。<a id="a-CF"></a>作是念已。<a id="a-CG"></a>即还语毗舍佉鹿子母言。<a id="a-CH"></a>祇洹中无一比丘。<a id="a-CI"></a>尽是裸形外道。<a id="a-CJ"></a>是毗舍佉母智慧利根。<a id="a-CK"></a>知今日雨堕。<a id="a-CL"></a>诸比丘必当露地裸形洗浴。<a id="a-CM"></a>是婢痴无所知故作是言。<a id="a-CN"></a>祇洹中无一比丘。<a id="a-CO"></a>尽是裸形外道。<a id="a-CP"></a>即便唤余婢往诣祇洹。<a id="a-CQ"></a>打门作声白言。<a id="a-CR"></a>时到食具已辨。<a id="a-CS"></a>即受教去。<a id="a-CT"></a>往到祇洹打门作声白言。<a id="a-CU"></a>时到食具已办佛自知时。<a id="a-CV"></a>尔时佛与大众。<a id="a-CW"></a>着衣持钵众僧围绕俱诣其舍。<a id="a-CX"></a>佛在僧中坐。<a id="a-CY"></a>毗舍佉母自行澡水。<a id="a-CZ"></a>自手与多美饮食。<a id="a-Ca"></a>食已自手行水。<a id="a-Cb"></a>知收钵已。<a id="a-Cc"></a>持小床坐佛前听说法。<a id="a-Cd"></a>白佛言。<a id="a-Ce"></a>世尊。<a id="a-Cf"></a>与我愿。<a id="a-Cg"></a>佛言。<a id="a-Ch"></a>诸多陀阿伽度阿罗呵三藐三佛陀。<a id="a-Ci"></a>不得与汝过愿。<a id="a-Cj"></a>毗舍佉言。<a id="a-Ck"></a>与我可得愿。<a id="a-Cl"></a>佛言。<a id="a-Cm"></a>与汝可得愿。<a id="a-Cn"></a>汝欲得何愿。<a id="a-Co"></a>毗舍佉言。<a id="a-Cp"></a>一者我欲与比丘僧雨浴衣。<a id="a-Cq"></a>二者与比丘尼僧浴衣。<a id="a-Cr"></a>三者客比丘来我与食。<a id="a-Cs"></a>四者远行比丘我与食。<a id="a-Ct"></a>五者病比丘我与饮食。<a id="a-Cu"></a>六者看病比丘我与饮食。<a id="a-Cv"></a>七者我常与比丘僧粥。<a id="a-Cw"></a>八者多知识少知识比丘。<a id="a-Cx"></a>我与病缘汤药及所须物。<a id="a-Cy"></a>佛言。<a id="a-Cz"></a>汝见何因缘故。<a id="a-D0"></a>欲与比丘僧雨浴衣。<a id="a-D1"></a>答言。<a id="a-D2"></a>大德。<a id="a-D3"></a>我今日早起敷座已。<a id="a-D4"></a>遣婢使诣祇洹白佛时到婢至门间见诸比丘露地雨中裸形洗浴。<a id="a-D5"></a>婢还言。<a id="a-D6"></a>祇洹中无一比丘。<a id="a-D7"></a>但诸外道无惭愧人。<a id="a-D8"></a>大德。<a id="a-D9"></a>比丘裸形在佛前和上阿阇梨一切上座前。<a id="a-DA"></a>则为无羞。<a id="a-DB"></a>是故欲与比丘僧雨浴衣。<a id="a-DC"></a>着自在露地雨中洗浴。<a id="a-DD"></a>毗舍佉。<a id="a-DE"></a>汝见何因缘故。<a id="a-DF"></a>欲与比丘尼僧浴衣。<a id="a-DG"></a>答言。<a id="a-DH"></a>大德。<a id="a-DI"></a>我一时与诸居士妇共至阿耆罗河中洗浴。<a id="a-DJ"></a>时诸比丘尼亦入河中裸形洗浴。<a id="a-DK"></a>诸居士妇见已心不喜。<a id="a-DL"></a>呵责言。<a id="a-DM"></a>是辈薄福德不吉粗身大腹垂乳。<a id="a-DN"></a>何用学梵行为。<a id="a-DO"></a>大德。<a id="a-DP"></a>女人裸形丑恶。<a id="a-DQ"></a>是故我欲与浴衣。<a id="a-DR"></a>毗舍佉。<a id="a-DS"></a>汝见何因缘故。<a id="a-DT"></a>欲与客来比丘饮食。<a id="a-DU"></a>答言。<a id="a-DV"></a>大德。<a id="a-DW"></a>客来比丘不知何处可去不可去。<a id="a-DX"></a>道路疲极未得休息。<a id="a-DY"></a>是故我欲与饮食后。<a id="a-DZ"></a>随知可去不可去处。<a id="a-Da"></a>毗舍佉。<a id="a-Db"></a>汝见何因缘故。<a id="a-Dc"></a>欲与远行比丘食。<a id="a-Dd"></a>答言。<a id="a-De"></a>大德。<a id="a-Df"></a>远行比丘。<a id="a-Dg"></a>若待食时怛钵那时。<a id="a-Dh"></a>若行乞食则伴舍去。<a id="a-Di"></a>或夜中入崄道。<a id="a-Dj"></a>或独行旷野。<a id="a-Dk"></a>我与食故。<a id="a-Dl"></a>不失伴不入崄道。<a id="a-Dm"></a>是故我与饮食。<a id="a-Dn"></a>毗舍佉。<a id="a-Do"></a>汝见何因缘故。<a id="a-Dp"></a>欲与病比丘饮食。<a id="a-Dq"></a>答言。<a id="a-Dr"></a>大德。<a id="a-Ds"></a>病比丘不得随病饮食。<a id="a-Dt"></a>则病难差。<a id="a-Du"></a>是故我与随病饮食。<a id="a-Dv"></a>则病易差。<a id="a-Dw"></a>毗舍佉。<a id="a-Dx"></a>汝见何因缘故。<a id="a-Dy"></a>欲与看病比丘饮食。<a id="a-Dz"></a>答言。<a id="a-E0"></a>大德。<a id="a-E1"></a>看病比丘。<a id="a-E2"></a>若待僧中食后食。<a id="a-E3"></a>若行乞食去。<a id="a-E4"></a>是病比丘瞻养事阙。<a id="a-E5"></a>若煮饭作粥作羹。<a id="a-E6"></a>煮鱼肉煮汤药。<a id="a-E7"></a>出内大小便不净器若弃唾器。<a id="a-E8"></a>是故我与看病比丘饮食。<a id="a-E9"></a>瞻养不阙。<a id="a-EA"></a>便得煮饭作粥作羹煮肉及煮汤药。<a id="a-EB"></a>出内大小便器弃唾器。<a id="a-EC"></a>毗舍佉。<a id="a-ED"></a>汝见何因缘故。<a id="a-EE"></a>欲常与比丘僧粥。<a id="a-EF"></a>答言。<a id="a-EG"></a>大德若比丘不食粥。<a id="a-EH"></a>有饥渴恼。<a id="a-EI"></a>或时腹内风起。<a id="a-EJ"></a>我常与粥故则无众恼。<a id="a-EK"></a>毗舍佉。<a id="a-EL"></a>汝见何因缘故。<a id="a-EM"></a>欲与多知识少知识比丘病缘汤药及所须。<a id="a-EN"></a>物答言。<a id="a-EO"></a>病比丘必欲得汤药所须诸物。<a id="a-EP"></a>以是故我与。<a id="a-EQ"></a>复次大德。<a id="a-ER"></a>我若闻某比丘彼住处死。<a id="a-ES"></a>佛记彼比丘三结断得须陀洹。<a id="a-ET"></a>不堕恶道必得涅槃极至七生天人中往返得尽众苦。<a id="a-EU"></a>大德。<a id="a-EV"></a>我当问。<a id="a-EW"></a>是长老曾来舍卫国不。<a id="a-EX"></a>若我闻是比丘曾来舍卫国。<a id="a-EY"></a>我思惟。<a id="a-EZ"></a>是长老或受我雨浴衣。<a id="a-Ea"></a>或受客比丘饮食。<a id="a-Eb"></a>或远行饮食。<a id="a-Ec"></a>或随病饮食。<a id="a-Ed"></a>或看病饮食。<a id="a-Ee"></a>或常与粥。<a id="a-Ef"></a>或病比丘汤药诸物。<a id="a-Eg"></a>大德。<a id="a-Eh"></a>我以是因缘故觉意满。<a id="a-Ei"></a>大德。<a id="a-Ej"></a>我若闻某比丘彼住处死。<a id="a-Ek"></a>佛记彼比丘三结尽三毒薄得斯陀含一来是世得尽苦际。<a id="a-El"></a>我当问。<a id="a-Em"></a>是长老曾来舍卫国不。<a id="a-En"></a>若我闻是比丘曾来舍卫国。<a id="a-Eo"></a>大德。<a id="a-Ep"></a>我如是思惟。<a id="a-Eq"></a>是长老或受我雨浴衣。<a id="a-Er"></a>或受客比丘饮食。<a id="a-Es"></a>或受远行饮食。<a id="a-Et"></a>或随病饮食。<a id="a-Eu"></a>或看病饮食。<a id="a-Ev"></a>或常与粥。<a id="a-Ew"></a>或病比丘汤药诸物。<a id="a-Ex"></a>大德。<a id="a-Ey"></a>我以是因缘故觉意满。<a id="a-Ez"></a>大德。<a id="a-F0"></a>我若闻某比丘彼住处死。<a id="a-F1"></a>佛记彼比丘得阿那含五下结尽便于天上般涅槃不还是间。<a id="a-F2"></a>大德。<a id="a-F3"></a>我当问。<a id="a-F4"></a>是长老曾来舍卫国不。<a id="a-F5"></a>若我闻是比丘曾来。<a id="a-F6"></a>我思惟。<a id="a-F7"></a>是长老或受我雨浴衣。<a id="a-F8"></a>或受客比丘饮食。<a id="a-F9"></a>或远行饮食随病饮食。<a id="a-FA"></a>看病饮食或常与粥。<a id="a-FB"></a>病比丘汤药诸物。<a id="a-FC"></a>大德。<a id="a-FD"></a>我以是因缘故觉意满。<a id="a-FE"></a>大德。<a id="a-FF"></a>我若闻某比丘彼住处死。<a id="a-FG"></a>佛记彼比丘得阿罗汉我生已尽梵行已立所作已办自知作证。<a id="a-FH"></a>我当问。<a id="a-FI"></a>是长老曾来舍卫国不。<a id="a-FJ"></a>若我闻是比丘曾来。<a id="a-FK"></a>我思惟。<a id="a-FL"></a>是长老或受我雨浴衣。<a id="a-FM"></a>或受客比丘饮食远行饮食。<a id="a-FN"></a>随病饮食看病饮食。<a id="a-FO"></a>或常与粥病比丘汤药诸物。<a id="a-FP"></a>我以是因缘故觉意满。<a id="a-FQ"></a>大德。<a id="a-FR"></a>如是我财福德成就。<a id="a-FS"></a>以是因缘摄法福德。<a id="a-FT"></a>佛言。<a id="a-FU"></a>善哉善哉毗舍佉。<a id="a-FV"></a>我听汝是诸愿。<a id="a-FW"></a>汝与比丘僧雨浴衣。<a id="a-FX"></a>比丘尼僧浴衣。<a id="a-FY"></a>客比丘饮食。<a id="a-FZ"></a>远行比丘饮食。<a id="a-Fa"></a>随病比丘饮食。<a id="a-Fb"></a>看病比丘饮食。<a id="a-Fc"></a>比丘僧常与粥。<a id="a-Fd"></a>多知识少知识比丘与病缘汤药诸物。<a id="a-Fe"></a>毗舍佉。<a id="a-Ff"></a>是财福德成就。<a id="a-Fg"></a>以是因缘摄法福德。<a id="a-Fh"></a>佛为毗舍佉说种种因缘示教利喜已从坐起去。<a id="a-Fi"></a>佛以是事集比丘僧。<a id="a-Fj"></a>语诸比丘。<a id="a-Fk"></a>从今听诸比丘畜雨浴衣随意露地洗。<a id="a-Fl"></a>是诸比丘。<a id="a-Fm"></a>知佛听畜雨浴衣广长大作。<a id="a-Fn"></a>是中有比丘。<a id="a-Fo"></a>少欲知足行头陀。<a id="a-Fp"></a>闻是事心不喜。<a id="a-Fq"></a>种种因缘呵责。<a id="a-Fr"></a>云何名比丘。<a id="a-Fs"></a>知佛听畜雨浴衣。<a id="a-Ft"></a>便广长大作。<a id="a-Fu"></a>种种因缘呵已向佛广说。<a id="a-Fv"></a>佛以是事集比丘僧。<a id="a-Fw"></a>知而故问诸比丘。<a id="a-Fx"></a>汝实作是事不。<a id="a-Fy"></a>答言。<a id="a-Fz"></a>实作世尊。<a id="a-G0"></a>佛以种种因缘呵责。<a id="a-G1"></a>云何名比丘。<a id="a-G2"></a>知我听畜雨浴衣。<a id="a-G3"></a>便广长大作畜。<a id="a-G4"></a>种种因缘呵已语诸比丘。<a id="a-G5"></a>以十利故与比丘结戒。<a id="a-G6"></a>从今是戒应如是说。<a id="a-G7"></a>若比丘欲作雨浴衣。<a id="a-G8"></a>当应量作。<a id="a-G9"></a>量者。<a id="a-GA"></a>长佛六搩手广二搩手半。<a id="a-GB"></a>过是作者波逸提。<a id="a-GC"></a>波逸提者。<a id="a-GD"></a>煮烧覆障。<a id="a-GE"></a>若不悔过能障碍道。<a id="a-GF"></a>是中犯者。<a id="a-GG"></a>若比丘过量长作雨浴衣波逸提。<a id="a-GH"></a>若过量广作波逸提。<a id="a-GI"></a>若过量广长作波逸提。<a id="a-GJ"></a>若比丘过量广长作雨浴衣。<a id="a-GK"></a>是衣应截断。<a id="a-GL"></a>入僧中作是言。<a id="a-GM"></a>我过量广长作雨浴衣。<a id="a-GN"></a>得波逸提罪。<a id="a-GO"></a>今发露悔过不覆藏。<a id="a-GP"></a>僧应问。<a id="a-GQ"></a>汝截断未。<a id="a-GR"></a>若言已截。<a id="a-GS"></a>僧应问。<a id="a-GT"></a>汝见罪不。<a id="a-GU"></a>若言见罪。<a id="a-GV"></a>应语言。<a id="a-GW"></a>汝如法悔过后莫复作。<a id="a-GX"></a>若言未截。<a id="a-GY"></a>僧应约敕令截。<a id="a-GZ"></a>若僧不约敕。<a id="a-Ga"></a>僧得突吉罗。<a id="a-Gb"></a>若僧约敕不受。<a id="a-Gc"></a>是比丘得突吉罗(八十七事竟)。</p>
  <p id="aGd">佛在维耶离国。<a id="a-Ge"></a>土地碱湿。<a id="a-Gf"></a>诸比丘病痈疮。<a id="a-Gg"></a>有一比丘疮中脓血流出。<a id="a-Gh"></a>污安陀卫如水渍。<a id="a-Gi"></a>佛遥见。<a id="a-Gj"></a>知而故问是比丘。<a id="a-Gk"></a>汝何以脓血污安陀卫。<a id="a-Gl"></a>比丘答言。<a id="a-Gm"></a>大德。<a id="a-Gn"></a>我患痈疮。<a id="a-Go"></a>脓血流出污安陀卫。<a id="a-Gp"></a>佛以是事集比丘僧。<a id="a-Gq"></a>种种因缘赞戒赞持戒。<a id="a-Gr"></a>赞戒赞持戒已语诸比丘。<a id="a-Gs"></a>从今听畜覆疮衣着。<a id="a-Gt"></a>乃至疮差后十日。<a id="a-Gu"></a>若过是畜波逸提。<a id="a-Gv"></a>诸比丘知佛听畜覆疮衣。<a id="a-Gw"></a>便广长大作。<a id="a-Gx"></a>是中有比丘。<a id="a-Gy"></a>少欲知足行头陀。<a id="a-Gz"></a>闻是事心不喜。<a id="a-H0"></a>种种因缘呵责。<a id="a-H1"></a>云何名比丘。<a id="a-H2"></a>知佛听畜覆疮衣。<a id="a-H3"></a>便广长大作。<a id="a-H4"></a>种种因缘呵已向佛广说。<a id="a-H5"></a>佛以是事集比丘僧。<a id="a-H6"></a>知而故问诸比丘。<a id="a-H7"></a>汝实作是事不。<a id="a-H8"></a>答言。<a id="a-H9"></a>实作世尊。<a id="a-HA"></a>佛以种种因缘呵责。<a id="a-HB"></a>云何名比丘。<a id="a-HC"></a>知我听畜覆疮衣。<a id="a-HD"></a>便广长大作。<a id="a-HE"></a>种种因缘呵已语诸比丘。<a id="a-HF"></a>以十利故与诸比丘结戒。<a id="a-HG"></a>从今是戒应如是说。<a id="a-HH"></a>若比丘欲作覆疮衣。<a id="a-HI"></a>当应量作。<a id="a-HJ"></a>量者。<a id="a-HK"></a>长佛四搩手广二搩手。<a id="a-HL"></a>过是作者波逸提。<a id="a-HM"></a>波逸提者。<a id="a-HN"></a>煮烧覆障。<a id="a-HO"></a>若不悔过能障碍道。<a id="a-HP"></a>是中犯者。<a id="a-HQ"></a>若比丘过量长作覆疮衣波逸提。<a id="a-HR"></a>若过量广作波逸提。<a id="a-HS"></a>若过量广长作波逸提。<a id="a-HT"></a>若比丘过量广长作覆疮衣。<a id="a-HU"></a>是衣应截断。<a id="a-HV"></a>入僧中作是言。<a id="a-HW"></a>我过量广长作覆疮衣得波逸提罪。<a id="a-HX"></a>今发露悔过不覆藏。<a id="a-HY"></a>僧应问。<a id="a-HZ"></a>汝截断未。<a id="a-Ha"></a>若言已截。<a id="a-Hb"></a>僧应问。<a id="a-Hc"></a>汝见罪不。<a id="a-Hd"></a>若言见罪。<a id="a-He"></a>僧应语。<a id="a-Hf"></a>汝如法悔过后莫复作。<a id="a-Hg"></a>若言未截者。<a id="a-Hh"></a>僧应约敕令截。<a id="a-Hi"></a>若不约敕。<a id="a-Hj"></a>僧得突吉罗。<a id="a-Hk"></a>若僧约敕不受。<a id="a-Hl"></a>是比丘得突吉罗罪(八十八事竟)。</p>
  <p id="aHm">佛在维耶离国。<a id="a-Hn"></a>尔时诸比丘精污卧具。<a id="a-Ho"></a>早起浣精舍门间晒。<a id="a-Hp"></a>中前佛着衣持钵入城乞食。<a id="a-Hq"></a>见是不净污卧具浣晒门间。<a id="a-Hr"></a>佛食后以是事集比丘僧。<a id="a-Hs"></a>语诸比丘。<a id="a-Ht"></a>我今日中前着衣持钵入城乞食。<a id="a-Hu"></a>见诸比丘精污卧具早起浣精舍门间晒。<a id="a-Hv"></a>语诸比丘。<a id="a-Hw"></a>此不应尔。<a id="a-Hx"></a>众僧卧具多用不知量。<a id="a-Hy"></a>诸居士血肉干竭。<a id="a-Hz"></a>用布施作福。<a id="a-I0"></a>是中应筹量少用者善。<a id="a-I1"></a>若比丘乱念不一心眠时。<a id="a-I2"></a>有五过失。<a id="a-I3"></a>何等五。<a id="a-I4"></a>一者难睡苦。<a id="a-I5"></a>二者难觉苦。<a id="a-I6"></a>三者见恶梦。<a id="a-I7"></a>四者睡眠时善神不护。<a id="a-I8"></a>五者觉时心难入善觉观法。<a id="a-I9"></a>若比丘不乱念一心睡眠。<a id="a-IA"></a>有五善事。<a id="a-IB"></a>何等五。<a id="a-IC"></a>一者无难睡。<a id="a-ID"></a>二者易觉。<a id="a-IE"></a>三者无恶梦。<a id="a-IF"></a>四者眠时善神所护。<a id="a-IG"></a>五者睡觉心易入善觉观法。<a id="a-IH"></a>若比丘有淫怒痴。<a id="a-II"></a>未得离欲。<a id="a-IJ"></a>不乱念一心睡眠。<a id="a-IK"></a>尚不失精。<a id="a-IL"></a>何况离欲。<a id="a-IM"></a>种种因缘呵已语诸比丘。<a id="a-IN"></a>从今听诸比丘畜尼师檀。<a id="a-IO"></a>护僧卧具故。<a id="a-IP"></a>不应不敷尼师檀僧卧具上坐卧。<a id="a-IQ"></a>诸比丘知佛听畜尼师檀。<a id="a-IR"></a>便广长大作。<a id="a-IS"></a>是中有比丘。<a id="a-IT"></a>少欲知足行头陀。<a id="a-IU"></a>闻是事心不喜。<a id="a-IV"></a>种种因缘呵责。<a id="a-IW"></a>云何名比丘。<a id="a-IX"></a>知佛听畜尼师檀。<a id="a-IY"></a>便广长大作畜。<a id="a-IZ"></a>种种因缘呵已向佛广说。<a id="a-Ia"></a>佛以是事集比丘僧。<a id="a-Ib"></a>知而故问诸比丘。<a id="a-Ic"></a>汝实作是事不。<a id="a-Id"></a>答言。<a id="a-Ie"></a>实作世尊。<a id="a-If"></a>佛以种种因缘呵责。<a id="a-Ig"></a>云何名比丘。<a id="a-Ih"></a>知我听畜尼师檀。<a id="a-Ii"></a>便广长大作畜。<a id="a-Ij"></a>种种因缘呵已语诸比丘。<a id="a-Ik"></a>以十利故与比丘结戒。<a id="a-Il"></a>从今是戒应如是说。<a id="a-Im"></a>若比丘作尼师檀。<a id="a-In"></a>当应量作。<a id="a-Io"></a>量者。<a id="a-Ip"></a>长佛二搩手广一搩手半。<a id="a-Iq"></a>过是作者波逸提。<a id="a-Ir"></a>波逸提者。<a id="a-Is"></a>煮烧覆障。<a id="a-It"></a>若不悔过能障碍道。<a id="a-Iu"></a>是中犯者。<a id="a-Iv"></a>若比丘过量长作尼师檀波逸提。<a id="a-Iw"></a>若过量广作波逸提。<a id="a-Ix"></a>若过量广长作波逸提。<a id="a-Iy"></a>若比丘过量广长作尼师檀已。<a id="a-Iz"></a>应截断。<a id="a-J0"></a>入僧中白言。<a id="a-J1"></a>我过量广长作尼师檀得波逸提罪。<a id="a-J2"></a>我今发露悔过不覆藏。<a id="a-J3"></a>僧应问。<a id="a-J4"></a>已截断未。<a id="a-J5"></a>若言已截。<a id="a-J6"></a>僧应问。<a id="a-J7"></a>汝见罪不。<a id="a-J8"></a>若言见罪。<a id="a-J9"></a>应教言。<a id="a-JA"></a>汝今如法悔过后莫复作。<a id="a-JB"></a>若未割截。<a id="a-JC"></a>僧应约敕令割截。<a id="a-JD"></a>若不约敕僧得突吉罗。<a id="a-JE"></a>若僧约敕不受。<a id="a-JF"></a>是比丘得突吉罗。<a id="a-JG"></a>佛在舍卫国。<a id="a-JH"></a>尔时佛。<a id="a-JI"></a>中前着衣持钵入舍卫城乞食。<a id="a-JJ"></a>食已入安陀林中。<a id="a-JK"></a>一树下敷尼师檀坐。<a id="a-JL"></a>长老迦留陀夷亦入安陀林。<a id="a-JM"></a>去佛不远在一树下敷尼师檀坐。<a id="a-JN"></a>是长老身长大。<a id="a-JO"></a>两膝到地两手捉衣。<a id="a-JP"></a>作是愿言。<a id="a-JQ"></a>佛何时当听我等作佛一搩手尼师檀。<a id="a-JR"></a>如是满足。<a id="a-JS"></a>佛晡时从禅起。<a id="a-JT"></a>以是事集比丘僧。<a id="a-JU"></a>语诸比丘。<a id="a-JV"></a>我今日食时着衣持钵入城乞食。<a id="a-JW"></a>食已入安陀林。<a id="a-JX"></a>一树下敷尼师檀坐。<a id="a-JY"></a>迦留陀夷乞食还。<a id="a-JZ"></a>亦坐一树下作是思惟。<a id="a-Ja"></a>佛今何处行道。<a id="a-Jb"></a>我亦彼间行道。<a id="a-Jc"></a>我时入安陀林。<a id="a-Jd"></a>一树下敷尼师檀坐。<a id="a-Je"></a>迦留陀夷亦尔。<a id="a-Jf"></a>是善男子身太两膝到地。<a id="a-Jg"></a>作是愿言。<a id="a-Jh"></a>佛何时当听作佛一搩手尼师檀。<a id="a-Ji"></a>如是满足。<a id="a-Jj"></a>佛语诸比丘。<a id="a-Jk"></a>从今是戒应如是说。<a id="a-Jl"></a>若比丘欲作尼师檀。<a id="a-Jm"></a>当应量作。<a id="a-Jn"></a>量者。<a id="a-Jo"></a>长佛二搩手广一搩手半。<a id="a-Jp"></a>及缕际益一搩手。<a id="a-Jq"></a>过是作者波逸提(八十九事竟)。</p>
  <p id="aJr">佛在迦维罗卫国。<a id="a-Js"></a>尔时长老难陀。<a id="a-Jt"></a>是佛弟姨母所生。<a id="a-Ju"></a>与佛身相似。<a id="a-Jv"></a>有三十相。<a id="a-Jw"></a>短佛四指。<a id="a-Jx"></a>时难陀作衣与佛同量。<a id="a-Jy"></a>诸比丘若食时会中后会。<a id="a-Jz"></a>遥见难陀来。<a id="a-K0"></a>谓是佛。<a id="a-K1"></a>皆起迎。<a id="a-K2"></a>我等大师来世尊来。<a id="a-K3"></a>近乃知非。<a id="a-K4"></a>诸上座皆羞。<a id="a-K5"></a>作是思惟。<a id="a-K6"></a>此是我等下座。<a id="a-K7"></a>云何起迎。<a id="a-K8"></a>难陀亦羞言。<a id="a-K9"></a>乃令诸上座起迎我。<a id="a-KA"></a>诸比丘以是事向佛广说。<a id="a-KB"></a>佛以是事集比丘僧。<a id="a-KC"></a>知而故问难陀。<a id="a-KD"></a>汝实作是事不。<a id="a-KE"></a>答言。<a id="a-KF"></a>实作世尊。<a id="a-KG"></a>佛以种种因缘呵责。<a id="a-KH"></a>云何名比丘。<a id="a-KI"></a>同佛衣量作衣。<a id="a-KJ"></a>从今汝衣应减作。<a id="a-KK"></a>是袈裟应以敷晒。<a id="a-KL"></a>诸比丘。<a id="a-KM"></a>汝等以敷晒难陀衣。<a id="a-KN"></a>更有如是人。<a id="a-KO"></a>僧亦当同心以敷晒。<a id="a-KP"></a>语诸比丘。<a id="a-KQ"></a>以十利故与比丘结戒。<a id="a-KR"></a>从今是戒应如是说。<a id="a-KS"></a>若比丘与佛衣等量作衣及过作得波逸提。<a id="a-KT"></a>佛衣量者。<a id="a-KU"></a>长佛九搩手广六搩手。<a id="a-KV"></a>是佛衣量。<a id="a-KW"></a>波逸提者。<a id="a-KX"></a>煮烧覆障。<a id="a-KY"></a>若不悔过能障碍道。<a id="a-KZ"></a>是中犯者。<a id="a-Ka"></a>若比丘与佛衣同量作衣波逸提。<a id="a-Kb"></a>若过佛衣量作波逸提。<a id="a-Kc"></a>随作随得尔所波逸提。<a id="a-Kd"></a>若比丘与佛衣同量作衣是衣应截断。<a id="a-Ke"></a>入僧中白言。<a id="a-Kf"></a>我如佛衣量作衣得波逸提罪。<a id="a-Kg"></a>今发露悔过不覆藏。<a id="a-Kh"></a>僧应问。<a id="a-Ki"></a>汝截断未。<a id="a-Kj"></a>若言已截。<a id="a-Kk"></a>应问。<a id="a-Kl"></a>汝见罪不。<a id="a-Km"></a>若言见罪。<a id="a-Kn"></a>僧应言。<a id="a-Ko"></a>汝今如法悔过后莫复作。<a id="a-Kp"></a>若言未截。<a id="a-Kq"></a>僧应约敕令截。<a id="a-Kr"></a>若僧不约敕。<a id="a-Ks"></a>僧得突吉罗。<a id="a-Kt"></a>若僧约敕不受。<a id="a-Ku"></a>是比丘得突吉罗罪(九十事竟)。</p>
 </body>
</html>