<!doctype html>
<html id="z3IBUvvmQ" data-ver="956">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第四十九</h1>
  <h2 id="a2">比丘尼坛文之余</h2>
  <p id="a3">佛在王舍城。<a id="a-4"></a>尔时助调达比丘尼。<a id="a-5"></a>多畜衣不分别。<a id="a-6"></a>何者是所受僧伽梨。<a id="a-7"></a>何者是所受郁多罗僧。<a id="a-8"></a>何者是所受安陀会。<a id="a-9"></a>何者是所受覆肩衣。<a id="a-A"></a>何者所受俱修罗。<a id="a-B"></a>诸比丘尼问助调达比丘尼。<a id="a-C"></a>何者是汝所受僧伽梨郁多罗僧安陀会覆肩衣俱修罗。<a id="a-D"></a>答言。<a id="a-E"></a>小住。<a id="a-F"></a>我问和上尼。<a id="a-G"></a>问阿阇梨尼。<a id="a-H"></a>问共活尼。<a id="a-I"></a>即往问言。<a id="a-J"></a>何着我所受僧伽梨郁多罗僧安陀会覆肩衣俱修罗诸人答言。<a id="a-K"></a>我不知不忆。<a id="a-L"></a>疑何者是汝所受非所受。<a id="a-M"></a>是中有比丘尼。<a id="a-N"></a>少欲知足行头陀。<a id="a-O"></a>闻是事心不喜。<a id="a-P"></a>种种因缘呵责言。<a id="a-Q"></a>云何名比丘尼。<a id="a-R"></a>多畜衣不知。<a id="a-S"></a>何者是所受僧伽梨郁多罗僧安陀会覆肩衣俱修罗。<a id="a-T"></a>种种因缘呵责已向佛广说。<a id="a-U"></a>佛以是事集二部僧。<a id="a-V"></a>知而故问助调达比丘尼言。<a id="a-W"></a>汝实作是事不。<a id="a-X"></a>答言。<a id="a-Y"></a>实作世尊。<a id="a-Z"></a>佛以种种因缘呵责。<a id="a-a"></a>云何名比丘尼。<a id="a-b"></a>多畜衣不知。<a id="a-c"></a>何者是所受僧伽梨郁多罗僧安陀会覆肩衣俱修罗。<a id="a-d"></a>种种因缘呵已语诸比丘。<a id="a-e"></a>从今比丘尼五夜应看五衣。<a id="a-f"></a>以十利故。<a id="a-g"></a>与比丘尼结戒。<a id="a-h"></a>从今是戒应如是说。<a id="a-i"></a>若比丘尼五夜不看五衣。<a id="a-j"></a>波逸提。<a id="a-k"></a>波逸提者烧煮覆障。<a id="a-l"></a>若不悔过能障碍道。<a id="a-m"></a>是中犯者。<a id="a-n"></a>若比丘尼五夜不看五衣波逸提。<a id="a-o"></a>随不看随得波逸提(第一百三十一事竟)。</p>
  <p id="ap">佛在王舍城。<a id="a-q"></a>尔时助调达比丘尼。<a id="a-r"></a>常入出诸家诸居士妇言。<a id="a-s"></a>与我少许衣段。<a id="a-t"></a>守护小儿故。<a id="a-u"></a>是比丘尼即脱衣与。<a id="a-v"></a>后诸善比丘尼复到是家。<a id="a-w"></a>诸居士妇言。<a id="a-x"></a>与我少许衣段。<a id="a-y"></a>守护小儿故。<a id="a-z"></a>善比丘尼言。<a id="a-10"></a>汝等倒语。<a id="a-11"></a>白衣应与出家人衣。<a id="a-12"></a>而反从我索。<a id="a-13"></a>我等受他信施。<a id="a-14"></a>云何坏他供养。<a id="a-15"></a>居士妇言。<a id="a-16"></a>汝等悭惜。<a id="a-17"></a>前有比丘尼来。<a id="a-18"></a>我索小段。<a id="a-19"></a>便脱衣与我。<a id="a-1A"></a>是中有比丘尼。<a id="a-1B"></a>少欲知足行头陀。<a id="a-1C"></a>闻是事心不喜。<a id="a-1D"></a>种种因缘呵责。<a id="a-1E"></a>云何名比丘尼。<a id="a-1F"></a>以衣与白衣。<a id="a-1G"></a>种种因缘呵已向佛广说。<a id="a-1H"></a>佛以是事集二部僧。<a id="a-1I"></a>知而故问助调达比丘尼。<a id="a-1J"></a>汝实作是事不。<a id="a-1K"></a>答言。<a id="a-1L"></a>实作世尊。<a id="a-1M"></a>佛以种种因缘呵责。<a id="a-1N"></a>云何名比丘尼。<a id="a-1O"></a>以衣与白衣。<a id="a-1P"></a>种种因缘呵已语诸比丘。<a id="a-1Q"></a>以十利故。<a id="a-1R"></a>与比丘尼结戒。<a id="a-1S"></a>从今是戒应如是说。<a id="a-1T"></a>若比丘尼以衣与白衣。<a id="a-1U"></a>波逸提。<a id="a-1V"></a>波逸提者。<a id="a-1W"></a>烧煮覆障。<a id="a-1X"></a>若不悔过能障碍道。<a id="a-1Y"></a>是中犯者。<a id="a-1Z"></a>若比丘尼以衣与白衣波逸提。<a id="a-1a"></a>随与随得波逸提(第一百三十二事竟)。</p>
  <p id="a1b">佛在舍卫国。<a id="a-1c"></a>尔时偷兰难陀比丘尼。<a id="a-1d"></a>月病休止。<a id="a-1e"></a>浣病衣已净不欲起去。<a id="a-1f"></a>妨余有月病比丘尼。<a id="a-1g"></a>不得故处。<a id="a-1h"></a>诸比丘尼苦恼。<a id="a-1i"></a>是中有比丘尼。<a id="a-1j"></a>少欲知足行头陀。<a id="a-1k"></a>闻是事心不喜。<a id="a-1l"></a>种种因缘呵责。<a id="a-1m"></a>云何名比丘尼。<a id="a-1n"></a>月病休止。<a id="a-1o"></a>浣病衣已净不欲起去。<a id="a-1p"></a>种种因缘呵已向佛广说。<a id="a-1q"></a>佛以是事集二部僧。<a id="a-1r"></a>知而故问偷兰难陀比丘尼。<a id="a-1s"></a>汝实作是事不。<a id="a-1t"></a>答言。<a id="a-1u"></a>实作世尊。<a id="a-1v"></a>佛以种种因缘呵责言。<a id="a-1w"></a>云何名比丘尼。<a id="a-1x"></a>月病休止。<a id="a-1y"></a>得浣衣竟不欲起去。<a id="a-1z"></a>种种因缘呵已语诸比丘。<a id="a-20"></a>以十利故。<a id="a-21"></a>与比丘尼结戒。<a id="a-22"></a>从今是戒应如是说。<a id="a-23"></a>若比丘尼月病休止。<a id="a-24"></a>浣衣已净不起去者。<a id="a-25"></a>波夜提。<a id="a-26"></a>波夜提者。<a id="a-27"></a>烧煮覆障。<a id="a-28"></a>若不悔过能障碍道。<a id="a-29"></a>是中犯者。<a id="a-2A"></a>若比丘尼月病休止。<a id="a-2B"></a>浣衣已净不起去者。<a id="a-2C"></a>波夜提。<a id="a-2D"></a>随不起随得波夜提(第一百三十三事竟)。</p>
  <p id="a2E">佛在舍卫国。<a id="a-2F"></a>尔时有一居士。<a id="a-2G"></a>欲与比丘尼僧衣。<a id="a-2H"></a>偷兰难陀比丘尼。<a id="a-2I"></a>常入出是家。<a id="a-2J"></a>闻已往问言。<a id="a-2K"></a>汝实欲与比丘尼僧衣耶。<a id="a-2L"></a>答言。<a id="a-2M"></a>实尔。<a id="a-2N"></a>偷兰难陀言。<a id="a-2O"></a>比丘尼僧多有衣。<a id="a-2P"></a>厚举畜腐烂不能用。<a id="a-2Q"></a>汝今有事且出城。<a id="a-2R"></a>还更自思惟。<a id="a-2S"></a>以是因缘故。<a id="a-2T"></a>是衣竟不与比丘尼僧。<a id="a-2U"></a>是中有比丘尼。<a id="a-2V"></a>少欲知足行头陀。<a id="a-2W"></a>闻是事心不喜。<a id="a-2X"></a>种种因缘呵责言。<a id="a-2Y"></a>云何名比丘尼。<a id="a-2Z"></a>居士欲与比丘尼僧衣。<a id="a-2a"></a>遮令不与。<a id="a-2b"></a>种种因缘呵责已向佛广说。<a id="a-2c"></a>佛以是事集二部僧。<a id="a-2d"></a>知而故问偷兰难陀比丘尼。<a id="a-2e"></a>汝实作是事不。<a id="a-2f"></a>答言。<a id="a-2g"></a>实作世尊。<a id="a-2h"></a>佛以种种因缘呵责言。<a id="a-2i"></a>云何名比丘尼。<a id="a-2j"></a>居士欲与比丘尼僧衣。<a id="a-2k"></a>遮令不与。<a id="a-2l"></a>种种因缘呵已语诸比丘。<a id="a-2m"></a>以十利故。<a id="a-2n"></a>与比丘尼结戒。<a id="a-2o"></a>从今是戒应如是说。<a id="a-2p"></a>若比丘尼遮与僧衣波夜提。<a id="a-2q"></a>波夜提者。<a id="a-2r"></a>烧煮覆障。<a id="a-2s"></a>若不悔过能障碍道。<a id="a-2t"></a>是中犯者。<a id="a-2u"></a>若比丘尼遮与僧衣波夜提。<a id="a-2v"></a>随遮随得波夜提(第一百三十四事竟)。</p>
  <p id="a2w">佛在舍卫国。<a id="a-2x"></a>尔时偷兰难陀比丘尼。<a id="a-2y"></a>所望得衣弱。<a id="a-2z"></a>便受迦絺那衣。<a id="a-30"></a>后时打犍捶舍迦絺那衣。<a id="a-31"></a>偷兰难陀比丘尼不欲来。<a id="a-32"></a>遣比丘尼唤言。<a id="a-33"></a>僧欲舍迦絺那衣。<a id="a-34"></a>汝来。<a id="a-35"></a>答言。<a id="a-36"></a>不去。<a id="a-37"></a>问何故不去。<a id="a-38"></a>偷兰难陀言。<a id="a-39"></a>我所望衣未得。<a id="a-3A"></a>是中有比丘尼。<a id="a-3B"></a>少欲知足行头陀。<a id="a-3C"></a>闻是事心不喜。<a id="a-3D"></a>种种因缘呵责言。<a id="a-3E"></a>云何名比丘尼。<a id="a-3F"></a>所望得衣弱。<a id="a-3G"></a>而受迦絺那衣。<a id="a-3H"></a>种种因缘呵已向佛广说。<a id="a-3I"></a>佛以是事集二部僧。<a id="a-3J"></a>知而故问偷兰难陀比丘尼。<a id="a-3K"></a>汝实作是事不。<a id="a-3L"></a>答言。<a id="a-3M"></a>实作世尊。<a id="a-3N"></a>佛以种种因缘呵责。<a id="a-3O"></a>云何名比丘尼。<a id="a-3P"></a>所望得衣弱。<a id="a-3Q"></a>而受迦絺那衣。<a id="a-3R"></a>种种因缘呵已语诸比丘。<a id="a-3S"></a>以十利故。<a id="a-3T"></a>与比丘尼结戒。<a id="a-3U"></a>从今是戒应如是说。<a id="a-3V"></a>若比丘尼所望得衣弱。<a id="a-3W"></a>而受迦絺那衣。<a id="a-3X"></a>波夜提。<a id="a-3Y"></a>波夜提者。<a id="a-3Z"></a>烧煮覆障。<a id="a-3a"></a>若不悔过能障碍道。<a id="a-3b"></a>是中犯者。<a id="a-3c"></a>若比丘尼所望得衣弱。<a id="a-3d"></a>而受迦絺那衣。<a id="a-3e"></a>波夜提。<a id="a-3f"></a>随所望得衣弱。<a id="a-3g"></a>随受随得波逸提(第一百三十五事竟)。</p>
  <p id="a3h">佛在舍卫国。<a id="a-3i"></a>尔时诸比丘尼僧。<a id="a-3j"></a>打揵捶欲舍迦絺那衣。<a id="a-3k"></a>优婆和比丘尼。<a id="a-3l"></a>作僧断事人。<a id="a-3m"></a>不欲到僧中。<a id="a-3n"></a>遣比丘尼唤言。<a id="a-3o"></a>善女来。<a id="a-3p"></a>比丘尼僧欲舍迦絺那衣。<a id="a-3q"></a>嗔言。<a id="a-3r"></a>我是僧断事人。<a id="a-3s"></a>何故不问我而打揵捶。<a id="a-3t"></a>我不能去。<a id="a-3u"></a>即以是因缘故。<a id="a-3v"></a>不成舍迦絺那衣。<a id="a-3w"></a>是中有比丘尼。<a id="a-3x"></a>少欲知足行头陀。<a id="a-3y"></a>闻是事心不喜。<a id="a-3z"></a>种种因缘呵责言。<a id="a-40"></a>云何名比丘尼。<a id="a-41"></a>僧欲舍迦絺那衣。<a id="a-42"></a>不随顺从。<a id="a-43"></a>种种因缘呵已向佛广说。<a id="a-44"></a>佛以是事集二部僧。<a id="a-45"></a>知而故问优婆和比丘尼。<a id="a-46"></a>汝实作是事不。<a id="a-47"></a>答言。<a id="a-48"></a>实作世尊。<a id="a-49"></a>佛以种种因缘呵责。<a id="a-4A"></a>云何名比丘尼僧舍迦絺那衣。<a id="a-4B"></a>不随顺。<a id="a-4C"></a>种种因缘呵已语诸比丘。<a id="a-4D"></a>以十利故。<a id="a-4E"></a>与比丘尼结戒。<a id="a-4F"></a>从今是戒应如是说。<a id="a-4G"></a>若比丘尼僧舍迦絺那衣时。<a id="a-4H"></a>不随者波夜提。<a id="a-4I"></a>波夜提者。<a id="a-4J"></a>烧煮覆障。<a id="a-4K"></a>若不悔过能障碍道。<a id="a-4L"></a>是中犯者。<a id="a-4M"></a>若比丘尼僧。<a id="a-4N"></a>舍迦絺那衣时不随者波夜提。<a id="a-4O"></a>随不随顺随得波夜提(第一百三十六事竟)。</p>
  <p id="a4P">佛在舍卫国。<a id="a-4Q"></a>尔时比丘尼僧。<a id="a-4R"></a>打揵捶和合欲分衣。<a id="a-4S"></a>优婆和比丘尼作僧断事人。<a id="a-4T"></a>不往僧中。<a id="a-4U"></a>遣使唤言。<a id="a-4V"></a>僧已和合欲分衣。<a id="a-4W"></a>汝来。<a id="a-4X"></a>答言。<a id="a-4Y"></a>不往。<a id="a-4Z"></a>汝远去。<a id="a-4a"></a>是事非法不正邪事。<a id="a-4b"></a>随欲随嗔随怖随痴。<a id="a-4c"></a>我是僧断事人。<a id="a-4d"></a>云何离我分衣。<a id="a-4e"></a>是故不去。<a id="a-4f"></a>以是因缘故。<a id="a-4g"></a>僧不得分衣。<a id="a-4h"></a>是中有比丘尼。<a id="a-4i"></a>少欲知足行头陀。<a id="a-4j"></a>闻是事心不喜。<a id="a-4k"></a>种种因缘呵责。<a id="a-4l"></a>云何名比丘尼僧分衣不随顺。<a id="a-4m"></a>种种因缘呵已向佛广说。<a id="a-4n"></a>佛以是事集二部僧。<a id="a-4o"></a>知而故问优婆和比丘尼。<a id="a-4p"></a>汝实作是事不。<a id="a-4q"></a>答言。<a id="a-4r"></a>实作世尊。<a id="a-4s"></a>佛以种种因缘呵言言。<a id="a-4t"></a>云何名比丘尼僧分衣不随顺。<a id="a-4u"></a>种种因缘呵已。<a id="a-4v"></a>语诸比丘。<a id="a-4w"></a>以十利故。<a id="a-4x"></a>与比丘尼结戒。<a id="a-4y"></a>从今是戒应如是说。<a id="a-4z"></a>若比丘尼僧分衣时不随者波夜提。<a id="a-50"></a>波夜提者。<a id="a-51"></a>烧煮覆障。<a id="a-52"></a>若不悔过能障碍道。<a id="a-53"></a>是中犯者。<a id="a-54"></a>若比丘尼僧分衣时不随者波夜提。<a id="a-55"></a>随不随得波夜提(第一百三十七事竟)。</p>
  <p id="a56">佛在舍卫国。<a id="a-57"></a>尔时比丘尼僧打揵捶和合欲断事。<a id="a-58"></a>优婆和比丘尼不往。<a id="a-59"></a>遣使唤言。<a id="a-5A"></a>僧已和合欲断事。<a id="a-5B"></a>汝来。<a id="a-5C"></a>答言。<a id="a-5D"></a>汝远去。<a id="a-5E"></a>我思惟是事。<a id="a-5F"></a>非法不正。<a id="a-5G"></a>随爱随嗔随怖随痴。<a id="a-5H"></a>是故不去。<a id="a-5I"></a>以是因缘故。<a id="a-5J"></a>僧不成断事。<a id="a-5K"></a>是中有比丘尼。<a id="a-5L"></a>少欲知足行头陀。<a id="a-5M"></a>闻是事心不喜。<a id="a-5N"></a>种种因缘呵责言。<a id="a-5O"></a>云何名比丘尼僧断事不随顺。<a id="a-5P"></a>种种呵已向佛广说。<a id="a-5Q"></a>佛以是事集二部僧。<a id="a-5R"></a>知而故问优婆和比丘尼。<a id="a-5S"></a>汝实作是事不。<a id="a-5T"></a>答言。<a id="a-5U"></a>实作世尊。<a id="a-5V"></a>佛以种种因缘呵责。<a id="a-5W"></a>云何名比丘尼僧断事不随顺。<a id="a-5X"></a>种种因缘呵已语诸比丘。<a id="a-5Y"></a>以十利故。<a id="a-5Z"></a>与比丘尼结戒。<a id="a-5a"></a>从今是戒应如是说。<a id="a-5b"></a>若比丘尼僧断事时不随顺者。<a id="a-5c"></a>波夜提。<a id="a-5d"></a>波夜提者。<a id="a-5e"></a>烧煮覆障。<a id="a-5f"></a>若不悔过能障碍道。<a id="a-5g"></a>是中犯者。<a id="a-5h"></a>若比丘尼僧断事时不随顺者。<a id="a-5i"></a>波夜提。<a id="a-5j"></a>随不随顺。<a id="a-5k"></a>随得波夜提(第一百三十八事竟)。</p>
  <p id="a5l">佛在舍卫国。<a id="a-5m"></a>尔时偷兰难陀比丘尼。<a id="a-5n"></a>不嘱他房舍游行聚落中。<a id="a-5o"></a>后失火烧僧坊。<a id="a-5p"></a>诸比丘尼各各自出衣钵。<a id="a-5q"></a>共相谓言。<a id="a-5r"></a>出偷兰难陀比丘尼衣钵。<a id="a-5s"></a>有比丘尼言。<a id="a-5t"></a>偷兰难陀恶性喜嗔。<a id="a-5u"></a>失言不失。<a id="a-5v"></a>烧言不烧。<a id="a-5w"></a>都不与出。<a id="a-5x"></a>火烧物尽。<a id="a-5y"></a>是中有比丘尼。<a id="a-5z"></a>少欲知足行头陀。<a id="a-60"></a>闻是事心不喜。<a id="a-61"></a>种种因缘呵责。<a id="a-62"></a>云何名比丘尼。<a id="a-63"></a>不嘱他房舍游行聚落中。<a id="a-64"></a>种种因缘呵已向佛广说。<a id="a-65"></a>佛以是事集二部僧。<a id="a-66"></a>知而故问偷兰难陀比丘尼。<a id="a-67"></a>汝实作是事不。<a id="a-68"></a>答言。<a id="a-69"></a>实作世尊。<a id="a-6A"></a>佛以种种因缘呵责。<a id="a-6B"></a>云何名比丘尼。<a id="a-6C"></a>不嘱他房舍游行聚落中。<a id="a-6D"></a>种种因缘呵已语诸比丘。<a id="a-6E"></a>以十利故。<a id="a-6F"></a>与比丘尼结戒。<a id="a-6G"></a>从今是戒应如是说。<a id="a-6H"></a>若比丘尼。<a id="a-6I"></a>不嘱他房舍至聚落中。<a id="a-6J"></a>波夜提。<a id="a-6K"></a>波夜提者。<a id="a-6L"></a>烧煮覆障。<a id="a-6M"></a>若不悔过能障碍道。<a id="a-6N"></a>是中犯者。<a id="a-6O"></a>若比丘尼不以房舍嘱他至聚落中波夜提。<a id="a-6P"></a>随不嘱他。<a id="a-6Q"></a>随得波夜提(第一百三十九事竟)。</p>
  <p id="a6R">佛在舍卫国。<a id="a-6S"></a>尔时有迦罗比丘尼。<a id="a-6T"></a>先是外道。<a id="a-6U"></a>弃舍经律阿毗昙。<a id="a-6V"></a>诵读种种咒术。<a id="a-6W"></a>是中有比丘尼。<a id="a-6X"></a>少欲知足行头陀。<a id="a-6Y"></a>闻是事心不喜。<a id="a-6Z"></a>种种因缘呵责。<a id="a-6a"></a>云何名比丘尼。<a id="a-6b"></a>弃舍经律阿毗昙。<a id="a-6c"></a>诵读种种咒术。<a id="a-6d"></a>种种因缘呵已向佛广说。<a id="a-6e"></a>佛以是事集二部僧。<a id="a-6f"></a>知而故问迦罗比丘尼。<a id="a-6g"></a>汝实作是事不。<a id="a-6h"></a>答言。<a id="a-6i"></a>实作世尊。<a id="a-6j"></a>佛以种种因缘呵责。<a id="a-6k"></a>云何名比丘尼。<a id="a-6l"></a>弃舍经律阿毗昙。<a id="a-6m"></a>读诵种种咒术。<a id="a-6n"></a>种种因缘诃已语诸比丘。<a id="a-6o"></a>以十利故。<a id="a-6p"></a>与比丘尼结戒。<a id="a-6q"></a>从今是戒应如是说。<a id="a-6r"></a>若比丘尼读诵种种咒术波逸提。<a id="a-6s"></a>波逸提者。<a id="a-6t"></a>烧煮覆障。<a id="a-6u"></a>若不悔过能障碍道。<a id="a-6v"></a>是中犯者。<a id="a-6w"></a>若比丘尼读诵种种咒术。<a id="a-6x"></a>若是偈说。<a id="a-6y"></a>偈偈波逸提。<a id="a-6z"></a>若是章说。<a id="a-70"></a>章章波逸提。<a id="a-71"></a>若别句说。<a id="a-72"></a>句句波逸提。<a id="a-73"></a>不犯者。<a id="a-74"></a>若读诵治齿。<a id="a-75"></a>咒腹痛咒治毒咒。<a id="a-76"></a>若为守护安隐不犯(第一百四十事竟)。</p>
  <p id="a77">佛在舍卫国。<a id="a-78"></a>尔时迦罗比丘尼。<a id="a-79"></a>先是外道。<a id="a-7A"></a>弃舍经律阿毗昙。<a id="a-7B"></a>教白衣儿读诵种种咒术。<a id="a-7C"></a>是中有比丘尼。<a id="a-7D"></a>少欲知足行头陀。<a id="a-7E"></a>闻是事心不喜。<a id="a-7F"></a>种种因缘呵责言。<a id="a-7G"></a>云何名比丘尼。<a id="a-7H"></a>弃舍经律阿毗昙。<a id="a-7I"></a>教白衣读诵种种。<a id="a-7J"></a>术种种因缘呵责已向佛广说。<a id="a-7K"></a>佛以是事集二部僧。<a id="a-7L"></a>知而故问迦罗比丘尼汝实作是事不。<a id="a-7M"></a>答言。<a id="a-7N"></a>实作世尊。<a id="a-7O"></a>佛以种种因缘呵责言。<a id="a-7P"></a>云何名比丘尼。<a id="a-7Q"></a>弃舍经律阿毗昙。<a id="a-7R"></a>教白衣读诵种种咒术。<a id="a-7S"></a>种种因缘呵已语诸比丘。<a id="a-7T"></a>以十利故。<a id="a-7U"></a>与比丘尼结戒。<a id="a-7V"></a>从今是戒应如是说。<a id="a-7W"></a>若比丘尼。<a id="a-7X"></a>教白衣读诵种种咒术。<a id="a-7Y"></a>波夜提。<a id="a-7Z"></a>波夜提者。<a id="a-7a"></a>烧煮覆障。<a id="a-7b"></a>若不悔过能障碍道。<a id="a-7c"></a>是中犯者。<a id="a-7d"></a>若比丘尼教白衣读诵种种咒术。<a id="a-7e"></a>若是偈说。<a id="a-7f"></a>偈偈波夜提。<a id="a-7g"></a>若是章说。<a id="a-7h"></a>章章波夜提。<a id="a-7i"></a>若别句说。<a id="a-7j"></a>句句波夜提。<a id="a-7k"></a>不犯者。<a id="a-7l"></a>教读诵治齿咒腹痛咒治毒咒。<a id="a-7m"></a>若为守护安隐故不犯(第一百四十一事竟)。</p>
  <p id="a7n">佛在舍卫国。<a id="a-7o"></a>尔时助调达比丘尼。<a id="a-7p"></a>常入出他家。<a id="a-7q"></a>到他家中。<a id="a-7r"></a>居士妇言。<a id="a-7s"></a>善女汝扫洒敷床榻然火煮食下食。<a id="a-7t"></a>是比丘尼即随所教。<a id="a-7u"></a>更有善比丘尼来到是家。<a id="a-7v"></a>居士妇言。<a id="a-7w"></a>善女。<a id="a-7x"></a>汝扫洒敷床榻然火煮食下食。<a id="a-7y"></a>答言。<a id="a-7z"></a>我是汝婢供养汝耶。<a id="a-80"></a>今汝等坐。<a id="a-81"></a>使我执作。<a id="a-82"></a>居士妇言。<a id="a-83"></a>汝恶性憍慢。<a id="a-84"></a>助调达比丘尼来。<a id="a-85"></a>随我语作。<a id="a-86"></a>是中有比丘尼。<a id="a-87"></a>少欲知足行头陀。<a id="a-88"></a>闻是事心不喜。<a id="a-89"></a>种种因缘呵责。<a id="a-8A"></a>云何名比丘尼。<a id="a-8B"></a>与白衣扫洒敷床榻然火煮食下食。<a id="a-8C"></a>种种因缘呵已向佛广说。<a id="a-8D"></a>佛以是事集二部僧。<a id="a-8E"></a>知而故问助调达比丘尼。<a id="a-8F"></a>汝实作是事不。<a id="a-8G"></a>答言。<a id="a-8H"></a>实作世尊。<a id="a-8I"></a>佛以种种因缘呵责。<a id="a-8J"></a>云何名比丘尼与白衣作。<a id="a-8K"></a>种种因缘呵已语诸比丘。<a id="a-8L"></a>以十利故。<a id="a-8M"></a>与比丘尼结戒。<a id="a-8N"></a>从今是戒应如是说。<a id="a-8O"></a>若比丘尼与白衣作波夜提。<a id="a-8P"></a>波夜提者。<a id="a-8Q"></a>烧煮覆障。<a id="a-8R"></a>若不悔过能障碍道。<a id="a-8S"></a>是中犯者。<a id="a-8T"></a>若比丘尼。<a id="a-8U"></a>白衣使扫地。<a id="a-8V"></a>扫者波夜提。<a id="a-8W"></a>若使洒地敷床榻然火煮食煮羹下食。<a id="a-8X"></a>作者波夜提。<a id="a-8Y"></a>若随语闭门突吉罗(第一百四十二事竟)。</p>
  <p id="a8Z">佛在舍卫国。<a id="a-8a"></a>尔时舍卫国节日。<a id="a-8b"></a>诸居士办种种好饮食。<a id="a-8c"></a>出城至园中。<a id="a-8d"></a>但有诸新妇在家。<a id="a-8e"></a>偷兰难陀比丘尼。<a id="a-8f"></a>与一家知识。<a id="a-8g"></a>早起着衣持钵入是家。<a id="a-8h"></a>新妇畏婿来。<a id="a-8i"></a>若婿父母来。<a id="a-8j"></a>于中门外与敷坐。<a id="a-8k"></a>共相问讯便坐。<a id="a-8l"></a>诸新妇头面礼比丘尼足。<a id="a-8m"></a>现前而坐。<a id="a-8n"></a>比丘尼即为说法。<a id="a-8o"></a>经久闭目便呗。<a id="a-8p"></a>新妇恐婿来见。<a id="a-8q"></a>若婿父母来故。<a id="a-8r"></a>即便起去。<a id="a-8s"></a>第二第三新妇亦复如是。<a id="a-8t"></a>比丘尼开眼看见前无人在。<a id="a-8u"></a>心生惭愧舍坐处去。<a id="a-8v"></a>是家近大巷。<a id="a-8w"></a>有诸蔽恶人。<a id="a-8x"></a>入门见其坐床。<a id="a-8y"></a>四顾无人。<a id="a-8z"></a>便偷持去。<a id="a-90"></a>诸新妇不闻比丘尼声。<a id="a-91"></a>共相谓言。<a id="a-92"></a>往看在不。<a id="a-93"></a>咸言。<a id="a-94"></a>不在。<a id="a-95"></a>坐床在不。<a id="a-96"></a>答言。<a id="a-97"></a>不在。<a id="a-98"></a>作是念。<a id="a-99"></a>比丘尼必持至僧坊中。<a id="a-9A"></a>遣使索言。<a id="a-9B"></a>还我床来。<a id="a-9C"></a>是比丘尼羞嗔故。<a id="a-9D"></a>不复至是家。<a id="a-9E"></a>是居士后于市中见人卖床。<a id="a-9F"></a>即还夺取。<a id="a-9G"></a>遣使语比丘尼言。<a id="a-9H"></a>以得先床。<a id="a-9I"></a>汝可还来。<a id="a-9J"></a>是中有比丘尼。<a id="a-9K"></a>少欲知足行头陀。<a id="a-9L"></a>闻是事心不喜种种因缘呵责言。<a id="a-9M"></a>云何名比丘尼。<a id="a-9N"></a>坐白衣床不付嘱主便去。<a id="a-9O"></a>种种因缘呵已向佛广说。<a id="a-9P"></a>佛以是事集二部僧。<a id="a-9Q"></a>知而故问偷兰难陀比丘尼。<a id="a-9R"></a>汝实作是事不。<a id="a-9S"></a>答言。<a id="a-9T"></a>实作世尊。<a id="a-9U"></a>佛以种种因缘呵责。<a id="a-9V"></a>云何名比丘尼。<a id="a-9W"></a>坐白衣床。<a id="a-9X"></a>不还付主便去。<a id="a-9Y"></a>种种因缘呵已语诸比丘。<a id="a-9Z"></a>以十利故与比丘尼结戒。<a id="a-9a"></a>从今是戒应如是说。<a id="a-9b"></a>若比丘尼坐白衣床。<a id="a-9c"></a>不还付主便去。<a id="a-9d"></a>波夜提。<a id="a-9e"></a>波夜提者。<a id="a-9f"></a>烧煮覆障。<a id="a-9g"></a>若不悔过能障碍道。<a id="a-9h"></a>是中犯者。<a id="a-9i"></a>若比丘尼坐白衣床。<a id="a-9j"></a>不还付主便去。<a id="a-9k"></a>波夜提。<a id="a-9l"></a>随不付去。<a id="a-9m"></a>随得波夜提(第一百四十三事竟)。</p>
  <p id="a9n">佛在舍卫国。<a id="a-9o"></a>尔时舍卫国有一大臣。<a id="a-9p"></a>净洁自喜好出他过。<a id="a-9q"></a>语其妇言。<a id="a-9r"></a>诸比丘尼不净着弊弃衣。<a id="a-9s"></a>莫听坐我床上妇答言尔言已便去。<a id="a-9t"></a>偷兰难陀常入出是家。<a id="a-9u"></a>中前着衣持钵往到其家。<a id="a-9v"></a>居士妇言。<a id="a-9w"></a>我丈夫净洁自喜好出他过。<a id="a-9x"></a>是语我言。<a id="a-9y"></a>诸比丘尼不净着弊弃衣。<a id="a-9z"></a>莫听坐我床上。<a id="a-A0"></a>偷兰难陀比丘尼即便嗔言。<a id="a-A1"></a>速去。<a id="a-A2"></a>汝等姓胜我耶。<a id="a-A3"></a>家胜我耶。<a id="a-A4"></a>若我不作比丘尼者。<a id="a-A5"></a>汝等当供给我。<a id="a-A6"></a>即高褰衣坐其床上。<a id="a-A7"></a>诸居士呵责言。<a id="a-A8"></a>诸比丘尼自言。<a id="a-A9"></a>善好有功德。<a id="a-AA"></a>不问主人辄坐他床上。<a id="a-AB"></a>如王夫人如大臣妇。<a id="a-AC"></a>是中有比丘尼。<a id="a-AD"></a>少欲知足行头陀。<a id="a-AE"></a>闻是事心不喜。<a id="a-AF"></a>向佛广说。<a id="a-AG"></a>佛以是事集二部僧。<a id="a-AH"></a>知而故问偷兰难陀比丘尼。<a id="a-AI"></a>汝实作是事不。<a id="a-AJ"></a>答言。<a id="a-AK"></a>实作世尊。<a id="a-AL"></a>佛以种种因缘呵责言。<a id="a-AM"></a>云何名比丘尼。<a id="a-AN"></a>不问主人坐他床上。<a id="a-AO"></a>种种呵已语诸比丘。<a id="a-AP"></a>以十利故。<a id="a-AQ"></a>与比丘尼结戒。<a id="a-AR"></a>从今是戒应如是说。<a id="a-AS"></a>若比丘尼。<a id="a-AT"></a>不问主人坐他床上。<a id="a-AU"></a>波夜提。<a id="a-AV"></a>波夜提者。<a id="a-AW"></a>烧煮覆障。<a id="a-AX"></a>若不悔过能障碍道。<a id="a-AY"></a>是中犯者。<a id="a-AZ"></a>若比丘尼不问主人坐他床上波夜提。<a id="a-Aa"></a>随不问坐。<a id="a-Ab"></a>随得波夜提(第一百四十四事竟)。</p>
  <p id="aAc">佛在舍卫国。<a id="a-Ad"></a>尔时舍卫国节日。<a id="a-Ae"></a>诸居士办种种好饮食。<a id="a-Af"></a>欲出城诣园林中。<a id="a-Ag"></a>诸白衣妇洗浴以香涂身庄严头面。<a id="a-Ah"></a>治目涂发。<a id="a-Ai"></a>着新好衣。<a id="a-Aj"></a>内外庄严具。<a id="a-Ak"></a>助调达比丘尼入是家见居士妇问言。<a id="a-Al"></a>汝洗浴以香涂身。<a id="a-Am"></a>庄严头面治目涂发。<a id="a-An"></a>着新好衣内外庄严具。<a id="a-Ao"></a>欲作何等。<a id="a-Ap"></a>答言。<a id="a-Aq"></a>欲诣园林中游戏。<a id="a-Ar"></a>语比丘尼言。<a id="a-As"></a>善女。<a id="a-At"></a>汝能去不。<a id="a-Au"></a>答言。<a id="a-Av"></a>能去。<a id="a-Aw"></a>问言。<a id="a-Ax"></a>汝欲乘乘。<a id="a-Ay"></a>为当步去。<a id="a-Az"></a>比丘尼言。<a id="a-B0"></a>我等为是婢供养汝耶。<a id="a-B1"></a>云何当步。<a id="a-B2"></a>居士妇言。<a id="a-B3"></a>汝能上乘不比丘尼言。<a id="a-B4"></a>汝等尚能。<a id="a-B5"></a>我何以不能。<a id="a-B6"></a>是中有妇女。<a id="a-B7"></a>羞夫婿羞夫婿父母者。<a id="a-B8"></a>便闭车前后。<a id="a-B9"></a>有无婿及父母者。<a id="a-BA"></a>开车而去。<a id="a-BB"></a>诸比丘尼无所畏故。<a id="a-BC"></a>开车大语戏。<a id="a-BD"></a>共相随去。<a id="a-BE"></a>诸居士呵责言。<a id="a-BF"></a>诸比丘尼自言。<a id="a-BG"></a>善好有功德。<a id="a-BH"></a>乘车行。<a id="a-BI"></a>如王夫人大臣妇。<a id="a-BJ"></a>是中有比丘尼。<a id="a-BK"></a>少欲知足行头陀。<a id="a-BL"></a>闻是事心不喜。<a id="a-BM"></a>向佛广说。<a id="a-BN"></a>佛以是事集二部僧。<a id="a-BO"></a>知而故问助调达比丘尼。<a id="a-BP"></a>汝实作是事不。<a id="a-BQ"></a>答言实作世尊。<a id="a-BR"></a>佛以种种因缘呵责云何名比丘尼乘乘。<a id="a-BS"></a>种种因缘呵已语诸比丘。<a id="a-BT"></a>以十利故。<a id="a-BU"></a>与比丘尼结戒。<a id="a-BV"></a>从今是戒应如是说。<a id="a-BW"></a>若比丘尼无病乘乘。<a id="a-BX"></a>波夜提。<a id="a-BY"></a>波夜提者。<a id="a-BZ"></a>烧煮覆障若不悔过能障碍道。<a id="a-Ba"></a>是中犯者。<a id="a-Bb"></a>若比丘尼无病乘乘波夜提。<a id="a-Bc"></a>随无病乘乘。<a id="a-Bd"></a>随得波夜提。<a id="a-Be"></a>若病不犯(第一百四十五事竟)。</p>
  <p id="aBf">佛在舍卫国。<a id="a-Bg"></a>尔时舍卫城。<a id="a-Bh"></a>王园精舍诸比丘尼。<a id="a-Bi"></a>在中庭讲堂内土埵上有立作者有纺者。<a id="a-Bj"></a>有擘治者有抖擞者。<a id="a-Bk"></a>有作萦者有缠手者。<a id="a-Bl"></a>尔时众多斗将。<a id="a-Bm"></a>到王园精舍。<a id="a-Bn"></a>见诸比丘尼种种作。<a id="a-Bo"></a>作是言。<a id="a-Bp"></a>若王闻者。<a id="a-Bq"></a>诸粗氎细[疊*毛]杂色[疊*毛]钦婆罗。<a id="a-Br"></a>如是等物一时多办。<a id="a-Bs"></a>是中有比丘尼少欲知足行头陀。<a id="a-Bt"></a>闻是事心不喜向佛广说。<a id="a-Bu"></a>佛以是事集二部僧。<a id="a-Bv"></a>知而故问诸比丘尼。<a id="a-Bw"></a>汝实作是事不。<a id="a-Bx"></a>答言。<a id="a-By"></a>实作世尊。<a id="a-Bz"></a>佛以种种因缘呵责言。<a id="a-C0"></a>云何名比丘尼。<a id="a-C1"></a>纺作。<a id="a-C2"></a>种种因缘呵已语诸比丘。<a id="a-C3"></a>以十利故。<a id="a-C4"></a>与比丘尼结戒。<a id="a-C5"></a>从今是戒应如是说。<a id="a-C6"></a>若比丘尼纺绩波夜提。<a id="a-C7"></a>波夜提者。<a id="a-C8"></a>烧煮覆障。<a id="a-C9"></a>若不悔过能障碍道。<a id="a-CA"></a>是中犯者。<a id="a-CB"></a>若比丘尼纺绩波夜提。<a id="a-CC"></a>若萦若绩若擘若抖擞若缠手。<a id="a-CD"></a>皆波夜提。<a id="a-CE"></a>随动手随得波夜提。<a id="a-CF"></a>方便欲作突吉罗。<a id="a-CG"></a>若还合缕一转一突吉罗。<a id="a-CH"></a>若为缝衣绳綖乃至六两不犯(第一百四十六事竟)。</p>
  <p id="aCI">佛在舍卫国。<a id="a-CJ"></a>尔时偷兰难陀比丘尼得他质钱。<a id="a-CK"></a>腰络着市中行。<a id="a-CL"></a>有铃声出。<a id="a-CM"></a>诸居士闻已呵责言。<a id="a-CN"></a>诸比丘尼自言善好有功德。<a id="a-CO"></a>着腰络行市中。<a id="a-CP"></a>如王夫人如大臣妇是中有比丘尼。<a id="a-CQ"></a>少欲知足行头陀。<a id="a-CR"></a>闻是事心不喜。<a id="a-CS"></a>向佛广说。<a id="a-CT"></a>佛以是事集二部僧。<a id="a-CU"></a>知而故问偷兰难陀比丘尼。<a id="a-CV"></a>汝实作是事不。<a id="a-CW"></a>答言。<a id="a-CX"></a>实作世尊。<a id="a-CY"></a>佛以种种因缘呵责言。<a id="a-CZ"></a>云何名比丘尼。<a id="a-Ca"></a>着腰络。<a id="a-Cb"></a>种种因缘呵已语诸比丘。<a id="a-Cc"></a>以十利故。<a id="a-Cd"></a>与比丘尼结戒。<a id="a-Ce"></a>从今是戒应如是说。<a id="a-Cf"></a>若比丘尼着腰络波夜提。<a id="a-Cg"></a>波夜提者。<a id="a-Ch"></a>烧煮覆障。<a id="a-Ci"></a>若不悔过能障碍道。<a id="a-Cj"></a>是中犯者。<a id="a-Ck"></a>若比丘尼着腰络波夜提。<a id="a-Cl"></a>若作突吉罗。<a id="a-Cm"></a>若治突吉罗。<a id="a-Cn"></a>若与他着突吉罗(第一百四十七事竟)。</p>
  <p id="aCo">佛在王舍城。<a id="a-Cp"></a>尔时助调达比丘尼。<a id="a-Cq"></a>捉盖入他舍。<a id="a-Cr"></a>诸居士呵责言。<a id="a-Cs"></a>诸比丘尼自言。<a id="a-Ct"></a>善好有功德。<a id="a-Cu"></a>捉盖入他家。<a id="a-Cv"></a>如王夫人如大臣妇。<a id="a-Cw"></a>是中有比丘尼。<a id="a-Cx"></a>少欲知足行头陀。<a id="a-Cy"></a>闻是事心不喜。<a id="a-Cz"></a>向佛广说。<a id="a-D0"></a>佛以是事集二部僧。<a id="a-D1"></a>知而故问助调达比丘尼。<a id="a-D2"></a>汝实作是事不答言。<a id="a-D3"></a>实作世尊。<a id="a-D4"></a>佛以种种因缘呵责言。<a id="a-D5"></a>云何名比丘尼。<a id="a-D6"></a>捉盖入白衣家舍。<a id="a-D7"></a>种种因缘。<a id="a-D8"></a>呵已语诸比丘。<a id="a-D9"></a>以十利故。<a id="a-DA"></a>与比丘尼结戒。<a id="a-DB"></a>从今是戒应如是说。<a id="a-DC"></a>若比丘尼捉盖入白衣舍波夜提。<a id="a-DD"></a>波夜提者。<a id="a-DE"></a>烧煮覆障。<a id="a-DF"></a>若不悔过能障碍道。<a id="a-DG"></a>是中犯者。<a id="a-DH"></a>若比丘尼捉盖入白衣舍波夜提。<a id="a-DI"></a>随捉随得波夜提。<a id="a-DJ"></a>若倒盖入不犯(第一百四十八事竟)。</p>
  <p id="aDK">佛在舍卫国。<a id="a-DL"></a>尔时有比丘尼。<a id="a-DM"></a>名修阇多。<a id="a-DN"></a>端正姝好。<a id="a-DO"></a>人所喜见。<a id="a-DP"></a>有一长者儿。<a id="a-DQ"></a>名郁多罗。<a id="a-DR"></a>旧相知识。<a id="a-DS"></a>共语共事。<a id="a-DT"></a>是儿住憍萨罗国钵多罗聚落。<a id="a-DU"></a>是比丘尼为是儿故。<a id="a-DV"></a>离有比丘住处安居。<a id="a-DW"></a>是中有比丘尼。<a id="a-DX"></a>少欲知足行头陀。<a id="a-DY"></a>闻是事心不喜。<a id="a-DZ"></a>种种因缘呵责言。<a id="a-Da"></a>云何名比丘尼离有比丘住处安居。<a id="a-Db"></a>种种因缘呵已向佛广说。<a id="a-Dc"></a>佛以是事集二部僧。<a id="a-Dd"></a>知而故问修阇多。<a id="a-De"></a>汝实作是事不。<a id="a-Df"></a>答言实作世尊。<a id="a-Dg"></a>佛以种种因缘呵责言。<a id="a-Dh"></a>云何名比丘尼。<a id="a-Di"></a>离有比丘住处安居。<a id="a-Dj"></a>种种呵已语诸比丘。<a id="a-Dk"></a>以十利故。<a id="a-Dl"></a>与比丘尼结戒。<a id="a-Dm"></a>从今是戒应如是说。<a id="a-Dn"></a>若比丘尼。<a id="a-Do"></a>离有比丘住处安居。<a id="a-Dp"></a>波夜提。<a id="a-Dq"></a>波夜提者。<a id="a-Dr"></a>烧煮覆障。<a id="a-Ds"></a>若不悔过能障碍道。<a id="a-Dt"></a>是中犯者。<a id="a-Du"></a>若比丘尼离有比丘住处安居波夜提。<a id="a-Dv"></a>随离随得波夜提(第一百四十九事竟)。</p>
  <p id="aDw">佛在王舍城。<a id="a-Dx"></a>尔时助调达比丘尼。<a id="a-Dy"></a>安居竟不二部僧中求三事自恣说见闻疑罪。<a id="a-Dz"></a>是中有比丘尼。<a id="a-E0"></a>少欲知足行头陀闻是事心不喜。<a id="a-E1"></a>种种因缘呵责言。<a id="a-E2"></a>云何名比丘尼。<a id="a-E3"></a>安居竟不二部僧中求三事自恣说见闻疑罪。<a id="a-E4"></a>种种因缘呵已向佛广说。<a id="a-E5"></a>佛以是事集二部僧。<a id="a-E6"></a>知而故问助调达比丘尼。<a id="a-E7"></a>汝实作是事不。<a id="a-E8"></a>答言。<a id="a-E9"></a>实作世尊。<a id="a-EA"></a>佛以种种因缘呵责言。<a id="a-EB"></a>云何名比丘尼。<a id="a-EC"></a>安居竟不二部僧中求三事自恣说见闻疑罪。<a id="a-ED"></a>种种因缘呵已语诸比丘。<a id="a-EE"></a>以十利故。<a id="a-EF"></a>与比丘尼结戒。<a id="a-EG"></a>从今是戒应如是说。<a id="a-EH"></a>若比丘尼安居竟。<a id="a-EI"></a>不二部僧中求三事自恣说见闻疑。<a id="a-EJ"></a>波夜提。<a id="a-EK"></a>波夜提者。<a id="a-EL"></a>烧煮覆障。<a id="a-EM"></a>若不悔过能障碍道。<a id="a-EN"></a>是中犯者。<a id="a-EO"></a>若比丘尼安居竟。<a id="a-EP"></a>不于二部僧中求三事自恣说见闻疑罪波夜提。<a id="a-EQ"></a>随不求三事自恣说。<a id="a-ER"></a>随得波夜提(第一百五十事竟)。</p>
  <p id="aES">佛在王舍城。<a id="a-ET"></a>尔时助调达比丘尼。<a id="a-EU"></a>半月半月不往僧中求教诫。<a id="a-EV"></a>是中有比丘尼。<a id="a-EW"></a>少欲知足行头陀。<a id="a-EX"></a>闻是事心不喜种种因缘呵责言。<a id="a-EY"></a>云何名比丘尼。<a id="a-EZ"></a>半月半月不往僧中求教诫种种因缘呵已向佛广说。<a id="a-Ea"></a>佛以是事集二部僧。<a id="a-Eb"></a>知而故问助调达比丘尼。<a id="a-Ec"></a>汝实作是事不。<a id="a-Ed"></a>答言。<a id="a-Ee"></a>实作世尊。<a id="a-Ef"></a>佛以种种因缘呵责言。<a id="a-Eg"></a>云何名比丘尼。<a id="a-Eh"></a>半月半月不往僧中求教诫。<a id="a-Ei"></a>种种因缘呵已语诸比丘。<a id="a-Ej"></a>以十利故。<a id="a-Ek"></a>与比丘尼结戒。<a id="a-El"></a>从今是戒应如是说。<a id="a-Em"></a>若比丘尼。<a id="a-En"></a>半月半月不往僧中求教诫。<a id="a-Eo"></a>波夜提。<a id="a-Ep"></a>波夜提者。<a id="a-Eq"></a>烧煮覆障。<a id="a-Er"></a>若不悔过能障碍道。<a id="a-Es"></a>是中犯者。<a id="a-Et"></a>若比丘尼半月不往僧中求教诫波夜提。<a id="a-Eu"></a>随不求随得波夜提(第一百五十一事竟)。</p>
  <p id="aEv">佛在王舍城。<a id="a-Ew"></a>尔时助调达比丘尼。<a id="a-Ex"></a>无病不往受教诫。<a id="a-Ey"></a>是中有比丘尼。<a id="a-Ez"></a>少欲知足行头陀。<a id="a-F0"></a>闻是事心不喜。<a id="a-F1"></a>种种因缘呵责言。<a id="a-F2"></a>云何名比丘尼。<a id="a-F3"></a>无病不往受教诫。<a id="a-F4"></a>种种因缘呵已向佛广说。<a id="a-F5"></a>佛以是事集二部僧。<a id="a-F6"></a>知而故问助调达比丘尼。<a id="a-F7"></a>汝实作是事不答言。<a id="a-F8"></a>实作世尊佛以种种因缘呵责言。<a id="a-F9"></a>云何名比丘尼。<a id="a-FA"></a>无病不往受教诫。<a id="a-FB"></a>种种因缘呵已语诸比丘。<a id="a-FC"></a>以十利故。<a id="a-FD"></a>与比丘尼结戒。<a id="a-FE"></a>从今是戒应如是说。<a id="a-FF"></a>若比丘尼无病不往僧中受教诫。<a id="a-FG"></a>波夜提。<a id="a-FH"></a>波夜提者。<a id="a-FI"></a>烧煮覆障。<a id="a-FJ"></a>若不悔过能障碍道。<a id="a-FK"></a>是中犯者。<a id="a-FL"></a>若比丘尼无病不往受教诫。<a id="a-FM"></a>波夜提。<a id="a-FN"></a>随无病不往受教诫。<a id="a-FO"></a>随得波夜提。<a id="a-FP"></a>若病不犯(第一百五十二事竟)。</p>
 </body>
</html>