<!doctype html>
<html id="z3IBUublx" data-ver="1222">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第二十(第三诵之七)</h1>
  <h2 id="a2">七灭诤法初</h2>
  <p id="a3">佛在王舍城。<a id="a-4"></a>尔时六群比丘劝檀越作浴。<a id="a-5"></a>已办浴具。<a id="a-6"></a>有客比丘。<a id="a-7"></a>冥来脱衣着诸衣上入浴室洗。<a id="a-8"></a>有因缘故衣服杂错。<a id="a-9"></a>客比丘洗已出。<a id="a-A"></a>于本处取衣。<a id="a-B"></a>出外看是他衣。<a id="a-C"></a>作是念此衣当还本处更觅我衣。<a id="a-D"></a>还入衣处。<a id="a-E"></a>六群比丘。<a id="a-F"></a>常与善好比丘相违。<a id="a-G"></a>见客比丘入已。<a id="a-H"></a>语客比丘言。<a id="a-I"></a>汝已出。<a id="a-J"></a>何故来还。<a id="a-K"></a>答言。<a id="a-L"></a>我后来脱衣着诸衣上。<a id="a-M"></a>入浴室洗。<a id="a-N"></a>有因缘故衣服杂错。<a id="a-O"></a>先洗浴已出取衣。<a id="a-P"></a>出外看非我衣。<a id="a-Q"></a>作是念。<a id="a-R"></a>此衣当还本处更觅我衣。<a id="a-S"></a>是故来还。<a id="a-T"></a>六群比丘言。<a id="a-U"></a>不如汝言。<a id="a-V"></a>汝以偷心取。<a id="a-W"></a>取已心悔。<a id="a-X"></a>欲着本处。<a id="a-Y"></a>汝见罪不。<a id="a-Z"></a>答言不见。<a id="a-a"></a>六群比丘共相谓言。<a id="a-b"></a>此云何直尔不自言罪。<a id="a-c"></a>当与作不见摈。<a id="a-d"></a>六群比丘即为作不见摈。<a id="a-e"></a>摈是客比丘。<a id="a-f"></a>客比丘作是念。<a id="a-g"></a>六群比丘为我作不见摈。<a id="a-h"></a>无因缘本末。<a id="a-i"></a>我不自言罪。<a id="a-j"></a>我今何不往舍卫国诣佛所。<a id="a-k"></a>是比丘于王舍城随意住已。<a id="a-l"></a>持衣钵游行向舍卫国诣佛所。<a id="a-m"></a>诸佛常法有客比丘来。<a id="a-n"></a>以如是语劳问。<a id="a-o"></a>忍不足不。<a id="a-p"></a>乞食不乏。<a id="a-q"></a>道路不疲耶。<a id="a-r"></a>尔时佛问客比丘。<a id="a-s"></a>忍不足不。<a id="a-t"></a>乞食不难。<a id="a-u"></a>道路不疲耶客比丘言。<a id="a-v"></a>忍足乞食不难道路不疲。<a id="a-w"></a>即以上事向佛广说。<a id="a-x"></a>佛知故问是比丘。<a id="a-y"></a>六群比丘何故与汝作不见摈。<a id="a-z"></a>比丘白佛言。<a id="a-10"></a>世尊。<a id="a-11"></a>无因缘本末。<a id="a-12"></a>我不自言罪。<a id="a-13"></a>强为我作不见摈。<a id="a-14"></a>佛言。<a id="a-15"></a>若六群比丘。<a id="a-16"></a>无因缘本末。<a id="a-17"></a>汝不自言罪。<a id="a-18"></a>强为汝作不见摈者。<a id="a-19"></a>汝莫愁忧。<a id="a-1A"></a>我当与汝作法伴佐助汝。<a id="a-1B"></a>佛言。<a id="a-1C"></a>从今听自言灭诤法。<a id="a-1D"></a>用是自言灭诤。<a id="a-1E"></a>众僧中种种事起应灭。<a id="a-1F"></a>自言灭诤。<a id="a-1G"></a>有十种非法十种如法。<a id="a-1H"></a>十种非法者。<a id="a-1I"></a>若比丘犯波罗夷罪。<a id="a-1J"></a>自言不犯。<a id="a-1K"></a>众僧问言。<a id="a-1L"></a>汝自说犯不。<a id="a-1M"></a>自言不犯。<a id="a-1N"></a>是名非法。<a id="a-1O"></a>又比丘犯僧伽婆尸沙波逸提波罗提提舍尼突吉罗。<a id="a-1P"></a>自言不犯。<a id="a-1Q"></a>众僧问言。<a id="a-1R"></a>汝自说犯不。<a id="a-1S"></a>自言不犯。<a id="a-1T"></a>是名非法。<a id="a-1U"></a>又比丘不犯波罗夷。<a id="a-1V"></a>自言我犯。<a id="a-1W"></a>众僧问言。<a id="a-1X"></a>汝自说犯波罗夷不。<a id="a-1Y"></a>自言我犯波罗夷。<a id="a-1Z"></a>是名非法。<a id="a-1a"></a>又比丘不犯僧伽婆尸沙波逸提波罗提提舍尼突吉罗。<a id="a-1b"></a>自言我犯。<a id="a-1c"></a>众僧问言。<a id="a-1d"></a>汝自说犯不。<a id="a-1e"></a>自言我犯。<a id="a-1f"></a>是名十非法。<a id="a-1g"></a>十种如法者。<a id="a-1h"></a>有比丘犯波罗夷。<a id="a-1i"></a>自言我犯波罗夷。<a id="a-1j"></a>众僧问言。<a id="a-1k"></a>汝自说犯不。<a id="a-1l"></a>自言我犯。<a id="a-1m"></a>是名如法。<a id="a-1n"></a>又比丘犯僧伽婆尸沙波逸提波罗提提舍尼突吉罗。<a id="a-1o"></a>自言我犯。<a id="a-1p"></a>众僧问言。<a id="a-1q"></a>汝自说犯不。<a id="a-1r"></a>自言我犯。<a id="a-1s"></a>是名如法。<a id="a-1t"></a>又比丘不犯波罗夷。<a id="a-1u"></a>自言不犯波罗夷。<a id="a-1v"></a>众僧问言。<a id="a-1w"></a>汝自说犯不。<a id="a-1x"></a>自言不犯。<a id="a-1y"></a>是名如法。<a id="a-1z"></a>又比丘不犯僧伽婆尸沙波逸提波罗提提舍尼突吉罗。<a id="a-20"></a>自言不犯。<a id="a-21"></a>众僧问言。<a id="a-22"></a>汝自说犯不。<a id="a-23"></a>自言不犯。<a id="a-24"></a>是名十如法自言(一法竟)。</p>
  <p id="a25">尔时六群比丘闻是事。<a id="a-26"></a>我等王舍城中。<a id="a-27"></a>作不见摈比丘。<a id="a-28"></a>到舍卫国。<a id="a-29"></a>诸比丘共事共住。<a id="a-2A"></a>我等当往舍卫国。<a id="a-2B"></a>六群比丘随意住王舍城已。<a id="a-2C"></a>持衣钵往舍卫国诣佛所。<a id="a-2D"></a>尔时多有比丘。<a id="a-2E"></a>祇洹门间空地经行。<a id="a-2F"></a>六群比丘见已问言。<a id="a-2G"></a>我等王舍城与不见摈比丘。<a id="a-2H"></a>来到舍卫国。<a id="a-2I"></a>汝诸比丘共事共住耶。<a id="a-2J"></a>诸比丘答言。<a id="a-2K"></a>佛以自言灭诤灭是事。<a id="a-2L"></a>六群比丘言。<a id="a-2M"></a>此事不灭恶灭。<a id="a-2N"></a>我等不现前故。<a id="a-2O"></a>尔时六群比丘佛听自言灭诤法。<a id="a-2P"></a>违逆不受。<a id="a-2Q"></a>谤佛知见事。<a id="a-2R"></a>是中有比丘。<a id="a-2S"></a>少欲知足行头陀。<a id="a-2T"></a>闻是事心不喜。<a id="a-2U"></a>作是言。<a id="a-2V"></a>云何名比丘。<a id="a-2W"></a>世尊听自言灭诤法。<a id="a-2X"></a>违逆不受。<a id="a-2Y"></a>谤佛知见事。<a id="a-2Z"></a>种种因缘诃已向佛广说。<a id="a-2a"></a>佛以是事集比丘僧。<a id="a-2b"></a>种种因缘诃责六群比丘。<a id="a-2c"></a>云何名比丘。<a id="a-2d"></a>我听自言灭诤法。<a id="a-2e"></a>违逆不受。<a id="a-2f"></a>谤如来知见事。<a id="a-2g"></a>种种因缘诃已语诸比丘。<a id="a-2h"></a>从今听现前灭诤法。<a id="a-2i"></a>用是现前灭诤。<a id="a-2j"></a>僧中种种事起应灭。<a id="a-2k"></a>现前灭诤。<a id="a-2l"></a>有二种非法二种如法。<a id="a-2m"></a>二种非法者。<a id="a-2n"></a>有非法僧。<a id="a-2o"></a>约敕非法僧令折伏。<a id="a-2p"></a>与现前灭诤。<a id="a-2q"></a>又非法僧。<a id="a-2r"></a>约敕非法三人令折伏。<a id="a-2s"></a>与现前灭诤。<a id="a-2t"></a>又不如法僧。<a id="a-2u"></a>约敕不如法二人一人令折伏。<a id="a-2v"></a>与现前灭诤。<a id="a-2w"></a>又不如法三人。<a id="a-2x"></a>约敕不如法三人。<a id="a-2y"></a>令折伏与现前比尼又不如法三人。<a id="a-2z"></a>约敕不如法二人一人僧。<a id="a-30"></a>令折伏与现前比尼。<a id="a-31"></a>又不如法二人。<a id="a-32"></a>约敕不如法二人一人僧三人。<a id="a-33"></a>令折伏与现前比尼。<a id="a-34"></a>又不如法一人。<a id="a-35"></a>约敕不如法一人僧三人二人。<a id="a-36"></a>令折伏与现前比尼。<a id="a-37"></a>是名一非法现前比尼法。<a id="a-38"></a>又不如法僧。<a id="a-39"></a>约敕如法僧。<a id="a-3A"></a>令折伏与现前比尼。<a id="a-3B"></a>又不如法僧。<a id="a-3C"></a>约敕如法三人二人一人。<a id="a-3D"></a>令折伏与现前比尼。<a id="a-3E"></a>又不如法三人。<a id="a-3F"></a>约敕如法三人二人一人僧。<a id="a-3G"></a>令折伏与现前比尼。<a id="a-3H"></a>又不如法二人。<a id="a-3I"></a>约敕如法二人一人僧三人。<a id="a-3J"></a>令折伏与现前比尼。<a id="a-3K"></a>又不如法一人。<a id="a-3L"></a>约敕如法一人僧三人二人。<a id="a-3M"></a>令折伏与现前比尼。<a id="a-3N"></a>是名二非法现前比尼法。<a id="a-3O"></a>二种如法现前比尼者。<a id="a-3P"></a>有如法僧。<a id="a-3Q"></a>约敕如法僧。<a id="a-3R"></a>令折伏与现前比尼。<a id="a-3S"></a>又如法僧。<a id="a-3T"></a>约敕如法三人二人一人。<a id="a-3U"></a>令折伏与现前比尼。<a id="a-3V"></a>又如法三人。<a id="a-3W"></a>约敕如法三人二人一人僧。<a id="a-3X"></a>令折伏与现前比尼。<a id="a-3Y"></a>又如法二人约敕如法二人一人僧三人。<a id="a-3Z"></a>令折伏与现前比尼。<a id="a-3a"></a>又如法一人。<a id="a-3b"></a>约敕如法一人僧三人二人。<a id="a-3c"></a>令折伏与现前比尼。<a id="a-3d"></a>是名一如法现前比尼法。<a id="a-3e"></a>又如法僧。<a id="a-3f"></a>约敕不如法僧。<a id="a-3g"></a>令折伏与现前比尼。<a id="a-3h"></a>又如法僧。<a id="a-3i"></a>约敕不如法三人二人一人。<a id="a-3j"></a>令折伏与现前比尼。<a id="a-3k"></a>又如法三人。<a id="a-3l"></a>约敕不如法三人二人一人僧。<a id="a-3m"></a>令折伏与现前比尼。<a id="a-3n"></a>又如法二人。<a id="a-3o"></a>约敕不如法二人一人僧三人。<a id="a-3p"></a>令折伏与现前比尼。<a id="a-3q"></a>又如法一人。<a id="a-3r"></a>约敕不如法一人僧三人二人。<a id="a-3s"></a>令折伏与现前比尼。<a id="a-3t"></a>是名二种如法现前比尼(二法竟)。</p>
  <p id="a3u">佛在王舍城。<a id="a-3v"></a>尔时长老陀骠力士子。<a id="a-3w"></a>为弥多罗比丘尼。<a id="a-3x"></a>以无根波罗夷谤故。<a id="a-3y"></a>若僧若三人二人一人。<a id="a-3z"></a>常说是事。<a id="a-40"></a>尔时陀骠力士子。<a id="a-41"></a>以是事语诸比丘。<a id="a-42"></a>弥多罗比丘尼。<a id="a-43"></a>以无根波罗夷谤我故。<a id="a-44"></a>若僧三人二人一人。<a id="a-45"></a>常说是事。<a id="a-46"></a>我当云何。<a id="a-47"></a>诸比丘以是事白佛。<a id="a-48"></a>佛以是事集比丘僧。<a id="a-49"></a>佛知故问陀骠力士子。<a id="a-4A"></a>汝实为弥多罗比丘尼。<a id="a-4B"></a>以无根波罗夷谤故。<a id="a-4C"></a>若僧三人二人一人。<a id="a-4D"></a>常说是事。<a id="a-4E"></a>汝向诸比丘说。<a id="a-4F"></a>我当云何。<a id="a-4G"></a>汝实尔不。<a id="a-4H"></a>答言。<a id="a-4I"></a>实尔世尊。<a id="a-4J"></a>佛言。<a id="a-4K"></a>从今听忆念比尼法。<a id="a-4L"></a>用是忆念比尼法。<a id="a-4M"></a>僧中种种事起应灭。<a id="a-4N"></a>有三种非法忆念比尼。<a id="a-4O"></a>有三种如法忆念比尼。<a id="a-4P"></a>三种非法者。<a id="a-4Q"></a>有比丘犯无残罪。<a id="a-4R"></a>自言犯有残罪。<a id="a-4S"></a>是比丘从僧乞忆念比尼。<a id="a-4T"></a>若僧与是比丘忆念比尼。<a id="a-4U"></a>是名非法。<a id="a-4V"></a>何以故。<a id="a-4W"></a>是人应与灭摈故。<a id="a-4X"></a>又如施越比丘。<a id="a-4Y"></a>狂痴心颠倒故。<a id="a-4Z"></a>多作不清净非法不随顺道非沙门法。<a id="a-4a"></a>是人还得本心。<a id="a-4b"></a>先所作罪。<a id="a-4c"></a>若僧三人二人一人。<a id="a-4d"></a>常说是事。<a id="a-4e"></a>是人从僧乞忆念比尼。<a id="a-4f"></a>若僧与是人忆念比尼。<a id="a-4g"></a>是名非法。<a id="a-4h"></a>何以故。<a id="a-4i"></a>是人应与不痴比尼故。<a id="a-4j"></a>又如诃多比丘。<a id="a-4k"></a>无惭无愧破戒。<a id="a-4l"></a>有见闻疑罪。<a id="a-4m"></a>是人自言我有是罪。<a id="a-4n"></a>后言我无是罪。<a id="a-4o"></a>是人从僧乞忆念比尼。<a id="a-4p"></a>若僧与是人忆念比尼。<a id="a-4q"></a>是名非法。<a id="a-4r"></a>何以故。<a id="a-4s"></a>是人应与实觅比尼故。<a id="a-4t"></a>是名三非法忆念比尼。<a id="a-4u"></a>三如法者。<a id="a-4v"></a>又比丘。<a id="a-4w"></a>如陀骠比丘。<a id="a-4x"></a>为弥多罗比丘尼。<a id="a-4y"></a>无根波罗夷谤故。<a id="a-4z"></a>若僧三人二人一人。<a id="a-50"></a>常说是事。<a id="a-51"></a>是比丘从僧乞忆念比尼。<a id="a-52"></a>若僧与是人忆念比尼。<a id="a-53"></a>是名如法。<a id="a-54"></a>何以故。<a id="a-55"></a>是人应与忆念比尼故。<a id="a-56"></a>又如一比丘犯罪。<a id="a-57"></a>是罪已发露。<a id="a-58"></a>如法悔过除灭。<a id="a-59"></a>若僧三人二人一人。<a id="a-5A"></a>犹说是事。<a id="a-5B"></a>是比丘从僧乞忆念比尼。<a id="a-5C"></a>若僧与是人忆念比尼。<a id="a-5D"></a>是名如法。<a id="a-5E"></a>何以故。<a id="a-5F"></a>是人应与忆念比尼故。<a id="a-5G"></a>又如比丘未犯是罪。<a id="a-5H"></a>将必当犯。<a id="a-5I"></a>以是事故。<a id="a-5J"></a>若僧三人二人一人。<a id="a-5K"></a>说犯是罪。<a id="a-5L"></a>是比丘从僧乞忆念比尼。<a id="a-5M"></a>若僧与是比丘忆念比尼。<a id="a-5N"></a>是名如法。<a id="a-5O"></a>何以故。<a id="a-5P"></a>是人应与忆念比尼故。<a id="a-5Q"></a>是名三如法忆念比尼。<a id="a-5R"></a>佛如是语已语诸比丘。<a id="a-5S"></a>汝等与陀骠比丘忆念比尼。<a id="a-5T"></a>若更有如是人。<a id="a-5U"></a>亦应与忆念比尼。<a id="a-5V"></a>忆念比尼法者。<a id="a-5W"></a>是陀骠比丘。<a id="a-5X"></a>应从坐起偏袒右肩脱革屣胡跪合掌言。<a id="a-5Y"></a>大德僧听。<a id="a-5Z"></a>我陀骠比丘。<a id="a-5a"></a>为弥多罗比丘尼。<a id="a-5b"></a>以无根波罗夷法谤故。<a id="a-5c"></a>若僧三人二人一人。<a id="a-5d"></a>常说是事。<a id="a-5e"></a>我今从僧乞忆念比尼。<a id="a-5f"></a>若僧三人二人一人。<a id="a-5g"></a>莫复更说是事。<a id="a-5h"></a>僧怜愍故。<a id="a-5i"></a>与我忆念比尼。<a id="a-5j"></a>如是再三乞。<a id="a-5k"></a>尔时一比丘僧中唱言。<a id="a-5l"></a>大德僧听。<a id="a-5m"></a>是陀骠比丘。<a id="a-5n"></a>为弥多罗比丘尼。<a id="a-5o"></a>以无根波罗夷法谤故。<a id="a-5p"></a>僧三人二人一人常说是事。<a id="a-5q"></a>今陀骠比丘从僧乞忆念比尼。<a id="a-5r"></a>若僧三人二人一人莫复更说是事。<a id="a-5s"></a>若僧时到僧忍听。<a id="a-5t"></a>僧与陀骠比丘忆念比尼。<a id="a-5u"></a>若僧三人二人一人莫复更说是事。<a id="a-5v"></a>是名白。<a id="a-5w"></a>如是白四羯磨。<a id="a-5x"></a>僧与陀骠忆念比尼竟。<a id="a-5y"></a>僧忍默然故。<a id="a-5z"></a>是事如是持。<a id="a-60"></a>得忆念比尼比丘行法者。<a id="a-61"></a>余比丘不应出其过罪。<a id="a-62"></a>不应令忆念。<a id="a-63"></a>不应从乞听。<a id="a-64"></a>亦不应受余比丘乞听。<a id="a-65"></a>若彼从乞听。<a id="a-66"></a>得突吉罗。<a id="a-67"></a>若受他听亦得突吉罗若彼不听。<a id="a-68"></a>若出过罪。<a id="a-69"></a>若令忆念。<a id="a-6A"></a>得波逸提(三法竟)。</p>
  <p id="a6B">佛在舍卫国。<a id="a-6C"></a>尔时有比丘。<a id="a-6D"></a>名施越。<a id="a-6E"></a>痴狂心颠倒故。<a id="a-6F"></a>多作不清净非法不随顺道非沙门法。<a id="a-6G"></a>是人还得本心。<a id="a-6H"></a>先所作罪。<a id="a-6I"></a>若僧三人二人一人常说是事。<a id="a-6J"></a>施越语诸比丘。<a id="a-6K"></a>我本狂痴心颠倒故。<a id="a-6L"></a>多作不清净非法不随顺道非沙门法。<a id="a-6M"></a>我今还得本心。<a id="a-6N"></a>若僧三人二人一人常说我本所作罪。<a id="a-6O"></a>我今当云何。<a id="a-6P"></a>诸比丘以是事向佛广说。<a id="a-6Q"></a>佛知而故问施越。<a id="a-6R"></a>汝实狂痴心颠倒故。<a id="a-6S"></a>多作不清净非法不随顺道非沙门法。<a id="a-6T"></a>汝还得本心。<a id="a-6U"></a>若僧三人二人一人说汝本所作罪。<a id="a-6V"></a>汝向诸比丘说。<a id="a-6W"></a>我当云何。<a id="a-6X"></a>汝实尔不。<a id="a-6Y"></a>答言。<a id="a-6Z"></a>实尔世尊。<a id="a-6a"></a>佛言。<a id="a-6b"></a>从今听不痴比尼。<a id="a-6c"></a>用是不痴比尼。<a id="a-6d"></a>僧中有种种事起应灭。<a id="a-6e"></a>不痴比尼。<a id="a-6f"></a>有四种非法四种如法。<a id="a-6g"></a>四种非法者。<a id="a-6h"></a>有比丘不痴狂颠倒。<a id="a-6i"></a>现痴狂相貌。<a id="a-6j"></a>诸比丘僧中问。<a id="a-6k"></a>汝狂痴时所作。<a id="a-6l"></a>今忆念不。<a id="a-6m"></a>答言。<a id="a-6n"></a>长老。<a id="a-6o"></a>我忆念痴故作。<a id="a-6p"></a>他人教我使作。<a id="a-6q"></a>忆梦中作。<a id="a-6r"></a>忆裸形东西走立大小便。<a id="a-6s"></a>是人从僧乞不痴比尼。<a id="a-6t"></a>若僧与是人不痴比尼。<a id="a-6u"></a>是名四非法。<a id="a-6v"></a>四如法者。<a id="a-6w"></a>有比丘实狂痴心颠倒。<a id="a-6x"></a>现狂痴相貌。<a id="a-6y"></a>诸比丘问。<a id="a-6z"></a>汝忆念狂痴时所作不。<a id="a-70"></a>答言。<a id="a-71"></a>不忆念。<a id="a-72"></a>他所教我作。<a id="a-73"></a>不忆梦中所作。<a id="a-74"></a>不忆裸形东西走立大小便。<a id="a-75"></a>是人从僧乞不痴比尼。<a id="a-76"></a>若僧与是人不痴比尼。<a id="a-77"></a>是名四如法不痴比尼。<a id="a-78"></a>佛言。<a id="a-79"></a>从今听不痴比尼。<a id="a-7A"></a>用是不痴比尼。<a id="a-7B"></a>僧中种种事起应灭。<a id="a-7C"></a>尔时佛语诸比丘。<a id="a-7D"></a>汝等与施越比丘不痴比尼。<a id="a-7E"></a>若更有如是人。<a id="a-7F"></a>僧亦应与不痴比尼。<a id="a-7G"></a>与法者。<a id="a-7H"></a>是施越比丘。<a id="a-7I"></a>应从坐起偏袒右肩脱革屣胡跪合掌言。<a id="a-7J"></a>大德僧听。<a id="a-7K"></a>我施越比丘。<a id="a-7L"></a>本狂痴心颠倒。<a id="a-7M"></a>多作不清净非法不随顺道非沙门法。<a id="a-7N"></a>我今还得本心。<a id="a-7O"></a>若僧三人二人一人说我先所作罪。<a id="a-7P"></a>我今从僧乞不痴比尼。<a id="a-7Q"></a>若僧三人二人一人莫复更说是事。<a id="a-7R"></a>僧怜愍故。<a id="a-7S"></a>与我不痴比尼。<a id="a-7T"></a>如是再三乞。<a id="a-7U"></a>尔时一比丘僧中唱大德僧听。<a id="a-7V"></a>是施越比丘。<a id="a-7W"></a>本狂痴心颠倒。<a id="a-7X"></a>多作不清净非法不随顺道非沙门法。<a id="a-7Y"></a>今得本心。<a id="a-7Z"></a>若僧三人二人一人说先所作罪。<a id="a-7a"></a>今施越比丘从僧乞不痴比尼。<a id="a-7b"></a>若僧三人二人一人莫复更说是事。<a id="a-7c"></a>若僧时到僧忍听。<a id="a-7d"></a>与施越比丘不痴比尼。<a id="a-7e"></a>若僧三人二人一人莫复更说是事。<a id="a-7f"></a>白如是。<a id="a-7g"></a>如是白四羯磨。<a id="a-7h"></a>僧与施越比丘不痴比尼竟。<a id="a-7i"></a>僧忍默然故。<a id="a-7j"></a>是事如是持。<a id="a-7k"></a>得不痴比尼行法者。<a id="a-7l"></a>余比丘不应出其过罪。<a id="a-7m"></a>不应令忆念。<a id="a-7n"></a>不应从乞听。<a id="a-7o"></a>亦不应受他比丘乞听。<a id="a-7p"></a>若从彼乞听得突吉罗。<a id="a-7q"></a>若受他乞听亦得突吉罗。<a id="a-7r"></a>若彼不听。<a id="a-7s"></a>便出过罪。<a id="a-7t"></a>若令忆念。<a id="a-7u"></a>得波逸提(四法竟)。</p>
  <p id="a7v">佛在迦维罗卫国。<a id="a-7w"></a>尔时有比丘。<a id="a-7x"></a>名诃哆。<a id="a-7y"></a>无惭无愧恶欲。<a id="a-7z"></a>有见闻疑罪。<a id="a-80"></a>是比丘先自言作。<a id="a-81"></a>后言不作。<a id="a-82"></a>诸比丘以是事向佛广说。<a id="a-83"></a>佛以是事集比丘僧。<a id="a-84"></a>语诸比丘。<a id="a-85"></a>从今听实觅灭诤。<a id="a-86"></a>用是实觅比尼。<a id="a-87"></a>僧中种种事起应灭。<a id="a-88"></a>实觅比尼。<a id="a-89"></a>有五种非法五种如法。<a id="a-8A"></a>五非法者。<a id="a-8B"></a>有比丘犯波罗夷罪。<a id="a-8C"></a>先言不犯后言犯。<a id="a-8D"></a>若僧与是人实觅比尼。<a id="a-8E"></a>是名非法。<a id="a-8F"></a>何以故。<a id="a-8G"></a>是人应与灭摈故。<a id="a-8H"></a>有比丘犯僧伽婆尸沙波逸提波罗提提舍尼突吉罗。<a id="a-8I"></a>先言不犯后言犯。<a id="a-8J"></a>若僧与是人实觅比尼。<a id="a-8K"></a>是名非法。<a id="a-8L"></a>何以故。<a id="a-8M"></a>是人随所犯应治故。<a id="a-8N"></a>五如法者。<a id="a-8O"></a>有比丘犯波罗夷。<a id="a-8P"></a>先言犯后言不犯。<a id="a-8Q"></a>若僧与是比丘实觅比尼。<a id="a-8R"></a>是名如法。<a id="a-8S"></a>何以故。<a id="a-8T"></a>是人应与实觅比尼故。<a id="a-8U"></a>若比丘犯僧伽婆尸沙波逸提波罗提提舍尼突吉罗。<a id="a-8V"></a>先言犯后言不犯。<a id="a-8W"></a>若僧与是比丘实觅比尼。<a id="a-8X"></a>是名如法。<a id="a-8Y"></a>何以故。<a id="a-8Z"></a>是人应与实觅比尼故。<a id="a-8a"></a>佛语诸比丘。<a id="a-8b"></a>汝等与诃哆比丘实觅比尼。<a id="a-8c"></a>若更有如是比丘者。<a id="a-8d"></a>僧亦应与实觅比尼。<a id="a-8e"></a>与法者。<a id="a-8f"></a>一心和合僧。<a id="a-8g"></a>一比丘僧中唱言。<a id="a-8h"></a>大德僧听。<a id="a-8i"></a>是呵哆比丘无惭无愧恶欲。<a id="a-8j"></a>有见闻疑罪。<a id="a-8k"></a>先自言犯后言不犯。<a id="a-8l"></a>以是故。<a id="a-8m"></a>僧与实觅比尼。<a id="a-8n"></a>若僧时到僧忍听。<a id="a-8o"></a>与诃哆比丘实觅比尼。<a id="a-8p"></a>白如是。<a id="a-8q"></a>如是白四羯磨。<a id="a-8r"></a>僧与诃哆比丘实觅比尼法竟。<a id="a-8s"></a>僧忍默然故。<a id="a-8t"></a>是事如是持。<a id="a-8u"></a>得实觅比尼行法者。<a id="a-8v"></a>是比丘不应与他受大戒。<a id="a-8w"></a>不得受他依止。<a id="a-8x"></a>不应畜沙弥。<a id="a-8y"></a>不应受教诫比丘尼法。<a id="a-8z"></a>若僧羯磨教诫比丘尼。<a id="a-90"></a>不应教他。<a id="a-91"></a>僧所与作实觅比尼罪。<a id="a-92"></a>更不应犯。<a id="a-93"></a>若似是罪及过是罪。<a id="a-94"></a>亦不应作。<a id="a-95"></a>不应诃僧羯磨。<a id="a-96"></a>亦不应诃作羯磨人。<a id="a-97"></a>不应举清净比丘。<a id="a-98"></a>不应令他忆念。<a id="a-99"></a>不应相言。<a id="a-9A"></a>不应从他乞听。<a id="a-9B"></a>欲出他罪。<a id="a-9C"></a>亦不应受他乞听。<a id="a-9D"></a>不应遮说戒。<a id="a-9E"></a>不应遮受戒。<a id="a-9F"></a>不应遮自恣。<a id="a-9G"></a>不应出清净比丘过罪恒自谦卑。<a id="a-9H"></a>应调伏心行。<a id="a-9I"></a>随顺比丘僧意。<a id="a-9J"></a>若不如是行法者。<a id="a-9K"></a>尽形不得离是羯磨(五法竟)。</p>
  <p id="a9L">佛在俱舍弥国。<a id="a-9M"></a>尔时俱舍弥诸比丘。<a id="a-9N"></a>喜斗诤相言多少事起。<a id="a-9O"></a>作是念。<a id="a-9P"></a>若长老舍利弗作断事主者。<a id="a-9Q"></a>我等当得决了。<a id="a-9R"></a>诸比丘以是事向佛广说。<a id="a-9S"></a>佛知故问阿难。<a id="a-9T"></a>有闼赖吒比丘。<a id="a-9U"></a>能受作断事主不。<a id="a-9V"></a>阿难白佛言。<a id="a-9W"></a>世尊。<a id="a-9X"></a>有能受作断事主。<a id="a-9Y"></a>佛即以是事集比丘僧。<a id="a-9Z"></a>语诸比丘。<a id="a-9a"></a>从今听闼赖吒比丘作断事主。<a id="a-9b"></a>受是断事法。<a id="a-9c"></a>如法如比尼如佛教现前除灭。<a id="a-9d"></a>闼赖吒有三种。<a id="a-9e"></a>有身善口不善。<a id="a-9f"></a>有口善身不善。<a id="a-9g"></a>有身善口善。<a id="a-9h"></a>身善口不善者。<a id="a-9i"></a>是闼赖吒。<a id="a-9j"></a>自不往到举事者有事者所。<a id="a-9k"></a>不自作是言。<a id="a-9l"></a>从是事若好若不好。<a id="a-9m"></a>应尔起不应尔起。<a id="a-9n"></a>若汝胜彼负。<a id="a-9o"></a>彼胜汝负。<a id="a-9p"></a>是人虽不自去语。<a id="a-9q"></a>便遣使往作是言。<a id="a-9r"></a>汝从是事。<a id="a-9s"></a>若好若不好。<a id="a-9t"></a>应尔起不应尔起。<a id="a-9u"></a>若汝胜彼负。<a id="a-9v"></a>彼胜汝负。<a id="a-9w"></a>是名身善口不善。<a id="a-9x"></a>口善身不善者。<a id="a-9y"></a>自身往到举事者有事者所已。<a id="a-9z"></a>不作是言。<a id="a-A0"></a>从是事若好若不好。<a id="a-A1"></a>应尔起不应尔起。<a id="a-A2"></a>若汝胜彼负彼胜汝负。<a id="a-A3"></a>不遣使到举事者有事者所作是言。<a id="a-A4"></a>从是事若好若不好。<a id="a-A5"></a>应尔起不应尔起。<a id="a-A6"></a>若汝胜彼负彼胜汝负。<a id="a-A7"></a>是名口善身不善。<a id="a-A8"></a>口善身善者。<a id="a-A9"></a>不自往到举事者有事者所。<a id="a-AA"></a>不作是言。<a id="a-AB"></a>从是事若好若不好。<a id="a-AC"></a>应尔起不应尔起。<a id="a-AD"></a>若汝胜彼负彼胜汝负。<a id="a-AE"></a>又不遣使往到举事者有事者所作是言。<a id="a-AF"></a>从是事若好若不好。<a id="a-AG"></a>应尔起不应尔起。<a id="a-AH"></a>若汝胜彼负彼胜汝负。<a id="a-AI"></a>是名身善口善。<a id="a-AJ"></a>从今作闼赖吒者。<a id="a-AK"></a>应如是学。<a id="a-AL"></a>不应与举事者有事者同一道行。<a id="a-AM"></a>亦不得别与一人同一道行。<a id="a-AN"></a>不应共期。<a id="a-AO"></a>若先有少多因缘与期。<a id="a-AP"></a>应灭是期。<a id="a-AQ"></a>期者。<a id="a-AR"></a>若中前若中后。<a id="a-AS"></a>若昼若夜。<a id="a-AT"></a>若阿练儿处。<a id="a-AU"></a>若近聚落僧坊。<a id="a-AV"></a>是闼赖吒应受是所断事。<a id="a-AW"></a>如法如比尼如佛教现前除灭。<a id="a-AX"></a>用一比尼所谓现前比尼。<a id="a-AY"></a>何等现前。<a id="a-AZ"></a>现前有二种。<a id="a-Aa"></a>人现前比尼现前。<a id="a-Ab"></a>人现前者。<a id="a-Ac"></a>谓有随助举事人及有事人共集一处。<a id="a-Ad"></a>比尼现前者。<a id="a-Ae"></a>如法如比尼如佛教断是事。<a id="a-Af"></a>是名比尼现前。<a id="a-Ag"></a>若是闼赖吒不能如法如比尼如佛教断是事者。<a id="a-Ah"></a>应舍付僧。<a id="a-Ai"></a>僧应受是事。<a id="a-Aj"></a>如法如比尼如佛教断是事。<a id="a-Ak"></a>若僧能如法如比尼如佛教断是事者。<a id="a-Al"></a>是名为断用一比尼。<a id="a-Am"></a>所谓现前比尼。<a id="a-An"></a>现前比尼者。<a id="a-Ao"></a>僧现前人现前比尼现前。<a id="a-Ap"></a>僧现前者。<a id="a-Aq"></a>是中所有可中共作羯磨比丘。<a id="a-Ar"></a>共同心和合一处。<a id="a-As"></a>可受欲者持欲来。<a id="a-At"></a>现前在比丘能遮者不遮。<a id="a-Au"></a>是名僧现前。<a id="a-Av"></a>人现前者。<a id="a-Aw"></a>有随助举事人有事人共集一处。<a id="a-Ax"></a>是名人现前。<a id="a-Ay"></a>比尼现前者。<a id="a-Az"></a>如法如比尼如佛教断是事。<a id="a-B0"></a>是名比尼现前。<a id="a-B1"></a>若僧不能如法如比尼如佛教断是事者。<a id="a-B2"></a>尔时应僧中举乌回鸠罗。<a id="a-B3"></a>应羯磨乌回鸠罗令断是事。<a id="a-B4"></a>羯磨法者。<a id="a-B5"></a>一心和合僧。<a id="a-B6"></a>一比丘僧中问言。<a id="a-B7"></a>谁能作乌回鸠罗。<a id="a-B8"></a>如法如比尼如佛教断是事。<a id="a-B9"></a>僧中若言我能。<a id="a-BA"></a>若有五法。<a id="a-BB"></a>不应立作乌回鸠罗。<a id="a-BC"></a>何等五。<a id="a-BD"></a>随爱行随嗔行随怖行随痴行不知断不断。<a id="a-BE"></a>成就五法。<a id="a-BF"></a>应立作乌回鸠罗。<a id="a-BG"></a>不随爱行不随嗔行不随怖行不随痴行能知断不断。<a id="a-BH"></a>即时一比丘应僧中唱言。<a id="a-BI"></a>大德僧听。<a id="a-BJ"></a>某甲某甲比丘。<a id="a-BK"></a>能作乌回鸠罗。<a id="a-BL"></a>如法如比尼如佛教断随僧中事。<a id="a-BM"></a>若僧时到僧忍听。<a id="a-BN"></a>某甲某甲比丘作乌回鸠罗。<a id="a-BO"></a>能如法断随僧中事。<a id="a-BP"></a>是名白。<a id="a-BQ"></a>如是白二羯磨。<a id="a-BR"></a>僧立某甲某甲比丘作乌回鸠罗断随僧中事竟。<a id="a-BS"></a>僧忍默然故是事如是持。<a id="a-BT"></a>是乌回鸠罗。<a id="a-BU"></a>若是上座。<a id="a-BV"></a>诸下座比丘应与此人欲已远去。<a id="a-BW"></a>若此乌回鸠罗是下座。<a id="a-BX"></a>应从诸上座取欲已小远去。<a id="a-BY"></a>当如法如比尼如佛教断是事。<a id="a-BZ"></a>若乌回鸠罗。<a id="a-Ba"></a>能如法如比尼如佛教断是事者。<a id="a-Bb"></a>是名为断用一比尼。<a id="a-Bc"></a>所谓现前比尼。<a id="a-Bd"></a>现前比尼者。<a id="a-Be"></a>僧现前人现前比尼现前。<a id="a-Bf"></a>僧现前者如上说。<a id="a-Bg"></a>人现前比尼现前亦如上说。<a id="a-Bh"></a>若乌回鸠罗。<a id="a-Bi"></a>不能如法如比尼如佛教断是事者。<a id="a-Bj"></a>应更立乌回鸠罗。<a id="a-Bk"></a>立法者。<a id="a-Bl"></a>一心和合僧。<a id="a-Bm"></a>一比丘僧中问言。<a id="a-Bn"></a>谁能作乌回鸠罗断随僧中事。<a id="a-Bo"></a>若言我能。<a id="a-Bp"></a>一比丘僧中唱言。<a id="a-Bq"></a>大德僧听。<a id="a-Br"></a>某甲某甲比丘。<a id="a-Bs"></a>能作乌回鸠罗。<a id="a-Bt"></a>如法断随僧中事。<a id="a-Bu"></a>若僧时到僧忍听。<a id="a-Bv"></a>某甲某甲比丘作乌回鸠罗。<a id="a-Bw"></a>能如法断随僧中事。<a id="a-Bx"></a>是名白。<a id="a-By"></a>如是白二羯磨。<a id="a-Bz"></a>僧立某甲某甲比丘作乌回鸠罗断随僧中事竟。<a id="a-C0"></a>僧忍默然故是事如是持。<a id="a-C1"></a>是乌回鸠罗若是上座。<a id="a-C2"></a>诸下座比丘应与欲已小远去。<a id="a-C3"></a>若乌回鸠罗是下座。<a id="a-C4"></a>应从诸上座取欲已小远去。<a id="a-C5"></a>当如法如比尼如佛教断是事。<a id="a-C6"></a>若乌回鸠罗能如法如比尼如佛教断是事者。<a id="a-C7"></a>是名为断用一比尼。<a id="a-C8"></a>谓现前比尼。<a id="a-C9"></a>现前比尼者。<a id="a-CA"></a>僧现前人现前比尼现前。<a id="a-CB"></a>僧现前者如上说。<a id="a-CC"></a>人现前比尼现前亦如上说。<a id="a-CD"></a>若是乌回鸠罗。<a id="a-CE"></a>不能如法断者。<a id="a-CF"></a>还付先乌回鸠罗。<a id="a-CG"></a>先乌回鸠罗。<a id="a-CH"></a>应如法如比尼如佛教断。<a id="a-CI"></a>若能如法断是事者。<a id="a-CJ"></a>是名为断用一比尼。<a id="a-CK"></a>谓现前比尼。<a id="a-CL"></a>现前比尼者。<a id="a-CM"></a>僧现前人现前比尼现前。<a id="a-CN"></a>僧现前者如上说。<a id="a-CO"></a>人现前比尼现前亦如上说。<a id="a-CP"></a>若是先乌回鸠罗。<a id="a-CQ"></a>复不能如法如比尼如佛教断是事者。<a id="a-CR"></a>应舍付僧。<a id="a-CS"></a>僧应受是事。<a id="a-CT"></a>如法如比尼如佛教断。<a id="a-CU"></a>若僧取是事。<a id="a-CV"></a>能如法如比尼如佛教断者。<a id="a-CW"></a>是名为断用一比尼。<a id="a-CX"></a>谓现前比尼。<a id="a-CY"></a>现前比尼者。<a id="a-CZ"></a>僧现前人现前比尼现前。<a id="a-Ca"></a>僧现前如上说。<a id="a-Cb"></a>人现前比尼现前亦如上说。<a id="a-Cc"></a>若僧不能如法如比尼如佛教断是事者。<a id="a-Cd"></a>僧应遣使往近处僧所作是言。<a id="a-Ce"></a>此事如是如是因缘起。<a id="a-Cf"></a>闼赖吒不能断。<a id="a-Cg"></a>众僧不能断。<a id="a-Ch"></a>先乌回鸠罗不能断。<a id="a-Ci"></a>后乌回鸠罗亦不能断。<a id="a-Cj"></a>还付先乌回鸠罗。<a id="a-Ck"></a>先乌回鸠罗不能断。<a id="a-Cl"></a>还付众僧。<a id="a-Cm"></a>汝等大德。<a id="a-Cn"></a>和合来为断是事故。<a id="a-Co"></a>即时彼众应和合。<a id="a-Cp"></a>若僧先安居。<a id="a-Cq"></a>应受七日去。<a id="a-Cr"></a>若七日尽。<a id="a-Cs"></a>应破安居去。<a id="a-Ct"></a>为和合故。<a id="a-Cu"></a>是近处僧应受是事。<a id="a-Cv"></a>如法如比尼如佛教断。<a id="a-Cw"></a>若近处僧。<a id="a-Cx"></a>能如法如比尼如佛教断是事者。<a id="a-Cy"></a>是名为断用一比尼。<a id="a-Cz"></a>谓现前比尼现前比尼者。<a id="a-D0"></a>僧现前人现前比尼现前。<a id="a-D1"></a>僧现前如上说。<a id="a-D2"></a>人现前比尼现前亦如上说。<a id="a-D3"></a>若近处僧。<a id="a-D4"></a>不能如法如比尼如佛教断是事者。<a id="a-D5"></a>尔时应僧中羯磨乌回鸠罗令断。<a id="a-D6"></a>羯磨者。<a id="a-D7"></a>一心和合僧。<a id="a-D8"></a>一比丘僧中问言。<a id="a-D9"></a>谁能作乌回鸠罗。<a id="a-DA"></a>如法如比尼如佛教断此随僧中事。<a id="a-DB"></a>是中若言我能。<a id="a-DC"></a>若有五法。<a id="a-DD"></a>不应立作乌回鸠罗。<a id="a-DE"></a>何等五。<a id="a-DF"></a>随爱随嗔随怖随痴不知断不断。<a id="a-DG"></a>若成就五法。<a id="a-DH"></a>应立作乌回鸠罗。<a id="a-DI"></a>不随爱不随嗔不随怖不随痴知断不断。<a id="a-DJ"></a>即时一比丘僧中唱言。<a id="a-DK"></a>大德僧听。<a id="a-DL"></a>某甲某甲比丘。<a id="a-DM"></a>能作乌回鸠罗。<a id="a-DN"></a>能如法断随僧中事。<a id="a-DO"></a>若僧时到僧忍听。<a id="a-DP"></a>某甲某甲比丘作乌回鸠罗。<a id="a-DQ"></a>如法断随僧中事。<a id="a-DR"></a>是名白如是白二羯磨。<a id="a-DS"></a>僧立某甲某甲比丘作乌回鸠罗断随僧中事竟。<a id="a-DT"></a>僧忍默然故是事如是持。<a id="a-DU"></a>是乌回鸠罗若是上座。<a id="a-DV"></a>诸下座比丘。<a id="a-DW"></a>应来与此比丘欲已远去。<a id="a-DX"></a>若是下座。<a id="a-DY"></a>应从诸上座比丘取欲已小远去。<a id="a-DZ"></a>当如法如比尼如佛教断是事。<a id="a-Da"></a>是乌回鸠罗。<a id="a-Db"></a>若能如法如比尼如佛教断是事者。<a id="a-Dc"></a>是名为断用一比尼。<a id="a-Dd"></a>谓现前比尼。<a id="a-De"></a>现前比尼者。<a id="a-Df"></a>僧现前人现前比尼现前。<a id="a-Dg"></a>僧现前者如上说。<a id="a-Dh"></a>人现前比尼现前亦如上说。<a id="a-Di"></a>若是乌回鸠罗。<a id="a-Dj"></a>不能如法如比尼如佛教断是事者。<a id="a-Dk"></a>应更立乌回鸠罗。<a id="a-Dl"></a>立法者。<a id="a-Dm"></a>一心和合僧。<a id="a-Dn"></a>一比丘僧中问言。<a id="a-Do"></a>谁能作乌回鸠罗。<a id="a-Dp"></a>如法断随僧中事。<a id="a-Dq"></a>若言我能。<a id="a-Dr"></a>一比丘僧中唱言。<a id="a-Ds"></a>大德僧听。<a id="a-Dt"></a>某甲某甲比丘。<a id="a-Du"></a>能作乌回鸠罗。<a id="a-Dv"></a>如法断随僧中事。<a id="a-Dw"></a>若僧时到僧忍听。<a id="a-Dx"></a>某甲某甲比丘。<a id="a-Dy"></a>作乌回鸠罗。<a id="a-Dz"></a>断随僧中事。<a id="a-E0"></a>是名白。<a id="a-E1"></a>如是白二羯磨。<a id="a-E2"></a>立某甲某甲比丘作乌回鸠罗断随僧中事竟。<a id="a-E3"></a>僧忍默然故是事如是持。<a id="a-E4"></a>是乌回鸠罗若是上座。<a id="a-E5"></a>诸下座比丘应与欲已小远去。<a id="a-E6"></a>若乌回鸠罗是下座。<a id="a-E7"></a>应从诸上座取欲已小远去。<a id="a-E8"></a>应如法如比尼如佛教断是事。<a id="a-E9"></a>若乌回鸠罗。<a id="a-EA"></a>能如法如比尼如佛教断是事者。<a id="a-EB"></a>是名为断用一比尼。<a id="a-EC"></a>谓现前比尼。<a id="a-ED"></a>现前比尼者。<a id="a-EE"></a>僧现前人现前比尼现前。<a id="a-EF"></a>僧现前如上说。<a id="a-EG"></a>人现前比尼现前亦如上说。<a id="a-EH"></a>若是乌回鸠罗。<a id="a-EI"></a>不能如法如比尼如佛教断是事者。<a id="a-EJ"></a>应还付先乌回鸠罗。<a id="a-EK"></a>先乌回鸠罗应受是事。<a id="a-EL"></a>如法如比尼如佛教断是事。<a id="a-EM"></a>是乌回鸠罗。<a id="a-EN"></a>若能如法如比尼如佛教断是事者。<a id="a-EO"></a>是名为断用一比尼。<a id="a-EP"></a>谓现前比尼。<a id="a-EQ"></a>现前比尼者。<a id="a-ER"></a>僧现前人现前比尼现前。<a id="a-ES"></a>僧现前者如上说。<a id="a-ET"></a>人现前比尼现前亦如上说。<a id="a-EU"></a>若是先乌回鸠罗。<a id="a-EV"></a>复不能如法如比尼如佛教断者。<a id="a-EW"></a>应舍付僧。<a id="a-EX"></a>僧应受是事。<a id="a-EY"></a>如法如比尼如佛教断。<a id="a-EZ"></a>若僧受是事。<a id="a-Ea"></a>能如法如比尼如佛教断者。<a id="a-Eb"></a>是名为断用一比尼。<a id="a-Ec"></a>谓现前比尼。<a id="a-Ed"></a>现前比尼者。<a id="a-Ee"></a>僧现前人现前比尼现前。<a id="a-Ef"></a>僧现前如上说。<a id="a-Eg"></a>人现前比尼现前亦如上说。<a id="a-Eh"></a>若是近处僧。<a id="a-Ei"></a>不能如法如比尼如佛教断是事者。<a id="a-Ej"></a>闻某住处僧。<a id="a-Ek"></a>若有大众好上座知波罗提木叉。<a id="a-El"></a>是僧中多有比丘。<a id="a-Em"></a>持修多罗者。<a id="a-En"></a>持比尼者。<a id="a-Eo"></a>持摩多罗伽者。<a id="a-Ep"></a>是近处僧。<a id="a-Eq"></a>应以是事遣使至某住处。<a id="a-Er"></a>僧中应先立传事人。<a id="a-Es"></a>若界外令满僧数。<a id="a-Et"></a>立法者。<a id="a-Eu"></a>一心和合僧应问言。<a id="a-Ev"></a>谁能作传事人。<a id="a-Ew"></a>从是处持是事至某处。<a id="a-Ex"></a>若道中能断者好。<a id="a-Ey"></a>是中若有人言我能。<a id="a-Ez"></a>若有五法。<a id="a-F0"></a>不应立作传事人。<a id="a-F1"></a>随爱随嗔随怖随痴不知灭不灭。<a id="a-F2"></a>若成就五法。<a id="a-F3"></a>应立作传事人。<a id="a-F4"></a>不随爱不随嗔不随怖不随痴知灭不灭。<a id="a-F5"></a>尔时是传事人。<a id="a-F6"></a>应持是事去。<a id="a-F7"></a>若道中能如法如比尼如佛教断者。<a id="a-F8"></a>是名为断用一比尼。<a id="a-F9"></a>谓现前比尼。<a id="a-FA"></a>现前比尼者。<a id="a-FB"></a>僧现前人现前比尼现前。<a id="a-FC"></a>僧现前如上说。<a id="a-FD"></a>人现前比尼现前亦如上说。</p>
  <p id="aFE">若传事人。<a id="a-FF"></a>不能道中如法如比尼如佛教断者。<a id="a-FG"></a>应持至彼僧中。<a id="a-FH"></a>是僧中若有上座多知多识长老比丘。<a id="a-FI"></a>应语是人。<a id="a-FJ"></a>是事如是如是因缘起。<a id="a-FK"></a>闼赖吒不能断。<a id="a-FL"></a>众僧不能断。<a id="a-FM"></a>先乌回鸠罗不能断。<a id="a-FN"></a>后乌回鸠罗亦不能断。<a id="a-FO"></a>还付先乌回鸠罗。<a id="a-FP"></a>先乌回鸠罗复不能断。<a id="a-FQ"></a>还付僧。<a id="a-FR"></a>僧复不能断。<a id="a-FS"></a>近住处僧亦不能断。<a id="a-FT"></a>近住处乌回鸠罗不能断。<a id="a-FU"></a>后乌回鸠罗亦不能断。<a id="a-FV"></a>还付先乌回鸠罗。<a id="a-FW"></a>复不能断。<a id="a-FX"></a>还近住处僧复不能断。<a id="a-FY"></a>传事人道中不能断是事来是间。<a id="a-FZ"></a>汝长老。<a id="a-Fa"></a>能受是事断不。<a id="a-Fb"></a>若言能断。<a id="a-Fc"></a>应与作期。<a id="a-Fd"></a>若不作期。<a id="a-Fe"></a>不得与汝。<a id="a-Ff"></a>期者。<a id="a-Fg"></a>乃至九月。<a id="a-Fh"></a>事有五种难断。<a id="a-Fi"></a>一者坚。<a id="a-Fj"></a>二者强。<a id="a-Fk"></a>三者佷戾。<a id="a-Fl"></a>四者往来。<a id="a-Fm"></a>五者疑畏。<a id="a-Fn"></a>坚者。<a id="a-Fo"></a>坚执其事。<a id="a-Fp"></a>强者。<a id="a-Fq"></a>举事人有事人勇健强力。<a id="a-Fr"></a>佷戾者。<a id="a-Fs"></a>举事人有事人恶性嗔恨。<a id="a-Ft"></a>往来者。<a id="a-Fu"></a>此事从一住处至一住处。<a id="a-Fv"></a>疑畏者。<a id="a-Fw"></a>诸比丘畏断事时。<a id="a-Fx"></a>破一心和合僧作两段故。<a id="a-Fy"></a>先应立行筹人。<a id="a-Fz"></a>如是应立。<a id="a-G0"></a>一心和合僧应问言。<a id="a-G1"></a>谁能作行筹人。<a id="a-G2"></a>是中有人言我能。<a id="a-G3"></a>有五法。<a id="a-G4"></a>不应立作行筹人。<a id="a-G5"></a>随爱随嗔随怖随痴不知行筹不行筹。<a id="a-G6"></a>若成就五法。<a id="a-G7"></a>应立作行筹人。<a id="a-G8"></a>不随爱不随嗔不随怖不随痴知行筹不行筹。<a id="a-G9"></a>是中一比丘唱言。<a id="a-GA"></a>大德僧听。<a id="a-GB"></a>某甲比丘能作行筹人。<a id="a-GC"></a>若僧时到僧忍听。<a id="a-GD"></a>某甲比丘。<a id="a-GE"></a>为僧作行筹人。<a id="a-GF"></a>是名白。<a id="a-GG"></a>如是白二羯磨。<a id="a-GH"></a>僧与某甲比丘作行筹人竟。<a id="a-GI"></a>僧忍默然故是事如是持。<a id="a-GJ"></a>若比丘已作行筹人。<a id="a-GK"></a>随僧多少应作二种筹。<a id="a-GL"></a>一分长一分短。<a id="a-GM"></a>一分白一分黑。<a id="a-GN"></a>说如法者为作长筹。<a id="a-GO"></a>说非法者为作短筹。<a id="a-GP"></a>说如法者为作白筹。<a id="a-GQ"></a>说非法者为作黑筹。<a id="a-GR"></a>说如法筹以右手捉。<a id="a-GS"></a>说非法筹以左手捉。<a id="a-GT"></a>说如法筹缓捉。<a id="a-GU"></a>说非法筹急捉。<a id="a-GV"></a>先行说如法筹。<a id="a-GW"></a>后行说非法筹。<a id="a-GX"></a>行筹人应作是言。<a id="a-GY"></a>此是说如法者筹。<a id="a-GZ"></a>此是说非法者筹。<a id="a-Ga"></a>若行筹竟。<a id="a-Gb"></a>说如法者筹乃至多一。<a id="a-Gc"></a>是事名断用二比尼。<a id="a-Gd"></a>谓现前比尼多觅比尼。<a id="a-Ge"></a>现前比尼者。<a id="a-Gf"></a>是中若有随助举事人有事人。<a id="a-Gg"></a>共和合一处现前。<a id="a-Gh"></a>如法如比尼如佛教现前除断。<a id="a-Gi"></a>是名现前比尼。<a id="a-Gj"></a>多觅比尼者。<a id="a-Gk"></a>是中求觅往反问如法除断。<a id="a-Gl"></a>若说非法者筹乃至多一。<a id="a-Gm"></a>是事亦名为断用二比尼。<a id="a-Gn"></a>现前比尼多觅比尼。<a id="a-Go"></a>现前比尼者。<a id="a-Gp"></a>是中若有随助。<a id="a-Gq"></a>举事人及有事人。<a id="a-Gr"></a>共和合在一处现前。<a id="a-Gs"></a>非法非比尼非佛教除断。<a id="a-Gt"></a>行筹人有四种。<a id="a-Gu"></a>一者藏行筹。<a id="a-Gv"></a>二者颠倒行筹。<a id="a-Gw"></a>三者期行筹。<a id="a-Gx"></a>四者一切行筹。<a id="a-Gy"></a>藏行筹者。<a id="a-Gz"></a>若有人闇中行筹。<a id="a-H0"></a>若壁障处行筹。<a id="a-H1"></a>是名覆藏行筹。<a id="a-H2"></a>颠倒行筹者。<a id="a-H3"></a>若比丘颠倒行筹。<a id="a-H4"></a>以说如法人筹。<a id="a-H5"></a>与说非法人。<a id="a-H6"></a>以说非法人筹。<a id="a-H7"></a>与说如法人。<a id="a-H8"></a>是名颠倒。<a id="a-H9"></a>期者。<a id="a-HA"></a>若诸比丘随和上阿阇梨作期。<a id="a-HB"></a>随同和上同阿阇梨。<a id="a-HC"></a>随相识随共语。<a id="a-HD"></a>随善知识随同心。<a id="a-HE"></a>随国土随聚落随家。<a id="a-HF"></a>共作期。<a id="a-HG"></a>我等取如是筹。<a id="a-HH"></a>汝等莫远我边。<a id="a-HI"></a>莫别莫异。<a id="a-HJ"></a>莫不共语。<a id="a-HK"></a>共同事。<a id="a-HL"></a>是名期。<a id="a-HM"></a>一切僧取筹者。<a id="a-HN"></a>尔时一切僧。<a id="a-HO"></a>应和合一处。<a id="a-HP"></a>不得取欲。<a id="a-HQ"></a>何以故。<a id="a-HR"></a>或多比丘说非法故。<a id="a-HS"></a>是名一切僧取筹。<a id="a-HT"></a>若是众僧大上座知波罗提木叉者。<a id="a-HU"></a>能断是事者。<a id="a-HV"></a>即名为断用一比尼。<a id="a-HW"></a>谓现前比尼。<a id="a-HX"></a>是中现前比尼者。<a id="a-HY"></a>僧现前人现前比尼现前。<a id="a-HZ"></a>僧现前如上说。<a id="a-Ha"></a>人现前比尼现前亦如上说。<a id="a-Hb"></a>若是大上座知波罗提木叉比丘僧。<a id="a-Hc"></a>不能断是事者。<a id="a-Hd"></a>应还付传事人。<a id="a-He"></a>传事人应取是事。<a id="a-Hf"></a>于道中能如法如比尼如佛教断。<a id="a-Hg"></a>若是传事人。<a id="a-Hh"></a>于道中能如法如比尼如佛教断是事者。<a id="a-Hi"></a>是名为断用一比尼。<a id="a-Hj"></a>谓现前比尼。<a id="a-Hk"></a>现前比尼者如上说。<a id="a-Hl"></a>若是传事人。<a id="a-Hm"></a>不能如法如比尼如佛教断是事者。<a id="a-Hn"></a>是比丘道中。<a id="a-Ho"></a>若闻彼处僧坊中。<a id="a-Hp"></a>若有三比丘若二若一比丘。<a id="a-Hq"></a>能持修多罗持比尼持摩多罗伽。<a id="a-Hr"></a>四众所恭敬尊重。<a id="a-Hs"></a>是传事人。<a id="a-Ht"></a>应到彼住处语彼一比丘言。<a id="a-Hu"></a>大德。<a id="a-Hv"></a>是中事如是如是因缘起。<a id="a-Hw"></a>闼赖吒不能断。<a id="a-Hx"></a>僧不能断。<a id="a-Hy"></a>先乌回鸠罗不能断。<a id="a-Hz"></a>后乌回鸠罗不能断。<a id="a-I0"></a>还付先乌回鸠罗。<a id="a-I1"></a>复不能断。<a id="a-I2"></a>还是僧复不能断。<a id="a-I3"></a>近住处僧亦不能断。<a id="a-I4"></a>先乌回鸠罗不能断。<a id="a-I5"></a>后乌回鸠罗不能断。<a id="a-I6"></a>还先乌回鸠罗复不能断。<a id="a-I7"></a>还近住处僧复不能断。<a id="a-I8"></a>传事人道中亦不能断。<a id="a-I9"></a>大上座持律比丘僧不能断。<a id="a-IA"></a>传事人于道中不能断。<a id="a-IB"></a>三比丘二比丘不能断。<a id="a-IC"></a>大德取是事。<a id="a-ID"></a>如法如比尼如佛教断是事。<a id="a-IE"></a>是一比丘四众所恭敬尊重赞叹者。<a id="a-IF"></a>应作是言。<a id="a-IG"></a>不可二人相言俱得胜。<a id="a-IH"></a>是中必一胜一负。<a id="a-II"></a>若作如是语者。<a id="a-IJ"></a>是名如法说。<a id="a-IK"></a>若不作如是语者。<a id="a-IL"></a>是名非法说。<a id="a-IM"></a>是诸相言比丘。<a id="a-IN"></a>若如法断是事已。<a id="a-IO"></a>还更发起。<a id="a-IP"></a>犯波逸提。<a id="a-IQ"></a>若但诃责言是断不如法。<a id="a-IR"></a>犯突吉罗(六法竟)。</p>
  <p id="aIS">佛在俱舍弥国。<a id="a-IT"></a>尔时俱舍弥比丘喜斗诤相言。<a id="a-IU"></a>诸比丘以是事向佛广说。<a id="a-IV"></a>佛言。<a id="a-IW"></a>从今听布草比尼。<a id="a-IX"></a>用是布草比尼。<a id="a-IY"></a>僧中种种事起应灭。<a id="a-IZ"></a>云何布草比尼。<a id="a-Ia"></a>以是布草比尼法。<a id="a-Ib"></a>灭僧中种种所起事。<a id="a-Ic"></a>或有一住处。<a id="a-Id"></a>诸比丘喜斗诤相言。<a id="a-Ie"></a>是诸比丘应和合一处已。<a id="a-If"></a>应作是念。<a id="a-Ig"></a>诸长老。<a id="a-Ih"></a>我等大失非得。<a id="a-Ii"></a>大衰非利。<a id="a-Ij"></a>大恶不善。<a id="a-Ik"></a>我等以信故。<a id="a-Il"></a>佛法中出家求道。<a id="a-Im"></a>然今喜斗诤相言。<a id="a-In"></a>若我等求是事根本者。<a id="a-Io"></a>僧中或有未起事便起。<a id="a-Ip"></a>已起事不可灭。<a id="a-Iq"></a>作是念故白众僧。<a id="a-Ir"></a>若僧时到僧忍听。<a id="a-Is"></a>是事以布草比尼法灭。<a id="a-It"></a>是名白。<a id="a-Iu"></a>即时是诸比丘应分作两部各在一处。<a id="a-Iv"></a>是中若有事比丘。<a id="a-Iw"></a>向上座大长老应作是言。<a id="a-Ix"></a>我等大失非得大衰非利大恶不善。<a id="a-Iy"></a>我等以信故。<a id="a-Iz"></a>佛法中出家求道。<a id="a-J0"></a>然今喜斗诤相言。<a id="a-J1"></a>若我等求是事根本者。<a id="a-J2"></a>僧中或有未起事便起。<a id="a-J3"></a>已起事不可灭。<a id="a-J4"></a>今我等当自屈意。<a id="a-J5"></a>我等所作罪。<a id="a-J6"></a>除偷兰遮罪。<a id="a-J7"></a>除白衣相应罪。<a id="a-J8"></a>是事我等向长老。<a id="a-J9"></a>现前发露悔过不覆藏。<a id="a-JA"></a>是中若无一比丘遮是事者。<a id="a-JB"></a>应到第二部众所。<a id="a-JC"></a>是中若有长老上座应语言。<a id="a-JD"></a>我等大失非得大衰非利大恶不善。<a id="a-JE"></a>我等以信故。<a id="a-JF"></a>于佛法中出家求道。<a id="a-JG"></a>今喜斗诤相言。<a id="a-JH"></a>若我等求是事根本者。<a id="a-JI"></a>僧中或有未起事便起。<a id="a-JJ"></a>已起事不可灭。<a id="a-JK"></a>今我等当自屈意。<a id="a-JL"></a>我等所作罪。<a id="a-JM"></a>除偷兰遮。<a id="a-JN"></a>除白衣相应罪。<a id="a-JO"></a>今自为及为彼故。<a id="a-JP"></a>当现前发露悔过不覆藏。<a id="a-JQ"></a>诸比丘言。<a id="a-JR"></a>汝自见罪不。<a id="a-JS"></a>答言见罪。<a id="a-JT"></a>如法悔过莫复更起。<a id="a-JU"></a>第二部众亦如是说。<a id="a-JV"></a>是名如草布地比尼法(七法竟)。</p>
  <p id="aJW">布草有两种义。</p>
  <p id="aJX">一斗诤数起诤人亦多。<a id="a-JY"></a>其事转众。<a id="a-JZ"></a>推其原本。<a id="a-Ja"></a>难可知处。<a id="a-Jb"></a>佛听布草除灭。<a id="a-Jc"></a>如乱草难可整理。<a id="a-Jd"></a>乱来弃之。<a id="a-Je"></a>二者有听上座劝喻。<a id="a-Jf"></a>诤者使向两众羊皮四布悔过。<a id="a-Jg"></a>二众者各有所助。<a id="a-Jh"></a>故令各在一处(此数行是义非律正本也)。</p>
 </body>
</html>