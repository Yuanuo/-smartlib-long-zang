<!doctype html>
<html id="z3IBUtmlf" data-ver="1203">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第二(初诵之二)</h1>
  <h2 id="a2">四波罗夷法之二</h2>
  <p id="a3">佛在跋耆国跋求摩河上。<a id="a-4"></a>是时佛语诸比丘。<a id="a-5"></a>修习不净观得大果大利。<a id="a-6"></a>诸比丘作是念。<a id="a-7"></a>世尊教我等。<a id="a-8"></a>修习不净观得大果大利。<a id="a-9"></a>我等当勤修习。<a id="a-A"></a>诸比丘作是念已。<a id="a-B"></a>勤修习不净观。<a id="a-C"></a>深怀厌恶惭愧是身。<a id="a-D"></a>譬如年少自喜严饰洗浴身体剪爪治须发着好衣服以香涂身。<a id="a-E"></a>若以死蛇若以死狗。<a id="a-F"></a>或以死人臭烂青瘀鸟兽所食脓血虫出以系其颈厌恶。<a id="a-G"></a>臭尸深怀惭愧。<a id="a-H"></a>是诸比丘深修不净观故惭愧厌恶亦复如是。<a id="a-I"></a>尔时或有比丘发心。<a id="a-J"></a>欲死叹死求刀自杀。<a id="a-K"></a>或服毒药。<a id="a-L"></a>或有自系。<a id="a-M"></a>或投高崖。<a id="a-N"></a>或有比丘转相害命。<a id="a-O"></a>有一比丘勤修不净观。<a id="a-P"></a>深得厌恶惭愧臭身。<a id="a-Q"></a>便往鹿杖梵志所赞言。<a id="a-R"></a>善人。<a id="a-S"></a>汝能杀我与汝衣钵。<a id="a-T"></a>时彼梵志即以利刀而断其命。<a id="a-U"></a>有血污刀。<a id="a-V"></a>持至跋求摩河上洗之。<a id="a-W"></a>有魔天神。<a id="a-X"></a>从水中出住水上赞梵志言。<a id="a-Y"></a>善人汝得大福德。<a id="a-Z"></a>是沙门释子未度者度未脱者脱兼得衣钵。<a id="a-a"></a>时彼梵志生恶邪见自谓审尔。<a id="a-b"></a>便挟刀去从房至房从经行处至经行处唱言。<a id="a-c"></a>谁未度者我当度之。<a id="a-d"></a>谁未脱者我当脱之。<a id="a-e"></a>时诸比丘勤修不净观故厌恶臭身。<a id="a-f"></a>从住处出至梵志所赞言。<a id="a-g"></a>善人可断我命。<a id="a-h"></a>时彼梵志寻断其命如是二三乃至六十。<a id="a-i"></a>以是因缘僧遂减少。<a id="a-j"></a>月十五日说戒时至众僧减少。<a id="a-k"></a>佛知故问阿难言。<a id="a-l"></a>今说戒日众僧都集。<a id="a-m"></a>何故减少。<a id="a-n"></a>阿难白言。<a id="a-o"></a>世尊一时教诸比丘。<a id="a-p"></a>深修习不净观得大果大利。<a id="a-q"></a>是诸比丘即勤修不净观。<a id="a-r"></a>厌恶臭身。<a id="a-s"></a>譬如年少自喜严饰。<a id="a-t"></a>洗浴身体剪爪。<a id="a-u"></a>治须发着好衣服以香涂身。<a id="a-v"></a>若以死蛇若以死狗。<a id="a-w"></a>或以死人臭烂青瘀鸟兽所食脓血虫出以系其颈。<a id="a-x"></a>是人厌恶深怀惭愧。<a id="a-y"></a>是诸比丘修不净观厌恶惭愧亦复如是。<a id="a-z"></a>尔时或有发心欲死叹死求刀自杀。<a id="a-10"></a>或服毒药或有自系。<a id="a-11"></a>或投高崖或有比丘转相害命。<a id="a-12"></a>有一比丘。<a id="a-13"></a>勤修不净观故。<a id="a-14"></a>深得厌恶惭愧臭身。<a id="a-15"></a>便往鹿杖梵志所赞言。<a id="a-16"></a>善人。<a id="a-17"></a>汝能杀我。<a id="a-18"></a>与汝衣钵。<a id="a-19"></a>时彼梵志寻以利刀断是比丘命。<a id="a-1A"></a>有血污刀。<a id="a-1B"></a>持至跋求摩河上洗之。<a id="a-1C"></a>有魔天神。<a id="a-1D"></a>从水中出住水上赞梵志言。<a id="a-1E"></a>汝得大福德。<a id="a-1F"></a>是持戒沙门释子未度者度未脱者脱兼得衣钵。<a id="a-1G"></a>时彼梵志即生恶邪见自谓审尔。<a id="a-1H"></a>便挟刀去从房至房从经行处至经行处即大唱言。<a id="a-1I"></a>谁未度者我当度之谁未脱者我当脱之。<a id="a-1J"></a>时诸比丘勤修不净观故深得厌恶惭愧臭身。<a id="a-1K"></a>从住处出至梵志所赞言。<a id="a-1L"></a>善人可断我命。<a id="a-1M"></a>时彼梵志寻断其命。<a id="a-1N"></a>如是二三乃至六十。<a id="a-1O"></a>故僧减少。<a id="a-1P"></a>唯愿世尊。<a id="a-1Q"></a>为诸比丘说余善道。<a id="a-1R"></a>安乐住法无有厌恶。<a id="a-1S"></a>诸恶法生即能除灭。<a id="a-1T"></a>佛语阿难。<a id="a-1U"></a>更有善道。<a id="a-1V"></a>安乐行法无有厌恶。<a id="a-1W"></a>诸恶法生即能除灭。<a id="a-1X"></a>世尊。<a id="a-1Y"></a>云何善道。<a id="a-1Z"></a>安乐住法无有厌恶。<a id="a-1a"></a>诸恶法生即能灭除。<a id="a-1b"></a>佛告阿难。<a id="a-1c"></a>有阿那般那念。<a id="a-1d"></a>名为善道安乐住法。<a id="a-1e"></a>所以者何。<a id="a-1f"></a>诸恶法生即能除灭。<a id="a-1g"></a>无厌恶故。<a id="a-1h"></a>世尊。<a id="a-1i"></a>云何修习阿那般那念。<a id="a-1j"></a>名为善道安乐住法。<a id="a-1k"></a>诸恶法生即能除灭。<a id="a-1l"></a>无有厌恶。<a id="a-1m"></a>佛语阿难。<a id="a-1n"></a>若有比丘随其所依城邑聚落止住。<a id="a-1o"></a>晨朝时到着衣持钵摄身诸根系念一心入村乞食。<a id="a-1p"></a>食已若在空处若在树下若在空舍。<a id="a-1q"></a>敷尼师坛正坐端身系念在前。<a id="a-1r"></a>除世贪嫉。<a id="a-1s"></a>于他财物远离贪着。<a id="a-1t"></a>如是行者则能舍离嗔恚睡眠调戏疑悔。<a id="a-1u"></a>是诸阴盖能烦恼心使慧力羸不至涅槃。<a id="a-1v"></a>是故当除。<a id="a-1w"></a>若息入时当一心知入。<a id="a-1x"></a>若息出时当一心知出。<a id="a-1y"></a>若长若短。<a id="a-1z"></a>若息入遍身。<a id="a-20"></a>当一心知从一切身入。<a id="a-21"></a>若息出遍身。<a id="a-22"></a>当一心知从一切身出。<a id="a-23"></a>除身行时。<a id="a-24"></a>当一其心念出入息。<a id="a-25"></a>受喜时受乐时受心行时除心行时。<a id="a-26"></a>当一其心念出入息。<a id="a-27"></a>觉心时令心喜时令心摄时令心解脱时当一其心念出入息。<a id="a-28"></a>观无常观变坏观离欲观灭尽观舍离。<a id="a-29"></a>当一其心念出入息。<a id="a-2A"></a>阿难。<a id="a-2B"></a>是名善道安乐行法。<a id="a-2C"></a>诸恶法生即能除灭。<a id="a-2D"></a>无有厌恶。<a id="a-2E"></a>尔时佛语诸比丘。<a id="a-2F"></a>当勤修习阿那般那念得大果大利。<a id="a-2G"></a>时诸比丘各作是念。<a id="a-2H"></a>世尊为我等赞叹修习阿那般那念。<a id="a-2I"></a>得大果大利。<a id="a-2J"></a>我等当勤修习。<a id="a-2K"></a>作是念已。<a id="a-2L"></a>即勤修习阿那般那念。<a id="a-2M"></a>便得无量种种知见作证。<a id="a-2N"></a>佛知多有比丘得漏尽道成阿罗汉。<a id="a-2O"></a>以是因缘集比丘僧种种呵责。<a id="a-2P"></a>云何名比丘。<a id="a-2Q"></a>求刀自杀叹死教死。<a id="a-2R"></a>种种呵已语诸比丘。<a id="a-2S"></a>以十利故与诸比丘结戒。<a id="a-2T"></a>从今是戒应如是说。<a id="a-2U"></a>若比丘。<a id="a-2V"></a>若人若人类。<a id="a-2W"></a>故自夺命。<a id="a-2X"></a>若持刀与教死叹死。<a id="a-2Y"></a>作如是言。<a id="a-2Z"></a>人用恶活为。<a id="a-2a"></a>宁死胜生。<a id="a-2b"></a>随彼心乐死。<a id="a-2c"></a>种种因缘教死叹死。<a id="a-2d"></a>死者是比丘波罗夷不应共住。<a id="a-2e"></a>夺命者。<a id="a-2f"></a>自夺若教他夺。<a id="a-2g"></a>是中云何犯罪。<a id="a-2h"></a>比丘有三种夺人命波罗夷。<a id="a-2i"></a>一者自。<a id="a-2j"></a>二者教。<a id="a-2k"></a>三者遣使。<a id="a-2l"></a>自者。<a id="a-2m"></a>自身作自身夺他命。<a id="a-2n"></a>教者。<a id="a-2o"></a>教语他言。<a id="a-2p"></a>捉是人系缚夺命。<a id="a-2q"></a>遣使者语他人言。<a id="a-2r"></a>汝识某甲不。<a id="a-2s"></a>汝捉是人系缚夺命。<a id="a-2t"></a>是使随语夺彼命时。<a id="a-2u"></a>比丘得波罗夷。<a id="a-2v"></a>复有三种夺人命。<a id="a-2w"></a>一者用内色。<a id="a-2x"></a>二者用非内色。<a id="a-2y"></a>三者用内非内色。<a id="a-2z"></a>内色者。<a id="a-30"></a>比丘用手打他。<a id="a-31"></a>若足若头若余身分。<a id="a-32"></a>作如是念。<a id="a-33"></a>令彼因死。<a id="a-34"></a>彼因死者是比丘波罗夷。<a id="a-35"></a>若不即死后因是死亦波罗夷。<a id="a-36"></a>若不即死后不因死得偷兰遮。<a id="a-37"></a>用不内色者。<a id="a-38"></a>若比丘以木瓦石刀槊弓箭。<a id="a-39"></a>若木段白镴段铅锡段遥掷彼人。<a id="a-3A"></a>作如是念。<a id="a-3B"></a>令彼因死。<a id="a-3C"></a>彼因死者波罗夷。<a id="a-3D"></a>若不即死。<a id="a-3E"></a>后因是死亦波罗夷。<a id="a-3F"></a>若不即死。<a id="a-3G"></a>后不因死偷兰遮。<a id="a-3H"></a>用内非内色者。<a id="a-3I"></a>若比丘以手捉木瓦石刀槊弓箭。<a id="a-3J"></a>若木段白镴段铅锡段打他。<a id="a-3K"></a>作如是念。<a id="a-3L"></a>令彼因死。<a id="a-3M"></a>彼因死者波罗夷。<a id="a-3N"></a>若不即死后因是死亦波罗夷。<a id="a-3O"></a>若不即死后不因死偷兰遮。<a id="a-3P"></a>复有比丘。<a id="a-3Q"></a>不以内色。<a id="a-3R"></a>不以非内色。<a id="a-3S"></a>亦不以内非内色。<a id="a-3T"></a>为杀人故合诸毒药。<a id="a-3U"></a>若着眼中耳中鼻中口中。<a id="a-3V"></a>若着男女根中身上若着疮中。<a id="a-3W"></a>若着饼肉中羹饭粥中若被褥中大车小车卧具辇舆步挽车中。<a id="a-3X"></a>作如是念。<a id="a-3Y"></a>令彼因死。<a id="a-3Z"></a>彼因死者波罗夷。<a id="a-3a"></a>若不即死后因是死亦波罗夷。<a id="a-3b"></a>若不即死后不因是死偷兰遮。<a id="a-3c"></a>复有比丘。<a id="a-3d"></a>不以内色。<a id="a-3e"></a>不以非内色。<a id="a-3f"></a>亦不以内非内色。<a id="a-3g"></a>亦不以毒药。<a id="a-3h"></a>为杀人故。<a id="a-3i"></a>作忧多杀。<a id="a-3j"></a>头多杀。<a id="a-3k"></a>作弶。<a id="a-3l"></a>作罥。<a id="a-3m"></a>作拨。<a id="a-3n"></a>作毗陀罗杀。<a id="a-3o"></a>半毗陀罗杀。<a id="a-3p"></a>断命杀。<a id="a-3q"></a>堕胎杀。<a id="a-3r"></a>按腹杀。<a id="a-3s"></a>推着火中。<a id="a-3t"></a>推着水中。<a id="a-3u"></a>推着坑中。<a id="a-3v"></a>若遣令去就道中死。<a id="a-3w"></a>乃至胎中初受二根身根命根。<a id="a-3x"></a>于中起方便杀。<a id="a-3y"></a>忧多者。<a id="a-3z"></a>有比丘。<a id="a-40"></a>知是人从此道来。<a id="a-41"></a>于中先作无烟火坑。<a id="a-42"></a>以沙土覆上。<a id="a-43"></a>若心念若口说。<a id="a-44"></a>以是人从此道来故。<a id="a-45"></a>我作是坑。<a id="a-46"></a>是名成忧多。<a id="a-47"></a>若是人因是死者。<a id="a-48"></a>比丘得波罗夷。<a id="a-49"></a>若不即死后因是死亦波罗夷。<a id="a-4A"></a>若不即死后不因死偷兰遮。<a id="a-4B"></a>若比丘为人作坑。<a id="a-4C"></a>人死者波罗夷。<a id="a-4D"></a>非人死者偷兰遮。<a id="a-4E"></a>畜生死者亦偷兰遮。<a id="a-4F"></a>若为非人作坑。<a id="a-4G"></a>非人死者偷兰遮。<a id="a-4H"></a>人死者突吉罗。<a id="a-4I"></a>畜生堕死亦突吉罗。<a id="a-4J"></a>若比丘为畜生作坑。<a id="a-4K"></a>畜生堕死波夜提。<a id="a-4L"></a>若人堕死突吉罗。<a id="a-4M"></a>非人堕死亦突吉罗。<a id="a-4N"></a>若比丘不定为一事作。<a id="a-4O"></a>诸有来者皆令堕死。<a id="a-4P"></a>人死者波罗夷。<a id="a-4Q"></a>非人死者偷兰遮。<a id="a-4R"></a>畜生死者波夜提。<a id="a-4S"></a>都无死者偷兰遮突吉罗。<a id="a-4T"></a>是名忧多。<a id="a-4U"></a>头多者有二种。<a id="a-4V"></a>一者地。<a id="a-4W"></a>二者木。<a id="a-4X"></a>地头多者。<a id="a-4Y"></a>若比丘作坑。<a id="a-4Z"></a>埋人脚踝。<a id="a-4a"></a>若埋膝若腰。<a id="a-4b"></a>若脐若腋至颈。<a id="a-4c"></a>如是埋已。<a id="a-4d"></a>令象蹴蹋。<a id="a-4e"></a>令马骆驼牛驴蹴蹋。<a id="a-4f"></a>若令毒蛇蜈蚣往啮。<a id="a-4g"></a>作如是念。<a id="a-4h"></a>令彼因死。<a id="a-4i"></a>彼因死者比丘得波罗夷。<a id="a-4j"></a>若不即死后因是死亦波罗夷。<a id="a-4k"></a>若不即死后不因是死偷兰遮。<a id="a-4l"></a>是名地头多。<a id="a-4m"></a>木头多者。<a id="a-4n"></a>有比丘穿木作孔。<a id="a-4o"></a>若桁人脚杻手枷颈。<a id="a-4p"></a>如是系已。<a id="a-4q"></a>令象马骆驼牛驴蹴蹋。<a id="a-4r"></a>若令毒蛇蜈蚣往啮。<a id="a-4s"></a>作如是念。<a id="a-4t"></a>令彼因死。<a id="a-4u"></a>彼因死者波罗夷。<a id="a-4v"></a>若不即死后因是死亦波罗夷。<a id="a-4w"></a>若不即死后不因死偷兰遮。<a id="a-4x"></a>是名木头多。<a id="a-4y"></a>弶者。<a id="a-4z"></a>有比丘知是人从此道来。<a id="a-50"></a>于中依树依柱依石依壁。<a id="a-51"></a>若依木段白腊段铅锡段。<a id="a-52"></a>是中施弶。<a id="a-53"></a>若心念若口说。<a id="a-54"></a>为是人从此道来故作弶。<a id="a-55"></a>令彼因死者比丘得波罗夷。<a id="a-56"></a>若不即死后因是死亦波罗夷。<a id="a-57"></a>若不即死后不因死偷兰遮。<a id="a-58"></a>若为人作弶。<a id="a-59"></a>人死者波罗夷。<a id="a-5A"></a>非人及畜生死者偷兰遮。<a id="a-5B"></a>若为非人作弶。<a id="a-5C"></a>非人死者偷兰遮。<a id="a-5D"></a>人及畜生死者突吉罗。<a id="a-5E"></a>若为畜生作弶。<a id="a-5F"></a>畜生死者波逸提。<a id="a-5G"></a>人及非人死者突吉罗。<a id="a-5H"></a>若不定为一事作。<a id="a-5I"></a>诸有来者皆令堕死。<a id="a-5J"></a>若人死者波罗夷。<a id="a-5K"></a>非人死者偷兰遮。<a id="a-5L"></a>畜生死者波夜提。<a id="a-5M"></a>都不死者偷兰遮突吉罗。<a id="a-5N"></a>是名为弶。<a id="a-5O"></a>罥者。<a id="a-5P"></a>有比丘知是人从此道来。<a id="a-5Q"></a>若依树依柱依石依撅依壁。<a id="a-5R"></a>依木段白镴段铅锡段。<a id="a-5S"></a>是中施罥。<a id="a-5T"></a>若心念若口说。<a id="a-5U"></a>为是人从此道来故作罥是罥事成。<a id="a-5V"></a>彼因死者比丘得波罗夷若不即死后因是死亦波罗夷。<a id="a-5W"></a>若不即死后不因死偷兰遮。<a id="a-5X"></a>若比丘为人故作罥。<a id="a-5Y"></a>人死者波罗夷。<a id="a-5Z"></a>非人死者偷兰遮。<a id="a-5a"></a>畜生死者亦偷兰遮。<a id="a-5b"></a>为非人作罥。<a id="a-5c"></a>非人死者偷兰遮。<a id="a-5d"></a>人及畜生死者突吉罗。<a id="a-5e"></a>为畜生作罥。<a id="a-5f"></a>畜生堕死波夜提。<a id="a-5g"></a>人及非人死者突吉罗。<a id="a-5h"></a>若比丘不定为一事作罥。<a id="a-5i"></a>诸有来者皆令堕死者。<a id="a-5j"></a>若人死者波罗夷。<a id="a-5k"></a>非人死者偷兰遮。<a id="a-5l"></a>畜生死者波夜提。<a id="a-5m"></a>都无死者偷兰遮突吉罗。<a id="a-5n"></a>是名为罥杀拨者。<a id="a-5o"></a>若比丘知是人从此道来。<a id="a-5p"></a>若依树依柱依橛依石依壁。<a id="a-5q"></a>依木段白镴段铅锡段。<a id="a-5r"></a>是中施机拨。<a id="a-5s"></a>若心念若口说。<a id="a-5t"></a>为是人从此道来故作拨。<a id="a-5u"></a>是拨事成。<a id="a-5v"></a>彼因死者比丘得波罗夷。<a id="a-5w"></a>若不即死后因是死亦波罗夷。<a id="a-5x"></a>若不即死后不因死偷兰遮。<a id="a-5y"></a>若比丘为人故作拨。<a id="a-5z"></a>人死者波罗夷。<a id="a-60"></a>非人及畜生死者皆偷兰遮。<a id="a-61"></a>为非人作拨。<a id="a-62"></a>非人死者偷兰遮。<a id="a-63"></a>人及畜生死者突吉罗。<a id="a-64"></a>为畜生作拨。<a id="a-65"></a>畜生死者波夜提。<a id="a-66"></a>人及非人死者突吉罗。<a id="a-67"></a>若比丘不定为一事作拨。<a id="a-68"></a>诸有来者皆令堕死。<a id="a-69"></a>若人死者波罗夷。<a id="a-6A"></a>非人死者偷兰遮。<a id="a-6B"></a>畜生死者波夜提。<a id="a-6C"></a>都无死者偷兰遮突吉罗。<a id="a-6D"></a>是名为拨。<a id="a-6E"></a>毗陀罗者。<a id="a-6F"></a>有比丘以二十九日。<a id="a-6G"></a>求全身死人召鬼咒尸令起。<a id="a-6H"></a>水洗着衣着刀手中。<a id="a-6I"></a>若心念若口说。<a id="a-6J"></a>我为某故作毗陀罗。<a id="a-6K"></a>即读咒术。<a id="a-6L"></a>是名毗陀罗成。<a id="a-6M"></a>若所欲杀人。<a id="a-6N"></a>或入禅定。<a id="a-6O"></a>或入灭尽定。<a id="a-6P"></a>或入慈心三昧若有大力咒师护念救解。<a id="a-6Q"></a>若有大力天神守护。<a id="a-6R"></a>则不能害。<a id="a-6S"></a>是作咒比丘。<a id="a-6T"></a>先办一羊。<a id="a-6U"></a>若得芭蕉树。<a id="a-6V"></a>若不得杀前人者。<a id="a-6W"></a>当杀是羊若杀是树。<a id="a-6X"></a>如是作者善。<a id="a-6Y"></a>若不尔者还杀是比丘。<a id="a-6Z"></a>是名毗陀罗。<a id="a-6a"></a>半毗陀罗者。<a id="a-6b"></a>有比丘二十九日作铁车。<a id="a-6c"></a>作铁车已作铁人。<a id="a-6d"></a>作铁人已召鬼。<a id="a-6e"></a>咒铁人令起。<a id="a-6f"></a>水洗着衣系刀着铁人手中。<a id="a-6g"></a>若心念若口说。<a id="a-6h"></a>我为某故。<a id="a-6i"></a>作是半毗陀罗读是咒术。<a id="a-6j"></a>是名半毗陀罗成。<a id="a-6k"></a>若所欲杀人。<a id="a-6l"></a>入禅定入灭尽定入慈心三昧。<a id="a-6m"></a>若有大力咒师护念救解。<a id="a-6n"></a>若有大力天神守护。<a id="a-6o"></a>则不能害。<a id="a-6p"></a>是作咒比丘。<a id="a-6q"></a>先办一羊若得芭蕉树。<a id="a-6r"></a>若不得杀前人者。<a id="a-6s"></a>当杀是羊若杀是树。<a id="a-6t"></a>如是作者善。<a id="a-6u"></a>若不尔者还杀是比丘。<a id="a-6v"></a>是名半毗陀罗。<a id="a-6w"></a>断命者。<a id="a-6x"></a>若比丘以其二十九日。<a id="a-6y"></a>牛屎涂地酒食着中。<a id="a-6z"></a>然火已寻着水中。<a id="a-70"></a>心念口说读咒术言。<a id="a-71"></a>如火水中灭。<a id="a-72"></a>某甲人命亦如是灭。<a id="a-73"></a>若火灭时彼命随灭。<a id="a-74"></a>又如比丘二十九日。<a id="a-75"></a>牛屎涂地酒食着中。<a id="a-76"></a>画作所欲杀人形像。<a id="a-77"></a>作是像已寻还拨灭。<a id="a-78"></a>心念口说读咒术言。<a id="a-79"></a>如是像灭彼命亦灭。<a id="a-7A"></a>若像灭时彼命随灭。<a id="a-7B"></a>有如比丘二十九日。<a id="a-7C"></a>牛屎涂地酒食着中。<a id="a-7D"></a>以针刺衣角头寻还拔出。<a id="a-7E"></a>心念口说读咒术言。<a id="a-7F"></a>如是针出彼命随出。<a id="a-7G"></a>是针出时彼命随出。<a id="a-7H"></a>是名断命。<a id="a-7I"></a>堕胎者。<a id="a-7J"></a>有比丘。<a id="a-7K"></a>与有胎女人吐下药灌鼻药。<a id="a-7L"></a>灌大小便处药。<a id="a-7M"></a>若针血脉。<a id="a-7N"></a>若出眼泪。<a id="a-7O"></a>若消血药。<a id="a-7P"></a>作是念。<a id="a-7Q"></a>以是因缘令女人死。<a id="a-7R"></a>死者波罗夷。<a id="a-7S"></a>若不即死后因是死亦波罗夷。<a id="a-7T"></a>若不即死后不因是死偷兰遮。<a id="a-7U"></a>若是比丘为杀彼母故令堕胎。<a id="a-7V"></a>若母死者波罗夷。<a id="a-7W"></a>若胎死者偷兰遮。<a id="a-7X"></a>若俱死者波罗夷。<a id="a-7Y"></a>俱不死者偷兰遮。<a id="a-7Z"></a>若比丘为杀胎故作堕胎法。<a id="a-7a"></a>若胎死者波罗夷。<a id="a-7b"></a>母死者偷兰遮。<a id="a-7c"></a>俱死者波罗夷。<a id="a-7d"></a>俱不死者偷兰遮。<a id="a-7e"></a>是名堕胎。<a id="a-7f"></a>按腹者。<a id="a-7g"></a>有比丘。<a id="a-7h"></a>使怀妊女人重作或担重物。<a id="a-7i"></a>教使在车前走。<a id="a-7j"></a>若令上峻岸。<a id="a-7k"></a>作是念。<a id="a-7l"></a>以此因缘令女人死。<a id="a-7m"></a>死者波罗夷。<a id="a-7n"></a>若不即死后因是死亦波罗夷。<a id="a-7o"></a>若不即死后不因是死偷兰遮。<a id="a-7p"></a>若比丘为母故按腹。<a id="a-7q"></a>母死者波罗夷。<a id="a-7r"></a>胎死者偷兰遮。<a id="a-7s"></a>俱死者波罗夷。<a id="a-7t"></a>俱不死者偷兰遮。<a id="a-7u"></a>若为胎故按腹。<a id="a-7v"></a>胎死者波罗夷。<a id="a-7w"></a>母死者偷兰遮。<a id="a-7x"></a>俱死者波罗夷。<a id="a-7y"></a>俱不死者偷兰遮。<a id="a-7z"></a>是名按腹。<a id="a-80"></a>推堕火中者。<a id="a-81"></a>推木火中草火中牛屎火中[麩-夫+孚]糠火中。<a id="a-82"></a>作如是心念。<a id="a-83"></a>令彼因是死。<a id="a-84"></a>彼因是死者波罗夷。<a id="a-85"></a>若不即死后因是死者波罗夷。<a id="a-86"></a>若不即死后不因死偷兰遮。<a id="a-87"></a>是名堕火。<a id="a-88"></a>推堕水中者。<a id="a-89"></a>推大池中大海中深泉中陂水中大深井中深河渠中乃至面没水中。<a id="a-8A"></a>作如是念。<a id="a-8B"></a>令彼因是死。<a id="a-8C"></a>死者波罗夷。<a id="a-8D"></a>若不即死后因是死波罗夷若不即死后不因死偷兰遮。<a id="a-8E"></a>是名堕水。<a id="a-8F"></a>高上推堕下者。<a id="a-8G"></a>高山高岸殿舍墙壁深坑。<a id="a-8H"></a>作如是念。<a id="a-8I"></a>令彼因是死。<a id="a-8J"></a>死者波罗夷若不即死后因是死波罗夷。<a id="a-8K"></a>若不即死后不因死偷兰遮。<a id="a-8L"></a>遣令道中死者。<a id="a-8M"></a>有比丘知是道中有恶贼恶兽饥饿。<a id="a-8N"></a>遣令往至此恶道中。<a id="a-8O"></a>作如是念。<a id="a-8P"></a>令彼恶道中死。<a id="a-8Q"></a>死者波罗夷。<a id="a-8R"></a>若不即死后因是死波罗夷。<a id="a-8S"></a>若不即死后不因死偷兰遮。<a id="a-8T"></a>是名遣令道中死。<a id="a-8U"></a>乃至胎中初得二根者。<a id="a-8V"></a>谓身根命根迦罗罗时。<a id="a-8W"></a>以杀心起方便欲令死。<a id="a-8X"></a>死者波罗夷。<a id="a-8Y"></a>若不即死后因是死波罗夷。<a id="a-8Z"></a>若不即死后不因死偷兰遮。<a id="a-8a"></a>佛语诸比丘。<a id="a-8b"></a>求刀有二种。<a id="a-8c"></a>一者自求。<a id="a-8d"></a>二者教人求。<a id="a-8e"></a>赞叹有三种。<a id="a-8f"></a>一者恶戒人。<a id="a-8g"></a>二者善戒人。<a id="a-8h"></a>三者病人。<a id="a-8i"></a>恶戒人者。<a id="a-8j"></a>杀牛杀羊养鸡养猪放鹰捕鱼猎师围兔偷贼魁脍咒龙守狱有比丘到恶戒人所。<a id="a-8k"></a>作如是言。<a id="a-8l"></a>汝等恶戒人。<a id="a-8m"></a>何以久作罪。<a id="a-8n"></a>不如早死。<a id="a-8o"></a>是人因是死者。<a id="a-8p"></a>比丘得波罗夷。<a id="a-8q"></a>若不即死者偷兰遮。<a id="a-8r"></a>若恶戒人作如是言。<a id="a-8s"></a>我不用是比丘语。<a id="a-8t"></a>不因死者比丘得偷兰遮若比丘赞叹是人令死。<a id="a-8u"></a>便心悔作是念言。<a id="a-8v"></a>我何以教是人死。<a id="a-8w"></a>还到语言。<a id="a-8x"></a>汝等恶人。<a id="a-8y"></a>或以善知识因缘故。<a id="a-8z"></a>亲近善人得听善法。<a id="a-90"></a>能正思惟得离恶罪。<a id="a-91"></a>汝勿自杀。<a id="a-92"></a>若是人受比丘语。<a id="a-93"></a>不因死者比丘得偷兰遮。<a id="a-94"></a>善戒者。<a id="a-95"></a>比丘比丘尼优婆塞优婆夷。<a id="a-96"></a>有比丘到诸善人所。<a id="a-97"></a>作如是言。<a id="a-98"></a>汝持善戒。<a id="a-99"></a>有福德人若死便受天福。<a id="a-9A"></a>汝等何不自夺命。<a id="a-9B"></a>是人因是自夺命者。<a id="a-9C"></a>比丘得波罗夷。<a id="a-9D"></a>若不自夺命偷兰遮。<a id="a-9E"></a>若善戒人作是念。<a id="a-9F"></a>我何以受是比丘语自夺命。<a id="a-9G"></a>不因死者偷兰遮。<a id="a-9H"></a>若比丘教他死已。<a id="a-9I"></a>心生悔言。<a id="a-9J"></a>我不是何以教此善人死。<a id="a-9K"></a>还往语言。<a id="a-9L"></a>汝善戒人。<a id="a-9M"></a>随寿命住福德益多。<a id="a-9N"></a>福德多故受福亦多。<a id="a-9O"></a>莫自夺命。<a id="a-9P"></a>不因死者偷兰遮。<a id="a-9Q"></a>病者。<a id="a-9R"></a>四大增减受诸苦恼。<a id="a-9S"></a>比丘语是人言。<a id="a-9T"></a>汝云何能久忍是苦恼。<a id="a-9U"></a>何不自夺命。<a id="a-9V"></a>因是死者比丘得波罗夷。<a id="a-9W"></a>若不死者偷兰遮。<a id="a-9X"></a>若是病人作是念。<a id="a-9Y"></a>我何缘受是比丘语自夺命。<a id="a-9Z"></a>不因死者偷兰遮。<a id="a-9a"></a>若比丘心悔。<a id="a-9b"></a>我不是。<a id="a-9c"></a>何以教此病人自杀。<a id="a-9d"></a>还往语言。<a id="a-9e"></a>汝等病人。<a id="a-9f"></a>或得良药善看病人随病饮食。<a id="a-9g"></a>病可得差莫自夺命。<a id="a-9h"></a>病人不因死者偷兰遮。<a id="a-9i"></a>是名三种赞死。<a id="a-9j"></a>迦留陀夷恒出入一居士舍。<a id="a-9k"></a>晨朝时到着衣持钵往至其舍。<a id="a-9l"></a>是家妇有未断乳儿。<a id="a-9m"></a>持着床上以叠覆之舍去。<a id="a-9n"></a>迦留陀夷门下弹指。<a id="a-9o"></a>妇人出看言。<a id="a-9p"></a>大德入坐此床上。<a id="a-9q"></a>迦留陀夷不看。<a id="a-9r"></a>便坐儿上肠出大唤。<a id="a-9s"></a>妇言。<a id="a-9t"></a>此有小儿。<a id="a-9u"></a>比丘身重小儿即死。<a id="a-9v"></a>作是事已还到寺中。<a id="a-9w"></a>语诸比丘。<a id="a-9x"></a>我今日作如是事。<a id="a-9y"></a>诸比丘以是事白佛。<a id="a-9z"></a>佛知而故问。<a id="a-A0"></a>汝以何心作。<a id="a-A1"></a>答言。<a id="a-A2"></a>我不先看床上便坐。<a id="a-A3"></a>佛言无犯。<a id="a-A4"></a>从今当先看床榻坐处。<a id="a-A5"></a>然后可坐。<a id="a-A6"></a>若不先看者得突吉罗罪。<a id="a-A7"></a>又父子比丘共行憍萨罗国向舍卫城。<a id="a-A8"></a>至崄道中。<a id="a-A9"></a>儿语父言。<a id="a-AA"></a>疾行过此。<a id="a-AB"></a>父随儿语疾走乏死。<a id="a-AC"></a>儿即生疑。<a id="a-AD"></a>我将无犯波罗夷得逆罪耶。<a id="a-AE"></a>是事白佛。<a id="a-AF"></a>佛知故问。<a id="a-AG"></a>汝以何心语。<a id="a-AH"></a>儿比丘言。<a id="a-AI"></a>我见日暮恐不过崄道。<a id="a-AJ"></a>以爱重心语令疾行。<a id="a-AK"></a>遂使乏死。<a id="a-AL"></a>佛言无犯。<a id="a-AM"></a>复有父子比丘共行憍萨罗国向舍卫城。<a id="a-AN"></a>至一聚落无有僧坊。<a id="a-AO"></a>儿问父言。<a id="a-AP"></a>今何处宿。<a id="a-AQ"></a>父言聚落中宿。<a id="a-AR"></a>儿言。<a id="a-AS"></a>聚落中宿白衣何异。<a id="a-AT"></a>父即语儿。<a id="a-AU"></a>当何处宿。<a id="a-AV"></a>儿言。<a id="a-AW"></a>空地宿。<a id="a-AX"></a>父言。<a id="a-AY"></a>此有虎狼可畏。<a id="a-AZ"></a>我眠汝觉。<a id="a-Aa"></a>儿言尔。<a id="a-Ab"></a>即便卧。<a id="a-Ac"></a>父便鼾眠。<a id="a-Ad"></a>虎闻鼾声。<a id="a-Ae"></a>便来啮父头破大唤。<a id="a-Af"></a>儿即起看头破寻死。<a id="a-Ag"></a>儿即生疑。<a id="a-Ah"></a>我将无犯波罗夷得逆罪耶。<a id="a-Ai"></a>是事白佛。<a id="a-Aj"></a>佛言不犯。<a id="a-Ak"></a>应大唤燃火怖之。<a id="a-Al"></a>有一比丘。<a id="a-Am"></a>日暮入崄道值贼。<a id="a-An"></a>贼欲取比丘。<a id="a-Ao"></a>比丘舍走。<a id="a-Ap"></a>堕岸下织衣师上。<a id="a-Aq"></a>织师即死。<a id="a-Ar"></a>比丘心疑。<a id="a-As"></a>我将无犯波罗夷。<a id="a-At"></a>是事白佛。<a id="a-Au"></a>佛言。<a id="a-Av"></a>不犯波罗夷。<a id="a-Aw"></a>从今日莫作如是身行。<a id="a-Ax"></a>阿罗毗国僧坊中坏故。<a id="a-Ay"></a>房舍比丘在屋上作。<a id="a-Az"></a>手中失墼堕木师上。<a id="a-B0"></a>木师即死。<a id="a-B1"></a>比丘心疑我将无犯波罗夷。<a id="a-B2"></a>是事白佛。<a id="a-B3"></a>佛言不犯。<a id="a-B4"></a>从今日当一心执作。<a id="a-B5"></a>复次阿罗毗国。<a id="a-B6"></a>比丘僧房中坏故。<a id="a-B7"></a>房舍比丘作时。<a id="a-B8"></a>见墼中有蝎。<a id="a-B9"></a>怖畏跳下堕木师上。<a id="a-BA"></a>木师即死。<a id="a-BB"></a>比丘心疑。<a id="a-BC"></a>我将无犯波罗夷。<a id="a-BD"></a>是事白佛。<a id="a-BE"></a>佛言不犯。<a id="a-BF"></a>从今莫起如是身行(杀事竟)。</p>
  <p id="aBG">佛在维耶离国。<a id="a-BH"></a>夏安居时。<a id="a-BI"></a>与大比丘众俱。<a id="a-BJ"></a>时世饥馑乞食难得。<a id="a-BK"></a>诸人妻子尚乏饮食。<a id="a-BL"></a>何况与乞人。<a id="a-BM"></a>佛以是因缘故集诸比丘。<a id="a-BN"></a>而告之曰。<a id="a-BO"></a>汝等当知。<a id="a-BP"></a>此间饥饿乞食难得。<a id="a-BQ"></a>诸人妻子尚乏饮食遭诸苦恼。<a id="a-BR"></a>何况与人。<a id="a-BS"></a>汝等比丘。<a id="a-BT"></a>随所知识随诸亲里随所信人。<a id="a-BU"></a>往彼安居。<a id="a-BV"></a>莫在此间以饮食故受诸苦恼。<a id="a-BW"></a>时诸比丘随所知识各往安居。<a id="a-BX"></a>有诸比丘。<a id="a-BY"></a>往憍萨罗国一处安居。<a id="a-BZ"></a>复有比丘。<a id="a-Ba"></a>到婆求摩河边聚落安居。<a id="a-Bb"></a>是聚落中多诸贵人。<a id="a-Bc"></a>奴婢财宝谷米丰饶种种成就。<a id="a-Bd"></a>时河上安居比丘作是念。<a id="a-Be"></a>今世饥饿乞食难得。<a id="a-Bf"></a>诸人妻子尚乏饮食。<a id="a-Bg"></a>况与乞人。<a id="a-Bh"></a>是聚落中多富贵家。<a id="a-Bi"></a>谷米丰饶种种成就。<a id="a-Bj"></a>我等当到是诸家共相赞叹作是言。<a id="a-Bk"></a>居士当知。<a id="a-Bl"></a>汝等得大善利。<a id="a-Bm"></a>诸大比丘僧依汝聚落中安居故。<a id="a-Bn"></a>今此众中某是阿罗汉。<a id="a-Bo"></a>某是向阿罗汉。<a id="a-Bp"></a>某是阿那含。<a id="a-Bq"></a>某是向阿那含。<a id="a-Br"></a>某是斯陀含。<a id="a-Bs"></a>某是向斯陀含。<a id="a-Bt"></a>某是须陀洹。<a id="a-Bu"></a>某是向须陀洹。<a id="a-Bv"></a>某得初禅二禅三禅四禅。<a id="a-Bw"></a>某得无量慈心无量悲心无量喜心无量舍心。<a id="a-Bx"></a>某得无量空处识处无所有处非有想非无想处。<a id="a-By"></a>某得不净观。<a id="a-Bz"></a>某得阿那般那念。<a id="a-C0"></a>诸比丘作是念已。<a id="a-C1"></a>即入聚落到富贵家共相赞叹。<a id="a-C2"></a>汝等当知得大善利。<a id="a-C3"></a>福田众僧依汝聚落安居。<a id="a-C4"></a>今此众中。<a id="a-C5"></a>某是阿罗汉。<a id="a-C6"></a>我亦是阿罗汉。<a id="a-C7"></a>某向阿罗汉。<a id="a-C8"></a>我亦向阿罗汉。<a id="a-C9"></a>某是阿那含。<a id="a-CA"></a>我亦是阿那含。<a id="a-CB"></a>某向阿那含。<a id="a-CC"></a>我亦向阿那含。<a id="a-CD"></a>某得斯陀含。<a id="a-CE"></a>我亦得斯陀含。<a id="a-CF"></a>某向斯陀含。<a id="a-CG"></a>我亦向斯陀含。<a id="a-CH"></a>某得须陀洹。<a id="a-CI"></a>我亦得须陀洹。<a id="a-CJ"></a>某向须陀洹。<a id="a-CK"></a>我亦向须陀洹。<a id="a-CL"></a>某得初禅二禅三禅四禅无量慈心悲心喜心舍心空处识处无所有处非有想非无想处不净观阿那般那念。<a id="a-CM"></a>我亦得初禅乃至阿那般那念。<a id="a-CN"></a>彼诸居士即生清净信心。<a id="a-CO"></a>作如是念。<a id="a-CP"></a>我等得大善利。<a id="a-CQ"></a>有大福田众僧。<a id="a-CR"></a>依我等聚落安居。<a id="a-CS"></a>某得阿罗汉。<a id="a-CT"></a>某向阿罗汉。<a id="a-CU"></a>某得阿那含。<a id="a-CV"></a>某向阿那含。<a id="a-CW"></a>某得斯陀含。<a id="a-CX"></a>某向斯陀含。<a id="a-CY"></a>某得须陀洹。<a id="a-CZ"></a>某向须陀洹。<a id="a-Ca"></a>某得初禅二禅三禅四禅无量慈心悲喜舍心空处识处无所有处非有想非无想处不净观阿那般那念。<a id="a-Cb"></a>是居士得是信心已。<a id="a-Cc"></a>今饥俭时乞食难得。<a id="a-Cd"></a>乃能如先丰乐易得时。<a id="a-Ce"></a>与众僧作前食后食怛钵那。<a id="a-Cf"></a>时婆求摩河边安居比丘。<a id="a-Cg"></a>啖是饮食身体充满。<a id="a-Ch"></a>得色得力肥盛润泽。<a id="a-Ci"></a>诸佛在世法。<a id="a-Cj"></a>岁二时大会。<a id="a-Ck"></a>春末后月夏末后月。<a id="a-Cl"></a>春末月者。<a id="a-Cm"></a>诸方国土处处诸比丘来作是念。<a id="a-Cn"></a>佛所说法我等当安居时修习得安乐住。<a id="a-Co"></a>是名初大会。<a id="a-Cp"></a>夏末月者。<a id="a-Cq"></a>诸比丘处处夏三月安居竟。<a id="a-Cr"></a>作衣毕持衣钵诣佛所作是念。<a id="a-Cs"></a>我等久不见佛久不见世尊。<a id="a-Ct"></a>是第二大会。</p>
  <p id="aCu">尔时憍萨罗国安居比丘。<a id="a-Cv"></a>过夏三月作衣毕。<a id="a-Cw"></a>持衣钵游行到维耶离国。<a id="a-Cx"></a>诸佛常法。<a id="a-Cy"></a>有共佛安居比丘。<a id="a-Cz"></a>有客比丘来。<a id="a-D0"></a>当共往迎一心问讯。<a id="a-D1"></a>与担衣钵开房舍示卧具处。<a id="a-D2"></a>作是言。<a id="a-D3"></a>此是汝等房舍。<a id="a-D4"></a>粗陛绳床细陛绳床被褥枕席随上座次第住。<a id="a-D5"></a>尔时维耶离比丘。<a id="a-D6"></a>遥见憍萨罗比丘来。<a id="a-D7"></a>便共出迎一心问讯。<a id="a-D8"></a>与担衣钵开房舍示卧具处。<a id="a-D9"></a>作如是言。<a id="a-DA"></a>此是汝等房舍。<a id="a-DB"></a>粗陛绳床细陛绳床被褥枕席随上座次第住问讯言。<a id="a-DC"></a>汝等忍足安乐住乞食不乏道路不疲耶。<a id="a-DD"></a>憍萨罗比丘答言。<a id="a-DE"></a>我等忍足安乐住道路不疲。<a id="a-DF"></a>但乞食难得。<a id="a-DG"></a>维耶离比丘言。<a id="a-DH"></a>汝实忍足安乐住道路不疲。<a id="a-DI"></a>乞食难得故。<a id="a-DJ"></a>汝等羸瘦颜色憔悴。<a id="a-DK"></a>尔时婆求摩河上比丘安居竟。<a id="a-DL"></a>作衣毕游行到维耶离。<a id="a-DM"></a>时维耶离比丘。<a id="a-DN"></a>遥见婆求摩河比丘来。<a id="a-DO"></a>皆共出迎一心问讯。<a id="a-DP"></a>与担衣钵开房舍示卧具处。<a id="a-DQ"></a>作如是言。<a id="a-DR"></a>此是汝等房舍。<a id="a-DS"></a>粗陛绳床细陛绳床被褥枕席随上座次第住问讯言。<a id="a-DT"></a>汝等忍足安乐住乞食不乏道路不疲耶。<a id="a-DU"></a>婆求摩河上比丘答言。<a id="a-DV"></a>我等忍足安乐住乞食不乏。<a id="a-DW"></a>但道路疲极。<a id="a-DX"></a>维耶离比丘言。<a id="a-DY"></a>汝实忍足安乐住道路疲极乞食不乏。<a id="a-DZ"></a>何以故汝等肥盛颜色和悦。<a id="a-Da"></a>时维耶离比丘渐渐急问。<a id="a-Db"></a>汝等长老今世饥俭乞食难得。<a id="a-Dc"></a>诸人妻子尚乏饮食。<a id="a-Dd"></a>况能与人。<a id="a-De"></a>汝等何因缘故。<a id="a-Df"></a>安居时气力肥盛颜色和悦乞食不难。<a id="a-Dg"></a>时婆求摩河比丘广说如上因缘。<a id="a-Dh"></a>维耶离比丘问。<a id="a-Di"></a>诸长老。<a id="a-Dj"></a>汝等所可赞叹。<a id="a-Dk"></a>实有是功德不。<a id="a-Dl"></a>答言实无。<a id="a-Dm"></a>维耶离比丘。<a id="a-Dn"></a>以种种因缘呵责婆求摩河比丘。<a id="a-Do"></a>汝所作事。<a id="a-Dp"></a>非沙门法不随顺道。<a id="a-Dq"></a>无欲乐心作不净行。<a id="a-Dr"></a>出家之人所不应作。<a id="a-Ds"></a>汝不知佛世尊以种种因缘呵责妄语。<a id="a-Dt"></a>种种因缘赞叹不妄语。<a id="a-Du"></a>佛常说法教人离妄语。<a id="a-Dv"></a>汝等尚不应生心作妄语想。<a id="a-Dw"></a>何况为饮食故。<a id="a-Dx"></a>空无过人圣法。<a id="a-Dy"></a>自说言得。<a id="a-Dz"></a>如是种种因缘呵已。<a id="a-E0"></a>向佛广说。<a id="a-E1"></a>佛以是事集比丘僧。<a id="a-E2"></a>知而故问婆求摩河比丘。<a id="a-E3"></a>汝等实作是事不。<a id="a-E4"></a>答言。<a id="a-E5"></a>实作世尊。<a id="a-E6"></a>佛以种种因缘呵责婆求摩河比丘。<a id="a-E7"></a>汝等所作事。<a id="a-E8"></a>非沙门法不随顺道。<a id="a-E9"></a>无欲乐心作不净行。<a id="a-EA"></a>出家之人所不应作。<a id="a-EB"></a>汝痴人不知。<a id="a-EC"></a>我以种种因缘呵责妄语。<a id="a-ED"></a>种种因缘赞叹不妄语。<a id="a-EE"></a>我常说法教人离妄语。<a id="a-EF"></a>汝尚不应生心作妄语想。<a id="a-EG"></a>何况为饮食故。<a id="a-EH"></a>空无过人法。<a id="a-EI"></a>自说言得。<a id="a-EJ"></a>佛如是种种因缘呵已。<a id="a-EK"></a>语诸比丘。<a id="a-EL"></a>世间有三种大贼。<a id="a-EM"></a>一者作百人主故在百人前百人恭敬围绕。<a id="a-EN"></a>二百三百四百五百人主故在五百人前五百人恭敬围绕。<a id="a-EO"></a>入城聚落穿踰墙壁断道偷夺破城杀人是名初世间大贼。<a id="a-EP"></a>二者有比丘。<a id="a-EQ"></a>用四方众僧园林中竹木根茎枝叶花果财物饮食。<a id="a-ER"></a>卖以自活若与知识白衣。<a id="a-ES"></a>是名第二世间大贼。<a id="a-ET"></a>三者有比丘。<a id="a-EU"></a>为饮食供养故。<a id="a-EV"></a>空无过人圣法。<a id="a-EW"></a>故作妄语自说言得。<a id="a-EX"></a>若与百人恭敬围绕。<a id="a-EY"></a>至五百人恭敬围绕。<a id="a-EZ"></a>入城聚落受他供养前食后食怛钵那。<a id="a-Ea"></a>是名第三世间大贼。<a id="a-Eb"></a>是中百人贼主。<a id="a-Ec"></a>在百人前恭敬围绕。<a id="a-Ed"></a>二百三百四百五百人主。<a id="a-Ee"></a>在五百人前恭敬围绕。<a id="a-Ef"></a>入城聚落穿踰墙壁断道偷夺破城杀人。<a id="a-Eg"></a>此名小贼。<a id="a-Eh"></a>若有比丘。<a id="a-Ei"></a>用四方众僧园林中竹木根茎枝叶花果财物饮食。<a id="a-Ej"></a>卖以自活若与知识白衣。<a id="a-Ek"></a>是亦小贼。<a id="a-El"></a>佛言。<a id="a-Em"></a>是第三贼。<a id="a-En"></a>于天人世间魔界梵世沙门婆罗门天人众中。<a id="a-Eo"></a>最是大贼。<a id="a-Ep"></a>谓为饮食故。<a id="a-Eq"></a>空无过人法。<a id="a-Er"></a>故作妄语自说言得。<a id="a-Es"></a>若与百人至五百人恭敬围绕。<a id="a-Et"></a>入城聚落受他供养前食后食怛钵那。<a id="a-Eu"></a>是名大贼。<a id="a-Ev"></a>佛说偈言。</p>
  <p id="aEw">比丘未得道　　自说言得道</p>
  <p id="aEx">天人中大贼　　极恶破戒人</p>
  <p id="aEy">是痴人身坏　　当堕地狱中</p>
  <p id="aEz">佛种种因缘呵责已语诸比丘。<a id="a-F0"></a>以十利故与诸比丘结戒。<a id="a-F1"></a>从今是戒应如是说。<a id="a-F2"></a>若比丘不知不见空无过人法。<a id="a-F3"></a>自言我得如是知如是见。<a id="a-F4"></a>是比丘后时若问若不问。<a id="a-F5"></a>贪着利养故。<a id="a-F6"></a>不知言知不见言见。<a id="a-F7"></a>空诳妄语。<a id="a-F8"></a>是比丘波罗夷不共住。</p>
  <p id="aF9">佛在舍卫国。<a id="a-FA"></a>时憍萨罗国有空闲处。<a id="a-FB"></a>诸比丘住其中。<a id="a-FC"></a>诸比丘因别相观得定故。<a id="a-FD"></a>贪欲嗔恚不起。<a id="a-FE"></a>便作是念。<a id="a-FF"></a>我已得道所作已办。<a id="a-FG"></a>是诸比丘到佛所自言。<a id="a-FH"></a>我是阿罗汉。<a id="a-FI"></a>生分已尽更不受身。<a id="a-FJ"></a>作是语已。<a id="a-FK"></a>后近聚落僧坊中住。<a id="a-FL"></a>数见女人故。<a id="a-FM"></a>贪欲嗔恚便起。<a id="a-FN"></a>是诸比丘作是言。<a id="a-FO"></a>我曹辛苦痛恼。<a id="a-FP"></a>本在空闲处时。<a id="a-FQ"></a>因别相观得定故。<a id="a-FR"></a>贪欲嗔恚不起。<a id="a-FS"></a>便作是念。<a id="a-FT"></a>我已得道所作已办。<a id="a-FU"></a>即到佛所自言。<a id="a-FV"></a>我是阿罗汉。<a id="a-FW"></a>我生已尽更不受身。<a id="a-FX"></a>今近聚落住。<a id="a-FY"></a>数见女人故贪欲嗔恚便生。<a id="a-FZ"></a>我曹失比丘法烧比丘法。<a id="a-Fa"></a>我曹空无过人法自说言得。<a id="a-Fb"></a>是诸比丘语余比丘。<a id="a-Fc"></a>余比丘闻已向佛广说。<a id="a-Fd"></a>佛以是事因缘故集比丘僧。<a id="a-Fe"></a>以种种因缘赞戒赞持戒。<a id="a-Ff"></a>赞戒赞持戒已。<a id="a-Fg"></a>语诸比丘。<a id="a-Fh"></a>从今是戒应如是说。<a id="a-Fi"></a>若比丘不知不见空无过人法。<a id="a-Fj"></a>自言我得如是知如是见。<a id="a-Fk"></a>后时或问或不问。<a id="a-Fl"></a>欲出罪故便言。<a id="a-Fm"></a>我不知言知不见言见空诳妄语。<a id="a-Fn"></a>除增上慢。<a id="a-Fo"></a>是比丘波罗夷不共住。<a id="a-Fp"></a>不知者。<a id="a-Fq"></a>过人法不知不得不见不触不证。<a id="a-Fr"></a>不见者。<a id="a-Fs"></a>不见苦谛不见集谛灭谛道谛。<a id="a-Ft"></a>是中犯者。<a id="a-Fu"></a>若比丘说我阿罗汉。<a id="a-Fv"></a>若不实。<a id="a-Fw"></a>犯波罗夷向阿罗汉不实犯波罗夷。<a id="a-Fx"></a>若阿那含不实犯波罗夷。<a id="a-Fy"></a>向阿那含不实犯波罗夷。<a id="a-Fz"></a>若斯陀含不实犯波罗夷。<a id="a-G0"></a>若向斯陀含不实犯波罗夷。<a id="a-G1"></a>若须陀洹不实犯波罗夷。<a id="a-G2"></a>若向须陀洹不实犯波罗夷。<a id="a-G3"></a>若比丘言。<a id="a-G4"></a>我得初禅二禅三禅四禅。<a id="a-G5"></a>得无量慈心悲心喜心舍心空处识处无所有处非有想非无想处不净观。<a id="a-G6"></a>得阿那般那念。<a id="a-G7"></a>不实犯波罗夷。<a id="a-G8"></a>乃至说我善持戒人淫欲不起。<a id="a-G9"></a>若不实者偷兰遮。<a id="a-GA"></a>若比丘作是言。<a id="a-GB"></a>诸天来至我所。<a id="a-GC"></a>龙夜叉毗陀罗鬼饿鬼鸠槃茶鬼毗舍遮鬼罗刹鬼来至我所。<a id="a-GD"></a>彼问我答我问彼答。<a id="a-GE"></a>若是事不实者。<a id="a-GF"></a>比丘犯波罗夷。<a id="a-GG"></a>乃至旋风土鬼来至我所。<a id="a-GH"></a>若不实者偷兰遮。<a id="a-GI"></a>一时长老大目揵连。<a id="a-GJ"></a>在耆阇崛山入无所有空定。<a id="a-GK"></a>善取入定相。<a id="a-GL"></a>不善取出定相。<a id="a-GM"></a>从三昧起。<a id="a-GN"></a>闻阿修罗城中伎乐音声已。<a id="a-GO"></a>还疾入定。<a id="a-GP"></a>作如是念。<a id="a-GQ"></a>我在定中闻阿修罗城中伎乐音声。<a id="a-GR"></a>从三昧起语诸比丘。<a id="a-GS"></a>我在耆阇崛山入无所有处无色定。<a id="a-GT"></a>闻阿修罗城中伎乐音声。<a id="a-GU"></a>诸比丘语目连。<a id="a-GV"></a>何有是处。<a id="a-GW"></a>入无色定当见色闻声。<a id="a-GX"></a>何以故。<a id="a-GY"></a>若入无色定。<a id="a-GZ"></a>破坏色相舍离声相。<a id="a-Ga"></a>汝空无过人法故作妄语。<a id="a-Gb"></a>汝目连应摈治驱遣。<a id="a-Gc"></a>是事白佛。<a id="a-Gd"></a>佛语诸比丘。<a id="a-Ge"></a>汝等莫说目连犯罪。<a id="a-Gf"></a>何以故。<a id="a-Gg"></a>目连但见前事不见后事。<a id="a-Gh"></a>如来亦见前亦见后。<a id="a-Gi"></a>是目连在耆阇崛山。<a id="a-Gj"></a>入无所有处无色定。<a id="a-Gk"></a>善取入定相。<a id="a-Gl"></a>不善取出定相。<a id="a-Gm"></a>从定起闻阿修罗城中伎乐音声。<a id="a-Gn"></a>闻已还疾入定。<a id="a-Go"></a>便自谓。<a id="a-Gp"></a>我入定闻声。<a id="a-Gq"></a>若入无色定。<a id="a-Gr"></a>若见色若闻声无有是处。<a id="a-Gs"></a>何以故。<a id="a-Gt"></a>是人破坏色相舍离声相故。<a id="a-Gu"></a>若目连空无过人法故妄语者亦无是处。<a id="a-Gv"></a>是目连随心想说无罪。<a id="a-Gw"></a>有一时诸比丘问长老目连。<a id="a-Gx"></a>多浮陀河水从何处来。<a id="a-Gy"></a>目连答言。<a id="a-Gz"></a>此水从阿耨达池中来。<a id="a-H0"></a>诸比丘言。<a id="a-H1"></a>阿耨达池其水甘美有八功德。<a id="a-H2"></a>此水沸热碱苦何有此事。<a id="a-H3"></a>汝目连。<a id="a-H4"></a>汝空无过人法故作妄语。<a id="a-H5"></a>汝目连应摈治驱遣。<a id="a-H6"></a>是事白佛。<a id="a-H7"></a>佛语诸比丘。<a id="a-H8"></a>汝等莫说目连是事犯罪。<a id="a-H9"></a>何以故。<a id="a-HA"></a>阿耨达池去此极远。<a id="a-HB"></a>是水本有八功德甘美。<a id="a-HC"></a>经历五百小地狱上来。<a id="a-HD"></a>是故碱热。<a id="a-HE"></a>汝等若问目连是水何故碱热。<a id="a-HF"></a>能随想答。<a id="a-HG"></a>目连实语无犯。<a id="a-HH"></a>有一时大目揵连入定。<a id="a-HI"></a>见跋耆诸夜叉与摩竭陀夜叉共斗。<a id="a-HJ"></a>破摩竭陀夜叉。<a id="a-HK"></a>从定起已语诸比丘。<a id="a-HL"></a>跋耆人当破摩竭陀人。<a id="a-HM"></a>后阿阇世王。<a id="a-HN"></a>善将兵众破跋耆人。<a id="a-HO"></a>诸比丘语大目揵连。<a id="a-HP"></a>汝先言跋耆人当破摩竭陀人。<a id="a-HQ"></a>今摩竭陀人破跋耆人。<a id="a-HR"></a>汝空无过人法故作妄语。<a id="a-HS"></a>汝目连应摈治驱遣。<a id="a-HT"></a>是事白佛。<a id="a-HU"></a>佛语诸比丘。<a id="a-HV"></a>莫说目连是事犯罪。<a id="a-HW"></a>何以故。<a id="a-HX"></a>目连见前不见后。<a id="a-HY"></a>如来见前亦见后。<a id="a-HZ"></a>是跋耆夜叉与摩竭陀夜叉共斗得胜。<a id="a-Ha"></a>时跋耆人亦破摩竭陀人。<a id="a-Hb"></a>后阿阇世王更集兵众共战得胜。<a id="a-Hc"></a>是目连随心想说无犯。<a id="a-Hd"></a>目连又后入定。<a id="a-He"></a>见摩竭陀夜叉。<a id="a-Hf"></a>与跋耆夜叉共斗得胜。<a id="a-Hg"></a>目连从三昧起。<a id="a-Hh"></a>语诸比丘。<a id="a-Hi"></a>摩竭陀人当破跋耆人。<a id="a-Hj"></a>后共斗时跋耆人得胜。<a id="a-Hk"></a>诸比丘语目连。<a id="a-Hl"></a>汝先言摩竭陀人当破跋耆人。<a id="a-Hm"></a>今跋耆人更破摩竭陀人。<a id="a-Hn"></a>汝空无过人法故作妄语。<a id="a-Ho"></a>汝目连应摈治驱遣。<a id="a-Hp"></a>是事问佛。<a id="a-Hq"></a>佛语诸比丘。<a id="a-Hr"></a>莫说目连是事犯罪。<a id="a-Hs"></a>何以故。<a id="a-Ht"></a>目连见前不见后。<a id="a-Hu"></a>如来见前亦见后。<a id="a-Hv"></a>是摩竭陀夜叉与跋耆夜叉共斗得胜。<a id="a-Hw"></a>时摩竭陀人亦胜跋耆人。<a id="a-Hx"></a>后跋耆人更集兵众共斗得胜。<a id="a-Hy"></a>目连随心想说无犯。<a id="a-Hz"></a>有一时目连。<a id="a-I0"></a>晨朝时到着衣持钵入居士舍。<a id="a-I1"></a>与敷座处共相问讯。<a id="a-I2"></a>居士言。<a id="a-I3"></a>大德目连。<a id="a-I4"></a>是妊身妇人为生男女。<a id="a-I5"></a>目连答言。<a id="a-I6"></a>生男。<a id="a-I7"></a>语已便去。<a id="a-I8"></a>复有一梵志来入舍。<a id="a-I9"></a>居士问言。<a id="a-IA"></a>此妊身妇人为生男女。<a id="a-IB"></a>答言。<a id="a-IC"></a>生女。<a id="a-ID"></a>后实生女。<a id="a-IE"></a>诸比丘语目连。<a id="a-IF"></a>汝先说居士妇生男。<a id="a-IG"></a>今乃生女。<a id="a-IH"></a>汝空无过人法故作妄语。<a id="a-II"></a>汝目连应摈治驱遣。<a id="a-IJ"></a>是事白佛。<a id="a-IK"></a>佛语诸比丘。<a id="a-IL"></a>莫说目连是事犯罪。<a id="a-IM"></a>何以故。<a id="a-IN"></a>目连见前不见后。<a id="a-IO"></a>如来见前亦见后。<a id="a-IP"></a>是时此女是男。<a id="a-IQ"></a>后转为女。<a id="a-IR"></a>目连随心想说无犯。<a id="a-IS"></a>后复相他生女亦如是。<a id="a-IT"></a>尔时大旱。<a id="a-IU"></a>目连入定见。<a id="a-IV"></a>却后七日天当大雨沟坑满溢。<a id="a-IW"></a>诸城邑人皆闻是语。<a id="a-IX"></a>咸大欢喜。<a id="a-IY"></a>国中人民皆舍众务覆屋盖藏。<a id="a-IZ"></a>各各屈指捉筹数日。<a id="a-Ia"></a>到第七日尚无雨气。<a id="a-Ib"></a>何况大雨。<a id="a-Ic"></a>诸比丘语目连。<a id="a-Id"></a>汝言七日大雨沟坑满溢。<a id="a-Ie"></a>今无雨气何况有雨。<a id="a-If"></a>汝空无过人法故作妄语。<a id="a-Ig"></a>汝目连应摈治驱遣。<a id="a-Ih"></a>是事白佛。<a id="a-Ii"></a>佛语诸比丘。<a id="a-Ij"></a>莫说目连是事犯罪。<a id="a-Ik"></a>何以故。<a id="a-Il"></a>目连见前不见后。<a id="a-Im"></a>如来亦见前亦见后。<a id="a-In"></a>是七日时实有大雨。<a id="a-Io"></a>有罗睺阿修罗王。<a id="a-Ip"></a>以手接去置大海中。<a id="a-Iq"></a>目连随心想说无犯。<a id="a-Ir"></a>又一时长老莎伽陀语诸比丘。<a id="a-Is"></a>我入禅定。<a id="a-It"></a>能令阿鼻地狱上至阿迦腻吒天满其中火。<a id="a-Iu"></a>诸比丘言。<a id="a-Iv"></a>何有是处。<a id="a-Iw"></a>声闻弟子能作大火从阿鼻地狱极至梵世。<a id="a-Ix"></a>汝空无过人法故作妄语。<a id="a-Iy"></a>汝莎伽陀应摈治驱遣。<a id="a-Iz"></a>是事白佛。<a id="a-J0"></a>佛语诸比丘。<a id="a-J1"></a>莫说莎伽陀是事犯罪。<a id="a-J2"></a>何以故。<a id="a-J3"></a>若比丘依初禅修如意足得神通力。<a id="a-J4"></a>从阿鼻地狱上至阿迦腻吒天自在能满中火。<a id="a-J5"></a>若依初禅二禅三禅四禅亦如是。<a id="a-J6"></a>是莎伽陀依止四禅。<a id="a-J7"></a>善修如意足得大神通。<a id="a-J8"></a>若念从阿鼻地狱上至阿迦腻吒天自在随意能满中火。<a id="a-J9"></a>是莎伽陀实语无犯。<a id="a-JA"></a>又一时长老输毗陀语诸比丘。<a id="a-JB"></a>我一念中能识宿命五百劫事。<a id="a-JC"></a>诸比丘言。<a id="a-JD"></a>何有是处。<a id="a-JE"></a>声闻弟子在一念中极多能知一世汝空无过人法故作妄语。<a id="a-JF"></a>汝输毗陀应摈治驱遣。<a id="a-JG"></a>是事白佛。<a id="a-JH"></a>佛语诸比丘。<a id="a-JI"></a>莫说输毗陀是事犯罪。<a id="a-JJ"></a>何以故。<a id="a-JK"></a>是人前身从无想天命终来生此间。<a id="a-JL"></a>无想天上受五百劫。<a id="a-JM"></a>是故自说。<a id="a-JN"></a>我一念中能知五百劫事。<a id="a-JO"></a>是输毗陀随心想说无犯(四波罗夷竟)。</p>
 </body>
</html>