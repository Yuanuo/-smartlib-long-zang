<!doctype html>
<html id="z3IBUwgmg" data-ver="1372">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第六十五</h1>
  <h2 id="a2">杀戒初之余</h2>
  <p id="a3">佛在毗耶离婆求沫河边。<a id="a-4"></a>佛与婆求沫河诸比丘结戒言。<a id="a-5"></a>先作无罪。<a id="a-6"></a>是诸比丘作是念。<a id="a-7"></a>我等多时空无过人法妄语。<a id="a-8"></a>不知何者是先何者非先。<a id="a-9"></a>心生疑悔。<a id="a-A"></a>是事白佛。<a id="a-B"></a>佛言。<a id="a-C"></a>未结戒前婆求沫诸比丘一切时不犯。<a id="a-D"></a>是故先作无罪。<a id="a-E"></a>比丘人前作非人想。<a id="a-F"></a>自说得过人法。<a id="a-G"></a>是比丘生疑。<a id="a-H"></a>我将无得波罗夷耶。<a id="a-I"></a>是事白佛。<a id="a-J"></a>佛言。<a id="a-K"></a>人中生人想。<a id="a-L"></a>得波罗夷。<a id="a-M"></a>人中生非人想。<a id="a-N"></a>得波罗夷。<a id="a-O"></a>人中生疑。<a id="a-P"></a>得波罗夷。<a id="a-Q"></a>非人中生非人想。<a id="a-R"></a>得偷兰遮。<a id="a-S"></a>非人中生人想。<a id="a-T"></a>得偷兰遮。<a id="a-U"></a>非人中生疑。<a id="a-V"></a>得偷兰遮。<a id="a-W"></a>有比丘。<a id="a-X"></a>居士前自称得过人法。<a id="a-Y"></a>是居士不解。<a id="a-Z"></a>居士言。<a id="a-a"></a>大德何所道。<a id="a-b"></a>比丘言。<a id="a-c"></a>置不须问。<a id="a-d"></a>是比丘生疑。<a id="a-e"></a>我将无得波罗夷耶。<a id="a-f"></a>是事白佛。<a id="a-g"></a>佛言。<a id="a-h"></a>不得波罗夷。<a id="a-i"></a>得偷兰遮。<a id="a-j"></a>有人问比丘言。<a id="a-k"></a>汝是阿罗汉不。<a id="a-l"></a>汝应受上座上水上供养不。<a id="a-m"></a>若默然受。<a id="a-n"></a>得偷兰遮。<a id="a-o"></a>人问比丘言。<a id="a-p"></a>汝是婆罗门除灭恶法不。<a id="a-q"></a>若默然受。<a id="a-r"></a>得偷兰遮。<a id="a-s"></a>人问比丘言。<a id="a-t"></a>汝好守六根门不。<a id="a-u"></a>若默然受。<a id="a-v"></a>得偷兰遮。<a id="a-w"></a>人问比丘言。<a id="a-x"></a>汝若是阿罗汉便受是衣被。<a id="a-y"></a>若默然受。<a id="a-z"></a>得偷兰遮。<a id="a-10"></a>饮食汤药资生之物亦如是。<a id="a-11"></a>比丘常入出一居士家。<a id="a-12"></a>是比丘中前着衣持钵到是居士舍。<a id="a-13"></a>居士出在门下立言。<a id="a-14"></a>若是阿罗汉。<a id="a-15"></a>入我舍坐处坐。<a id="a-16"></a>手受水受饮食。<a id="a-17"></a>受已咒愿。<a id="a-18"></a>咒愿已去。<a id="a-19"></a>若是比丘默然入坐。<a id="a-1A"></a>饮食咒愿。<a id="a-1B"></a>咒愿已去时得偷兰遮。<a id="a-1C"></a>有一比丘常入出一居士家。<a id="a-1D"></a>是比丘中前着衣持钵到其舍。<a id="a-1E"></a>居士出在门下立言。<a id="a-1F"></a>大德。<a id="a-1G"></a>若是阿罗汉便入。<a id="a-1H"></a>比丘言。<a id="a-1I"></a>我非阿罗汉。<a id="a-1J"></a>若听入当入。<a id="a-1K"></a>若居士听入无罪。<a id="a-1L"></a>坐处坐受水饮食咒愿出门亦如是。<a id="a-1M"></a>一时目连语诸比丘。<a id="a-1N"></a>从阿鼻地狱乃至阿迦尼吒天。<a id="a-1O"></a>我能于中遍至。<a id="a-1P"></a>身自在来往。<a id="a-1Q"></a>诸比丘言。<a id="a-1R"></a>目连。<a id="a-1S"></a>汝何有此事。<a id="a-1T"></a>声闻弟子身通。<a id="a-1U"></a>极远能至梵世。<a id="a-1V"></a>汝空无过人法故妄语。<a id="a-1W"></a>汝目连灭摈驱出。<a id="a-1X"></a>是事问佛。<a id="a-1Y"></a>佛语诸比丘言。<a id="a-1Z"></a>汝等莫说目连是事罪过。<a id="a-1a"></a>何以故。<a id="a-1b"></a>若人依初禅。<a id="a-1c"></a>善修习如意足得神通。<a id="a-1d"></a>是人则能从阿鼻地狱乃至阿迦尼吒天。<a id="a-1e"></a>身自在往来。<a id="a-1f"></a>若比丘依第二禅第三禅第四禅亦如是。<a id="a-1g"></a>目连比丘依四禅。<a id="a-1h"></a>善修如意足得大神通。<a id="a-1i"></a>若欲从阿鼻地狱上至阿迦尼吒天。<a id="a-1j"></a>于中身得往反自在。<a id="a-1k"></a>目连语实无罪。<a id="a-1l"></a>又一时目连语诸比丘言。<a id="a-1m"></a>从阿鼻地狱乃至阿迦尼吒天。<a id="a-1n"></a>其中众生所有音声。<a id="a-1o"></a>我以天耳皆悉能闻。<a id="a-1p"></a>诸比丘言。<a id="a-1q"></a>目连汝何有此事。<a id="a-1r"></a>声闻弟子天耳。<a id="a-1s"></a>极远能闻上至梵世。<a id="a-1t"></a>汝目连空无过人法妄语。<a id="a-1u"></a>汝目连灭摈驱出。<a id="a-1v"></a>是事问佛。<a id="a-1w"></a>佛语诸比丘。<a id="a-1x"></a>汝等莫说目连是事过罪。<a id="a-1y"></a>何以故。<a id="a-1z"></a>若有依初禅得天耳。<a id="a-20"></a>是人则能从阿鼻地狱乃至阿迦尼吒天。<a id="a-21"></a>其中音声自在能闻。<a id="a-22"></a>若比丘依第二第三第四禅亦如是。<a id="a-23"></a>目连比丘依四禅。<a id="a-24"></a>善修天耳通。<a id="a-25"></a>若欲闻阿鼻地狱乃至阿迦尼吒天其中众生所有音声。<a id="a-26"></a>皆悉能闻。<a id="a-27"></a>目连实语无罪。<a id="a-28"></a>又一时目连语诸比丘言。<a id="a-29"></a>从阿鼻地狱乃至阿迦尼吒天。<a id="a-2A"></a>其中众生所有心念。<a id="a-2B"></a>我能悉知。<a id="a-2C"></a>诸比丘言。<a id="a-2D"></a>目连。<a id="a-2E"></a>汝何有是事。<a id="a-2F"></a>声闻弟子极远能知乃至梵世。<a id="a-2G"></a>汝空无过人法故妄语。<a id="a-2H"></a>汝目连灭摈驱出。<a id="a-2I"></a>是事问佛。<a id="a-2J"></a>佛语诸比丘。<a id="a-2K"></a>汝等莫说目连是事过罪。<a id="a-2L"></a>何以故。<a id="a-2M"></a>若比丘依初禅。<a id="a-2N"></a>善修知他心通。<a id="a-2O"></a>是人则能从阿鼻地狱乃至阿迦尼吒天。<a id="a-2P"></a>其中众生所有心念。<a id="a-2Q"></a>皆悉能知。<a id="a-2R"></a>若比丘依第二第三第四禅亦如是。<a id="a-2S"></a>目连比丘。<a id="a-2T"></a>依四禅善修他心通。<a id="a-2U"></a>若欲知从阿鼻地狱乃至阿迦尼吒天其中众生所有心念。<a id="a-2V"></a>皆悉能知。<a id="a-2W"></a>目连语实无罪。<a id="a-2X"></a>又一时目连语诸比丘。<a id="a-2Y"></a>从阿鼻地狱乃至阿迦尼吒天。<a id="a-2Z"></a>其中众生宿命。<a id="a-2a"></a>我悉能知。<a id="a-2b"></a>诸比丘言。<a id="a-2c"></a>目连。<a id="a-2d"></a>汝何有此事。<a id="a-2e"></a>声闻弟子宿命通。<a id="a-2f"></a>极远能知从阿鼻地狱乃至梵世。<a id="a-2g"></a>汝空无过人法故妄语。<a id="a-2h"></a>汝目连灭摈驱出。<a id="a-2i"></a>是事问佛。<a id="a-2j"></a>佛语诸比丘。<a id="a-2k"></a>汝等莫说目连是事过罪。<a id="a-2l"></a>何以故。<a id="a-2m"></a>若比丘依初禅善修宿命通。<a id="a-2n"></a>是人则能从阿鼻地狱乃至阿迦尼吒天。<a id="a-2o"></a>其中众生所有宿命。<a id="a-2p"></a>皆悉能知。<a id="a-2q"></a>若比丘依第二第三第四禅亦如是。<a id="a-2r"></a>目连比丘。<a id="a-2s"></a>依四禅善修宿命通。<a id="a-2t"></a>若阿鼻地狱上至阿迦尼吒天。<a id="a-2u"></a>其中众生所有宿命。<a id="a-2v"></a>皆悉能知。<a id="a-2w"></a>目连语实无罪。<a id="a-2x"></a>又一时目连语诸比丘。<a id="a-2y"></a>从阿鼻地狱上至阿迦尼吒天。<a id="a-2z"></a>其中所有众生死此生彼。<a id="a-30"></a>我以天眼悉能见之。<a id="a-31"></a>诸比丘言。<a id="a-32"></a>汝目连。<a id="a-33"></a>何有此事。<a id="a-34"></a>声闻弟子天眼。<a id="a-35"></a>极远能见阿鼻地狱乃至梵世。<a id="a-36"></a>汝空无过人法故妄语。<a id="a-37"></a>汝目连灭摈驱出。<a id="a-38"></a>是事问佛。<a id="a-39"></a>佛语诸比丘。<a id="a-3A"></a>汝等莫说目连是事过罪。<a id="a-3B"></a>何以故。<a id="a-3C"></a>若比丘依初禅善修天眼通。<a id="a-3D"></a>是人则能从阿鼻地狱上至阿迦尼吒天。<a id="a-3E"></a>其中众生死此生彼。<a id="a-3F"></a>皆悉能见。<a id="a-3G"></a>若人依第二第三第四禅亦如是。<a id="a-3H"></a>目连比丘。<a id="a-3I"></a>依四禅善修天眼通。<a id="a-3J"></a>若从阿鼻地狱乃至阿迦尼吒天。<a id="a-3K"></a>其中众生死此生彼。<a id="a-3L"></a>皆悉能见。<a id="a-3M"></a>目连语实无罪。<a id="a-3N"></a>又一时目连语诸比丘言。<a id="a-3O"></a>若人言求漏尽阿罗汉。<a id="a-3P"></a>梵行已立所作已办。<a id="a-3Q"></a>舍于重担逮得己利。<a id="a-3R"></a>尽诸有结正智已得解脱者。<a id="a-3S"></a>则我身是。<a id="a-3T"></a>何以故。<a id="a-3U"></a>我是阿罗汉漏尽。<a id="a-3V"></a>乃至正智已得解脱。<a id="a-3W"></a>诸比丘言。<a id="a-3X"></a>汝何有此事。<a id="a-3Y"></a>得阿罗汉漏尽。<a id="a-3Z"></a>乃至正智已得解脱。<a id="a-3a"></a>何以故。<a id="a-3b"></a>目连多事多欲。<a id="a-3c"></a>目连。<a id="a-3d"></a>汝空无过人法故妄语。<a id="a-3e"></a>灭摈驱出。<a id="a-3f"></a>是事问佛。<a id="a-3g"></a>佛语诸比丘。<a id="a-3h"></a>汝等莫说目连是事过罪。<a id="a-3i"></a>何以故。<a id="a-3j"></a>若人求实阿罗汉漏尽。<a id="a-3k"></a>梵行已立所作已办。<a id="a-3l"></a>舍于重担逮得己利。<a id="a-3m"></a>尽诸有结。<a id="a-3n"></a>正智已得解脱者。<a id="a-3o"></a>目连是也。<a id="a-3p"></a>何以故。<a id="a-3q"></a>目连实是阿罗汉漏尽。<a id="a-3r"></a>乃至正智已得解脱目连语实无罪。<a id="a-3s"></a>又一时目连语诸比丘。<a id="a-3t"></a>我见有一众生五百由旬大火焰烧身虚空中来大唤啼哭极受苦切。<a id="a-3u"></a>诸比丘言。<a id="a-3v"></a>何处有是众生。<a id="a-3w"></a>有如是大火焰。<a id="a-3x"></a>汝空无过人法故妄语。<a id="a-3y"></a>汝目连灭摈驱出。<a id="a-3z"></a>是事问佛。<a id="a-40"></a>佛语诸比丘。<a id="a-41"></a>汝等莫说目连是事过罪。<a id="a-42"></a>何以故。<a id="a-43"></a>我亦见是众生五百由旬火焰烧身虚空中来大唤啼哭极受苦切。<a id="a-44"></a>但不欲向余人说。<a id="a-45"></a>何以故。<a id="a-46"></a>畏人不信。<a id="a-47"></a>若人不信如来语。<a id="a-48"></a>长夜受大衰恼。<a id="a-49"></a>目连语实无罪。<a id="a-4A"></a>又一时目连语诸比丘。<a id="a-4B"></a>我见有一众生。<a id="a-4C"></a>五百夜叉鬼持五百斧。<a id="a-4D"></a>经五百日夜斫一肋。<a id="a-4E"></a>是肋堕海水中。<a id="a-4F"></a>海即扰浊。<a id="a-4G"></a>诸比丘言。<a id="a-4H"></a>目连。<a id="a-4I"></a>何处有如是众生。<a id="a-4J"></a>有如是肋。<a id="a-4K"></a>汝目连。<a id="a-4L"></a>空无过人法故妄语。<a id="a-4M"></a>汝目连灭摈驱出。<a id="a-4N"></a>是事问佛。<a id="a-4O"></a>佛语诸比丘。<a id="a-4P"></a>汝等莫说目连是事过罪。<a id="a-4Q"></a>何以故。<a id="a-4R"></a>我亦见是众生。<a id="a-4S"></a>五百夜叉鬼持五百斧。<a id="a-4T"></a>经五百日夜斫断一肋。<a id="a-4U"></a>堕海水中海即扰浊。<a id="a-4V"></a>而不欲向人说。<a id="a-4W"></a>何以故。<a id="a-4X"></a>畏人不信。<a id="a-4Y"></a>若人不信如来语。<a id="a-4Z"></a>长夜受大衰恼。<a id="a-4a"></a>目连语实无罪。<a id="a-4b"></a>又一时目连语诸比丘。<a id="a-4c"></a>我见一众生。<a id="a-4d"></a>身如一大木船。<a id="a-4e"></a>头如酒瓮。<a id="a-4f"></a>喘息如雷声。<a id="a-4g"></a>眼睛如憍萨罗大铜釪。<a id="a-4h"></a>口中出舌如黑云中掣电。<a id="a-4i"></a>诸比丘语目连言。<a id="a-4j"></a>何处有此众生。<a id="a-4k"></a>汝目连。<a id="a-4l"></a>空无过人法故妄语。<a id="a-4m"></a>汝目连灭摈驱出。<a id="a-4n"></a>是事问佛。<a id="a-4o"></a>佛语诸比丘。<a id="a-4p"></a>汝等莫说目连是事过罪。<a id="a-4q"></a>何以故。<a id="a-4r"></a>我亦见是众生。<a id="a-4s"></a>身如一大木船。<a id="a-4t"></a>头如酒瓮。<a id="a-4u"></a>喘息如雷声。<a id="a-4v"></a>眼睛如憍萨罗大铜釪。<a id="a-4w"></a>口中出舌如黑云中掣电。<a id="a-4x"></a>如来而不欲向人说。<a id="a-4y"></a>何以故。<a id="a-4z"></a>畏人不信。<a id="a-50"></a>若人不信如来语者。<a id="a-51"></a>长夜受大衰恼目连语实无罪。<a id="a-52"></a>又一时目连语诸比丘。<a id="a-53"></a>北方有池。<a id="a-54"></a>名漫陀紧尼。<a id="a-55"></a>广长五十由旬。<a id="a-56"></a>周围二百由旬。<a id="a-57"></a>底布金沙。<a id="a-58"></a>八功德水常满其中。<a id="a-59"></a>甜美如真蜜。<a id="a-5A"></a>青黄赤白红紫种种杂色莲花遍覆池上。<a id="a-5B"></a>种种众鸟哀声相和甚可爱乐。<a id="a-5C"></a>绕池四边种种花树果树。<a id="a-5D"></a>诸比丘语目连。<a id="a-5E"></a>何有如此池。<a id="a-5F"></a>汝空无过人法故妄语。<a id="a-5G"></a>汝目连灭摈驱出。<a id="a-5H"></a>是事问佛。<a id="a-5I"></a>佛语诸比丘。<a id="a-5J"></a>汝等莫说目连是事过罪。<a id="a-5K"></a>何以故。<a id="a-5L"></a>北方有是漫陀紧尼池。<a id="a-5M"></a>纵广五十由旬。<a id="a-5N"></a>周围二百由旬。<a id="a-5O"></a>底布金沙。<a id="a-5P"></a>八功德水常满其中。<a id="a-5Q"></a>甜美如真蜜。<a id="a-5R"></a>青黄赤白红紫种种杂色莲花遍覆池上。<a id="a-5S"></a>种种众鸟哀声相和甚可爱乐。<a id="a-5T"></a>绕池四边种种华树果树。<a id="a-5U"></a>目连语实无罪。<a id="a-5V"></a>又一时目连在耆阇崛山中。<a id="a-5W"></a>入虚空无色定。<a id="a-5X"></a>善取入定相。<a id="a-5Y"></a>不善取出定相。<a id="a-5Z"></a>从三昧起。<a id="a-5a"></a>闻萨卑尼池岸上大象声。<a id="a-5b"></a>闻已还疾入三昧。<a id="a-5c"></a>作是念。<a id="a-5d"></a>我入三昧中闻是象声。<a id="a-5e"></a>从三昧起语诸比丘。<a id="a-5f"></a>我一时在耆阇崛山中。<a id="a-5g"></a>入虚空无色定。<a id="a-5h"></a>闻萨卑尼池岸上象声。<a id="a-5i"></a>诸比丘语目连。<a id="a-5j"></a>何有此理。<a id="a-5k"></a>入虚空无色定中。<a id="a-5l"></a>若见若闻无有是事。<a id="a-5m"></a>何以故。<a id="a-5n"></a>若人入无色定。<a id="a-5o"></a>破坏色相舍离声相故。<a id="a-5p"></a>汝空无过人法故妄语。<a id="a-5q"></a>汝目连灭摈驱出。<a id="a-5r"></a>是事问佛。<a id="a-5s"></a>佛语诸比丘。<a id="a-5t"></a>汝等莫说目连是事过罪。<a id="a-5u"></a>何以故。<a id="a-5v"></a>目连见先事不见后事。<a id="a-5w"></a>如来亦见先亦见后。<a id="a-5x"></a>目连在耆阇崛山中。<a id="a-5y"></a>入虚空无色定。<a id="a-5z"></a>善取入定相。<a id="a-60"></a>不善取出定相。<a id="a-61"></a>是人从三昧起。<a id="a-62"></a>闻萨卑尼池岸上象声已。<a id="a-63"></a>还疾入虚空无色定。<a id="a-64"></a>便谓我入定闻声。<a id="a-65"></a>若人入无色定。<a id="a-66"></a>若见色闻声。<a id="a-67"></a>无有是处。<a id="a-68"></a>何以故。<a id="a-69"></a>是人破坏色相舍离声相故。<a id="a-6A"></a>若目连空无过人法故妄语者。<a id="a-6B"></a>亦无是处。<a id="a-6C"></a>目连随心想说无罪。<a id="a-6D"></a>又一时目连在耆阇崛山中。<a id="a-6E"></a>入识处无色定。<a id="a-6F"></a>善取入定相。<a id="a-6G"></a>不善取出定相。<a id="a-6H"></a>从三昧起。<a id="a-6I"></a>闻天城中诸天歌声。<a id="a-6J"></a>闻已还疾入定。<a id="a-6K"></a>作是念。<a id="a-6L"></a>我在三昧中闻诸天歌声。<a id="a-6M"></a>从三昧起语诸比丘。<a id="a-6N"></a>我一时在耆阇崛山中。<a id="a-6O"></a>入识处定。<a id="a-6P"></a>闻天城中诸天歌声。<a id="a-6Q"></a>诸比丘语目连。<a id="a-6R"></a>何有此理。<a id="a-6S"></a>入无色定而当见色闻声耶。<a id="a-6T"></a>何以故。<a id="a-6U"></a>若人入无色定。<a id="a-6V"></a>破坏色相舍离声相。<a id="a-6W"></a>汝空无过人法故作妄语。<a id="a-6X"></a>汝目连灭摈驱出。<a id="a-6Y"></a>是事问佛。<a id="a-6Z"></a>佛语诸比丘。<a id="a-6a"></a>汝等莫说目连是事过罪。<a id="a-6b"></a>何以故。<a id="a-6c"></a>目连见先事不见后事。<a id="a-6d"></a>如来亦见前亦见后。<a id="a-6e"></a>目连在耆阇崛山中。<a id="a-6f"></a>入识处无色定。<a id="a-6g"></a>善取入定相。<a id="a-6h"></a>不善取出定相。<a id="a-6i"></a>从三昧起。<a id="a-6j"></a>闻天城中诸天歌声。<a id="a-6k"></a>闻已还疾入定。<a id="a-6l"></a>便谓我入定闻声。<a id="a-6m"></a>若人入无色定。<a id="a-6n"></a>若见色若闻声。<a id="a-6o"></a>无有是处。<a id="a-6p"></a>何以故。<a id="a-6q"></a>是人破坏色相舍离声相故。<a id="a-6r"></a>若目连空无过人法故妄语者。<a id="a-6s"></a>亦无是处。<a id="a-6t"></a>目连随心想说无罪。<a id="a-6u"></a>又一时目连在耆阇崛山中。<a id="a-6v"></a>入无所有处无色定。<a id="a-6w"></a>善取入定相。<a id="a-6x"></a>不善取出定相。<a id="a-6y"></a>从三昧起。<a id="a-6z"></a>闻阿修罗城中阿修罗伎乐音声。<a id="a-70"></a>闻已还疾入定。<a id="a-71"></a>作是念。<a id="a-72"></a>我在定中闻阿修罗城中伎乐音声。<a id="a-73"></a>从定起已语诸比丘。<a id="a-74"></a>我一时在耆阇崛山中。<a id="a-75"></a>入无所有处无色定。<a id="a-76"></a>闻阿修罗城中阿修罗伎乐音声。<a id="a-77"></a>诸比丘语目连。<a id="a-78"></a>何有此理。<a id="a-79"></a>入无色定而当见色闻声耶。<a id="a-7A"></a>何以故。<a id="a-7B"></a>若人入无色定。<a id="a-7C"></a>破坏色相舍离声相。<a id="a-7D"></a>汝空无过人法故作妄语。<a id="a-7E"></a>汝目连灭摈驱出。<a id="a-7F"></a>是事问佛。<a id="a-7G"></a>佛语诸比丘。<a id="a-7H"></a>汝等莫说目连是事过罪。<a id="a-7I"></a>何以故。<a id="a-7J"></a>目连见先事不见后事。<a id="a-7K"></a>如来亦见前亦见后。<a id="a-7L"></a>目连在耆阇崛山。<a id="a-7M"></a>入无所有处无色定。<a id="a-7N"></a>善取入定相。<a id="a-7O"></a>不善取出定相。<a id="a-7P"></a>从定起闻阿修罗城中伎乐音声。<a id="a-7Q"></a>闻已还疾入定。<a id="a-7R"></a>便谓我入定闻声。<a id="a-7S"></a>若人入无色定。<a id="a-7T"></a>若见色若闻声。<a id="a-7U"></a>无有是处。<a id="a-7V"></a>何以故。<a id="a-7W"></a>是人破坏色相舍离声相故。<a id="a-7X"></a>若目连空无过人法故妄语者。<a id="a-7Y"></a>亦无是处。<a id="a-7Z"></a>目连随心想说无罪。<a id="a-7a"></a>又一时目连语诸比丘。<a id="a-7b"></a>北方有阿耨达池。<a id="a-7c"></a>纵广五十由旬。<a id="a-7d"></a>周围百五十由旬。<a id="a-7e"></a>底有金沙。<a id="a-7f"></a>八功德水常满其中。<a id="a-7g"></a>甜美如真蜜。<a id="a-7h"></a>青黄赤白杂色莲花遍覆水上。<a id="a-7i"></a>种种众鸟哀声相和如音乐声甚可爱乐。<a id="a-7j"></a>绕池四边种种花树果树。<a id="a-7k"></a>善住象王宫殿住处。<a id="a-7l"></a>有八千象以为眷属。<a id="a-7m"></a>若转轮圣王出于世时。<a id="a-7n"></a>八千象中最下小者。<a id="a-7o"></a>出为象宝给圣王乘。<a id="a-7p"></a>诸比丘言。<a id="a-7q"></a>何有此池。<a id="a-7r"></a>何有此象。<a id="a-7s"></a>汝空无过人法故妄语。<a id="a-7t"></a>汝目连灭摈驱出。<a id="a-7u"></a>是事问佛。<a id="a-7v"></a>佛语诸比丘。<a id="a-7w"></a>汝等莫说目连是事过罪。<a id="a-7x"></a>何以故。<a id="a-7y"></a>北方有阿耨达池。<a id="a-7z"></a>纵广五十由旬。<a id="a-80"></a>周围百五十由旬。<a id="a-81"></a>底有金沙。<a id="a-82"></a>八功德水常满其中。<a id="a-83"></a>甜美如真蜜。<a id="a-84"></a>青黄赤白杂色莲花遍覆水上。<a id="a-85"></a>种种众鸟哀声相和如音乐声甚可爱乐。<a id="a-86"></a>绕池四边种种花树果树。<a id="a-87"></a>善住象王宫殿住处。<a id="a-88"></a>有八千象以为眷属。<a id="a-89"></a>若转轮圣王出于世时。<a id="a-8A"></a>八千象中最下小者。<a id="a-8B"></a>出为象宝给圣王乘。<a id="a-8C"></a>目连语实无罪。<a id="a-8D"></a>又一时目连语诸比丘。<a id="a-8E"></a>外大海内洲有明月山。<a id="a-8F"></a>婆罗醯马王宫殿住处。<a id="a-8G"></a>有八千马以为眷属。<a id="a-8H"></a>若转轮圣王出于世时。<a id="a-8I"></a>八千马中最下小者。<a id="a-8J"></a>出为马宝给圣王乘。<a id="a-8K"></a>诸比丘言。<a id="a-8L"></a>何有此处。<a id="a-8M"></a>有如此马。<a id="a-8N"></a>汝空无过人法故作妄语。<a id="a-8O"></a>汝目连灭摈驱出。<a id="a-8P"></a>是事问佛。<a id="a-8Q"></a>佛语诸比丘。<a id="a-8R"></a>汝等莫说目连是事过罪。<a id="a-8S"></a>何以故。<a id="a-8T"></a>外大海内洲有明月山。<a id="a-8U"></a>婆罗醯马王宫殿住处。<a id="a-8V"></a>有八千马以为眷属。<a id="a-8W"></a>若转轮圣王出于世时。<a id="a-8X"></a>八千马中最下小者。<a id="a-8Y"></a>出为马宝给圣王乘。<a id="a-8Z"></a>目连语实无罪。<a id="a-8a"></a>又一时诸比丘问目连。<a id="a-8b"></a>是多浮河水从何处来。<a id="a-8c"></a>目连答言。<a id="a-8d"></a>此水从阿耨达池中来。<a id="a-8e"></a>诸比丘言。<a id="a-8f"></a>阿耨达池其水甜美。<a id="a-8g"></a>有八功德。<a id="a-8h"></a>此水沸热碱苦。<a id="a-8i"></a>何有此事。<a id="a-8j"></a>目连。<a id="a-8k"></a>汝空无过人法故作妄语。<a id="a-8l"></a>汝目连灭摈驱出。<a id="a-8m"></a>是事问佛。<a id="a-8n"></a>佛语诸比丘。<a id="a-8o"></a>汝等莫说目连过罪。<a id="a-8p"></a>何以故。<a id="a-8q"></a>阿耨达龙住处。<a id="a-8r"></a>去此极远。<a id="a-8s"></a>是水本有八功德甜美。<a id="a-8t"></a>经历五百小地狱上来。<a id="a-8u"></a>是故碱热。<a id="a-8v"></a>汝等若问目连是水何故碱热。<a id="a-8w"></a>目连能随相答汝。<a id="a-8x"></a>目连实语无罪。<a id="a-8y"></a>又一时目连语诸比丘。<a id="a-8z"></a>耆阇崛山底有五百由旬池。<a id="a-90"></a>池底有金沙。<a id="a-91"></a>八功德水充满其中。<a id="a-92"></a>甜美如真蜜。<a id="a-93"></a>青黄赤白杂色莲花遍覆水上。<a id="a-94"></a>种种众鸟哀声相和如音乐声。<a id="a-95"></a>绕池四边有种种花树果树。<a id="a-96"></a>是摩那斯龙王宫殿。<a id="a-97"></a>诸比丘言。<a id="a-98"></a>何有是池。<a id="a-99"></a>何有是龙。<a id="a-9A"></a>汝空无过人法故作妄语。<a id="a-9B"></a>汝目连灭摈驱出。<a id="a-9C"></a>佛闻是事语诸比丘。<a id="a-9D"></a>汝等莫说目连是事过罪。<a id="a-9E"></a>何以故。<a id="a-9F"></a>是耆阇崛山底。<a id="a-9G"></a>有五百由旬池。<a id="a-9H"></a>底布金沙。<a id="a-9I"></a>八功德水充满其中。<a id="a-9J"></a>甜美如真蜜。<a id="a-9K"></a>青黄赤白杂色莲花遍覆水上。<a id="a-9L"></a>种种众鸟哀声相和如音乐声。<a id="a-9M"></a>绕池四边有种种花树果树。<a id="a-9N"></a>是摩那斯龙王宫殿。<a id="a-9O"></a>目连语实无罪。<a id="a-9P"></a>又一时目连语诸比丘。<a id="a-9Q"></a>三十三天有善法堂。<a id="a-9R"></a>堂有五百柱。<a id="a-9S"></a>有一宝柱。<a id="a-9T"></a>如毫毛许。<a id="a-9U"></a>不到碠上有宝楼。<a id="a-9V"></a>是释提桓因坐处。<a id="a-9W"></a>众花庄严。<a id="a-9X"></a>其边皆有诸天坐处。<a id="a-9Y"></a>亦以花庄严。<a id="a-9Z"></a>诸比丘语目连。<a id="a-9a"></a>何有是事。<a id="a-9b"></a>汝空无过人法故作妄语。<a id="a-9c"></a>汝目连灭摈驱出。<a id="a-9d"></a>佛闻是事语诸比丘。<a id="a-9e"></a>汝等莫说目连是事过罪。<a id="a-9f"></a>何以故。<a id="a-9g"></a>忉利天上善法堂。<a id="a-9h"></a>堂有五百柱。<a id="a-9i"></a>有一宝柱。<a id="a-9j"></a>如毫毛许。<a id="a-9k"></a>不到碠上有宝楼。<a id="a-9l"></a>是释提桓因坐处。<a id="a-9m"></a>众花庄严。<a id="a-9n"></a>其边皆有诸天坐处。<a id="a-9o"></a>亦以花庄严。<a id="a-9p"></a>目连语实无罪。<a id="a-9q"></a>又一时目连入定。<a id="a-9r"></a>见跋耆夜叉与摩伽陀夜叉共斗。<a id="a-9s"></a>跋耆夜叉破摩伽陀夜叉。<a id="a-9t"></a>目连从三昧起语诸比丘。<a id="a-9u"></a>跋耆人当破摩伽陀人。<a id="a-9v"></a>后阿阇世王。<a id="a-9w"></a>善将兵众破跋耆人诸比丘语目连。<a id="a-9x"></a>汝先言跋耆人当破摩伽陀人。<a id="a-9y"></a>而今摩伽陀人破跋耆人。<a id="a-9z"></a>汝空无过人法故妄语。<a id="a-A0"></a>汝目连灭摈驱出。<a id="a-A1"></a>佛闻是事语诸比丘。<a id="a-A2"></a>汝等莫说目连是事过罪。<a id="a-A3"></a>何以故。<a id="a-A4"></a>目连见前不见后。<a id="a-A5"></a>如来见前亦见后是跋耆夜叉与摩伽陀夜叉共斗。<a id="a-A6"></a>跋耆夜叉破摩伽陀夜叉。<a id="a-A7"></a>尔时跋耆人亦破摩伽陀人。<a id="a-A8"></a>后阿阇世王。<a id="a-A9"></a>更集兵众共战得胜目。<a id="a-AA"></a>连随心想说无罪。<a id="a-AB"></a>目连又复入定。<a id="a-AC"></a>见摩伽陀夜叉与跋耆夜叉共斗。<a id="a-AD"></a>摩伽陀夜叉破跋耆夜叉。<a id="a-AE"></a>目连从三昧起语诸比丘。<a id="a-AF"></a>摩伽陀人当破跋耆人。<a id="a-AG"></a>后战时跋耆人破摩伽陀人。<a id="a-AH"></a>诸比丘语目连。<a id="a-AI"></a>汝先言摩伽陀人当破跋耆人。<a id="a-AJ"></a>而今跋耆人破摩伽陀人。<a id="a-AK"></a>汝空无过人法故妄语。<a id="a-AL"></a>汝目连灭摈驱出。<a id="a-AM"></a>佛闻是事语诸比丘。<a id="a-AN"></a>汝等莫说目连是事过罪。<a id="a-AO"></a>何以故。<a id="a-AP"></a>目连见前不见后。<a id="a-AQ"></a>如来见前亦见后。<a id="a-AR"></a>是摩伽陀夜叉。<a id="a-AS"></a>与跋耆夜叉共斗得胜。<a id="a-AT"></a>破跋耆夜叉。<a id="a-AU"></a>尔时摩伽陀人亦破跋耆人。<a id="a-AV"></a>后跋耆人更集兵众共斗得胜。<a id="a-AW"></a>目连随心想说无罪。<a id="a-AX"></a>目连常入出一居士舍。<a id="a-AY"></a>又一时目连中前着衣持钵入其舍。<a id="a-AZ"></a>居士与敷坐处共相问讯。<a id="a-Aa"></a>是家中有妊身妇人。<a id="a-Ab"></a>檀越问目连。<a id="a-Ac"></a>大德。<a id="a-Ad"></a>是妇为生男为生女。<a id="a-Ae"></a>目连答言。<a id="a-Af"></a>生男。<a id="a-Ag"></a>语已便去。<a id="a-Ah"></a>更有一梵志来入其舍。<a id="a-Ai"></a>主人问言。<a id="a-Aj"></a>此妇人为生男为生女。<a id="a-Ak"></a>梵志言。<a id="a-Al"></a>生女。<a id="a-Am"></a>是妇人便生女。<a id="a-An"></a>诸比丘语目连。<a id="a-Ao"></a>汝先说某居士舍妇人生男。<a id="a-Ap"></a>今乃生女。<a id="a-Aq"></a>汝空无过人法故妄语。<a id="a-Ar"></a>汝目连灭摈驱出。<a id="a-As"></a>佛闻是事语诸比丘。<a id="a-At"></a>汝等莫说目连是事过罪。<a id="a-Au"></a>何以故。<a id="a-Av"></a>目连见前不见后。<a id="a-Aw"></a>如来见前亦见后。<a id="a-Ax"></a>尔时此儿是男。<a id="a-Ay"></a>后转根为女。<a id="a-Az"></a>目连随心想说无罪。<a id="a-B0"></a>目连后相生女亦如是。<a id="a-B1"></a>又一时大旱无雨。<a id="a-B2"></a>目连入定见。<a id="a-B3"></a>却后七日天当大雨。<a id="a-B4"></a>满诸沟坑。<a id="a-B5"></a>城邑聚落。<a id="a-B6"></a>悉闻此言皆大欢喜。<a id="a-B7"></a>国中人民皆舍众务覆屏盖藏。<a id="a-B8"></a>各各屈指过筹数日。<a id="a-B9"></a>到第七日雨风尚无。<a id="a-BA"></a>何况雨耶。<a id="a-BB"></a>诸比丘语目连。<a id="a-BC"></a>汝言七日天当大雨满诸沟坑。<a id="a-BD"></a>今雨风尚无。<a id="a-BE"></a>何况雨耶。<a id="a-BF"></a>汝空无过人法故妄语。<a id="a-BG"></a>汝目连灭摈驱出。<a id="a-BH"></a>佛闻是事语诸比丘。<a id="a-BI"></a>汝等莫说目连是事过罪。<a id="a-BJ"></a>何以故。<a id="a-BK"></a>目连见前不见后。<a id="a-BL"></a>如来见前亦见后。<a id="a-BM"></a>七日有大雨下。<a id="a-BN"></a>有罗睺阿修罗王。<a id="a-BO"></a>以手接去置大海中。<a id="a-BP"></a>目连随心想说无罪。<a id="a-BQ"></a>长老莎伽陀语诸比丘。<a id="a-BR"></a>我入禅定。<a id="a-BS"></a>能令从阿鼻地狱上至阿迦尼吒天满其中火。<a id="a-BT"></a>诸比丘言。<a id="a-BU"></a>何有是事。<a id="a-BV"></a>声闻弟子能作大火。<a id="a-BW"></a>从阿鼻地狱极至梵天。<a id="a-BX"></a>汝空无过人法故妄语。<a id="a-BY"></a>汝莎伽陀灭摈驱出。<a id="a-BZ"></a>佛闻是事语诸比丘。<a id="a-Ba"></a>汝等莫说莎伽陀是事过罪。<a id="a-Bb"></a>何以故。<a id="a-Bc"></a>若比丘依初禅。<a id="a-Bd"></a>修如意足得神通。<a id="a-Be"></a>是比丘则能从阿鼻地狱至阿伽尼吒天。<a id="a-Bf"></a>自在能满中火。<a id="a-Bg"></a>若比丘依第二第三第四禅亦如是。<a id="a-Bh"></a>莎伽陀依止四禅。<a id="a-Bi"></a>善修如意足得大神通。<a id="a-Bj"></a>若念从阿鼻地狱至阿迦尼吒天自在能满中火。<a id="a-Bk"></a>莎伽陀语实无罪。<a id="a-Bl"></a>长老输毗陀语诸比丘。<a id="a-Bm"></a>我能一念中识宿命五百劫事。<a id="a-Bn"></a>诸比丘语输毗陀。<a id="a-Bo"></a>何有是事。<a id="a-Bp"></a>声闻弟子一念中。<a id="a-Bq"></a>极多能知一世。<a id="a-Br"></a>汝空无过人法故妄语。<a id="a-Bs"></a>汝输毗陀灭摈驱出。<a id="a-Bt"></a>佛闻是事语诸比丘。<a id="a-Bu"></a>汝等莫说。<a id="a-Bv"></a>输毗陀是事过罪。<a id="a-Bw"></a>何以故。<a id="a-Bx"></a>是输毗陀前身。<a id="a-By"></a>从无想天命终。<a id="a-Bz"></a>来生此间。<a id="a-C0"></a>无想天寿五百劫以是故说一念中知五百劫。<a id="a-C1"></a>输毗陀随心想说。<a id="a-C2"></a>无罪(四波罗夷竟)。</p>
  <p data-pb></p>
  <h2 id="aC3">僧伽婆尸沙初</h2>
  <p id="aC4">佛在舍卫国。<a id="a-C5"></a>因迦留陀夷结戒。<a id="a-C6"></a>先作无罪。<a id="a-C7"></a>长老迦留陀夷。<a id="a-C8"></a>作是念生疑。<a id="a-C9"></a>我多时出精。<a id="a-CA"></a>不知何时是先是不先。<a id="a-CB"></a>是事白佛。<a id="a-CC"></a>佛言。<a id="a-CD"></a>未结戒前善男子迦留陀夷一切时出精不犯。<a id="a-CE"></a>故言先作无罪。<a id="a-CF"></a>一比丘身不动便出精。<a id="a-CG"></a>心生疑。<a id="a-CH"></a>我将无得僧伽婆尸沙耶。<a id="a-CI"></a>是事问佛。<a id="a-CJ"></a>佛言。<a id="a-CK"></a>无罪。<a id="a-CL"></a>毗舍佉鹿子母。<a id="a-CM"></a>信众僧两手接足头面作礼。<a id="a-CN"></a>次到迦留陀夷接足作礼。<a id="a-CO"></a>迦留陀夷即失精堕其头上。<a id="a-CP"></a>优婆夷小却两手拭精。<a id="a-CQ"></a>欢喜唱言。<a id="a-CR"></a>我得大利。<a id="a-CS"></a>我诸同学。<a id="a-CT"></a>有如是多淫欲人。<a id="a-CU"></a>亦能断欲修梵行。<a id="a-CV"></a>迦留陀夷生疑。<a id="a-CW"></a>我将无得僧迦婆尸沙耶。<a id="a-CX"></a>是事白佛。<a id="a-CY"></a>佛言。<a id="a-CZ"></a>无罪若有如是多欲比丘。<a id="a-Ca"></a>应当裹系。<a id="a-Cb"></a>有一比丘洗浴时失精。<a id="a-Cc"></a>心生疑。<a id="a-Cd"></a>我将无得僧伽婆尸沙耶。<a id="a-Ce"></a>是事白佛。<a id="a-Cf"></a>佛言。<a id="a-Cg"></a>无罪。<a id="a-Ch"></a>有比丘。<a id="a-Ci"></a>洗浴时余比丘与摩身即时失精。<a id="a-Cj"></a>心生疑。<a id="a-Ck"></a>我将无得僧伽婆尸沙耶。<a id="a-Cl"></a>佛言。<a id="a-Cm"></a>无罪。<a id="a-Cn"></a>有一比丘。<a id="a-Co"></a>摩触男根时失精。<a id="a-Cp"></a>心生疑。<a id="a-Cq"></a>我将无得僧伽婆尸沙耶。<a id="a-Cr"></a>佛言。<a id="a-Cs"></a>若逆摩失精。<a id="a-Ct"></a>得僧伽婆尸沙。<a id="a-Cu"></a>若顺摩为覆故失精无罪。<a id="a-Cv"></a>有一比丘。<a id="a-Cw"></a>邪念故失精。<a id="a-Cx"></a>心生疑。<a id="a-Cy"></a>我将无得僧伽婆尸沙耶。<a id="a-Cz"></a>佛言。<a id="a-D0"></a>无罪。<a id="a-D1"></a>有一比丘见端正女色便失精。<a id="a-D2"></a>心生疑。<a id="a-D3"></a>我将无得僧伽婆尸沙耶。<a id="a-D4"></a>佛言。<a id="a-D5"></a>无罪。<a id="a-D6"></a>有比丘。<a id="a-D7"></a>若为女人捉手捉脚捉膝捉[跳-兆+尃]故比丘失精心生疑。<a id="a-D8"></a>我将无得僧伽婆尸沙耶。<a id="a-D9"></a>佛言。<a id="a-DA"></a>无罪。<a id="a-DB"></a>有比丘。<a id="a-DC"></a>为母抱捉鸣说邪语。<a id="a-DD"></a>是比丘失精。<a id="a-DE"></a>心生疑。<a id="a-DF"></a>我将无得僧伽婆尸沙耶。<a id="a-DG"></a>佛言。<a id="a-DH"></a>不得僧伽婆尸沙。<a id="a-DI"></a>得突吉罗。<a id="a-DJ"></a>姊妹本二先私通妇亦如是。<a id="a-DK"></a>有比丘。<a id="a-DL"></a>于新死女人胀女人青瘀女人臭烂女人啖残女人血涂女人干枯女人胀坏女人骨女人身上出精。<a id="a-DM"></a>得僧伽婆尸沙(初僧伽婆尸沙竟)。</p>
  <p id="aDN">佛因迦留陀夷结戒。<a id="a-DO"></a>先作无罪。<a id="a-DP"></a>是迦留陀夷作是念生疑。<a id="a-DQ"></a>我多时摩触女人身。<a id="a-DR"></a>不知何时是先是不先。<a id="a-DS"></a>是事白佛。<a id="a-DT"></a>佛言。<a id="a-DU"></a>迦留陀夷。<a id="a-DV"></a>未结戒前摩触女人身一切时不犯。<a id="a-DW"></a>故名先作无罪。<a id="a-DX"></a>有比丘。<a id="a-DY"></a>人女中生非人女想摩触。<a id="a-DZ"></a>后生疑。<a id="a-Da"></a>我将无得僧伽婆尸沙耶。<a id="a-Db"></a>是事白佛。<a id="a-Dc"></a>佛言。<a id="a-Dd"></a>若人女中生人女想摩触。<a id="a-De"></a>得僧伽婆尸沙。<a id="a-Df"></a>人女中生非人女想摩触。<a id="a-Dg"></a>僧伽婆尸沙。<a id="a-Dh"></a>人女中生疑摩触。<a id="a-Di"></a>得僧伽婆尸沙。<a id="a-Dj"></a>非人女中生非人女想摩触。<a id="a-Dk"></a>偷兰遮。<a id="a-Dl"></a>非人女中生人女想摩触。<a id="a-Dm"></a>偷兰遮。<a id="a-Dn"></a>非人女中生疑摩触。<a id="a-Do"></a>得偷兰遮。<a id="a-Dp"></a>比丘以脚蹋触女人身。<a id="a-Dq"></a>得突吉罗。<a id="a-Dr"></a>若女人以脚蹋触比丘身无罪。<a id="a-Ds"></a>比丘捉女衣得突吉罗。<a id="a-Dt"></a>若女人捉比丘衣无罪。<a id="a-Du"></a>比丘捉女人鬓。<a id="a-Dv"></a>捉发花捉真珠捉耳璎珞捉耳珰捉如是等女人庄严具。<a id="a-Dw"></a>偷兰遮。<a id="a-Dx"></a>有女人。<a id="a-Dy"></a>与比丘泻水。<a id="a-Dz"></a>水流不断。<a id="a-E0"></a>比丘于是女人生邪心。<a id="a-E1"></a>即生疑。<a id="a-E2"></a>我将无得僧伽婆尸沙耶。<a id="a-E3"></a>是事白佛。<a id="a-E4"></a>佛言。<a id="a-E5"></a>不得僧伽婆尸沙。<a id="a-E6"></a>得偷兰遮。<a id="a-E7"></a>比丘为母抱捉鸣说邪语。<a id="a-E8"></a>心生疑。<a id="a-E9"></a>我将无得僧伽婆尸沙耶。<a id="a-EA"></a>是事白佛。<a id="a-EB"></a>佛言。<a id="a-EC"></a>不得僧伽婆尸沙。<a id="a-ED"></a>得突吉罗。<a id="a-EE"></a>姊妹本二先私通妇亦如是。<a id="a-EF"></a>有比丘。<a id="a-EG"></a>于新死女人胀女人青瘀女人臭烂女人啖残女人血涂女人干枯女人胀坏女人骨女人摩触。<a id="a-EH"></a>得偷兰遮(第二僧伽婆尸沙竟)。</p>
  <p id="aEI">佛因迦罗比丘鹿子儿结戒。<a id="a-EJ"></a>先作无罪。<a id="a-EK"></a>是比丘生疑。<a id="a-EL"></a>我多时媒嫁。<a id="a-EM"></a>不知何时是先是不先。<a id="a-EN"></a>是事白佛。<a id="a-EO"></a>佛言。<a id="a-EP"></a>未结戒前迦罗比丘一切时媒嫁不犯。<a id="a-EQ"></a>故名先作无罪。<a id="a-ER"></a>有比丘。<a id="a-ES"></a>常入出一家中。<a id="a-ET"></a>是比丘一时中前着衣持钵至居士舍。<a id="a-EU"></a>与坐处坐已共相问讯。<a id="a-EV"></a>居士小默然已语比丘言。<a id="a-EW"></a>汝能语某甲女人至我边不。<a id="a-EX"></a>比丘言。<a id="a-EY"></a>我能语彼不能还答汝。<a id="a-EZ"></a>居士言。<a id="a-Ea"></a>云何知此事得成以不。<a id="a-Eb"></a>比丘言。<a id="a-Ec"></a>我当令比丘在某处立。<a id="a-Ed"></a>是比丘作是语已出居士舍。<a id="a-Ee"></a>见一比丘语言。<a id="a-Ef"></a>汝小住此中。<a id="a-Eg"></a>彼比丘言。<a id="a-Eh"></a>住此何为。<a id="a-Ei"></a>答汝但住莫问。<a id="a-Ej"></a>是比丘留彼比丘已便去。<a id="a-Ek"></a>居士出便见彼比丘住所期处。<a id="a-El"></a>语言。<a id="a-Em"></a>善哉善哉我事得成。<a id="a-En"></a>彼比丘言。<a id="a-Eo"></a>得成何事。<a id="a-Ep"></a>居士答言。<a id="a-Eq"></a>何用问为。<a id="a-Er"></a>此是期处。<a id="a-Es"></a>先比丘生疑。<a id="a-Et"></a>我将无得僧伽婆尸沙耶。<a id="a-Eu"></a>是事白佛。<a id="a-Ev"></a>佛言。<a id="a-Ew"></a>不得僧伽婆尸沙。<a id="a-Ex"></a>得偷兰遮。<a id="a-Ey"></a>有比丘。<a id="a-Ez"></a>常入出一家。<a id="a-F0"></a>是比丘一时中前着衣持钵到居士舍。<a id="a-F1"></a>居士与坐处坐已共相问讯。<a id="a-F2"></a>居士小默然已语比丘言。<a id="a-F3"></a>汝能语某甲女来不。<a id="a-F4"></a>答言能。<a id="a-F5"></a>比丘往语女人。<a id="a-F6"></a>女人言。<a id="a-F7"></a>我不须是事。<a id="a-F8"></a>比丘生疑。<a id="a-F9"></a>我将无得僧伽婆尸沙耶。<a id="a-FA"></a>是事白佛。<a id="a-FB"></a>佛言。<a id="a-FC"></a>不得僧伽婆尸沙。<a id="a-FD"></a>得偷兰遮。<a id="a-FE"></a>有夫妇。<a id="a-FF"></a>相嗔不和合。<a id="a-FG"></a>有一比丘。<a id="a-FH"></a>常入出其家。<a id="a-FI"></a>是比丘中前着衣持钵到其舍。<a id="a-FJ"></a>与坐处坐已共相问讯。<a id="a-FK"></a>是比丘令二人忏悔。<a id="a-FL"></a>是二人忏悔已和合行欲。<a id="a-FM"></a>比丘生疑。<a id="a-FN"></a>我将无得僧伽婆尸沙耶。<a id="a-FO"></a>是事白佛。<a id="a-FP"></a>佛言人有三种妇。<a id="a-FQ"></a>一用财得。<a id="a-FR"></a>二礼法得。<a id="a-FS"></a>三破坏得。<a id="a-FT"></a>是三种妇。<a id="a-FU"></a>若作券言非我妇。<a id="a-FV"></a>礼法未断犹故出入。<a id="a-FW"></a>未唱言非我妇。<a id="a-FX"></a>比丘和合是妇。<a id="a-FY"></a>得偷兰遮。<a id="a-FZ"></a>是三种妇。<a id="a-Fa"></a>若作券言非我妇。<a id="a-Fb"></a>礼法已断不复出入。<a id="a-Fc"></a>而未唱言非我妇。<a id="a-Fd"></a>尔时比丘和合。<a id="a-Fe"></a>得偷兰遮。<a id="a-Ff"></a>是三种妇。<a id="a-Fg"></a>若已作券言非我妇。<a id="a-Fh"></a>礼法已断不复出入。<a id="a-Fi"></a>已唱言非我妇。<a id="a-Fj"></a>尔时比丘媒合。<a id="a-Fk"></a>得僧伽婆尸沙。<a id="a-Fl"></a>一比丘常入出一家。<a id="a-Fm"></a>是比丘中前着衣持钵到居士舍。<a id="a-Fn"></a>与坐处坐已共相问讯。<a id="a-Fo"></a>居士小默然已语比丘言。<a id="a-Fp"></a>汝能语某甲淫女来不。<a id="a-Fq"></a>比丘言。<a id="a-Fr"></a>我当语。<a id="a-Fs"></a>即往语是淫女来向居士。<a id="a-Ft"></a>道中为余人将去。<a id="a-Fu"></a>是比丘生疑。<a id="a-Fv"></a>我将无得僧伽婆尸沙耶。<a id="a-Fw"></a>是事白佛。<a id="a-Fx"></a>佛言。<a id="a-Fy"></a>不得僧伽婆尸沙。<a id="a-Fz"></a>得偷兰遮。<a id="a-G0"></a>有一比丘。<a id="a-G1"></a>常入出一居士家。<a id="a-G2"></a>是比丘中前着衣持钵到居士舍。<a id="a-G3"></a>与坐处坐已共相问讯。<a id="a-G4"></a>居士小默然已语比丘言。<a id="a-G5"></a>汝能语某甲女人来不。<a id="a-G6"></a>比丘言能。<a id="a-G7"></a>即往语。<a id="a-G8"></a>是女人庄严身欲往。<a id="a-G9"></a>夫即来入。<a id="a-GA"></a>以是因缘不得去。<a id="a-GB"></a>比丘生疑。<a id="a-GC"></a>我将无得僧伽婆尸沙耶。<a id="a-GD"></a>是事白佛。<a id="a-GE"></a>佛言。<a id="a-GF"></a>不得僧伽婆尸沙。<a id="a-GG"></a>得偷兰遮。<a id="a-GH"></a>有一比丘。<a id="a-GI"></a>入出一家。<a id="a-GJ"></a>是比丘中前着衣持钵到是居士舍。<a id="a-GK"></a>与坐处坐已共相问讯居士小默然已语比丘言。<a id="a-GL"></a>汝能语某甲女人来不。<a id="a-GM"></a>比丘言能。<a id="a-GN"></a>即往语。<a id="a-GO"></a>女人便许。<a id="a-GP"></a>是女人生念。<a id="a-GQ"></a>我至彼必不得睡。<a id="a-GR"></a>今先睡已当往。<a id="a-GS"></a>女人睡至地了。<a id="a-GT"></a>竟不得去。<a id="a-GU"></a>比丘生疑。<a id="a-GV"></a>我将无得僧伽婆尸沙耶。<a id="a-GW"></a>是事白佛。<a id="a-GX"></a>佛言。<a id="a-GY"></a>不得僧伽婆尸沙。<a id="a-GZ"></a>得偷兰遮。<a id="a-Ga"></a>有一居士。<a id="a-Gb"></a>贪着一女人。<a id="a-Gc"></a>至此女人所言。<a id="a-Gd"></a>听我作淫欲。<a id="a-Ge"></a>女人答言。<a id="a-Gf"></a>我今懅。<a id="a-Gg"></a>居士言。<a id="a-Gh"></a>我云何知汝闲时。<a id="a-Gi"></a>女人言。<a id="a-Gj"></a>有一比丘。<a id="a-Gk"></a>常入出我舍。<a id="a-Gl"></a>我遣是比丘打汝背。<a id="a-Gm"></a>当知我闲。<a id="a-Gn"></a>是比丘中前着衣持钵至其舍。<a id="a-Go"></a>与坐处坐已共相问讯。<a id="a-Gp"></a>女人语比丘言。<a id="a-Gq"></a>往打某甲居士背。<a id="a-Gr"></a>比丘言。<a id="a-Gs"></a>何以故。<a id="a-Gt"></a>女人言。<a id="a-Gu"></a>但往打莫问。<a id="a-Gv"></a>比丘即往以拳打居士背。<a id="a-Gw"></a>居士言。<a id="a-Gx"></a>事成已。<a id="a-Gy"></a>比丘言。<a id="a-Gz"></a>何所成。<a id="a-H0"></a>居士言。<a id="a-H1"></a>是期事也。<a id="a-H2"></a>比丘生疑。<a id="a-H3"></a>我将无得僧伽婆尸沙耶。<a id="a-H4"></a>是事白佛。<a id="a-H5"></a>佛言。<a id="a-H6"></a>不得僧伽婆尸沙。<a id="a-H7"></a>得偷兰遮。<a id="a-H8"></a>有一比丘。<a id="a-H9"></a>常入出一家。<a id="a-HA"></a>是比丘中前着衣持钵到居士舍。<a id="a-HB"></a>与坐处坐已共相问讯。<a id="a-HC"></a>居士小默然已语比丘言。<a id="a-HD"></a>大德。<a id="a-HE"></a>能语某甲女人来不。<a id="a-HF"></a>比丘言。<a id="a-HG"></a>我等不应作使。<a id="a-HH"></a>汝急欲见者。<a id="a-HI"></a>当为众僧作会。<a id="a-HJ"></a>我当请是女人来。<a id="a-HK"></a>居士即与比丘会直。<a id="a-HL"></a>比丘以是直与众僧作会。<a id="a-HM"></a>请是女人来。<a id="a-HN"></a>居士于中得共女人作淫欲。<a id="a-HO"></a>比丘生疑。<a id="a-HP"></a>我将无得僧伽婆尸沙耶。<a id="a-HQ"></a>是事白佛。<a id="a-HR"></a>佛言。<a id="a-HS"></a>不得僧伽婆尸沙。<a id="a-HT"></a>得偷兰遮。<a id="a-HU"></a>有一估客妇。<a id="a-HV"></a>甚有容色。<a id="a-HW"></a>有一居士。<a id="a-HX"></a>欲共私通彼妇不从。<a id="a-HY"></a>其夫命终。<a id="a-HZ"></a>有小因缘。<a id="a-Ha"></a>居士不听余人出入其舍。<a id="a-Hb"></a>其母问其女言。<a id="a-Hc"></a>颇有方便可得使人出入不。<a id="a-Hd"></a>女言有。<a id="a-He"></a>母问。<a id="a-Hf"></a>是谁。<a id="a-Hg"></a>答彼居士为我故数数遣信。<a id="a-Hh"></a>欲共我通。<a id="a-Hi"></a>我不从。<a id="a-Hj"></a>母言。<a id="a-Hk"></a>汝可从其意。<a id="a-Hl"></a>以汝故令多人得乐。<a id="a-Hm"></a>女言。<a id="a-Hn"></a>当使谁语。<a id="a-Ho"></a>母言。<a id="a-Hp"></a>可使常入出比丘语。<a id="a-Hq"></a>有一比丘。<a id="a-Hr"></a>常入出其家。<a id="a-Hs"></a>中前着衣持钵入其舍。<a id="a-Ht"></a>与坐处坐已。<a id="a-Hu"></a>共相问讯已问言。<a id="a-Hv"></a>大德。<a id="a-Hw"></a>能语某甲居士如是如是事不。<a id="a-Hx"></a>答言能。<a id="a-Hy"></a>即往语。<a id="a-Hz"></a>居士便往。<a id="a-I0"></a>比丘生疑。<a id="a-I1"></a>我将无得僧伽婆尸沙耶。<a id="a-I2"></a>是事白佛。<a id="a-I3"></a>佛言。<a id="a-I4"></a>不得僧伽婆尸沙。<a id="a-I5"></a>得偷兰遮。<a id="a-I6"></a>有一居士。<a id="a-I7"></a>作僧坊。<a id="a-I8"></a>常供给是处衣被饮食汤药资生所须。<a id="a-I9"></a>是居士后少时便死。<a id="a-IA"></a>更无人供给是处衣被饮食汤药资生所须。<a id="a-IB"></a>有一比丘。<a id="a-IC"></a>到是居士妇边语言。<a id="a-ID"></a>汝何以不供给是处众僧衣被饮食汤药资生所须。<a id="a-IE"></a>居士妇言。<a id="a-IF"></a>大德。<a id="a-IG"></a>是居士福德勇健。<a id="a-IH"></a>本所供给皆是其力。<a id="a-II"></a>大德。<a id="a-IJ"></a>汝若能令某甲居士此间处分作务。<a id="a-IK"></a>若尔可得供给。<a id="a-IL"></a>比丘即到彼居士边语言。<a id="a-IM"></a>汝能与某甲居士妇。<a id="a-IN"></a>在外处分作务不。<a id="a-IO"></a>彼居士言。<a id="a-IP"></a>我家自多事处分不遍。<a id="a-IQ"></a>比丘言。<a id="a-IR"></a>为受为供养塔僧人故。<a id="a-IS"></a>是居士信佛法僧故便言。<a id="a-IT"></a>能。<a id="a-IU"></a>是居士常入出。<a id="a-IV"></a>与居士妇和合。<a id="a-IW"></a>比丘生疑。<a id="a-IX"></a>我将无得僧伽婆尸沙耶。<a id="a-IY"></a>是事白佛。<a id="a-IZ"></a>佛言。<a id="a-Ia"></a>无罪。<a id="a-Ib"></a>有一居士。<a id="a-Ic"></a>作僧房。<a id="a-Id"></a>常供给是处衣被饮食汤药资生所须。<a id="a-Ie"></a>是居士妇死。<a id="a-If"></a>更无有人供给是处衣被饮食汤药资生所须。<a id="a-Ig"></a>有一比丘。<a id="a-Ih"></a>到居士所语言。<a id="a-Ii"></a>汝何以不复供给僧房中诸比丘衣被饮食汤药资生所须。<a id="a-Ij"></a>居士言。<a id="a-Ik"></a>大德是妇有大福德。<a id="a-Il"></a>本所供给皆是其力。<a id="a-Im"></a>汝若能令某甲居士妇修理我家内事处分者。<a id="a-In"></a>可得供给。<a id="a-Io"></a>比丘即到居士妇边语言。<a id="a-Ip"></a>汝能与某甲居士。<a id="a-Iq"></a>在内修理家事不。<a id="a-Ir"></a>居士妇言。<a id="a-Is"></a>大德。<a id="a-It"></a>我家中自多事务。<a id="a-Iu"></a>处分不遍。<a id="a-Iv"></a>比丘言。<a id="a-Iw"></a>为受为供养塔僧人故。<a id="a-Ix"></a>是居士妇信佛法僧故。<a id="a-Iy"></a>便言能。<a id="a-Iz"></a>是妇常入出故。<a id="a-J0"></a>与居士共和合。<a id="a-J1"></a>比丘生疑。<a id="a-J2"></a>我将无得僧伽婆尸沙耶。<a id="a-J3"></a>是事白佛。<a id="a-J4"></a>佛言。<a id="a-J5"></a>无罪。<a id="a-J6"></a>有一比丘。<a id="a-J7"></a>常入出一家。<a id="a-J8"></a>是比丘中前着衣持钵到居士舍。<a id="a-J9"></a>与坐处坐共相问讯。<a id="a-JA"></a>小默然已。<a id="a-JB"></a>居士语比丘言。<a id="a-JC"></a>大德。<a id="a-JD"></a>汝能语某甲女人来不。<a id="a-JE"></a>答言能。<a id="a-JF"></a>即往语彼女人。<a id="a-JG"></a>居士及彼女人俱时得病。<a id="a-JH"></a>不得和合。<a id="a-JI"></a>比丘生疑。<a id="a-JJ"></a>我将无得僧伽婆尸沙耶。<a id="a-JK"></a>是事白佛。<a id="a-JL"></a>佛言。<a id="a-JM"></a>不得僧伽婆尸沙。<a id="a-JN"></a>得偷兰遮。<a id="a-JO"></a>有一比丘。<a id="a-JP"></a>常入出一家。<a id="a-JQ"></a>是一比丘中前着衣持钵入是舍。<a id="a-JR"></a>舍主妇人与坐处坐。<a id="a-JS"></a>共相问讯小默然已。<a id="a-JT"></a>妇人语比丘言。<a id="a-JU"></a>大德。<a id="a-JV"></a>汝能语某甲居士来不。<a id="a-JW"></a>答言能。<a id="a-JX"></a>即往语妇人及居士俱得病。<a id="a-JY"></a>不得和合。<a id="a-JZ"></a>比丘生疑。<a id="a-Ja"></a>我将无得僧伽婆尸沙耶。<a id="a-Jb"></a>是事白佛。<a id="a-Jc"></a>佛言。<a id="a-Jd"></a>不得僧伽婆尸沙。<a id="a-Je"></a>得偷兰遮。<a id="a-Jf"></a>有比丘。<a id="a-Jg"></a>常入出一家。<a id="a-Jh"></a>是比丘中前着衣持钵入是舍。<a id="a-Ji"></a>居士与坐处坐。<a id="a-Jj"></a>共相问讯小默然已。<a id="a-Jk"></a>语比丘言。<a id="a-Jl"></a>大德。<a id="a-Jm"></a>汝能为我儿故。<a id="a-Jn"></a>语某甲居士。<a id="a-Jo"></a>与我儿若姊若妹若女不。<a id="a-Jp"></a>答言能。<a id="a-Jq"></a>便往语是居士儿及彼女俱时得病。<a id="a-Jr"></a>脊偻狂发更嫡余人。<a id="a-Js"></a>是比丘生疑。<a id="a-Jt"></a>我将无得僧伽婆尸沙耶。<a id="a-Ju"></a>是事白佛。<a id="a-Jv"></a>佛言。<a id="a-Jw"></a>不得僧伽婆尸沙。<a id="a-Jx"></a>得偷兰遮。<a id="a-Jy"></a>比丘问佛。<a id="a-Jz"></a>如人有可信语优婆塞。<a id="a-K0"></a>非人亦当有耶。<a id="a-K1"></a>佛言有。<a id="a-K2"></a>得道天是。<a id="a-K3"></a>又问。<a id="a-K4"></a>人女有可信语优婆夷。<a id="a-K5"></a>非人女亦当有耶。<a id="a-K6"></a>佛言有。<a id="a-K7"></a>得道天女是。<a id="a-K8"></a>比丘语余人。<a id="a-K9"></a>我能虚空中结加趺坐。<a id="a-KA"></a>是比丘空无是事。<a id="a-KB"></a>得波罗夷。<a id="a-KC"></a>又言。<a id="a-KD"></a>我能变一身为多身。<a id="a-KE"></a>多身还为一身。<a id="a-KF"></a>我以智慧。<a id="a-KG"></a>若现事不现事。<a id="a-KH"></a>皆能通达。<a id="a-KI"></a>墙壁山树能过无碍。<a id="a-KJ"></a>出没地中如出入云。<a id="a-KK"></a>履水如地凌虚如鸟。<a id="a-KL"></a>是日月有大威德。<a id="a-KM"></a>我能不动以手摩扪。<a id="a-KN"></a>乃至梵世往来。<a id="a-KO"></a>自在。<a id="a-KP"></a>是事若空无实。<a id="a-KQ"></a>得波罗夷。<a id="a-KR"></a>比丘问佛。<a id="a-KS"></a>颇有比丘作不净衣着不得波逸提耶。<a id="a-KT"></a>佛言有。<a id="a-KU"></a>若衣经净纬不净。<a id="a-KV"></a>纬净经不净。<a id="a-KW"></a>若二俱不净。<a id="a-KX"></a>不净者。<a id="a-KY"></a>若骆驼毛牛毛羖羊毛若杂织。<a id="a-KZ"></a>着如是不净衣。<a id="a-Ka"></a>得突吉罗。<a id="a-Kb"></a>问毗尼中说。<a id="a-Kc"></a>比丘不应畜长发。<a id="a-Kd"></a>若头上有疮。<a id="a-Ke"></a>当云何。<a id="a-Kf"></a>佛言。<a id="a-Kg"></a>以剪刀剪却。<a id="a-Kh"></a>问比丘得净食。<a id="a-Ki"></a>以疑心啖。<a id="a-Kj"></a>作是念。<a id="a-Kk"></a>此食为净为不净。<a id="a-Kl"></a>得何罪耶。<a id="a-Km"></a>佛言。<a id="a-Kn"></a>得突吉罗。<a id="a-Ko"></a>问颇有比丘为女人说法。<a id="a-Kp"></a>过五六语不得波逸提耶。<a id="a-Kq"></a>佛言有。<a id="a-Kr"></a>若作书若手示相若遣使与天女龙女夜叉饿鬼女毗舍遮女鸠槃荼女罗刹女说法过五六语。<a id="a-Ks"></a>得突吉罗。<a id="a-Kt"></a>问颇有比丘过第三重覆舍不得波逸提耶。<a id="a-Ku"></a>佛言有。<a id="a-Kv"></a>若先作舍以板随意覆。<a id="a-Kw"></a>问颇有比丘与女人期共道行不得波逸提耶。<a id="a-Kx"></a>佛言有。<a id="a-Ky"></a>比丘与天女期共道行。<a id="a-Kz"></a>若龙女夜叉女饿鬼女毗舍遮女鸠槃荼女罗刹女期共道行。<a id="a-L0"></a>得突吉罗。<a id="a-L1"></a>问云何漱口。<a id="a-L2"></a>佛言。<a id="a-L3"></a>以水着口中三回转。<a id="a-L4"></a>是名漱口。<a id="a-L5"></a>问颇有比丘别众食不得波逸提耶。<a id="a-L6"></a>佛言有。<a id="a-L7"></a>若虚空中食是。<a id="a-L8"></a>问颇比丘啖食得波罗夷耶。<a id="a-L9"></a>佛言有。<a id="a-LA"></a>若以盗心食是。<a id="a-LB"></a>问颇有比丘食家中坐不得波逸提耶。<a id="a-LC"></a>佛言有。<a id="a-LD"></a>若女人受一日戒。<a id="a-LE"></a>男子不受。<a id="a-LF"></a>是家中坐。<a id="a-LG"></a>得突吉罗。<a id="a-LH"></a>若男子受一日戒。<a id="a-LI"></a>女人不受。<a id="a-LJ"></a>是家中坐。<a id="a-LK"></a>亦得突吉罗。<a id="a-LL"></a>若二俱受一日戒。<a id="a-LM"></a>是家中坐无罪。<a id="a-LN"></a>问颇比丘食家中。<a id="a-LO"></a>独与一女人共坐不得波逸提耶。<a id="a-LP"></a>佛言有。<a id="a-LQ"></a>若女人受一日戒。<a id="a-LR"></a>男子不受。<a id="a-LS"></a>是中坐。<a id="a-LT"></a>得突吉罗。<a id="a-LU"></a>若男子受一日戒。<a id="a-LV"></a>女人不受。<a id="a-LW"></a>是中坐。<a id="a-LX"></a>得突吉罗。<a id="a-LY"></a>若二俱受不犯。<a id="a-LZ"></a>问颇比丘往观军发行不得波逸提耶。<a id="a-La"></a>佛言有。<a id="a-Lb"></a>若往观夜叉军。<a id="a-Lc"></a>得突吉罗。<a id="a-Ld"></a>问颇有比丘。<a id="a-Le"></a>语余比丘言。<a id="a-Lf"></a>共我去至诸家。<a id="a-Lg"></a>当与汝多美饮食。<a id="a-Lh"></a>是比丘后时语彼比丘。<a id="a-Li"></a>我不喜与汝若坐若语。<a id="a-Lj"></a>我独坐独语乐。<a id="a-Lk"></a>不得波逸提耶。<a id="a-Ll"></a>佛言有。<a id="a-Lm"></a>若未至他舍。<a id="a-Ln"></a>里巷中语令还。<a id="a-Lo"></a>得突吉罗。<a id="a-Lp"></a>若僧坊中语无罪。<a id="a-Lq"></a>问颇有比丘。<a id="a-Lr"></a>无病入白衣舍。<a id="a-Ls"></a>从非亲里比丘尼。<a id="a-Lt"></a>自手受饮食。<a id="a-Lu"></a>不得波罗提提舍尼耶。<a id="a-Lv"></a>答曰有。<a id="a-Lw"></a>若比丘尼自持饮食。<a id="a-Lx"></a>就白衣舍与比丘。<a id="a-Ly"></a>自手受无罪。<a id="a-Lz"></a>问颇比丘尼约敕白衣。<a id="a-M0"></a>与如是饭如是羹比丘食。<a id="a-M1"></a>不得波罗提提舍尼耶。<a id="a-M2"></a>答曰有。<a id="a-M3"></a>若比丘尼。<a id="a-M4"></a>是比丘亲里。<a id="a-M5"></a>劝与食。<a id="a-M6"></a>比丘不呵而食。<a id="a-M7"></a>得突吉罗(五段竟)。</p>
 </body>
</html>