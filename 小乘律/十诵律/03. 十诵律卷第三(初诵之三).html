<!doctype html>
<html id="z3IBUtplg" data-ver="1589">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第三(初诵之三)</h1>
  <h2 id="a2">十三僧残法之初</h2>
  <p id="a3">佛在舍卫国。<a id="a-4"></a>尔时长老迦留陀夷。<a id="a-5"></a>有别房舍。<a id="a-6"></a>别房舍中有好床榻。<a id="a-7"></a>被褥敷好独坐床。<a id="a-8"></a>扫洒内外皆悉净洁。<a id="a-9"></a>以净水瓶盛满冷水。<a id="a-A"></a>常用水瓶盛满冷水。<a id="a-B"></a>是迦留陀夷。<a id="a-C"></a>淫欲发时便自出精。<a id="a-D"></a>离急热故得安快住。<a id="a-E"></a>后时迦留陀夷知识比丘来。<a id="a-F"></a>共相问讯在一面坐。<a id="a-G"></a>语迦留陀夷。<a id="a-H"></a>汝忍不足不。<a id="a-I"></a>安乐住不。<a id="a-J"></a>不乏不。<a id="a-K"></a>答言。<a id="a-L"></a>忍足安乐住不乏。<a id="a-M"></a>问曰。<a id="a-N"></a>云何忍足安乐住不乏。<a id="a-O"></a>答言。<a id="a-P"></a>诸长老。<a id="a-Q"></a>我有别房好床被褥。<a id="a-R"></a>净水瓶常用水瓶。<a id="a-S"></a>皆满冷水。<a id="a-T"></a>扫洒内外皆悉净洁。<a id="a-U"></a>敷好独坐床。<a id="a-V"></a>淫欲发时便自出精。<a id="a-W"></a>离急热故得安快住。<a id="a-X"></a>诸长老。<a id="a-Y"></a>以是因缘故。<a id="a-Z"></a>忍足安乐住不乏。<a id="a-a"></a>诸比丘言。<a id="a-b"></a>汝非忍非足。<a id="a-c"></a>实苦恼行以为安乐。<a id="a-d"></a>汝所作事非沙门法。<a id="a-e"></a>不随顺道不清净行。<a id="a-f"></a>出家之人所不应作。<a id="a-g"></a>汝不知佛世尊以种种因缘呵欲欲想。<a id="a-h"></a>种种因缘赞叹离欲除灭欲热。<a id="a-i"></a>佛常说法教人离欲。<a id="a-j"></a>汝尚不应生心。<a id="a-k"></a>何况乃作起欲恚痴结缚根本不净恶业。<a id="a-l"></a>诸比丘种种呵已向佛广说。<a id="a-m"></a>佛以是事集比丘僧。<a id="a-n"></a>知而故问迦留陀夷。<a id="a-o"></a>汝实作是事不。<a id="a-p"></a>答言。<a id="a-q"></a>实作世尊。<a id="a-r"></a>佛以种种因缘呵责。<a id="a-s"></a>汝所作事非沙门法。<a id="a-t"></a>不随顺道不清净行。<a id="a-u"></a>出家之人所不应作。<a id="a-v"></a>汝痴人。<a id="a-w"></a>汝不知我以种种因缘呵欲欲想。<a id="a-x"></a>种种因缘赞叹离欲除灭欲热。<a id="a-y"></a>我常说法教人离欲。<a id="a-z"></a>汝尚不应生心。<a id="a-10"></a>何况乃作起欲恚痴结缚根本不净恶业。<a id="a-11"></a>汝痴人。<a id="a-12"></a>以此手受他信施供养。<a id="a-13"></a>云何复以此手作不净行。<a id="a-14"></a>佛如是种种呵已语诸比丘。<a id="a-15"></a>以十利故与诸比丘结戒。<a id="a-16"></a>从今是戒应如是说。<a id="a-17"></a>若比丘故出精僧伽婆尸沙。<a id="a-18"></a>佛结是戒已。<a id="a-19"></a>诸比丘梦中精出心生疑悔。<a id="a-1A"></a>往阿难所头面礼足一面坐已语阿难言。<a id="a-1B"></a>世尊结戒出精者僧伽婆尸沙。<a id="a-1C"></a>今诸比丘梦中。<a id="a-1D"></a>出精。<a id="a-1E"></a>生心疑悔。<a id="a-1F"></a>愿为我等问佛是事。<a id="a-1G"></a>阿难默然受比丘语。<a id="a-1H"></a>诸比丘知阿难默然受已。<a id="a-1I"></a>从坐起头面礼足还去。<a id="a-1J"></a>不久阿难往诣佛所。<a id="a-1K"></a>头面礼足在一面立。<a id="a-1L"></a>白佛言。<a id="a-1M"></a>世尊。<a id="a-1N"></a>世尊为诸比丘结戒。<a id="a-1O"></a>出精者僧伽婆尸沙。<a id="a-1P"></a>佛虽如是结戒。<a id="a-1Q"></a>今诸比丘梦中出精。<a id="a-1R"></a>心生疑悔。<a id="a-1S"></a>阿难问佛。<a id="a-1T"></a>梦中有心想不。<a id="a-1U"></a>佛言。<a id="a-1V"></a>有心想而不作。<a id="a-1W"></a>佛以是事集比丘僧。<a id="a-1X"></a>种种因缘赞戒赞持戒。<a id="a-1Y"></a>赞戒赞持戒已语诸比丘。<a id="a-1Z"></a>从今是戒应如是说。<a id="a-1a"></a>若比丘故出精除梦中。<a id="a-1b"></a>僧伽婆尸沙。<a id="a-1c"></a>僧伽婆尸沙者。<a id="a-1d"></a>是罪属僧。<a id="a-1e"></a>僧中有残。<a id="a-1f"></a>因众僧前悔过得灭。<a id="a-1g"></a>是名僧伽婆尸沙。<a id="a-1h"></a>是中犯者有三种。<a id="a-1i"></a>一者发心欲出。<a id="a-1j"></a>二者身动。<a id="a-1k"></a>三者精出。<a id="a-1l"></a>复有三种。<a id="a-1m"></a>一者为受乐。<a id="a-1n"></a>二者治病。<a id="a-1o"></a>三者为自试。<a id="a-1p"></a>比丘以内受色。<a id="a-1q"></a>为受乐故。<a id="a-1r"></a>发心身动精出。<a id="a-1s"></a>僧伽婆尸沙。<a id="a-1t"></a>为治病故。<a id="a-1u"></a>为试看故。<a id="a-1v"></a>以内受色。<a id="a-1w"></a>发心身动精出。<a id="a-1x"></a>僧伽婆尸沙。<a id="a-1y"></a>比丘以外不受色。<a id="a-1z"></a>为受乐故。<a id="a-20"></a>为治病故。<a id="a-21"></a>为试看故。<a id="a-22"></a>发心身动精出。<a id="a-23"></a>僧伽婆尸沙。<a id="a-24"></a>复有四种。<a id="a-25"></a>一者虚空中动。<a id="a-26"></a>二者发心。<a id="a-27"></a>三者身动。<a id="a-28"></a>四者精出。<a id="a-29"></a>比丘以内受色。<a id="a-2A"></a>为受乐故虚空中动。<a id="a-2B"></a>发心身动精出。<a id="a-2C"></a>僧伽婆尸沙。<a id="a-2D"></a>为治病故。<a id="a-2E"></a>为试看故。<a id="a-2F"></a>虚空中动发心身动精出僧伽婆尸沙。<a id="a-2G"></a>复有五种。<a id="a-2H"></a>若比丘搔小便处。<a id="a-2I"></a>捺小便处。<a id="a-2J"></a>发心身动精出僧伽婆尸沙。<a id="a-2K"></a>比丘以内受色。<a id="a-2L"></a>为受乐故。<a id="a-2M"></a>为治病故。<a id="a-2N"></a>为试看故。<a id="a-2O"></a>搔捺小便处。<a id="a-2P"></a>发心身动精出僧伽婆尸沙。<a id="a-2Q"></a>若比丘以外不受色。<a id="a-2R"></a>为受乐故。<a id="a-2S"></a>为治病故。<a id="a-2T"></a>为试看故。<a id="a-2U"></a>搔捺小便处。<a id="a-2V"></a>发心身动精出僧伽婆尸沙。<a id="a-2W"></a>是中精有五种。<a id="a-2X"></a>一者青。<a id="a-2Y"></a>二者黄。<a id="a-2Z"></a>三者赤。<a id="a-2a"></a>四者白。<a id="a-2b"></a>五者薄。<a id="a-2c"></a>青者。<a id="a-2d"></a>转轮王及转轮王受职太子。<a id="a-2e"></a>黄者。<a id="a-2f"></a>转轮王其余诸子。<a id="a-2g"></a>赤者。<a id="a-2h"></a>转轮王最上大臣。<a id="a-2i"></a>白者。<a id="a-2j"></a>年已成人。<a id="a-2k"></a>薄者。<a id="a-2l"></a>年未成人。<a id="a-2m"></a>若人青精出者。<a id="a-2n"></a>不出黄赤白薄。<a id="a-2o"></a>但能出青。<a id="a-2p"></a>若人精出黄者。<a id="a-2q"></a>不出赤白薄青。<a id="a-2r"></a>但能出黄。<a id="a-2s"></a>若人赤精出者。<a id="a-2t"></a>不出白薄青黄。<a id="a-2u"></a>但能出赤。<a id="a-2v"></a>若人出白精者。<a id="a-2w"></a>不出薄青黄赤。<a id="a-2x"></a>但能出白。<a id="a-2y"></a>若人出薄精者。<a id="a-2z"></a>不出青黄赤白。<a id="a-30"></a>但能出薄。<a id="a-31"></a>若比丘为出青精故。<a id="a-32"></a>搔捺小便处。<a id="a-33"></a>发心身动精出僧伽婆尸沙。<a id="a-34"></a>若比丘为出黄赤白薄精故。<a id="a-35"></a>搔捺小便处。<a id="a-36"></a>发心身动精出僧伽婆尸沙。<a id="a-37"></a>若一人一时。<a id="a-38"></a>出五种精者。<a id="a-39"></a>无有是事。<a id="a-3A"></a>或有人。<a id="a-3B"></a>多行淫故。<a id="a-3C"></a>有种种精出。<a id="a-3D"></a>或担重故。<a id="a-3E"></a>远骑乘故。<a id="a-3F"></a>筋节断解故。<a id="a-3G"></a>有种种精出。<a id="a-3H"></a>若比丘起欲想欲欲欲觉欲热。<a id="a-3I"></a>不发心欲出身不动。<a id="a-3J"></a>精自出者无犯。<a id="a-3K"></a>若比丘男根上。<a id="a-3L"></a>有疮疱癣疥痒。<a id="a-3M"></a>为治是病故。<a id="a-3N"></a>搔捺精出无犯。<a id="a-3O"></a>若比丘向火炙男根。<a id="a-3P"></a>痒摩触精出无犯。<a id="a-3Q"></a>若比丘行时两髀摩触。<a id="a-3R"></a>或衣触。<a id="a-3S"></a>或骑乘。<a id="a-3T"></a>或载车。<a id="a-3U"></a>身动精出不犯。<a id="a-3V"></a>若比丘见好色故精出不犯。<a id="a-3W"></a>若不见形忆想故精出不犯(一事竟)。</p>
  <p id="a3X">佛在舍卫国。<a id="a-3Y"></a>尔时长老迦留陀夷。<a id="a-3Z"></a>晨朝时到着衣持钵入城乞食。<a id="a-3a"></a>食已还房。<a id="a-3b"></a>持户钩在门间立。<a id="a-3c"></a>作如是念。<a id="a-3d"></a>若有女人欲来入僧坊中看房舍者。<a id="a-3e"></a>我当示诸房处。<a id="a-3f"></a>时迦留陀夷遥见众女人。<a id="a-3g"></a>便言。<a id="a-3h"></a>姊妹来。<a id="a-3i"></a>我当示汝诸房舍处。<a id="a-3j"></a>少多示已。<a id="a-3k"></a>将至自房摩触其身。<a id="a-3l"></a>是众女中有喜者默然。<a id="a-3m"></a>有不喜者。<a id="a-3n"></a>即出房外语诸比丘。<a id="a-3o"></a>大德法应尔耶。<a id="a-3p"></a>此安隐处更有恐怖诸比丘言。<a id="a-3q"></a>云何安隐处更有恐怖。<a id="a-3r"></a>众女人广说上事。<a id="a-3s"></a>诸比丘言。<a id="a-3t"></a>如汝所说。<a id="a-3u"></a>安隐处更有恐怖。<a id="a-3v"></a>时诸比丘种种因缘为众女人说法示教利喜。<a id="a-3w"></a>头面礼足还去。<a id="a-3x"></a>不久诸比丘诣佛所。<a id="a-3y"></a>头面礼足在一面坐。<a id="a-3z"></a>向佛广说。<a id="a-40"></a>佛以是事集比丘僧。<a id="a-41"></a>知而故问迦留陀夷。<a id="a-42"></a>汝实作是事不。<a id="a-43"></a>答言。<a id="a-44"></a>实作世尊。<a id="a-45"></a>佛以种种因缘呵责迦留陀夷。<a id="a-46"></a>汝所作事非沙门法。<a id="a-47"></a>不随顺道不清净行。<a id="a-48"></a>出家之人所不应作。<a id="a-49"></a>汝痴人不知。<a id="a-4A"></a>我以种种因缘呵欲欲想。<a id="a-4B"></a>种种因缘称赞离欲除灭欲想。<a id="a-4C"></a>我常说法教人离欲。<a id="a-4D"></a>汝尚不应生心。<a id="a-4E"></a>何况乃作起欲恚痴结缚根本不净恶业。<a id="a-4F"></a>佛种种因缘呵已语诸比丘。<a id="a-4G"></a>以十利故与诸比丘结戒。<a id="a-4H"></a>从今是戒应如是说。<a id="a-4I"></a>若比丘欲盛变心故触女身。<a id="a-4J"></a>若捉手臂头发。<a id="a-4K"></a>一一身分上下摩触。<a id="a-4L"></a>僧伽婆尸沙。<a id="a-4M"></a>欲盛者。<a id="a-4N"></a>即名变心。<a id="a-4O"></a>亦名贪心染心系心。<a id="a-4P"></a>或有变心。<a id="a-4Q"></a>非欲盛心。<a id="a-4R"></a>亦非贪心染心系心。<a id="a-4S"></a>如狂痴人乱心人病坏心人。<a id="a-4T"></a>是名变心。<a id="a-4U"></a>非欲盛心染心系心。<a id="a-4V"></a>女人者。<a id="a-4W"></a>有大有中有小。<a id="a-4X"></a>童女非童女堪作淫欲。<a id="a-4Y"></a>触身者。<a id="a-4Z"></a>共在一处。<a id="a-4a"></a>手者。<a id="a-4b"></a>从腕及指。<a id="a-4c"></a>臂者。<a id="a-4d"></a>从腕至肩。<a id="a-4e"></a>发者。<a id="a-4f"></a>头发若劫贝毳纳头髾。<a id="a-4g"></a>一一身分者。<a id="a-4h"></a>眼耳鼻等。<a id="a-4i"></a>是中犯者有九种。<a id="a-4j"></a>上摩下摩若抱若捉若牵若推若举若下若摩大小便处。<a id="a-4k"></a>若比丘欲盛变心上下摩触无衣女人头僧伽婆尸沙。<a id="a-4l"></a>若摩面咽胸腹肋脊脐腰大小便处髀膝[跳-兆+專]僧伽婆尸沙。<a id="a-4m"></a>如是抱捉牵推举下摩触大小便处亦如是。<a id="a-4n"></a>若比丘从地。<a id="a-4o"></a>举无衣女人。<a id="a-4p"></a>着土埵上。<a id="a-4q"></a>土埵上着踞床上。<a id="a-4r"></a>踞床上着独坐床上。<a id="a-4s"></a>独坐床上着大床上。<a id="a-4t"></a>大床上着舆上。<a id="a-4u"></a>舆上着车上。<a id="a-4v"></a>车上着马上。<a id="a-4w"></a>马上着象上。<a id="a-4x"></a>象上着堂上。<a id="a-4y"></a>堂上乃至从小下处着小高处。<a id="a-4z"></a>僧伽婆尸沙。<a id="a-50"></a>若比丘欲盛变心。<a id="a-51"></a>从堂上举无衣女人着象上。<a id="a-52"></a>象上着马上。<a id="a-53"></a>马上着车上。<a id="a-54"></a>车上着舆上。<a id="a-55"></a>舆上着大床上。<a id="a-56"></a>大床上着独坐床上。<a id="a-57"></a>独坐床上着踞床上。<a id="a-58"></a>踞床上着土埵上。<a id="a-59"></a>土埵上着地。<a id="a-5A"></a>乃至小高处着小下处。<a id="a-5B"></a>僧伽婆尸沙。<a id="a-5C"></a>若比丘欲盛变心。<a id="a-5D"></a>上下摩触有衣女人头偷兰遮。<a id="a-5E"></a>若摩面咽胸肩腹肋脊脐腰大小便处髀膝[跳-兆+專]偷兰遮。<a id="a-5F"></a>如是抱捉牵推举下摩大小便处偷兰遮。<a id="a-5G"></a>若比丘欲盛变心。<a id="a-5H"></a>从地举有衣女人着土埵上。<a id="a-5I"></a>乃至小高处举着小下处偷兰遮。<a id="a-5J"></a>若女人欲盛变心。<a id="a-5K"></a>上下摩触无衣比丘头。<a id="a-5L"></a>比丘有欲心。<a id="a-5M"></a>身动受细滑。<a id="a-5N"></a>僧伽婆尸沙。<a id="a-5O"></a>若摩面咽胸腹肋脊脐腰大小便处髀膝[跳-兆+專]。<a id="a-5P"></a>比丘有欲心身动受细滑。<a id="a-5Q"></a>僧伽婆尸沙如是抱捉牵推举下摩大小便处。<a id="a-5R"></a>比丘有欲心身动受细滑。<a id="a-5S"></a>僧伽婆尸沙。<a id="a-5T"></a>若女人欲盛变心。<a id="a-5U"></a>从地举无衣比丘着土埵上。<a id="a-5V"></a>乃至小下处举着小高处。<a id="a-5W"></a>比丘有欲心身动受是细滑。<a id="a-5X"></a>僧伽婆尸沙。<a id="a-5Y"></a>若女人淫欲盛变心。<a id="a-5Z"></a>从堂上举无衣比丘着象上。<a id="a-5a"></a>乃至小高处举着小下处。<a id="a-5b"></a>比丘有欲心身动受细滑。<a id="a-5c"></a>僧伽婆尸沙。<a id="a-5d"></a>若女人欲盛变心。<a id="a-5e"></a>上下摩触有衣比丘头。<a id="a-5f"></a>比丘有欲心身动受细滑偷兰遮。<a id="a-5g"></a>若摩面咽胸脊腹肋脐腰大小便处髀膝[跳-兆+專]。<a id="a-5h"></a>比丘有欲心身动受细滑偷兰遮。<a id="a-5i"></a>如是抱捉牵推举下摩大小便处。<a id="a-5j"></a>比丘有欲心身动受细滑偷兰遮。<a id="a-5k"></a>若女人欲盛变心。<a id="a-5l"></a>从地举有衣比丘着土埵上。<a id="a-5m"></a>乃至小下处举着小高处。<a id="a-5n"></a>比丘有欲心身动受细滑偷兰遮。<a id="a-5o"></a>若女人欲盛变心。<a id="a-5p"></a>从堂上举有衣比丘着象上乃至小高处着小下处。<a id="a-5q"></a>比丘有欲心身动受细滑偷兰遮。<a id="a-5r"></a>若一比丘摩一女人。<a id="a-5s"></a>僧伽婆尸沙。<a id="a-5t"></a>若一比丘摩二三四女。<a id="a-5u"></a>僧伽婆尸沙。<a id="a-5v"></a>若二比丘摩二三四一女人。<a id="a-5w"></a>僧伽婆尸沙。<a id="a-5x"></a>若三比丘。<a id="a-5y"></a>摩三四一二女人。<a id="a-5z"></a>僧伽婆尸沙。<a id="a-60"></a>若四比丘。<a id="a-61"></a>摩四一二三女人。<a id="a-62"></a>僧伽婆尸沙。<a id="a-63"></a>女人所。<a id="a-64"></a>女人想摩。<a id="a-65"></a>僧伽婆尸沙。<a id="a-66"></a>女人所。<a id="a-67"></a>男想黄门想二根想摩。<a id="a-68"></a>僧伽婆尸沙。<a id="a-69"></a>男所。<a id="a-6A"></a>男想黄门想二根想女人想摩。<a id="a-6B"></a>偷兰遮。<a id="a-6C"></a>黄门所。<a id="a-6D"></a>黄门想二根想女想男想摩。<a id="a-6E"></a>偷兰遮。<a id="a-6F"></a>二根所。<a id="a-6G"></a>二根想女想男想黄门想摩。<a id="a-6H"></a>偷兰遮。<a id="a-6I"></a>若是事人女边。<a id="a-6J"></a>僧伽婆尸沙。<a id="a-6K"></a>即是事非人女边偷兰遮。<a id="a-6L"></a>若是事人女边偷兰遮。<a id="a-6M"></a>即是事非人女边突吉罗。<a id="a-6N"></a>若母想姊妹想女想摩触女身不犯。<a id="a-6O"></a>若救火难水难刀难。<a id="a-6P"></a>若堕高处恶虫难恶鬼难不犯。<a id="a-6Q"></a>若无染心触不犯(二事竟)。</p>
  <p id="a6R">佛在舍卫国。<a id="a-6S"></a>尔时长老迦留陀夷。<a id="a-6T"></a>晨朝时到着衣持钵入城乞食。<a id="a-6U"></a>食已还房。<a id="a-6V"></a>取户钩在门间立。<a id="a-6W"></a>作如是念。<a id="a-6X"></a>若有女人欲来看者。<a id="a-6Y"></a>我当示诸房处。<a id="a-6Z"></a>尔时迦留陀夷遥见诸女。<a id="a-6a"></a>便言。<a id="a-6b"></a>姊妹来。<a id="a-6c"></a>我当示汝诸房舍处。<a id="a-6d"></a>少多示已。<a id="a-6e"></a>将至自房作不净恶语是诸女中有喜者默然。<a id="a-6f"></a>不喜者出外语诸比丘。<a id="a-6g"></a>大德法应尔耶。<a id="a-6h"></a>此安隐处更有恐怖。<a id="a-6i"></a>诸比丘言。<a id="a-6j"></a>云何安隐处更有恐怖。<a id="a-6k"></a>诸女广说上事。<a id="a-6l"></a>诸比丘言。<a id="a-6m"></a>如汝所说。<a id="a-6n"></a>时诸比丘以种种因缘。<a id="a-6o"></a>为众女说法示教利喜。<a id="a-6p"></a>头面礼足还去。<a id="a-6q"></a>不久诸比丘以是因缘向佛广说。<a id="a-6r"></a>佛以是事集比丘僧。<a id="a-6s"></a>知而故问迦留陀夷。<a id="a-6t"></a>汝实作是事不。<a id="a-6u"></a>答言。<a id="a-6v"></a>实作世尊。<a id="a-6w"></a>佛以种种因缘呵责迦留陀夷。<a id="a-6x"></a>汝所作事非沙门法。<a id="a-6y"></a>不随顺道不清净行。<a id="a-6z"></a>出家之人所不应作。<a id="a-70"></a>汝痴人不知。<a id="a-71"></a>我以种种因缘呵责诸欲欲想。<a id="a-72"></a>种种因缘称赞离欲除灭欲热。<a id="a-73"></a>我常说法教人离欲。<a id="a-74"></a>汝尚不应生心。<a id="a-75"></a>何况乃至起欲恚痴结缚根本不净恶业。<a id="a-76"></a>佛种种因缘呵已语诸比丘。<a id="a-77"></a>以十利故与诸比丘结戒。<a id="a-78"></a>从今是戒应如是说。<a id="a-79"></a>若比丘欲盛变心在女人前。<a id="a-7A"></a>作不净恶语随淫欲法说者。<a id="a-7B"></a>僧伽婆尸沙。<a id="a-7C"></a>不净恶语者。<a id="a-7D"></a>随波罗夷随僧伽婆尸沙事。<a id="a-7E"></a>虽一切罪皆名为恶。<a id="a-7F"></a>但此是重罪因缘故。<a id="a-7G"></a>名为恶语。<a id="a-7H"></a>随淫欲法者。<a id="a-7I"></a>二身共会。<a id="a-7J"></a>说者。<a id="a-7K"></a>如年少男女。<a id="a-7L"></a>淫欲盛故。<a id="a-7M"></a>具说恶语。<a id="a-7N"></a>是中犯者有九种。<a id="a-7O"></a>赞毁乞愿问反问办教骂。<a id="a-7P"></a>赞者。<a id="a-7Q"></a>比丘在女人前赞叹三疮门。<a id="a-7R"></a>形色端正不大不小不粗不细乃至百语。<a id="a-7S"></a>一一语中僧伽婆尸沙。<a id="a-7T"></a>毁者。<a id="a-7U"></a>比丘在女人前毁呰三疮门。<a id="a-7V"></a>形色不好或大或小或粗或细乃至百语。<a id="a-7W"></a>一一语中僧伽婆尸沙。<a id="a-7X"></a>乞者。<a id="a-7Y"></a>比丘在女人前乞言。<a id="a-7Z"></a>汝三疮门中随意与我。<a id="a-7a"></a>我于三疮门中随汝意作。<a id="a-7b"></a>乃至百语。<a id="a-7c"></a>一一语中僧伽婆尸沙。<a id="a-7d"></a>愿者。<a id="a-7e"></a>比丘在女人前愿言。<a id="a-7f"></a>若人得汝三疮门者。<a id="a-7g"></a>是福德乐人。<a id="a-7h"></a>汝能三疮门中随汝意作。<a id="a-7i"></a>乃至百语。<a id="a-7j"></a>一一语中僧伽婆尸沙。<a id="a-7k"></a>问者。<a id="a-7l"></a>比丘问女人言。<a id="a-7m"></a>汝夫三疮门中几种作几时作。<a id="a-7n"></a>乃至百语。<a id="a-7o"></a>一一语中僧伽婆尸沙。<a id="a-7p"></a>反问者。<a id="a-7q"></a>比丘问女人言。<a id="a-7r"></a>汝夫于三疮门中不如是作耶。<a id="a-7s"></a>乃至百语。<a id="a-7t"></a>一一语中僧伽婆尸沙。<a id="a-7u"></a>办者。<a id="a-7v"></a>比丘在女人前言。<a id="a-7w"></a>我办酒食槃案华香璎珞末香涂香敷好床褥。<a id="a-7x"></a>汝若来者。<a id="a-7y"></a>我于三疮门中随汝意作。<a id="a-7z"></a>乃至百语。<a id="a-80"></a>一一语中僧伽婆尸沙。<a id="a-81"></a>教者。<a id="a-82"></a>比丘教女人言。<a id="a-83"></a>汝三疮门中随意与男子者。<a id="a-84"></a>则为男子所爱。<a id="a-85"></a>乃至百语。<a id="a-86"></a>一一语中僧伽婆尸沙。<a id="a-87"></a>骂者。<a id="a-88"></a>比丘骂女人有二种。<a id="a-89"></a>粗骂细骂乃至百语。<a id="a-8A"></a>一一语中僧伽婆尸沙。<a id="a-8B"></a>若女人在比丘前赞三疮门。<a id="a-8C"></a>形色端正乃至百语。<a id="a-8D"></a>是中比丘随顺其心少多语出。<a id="a-8E"></a>一一语中僧伽婆尸沙。<a id="a-8F"></a>若女人在比丘前毁呰三疮门。<a id="a-8G"></a>形色不好乃至百语。<a id="a-8H"></a>是中比丘随顺其心少多语出。<a id="a-8I"></a>一一语中僧伽婆尸沙。<a id="a-8J"></a>若女人在比丘前乞。<a id="a-8K"></a>三疮门中随我意作。<a id="a-8L"></a>我随汝意与。<a id="a-8M"></a>乃至百语。<a id="a-8N"></a>是中比丘随顺其心。<a id="a-8O"></a>少多语出。<a id="a-8P"></a>一一语中僧伽婆尸沙。<a id="a-8Q"></a>若女人在比丘前愿言。<a id="a-8R"></a>若人得我三疮门者。<a id="a-8S"></a>是福德乐人。<a id="a-8T"></a>我能随意与乃至百语。<a id="a-8U"></a>是中比丘随顺其心少多语出。<a id="a-8V"></a>一一语中僧伽婆尸沙。<a id="a-8W"></a>若女人在比丘前问言。<a id="a-8X"></a>汝于三疮门中。<a id="a-8Y"></a>能几种作几时作。<a id="a-8Z"></a>乃至百语。<a id="a-8a"></a>是中比丘随顺其心少多语出。<a id="a-8b"></a>一一语中僧伽婆尸沙。<a id="a-8c"></a>若女人在比丘前反问言。<a id="a-8d"></a>汝于三疮门中不如是作耶。<a id="a-8e"></a>乃至百语。<a id="a-8f"></a>是中比丘随顺其心少多语出。<a id="a-8g"></a>一一语中僧伽婆尸沙。<a id="a-8h"></a>若女人在比丘前言。<a id="a-8i"></a>我办酒食盘案香华璎珞末香涂香敷好床褥。<a id="a-8j"></a>汝能来者。<a id="a-8k"></a>三疮门中随汝意与。<a id="a-8l"></a>乃至百语。<a id="a-8m"></a>是中比丘随顺其心少多语出。<a id="a-8n"></a>一一语中僧伽婆尸沙。<a id="a-8o"></a>若女人在比丘前教言。<a id="a-8p"></a>汝能三疮门中随意作者。<a id="a-8q"></a>则为女人所爱。<a id="a-8r"></a>乃至百语。<a id="a-8s"></a>是中比丘随顺其心少多语出。<a id="a-8t"></a>一一语中僧伽婆尸沙。<a id="a-8u"></a>若女人在比丘前骂是比丘。<a id="a-8v"></a>粗骂细骂乃至百语。<a id="a-8w"></a>是中比丘随顺其心少多语出。<a id="a-8x"></a>一一语中僧伽婆尸沙。<a id="a-8y"></a>若一比丘向一女人。<a id="a-8z"></a>不净恶语一僧伽婆尸沙。<a id="a-90"></a>若一比丘向二三四女人。<a id="a-91"></a>不净恶语僧伽婆尸沙。<a id="a-92"></a>若二比丘向二三四一女人。<a id="a-93"></a>不净恶语僧伽婆尸沙。<a id="a-94"></a>若三比丘向三四一二女人。<a id="a-95"></a>不净恶语僧伽婆尸沙。<a id="a-96"></a>若四比丘向四一二三女人。<a id="a-97"></a>不净恶语僧伽婆尸沙。<a id="a-98"></a>若比丘女人所女人想。<a id="a-99"></a>不净恶语僧伽婆尸沙。<a id="a-9A"></a>女人所。<a id="a-9B"></a>男想黄门想二根想。<a id="a-9C"></a>不净恶语僧伽婆尸沙。<a id="a-9D"></a>男所男想黄门想二根想女想。<a id="a-9E"></a>不净恶语偷兰遮。<a id="a-9F"></a>黄门所。<a id="a-9G"></a>黄门想二根想女想男想不净恶语偷兰遮。<a id="a-9H"></a>二根所男想女想黄门想二根想不净恶语偷兰遮。<a id="a-9I"></a>若是事人女边僧伽婆尸沙。<a id="a-9J"></a>即是事非人女边偷兰遮。<a id="a-9K"></a>若是事人女边偷兰遮。<a id="a-9L"></a>即是事非人女边突吉罗(三事竟)。</p>
  <p id="a9M">佛在舍卫国。<a id="a-9N"></a>尔时长老迦留陀夷。<a id="a-9O"></a>晨朝时到着衣持钵入城乞食。<a id="a-9P"></a>食已还自房。<a id="a-9Q"></a>持户钩在门间立。<a id="a-9R"></a>作如是念。<a id="a-9S"></a>若有女人欲来僧坊看房舍者。<a id="a-9T"></a>我当示诸房处。<a id="a-9U"></a>尔时迦留陀夷遥见众女来。<a id="a-9V"></a>便言。<a id="a-9W"></a>姊妹我当示汝诸房舍处。<a id="a-9X"></a>少多示已。<a id="a-9Y"></a>将至自房。<a id="a-9Z"></a>向女人赞叹淫欲以身供养。<a id="a-9a"></a>是众女中有喜者默然。<a id="a-9b"></a>不喜者出外语诸比丘。<a id="a-9c"></a>大德法应尔耶。<a id="a-9d"></a>此安隐处更有恐怖。<a id="a-9e"></a>诸比丘言。<a id="a-9f"></a>云何安隐处更有恐怖。<a id="a-9g"></a>诸女人广说上事。<a id="a-9h"></a>诸比丘言如汝所说。<a id="a-9i"></a>时诸比丘以种种因缘。<a id="a-9j"></a>与众女说法示教利喜。<a id="a-9k"></a>头面礼足还去。<a id="a-9l"></a>不久诸比丘以是因缘向佛广说。<a id="a-9m"></a>佛以是事集比丘僧。<a id="a-9n"></a>知而故问迦留陀夷。<a id="a-9o"></a>汝实作是事不。<a id="a-9p"></a>答言。<a id="a-9q"></a>实作世尊。<a id="a-9r"></a>佛以种种因缘呵责。<a id="a-9s"></a>汝所作事非沙门法。<a id="a-9t"></a>不随顺道不清净行。<a id="a-9u"></a>出家之人所不应作。<a id="a-9v"></a>汝痴人不知。<a id="a-9w"></a>我以种种因缘呵欲欲想。<a id="a-9x"></a>种种因缘赞叹离欲除灭欲热。<a id="a-9y"></a>我常说法教人离欲。<a id="a-9z"></a>汝尚不应生心。<a id="a-A0"></a>何况乃作起欲恚痴结缚根本不净恶业。<a id="a-A1"></a>佛种种因缘呵已语诸比丘。<a id="a-A2"></a>以十利故与诸比丘结戒。<a id="a-A3"></a>从今是戒应如是说。<a id="a-A4"></a>若比丘欲盛变心在女人前赞叹以身供养作如是言。<a id="a-A5"></a>汝能以身供养我等持戒行善梵行人者。<a id="a-A6"></a>诸供养中第一供养。<a id="a-A7"></a>僧伽婆尸沙。<a id="a-A8"></a>以身供养者。<a id="a-A9"></a>比丘语女言。<a id="a-AA"></a>汝能以身作淫欲供养者。<a id="a-AB"></a>诸供养中第一供养。<a id="a-AC"></a>持戒者。<a id="a-AD"></a>大戒律法尽能受持。<a id="a-AE"></a>行善者。<a id="a-AF"></a>正见忍辱故。<a id="a-AG"></a>梵行者。<a id="a-AH"></a>二身不共会故。<a id="a-AI"></a>是中犯者有九种。<a id="a-AJ"></a>谓上大胜巧善妙福好快。<a id="a-AK"></a>上者。<a id="a-AL"></a>若比丘语女人言。<a id="a-AM"></a>汝能以身作淫欲供养我等持戒人者。<a id="a-AN"></a>诸供养中是上供养。<a id="a-AO"></a>僧伽婆尸沙。<a id="a-AP"></a>若语女人言。<a id="a-AQ"></a>汝能以身作淫欲供养行善人者。<a id="a-AR"></a>是上供养。<a id="a-AS"></a>僧伽婆尸沙。<a id="a-AT"></a>若语女人言。<a id="a-AU"></a>汝能以身作淫欲供养梵行人者。<a id="a-AV"></a>是上供养。<a id="a-AW"></a>僧伽婆尸沙。<a id="a-AX"></a>若语女人言。<a id="a-AY"></a>汝能以身供养持戒行善人。<a id="a-AZ"></a>持戒梵行人。<a id="a-Aa"></a>行善梵行人。<a id="a-Ab"></a>持戒行善梵行人者。<a id="a-Ac"></a>是上供养僧伽婆尸沙。<a id="a-Ad"></a>若比丘语女人言。<a id="a-Ae"></a>汝能以身作淫欲供养不大持戒人者。<a id="a-Af"></a>是上供养僧伽婆尸沙。<a id="a-Ag"></a>若语女人言。<a id="a-Ah"></a>汝能以身作淫欲供养不大行善人者。<a id="a-Ai"></a>是上供养僧伽婆尸沙。<a id="a-Aj"></a>若语女人言。<a id="a-Ak"></a>汝能以身作淫欲供养不大修梵行人。<a id="a-Al"></a>是上供养僧伽婆尸沙。<a id="a-Am"></a>若比丘语女人言。<a id="a-An"></a>汝能以身作淫欲供养不大持戒行善人。<a id="a-Ao"></a>不大持戒梵行人。<a id="a-Ap"></a>不大行善梵行人。<a id="a-Aq"></a>不大持戒行善梵行人者。<a id="a-Ar"></a>是上供养僧伽婆尸沙。<a id="a-As"></a>若比丘语女人言。<a id="a-At"></a>不以自身作淫欲供养我等持戒人者。<a id="a-Au"></a>是上供养偷兰遮。<a id="a-Av"></a>若语女人言。<a id="a-Aw"></a>不以自身作淫欲供养行善人者。<a id="a-Ax"></a>是上供养偷兰遮。<a id="a-Ay"></a>若语女人言。<a id="a-Az"></a>不以自身作淫欲供养梵行人者。<a id="a-B0"></a>是上供养偷兰遮。<a id="a-B1"></a>若语女人言。<a id="a-B2"></a>不以自身作淫欲供养持戒行善人。<a id="a-B3"></a>持戒梵行人。<a id="a-B4"></a>行善梵行人。<a id="a-B5"></a>持戒行善梵行人者。<a id="a-B6"></a>是上供养偷兰遮。<a id="a-B7"></a>若语女人言。<a id="a-B8"></a>不以自身作淫欲供养不大持戒人者。<a id="a-B9"></a>是上供养偷兰遮。<a id="a-BA"></a>若比丘语女人言。<a id="a-BB"></a>不以自身作淫欲供养不大行善人者。<a id="a-BC"></a>是上供养偷兰遮。<a id="a-BD"></a>若语女人言。<a id="a-BE"></a>不以自身作淫欲供养不大修梵行人者。<a id="a-BF"></a>是上供养偷兰遮。<a id="a-BG"></a>若比丘语女人言。<a id="a-BH"></a>不以自身作淫欲供养不大持戒行善人。<a id="a-BI"></a>不大持戒梵行人。<a id="a-BJ"></a>不大行善梵行人。<a id="a-BK"></a>不大持戒行善梵行人者。<a id="a-BL"></a>是上供养偷兰遮。<a id="a-BM"></a>如是大胜巧善妙福好快供养亦如是。<a id="a-BN"></a>若比丘语女人言。<a id="a-BO"></a>汝能以身作淫欲供养持戒人者。<a id="a-BP"></a>是上大供养僧伽婆尸沙。<a id="a-BQ"></a>若言上胜上巧上善上妙上福上好上快供养。<a id="a-BR"></a>僧伽婆尸沙。<a id="a-BS"></a>若言大胜大巧大善大妙大福大好大快供养僧伽婆尸沙。<a id="a-BT"></a>若言胜巧胜善胜妙胜福胜好胜快供养。<a id="a-BU"></a>僧伽婆尸沙。<a id="a-BV"></a>若言巧善巧妙巧福巧好巧快供养。<a id="a-BW"></a>僧伽婆尸沙。<a id="a-BX"></a>若言善妙善福善好善快供养。<a id="a-BY"></a>僧伽婆尸沙。<a id="a-BZ"></a>若言妙福妙好妙快供养。<a id="a-Ba"></a>僧伽婆尸沙。<a id="a-Bb"></a>若言福好福快供养僧伽婆尸沙。<a id="a-Bc"></a>若言好快供养。<a id="a-Bd"></a>僧伽婆尸沙。<a id="a-Be"></a>若言上大胜上大巧上大善上大妙上大福上大好上大快供养僧伽婆尸沙。<a id="a-Bf"></a>若言大胜巧大胜善大胜妙大胜福大胜好大胜快供养。<a id="a-Bg"></a>僧伽婆尸沙。<a id="a-Bh"></a>若言胜巧善胜巧妙胜巧福胜巧好胜巧快供养。<a id="a-Bi"></a>僧伽婆尸沙。<a id="a-Bj"></a>若言巧善妙巧善福巧善好巧善快供养。<a id="a-Bk"></a>僧伽婆尸沙。<a id="a-Bl"></a>若言善妙福善妙好善妙快供。<a id="a-Bm"></a>僧伽婆尸沙。<a id="a-Bn"></a>若言妙福好妙福快供养养僧伽婆尸沙。<a id="a-Bo"></a>若言福好快供养。<a id="a-Bp"></a>僧伽婆尸沙。<a id="a-Bq"></a>若言上大胜巧上大胜善上大胜妙上大胜福上大胜好上大胜快供养。<a id="a-Br"></a>僧伽婆尸沙。<a id="a-Bs"></a>若言上大胜巧善上大胜巧妙上大胜巧福上大胜巧好上大胜巧快供养。<a id="a-Bt"></a>僧伽婆尸沙。<a id="a-Bu"></a>若言上大胜巧善妙上大胜巧善福上大胜巧善好上大胜巧善快供养。<a id="a-Bv"></a>僧伽婆尸沙。<a id="a-Bw"></a>若言上大胜巧善妙福上大胜巧善妙好上大胜巧善妙快供养。<a id="a-Bx"></a>僧伽婆尸沙。<a id="a-By"></a>若言上大胜巧善妙福好上大胜巧善妙福快供养。<a id="a-Bz"></a>僧伽婆尸沙。<a id="a-C0"></a>若比丘语女人言。<a id="a-C1"></a>若以饮食衣被卧具华香璎珞。<a id="a-C2"></a>持用供养是上供养。<a id="a-C3"></a>能以身供养者过是上中上。<a id="a-C4"></a>僧伽婆尸沙。<a id="a-C5"></a>如是大胜巧善妙福好快亦如是。<a id="a-C6"></a>若比丘语女人言。<a id="a-C7"></a>以饮食衣被卧具华香璎珞。<a id="a-C8"></a>持用供养是上中上。<a id="a-C9"></a>能以身供养者过是上中上。<a id="a-CA"></a>僧伽婆尸沙。<a id="a-CB"></a>如是大胜巧善妙福好快亦如是。<a id="a-CC"></a>若一比丘向一女人。<a id="a-CD"></a>赞叹以身供养一比丘僧伽婆尸沙。<a id="a-CE"></a>若一比丘向二三四女人。<a id="a-CF"></a>赞叹以身供养。<a id="a-CG"></a>僧伽婆尸沙。<a id="a-CH"></a>若二比丘向二三四一女人。<a id="a-CI"></a>赞叹以身供养。<a id="a-CJ"></a>僧伽婆尸沙。<a id="a-CK"></a>若三比丘向三四一二女人。<a id="a-CL"></a>赞叹以身供养。<a id="a-CM"></a>僧伽婆尸沙。<a id="a-CN"></a>若四比丘向四一二三女人。<a id="a-CO"></a>赞叹以身供养。<a id="a-CP"></a>僧伽婆尸沙。<a id="a-CQ"></a>若比丘女人所。<a id="a-CR"></a>女想赞叹。<a id="a-CS"></a>僧伽婆尸沙。<a id="a-CT"></a>女人所。<a id="a-CU"></a>男想黄门想二根想赞叹。<a id="a-CV"></a>僧伽婆尸沙。<a id="a-CW"></a>男所。<a id="a-CX"></a>男想黄门想二根想女想赞叹。<a id="a-CY"></a>偷兰遮。<a id="a-CZ"></a>黄门所。<a id="a-Ca"></a>黄门想二根想女想男想赞叹。<a id="a-Cb"></a>偷兰遮。<a id="a-Cc"></a>二根所。<a id="a-Cd"></a>二根想女想男想黄门想赞叹。<a id="a-Ce"></a>偷兰遮。<a id="a-Cf"></a>若是事人女边。<a id="a-Cg"></a>僧伽婆尸沙。<a id="a-Ch"></a>即是事非人女边。<a id="a-Ci"></a>偷兰遮。<a id="a-Cj"></a>若是事人女边。<a id="a-Ck"></a>偷兰遮。<a id="a-Cl"></a>即是事非人女边。<a id="a-Cm"></a>突吉罗(四事竟)。</p>
  <p id="aCn">佛在舍卫国。<a id="a-Co"></a>尔时有鹿子长者儿。<a id="a-Cp"></a>名曰迦罗。<a id="a-Cq"></a>聪智利根。<a id="a-Cr"></a>众人所问常为断疑。<a id="a-Cs"></a>他事匆务。<a id="a-Ct"></a>若人有女姊妹。<a id="a-Cu"></a>有来求者。<a id="a-Cv"></a>往问迦罗。<a id="a-Cw"></a>某求我女若姊妹。<a id="a-Cx"></a>是人为好不好。<a id="a-Cy"></a>应与不应与。<a id="a-Cz"></a>能与妇儿衣食不。<a id="a-D0"></a>若迦罗言。<a id="a-D1"></a>不好不能与妇儿衣食。<a id="a-D2"></a>汝莫与女。<a id="a-D3"></a>即便不与。<a id="a-D4"></a>若迦罗言。<a id="a-D5"></a>好能与妇儿衣食。<a id="a-D6"></a>汝当与女。<a id="a-D7"></a>即随语与。<a id="a-D8"></a>若人自为求妇。<a id="a-D9"></a>若为儿求。<a id="a-DA"></a>往问迦罗。<a id="a-DB"></a>我求某女。<a id="a-DC"></a>是女好不。<a id="a-DD"></a>能成家事。<a id="a-DE"></a>我为可取不。<a id="a-DF"></a>若迦罗言。<a id="a-DG"></a>不好不能成家事。<a id="a-DH"></a>汝莫取之。<a id="a-DI"></a>即随语不取。<a id="a-DJ"></a>若迦罗言。<a id="a-DK"></a>好能成家事。<a id="a-DL"></a>汝可取之。<a id="a-DM"></a>即随语取。<a id="a-DN"></a>若诸人女姊妹。<a id="a-DO"></a>堕贫穷勤苦重作恶处。<a id="a-DP"></a>衣食不充。<a id="a-DQ"></a>便作是言。<a id="a-DR"></a>如我女姊妹所受苦恼。<a id="a-DS"></a>诸问迦罗信受语者。<a id="a-DT"></a>所受苦恼当复剧是。<a id="a-DU"></a>由我等信受迦罗语故。<a id="a-DV"></a>令女姊妹堕是恶处。<a id="a-DW"></a>贫穷勤苦衣食不充。<a id="a-DX"></a>若诸人女姊妹。<a id="a-DY"></a>堕好处富乐衣食充足。<a id="a-DZ"></a>便作是念。<a id="a-Da"></a>如我女姊妹所受富乐。<a id="a-Db"></a>诸问迦罗信受语者。<a id="a-Dc"></a>所受富乐当复胜是。<a id="a-Dd"></a>我等信受迦罗语故。<a id="a-De"></a>令女姊妹得好处。<a id="a-Df"></a>衣食充足。<a id="a-Dg"></a>尔时迦罗。<a id="a-Dh"></a>或得称誉。<a id="a-Di"></a>或得毁呰。<a id="a-Dj"></a>是人后时以信出家。<a id="a-Dk"></a>剃除须发被着袈裟。<a id="a-Dl"></a>作比丘已。<a id="a-Dm"></a>犹如本法他事匆务。<a id="a-Dn"></a>若人有女姊妹。<a id="a-Do"></a>有来求者。<a id="a-Dp"></a>往问迦罗比丘。<a id="a-Dq"></a>某求我女姊妹。<a id="a-Dr"></a>是人为好不好。<a id="a-Ds"></a>应与不应与。<a id="a-Dt"></a>若迦罗言。<a id="a-Du"></a>是人不好。<a id="a-Dv"></a>即便不与。<a id="a-Dw"></a>若迦罗言好。<a id="a-Dx"></a>即随语与。<a id="a-Dy"></a>若人或为己为儿求妇。<a id="a-Dz"></a>往问迦罗。<a id="a-E0"></a>我求某女。<a id="a-E1"></a>若姊妹好不好。<a id="a-E2"></a>能办家事不。<a id="a-E3"></a>若迦罗言好。<a id="a-E4"></a>便随语取。<a id="a-E5"></a>若言不好。<a id="a-E6"></a>即便不取。<a id="a-E7"></a>若诸人女姊妹。<a id="a-E8"></a>有堕贫穷恶处勤苦重作衣食不充。<a id="a-E9"></a>便作是念。<a id="a-EA"></a>诸问迦罗信受语者。<a id="a-EB"></a>所受勤苦当复剧是。<a id="a-EC"></a>若得富乐好处。<a id="a-ED"></a>便作如是念。<a id="a-EE"></a>诸问迦罗信受语者。<a id="a-EF"></a>所受富乐当复胜是。<a id="a-EG"></a>我以信受迦罗语故。<a id="a-EH"></a>令女姊妹得是乐处。<a id="a-EI"></a>如是迦罗比丘。<a id="a-EJ"></a>或得赞叹。<a id="a-EK"></a>或得毁呰。<a id="a-EL"></a>是迦罗比丘。<a id="a-EM"></a>数出入诸檀越舍。<a id="a-EN"></a>有人问迦罗言。<a id="a-EO"></a>大德。<a id="a-EP"></a>汝至某家不。<a id="a-EQ"></a>汝能语某。<a id="a-ER"></a>与我儿女若与姊妹。<a id="a-ES"></a>迦罗言能。<a id="a-ET"></a>如是作媒人往来。<a id="a-EU"></a>有比丘少欲知足行头陀。<a id="a-EV"></a>闻是事心不喜惭愧。<a id="a-EW"></a>种种因缘呵责迦罗。<a id="a-EX"></a>云何名比丘。<a id="a-EY"></a>作媒人行。<a id="a-EZ"></a>如是呵已向佛广说。<a id="a-Ea"></a>佛以是事集比丘僧。<a id="a-Eb"></a>佛知而故问迦罗。<a id="a-Ec"></a>汝实作是事不。<a id="a-Ed"></a>答言。<a id="a-Ee"></a>实作世尊。<a id="a-Ef"></a>佛以种种因缘呵责。<a id="a-Eg"></a>汝所作事非沙门法。<a id="a-Eh"></a>不随顺道不清净行。<a id="a-Ei"></a>出家之人所不应作。<a id="a-Ej"></a>汝痴人不知。<a id="a-Ek"></a>我以种种因缘呵欲欲想。<a id="a-El"></a>种种因缘赞叹离欲除灭欲热。<a id="a-Em"></a>我常说法教人离欲。<a id="a-En"></a>汝尚不应生心。<a id="a-Eo"></a>何况乃作起欲恚痴结缚根本不净恶业。<a id="a-Ep"></a>汝痴人。<a id="a-Eq"></a>我尚不赞叹少有欲心。<a id="a-Er"></a>何况汝作媒嫁事。<a id="a-Es"></a>佛种种呵已语诸比丘。<a id="a-Et"></a>以十利故与诸比丘结戒。<a id="a-Eu"></a>从今是戒应如是说。<a id="a-Ev"></a>若比丘行媒嫁法。<a id="a-Ew"></a>持女意语男。<a id="a-Ex"></a>持男意语女。<a id="a-Ey"></a>若为成妇事。<a id="a-Ez"></a>若为私通事。<a id="a-F0"></a>乃至一会时。<a id="a-F1"></a>僧伽婆尸沙。<a id="a-F2"></a>媒法者。<a id="a-F3"></a>受他语往来。<a id="a-F4"></a>女者。<a id="a-F5"></a>有十四种护。<a id="a-F6"></a>父所护。<a id="a-F7"></a>母所护。<a id="a-F8"></a>父母所护。<a id="a-F9"></a>兄弟所护。<a id="a-FA"></a>姊妹所护。<a id="a-FB"></a>舅护。<a id="a-FC"></a>姑护。<a id="a-FD"></a>舅姑护。<a id="a-FE"></a>亲里护。<a id="a-FF"></a>姓护。<a id="a-FG"></a>自护。<a id="a-FH"></a>法护。<a id="a-FI"></a>夫主护。<a id="a-FJ"></a>持女意语男者。<a id="a-FK"></a>有女人语比丘言。<a id="a-FL"></a>汝能持是语语彼男子不。<a id="a-FM"></a>我为汝作妇。<a id="a-FN"></a>若共私通。<a id="a-FO"></a>汝能为我作夫。<a id="a-FP"></a>若共私通。<a id="a-FQ"></a>若我与汝女。<a id="a-FR"></a>若与姊妹。<a id="a-FS"></a>汝能作我女夫。<a id="a-FT"></a>若姊妹夫。<a id="a-FU"></a>是名持女意语男。<a id="a-FV"></a>持男意语女者。<a id="a-FW"></a>有男语比丘言。<a id="a-FX"></a>汝能持是语语彼女人不。<a id="a-FY"></a>汝与我作妇。<a id="a-FZ"></a>若共私通。<a id="a-Fa"></a>我与汝作夫。<a id="a-Fb"></a>若共私通。<a id="a-Fc"></a>若与我女。<a id="a-Fd"></a>与我姊妹。<a id="a-Fe"></a>我与汝作女夫。<a id="a-Ff"></a>为姊妹夫。<a id="a-Fg"></a>是名持男意语女。<a id="a-Fh"></a>乃至一会时者。<a id="a-Fi"></a>一时共交会故。<a id="a-Fj"></a>丈夫有七种妇。<a id="a-Fk"></a>索得。<a id="a-Fl"></a>水得。<a id="a-Fm"></a>破得。<a id="a-Fn"></a>自来得。<a id="a-Fo"></a>以衣食得。<a id="a-Fp"></a>合生得。<a id="a-Fq"></a>须臾得。<a id="a-Fr"></a>索得者。<a id="a-Fs"></a>以少多财物索得作妇。<a id="a-Ft"></a>是名索得。<a id="a-Fu"></a>水得者。<a id="a-Fv"></a>若人捉手以水灌掌与女作妇。<a id="a-Fw"></a>是名水得。<a id="a-Fx"></a>破得者。<a id="a-Fy"></a>若破他国夺得作妇。<a id="a-Fz"></a>复有自国反叛诛罚得者。<a id="a-G0"></a>是名破得。<a id="a-G1"></a>自来得者。<a id="a-G2"></a>若女人自一心贪着爱乐故。<a id="a-G3"></a>来供给作妇。<a id="a-G4"></a>是名自来得。<a id="a-G5"></a>衣食得者。<a id="a-G6"></a>若女人不能自活。<a id="a-G7"></a>为衣食故。<a id="a-G8"></a>来供给作妇。<a id="a-G9"></a>是名衣食得。<a id="a-GA"></a>合生得者。<a id="a-GB"></a>若女人语男子言。<a id="a-GC"></a>汝有财物我有财物。<a id="a-GD"></a>若生男女当供养我等。<a id="a-GE"></a>是名合生得。<a id="a-GF"></a>须臾得者。<a id="a-GG"></a>共一交会。<a id="a-GH"></a>故名须臾得。<a id="a-GI"></a>是中犯者。<a id="a-GJ"></a>若比丘自受主人语。<a id="a-GK"></a>自语彼。<a id="a-GL"></a>自报主人者。<a id="a-GM"></a>僧伽婆尸沙。<a id="a-GN"></a>若自受主人语。<a id="a-GO"></a>自语彼。<a id="a-GP"></a>使报主人者。<a id="a-GQ"></a>僧伽婆尸沙。<a id="a-GR"></a>若自受主人语。<a id="a-GS"></a>自语彼使。<a id="a-GT"></a>使报主人者。<a id="a-GU"></a>僧伽婆尸沙。<a id="a-GV"></a>若比丘自受主人语。<a id="a-GW"></a>使语彼。<a id="a-GX"></a>使报主人者。<a id="a-GY"></a>僧伽婆尸沙。<a id="a-GZ"></a>若自受主人语。<a id="a-Ga"></a>使语彼使。<a id="a-Gb"></a>使报主人者。<a id="a-Gc"></a>僧伽婆尸沙。<a id="a-Gd"></a>若自受主人语。<a id="a-Ge"></a>使语彼。<a id="a-Gf"></a>自报主人者僧伽婆尸沙若比丘自受主人语。<a id="a-Gg"></a>使使语彼。<a id="a-Gh"></a>使使报主人者。<a id="a-Gi"></a>僧伽婆尸沙。<a id="a-Gj"></a>若自受主人语。<a id="a-Gk"></a>使使语彼。<a id="a-Gl"></a>自报主人者。<a id="a-Gm"></a>僧伽婆尸沙。<a id="a-Gn"></a>若自受主人语。<a id="a-Go"></a>使使语彼。<a id="a-Gp"></a>使报主人者。<a id="a-Gq"></a>僧伽婆尸沙。<a id="a-Gr"></a>若比丘从使受主人语。<a id="a-Gs"></a>使语彼。<a id="a-Gt"></a>使报主人者僧伽婆尸沙。<a id="a-Gu"></a>若从使受主人语。<a id="a-Gv"></a>使语彼使。<a id="a-Gw"></a>使报主人者。<a id="a-Gx"></a>僧伽婆尸沙。<a id="a-Gy"></a>若从使受主人语。<a id="a-Gz"></a>使语彼。<a id="a-H0"></a>自报主人者。<a id="a-H1"></a>僧伽婆尸沙。<a id="a-H2"></a>若比丘从使受主人语。<a id="a-H3"></a>使使语彼。<a id="a-H4"></a>使使报主人者。<a id="a-H5"></a>僧伽婆尸沙。<a id="a-H6"></a>若比丘从使受主人语。<a id="a-H7"></a>使使语彼。<a id="a-H8"></a>自报主人者。<a id="a-H9"></a>僧伽婆尸沙。<a id="a-HA"></a>若从使受主人语。<a id="a-HB"></a>使使语彼。<a id="a-HC"></a>使报主人者。<a id="a-HD"></a>僧伽婆尸沙。<a id="a-HE"></a>若比丘从使受主人语。<a id="a-HF"></a>自语彼。<a id="a-HG"></a>自报主人者。<a id="a-HH"></a>僧伽婆尸沙。<a id="a-HI"></a>若从彼使受主人语。<a id="a-HJ"></a>自语彼。<a id="a-HK"></a>使报主人者。<a id="a-HL"></a>僧伽婆尸沙。<a id="a-HM"></a>若从使受主人语。<a id="a-HN"></a>自语彼使使报主人者。<a id="a-HO"></a>僧伽婆尸沙。<a id="a-HP"></a>若比丘从使使受主人语。<a id="a-HQ"></a>使使语彼。<a id="a-HR"></a>使使报主人者。<a id="a-HS"></a>僧伽婆尸沙。<a id="a-HT"></a>若从使使受主人语。<a id="a-HU"></a>使使语彼。<a id="a-HV"></a>自报主人者。<a id="a-HW"></a>僧伽婆尸沙。<a id="a-HX"></a>若从使使受主人语。<a id="a-HY"></a>使使语彼。<a id="a-HZ"></a>使报主人者。<a id="a-Ha"></a>僧伽婆尸沙。<a id="a-Hb"></a>若比丘从使使受主人语。<a id="a-Hc"></a>自语彼。<a id="a-Hd"></a>自报主人者。<a id="a-He"></a>僧伽婆尸沙。<a id="a-Hf"></a>若从使使受主人语。<a id="a-Hg"></a>自语彼。<a id="a-Hh"></a>使报主人者。<a id="a-Hi"></a>僧伽婆尸沙。<a id="a-Hj"></a>若从使使受主人语。<a id="a-Hk"></a>自语彼使。<a id="a-Hl"></a>使报主人者。<a id="a-Hm"></a>僧伽婆尸沙。<a id="a-Hn"></a>若比丘从使使受主人语。<a id="a-Ho"></a>使语彼。<a id="a-Hp"></a>使报主人者。<a id="a-Hq"></a>僧伽婆尸沙。<a id="a-Hr"></a>若从使使受主人语。<a id="a-Hs"></a>使语彼使。<a id="a-Ht"></a>使报主人者。<a id="a-Hu"></a>僧伽婆尸沙。<a id="a-Hv"></a>若从使使受主人语。<a id="a-Hw"></a>使语彼。<a id="a-Hx"></a>自报主人者。<a id="a-Hy"></a>僧伽婆尸沙。<a id="a-Hz"></a>有二比丘。<a id="a-I0"></a>受主人语出外。<a id="a-I1"></a>一比丘言。<a id="a-I2"></a>汝并说我意。<a id="a-I3"></a>若语彼。<a id="a-I4"></a>还报主人者。<a id="a-I5"></a>俱僧伽婆尸沙。<a id="a-I6"></a>若不报者俱偷兰遮。<a id="a-I7"></a>有二比丘。<a id="a-I8"></a>受主人语出外。<a id="a-I9"></a>一比丘语一比丘。<a id="a-IA"></a>莫说我意。<a id="a-IB"></a>若语彼。<a id="a-IC"></a>还报主人者。<a id="a-ID"></a>一比丘僧伽婆尸沙。<a id="a-IE"></a>若不报者偷兰遮。<a id="a-IF"></a>诸比丘入他舍。<a id="a-IG"></a>主人问前行比丘。<a id="a-IH"></a>汝等出入某甲家不。<a id="a-II"></a>能语某甲。<a id="a-IJ"></a>与我儿若女姊妹。<a id="a-IK"></a>前行比丘言。<a id="a-IL"></a>我等不得作媒人。<a id="a-IM"></a>后行比丘闻是语。<a id="a-IN"></a>便往语彼居士言。<a id="a-IO"></a>汝能与某甲儿若女姊妹耶。<a id="a-IP"></a>还报者僧伽婆尸沙。<a id="a-IQ"></a>不报者偷兰遮。<a id="a-IR"></a>主人问后行比丘。<a id="a-IS"></a>汝出入是诸家不。<a id="a-IT"></a>能语某甲。<a id="a-IU"></a>与我儿若女姊妹。<a id="a-IV"></a>后行比丘言。<a id="a-IW"></a>我等不得作媒人。<a id="a-IX"></a>前行比丘闻是语。<a id="a-IY"></a>便往语彼居士言。<a id="a-IZ"></a>汝能与某甲儿若女姊妹。<a id="a-Ia"></a>比丘受语。<a id="a-Ib"></a>语彼还报者。<a id="a-Ic"></a>僧伽婆尸沙。<a id="a-Id"></a>不报者偷兰遮。<a id="a-Ie"></a>又一比丘行道中。<a id="a-If"></a>一女人语比丘言。<a id="a-Ig"></a>汝能语某甲。<a id="a-Ih"></a>与我儿若女姊妹。<a id="a-Ii"></a>比丘受语。<a id="a-Ij"></a>语彼还报者。<a id="a-Ik"></a>僧伽尸婆沙。<a id="a-Il"></a>不报者偷兰遮。<a id="a-Im"></a>二三四女人亦如是。<a id="a-In"></a>二三四比丘亦如是。<a id="a-Io"></a>一比丘行道中。<a id="a-Ip"></a>一男子语比丘言。<a id="a-Iq"></a>汝能语某甲。<a id="a-Ir"></a>与我儿若女姊妹。<a id="a-Is"></a>比丘受语。<a id="a-It"></a>语彼还报者。<a id="a-Iu"></a>僧伽婆尸沙。<a id="a-Iv"></a>不报者偷兰遮。<a id="a-Iw"></a>二三四男子亦如是。<a id="a-Ix"></a>二三四比丘亦如是。<a id="a-Iy"></a>黄门二根亦如是。<a id="a-Iz"></a>一比丘行道中。<a id="a-J0"></a>一女一男语比丘言。<a id="a-J1"></a>汝能语某甲。<a id="a-J2"></a>与我儿若女姊妹。<a id="a-J3"></a>比丘受语。<a id="a-J4"></a>语彼还报者。<a id="a-J5"></a>僧伽婆尸沙。<a id="a-J6"></a>不报者偷兰遮。<a id="a-J7"></a>二三四女人男子亦如是。<a id="a-J8"></a>二三四比丘亦如是。<a id="a-J9"></a>一比丘行道中。<a id="a-JA"></a>一女人一黄门语比丘言。<a id="a-JB"></a>汝能语某甲。<a id="a-JC"></a>与我儿若女姊妹。<a id="a-JD"></a>比丘受语。<a id="a-JE"></a>语彼还报者。<a id="a-JF"></a>僧伽婆尸沙。<a id="a-JG"></a>不报者偷兰遮。<a id="a-JH"></a>二三四女人黄门亦如是。<a id="a-JI"></a>二三四比丘亦如是。<a id="a-JJ"></a>一比丘行道中。<a id="a-JK"></a>一女人一二根人语比丘言。<a id="a-JL"></a>汝能语某甲。<a id="a-JM"></a>与我儿若女姊妹。<a id="a-JN"></a>比丘受语。<a id="a-JO"></a>语彼还报者。<a id="a-JP"></a>僧伽婆尸沙。<a id="a-JQ"></a>不报者偷兰遮。<a id="a-JR"></a>二三四女人二根亦如是。<a id="a-JS"></a>二三四比丘亦如是。<a id="a-JT"></a>一比丘行道中。<a id="a-JU"></a>一男一黄门语比丘言。<a id="a-JV"></a>汝能语某甲。<a id="a-JW"></a>与我儿若女姊妹。<a id="a-JX"></a>比丘受语。<a id="a-JY"></a>语彼还报者。<a id="a-JZ"></a>僧伽婆尸沙。<a id="a-Ja"></a>不报者偷兰遮。<a id="a-Jb"></a>二三四男子黄门亦如是。<a id="a-Jc"></a>二三四比丘亦如是。<a id="a-Jd"></a>一比丘行道中。<a id="a-Je"></a>一男子一二根语比丘言。<a id="a-Jf"></a>汝能语某甲。<a id="a-Jg"></a>与我儿若女姊妹。<a id="a-Jh"></a>比丘受语。<a id="a-Ji"></a>语彼还报者。<a id="a-Jj"></a>僧伽婆尸沙。<a id="a-Jk"></a>不报者偷兰遮。<a id="a-Jl"></a>二三四男子二根亦如是。<a id="a-Jm"></a>二三四比丘亦如是。<a id="a-Jn"></a>一比丘行道中。<a id="a-Jo"></a>一黄门一二根语比丘言。<a id="a-Jp"></a>汝能语某。<a id="a-Jq"></a>与我儿若女姊妹。<a id="a-Jr"></a>比丘受语。<a id="a-Js"></a>语彼还报者。<a id="a-Jt"></a>僧伽婆尸沙。<a id="a-Ju"></a>不报者偷兰遮。<a id="a-Jv"></a>二三四黄门二根亦如是。<a id="a-Jw"></a>二三四比丘亦如是。<a id="a-Jx"></a>一比丘行道中。<a id="a-Jy"></a>一女一男一黄门一二根语比丘言。<a id="a-Jz"></a>汝能语某。<a id="a-K0"></a>与我儿若女姊妹。<a id="a-K1"></a>比丘受语。<a id="a-K2"></a>语彼还报者。<a id="a-K3"></a>僧伽婆尸沙。<a id="a-K4"></a>不报者偷兰遮。<a id="a-K5"></a>二三四女人男子黄门二根亦如是。<a id="a-K6"></a>二三四比丘亦如是。<a id="a-K7"></a>有居士夫妇相嗔不和。<a id="a-K8"></a>时一比丘常出入是家。<a id="a-K9"></a>晨朝时到着衣持钵入舍坐已。<a id="a-KA"></a>共相问讯。<a id="a-KB"></a>教二人令和合。<a id="a-KC"></a>比丘生疑。<a id="a-KD"></a>我将无犯僧伽婆尸沙耶。<a id="a-KE"></a>是事白佛。<a id="a-KF"></a>佛言。<a id="a-KG"></a>有三种妇。<a id="a-KH"></a>一财索得。<a id="a-KI"></a>二水得。<a id="a-KJ"></a>三破贼得。<a id="a-KK"></a>三种妇若作券言非我妇。<a id="a-KL"></a>礼法未断犹故出入。<a id="a-KM"></a>未唱言非我妇。<a id="a-KN"></a>教是和合者偷兰遮。<a id="a-KO"></a>若作券言非我妇。<a id="a-KP"></a>礼法已断不复出入。<a id="a-KQ"></a>而未唱言非我妇。<a id="a-KR"></a>教是和合偷兰遮。<a id="a-KS"></a>若作券言非我妇。<a id="a-KT"></a>礼法已断不复出入。<a id="a-KU"></a>唱言非我妇。<a id="a-KV"></a>和合是者。<a id="a-KW"></a>僧伽婆尸沙。<a id="a-KX"></a>受他语有三种。<a id="a-KY"></a>还报有六种。<a id="a-KZ"></a>三种者。<a id="a-Ka"></a>一威仪二相三期。<a id="a-Kb"></a>威仪者。<a id="a-Kc"></a>比丘语主人言。<a id="a-Kd"></a>若见我来往坐立。<a id="a-Ke"></a>当知得不得。<a id="a-Kf"></a>相者。<a id="a-Kg"></a>比丘语主人言。<a id="a-Kh"></a>主人若见我新剃发。<a id="a-Ki"></a>若着絁僧伽梨。<a id="a-Kj"></a>若捉瓦钵。<a id="a-Kk"></a>当知得不得。<a id="a-Kl"></a>期者。<a id="a-Km"></a>比丘语主人言。<a id="a-Kn"></a>若见我在众中大语时。<a id="a-Ko"></a>若挑衣时。<a id="a-Kp"></a>当知得不得。<a id="a-Kq"></a>是名三种受语。<a id="a-Kr"></a>六种报者。<a id="a-Ks"></a>一口二书三手印四威仪五相六期。<a id="a-Kt"></a>若比丘口受使语。<a id="a-Ku"></a>口语彼。<a id="a-Kv"></a>口还报者。<a id="a-Kw"></a>僧伽婆尸沙。<a id="a-Kx"></a>若书手印威仪相期还报者。<a id="a-Ky"></a>僧伽婆尸沙。<a id="a-Kz"></a>比丘受使口语。<a id="a-L0"></a>书语彼。<a id="a-L1"></a>书还报者。<a id="a-L2"></a>僧伽婆尸沙。<a id="a-L3"></a>若书手印威仪相期口还报者。<a id="a-L4"></a>僧伽婆尸沙。<a id="a-L5"></a>比丘受使口语。<a id="a-L6"></a>手印语彼。<a id="a-L7"></a>手印还报者。<a id="a-L8"></a>僧伽婆尸沙。<a id="a-L9"></a>若手印威仪相期口书还报者。<a id="a-LA"></a>僧伽婆尸沙。<a id="a-LB"></a>若比丘受使书语。<a id="a-LC"></a>书语彼。<a id="a-LD"></a>书还报者。<a id="a-LE"></a>僧伽婆尸沙。<a id="a-LF"></a>若书手印威仪相期口还报者。<a id="a-LG"></a>僧伽婆尸沙。<a id="a-LH"></a>若比丘受使书。<a id="a-LI"></a>手印语彼。<a id="a-LJ"></a>手印还报者。<a id="a-LK"></a>僧伽婆尸沙。<a id="a-LL"></a>若比丘手印威仪相期口书还报者。<a id="a-LM"></a>僧伽婆尸沙。<a id="a-LN"></a>比丘受使书语。<a id="a-LO"></a>口语彼。<a id="a-LP"></a>口还报者。<a id="a-LQ"></a>僧伽婆尸沙。<a id="a-LR"></a>若比丘书手印威仪相期还报者。<a id="a-LS"></a>僧伽婆尸沙。<a id="a-LT"></a>若比丘受使手印。<a id="a-LU"></a>手印语语彼。<a id="a-LV"></a>手印还报者。<a id="a-LW"></a>僧伽婆尸沙。<a id="a-LX"></a>手印威仪相期口书还报者。<a id="a-LY"></a>僧伽婆尸沙。<a id="a-LZ"></a>比丘受使手印语。<a id="a-La"></a>口语彼。<a id="a-Lb"></a>口还报者。<a id="a-Lc"></a>僧伽婆尸沙。<a id="a-Ld"></a>书手印威仪相期还报者。<a id="a-Le"></a>僧伽婆尸沙。<a id="a-Lf"></a>比丘受使手印语。<a id="a-Lg"></a>书语彼。<a id="a-Lh"></a>书还报者。<a id="a-Li"></a>僧伽婆尸沙。<a id="a-Lj"></a>手印威仪相期口还报者。<a id="a-Lk"></a>僧伽婆尸沙。<a id="a-Ll"></a>若受富贵人语。<a id="a-Lm"></a>语富贵人。<a id="a-Ln"></a>还报富贵人者。<a id="a-Lo"></a>僧伽婆尸沙。<a id="a-Lp"></a>若受贫贱人语。<a id="a-Lq"></a>语富贵人。<a id="a-Lr"></a>还报贫贱人者。<a id="a-Ls"></a>偷兰遮。<a id="a-Lt"></a>若比丘受他语。<a id="a-Lu"></a>解意旨。<a id="a-Lv"></a>僧伽婆尸沙。<a id="a-Lw"></a>若受意旨。<a id="a-Lx"></a>不受语。<a id="a-Ly"></a>偷兰遮。<a id="a-Lz"></a>若但受语。<a id="a-M0"></a>不解意旨。<a id="a-M1"></a>不犯(五事竟)。</p>
  <p id="aM2">佛在阿罗毗国。<a id="a-M3"></a>尔时诸阿罗毗比丘。<a id="a-M4"></a>自乞作广长高大舍。<a id="a-M5"></a>久故难治。<a id="a-M6"></a>诸比丘数从居士乞言。<a id="a-M7"></a>我须墼须塼鏒钁斧凿釜盆槃盂瓶瓮麻绳种种草木皮绳土囊作人车鹿车。<a id="a-M8"></a>诸比丘以是因缘。<a id="a-M9"></a>心常匆遽乐著作事。<a id="a-MA"></a>妨废读经坐禅行道。<a id="a-MB"></a>尔时长老大迦葉。<a id="a-MC"></a>晨朝时到着衣持钵入城乞食。<a id="a-MD"></a>诸居士遥见大迦葉来。<a id="a-ME"></a>即呵责言。<a id="a-MF"></a>诸沙门释子自言。<a id="a-MG"></a>修善功德。<a id="a-MH"></a>今自乞物。<a id="a-MI"></a>作广长高大舍。<a id="a-MJ"></a>久故难治。<a id="a-MK"></a>数来求索种种所须。<a id="a-ML"></a>以是因缘妨废读经坐禅行道。<a id="a-MM"></a>我等失利。<a id="a-MN"></a>供养如是难满难养无厌足人。<a id="a-MO"></a>大迦葉闻是事心不喜。<a id="a-MP"></a>乞食已往诣佛所。<a id="a-MQ"></a>头面礼足在一面坐。<a id="a-MR"></a>白佛言。<a id="a-MS"></a>世尊。<a id="a-MT"></a>我晨朝时到着衣持钵。<a id="a-MU"></a>入阿罗毗城乞食。<a id="a-MV"></a>诸居士遥见我来呵责言。<a id="a-MW"></a>诸沙门释子自言。<a id="a-MX"></a>修善功德。<a id="a-MY"></a>今自乞物。<a id="a-MZ"></a>作广长高大舍。<a id="a-Ma"></a>久故难治。<a id="a-Mb"></a>数从我等索墼索塼鏒钁斧凿釜盆瓶瓮草木皮绳索。<a id="a-Mc"></a>常著作事。<a id="a-Md"></a>以是因缘。<a id="a-Me"></a>妨废读经坐禅行道。<a id="a-Mf"></a>我等失利。<a id="a-Mg"></a>供养如是难满难养多欲无厌足人。<a id="a-Mh"></a>唯愿世尊。<a id="a-Mi"></a>与诸比丘作舍限量。<a id="a-Mj"></a>佛默然受。<a id="a-Mk"></a>大迦葉知佛默然受语已。<a id="a-Ml"></a>将护旧比丘心故作礼而去。<a id="a-Mm"></a>去不久。<a id="a-Mn"></a>佛以是事集比丘僧。<a id="a-Mo"></a>知而故问诸比丘。<a id="a-Mp"></a>汝实作是事不。<a id="a-Mq"></a>答言。<a id="a-Mr"></a>实作世尊。<a id="a-Ms"></a>佛以种种因缘呵责诸比丘言。<a id="a-Mt"></a>云何名比丘。<a id="a-Mu"></a>自乞作广长高大舍。<a id="a-Mv"></a>久故难治。<a id="a-Mw"></a>数从诸居士种种求索乐著作事。<a id="a-Mx"></a>以是因缘。<a id="a-My"></a>妨废读经坐禅行道。<a id="a-Mz"></a>佛如是种种因缘呵已。<a id="a-N0"></a>语诸比丘。<a id="a-N1"></a>以十利故与诸比丘结戒。<a id="a-N2"></a>从今是戒应如是说。<a id="a-N3"></a>若比丘自乞作舍。<a id="a-N4"></a>无主自为。<a id="a-N5"></a>当应量作。<a id="a-N6"></a>是中量者。<a id="a-N7"></a>长十二修伽陀搩手。<a id="a-N8"></a>内广七搩手。<a id="a-N9"></a>是比丘应问诸比丘。<a id="a-NA"></a>诸比丘当示无难无妨处。<a id="a-NB"></a>若比丘自乞作舍。<a id="a-NC"></a>无主自为。<a id="a-ND"></a>不问诸比丘。<a id="a-NE"></a>过量作者。<a id="a-NF"></a>僧伽婆尸沙。<a id="a-NG"></a>若自乞者。<a id="a-NH"></a>比丘从诸人乞。<a id="a-NI"></a>若得百钱五十乃至一钱。<a id="a-NJ"></a>舍者。<a id="a-NK"></a>温室凉室殿堂楼阁一柱舍重舍。<a id="a-NL"></a>无主者。<a id="a-NM"></a>是舍无檀越主。<a id="a-NN"></a>若男女黄门二根。<a id="a-NO"></a>自为者。<a id="a-NP"></a>不为众僧故专为己名自为。<a id="a-NQ"></a>量者。<a id="a-NR"></a>佛言。<a id="a-NS"></a>用我手量。<a id="a-NT"></a>长十二搩手。<a id="a-NU"></a>内广七搩手。<a id="a-NV"></a>问者。<a id="a-NW"></a>应问僧。<a id="a-NX"></a>示处者。<a id="a-NY"></a>僧应示作处。<a id="a-NZ"></a>难处者。<a id="a-Na"></a>是中有蛇窟蜈蚣百足毒虫乃至鼠穴。<a id="a-Nb"></a>无难者。<a id="a-Nc"></a>是中无蛇窟蜈蚣百足毒虫乃至鼠穴。<a id="a-Nd"></a>妨处者。<a id="a-Ne"></a>是舍四边一寻地内。<a id="a-Nf"></a>有塔地若官地居士地外道地比丘尼地。<a id="a-Ng"></a>若有大石流水池水大树深坑。<a id="a-Nh"></a>如是有妨处。<a id="a-Ni"></a>僧不应示。<a id="a-Nj"></a>无妨处者。<a id="a-Nk"></a>是舍四边一寻地内。<a id="a-Nl"></a>无塔地官地居士地外道地比丘尼地大石流水池水大树深坑。<a id="a-Nm"></a>如是无妨处。<a id="a-Nn"></a>僧应示。<a id="a-No"></a>是比丘应从僧乞示作处。<a id="a-Np"></a>乞示作处法者。<a id="a-Nq"></a>僧一心和合时。<a id="a-Nr"></a>是比丘从坐起。<a id="a-Ns"></a>偏袒右肩脱革屣胡跪合掌。<a id="a-Nt"></a>应作是言。<a id="a-Nu"></a>诸长老一心念。<a id="a-Nv"></a>我某甲比丘。<a id="a-Nw"></a>为是自乞作舍。<a id="a-Nx"></a>无主自为。<a id="a-Ny"></a>无难无妨处作故。<a id="a-Nz"></a>从僧乞示作处。<a id="a-O0"></a>僧怜愍故。<a id="a-O1"></a>示我作处。<a id="a-O2"></a>第二第三亦如是乞。<a id="a-O3"></a>是中僧应筹量可示不可示。<a id="a-O4"></a>若是比丘言无难。<a id="a-O5"></a>而实有难。<a id="a-O6"></a>不应示。<a id="a-O7"></a>若言无妨。<a id="a-O8"></a>而实有妨。<a id="a-O9"></a>亦不应示。<a id="a-OA"></a>若言无难无妨。<a id="a-OB"></a>而实有难有妨。<a id="a-OC"></a>不应示。<a id="a-OD"></a>若言无难。<a id="a-OE"></a>实无难应示。<a id="a-OF"></a>若言无妨。<a id="a-OG"></a>实无妨应示。<a id="a-OH"></a>若言无难无妨。<a id="a-OI"></a>实无难无妨应示。<a id="a-OJ"></a>示法者。<a id="a-OK"></a>僧一心和合。<a id="a-OL"></a>一比丘僧中唱言。<a id="a-OM"></a>大德僧听。<a id="a-ON"></a>是某甲比丘。<a id="a-OO"></a>欲自乞作舍。<a id="a-OP"></a>无主自为。<a id="a-OQ"></a>无难无妨处作故。<a id="a-OR"></a>从僧乞示作处。<a id="a-OS"></a>若僧时到僧忍听。<a id="a-OT"></a>僧当示某甲比丘作处。<a id="a-OU"></a>白如是。<a id="a-OV"></a>大德僧听。<a id="a-OW"></a>是某甲比丘自乞作舍。<a id="a-OX"></a>无主自为。<a id="a-OY"></a>无难无妨处作故。<a id="a-OZ"></a>从僧乞示作处。<a id="a-Oa"></a>僧怜愍故。<a id="a-Ob"></a>当示作处。<a id="a-Oc"></a>谁诸长老忍。<a id="a-Od"></a>僧示某甲自乞。<a id="a-Oe"></a>作舍无主自为无难无妨处作者默然。<a id="a-Of"></a>若不忍者说。<a id="a-Og"></a>僧示某甲比丘自乞作舍无主自为无难无妨处作竟。<a id="a-Oh"></a>僧忍默然故。<a id="a-Oi"></a>是事如是持。<a id="a-Oj"></a>是中犯者。<a id="a-Ok"></a>若比丘自乞作舍。<a id="a-Ol"></a>无主自为。<a id="a-Om"></a>不如法作者犯。<a id="a-On"></a>过量作犯。<a id="a-Oo"></a>不问处犯。<a id="a-Op"></a>有难处犯。<a id="a-Oq"></a>有妨处犯。<a id="a-Or"></a>过量不问处犯。<a id="a-Os"></a>过量难处犯。<a id="a-Ot"></a>若过量妨处犯。<a id="a-Ou"></a>若不问难处犯。<a id="a-Ov"></a>不问妨处犯。<a id="a-Ow"></a>若难处妨处犯。<a id="a-Ox"></a>若过量不问难处犯。<a id="a-Oy"></a>若过量不问妨处犯。<a id="a-Oz"></a>若过量不问难处妨处犯。<a id="a-P0"></a>若比丘语余比丘。<a id="a-P1"></a>为我作舍。<a id="a-P2"></a>语已便去。<a id="a-P3"></a>后为作竟。<a id="a-P4"></a>是舍不如法作者犯。<a id="a-P5"></a>若过量作犯。<a id="a-P6"></a>不问处犯。<a id="a-P7"></a>有难处犯。<a id="a-P8"></a>妨处犯。<a id="a-P9"></a>过量不问处犯。<a id="a-PA"></a>过量难处犯过量妨处犯。<a id="a-PB"></a>不问难处犯。<a id="a-PC"></a>不问妨处犯。<a id="a-PD"></a>难处妨处犯。<a id="a-PE"></a>过量不问难处犯。<a id="a-PF"></a>过量不问妨处犯。<a id="a-PG"></a>过量不问难处妨处犯。<a id="a-PH"></a>若比丘语余比丘。<a id="a-PI"></a>为我作舍。<a id="a-PJ"></a>语已便去。<a id="a-PK"></a>后作未成。<a id="a-PL"></a>行还自成。<a id="a-PM"></a>是舍不如法作犯。<a id="a-PN"></a>过量作犯。<a id="a-PO"></a>不问处犯。<a id="a-PP"></a>难处犯。<a id="a-PQ"></a>妨处犯。<a id="a-PR"></a>过量不问犯。<a id="a-PS"></a>过量难处犯。<a id="a-PT"></a>过量妨处犯。<a id="a-PU"></a>不问难处犯。<a id="a-PV"></a>不问妨处犯。<a id="a-PW"></a>难处妨处犯。<a id="a-PX"></a>过量不问难处犯。<a id="a-PY"></a>过量不问妨处犯。<a id="a-PZ"></a>过量不问难处妨处犯。<a id="a-Pa"></a>若为佛为僧无犯。<a id="a-Pb"></a>若得先成舍。<a id="a-Pc"></a>无犯(六事竟)。</p>
 </body>
</html>