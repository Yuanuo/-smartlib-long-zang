<!doctype html>
<html id="z3IBUu6lp" data-ver="1442">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第十二(第二诵之六)</h1>
  <h2 id="a2">九十波逸提之四</h2>
  <p id="a3">佛在王舍城。<a id="a-4"></a>尔时六群比丘。<a id="a-5"></a>与助提婆达多比丘尼。<a id="a-6"></a>共载一船调戏大笑。<a id="a-7"></a>作粗恶语种种不清净业。<a id="a-8"></a>是中有白衣在两岸上。<a id="a-9"></a>见已共相谓言。<a id="a-A"></a>汝等看是。<a id="a-B"></a>为是妇耶。<a id="a-C"></a>为是私通。<a id="a-D"></a>必共作淫欲事。<a id="a-E"></a>是中有比丘。<a id="a-F"></a>少欲知足行头陀。<a id="a-G"></a>闻是事心不喜。<a id="a-H"></a>向佛广说。<a id="a-I"></a>佛以是事集比丘僧。<a id="a-J"></a>知而故问六群比丘。<a id="a-K"></a>汝实作是事不。<a id="a-L"></a>答言。<a id="a-M"></a>实作世尊。<a id="a-N"></a>佛以种种因缘诃责。<a id="a-O"></a>云何名比丘。<a id="a-P"></a>与比丘尼共载一船。<a id="a-Q"></a>种种因缘诃已。<a id="a-R"></a>语诸比丘。<a id="a-S"></a>以十利故。<a id="a-T"></a>与诸比丘结戒。<a id="a-U"></a>从今是戒应如是说。<a id="a-V"></a>若比丘与比丘尼共期载一船。<a id="a-W"></a>波逸提。<a id="a-X"></a>期者。<a id="a-Y"></a>有二种。<a id="a-Z"></a>若比丘作期。<a id="a-a"></a>若比丘尼作期。<a id="a-b"></a>波逸提者。<a id="a-c"></a>煮烧覆障。<a id="a-d"></a>若不悔过。<a id="a-e"></a>能障碍道。<a id="a-f"></a>是中犯者。<a id="a-g"></a>若一比丘与一比丘尼共期载一船。<a id="a-h"></a>一波逸提。<a id="a-i"></a>若一比丘与二三四比丘尼共期载一船。<a id="a-j"></a>四波逸提。<a id="a-k"></a>若二比丘与二比丘尼共期载一船。<a id="a-l"></a>二波逸提。<a id="a-m"></a>若与三四一比丘尼共期载一船。<a id="a-n"></a>一波逸提。<a id="a-o"></a>若三比丘与三比丘尼共期载一船。<a id="a-p"></a>三波逸提。<a id="a-q"></a>若与四一二比丘尼共期载一船。<a id="a-r"></a>二波逸提。<a id="a-s"></a>若四比丘与四比丘尼共期载一船。<a id="a-t"></a>四波逸提。<a id="a-u"></a>若与一二三比丘尼。<a id="a-v"></a>共期载一船三波逸提。</p>
  <p id="aw">佛在舍卫国。<a id="a-x"></a>尔时诸比丘尼。<a id="a-y"></a>从憍萨罗国游行向舍卫城。<a id="a-z"></a>至河岸上住待船。<a id="a-10"></a>尔时有诸比丘。<a id="a-11"></a>亦从憍萨罗国游行向舍卫城。<a id="a-12"></a>到河岸上待船。<a id="a-13"></a>船至。<a id="a-14"></a>比丘便疾上船。<a id="a-15"></a>诸比丘尼复来欲上船。<a id="a-16"></a>诸比丘言。<a id="a-17"></a>汝莫上。<a id="a-18"></a>何以故。<a id="a-19"></a>佛结戒。<a id="a-1A"></a>比丘不得与比丘尼共载一船。<a id="a-1B"></a>诸比丘尼言。<a id="a-1C"></a>若然者大德先渡。<a id="a-1D"></a>是船即去。<a id="a-1E"></a>更不复还。<a id="a-1F"></a>诸比丘尼即于岸上宿。<a id="a-1G"></a>夜有贼采悉夺衣裸形放去。<a id="a-1H"></a>诸比丘游行。<a id="a-1I"></a>到舍卫国诣佛所。<a id="a-1J"></a>头面礼佛足一面立。<a id="a-1K"></a>诸佛常法。<a id="a-1L"></a>有客比丘来。<a id="a-1M"></a>以如是语劳问。<a id="a-1N"></a>忍不足不。<a id="a-1O"></a>安乐住不。<a id="a-1P"></a>乞食易得。<a id="a-1Q"></a>道路不疲耶。<a id="a-1R"></a>佛即时以是语问讯。<a id="a-1S"></a>诸比丘忍不足不。<a id="a-1T"></a>乞食不乏道路不疲耶。<a id="a-1U"></a>诸比丘答言。<a id="a-1V"></a>世尊。<a id="a-1W"></a>忍足安乐住。<a id="a-1X"></a>乞食易得道路不疲。<a id="a-1Y"></a>即以是事向佛广说。<a id="a-1Z"></a>佛以是事集比丘僧。<a id="a-1a"></a>种种因缘赞戒赞持戒。<a id="a-1b"></a>赞戒赞持戒已。<a id="a-1c"></a>语诸比丘。<a id="a-1d"></a>从今是戒应如是说。<a id="a-1e"></a>若比丘与比丘尼。<a id="a-1f"></a>共期载一船上水下水。<a id="a-1g"></a>波逸提。<a id="a-1h"></a>除直渡。<a id="a-1i"></a>上水者逆流。<a id="a-1j"></a>下水者顺流。<a id="a-1k"></a>直渡者直到彼岸。<a id="a-1l"></a>是中犯者。<a id="a-1m"></a>若比丘与一比丘尼。<a id="a-1n"></a>共载一船上水。<a id="a-1o"></a>从一聚落至一聚落。<a id="a-1p"></a>波逸提。<a id="a-1q"></a>中道还者突吉罗。<a id="a-1r"></a>若无聚落。<a id="a-1s"></a>空地乃至一拘卢舍。<a id="a-1t"></a>波逸提中道还者突吉罗。<a id="a-1u"></a>下水亦如是。<a id="a-1v"></a>不犯者若不共期。<a id="a-1w"></a>若直渡。<a id="a-1x"></a>若欲直渡为水漂去。<a id="a-1y"></a>若直渡前岸崩堕。<a id="a-1z"></a>若漂失行具。<a id="a-20"></a>船上下不犯(二十五事竟)。</p>
  <p id="a21">佛在舍卫国。<a id="a-22"></a>尔时诸比丘在屏处分衣。<a id="a-23"></a>有一比丘。<a id="a-24"></a>是偷兰难陀比丘尼知旧相识。<a id="a-25"></a>数数共语亲善狎习。<a id="a-26"></a>是比丘从分衣处出。<a id="a-27"></a>偷兰难陀比丘尼见已问言。<a id="a-28"></a>大德。<a id="a-29"></a>从何处来。<a id="a-2A"></a>答言。<a id="a-2B"></a>从某处分衣来。<a id="a-2C"></a>汝所得衣分何似。<a id="a-2D"></a>答言好。<a id="a-2E"></a>比丘尼看已言实好问言。<a id="a-2F"></a>汝须是衣耶。<a id="a-2G"></a>比丘尼言。<a id="a-2H"></a>正使须者。<a id="a-2I"></a>我是女人薄福当何从得。<a id="a-2J"></a>时是比丘作是念是比丘尼作如是决定索。<a id="a-2K"></a>云何不与。<a id="a-2L"></a>即以衣与偷兰难陀比丘尼。<a id="a-2M"></a>时佛夏末月游行诸国。<a id="a-2N"></a>诸比丘皆着新衣。<a id="a-2O"></a>是比丘独着故衣。<a id="a-2P"></a>佛见已知而故问。<a id="a-2Q"></a>汝何以独着故衣。<a id="a-2R"></a>比丘以是事向佛广说。<a id="a-2S"></a>佛知故问阿难。<a id="a-2T"></a>是比丘今与非亲里比丘尼衣耶。<a id="a-2U"></a>答言。<a id="a-2V"></a>实与世尊。<a id="a-2W"></a>佛以是事集比丘僧。<a id="a-2X"></a>种种因缘诃责。<a id="a-2Y"></a>云何名比丘。<a id="a-2Z"></a>与非亲里比丘尼衣。<a id="a-2a"></a>何以故。<a id="a-2b"></a>非亲里人不能问衣足不足。<a id="a-2c"></a>为更有无有得便直取。<a id="a-2d"></a>若亲里者。<a id="a-2e"></a>能问足不足。<a id="a-2f"></a>为更有无有。<a id="a-2g"></a>若无能自与。<a id="a-2h"></a>何况从索。<a id="a-2i"></a>佛种种因缘诃已。<a id="a-2j"></a>语诸比丘。<a id="a-2k"></a>以十利故。<a id="a-2l"></a>与诸比丘结戒。<a id="a-2m"></a>从今是戒应如是说。<a id="a-2n"></a>若比丘与非亲里比丘尼衣。<a id="a-2o"></a>波逸提。<a id="a-2p"></a>非亲里者。<a id="a-2q"></a>亲里。<a id="a-2r"></a>名母姊妹若女乃至七世因缘。<a id="a-2s"></a>异是名非亲里。<a id="a-2t"></a>衣者麻衣白麻衣赤麻衣刍摩衣翅夷罗衣憍施耶衣劫贝衣。<a id="a-2u"></a>波逸提者。<a id="a-2v"></a>煮烧覆障。<a id="a-2w"></a>若不悔过。<a id="a-2x"></a>能障碍道。<a id="a-2y"></a>是中犯者。<a id="a-2z"></a>若比丘有非亲里比丘尼谓是亲里与衣。<a id="a-30"></a>波逸提。<a id="a-31"></a>若非亲里比丘尼。<a id="a-32"></a>谓是比丘式叉摩尼沙弥沙弥尼出家出家尼与衣。<a id="a-33"></a>波逸提。<a id="a-34"></a>若比丘。<a id="a-35"></a>有非亲里比丘尼。<a id="a-36"></a>生疑。<a id="a-37"></a>是亲里非亲里与衣。<a id="a-38"></a>波逸提。<a id="a-39"></a>若比丘。<a id="a-3A"></a>有非亲里比丘尼。<a id="a-3B"></a>生疑。<a id="a-3C"></a>是比丘非比丘。<a id="a-3D"></a>是式叉摩尼非式叉摩尼。<a id="a-3E"></a>是沙弥非沙弥。<a id="a-3F"></a>是沙弥尼非沙弥尼。<a id="a-3G"></a>是出家非出家。<a id="a-3H"></a>是出家尼非出家尼与衣。<a id="a-3I"></a>皆波逸提。<a id="a-3J"></a>若比丘有亲里比丘尼。<a id="a-3K"></a>生非亲里想与衣。<a id="a-3L"></a>突吉罗。<a id="a-3M"></a>若亲里比丘尼。<a id="a-3N"></a>生比丘想式叉摩尼沙弥沙弥尼出家出家尼想与衣。<a id="a-3O"></a>突吉罗。<a id="a-3P"></a>若比丘。<a id="a-3Q"></a>有亲里比丘尼。<a id="a-3R"></a>生疑。<a id="a-3S"></a>是亲里非亲里与衣。<a id="a-3T"></a>突吉罗。<a id="a-3U"></a>若亲里比丘尼。<a id="a-3V"></a>生疑。<a id="a-3W"></a>是比丘非比丘。<a id="a-3X"></a>是式叉摩尼非式叉摩尼。<a id="a-3Y"></a>是沙弥非沙弥。<a id="a-3Z"></a>是沙弥尼非沙弥尼。<a id="a-3a"></a>是出家非出家。<a id="a-3b"></a>是出家尼非出家尼与衣。<a id="a-3c"></a>突吉罗。<a id="a-3d"></a>若比丘。<a id="a-3e"></a>有亲里比丘尼。<a id="a-3f"></a>若谓若疑。<a id="a-3g"></a>有非亲里比丘尼。<a id="a-3h"></a>若谓若不谓。<a id="a-3i"></a>若疑若不疑。<a id="a-3j"></a>与不净衣。<a id="a-3k"></a>谓驼毛衣牛毛衣羖羊毛衣杂毛织衣与。<a id="a-3l"></a>突吉罗(二十六事竟)。</p>
  <p id="a3m">佛在舍卫国。<a id="a-3n"></a>尔时迦留陀夷。<a id="a-3o"></a>与掘多比丘尼旧相识。<a id="a-3p"></a>数数共语亲善狎习。<a id="a-3q"></a>是掘多比丘尼有衣应割截作。<a id="a-3r"></a>是比丘尼语迦留陀夷。<a id="a-3s"></a>大德。<a id="a-3t"></a>能为我割截作是衣不。<a id="a-3u"></a>答言留置。<a id="a-3v"></a>即留便去。<a id="a-3w"></a>迦留陀夷即取舒展割截簪刺。<a id="a-3x"></a>当衣脊中。<a id="a-3y"></a>作男女和合像缝已卷叠着本处。<a id="a-3z"></a>掘多比丘尼来问。<a id="a-40"></a>大德。<a id="a-41"></a>与我割截作衣竟未。<a id="a-42"></a>答言已作。<a id="a-43"></a>此是汝衣。<a id="a-44"></a>持去。<a id="a-45"></a>莫此间舒。<a id="a-46"></a>还比丘尼寺中可舒。<a id="a-47"></a>即取持去。<a id="a-48"></a>于诸比丘尼前言。<a id="a-49"></a>看我师与我作是衣好不。<a id="a-4A"></a>诸比丘尼言好。<a id="a-4B"></a>谁为汝作。<a id="a-4C"></a>答言。<a id="a-4D"></a>大德迦留陀夷。<a id="a-4E"></a>可舒看。<a id="a-4F"></a>即为舒看。<a id="a-4G"></a>当中条有男女和合像。<a id="a-4H"></a>中有年少比丘尼喜调戏笑者。<a id="a-4I"></a>见已语言。<a id="a-4J"></a>是衣好。<a id="a-4K"></a>自非迦留陀夷。<a id="a-4L"></a>谁能为汝作如是衣。<a id="a-4M"></a>时有长老比丘尼乐持戒者。<a id="a-4N"></a>作是言。<a id="a-4O"></a>云何名比丘。<a id="a-4P"></a>故污比丘尼衣。<a id="a-4Q"></a>是中有比丘。<a id="a-4R"></a>少欲知足行头陀。<a id="a-4S"></a>闻是事心不喜。<a id="a-4T"></a>以是事向佛广说。<a id="a-4U"></a>佛以是事集比丘僧。<a id="a-4V"></a>知而故问迦留陀夷。<a id="a-4W"></a>汝实作是事不。<a id="a-4X"></a>答言。<a id="a-4Y"></a>实作世尊。<a id="a-4Z"></a>佛以种种因缘诃责。<a id="a-4a"></a>云何名比丘。<a id="a-4b"></a>故污比丘尼衣。<a id="a-4c"></a>种种因缘诃已语诸比丘。<a id="a-4d"></a>以十利故。<a id="a-4e"></a>与比丘结戒。<a id="a-4f"></a>从今是戒应如是说。<a id="a-4g"></a>若比丘与非亲里比丘尼作衣波逸提。<a id="a-4h"></a>非亲里者。<a id="a-4i"></a>亲里名母姊妹若女乃至七世因缘。<a id="a-4j"></a>异是名非亲里。<a id="a-4k"></a>衣者。<a id="a-4l"></a>麻衣白麻衣赤麻衣刍麻衣翅夷罗衣憍施耶衣劫贝衣。<a id="a-4m"></a>波逸提者。<a id="a-4n"></a>煮烧覆障。<a id="a-4o"></a>若不悔过能障碍道。<a id="a-4p"></a>是中犯者。<a id="a-4q"></a>若比丘为非亲里比丘尼作衣。<a id="a-4r"></a>随一一事中。<a id="a-4s"></a>波逸提。<a id="a-4t"></a>若浣随一一事波逸提。<a id="a-4u"></a>若染一一晒波逸提。<a id="a-4v"></a>若割截簪缝。<a id="a-4w"></a>若刺针针。<a id="a-4x"></a>波逸提。<a id="a-4y"></a>若直缝针针突吉罗。<a id="a-4z"></a>若绳絣时突吉罗。<a id="a-50"></a>若簪缘突吉罗。<a id="a-51"></a>若与亲里比丘尼作衣不犯(二十七事竟)。</p>
  <p id="a52">佛在舍卫国。<a id="a-53"></a>尔时迦留陀夷。<a id="a-54"></a>与掘多比丘尼旧相识。<a id="a-55"></a>数数共语亲善狎习。<a id="a-56"></a>迦留陀夷往掘多比丘尼房所。<a id="a-57"></a>屏覆处独与掘多比丘尼共坐。<a id="a-58"></a>是中有比丘。<a id="a-59"></a>少欲知足行头陀。<a id="a-5A"></a>闻已呵责言。<a id="a-5B"></a>云何名比丘。<a id="a-5C"></a>独与一比丘尼屏覆处共坐。<a id="a-5D"></a>种种因缘诃已。<a id="a-5E"></a>向佛广说。<a id="a-5F"></a>佛以是事集比丘僧。<a id="a-5G"></a>知而故问迦留陀夷。<a id="a-5H"></a>汝实作是事不。<a id="a-5I"></a>答言。<a id="a-5J"></a>实作世尊。<a id="a-5K"></a>佛以种种因缘诃责。<a id="a-5L"></a>云何名比丘独与一比丘尼屏覆处共坐。<a id="a-5M"></a>种种因缘诃已语诸比丘。<a id="a-5N"></a>以十利故与诸比丘结戒。<a id="a-5O"></a>从今是戒应如是说。<a id="a-5P"></a>若比丘独与一比丘尼屏覆处共坐波逸提。<a id="a-5Q"></a>独与一比丘尼者。<a id="a-5R"></a>正有二人更无第三人。<a id="a-5S"></a>屏处者。<a id="a-5T"></a>若壁障衣幔障席障。<a id="a-5U"></a>如是等物覆障。<a id="a-5V"></a>是名屏处。<a id="a-5W"></a>波逸提者。<a id="a-5X"></a>煮烧覆障。<a id="a-5Y"></a>若不悔过能障碍道。<a id="a-5Z"></a>是中犯者。<a id="a-5a"></a>若比丘独与一比丘尼屏处坐。<a id="a-5b"></a>波逸提。<a id="a-5c"></a>起已还坐波逸提随起还坐。<a id="a-5d"></a>随得尔所波逸提(二十八事竟)。</p>
  <p id="a5e">佛在舍卫国。<a id="a-5f"></a>尔时迦留陀夷。<a id="a-5g"></a>与掘多居士妇旧相识。<a id="a-5h"></a>数数共语亲善狎习。<a id="a-5i"></a>时迦留陀夷往居士妇舍。<a id="a-5j"></a>独与此妇露地共坐。<a id="a-5k"></a>诸白衣见已作是言。<a id="a-5l"></a>汝等看是为比丘妇为私通耶。<a id="a-5m"></a>是比丘必当共作淫事。<a id="a-5n"></a>是中有比丘。<a id="a-5o"></a>少欲知足行头陀。<a id="a-5p"></a>闻是事心不喜。<a id="a-5q"></a>种种因缘诃责。<a id="a-5r"></a>云何名比丘。<a id="a-5s"></a>独与一女人露地共坐。<a id="a-5t"></a>种种因缘诃已向佛广说。<a id="a-5u"></a>佛以是事集比丘僧。<a id="a-5v"></a>知而故问迦留陀夷。<a id="a-5w"></a>汝实作是事不。<a id="a-5x"></a>答言。<a id="a-5y"></a>实作世尊。<a id="a-5z"></a>佛以种种因缘诃责。<a id="a-60"></a>云何名比丘。<a id="a-61"></a>独与一女人露地共坐。<a id="a-62"></a>佛种种因缘诃已语诸比丘。<a id="a-63"></a>以十利故与比丘结戒。<a id="a-64"></a>从今是戒应如是说。<a id="a-65"></a>若比丘独与一女人露地共坐波逸提。<a id="a-66"></a>女人者名有命若大若小若嫁未嫁堪作淫事。<a id="a-67"></a>独与一女人者。<a id="a-68"></a>正有二人更无第三人。<a id="a-69"></a>露地者。<a id="a-6A"></a>无壁障无衣幔障无席障。<a id="a-6B"></a>波逸提者。<a id="a-6C"></a>煮烧覆障。<a id="a-6D"></a>若不悔过能障碍道。<a id="a-6E"></a>是中犯者。<a id="a-6F"></a>若比丘独与一女人露地共坐波逸提。<a id="a-6G"></a>起已还坐波逸提。<a id="a-6H"></a>随起还坐。<a id="a-6I"></a>随得尔所波逸提。<a id="a-6J"></a>若相去半寻坐波逸提。<a id="a-6K"></a>相去一寻坐波逸提。<a id="a-6L"></a>相去一寻半坐突吉罗。<a id="a-6M"></a>不犯者若相去二寻。<a id="a-6N"></a>若过二寻坐不犯(二十九事竟)。</p>
  <p id="a6O">佛在舍卫国。<a id="a-6P"></a>尔时有一居士。<a id="a-6Q"></a>请佛四大弟子大迦葉舍利弗目揵连阿那律明日食。<a id="a-6R"></a>皆默然受。<a id="a-6S"></a>居士知诸比丘默然受已。<a id="a-6T"></a>从坐起头面作礼右绕而去。<a id="a-6U"></a>即还自舍。<a id="a-6V"></a>通夜办种种多美饮食。<a id="a-6W"></a>是夜办多美饮食已。<a id="a-6X"></a>晨朝敷杂色坐具。<a id="a-6Y"></a>自往白四大比丘言时到。<a id="a-6Z"></a>偷兰难陀比丘尼先在是家出入。<a id="a-6a"></a>是比丘尼早起着衣入是居士舍。<a id="a-6b"></a>见办多美饮食敷杂色坐具。<a id="a-6c"></a>时比丘尼问居士妇。<a id="a-6d"></a>办多美饮食敷杂色坐具请比丘耶。<a id="a-6e"></a>答言请。<a id="a-6f"></a>请谁耶。<a id="a-6g"></a>答言。<a id="a-6h"></a>请大迦葉舍利弗目揵连阿那律。<a id="a-6i"></a>是比丘尼语居士妇言。<a id="a-6j"></a>请是小小比丘。<a id="a-6k"></a>若问我者。<a id="a-6l"></a>当请大龙比丘。<a id="a-6m"></a>居士妇言。<a id="a-6n"></a>何者是大龙。<a id="a-6o"></a>答言。<a id="a-6p"></a>大德提婆达多俱伽离骞陀达多三文达多迦留卢提舍是。<a id="a-6q"></a>比丘尼共居士妇语时。<a id="a-6r"></a>大迦葉在前行。<a id="a-6s"></a>闻是语作是念。<a id="a-6t"></a>我等若不即入者。<a id="a-6u"></a>是比丘尼当作大罪。<a id="a-6v"></a>即作声。<a id="a-6w"></a>比丘尼闻声即默然。<a id="a-6x"></a>回面即见便语居士妇言。<a id="a-6y"></a>汝请是大龙。<a id="a-6z"></a>居士妇言。<a id="a-70"></a>谁是大龙。<a id="a-71"></a>答言。<a id="a-72"></a>大迦葉舍利弗目揵连阿那律是。<a id="a-73"></a>时居士随后来至。<a id="a-74"></a>闻比丘尼作二种语。<a id="a-75"></a>语偷兰难陀比丘尼言。<a id="a-76"></a>汝弊恶贼比丘尼一头两舌。<a id="a-77"></a>适言小小比丘。<a id="a-78"></a>复言大龙。<a id="a-79"></a>若更入我舍者。<a id="a-7A"></a>当如贼法治汝。<a id="a-7B"></a>复语其妇言。<a id="a-7C"></a>汝若更前是比丘尼者。<a id="a-7D"></a>我当唱言。<a id="a-7E"></a>汝非我妇当弃汝去。<a id="a-7F"></a>尔时居士令诸比丘坐杂色坐具。<a id="a-7G"></a>自行水。<a id="a-7H"></a>自与多美饮食。<a id="a-7I"></a>与多美饮食自恣饱满已。<a id="a-7J"></a>居士行水。<a id="a-7K"></a>诸比丘摄钵已。<a id="a-7L"></a>取小卑床在诸比丘前坐。<a id="a-7M"></a>欲听说法。<a id="a-7N"></a>大迦葉说法已。<a id="a-7O"></a>与诸比丘俱从坐起去。<a id="a-7P"></a>往诣佛所头面礼足一面立笑。<a id="a-7Q"></a>佛知故问大迦葉。<a id="a-7R"></a>汝何因缘笑。<a id="a-7S"></a>答言世尊。<a id="a-7T"></a>我等今日为偷兰难陀比丘尼所见字名。<a id="a-7U"></a>谓为小小比丘。<a id="a-7V"></a>复言大龙。<a id="a-7W"></a>佛言。<a id="a-7X"></a>何因缘故尔。<a id="a-7Y"></a>大迦葉向佛广说如上因缘。<a id="a-7Z"></a>佛知故问阿难。<a id="a-7a"></a>有诸比丘食比丘尼作因缘食耶。<a id="a-7b"></a>答言实尔。<a id="a-7c"></a>佛以是事集比丘僧。<a id="a-7d"></a>种种因缘诃责。<a id="a-7e"></a>云何名比丘。<a id="a-7f"></a>知比丘尼作因缘得食便食。<a id="a-7g"></a>种种因缘诃已。<a id="a-7h"></a>语诸比丘。<a id="a-7i"></a>以十利故与比丘结戒。<a id="a-7j"></a>从今是戒应如是说。<a id="a-7k"></a>若比丘知比丘尼赞叹因缘得食食者。<a id="a-7l"></a>波逸提知者。<a id="a-7m"></a>若自知若从他知。<a id="a-7n"></a>若比丘尼自说赞叹者。<a id="a-7o"></a>比丘尼赞叹。<a id="a-7p"></a>波逸提者。<a id="a-7q"></a>煮烧覆障。<a id="a-7r"></a>若不悔过。<a id="a-7s"></a>能障碍道。<a id="a-7t"></a>是中犯者。<a id="a-7u"></a>若比丘尼往语居士妇。<a id="a-7v"></a>当请比丘。<a id="a-7w"></a>为请谁耶。<a id="a-7x"></a>答言请某。<a id="a-7y"></a>居士妇言尔。<a id="a-7z"></a>比丘尼言。<a id="a-80"></a>为办粳米饭。<a id="a-81"></a>是比丘食者波逸提。<a id="a-82"></a>有比丘尼。<a id="a-83"></a>往语居士妇言。<a id="a-84"></a>当请比丘为请谁耶。<a id="a-85"></a>答言请某。<a id="a-86"></a>居士妇言尔。<a id="a-87"></a>比丘尼言。<a id="a-88"></a>与办酥豆羹。<a id="a-89"></a>比丘食者波逸提又比丘尼往语居士妇言。<a id="a-8A"></a>当请比丘。<a id="a-8B"></a>为请谁耶。<a id="a-8C"></a>答言请某。<a id="a-8D"></a>居士妇言尔。<a id="a-8E"></a>比丘尼言。<a id="a-8F"></a>为办雉肉鵽肉鹑肉。<a id="a-8G"></a>比丘食者波逸提。<a id="a-8H"></a>乃至教办少姜着食中。<a id="a-8I"></a>比丘食者突吉罗。<a id="a-8J"></a>又比丘尼往语居士妇言。<a id="a-8K"></a>当请比丘。<a id="a-8L"></a>为请谁耶。<a id="a-8M"></a>答言请某。<a id="a-8N"></a>居士妇言。<a id="a-8O"></a>我已先请。<a id="a-8P"></a>问饭何似。<a id="a-8Q"></a>答言粗饭。<a id="a-8R"></a>比丘尼言。<a id="a-8S"></a>与办粳米饭。<a id="a-8T"></a>比丘食者波逸提。<a id="a-8U"></a>又比丘尼往语居士妇言。<a id="a-8V"></a>当请比丘。<a id="a-8W"></a>为请谁耶。<a id="a-8X"></a>答言请某。<a id="a-8Y"></a>居士妇言。<a id="a-8Z"></a>我已先请。<a id="a-8a"></a>问羹何似。<a id="a-8b"></a>答言。<a id="a-8c"></a>为作浮陵伽豆羹。<a id="a-8d"></a>比丘尼言。<a id="a-8e"></a>为办酥豆羹。<a id="a-8f"></a>比丘食者波逸提。<a id="a-8g"></a>有比丘尼往语居士妇言。<a id="a-8h"></a>当请比丘。<a id="a-8i"></a>为请谁耶。<a id="a-8j"></a>答言请某。<a id="a-8k"></a>居士妇言。<a id="a-8l"></a>我已先请。<a id="a-8m"></a>问作何食。<a id="a-8n"></a>答言牛肉。<a id="a-8o"></a>莫与牛肉。<a id="a-8p"></a>为办雉肉鵽肉鹑肉。<a id="a-8q"></a>比丘食者波逸提。<a id="a-8r"></a>乃至教以少姜着食。<a id="a-8s"></a>中比丘食者突吉罗。<a id="a-8t"></a>佛在舍卫国。<a id="a-8u"></a>尔时有居士。<a id="a-8v"></a>先有心欲请佛及僧设会。<a id="a-8w"></a>时世饥俭饮食难得。<a id="a-8x"></a>是居士既不大富。<a id="a-8y"></a>少于田宅人民作使。<a id="a-8z"></a>夏月欲末。<a id="a-90"></a>是居士忧愁言。<a id="a-91"></a>奈何辛苦。<a id="a-92"></a>我先有心欲请佛及僧设会。<a id="a-93"></a>今世饥俭饮食难得。<a id="a-94"></a>我不大富。<a id="a-95"></a>少于田宅人民作使。<a id="a-96"></a>夏月欲末。<a id="a-97"></a>莫令我于福德空过。<a id="a-98"></a>若不能都请僧。<a id="a-99"></a>当于僧中请少多比丘。<a id="a-9A"></a>作是念已。<a id="a-9B"></a>往诣只桓打揵捶。<a id="a-9C"></a>诸比丘问居士。<a id="a-9D"></a>汝何因缘故打揵捶。<a id="a-9E"></a>答言。<a id="a-9F"></a>我欲僧中请尔所比丘明日到我舍食。<a id="a-9G"></a>诸比丘言尔。<a id="a-9H"></a>是居士请僧已。<a id="a-9I"></a>尔时更有急因缘事。<a id="a-9J"></a>须出城行。<a id="a-9K"></a>便约敕妇言。<a id="a-9L"></a>我有急事须自行去。<a id="a-9M"></a>汝当请尔所比丘能办如是如是饮食不。<a id="a-9N"></a>时妇信乐福德故答言。<a id="a-9O"></a>我能如教。<a id="a-9P"></a>即办种种多美饮食。<a id="a-9Q"></a>敷杂色坐具。<a id="a-9R"></a>无人可遣请比丘。<a id="a-9S"></a>时有一比丘尼。<a id="a-9T"></a>先出入是家。<a id="a-9U"></a>是比丘尼早起着衣往其舍。<a id="a-9V"></a>见办多美饮食敷杂色坐具。<a id="a-9W"></a>见已问言。<a id="a-9X"></a>请比丘耶。<a id="a-9Y"></a>答言欲请。<a id="a-9Z"></a>如夫所教我尽办已。<a id="a-9a"></a>无人可往请比丘。<a id="a-9b"></a>汝能往请比丘来者。<a id="a-9c"></a>并在此食。<a id="a-9d"></a>答言能请。<a id="a-9e"></a>时诸比丘置衣钵。<a id="a-9f"></a>空地经行立待请至。<a id="a-9g"></a>时比丘尼出城。<a id="a-9h"></a>见诸比丘各已庄严。<a id="a-9i"></a>语诸比丘言。<a id="a-9j"></a>受某居士请者。<a id="a-9k"></a>饮食已办自知时到。<a id="a-9l"></a>诸比丘作是念。<a id="a-9m"></a>佛结戒。<a id="a-9n"></a>若比丘尼作因缘食不应啖。<a id="a-9o"></a>今比丘尼使来。<a id="a-9p"></a>是比丘尼必作食因缘。<a id="a-9q"></a>诸比丘不往。<a id="a-9r"></a>失是请故是日断食。<a id="a-9s"></a>时居士行还问妇言。<a id="a-9t"></a>汝请诸比丘。<a id="a-9u"></a>好供养耶。<a id="a-9v"></a>妇言。<a id="a-9w"></a>如夫所教。<a id="a-9x"></a>我办多美饮食。<a id="a-9y"></a>敷杂色坐具。<a id="a-9z"></a>遣比丘尼往唤诸比丘。<a id="a-A0"></a>不来。<a id="a-A1"></a>当何所供养。<a id="a-A2"></a>居士闻已嗔恚言。<a id="a-A3"></a>若诸比丘不饮食者。<a id="a-A4"></a>何以受我请。<a id="a-A5"></a>诸比丘不知。<a id="a-A6"></a>今世饥俭饮食难得。<a id="a-A7"></a>诸人妻子尚乏饮食。<a id="a-A8"></a>况与乞人。<a id="a-A9"></a>是居士不能忍嗔故。<a id="a-AA"></a>入只桓诣佛所言。<a id="a-AB"></a>诸比丘。<a id="a-AC"></a>是居士欲入只桓时。<a id="a-AD"></a>见所请比丘谓言。<a id="a-AE"></a>汝等若不饮食者。<a id="a-AF"></a>何以受我请。<a id="a-AG"></a>汝宁不知。<a id="a-AH"></a>今世饥俭饮食难得。<a id="a-AI"></a>诸人妻子尚乏饮食。<a id="a-AJ"></a>况与乞人。<a id="a-AK"></a>诸比丘言。<a id="a-AL"></a>居士莫愁忧。<a id="a-AM"></a>佛为我等结戒。<a id="a-AN"></a>不得食比丘尼作因缘食。<a id="a-AO"></a>今日比丘尼作使来故。<a id="a-AP"></a>我等谓是比丘尼因缘饮食。<a id="a-AQ"></a>是以不往。<a id="a-AR"></a>朝来我等断食。<a id="a-AS"></a>是居士闻比丘断食故。<a id="a-AT"></a>嗔即除灭。<a id="a-AU"></a>语诸比丘言。<a id="a-AV"></a>我先有心欲请佛及僧设食。<a id="a-AW"></a>今世饥俭饮食难得。<a id="a-AX"></a>我不大富。<a id="a-AY"></a>少于田宅人民作使。<a id="a-AZ"></a>夏月欲末。<a id="a-Aa"></a>我不欲于福德中空过。<a id="a-Ab"></a>若不能都请者。<a id="a-Ac"></a>当于僧中请少多比丘明日食。<a id="a-Ad"></a>汝等当知我自发心。<a id="a-Ae"></a>非比丘尼作因缘。<a id="a-Af"></a>汝等明日来食啖冷食。<a id="a-Ag"></a>诸比丘不知云何。<a id="a-Ah"></a>以是事白佛。<a id="a-Ai"></a>佛以是事集比丘僧。<a id="a-Aj"></a>种种因缘赞戒赞持戒。<a id="a-Ak"></a>赞戒赞持戒已。<a id="a-Al"></a>语诸比丘。<a id="a-Am"></a>从今是戒应如是说。<a id="a-An"></a>若比丘知比丘尼赞叹得食食。<a id="a-Ao"></a>波逸提。<a id="a-Ap"></a>除檀越先请。<a id="a-Aq"></a>先请者。<a id="a-Ar"></a>檀越先自发心思惟。<a id="a-As"></a>欲请比丘僧。<a id="a-At"></a>是中不犯者。<a id="a-Au"></a>若比丘尼往语居士妇言。<a id="a-Av"></a>当请比丘。<a id="a-Aw"></a>为请谁耶。<a id="a-Ax"></a>答言请某。<a id="a-Ay"></a>居士妇言。<a id="a-Az"></a>我已先请。<a id="a-B0"></a>比丘尼言。<a id="a-B1"></a>为办粳米饭。<a id="a-B2"></a>若为家属作。<a id="a-B3"></a>比丘食者不犯。<a id="a-B4"></a>又比丘尼往语居士妇言。<a id="a-B5"></a>当请比丘。<a id="a-B6"></a>为请谁耶。<a id="a-B7"></a>答言请某。<a id="a-B8"></a>居士妇言。<a id="a-B9"></a>我先已请。<a id="a-BA"></a>比丘尼言。<a id="a-BB"></a>为办酥豆羹。<a id="a-BC"></a>若为家属作。<a id="a-BD"></a>比丘食者不犯。<a id="a-BE"></a>又比丘尼往语居士妇言。<a id="a-BF"></a>当请比丘。<a id="a-BG"></a>为请谁耶。<a id="a-BH"></a>答言请某。<a id="a-BI"></a>居士妇言。<a id="a-BJ"></a>我已先请。<a id="a-BK"></a>比丘尼言。<a id="a-BL"></a>为办雉肉鵽肉鹑肉。<a id="a-BM"></a>若为家属作。<a id="a-BN"></a>比丘食者不犯。<a id="a-BO"></a>乃至教以少姜着食中。<a id="a-BP"></a>若为家属作。<a id="a-BQ"></a>比丘食者不犯。<a id="a-BR"></a>若比丘尼往语居士妇言。<a id="a-BS"></a>当请比丘。<a id="a-BT"></a>为请谁耶。<a id="a-BU"></a>答言请某。<a id="a-BV"></a>居士妇言。<a id="a-BW"></a>我已先请。<a id="a-BX"></a>比丘尼言。<a id="a-BY"></a>为办粳米饭。<a id="a-BZ"></a>若先为比丘作。<a id="a-Ba"></a>比丘食者不犯。<a id="a-Bb"></a>又比丘尼往语居士妇言。<a id="a-Bc"></a>当请比丘。<a id="a-Bd"></a>为请谁耶。<a id="a-Be"></a>答言请某。<a id="a-Bf"></a>居士妇言。<a id="a-Bg"></a>我已先请。<a id="a-Bh"></a>比丘尼言。<a id="a-Bi"></a>为办酥豆羹若先为比丘作。<a id="a-Bj"></a>比丘食者不犯。<a id="a-Bk"></a>又比丘尼往语居士妇言。<a id="a-Bl"></a>当请比丘。<a id="a-Bm"></a>为请谁耶。<a id="a-Bn"></a>答言请某。<a id="a-Bo"></a>居士妇言。<a id="a-Bp"></a>我已先请。<a id="a-Bq"></a>比丘尼言。<a id="a-Br"></a>为办雉肉鵽肉鹑肉。<a id="a-Bs"></a>若先为比丘作。<a id="a-Bt"></a>比丘食者不犯。<a id="a-Bu"></a>乃至教以少姜着食中。<a id="a-Bv"></a>若先为比丘作。<a id="a-Bw"></a>比丘食者不犯(三十事竟)。</p>
  <p id="aBx">佛在舍卫国。<a id="a-By"></a>尔时有一居士。<a id="a-Bz"></a>以无常因缘故。<a id="a-C0"></a>亡失田宅家人死尽。<a id="a-C1"></a>但有一儿在是中。<a id="a-C2"></a>闻说饭佛及僧者生忉利天。<a id="a-C3"></a>即发是愿。<a id="a-C4"></a>我若饭佛及僧者。<a id="a-C5"></a>善作是愿已复念。<a id="a-C6"></a>我今无所有。<a id="a-C7"></a>当行客作。<a id="a-C8"></a>尔时舍卫国有一富贵居士。<a id="a-C9"></a>多有田宅人民金银财物。<a id="a-CA"></a>种种福德威相成就。<a id="a-CB"></a>时小儿往到其舍。<a id="a-CC"></a>语居士言。<a id="a-CD"></a>我为汝客作。<a id="a-CE"></a>居士问言。<a id="a-CF"></a>汝何所能。<a id="a-CG"></a>答言。<a id="a-CH"></a>我能书能读书能算数。<a id="a-CI"></a>能相金银钱相毛。<a id="a-CJ"></a>相丝绵绢相珠相能坐金肆银肆珠肆铜肆客作肆。<a id="a-CK"></a>居士言。<a id="a-CL"></a>汝一岁作索几许物。<a id="a-CM"></a>答言千金钱。<a id="a-CN"></a>居士言。<a id="a-CO"></a>汝小儿不知。<a id="a-CP"></a>今世饥俭食尚难得。<a id="a-CQ"></a>何况索价。<a id="a-CR"></a>是小儿言。<a id="a-CS"></a>我多技能如是。<a id="a-CT"></a>上中下相共决断。<a id="a-CU"></a>定雇金钱五百。<a id="a-CV"></a>小儿言。<a id="a-CW"></a>我应多得价直。<a id="a-CX"></a>我急故今与汝作。<a id="a-CY"></a>当共言要。<a id="a-CZ"></a>岁尽一时偿我价。<a id="a-Ca"></a>居士闻已作是念。<a id="a-Cb"></a>自有作人作便索价。<a id="a-Cc"></a>语是小儿言。<a id="a-Cd"></a>汝莫忧愁。<a id="a-Ce"></a>岁竟当一时与汝。<a id="a-Cf"></a>居士安着肆上。<a id="a-Cg"></a>时是小儿好看市肆。<a id="a-Ch"></a>是居士先不得大利。<a id="a-Ci"></a>今得再三倍。<a id="a-Cj"></a>是居士过一月已。<a id="a-Ck"></a>检校肆中。<a id="a-Cl"></a>得三倍利。<a id="a-Cm"></a>居士自念。<a id="a-Cn"></a>若以是物我自在坐肆。<a id="a-Co"></a>不得是利。<a id="a-Cp"></a>此客作人多有福德。<a id="a-Cq"></a>今得是利皆由小儿。<a id="a-Cr"></a>即将去着田上。<a id="a-Cs"></a>于田中了了勤作。<a id="a-Ct"></a>好看守护。<a id="a-Cu"></a>先仓不满今皆倍满。<a id="a-Cv"></a>岁竟看仓。<a id="a-Cw"></a>先不满者今三倍满。<a id="a-Cx"></a>居士复念。<a id="a-Cy"></a>即以是田作处。<a id="a-Cz"></a>我自在中不得是利。<a id="a-D0"></a>是小儿多有福德。<a id="a-D1"></a>我仓藏满皆是小儿力。<a id="a-D2"></a>岁竟小儿到居士所。<a id="a-D3"></a>一时索价。<a id="a-D4"></a>居士小避去作是念。<a id="a-D5"></a>是儿若得价者。<a id="a-D6"></a>便舍我去。<a id="a-D7"></a>是以小避非不欲与。<a id="a-D8"></a>是小儿数来索价。<a id="a-D9"></a>居士言。<a id="a-DA"></a>汝急索价欲作何物。<a id="a-DB"></a>答言居士。<a id="a-DC"></a>我闻人说饭佛及僧生忉利天。<a id="a-DD"></a>以是故。<a id="a-DE"></a>我一岁客作。<a id="a-DF"></a>欲饭佛及僧生忉利天。<a id="a-DG"></a>居士闻是语即生信心。<a id="a-DH"></a>是儿为他故。<a id="a-DI"></a>能一岁受勤苦。<a id="a-DJ"></a>居士言。<a id="a-DK"></a>欲何处作。<a id="a-DL"></a>答言。<a id="a-DM"></a>欲只桓中作。<a id="a-DN"></a>是居士方便欲令好人入其舍。<a id="a-DO"></a>作是念已。<a id="a-DP"></a>语小儿言。<a id="a-DQ"></a>只桓中少釜镬盆器薪草作人。<a id="a-DR"></a>不如我家多有釜镬盆器薪草作人种种具足。<a id="a-DS"></a>正使乏少我当相助。<a id="a-DT"></a>汝请佛及僧来就我舍。<a id="a-DU"></a>小儿即出居士舍。<a id="a-DV"></a>向只陀林去。<a id="a-DW"></a>尔时世尊晡时与无数大众围绕说法。<a id="a-DX"></a>时小儿遥见佛在树林中。<a id="a-DY"></a>善摄诸根成就第一寂灭。<a id="a-DZ"></a>身出光焰如真金聚端正殊特令人心净。<a id="a-Da"></a>见已往到佛所。<a id="a-Db"></a>头面礼足在一面坐。<a id="a-Dc"></a>佛为小儿种种因缘说法。<a id="a-Dd"></a>示教利喜已默然。<a id="a-De"></a>是小儿从坐起合掌白佛言。<a id="a-Df"></a>愿世尊。<a id="a-Dg"></a>明日及僧受我请。<a id="a-Dh"></a>佛默然受。<a id="a-Di"></a>是儿知佛默然受已。<a id="a-Dj"></a>头面礼足右绕而去。<a id="a-Dk"></a>还居士舍。<a id="a-Dl"></a>通夜办种种多美饮食。<a id="a-Dm"></a>尔时舍卫国节日早起。<a id="a-Dn"></a>白衣多持猪肉干糒与众僧。<a id="a-Do"></a>诸比丘受取尝看。<a id="a-Dp"></a>渐渐多啖饱满。<a id="a-Dq"></a>是小儿通夜办多美饮食已。<a id="a-Dr"></a>早起敷坐处。<a id="a-Ds"></a>往白佛言。<a id="a-Dt"></a>食具已办佛自知时。<a id="a-Du"></a>诸比丘往居士舍。<a id="a-Dv"></a>佛自房住迎食分。<a id="a-Dw"></a>是小儿见僧坐已。<a id="a-Dx"></a>自手行水。<a id="a-Dy"></a>持食欲着上座钵中。<a id="a-Dz"></a>上座言少着。<a id="a-E0"></a>第二上座言莫多着。<a id="a-E1"></a>第三上座言着半。<a id="a-E2"></a>如是展转少与。<a id="a-E3"></a>莫多与与半。<a id="a-E4"></a>一切僧皆悉作是语。<a id="a-E5"></a>小儿往看饭处犹不大减。<a id="a-E6"></a>次看羹处亦不大减。<a id="a-E7"></a>看盆器中皆满不减。<a id="a-E8"></a>尔时小儿至上座前言。<a id="a-E9"></a>为慈愍我故不食耶。<a id="a-EA"></a>为以世俭故。<a id="a-EB"></a>为以我一岁客作勤苦故。<a id="a-EC"></a>为食不熟不香不美故上座直性言。<a id="a-ED"></a>我不以慈愍。<a id="a-EE"></a>不以世俭。<a id="a-EF"></a>不以客作勤苦。<a id="a-EG"></a>不以不熟不香不美故。<a id="a-EH"></a>今日舍卫城节日。<a id="a-EI"></a>早起大得猪肉干糒。<a id="a-EJ"></a>初欲少尝渐渐饱满。<a id="a-EK"></a>是故食少。<a id="a-EL"></a>小儿闻已愁忧心悔。<a id="a-EM"></a>我作食不具足。<a id="a-EN"></a>或不得生忉利天上。<a id="a-EO"></a>是小儿出居士舍。<a id="a-EP"></a>啼哭诣佛所。<a id="a-EQ"></a>说诸比丘食少。<a id="a-ER"></a>尔时世尊。<a id="a-ES"></a>与大众恭敬围绕而为说法。<a id="a-ET"></a>佛遥见小儿啼哭而来。<a id="a-EU"></a>佛问小儿。<a id="a-EV"></a>何以啼耶。<a id="a-EW"></a>即以是事向佛广说。<a id="a-EX"></a>佛语小儿。<a id="a-EY"></a>汝疾还去。<a id="a-EZ"></a>随诸比丘能啖者与。<a id="a-Ea"></a>汝必得生忉利天。<a id="a-Eb"></a>小儿闻已大欢喜作是念。<a id="a-Ec"></a>佛无异记。<a id="a-Ed"></a>我当生忉利天无疑。<a id="a-Ee"></a>时小儿持食至上座所言。<a id="a-Ef"></a>是食香美。<a id="a-Eg"></a>少多取。<a id="a-Eh"></a>复以一种与言。<a id="a-Ei"></a>是复大好。<a id="a-Ej"></a>少多取。<a id="a-Ek"></a>第二第三皆如是劝。<a id="a-El"></a>小儿自手与多美饮食。<a id="a-Em"></a>诸比丘自恣饱满已。<a id="a-En"></a>知僧摄钵。<a id="a-Eo"></a>自手行水。<a id="a-Ep"></a>取小床坐众僧前。<a id="a-Eq"></a>欲听说法。<a id="a-Er"></a>上座说法已从坐起去。<a id="a-Es"></a>诸比丘随次起去。<a id="a-Et"></a>时舍卫城晡时。<a id="a-Eu"></a>有大海诸估客至。<a id="a-Ev"></a>置宝物城外各相谓言。<a id="a-Ew"></a>当入城买饮食。<a id="a-Ex"></a>即遣人求。<a id="a-Ey"></a>以二因缘故。<a id="a-Ez"></a>求不能得。<a id="a-F0"></a>一以世俭。<a id="a-F1"></a>二以时热食不留残。<a id="a-F2"></a>时买食人还语估客。<a id="a-F3"></a>至城中买食都不可得。<a id="a-F4"></a>估客主言。<a id="a-F5"></a>我于大海险难初不乏食。<a id="a-F6"></a>今至大城而不能得。<a id="a-F7"></a>汝等更往审谛遍求。<a id="a-F8"></a>随以何物方便令得。<a id="a-F9"></a>是小儿先啼向佛时。<a id="a-FA"></a>多人见知。<a id="a-FB"></a>是人语估客言。<a id="a-FC"></a>某舍今日多办饮食。<a id="a-FD"></a>而所用少。<a id="a-FE"></a>汝往彼舍求食必得。<a id="a-FF"></a>估客往居士舍。<a id="a-FG"></a>语守门者。<a id="a-FH"></a>语汝家主。<a id="a-FI"></a>有大海估客。<a id="a-FJ"></a>今在门下。<a id="a-FK"></a>时守门者即入白主。<a id="a-FL"></a>主言便入。<a id="a-FM"></a>即入与坐。<a id="a-FN"></a>共相问讯乐不乐。<a id="a-FO"></a>居士小默然。<a id="a-FP"></a>便问。<a id="a-FQ"></a>汝何故来。<a id="a-FR"></a>答言。<a id="a-FS"></a>须食故来。<a id="a-FT"></a>居士言。<a id="a-FU"></a>此是小儿饮食。<a id="a-FV"></a>非我有也。<a id="a-FW"></a>估客语小儿言。<a id="a-FX"></a>我等须饮食。<a id="a-FY"></a>小儿言可得。<a id="a-FZ"></a>不须道价。<a id="a-Fa"></a>今汝估客为有几许人。<a id="a-Fb"></a>答言。<a id="a-Fc"></a>有五百人。<a id="a-Fd"></a>尽唤来入。<a id="a-Fe"></a>是人即往语估客主有饮食可得。<a id="a-Ff"></a>而不须价。<a id="a-Fg"></a>估客主言。<a id="a-Fh"></a>我等饥乏若以贵价买尚取。<a id="a-Fi"></a>何况直得皆当共去。<a id="a-Fj"></a>留人守物。<a id="a-Fk"></a>余人皆往入居士舍。<a id="a-Fl"></a>小儿令坐。<a id="a-Fm"></a>自手行水。<a id="a-Fn"></a>与多美饮食。<a id="a-Fo"></a>自恣饱满。<a id="a-Fp"></a>与多美饮食。<a id="a-Fq"></a>自恣饱满已。<a id="a-Fr"></a>是小儿知食竟。<a id="a-Fs"></a>摄器行水在一面坐。<a id="a-Ft"></a>时近小儿边。<a id="a-Fu"></a>有憍萨罗国大铜盂。<a id="a-Fv"></a>时估客主语小儿言。<a id="a-Fw"></a>持此盂来。<a id="a-Fx"></a>小儿言何以故。<a id="a-Fy"></a>但取来。<a id="a-Fz"></a>即持来着估客主前。<a id="a-G0"></a>时估客主语诸估客言。<a id="a-G1"></a>随何舍得如是好供养者。<a id="a-G2"></a>应当以好物报偿。<a id="a-G3"></a>汝若能者着此盂中。<a id="a-G4"></a>时估客主衣角头有珠。<a id="a-G5"></a>直十万金钱。<a id="a-G6"></a>解着盂中。<a id="a-G7"></a>第二估客有珠。<a id="a-G8"></a>直九万金钱。<a id="a-G9"></a>如是有直八万七万六万五万四万三万二万一万者。<a id="a-GA"></a>着铜盂中。<a id="a-GB"></a>溢满一盂持与小儿。<a id="a-GC"></a>以是相与汝随意用。<a id="a-GD"></a>小儿言。<a id="a-GE"></a>我直与食不卖求价。<a id="a-GF"></a>诸估客言。<a id="a-GG"></a>我亦直与不以买食。<a id="a-GH"></a>我等所食几许。<a id="a-GI"></a>是一一珠多有所直。<a id="a-GJ"></a>小儿复疑。<a id="a-GK"></a>我若取物。<a id="a-GL"></a>或不得生忉利天上。<a id="a-GM"></a>语估客主言。<a id="a-GN"></a>小住。<a id="a-GO"></a>待我问佛还。<a id="a-GP"></a>估客言随意。<a id="a-GQ"></a>小儿出城往诣佛所。<a id="a-GR"></a>头面礼足在一面立。<a id="a-GS"></a>以是事向佛广说。<a id="a-GT"></a>佛言但取。<a id="a-GU"></a>必得生忉利天上。<a id="a-GV"></a>今是华报。<a id="a-GW"></a>果报在后。<a id="a-GX"></a>闻是语已念言。<a id="a-GY"></a>佛无异语。<a id="a-GZ"></a>与我受记。<a id="a-Ga"></a>必得生忉利天。<a id="a-Gb"></a>即还到估客所取是宝物。<a id="a-Gc"></a>是小儿忽然大富贵故。<a id="a-Gd"></a>即名为忽然居士。<a id="a-Ge"></a>所可客作居士家大富贵。<a id="a-Gf"></a>种种福德威相成就事事具足。<a id="a-Gg"></a>但无儿子。<a id="a-Gh"></a>惟有一女。<a id="a-Gi"></a>端正姝妙。<a id="a-Gj"></a>是居士作是念。<a id="a-Gk"></a>是小儿姓不减我。<a id="a-Gl"></a>但贫乏财。<a id="a-Gm"></a>今日所得财物我舍不及。<a id="a-Gn"></a>今当与女作妇。<a id="a-Go"></a>即自语妇。<a id="a-Gp"></a>妇言随意。<a id="a-Gq"></a>是居士即以女与。<a id="a-Gr"></a>如偈所说。</p>
  <p id="aGs">有者皆尽　　高者亦堕　　合会有离</p>
  <p id="aGt">生者有死</p>
  <p id="aGu">以是因缘故。<a id="a-Gv"></a>是居士死。<a id="a-Gw"></a>波斯匿王闻已问言。<a id="a-Gx"></a>是居士有儿不。<a id="a-Gy"></a>答言无儿。<a id="a-Gz"></a>有兄弟不。<a id="a-H0"></a>答言无有。<a id="a-H1"></a>谁料理是家。<a id="a-H2"></a>答言。<a id="a-H3"></a>有一女婿。<a id="a-H4"></a>善好有功德。<a id="a-H5"></a>料理其家。<a id="a-H6"></a>王言。<a id="a-H7"></a>其家财物即与是人。<a id="a-H8"></a>复与舍卫城内大居士职位。<a id="a-H9"></a>作是教已。<a id="a-HA"></a>即用作大居士职。<a id="a-HB"></a>是诸比丘。<a id="a-HC"></a>食后出城往诣佛所。<a id="a-HD"></a>头面礼足在一面坐。<a id="a-HE"></a>诸佛常法。<a id="a-HF"></a>诸比丘食还。<a id="a-HG"></a>以如是语劳问比丘。<a id="a-HH"></a>饮食多美众僧饱满不。<a id="a-HI"></a>佛以是语问诸比丘饮食多美众僧饱满不。<a id="a-HJ"></a>诸比丘答言。<a id="a-HK"></a>饮食多美众僧饱满。<a id="a-HL"></a>以是事向佛广说。<a id="a-HM"></a>佛以是事集比丘僧。<a id="a-HN"></a>以种种因缘诃责比丘。<a id="a-HO"></a>云何名比丘。<a id="a-HP"></a>数数食。<a id="a-HQ"></a>佛但诃责而未结戒。<a id="a-HR"></a>佛在维耶离。<a id="a-HS"></a>尔时维耶离有一大力大臣。<a id="a-HT"></a>往诣佛所头面礼足一面坐已。<a id="a-HU"></a>佛以种种因缘说法示教利喜。<a id="a-HV"></a>示教利喜已默然。<a id="a-HW"></a>是大力大臣知佛种种示教利喜已。<a id="a-HX"></a>从坐起合掌白佛言。<a id="a-HY"></a>世尊。<a id="a-HZ"></a>愿佛及僧受我明日食。<a id="a-Ha"></a>佛默然受。<a id="a-Hb"></a>大臣知佛受已。<a id="a-Hc"></a>即礼佛足右绕而去。<a id="a-Hd"></a>还到自舍。<a id="a-He"></a>通夜办种种净洁多美饮食。<a id="a-Hf"></a>尔时维耶离节日。<a id="a-Hg"></a>众僧多得猪肉干糒。<a id="a-Hh"></a>诸比丘受已。<a id="a-Hi"></a>欲少尝看渐渐饱满。<a id="a-Hj"></a>是人办种种净洁多美饮食已。<a id="a-Hk"></a>早起敷座遣使白佛。<a id="a-Hl"></a>食具已办佛自知时。<a id="a-Hm"></a>诸比丘往大臣舍。<a id="a-Hn"></a>佛自房住迎食分。<a id="a-Ho"></a>是大臣见僧坐已。<a id="a-Hp"></a>自手行水。<a id="a-Hq"></a>自持饭与上座。<a id="a-Hr"></a>上座言莫多着。<a id="a-Hs"></a>第二上座言少着。<a id="a-Ht"></a>第三上座言与半。<a id="a-Hu"></a>如是展转莫多与少与与半。<a id="a-Hv"></a>一切皆尔。<a id="a-Hw"></a>时是大臣往看饭处。<a id="a-Hx"></a>饭不大减。<a id="a-Hy"></a>看羹处羹不大减。<a id="a-Hz"></a>看盆盂器中皆满不减。<a id="a-I0"></a>尔时大臣往上座所言。<a id="a-I1"></a>何故不食。<a id="a-I2"></a>为慈愍我故。<a id="a-I3"></a>为世俭故。<a id="a-I4"></a>为食不熟不香不美。<a id="a-I5"></a>上座直实言。<a id="a-I6"></a>我不以慈愍故。<a id="a-I7"></a>不以世俭。<a id="a-I8"></a>不以不熟不香不美故。<a id="a-I9"></a>今是节日。<a id="a-IA"></a>早起多得猪肉干糒。<a id="a-IB"></a>初欲少尝渐渐饱满。<a id="a-IC"></a>是故食少。<a id="a-ID"></a>大臣闻说是事。<a id="a-IE"></a>即发恚言。<a id="a-IF"></a>收是好食去。<a id="a-IG"></a>持猪肉干糒来与。<a id="a-IH"></a>尔时使人即收好食。<a id="a-II"></a>持猪肉干糒满钵与。<a id="a-IJ"></a>大臣言食。<a id="a-IK"></a>汝谓我家无是食耶。<a id="a-IL"></a>诸比丘即时惭愧不食不语。<a id="a-IM"></a>大臣见已作是念。<a id="a-IN"></a>好食尚不能啖。<a id="a-IO"></a>况啖粗食。<a id="a-IP"></a>还使收去。<a id="a-IQ"></a>时大臣至上座前言。<a id="a-IR"></a>汝等好食尚不能啖。<a id="a-IS"></a>何况粗食。<a id="a-IT"></a>猪肉干糒世间宜法。<a id="a-IU"></a>若受他请应待其食。<a id="a-IV"></a>大臣自手捉好食言。<a id="a-IW"></a>是食香美。<a id="a-IX"></a>可少多啖。<a id="a-IY"></a>复捉余食言。<a id="a-IZ"></a>是食香美。<a id="a-Ia"></a>胜于前者。<a id="a-Ib"></a>可受食。<a id="a-Ic"></a>如是劝已一切僧皆饱满。<a id="a-Id"></a>尔时大臣。<a id="a-Ie"></a>以净洁多美饭食。<a id="a-If"></a>自恣饱满已自手行水。<a id="a-Ig"></a>知僧摄钵竟。<a id="a-Ih"></a>取小床坐僧前。<a id="a-Ii"></a>欲听说法。<a id="a-Ij"></a>上座说法已从坐起去。<a id="a-Ik"></a>诸比丘随次第起去。<a id="a-Il"></a>还诣佛所头面礼足。<a id="a-Im"></a>诸佛常法。<a id="a-In"></a>比丘食还如是劳问。<a id="a-Io"></a>饮食多美僧饱满不。<a id="a-Ip"></a>佛以是语问诸比丘。<a id="a-Iq"></a>饮食多美僧饱满不。<a id="a-Ir"></a>诸比丘言。<a id="a-Is"></a>饮食多美众僧饱满。<a id="a-It"></a>以是事向佛广说。<a id="a-Iu"></a>佛以是事及先因缘集比丘僧。<a id="a-Iv"></a>种种因缘诃责诸比丘。<a id="a-Iw"></a>云何名比丘。<a id="a-Ix"></a>数数食。<a id="a-Iy"></a>种种因缘诃已。<a id="a-Iz"></a>语诸比丘。<a id="a-J0"></a>以十利故。<a id="a-J1"></a>与比丘结戒。<a id="a-J2"></a>从今是戒应如是说。<a id="a-J3"></a>若比丘数数食。<a id="a-J4"></a>波逸提数数者。<a id="a-J5"></a>食已更食。<a id="a-J6"></a>波逸提者。<a id="a-J7"></a>煮烧覆障。<a id="a-J8"></a>若不悔过。<a id="a-J9"></a>能障碍道。<a id="a-JA"></a>是中犯者。<a id="a-JB"></a>若比丘数数食波逸提。<a id="a-JC"></a>不犯者。<a id="a-JD"></a>不数数食。</p>
  <p id="aJE">佛在王舍城。<a id="a-JF"></a>尔时有一比丘。<a id="a-JG"></a>于秋月时冷热病盛。<a id="a-JH"></a>不能饮食羸瘦无色。<a id="a-JI"></a>佛见比丘羸瘦无色。<a id="a-JJ"></a>知而故问阿难。<a id="a-JK"></a>何故比丘羸瘦无色。<a id="a-JL"></a>阿难答言。<a id="a-JM"></a>世尊。<a id="a-JN"></a>是比丘秋月冷热病盛。<a id="a-JO"></a>不能饮食。<a id="a-JP"></a>是故羸瘦无色。<a id="a-JQ"></a>佛以是因缘故集比丘僧。<a id="a-JR"></a>语诸比丘。<a id="a-JS"></a>从今日怜愍利益病比丘故。<a id="a-JT"></a>听三种具足食应食谓好色香味。<a id="a-JU"></a>病比丘应受一请。<a id="a-JV"></a>不应受二请。<a id="a-JW"></a>若一请处不能饱。<a id="a-JX"></a>应受第二请。<a id="a-JY"></a>不应受第三请。<a id="a-JZ"></a>第二请处不能饱满应受第三请。<a id="a-Ja"></a>不应受第四请。<a id="a-Jb"></a>若第三请处不能饱应受已渐渐食。<a id="a-Jc"></a>乃至日中。<a id="a-Jd"></a>从今是戒应如是说。<a id="a-Je"></a>若比丘数数食波逸提。<a id="a-Jf"></a>除时。<a id="a-Jg"></a>时者谓病时。<a id="a-Jh"></a>是名时。<a id="a-Ji"></a>若人冷盛热盛风盛。<a id="a-Jj"></a>得食则止。<a id="a-Jk"></a>是中犯者。<a id="a-Jl"></a>若比丘无病数数食。<a id="a-Jm"></a>波逸提。<a id="a-Jn"></a>若实病不犯。<a id="a-Jo"></a>佛在舍卫国。<a id="a-Jp"></a>尔时诸比丘入舍卫城乞食。<a id="a-Jq"></a>时得有衣请食。<a id="a-Jr"></a>请主言。<a id="a-Js"></a>受我食者当以衣施。<a id="a-Jt"></a>诸比丘言。<a id="a-Ju"></a>佛未听我等为衣故数数食。<a id="a-Jv"></a>诸比丘不知云何。<a id="a-Jw"></a>是事白佛。<a id="a-Jx"></a>佛以是事集比丘僧。<a id="a-Jy"></a>种种因缘赞戒赞持戒。<a id="a-Jz"></a>赞戒赞持戒已。<a id="a-K0"></a>语诸比丘。<a id="a-K1"></a>从今衣因缘故。<a id="a-K2"></a>听诸比丘数数食从今是戒应如是说。<a id="a-K3"></a>若比丘数数食波逸提。<a id="a-K4"></a>除时。<a id="a-K5"></a>时者病时施衣时。<a id="a-K6"></a>是名时。<a id="a-K7"></a>是中犯者。<a id="a-K8"></a>若比丘有衣食请。<a id="a-K9"></a>彼有衣食来。<a id="a-KA"></a>受请不犯。<a id="a-KB"></a>食者亦不犯。<a id="a-KC"></a>又比丘有衣食请。<a id="a-KD"></a>彼无衣食来。<a id="a-KE"></a>受请不犯。<a id="a-KF"></a>食者波逸提。<a id="a-KG"></a>又比丘有衣食请。<a id="a-KH"></a>彼有衣食无衣食来。<a id="a-KI"></a>受请不犯。<a id="a-KJ"></a>食者波逸提。<a id="a-KK"></a>若比丘无衣食请。<a id="a-KL"></a>彼无衣食来。<a id="a-KM"></a>受请突吉罗。<a id="a-KN"></a>食者波逸提。<a id="a-KO"></a>又比丘无衣食请。<a id="a-KP"></a>彼有衣食来。<a id="a-KQ"></a>受请突吉罗。<a id="a-KR"></a>食者不犯。<a id="a-KS"></a>又比丘无衣食请。<a id="a-KT"></a>彼有衣食无衣食来。<a id="a-KU"></a>受请突吉罗。<a id="a-KV"></a>食者波逸提。<a id="a-KW"></a>若比丘有衣食无衣食请。<a id="a-KX"></a>彼有衣食无衣食来。<a id="a-KY"></a>受请突吉罗。<a id="a-KZ"></a>食者波逸提。<a id="a-Ka"></a>又比丘有衣食无衣食请。<a id="a-Kb"></a>彼有衣食来。<a id="a-Kc"></a>受请突吉罗。<a id="a-Kd"></a>食者不犯。<a id="a-Ke"></a>又比丘有衣食无衣食请。<a id="a-Kf"></a>彼无衣食来。<a id="a-Kg"></a>受请突吉罗。<a id="a-Kh"></a>食者波逸提。<a id="a-Ki"></a>不犯者。<a id="a-Kj"></a>得多有衣食请。<a id="a-Kk"></a>一切有衣食来不犯。</p>
  <p id="aKl">佛在舍卫国。<a id="a-Km"></a>尔时舍卫城节日多有饮食。<a id="a-Kn"></a>诸居士作种种饮食。<a id="a-Ko"></a>持诣园中便入只桓打揵捶。<a id="a-Kp"></a>诸比丘问。<a id="a-Kq"></a>居士。<a id="a-Kr"></a>何因缘故打犍捶。<a id="a-Ks"></a>诸居士言。<a id="a-Kt"></a>我于众中请尔所比丘饮食。<a id="a-Ku"></a>诸比丘言。<a id="a-Kv"></a>佛未听节日在白衣会中数数食居士言。<a id="a-Kw"></a>我等白衣法。<a id="a-Kx"></a>若嫁娶。<a id="a-Ky"></a>节日集会宴诸亲族知识。<a id="a-Kz"></a>我等贵重诸比丘。<a id="a-L0"></a>更无天神胜沙门释子。<a id="a-L1"></a>汝等必当受我会食。<a id="a-L2"></a>诸比丘不知云何。<a id="a-L3"></a>是事白佛。<a id="a-L4"></a>佛以是事集比丘僧。<a id="a-L5"></a>种种因缘赞戒赞持戒。<a id="a-L6"></a>赞戒赞持戒已。<a id="a-L7"></a>语诸比丘。<a id="a-L8"></a>从今听诸比丘节日数数食。<a id="a-L9"></a>彼与他竟受彼中。<a id="a-LA"></a>何者与他谓相食故作食。<a id="a-LB"></a>斋日食月一日食。<a id="a-LC"></a>十五日食。<a id="a-LD"></a>众僧食别房食。<a id="a-LE"></a>众僧请独请。<a id="a-LF"></a>皆应与他。<a id="a-LG"></a>若五众请食。<a id="a-LH"></a>不应与他(相者吉凶相也故作者大德比丘人为之供养也五众者比丘尼六法尼沙弥沙弥尼也三十一事竟)。</p>
  <p id="aLI">佛在舍卫国。<a id="a-LJ"></a>尔时憍萨罗国诸居士作福德舍。<a id="a-LK"></a>若有沙门婆罗门来是中宿者。<a id="a-LL"></a>诸居士往迎问讯礼拜。<a id="a-LM"></a>汤水洗脚苏油涂足。<a id="a-LN"></a>给好床榻卧具毡褥被枕。<a id="a-LO"></a>明日与香美前食后食怛钵那。<a id="a-LP"></a>恭敬供养。<a id="a-LQ"></a>尔时六群比丘。<a id="a-LR"></a>从憍萨罗国游行。<a id="a-LS"></a>向舍卫城到福德舍。<a id="a-LT"></a>诸居士即时出迎问讯礼拜。<a id="a-LU"></a>汤水洗脚苏油涂足。<a id="a-LV"></a>给好床榻卧具毡褥被枕。<a id="a-LW"></a>明日与香美前食后食怛钵那恭敬供养。<a id="a-LX"></a>尔时六群比丘共相谓言。<a id="a-LY"></a>今时恶世饮食难得。<a id="a-LZ"></a>当小住此受乐。<a id="a-La"></a>作是念已即住不去。<a id="a-Lb"></a>是中更有沙门婆罗门来欲宿者。<a id="a-Lc"></a>不相容受。<a id="a-Ld"></a>是后来沙门婆罗门语主人言。<a id="a-Le"></a>我等得此宿不。<a id="a-Lf"></a>主人言好。<a id="a-Lg"></a>便入至六群比丘所欲宿。<a id="a-Lh"></a>六群比丘言不得。<a id="a-Li"></a>何以故。<a id="a-Lj"></a>我已先住。<a id="a-Lk"></a>六群比丘素健多力。<a id="a-Ll"></a>客来不能共语。<a id="a-Lm"></a>诸居士嗔诃责言。<a id="a-Ln"></a>诸沙门释子自言。<a id="a-Lo"></a>善好有德。<a id="a-Lp"></a>云何强住福德舍。<a id="a-Lq"></a>如王如大臣。<a id="a-Lr"></a>是中有比丘。<a id="a-Ls"></a>少欲知足行头陀。<a id="a-Lt"></a>闻是事心不喜。<a id="a-Lu"></a>向佛广说。<a id="a-Lv"></a>佛以是事集比丘僧。<a id="a-Lw"></a>知而故问六群比丘。<a id="a-Lx"></a>汝实作是事不。<a id="a-Ly"></a>答言。<a id="a-Lz"></a>实作世尊。<a id="a-M0"></a>佛以种种因缘诃责。<a id="a-M1"></a>云何名比丘。<a id="a-M2"></a>福德舍过一食佛种种因缘诃已语诸比丘。<a id="a-M3"></a>以十利故与比丘结戒从今是戒应如是说。<a id="a-M4"></a>若比丘福德舍过一食波逸提。<a id="a-M5"></a>福德舍法者。<a id="a-M6"></a>是中应一夜宿应一食。<a id="a-M7"></a>波逸提者。<a id="a-M8"></a>煮烧覆障。<a id="a-M9"></a>若不悔过。<a id="a-MA"></a>能障碍道。<a id="a-MB"></a>是中犯者。<a id="a-MC"></a>若比丘福德舍过一食。<a id="a-MD"></a>波逸提。<a id="a-ME"></a>若过一夜宿不食者。<a id="a-MF"></a>突吉罗。<a id="a-MG"></a>若余处宿是中食者。<a id="a-MH"></a>波逸提。<a id="a-MI"></a>若一夜宿一食。<a id="a-MJ"></a>不犯(福德舍应言一宿处)。</p>
  <p id="aMK">佛在舍卫国。<a id="a-ML"></a>尔时长老舍利弗。<a id="a-MM"></a>从憍萨罗国游行。<a id="a-MN"></a>向舍卫国到福德舍。<a id="a-MO"></a>时风病发。<a id="a-MP"></a>作是念。<a id="a-MQ"></a>我若住中过一宿不食。<a id="a-MR"></a>得突吉罗。<a id="a-MS"></a>我宁当去。<a id="a-MT"></a>去已道中病更增剧。<a id="a-MU"></a>渐渐游行到舍卫国诣佛所。<a id="a-MV"></a>头面礼足一面坐。<a id="a-MW"></a>诸佛常法。<a id="a-MX"></a>有客比丘来。<a id="a-MY"></a>以如是语问诸比丘。<a id="a-MZ"></a>忍不足不。<a id="a-Ma"></a>安乐住不。<a id="a-Mb"></a>乞食不难。<a id="a-Mc"></a>道路不疲耶。<a id="a-Md"></a>佛以是语问舍利弗。<a id="a-Me"></a>忍不足不。<a id="a-Mf"></a>安乐住不。<a id="a-Mg"></a>乞食不难。<a id="a-Mh"></a>道路不疲耶。<a id="a-Mi"></a>舍利弗言。<a id="a-Mj"></a>世尊。<a id="a-Mk"></a>乞食易得。<a id="a-Ml"></a>但不可忍道路疲极。<a id="a-Mm"></a>以是事向佛广说。<a id="a-Mn"></a>佛以是事集比丘僧。<a id="a-Mo"></a>种种因缘赞戒赞持戒。<a id="a-Mp"></a>赞戒赞持戒已。<a id="a-Mq"></a>语诸比丘。<a id="a-Mr"></a>从今是戒应如是说。<a id="a-Ms"></a>若比丘不病。<a id="a-Mt"></a>福德舍过一食。<a id="a-Mu"></a>波逸提。<a id="a-Mv"></a>病者。<a id="a-Mw"></a>乃至从一聚落至一聚落。<a id="a-Mx"></a>身伤破乃至竹叶所伤。<a id="a-My"></a>皆名为病。<a id="a-Mz"></a>是中犯者。<a id="a-N0"></a>若比丘无病。<a id="a-N1"></a>住福德舍过一食。<a id="a-N2"></a>波逸提。<a id="a-N3"></a>若过一宿不食者。<a id="a-N4"></a>突吉罗。<a id="a-N5"></a>若余处宿是中食。<a id="a-N6"></a>波逸提。<a id="a-N7"></a>不犯者。<a id="a-N8"></a>一夜宿一食。<a id="a-N9"></a>若病。<a id="a-NA"></a>若福德舍是亲里作。<a id="a-NB"></a>若先请。<a id="a-NC"></a>若住福德舍待伴欲入险道。<a id="a-ND"></a>若多有福德舍。<a id="a-NE"></a>若知福德舍人留住。<a id="a-NF"></a>皆不犯(三十二事竟)。</p>
 </body>
</html>