<!doctype html>
<html id="z3IBUwUmZ" data-ver="1765">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十八(第九诵之三)</h1>
  <h2 id="a2">问波夜提事之余</h2>
  <p id="a3">问。<a id="a-4"></a>若比丘求水瓶误取酥油瓶。<a id="a-5"></a>应破应弃不。<a id="a-6"></a>答言。<a id="a-7"></a>不应。<a id="a-8"></a>有二种触食。<a id="a-9"></a>食无罪。<a id="a-A"></a>一清净持戒比丘。<a id="a-B"></a>误触。<a id="a-C"></a>二破戒比丘无惭愧触。<a id="a-D"></a>是二俱净。<a id="a-E"></a>若比丘。<a id="a-F"></a>为沙弥为白衣故。<a id="a-G"></a>担食于道行。<a id="a-H"></a>还与沙弥白衣。<a id="a-I"></a>沙弥白衣持与比丘。<a id="a-J"></a>比丘以共举宿故不取。<a id="a-K"></a>佛言。<a id="a-L"></a>若比丘先无心自为得食。<a id="a-M"></a>问若水浊应饮不。<a id="a-N"></a>答若先疑不应饮。<a id="a-O"></a>若先无疑得饮。<a id="a-P"></a>问受法比丘。<a id="a-Q"></a>从不受法比丘边受食。<a id="a-R"></a>可食不。<a id="a-S"></a>答言。<a id="a-T"></a>得食。<a id="a-U"></a>不受法比丘。<a id="a-V"></a>从受法比丘受食得食。<a id="a-W"></a>问颇有比丘。<a id="a-X"></a>乞美食不得波逸提耶。<a id="a-Y"></a>答有。<a id="a-Z"></a>若从诸亲里乞无罪。<a id="a-a"></a>问除水用余有虫汁。<a id="a-b"></a>得波逸提耶。<a id="a-c"></a>答有。<a id="a-d"></a>除水若用有虫汁。<a id="a-e"></a>随所杀虫数。<a id="a-f"></a>得波逸提。<a id="a-g"></a>问颇比丘。<a id="a-h"></a>食如是食堕大罪耶。<a id="a-i"></a>答有。<a id="a-j"></a>女人名男子食。<a id="a-k"></a>若食是食得大罪。<a id="a-l"></a>问颇比丘。<a id="a-m"></a>食家中坐。<a id="a-n"></a>不得波逸提耶。<a id="a-o"></a>答有。<a id="a-p"></a>是家中童女为主是。<a id="a-q"></a>问颇比丘。<a id="a-r"></a>食家中强坐。<a id="a-s"></a>不得波逸提耶。<a id="a-t"></a>答有。<a id="a-u"></a>若在童女家强坐是。<a id="a-v"></a>问颇比丘。<a id="a-w"></a>自手与裸形梵志食。<a id="a-x"></a>不得波逸提耶。<a id="a-y"></a>答有。<a id="a-z"></a>若与不净食。<a id="a-10"></a>若与净食不净食杂。<a id="a-11"></a>不得波逸提。<a id="a-12"></a>问颇比丘。<a id="a-13"></a>观军发行。<a id="a-14"></a>不得波逸提耶。<a id="a-15"></a>答有。<a id="a-16"></a>若军中有应死囚杀。<a id="a-17"></a>观无常故无罪。<a id="a-18"></a>问颇比丘。<a id="a-19"></a>一时作百罪千罪。<a id="a-1A"></a>过百千罪耶。<a id="a-1B"></a>答有。<a id="a-1C"></a>若比丘嗔意。<a id="a-1D"></a>把沙把小豆胡豆。<a id="a-1E"></a>洒散大众。<a id="a-1F"></a>随所著人得罪。</p>
  <p id="a1G">问颇比丘。<a id="a-1H"></a>知比丘粗罪。<a id="a-1I"></a>故覆藏乃至一宿不得波夜提耶。<a id="a-1J"></a>答有。<a id="a-1K"></a>若覆先破戒若贼住若先来白衣。<a id="a-1L"></a>若诸摈人不共住人种种不共住人。<a id="a-1M"></a>得突吉罗。<a id="a-1N"></a>问颇比丘。<a id="a-1O"></a>语他比丘言。<a id="a-1P"></a>来至诸家。<a id="a-1Q"></a>我是中令与汝多美饮食。<a id="a-1R"></a>是比丘后不使与。<a id="a-1S"></a>作是言。<a id="a-1T"></a>汝长老还去。<a id="a-1U"></a>我不乐与汝共坐起言语。<a id="a-1V"></a>我乐独坐起言语。<a id="a-1W"></a>驱是比丘。<a id="a-1X"></a>故欲令乃至小许时得恼。<a id="a-1Y"></a>以是因缘不异者。<a id="a-1Z"></a>不得波夜提耶。<a id="a-1a"></a>答有。<a id="a-1b"></a>若天龙夜叉薜荔伽拘槃茶毗舍遮罗刹等非人。<a id="a-1c"></a>受戒作比丘。<a id="a-1d"></a>比丘若驱突吉罗。<a id="a-1e"></a>又驱余出家者。<a id="a-1f"></a>得突吉罗。<a id="a-1g"></a>问颇比丘。<a id="a-1h"></a>露地可烧物着火中。<a id="a-1i"></a>不得波夜提耶。<a id="a-1j"></a>答有。<a id="a-1k"></a>若比丘以苏油胡麻小豆磨沙豆着火中。<a id="a-1l"></a>得突吉罗。<a id="a-1m"></a>问颇比丘。<a id="a-1n"></a>如法僧事与欲已。<a id="a-1o"></a>后还说过。<a id="a-1p"></a>不得波夜提耶。<a id="a-1q"></a>答有。<a id="a-1r"></a>若受法比丘。<a id="a-1s"></a>与不受法众僧欲。<a id="a-1t"></a>不受法比丘。<a id="a-1u"></a>与受法众僧欲。<a id="a-1v"></a>后还说过。<a id="a-1w"></a>得突吉罗。<a id="a-1x"></a>问若比丘。<a id="a-1y"></a>与未受具戒人共宿二夜。<a id="a-1z"></a>第三夜与女人共宿。<a id="a-20"></a>得名转宿不。<a id="a-21"></a>答不得女人边。<a id="a-22"></a>得波夜提。<a id="a-23"></a>问若比丘。<a id="a-24"></a>与未受具戒人共二宿。<a id="a-25"></a>第三夜与不能男共宿。<a id="a-26"></a>得名转宿不。<a id="a-27"></a>答不得不能男边。<a id="a-28"></a>得突吉罗。<a id="a-29"></a>问若比丘。<a id="a-2A"></a>与未受具戒人共二宿。<a id="a-2B"></a>第三夜与黄门共宿。<a id="a-2C"></a>得名转宿不。<a id="a-2D"></a>答不得黄门边。<a id="a-2E"></a>得突吉罗。<a id="a-2F"></a>问颇有比丘。<a id="a-2G"></a>与未受具戒人共二宿。<a id="a-2H"></a>第三夜与二根人共宿。<a id="a-2I"></a>得名转宿不。<a id="a-2J"></a>答曰。<a id="a-2K"></a>不得二根人边。<a id="a-2L"></a>得突吉罗。<a id="a-2M"></a>问若比丘。<a id="a-2N"></a>与未受具戒人共二宿第三夜与摈人共宿。<a id="a-2O"></a>得名转宿不。<a id="a-2P"></a>答不得摈人边。<a id="a-2Q"></a>得突吉罗。<a id="a-2R"></a>问若比丘。<a id="a-2S"></a>与未受具戒人共二宿。<a id="a-2T"></a>第三夜与灭摈沙弥共宿得名转宿不。<a id="a-2U"></a>答不得灭摈沙弥边得波夜提问若比丘。<a id="a-2V"></a>与未受具戒人共二宿。<a id="a-2W"></a>第三夜与变化沙弥共宿。<a id="a-2X"></a>得名转宿不。<a id="a-2Y"></a>答得。<a id="a-2Z"></a>若不知是化人。<a id="a-2a"></a>得突吉罗。<a id="a-2b"></a>若知是化人无罪。<a id="a-2c"></a>问比丘人所有金银琉璃座处。<a id="a-2d"></a>得坐不。<a id="a-2e"></a>人所有金银琉璃器得食不。<a id="a-2f"></a>答不应坐不应食。<a id="a-2g"></a>问比丘天所有金银琉璃座处应坐不。<a id="a-2h"></a>答言。<a id="a-2i"></a>应坐。<a id="a-2j"></a>天上所有金银琉璃器应食不。<a id="a-2k"></a>答言。<a id="a-2l"></a>应食。<a id="a-2m"></a>问天上金银琉璃车磲马瑙地比丘得行不。<a id="a-2n"></a>答言。<a id="a-2o"></a>应行。<a id="a-2p"></a>问颇比丘。<a id="a-2q"></a>捉如是宝。<a id="a-2r"></a>得僧伽婆尸沙耶。<a id="a-2s"></a>答言。<a id="a-2t"></a>有。<a id="a-2u"></a>若捉宝女。<a id="a-2v"></a>得僧伽婆尸沙。<a id="a-2w"></a>若捉轮宝珠宝。<a id="a-2x"></a>得波夜提。<a id="a-2y"></a>捉化宝。<a id="a-2z"></a>得突吉罗。<a id="a-30"></a>若知是化无罪。<a id="a-31"></a>问颇比丘。<a id="a-32"></a>不作净染衣着。<a id="a-33"></a>不得波夜提耶。<a id="a-34"></a>答言有。<a id="a-35"></a>是衣经净纬不净。<a id="a-36"></a>纬净经不净。<a id="a-37"></a>若二俱不净。<a id="a-38"></a>不净者。<a id="a-39"></a>骆驼毛牛毛羖羊毛若杂织。<a id="a-3A"></a>如是等不净衣。<a id="a-3B"></a>不作净染着。<a id="a-3C"></a>得突吉罗。<a id="a-3D"></a>问颇比丘常洗浴。<a id="a-3E"></a>不得波逸提耶。<a id="a-3F"></a>答言有。<a id="a-3G"></a>若比丘天雨时空地立洗浴无罪。<a id="a-3H"></a>问若比丘杀恶兽毒蛇等。<a id="a-3I"></a>不得波逸提耶。<a id="a-3J"></a>答得波逸提。<a id="a-3K"></a>若杀余善兽。<a id="a-3L"></a>亦得波逸提。<a id="a-3M"></a>问颇比丘。<a id="a-3N"></a>故令他疑悔。<a id="a-3O"></a>令是比丘乃至少时生恼。<a id="a-3P"></a>不得波逸提耶。<a id="a-3Q"></a>答有。<a id="a-3R"></a>若先破戒若贼住先来白衣。<a id="a-3S"></a>除生时受具足戒时。<a id="a-3T"></a>若以余事令他生疑悔。<a id="a-3U"></a>得突吉罗。<a id="a-3V"></a>问颇比丘。<a id="a-3W"></a>指击擽他。<a id="a-3X"></a>不得波逸提耶。<a id="a-3Y"></a>答有。<a id="a-3Z"></a>若指击擽天龙夜叉薜荔伽拘槃荼毗舍遮罗刹等非人。<a id="a-3a"></a>得突吉罗。<a id="a-3b"></a>若击擽身根坏人。<a id="a-3c"></a>得突吉罗。<a id="a-3d"></a>若比丘除水余汁戏。<a id="a-3e"></a>得突吉罗。<a id="a-3f"></a>问颇比丘。<a id="a-3g"></a>与女人共宿。<a id="a-3h"></a>不得波逸提耶。<a id="a-3i"></a>答有。<a id="a-3j"></a>若竹林若树下与女人共宿。<a id="a-3k"></a>得突吉罗。<a id="a-3l"></a>若与天龙夜叉薜荔伽拘槃荼毗舍遮罗刹等非人女共宿。<a id="a-3m"></a>得突吉罗。<a id="a-3n"></a>若与大母畜生共宿。<a id="a-3o"></a>得波逸提。<a id="a-3p"></a>若小雌畜生如鸡等共宿。<a id="a-3q"></a>得突吉罗。<a id="a-3r"></a>问颇比丘。<a id="a-3s"></a>若自怖若使人怖他比丘。<a id="a-3t"></a>不得波逸提耶。<a id="a-3u"></a>答有。<a id="a-3v"></a>若怖先破戒若贼住若先来白衣。<a id="a-3w"></a>除六事若以余事。<a id="a-3x"></a>若自怖若使入怖他比丘。<a id="a-3y"></a>得突吉罗。<a id="a-3z"></a>若受法比丘。<a id="a-40"></a>怖不受法比丘。<a id="a-41"></a>若不受法比丘。<a id="a-42"></a>怖受法比丘。<a id="a-43"></a>得突吉罗。<a id="a-44"></a>问颇比丘。<a id="a-45"></a>若自藏若使人藏他比丘衣钵户钩革屣针筒等。<a id="a-46"></a>不得波逸提耶。<a id="a-47"></a>答有。<a id="a-48"></a>若藏所禁钵。<a id="a-49"></a>得突吉罗。<a id="a-4A"></a>若藏所禁衣。<a id="a-4B"></a>得突吉罗。<a id="a-4C"></a>若藏先破戒若贼住若先来白衣衣钵等物。<a id="a-4D"></a>得突吉罗。<a id="a-4E"></a>问颇比丘。<a id="a-4F"></a>与他比丘衣。<a id="a-4G"></a>他不归还取用。<a id="a-4H"></a>不得波逸提耶。<a id="a-4I"></a>答有。<a id="a-4J"></a>若与先破戒贼住若先来白衣衣。<a id="a-4K"></a>不归还取。<a id="a-4L"></a>得突吉罗。<a id="a-4M"></a>问比丘衣应与何人得作净耶。<a id="a-4N"></a>答应与五众比丘比丘尼式叉摩尼沙弥沙弥尼。<a id="a-4O"></a>问应从谁边受衣。<a id="a-4P"></a>答应从五众受。<a id="a-4Q"></a>问颇比丘。<a id="a-4R"></a>以无根僧伽婆尸沙罪。<a id="a-4S"></a>谤他比丘。<a id="a-4T"></a>不得波逸提罪耶。<a id="a-4U"></a>答有。<a id="a-4V"></a>若谤先破戒若贼住若先来白衣。<a id="a-4W"></a>得突吉罗。<a id="a-4X"></a>问颇比丘。<a id="a-4Y"></a>与女人共期道行。<a id="a-4Z"></a>不得波逸提耶。<a id="a-4a"></a>答有。<a id="a-4b"></a>若与天龙夜叉薜荔伽拘槃茶毗舍遮罗刹等非人女期共道行。<a id="a-4c"></a>得突吉罗。<a id="a-4d"></a>若与不能女人若二道合一道女人期共道行。<a id="a-4e"></a>得突吉罗。<a id="a-4f"></a>若与化女人期共道行。<a id="a-4g"></a>得突吉罗。<a id="a-4h"></a>若知是化女人无罪。<a id="a-4i"></a>问颇比丘与贼众期共道行。<a id="a-4j"></a>不得波逸提耶。<a id="a-4k"></a>答有。<a id="a-4l"></a>若贼众是比丘。<a id="a-4m"></a>比丘期共道行。<a id="a-4n"></a>得突吉罗。<a id="a-4o"></a>若天龙夜叉薜荔伽拘槃荼毗舍遮罗刹等非人作贼众。<a id="a-4p"></a>比丘期共道行。<a id="a-4q"></a>无罪。<a id="a-4r"></a>问颇比丘。<a id="a-4s"></a>与未满二十岁人受具戒。<a id="a-4t"></a>不得波逸提耶。<a id="a-4u"></a>答有。<a id="a-4v"></a>若与曾嫁式叉摩尼受具戒是也。<a id="a-4w"></a>问云何名掘地。<a id="a-4x"></a>答掘生地不曾毁坏者是也。<a id="a-4y"></a>又若比丘过夏四月。<a id="a-4z"></a>无病从檀越乞酥。<a id="a-50"></a>若得波逸提。<a id="a-51"></a>若不得突吉罗。<a id="a-52"></a>若乞油蜜石蜜姜椒荜茇罗黑盐。<a id="a-53"></a>若得波逸提。<a id="a-54"></a>若不得突吉罗。<a id="a-55"></a>若乞呵梨勒阿摩勒鞞醯勒多罗耶摩那伽楼迦卢醯尼。<a id="a-56"></a>若得不。<a id="a-57"></a>得突吉罗。<a id="a-58"></a>问颇比丘。<a id="a-59"></a>说戒时作是言。<a id="a-5A"></a>我未学是戒。<a id="a-5B"></a>先当问诸比丘持修多罗持毗尼持摩多罗迦者。<a id="a-5C"></a>不得波逸提耶。<a id="a-5D"></a>答有。<a id="a-5E"></a>若作不净教故。<a id="a-5F"></a>作如是言。<a id="a-5G"></a>我不学是戒。<a id="a-5H"></a>先当问持修多罗持毗尼持摩多罗伽者。<a id="a-5I"></a>无罪。<a id="a-5J"></a>若诸受法比丘。<a id="a-5K"></a>遣使语不受法比丘言。<a id="a-5L"></a>汝来受是五法。<a id="a-5M"></a>不受法比丘言。<a id="a-5N"></a>我不能学如是。<a id="a-5O"></a>无罪。<a id="a-5P"></a>不受法比丘。<a id="a-5Q"></a>遣使语受法比丘言。<a id="a-5R"></a>汝来学我法舍离五法。<a id="a-5S"></a>受法比丘言。<a id="a-5T"></a>我不能学如是。<a id="a-5U"></a>无罪。<a id="a-5V"></a>问颇比丘。<a id="a-5W"></a>盗听诸比丘斗乱诤讼。<a id="a-5X"></a>作是念。<a id="a-5Y"></a>是诸比丘所说。<a id="a-5Z"></a>我当忆持。<a id="a-5a"></a>不得波逸提耶。<a id="a-5b"></a>答有。<a id="a-5c"></a>是事是比丘比丘尼事。<a id="a-5d"></a>比丘式叉摩尼事。<a id="a-5e"></a>比丘沙弥事。<a id="a-5f"></a>比丘沙弥尼事。<a id="a-5g"></a>是中盗听。<a id="a-5h"></a>得突吉罗。<a id="a-5i"></a>若使畜生往听。<a id="a-5j"></a>得突吉罗。<a id="a-5k"></a>若使余比丘听。<a id="a-5l"></a>得突吉罗。<a id="a-5m"></a>若使余比丘听已还语。<a id="a-5n"></a>得波逸提。<a id="a-5o"></a>问颇比丘。<a id="a-5p"></a>僧事始发默然起去。<a id="a-5q"></a>不得波逸提耶。<a id="a-5r"></a>答有。<a id="a-5s"></a>若发时去即发时还。<a id="a-5t"></a>得突吉罗。<a id="a-5u"></a>问颇比丘。<a id="a-5v"></a>不敬畏他。<a id="a-5w"></a>不得波逸提耶。<a id="a-5x"></a>答有。<a id="a-5y"></a>若诸上座说非法非善非佛教。<a id="a-5z"></a>下座言。<a id="a-60"></a>此非法非善非佛教。<a id="a-61"></a>无罪。<a id="a-62"></a>若下座说法说善说佛教。<a id="a-63"></a>上座言。<a id="a-64"></a>此非法非善非佛教。<a id="a-65"></a>得突吉罗。<a id="a-66"></a>问颇比丘。<a id="a-67"></a>过中得饮苦酒不。<a id="a-68"></a>答若无酒气无糟清净得饮。<a id="a-69"></a>问若诸根汁。<a id="a-6A"></a>枝汁茎汁叶汁华汁果汁。<a id="a-6B"></a>是诸汁等。<a id="a-6C"></a>比丘何时应饮。<a id="a-6D"></a>答随离酒势时应饮。<a id="a-6E"></a>问颇比丘。<a id="a-6F"></a>过中不白他比丘入聚落。<a id="a-6G"></a>不得波逸提耶。<a id="a-6H"></a>答有。<a id="a-6I"></a>若比丘与摈比丘共住不白入聚落。<a id="a-6J"></a>得突吉罗。<a id="a-6K"></a>若不受法比丘。<a id="a-6L"></a>与受法比丘。<a id="a-6M"></a>共住。<a id="a-6N"></a>不白入聚落。<a id="a-6O"></a>得突吉罗。<a id="a-6P"></a>若受法比丘与不受法比丘共住。<a id="a-6Q"></a>不白入聚落。<a id="a-6R"></a>得突吉罗。<a id="a-6S"></a>若病若飞去无罪。<a id="a-6T"></a>若与哑比丘聋比丘哑聋比丘共住。<a id="a-6U"></a>不白入聚落。<a id="a-6V"></a>得突吉罗。<a id="a-6W"></a>若比丘在地。<a id="a-6X"></a>不白高处比丘入聚落。<a id="a-6Y"></a>得突吉罗。<a id="a-6Z"></a>若在高上。<a id="a-6a"></a>不白在地比丘入聚落。<a id="a-6b"></a>得突吉罗。<a id="a-6c"></a>若在界内。<a id="a-6d"></a>不白界外比丘入聚落。<a id="a-6e"></a>得突吉罗。<a id="a-6f"></a>若在界外。<a id="a-6g"></a>不白界内比丘入聚落。<a id="a-6h"></a>得突吉罗。<a id="a-6i"></a>若俱在界内。<a id="a-6j"></a>若坐若立。<a id="a-6k"></a>不白入聚落。<a id="a-6l"></a>得波逸提。<a id="a-6m"></a>问入何处不白余比丘。<a id="a-6n"></a>不得波逸提耶。<a id="a-6o"></a>答曰。<a id="a-6p"></a>若入三处。<a id="a-6q"></a>若入住处。<a id="a-6r"></a>入阿练若处。<a id="a-6s"></a>若入近聚落僧坊。<a id="a-6t"></a>不须白。<a id="a-6u"></a>问颇比丘。<a id="a-6v"></a>受人请食。<a id="a-6w"></a>前食后行至他家。<a id="a-6x"></a>不得波逸提耶。<a id="a-6y"></a>答曰有。<a id="a-6z"></a>除五种食请。<a id="a-70"></a>与余食。<a id="a-71"></a>不得波逸提。<a id="a-72"></a>若不净食净食不净食杂。<a id="a-73"></a>得突吉罗。<a id="a-74"></a>若请处食不足。<a id="a-75"></a>余家求无罪。<a id="a-76"></a>问颇比丘。<a id="a-77"></a>刹利灌顶王。<a id="a-78"></a>地未了未藏宝。<a id="a-79"></a>若过门闑。<a id="a-7A"></a>若门闑边过。<a id="a-7B"></a>不得波逸提耶。<a id="a-7C"></a>答曰有。<a id="a-7D"></a>若过诸天王诸龙王诸夜叉王阿修罗王迦楼罗王门闑门闑边。<a id="a-7E"></a>过不犯。<a id="a-7F"></a>问颇比丘。<a id="a-7G"></a>说波罗提木叉时言。<a id="a-7H"></a>我今始知是法半月半月波罗提木叉经中说。<a id="a-7I"></a>不犯波逸提耶。<a id="a-7J"></a>答曰有。<a id="a-7K"></a>若比丘尼僧说戒时。<a id="a-7L"></a>比丘作是语。<a id="a-7M"></a>我始知是法半月半月波罗提木叉中说。<a id="a-7N"></a>得突吉罗。<a id="a-7O"></a>若比丘僧说戒时。<a id="a-7P"></a>比丘尼作是言。<a id="a-7Q"></a>我始知是法半月半月波罗提木叉中说。<a id="a-7R"></a>得突吉罗。<a id="a-7S"></a>问颇比丘。<a id="a-7T"></a>若骨若齿若角作针筒。<a id="a-7U"></a>不得波逸提耶。<a id="a-7V"></a>答曰有。<a id="a-7W"></a>若为他使人作。<a id="a-7X"></a>得突吉罗。<a id="a-7Y"></a>若为他故作自用。<a id="a-7Z"></a>得突吉罗。<a id="a-7a"></a>问颇比丘。<a id="a-7b"></a>过八指作床足。<a id="a-7c"></a>不得波逸提耶。<a id="a-7d"></a>答曰有。<a id="a-7e"></a>若以珠脚牙脚。<a id="a-7f"></a>若尖脚作床足坐。<a id="a-7g"></a>得突吉罗。<a id="a-7h"></a>问颇比丘。<a id="a-7i"></a>以兜罗绵贮褥。<a id="a-7j"></a>若自贮若使人贮。<a id="a-7k"></a>不得波逸提耶。<a id="a-7l"></a>答曰有。<a id="a-7m"></a>若经净纬不净。<a id="a-7n"></a>纬净经不净。<a id="a-7o"></a>若二俱不净。<a id="a-7p"></a>不净者。<a id="a-7q"></a>若骆驼毛牛毛羖羊毛若杂织。<a id="a-7r"></a>以兜罗绵贮。<a id="a-7s"></a>得突吉罗。<a id="a-7t"></a>问颇比丘。<a id="a-7u"></a>作雨浴衣若过量。<a id="a-7v"></a>不得波逸提耶。<a id="a-7w"></a>答曰有。<a id="a-7x"></a>若经净纬不净。<a id="a-7y"></a>纬净经不净。<a id="a-7z"></a>若二俱不净。<a id="a-80"></a>不净者。<a id="a-81"></a>若骆驼毛牛毛羖羊毛。<a id="a-82"></a>若杂织广长过量作。<a id="a-83"></a>得突吉罗。<a id="a-84"></a>问颇比丘。<a id="a-85"></a>作覆疮衣广长过量。<a id="a-86"></a>不得波逸提耶。<a id="a-87"></a>答曰有。<a id="a-88"></a>若经净纬不净。<a id="a-89"></a>纬净经不净。<a id="a-8A"></a>若二俱不净。<a id="a-8B"></a>不净者。<a id="a-8C"></a>若骆驼毛牛毛羖羊毛。<a id="a-8D"></a>若杂织过量作。<a id="a-8E"></a>得突吉罗。<a id="a-8F"></a>问颇比丘。<a id="a-8G"></a>作尼师檀广长过量。<a id="a-8H"></a>不得波逸提耶。<a id="a-8I"></a>答曰有。<a id="a-8J"></a>若经净经不净。<a id="a-8K"></a>纬净经不净。<a id="a-8L"></a>若二俱不净。<a id="a-8M"></a>不净者。<a id="a-8N"></a>若骆驼毛牛毛羖羊毛。<a id="a-8O"></a>若杂织广长过量作。<a id="a-8P"></a>得突吉罗。<a id="a-8Q"></a>问颇比丘。<a id="a-8R"></a>等佛衣量作衣。<a id="a-8S"></a>不得波逸提耶。<a id="a-8T"></a>答有。<a id="a-8U"></a>若经净纬不净。<a id="a-8V"></a>经净经不净。<a id="a-8W"></a>若二俱不净。<a id="a-8X"></a>不净者。<a id="a-8Y"></a>若骆驼毛牛毛羖羊毛。<a id="a-8Z"></a>若杂织若作。<a id="a-8a"></a>得突吉罗(波夜提事竟)。</p>
  <p data-pb></p>
  <h2 id="a8b">问七灭诤法</h2>
  <p id="a8c">颇有诤。<a id="a-8d"></a>不用七灭法一一灭。<a id="a-8e"></a>得名灭耶。<a id="a-8f"></a>答有。<a id="a-8g"></a>若比丘来欲灭事。<a id="a-8h"></a>事未决断。<a id="a-8i"></a>即便命终。<a id="a-8j"></a>是事名为灭。<a id="a-8k"></a>又自言。<a id="a-8l"></a>我是白衣。<a id="a-8m"></a>若沙弥。<a id="a-8n"></a>若非比丘。<a id="a-8o"></a>若不见摈人。<a id="a-8p"></a>不作摈人。<a id="a-8q"></a>不舍恶邪摈人。<a id="a-8r"></a>不共住人。<a id="a-8s"></a>种种不共住人。<a id="a-8t"></a>若贼住人。<a id="a-8u"></a>先来白衣。<a id="a-8v"></a>若不能男。<a id="a-8w"></a>若言犯四重罪。<a id="a-8x"></a>若杀父母。<a id="a-8y"></a>杀阿罗汉。<a id="a-8z"></a>破僧。<a id="a-90"></a>恶心出佛身血。<a id="a-91"></a>若是比丘勤读诵经。<a id="a-92"></a>若勤作福业。<a id="a-93"></a>若勤断余事若远行。<a id="a-94"></a>若长病。<a id="a-95"></a>若到他国不还。<a id="a-96"></a>是事皆名为灭。<a id="a-97"></a>又复始发灭是事时。<a id="a-98"></a>即便命终。<a id="a-99"></a>若自言我是白衣。<a id="a-9A"></a>乃至到他国不还故。<a id="a-9B"></a>是事皆名为灭(七灭诤法竟)。</p>
  <p data-pb></p>
  <h2 id="a9C">问七法中受戒法第一</h2>
  <p id="a9D">波离问佛。<a id="a-9E"></a>若比丘白四羯磨受戒时。<a id="a-9F"></a>不说几事名。<a id="a-9G"></a>不名受具戒。<a id="a-9H"></a>答若不说四事名。<a id="a-9I"></a>不名受具戒。<a id="a-9J"></a>何等四。<a id="a-9K"></a>一和上。<a id="a-9L"></a>二众僧。<a id="a-9M"></a>三求受戒人。<a id="a-9N"></a>四羯磨。<a id="a-9O"></a>不说是四事名。<a id="a-9P"></a>不名受具戒。<a id="a-9Q"></a>若说是四名。<a id="a-9R"></a>得名受具戒。<a id="a-9S"></a>又复不说三事名。<a id="a-9T"></a>不名受具戒。<a id="a-9U"></a>何等三。<a id="a-9V"></a>一众僧。<a id="a-9W"></a>二求受戒人。<a id="a-9X"></a>三羯磨。<a id="a-9Y"></a>不说是三名。<a id="a-9Z"></a>不名受具戒。<a id="a-9a"></a>说是三名。<a id="a-9b"></a>得名受具戒。<a id="a-9c"></a>又复不说二事名。<a id="a-9d"></a>不名受具戒。<a id="a-9e"></a>何等二。<a id="a-9f"></a>一求受具戒人。<a id="a-9g"></a>二羯磨。<a id="a-9h"></a>不说是二名。<a id="a-9i"></a>不名受具戒。<a id="a-9j"></a>若说是二名。<a id="a-9k"></a>得名受具戒。<a id="a-9l"></a>问颇有比丘。<a id="a-9m"></a>四人界内一时受具戒。<a id="a-9n"></a>得名为受戒耶。<a id="a-9o"></a>答有。<a id="a-9p"></a>若四处展转与欲得。<a id="a-9q"></a>问若诸比丘。<a id="a-9r"></a>与拘耶尼人受戒。<a id="a-9s"></a>是人得名受戒不。<a id="a-9t"></a>答得名受戒。<a id="a-9u"></a>与受具戒人得罪。<a id="a-9v"></a>弗婆提人亦如是。<a id="a-9w"></a>问若诸比丘。<a id="a-9x"></a>与郁单越人受戒。<a id="a-9y"></a>是人得受戒不。<a id="a-9z"></a>答不得。<a id="a-A0"></a>彼无所属故。<a id="a-A1"></a>问若诸比丘。<a id="a-A2"></a>与先破戒人受戒。<a id="a-A3"></a>是人得受戒不。<a id="a-A4"></a>答不得。<a id="a-A5"></a>问若诸比丘。<a id="a-A6"></a>与贼住人受戒。<a id="a-A7"></a>是人得戒不。<a id="a-A8"></a>答不得。<a id="a-A9"></a>问若诸比丘。<a id="a-AA"></a>与无和上人受戒。<a id="a-AB"></a>得受戒不。<a id="a-AC"></a>答是人得受戒。<a id="a-AD"></a>说羯磨人众僧得罪。<a id="a-AE"></a>若诸比丘。<a id="a-AF"></a>与哑人受戒。<a id="a-AG"></a>是人得受戒不。<a id="a-AH"></a>答不得。<a id="a-AI"></a>若诸比丘。<a id="a-AJ"></a>与聋人受戒。<a id="a-AK"></a>得受戒不。<a id="a-AL"></a>答不得。<a id="a-AM"></a>若与哑聋人受戒。<a id="a-AN"></a>得受戒不。<a id="a-AO"></a>答不得。<a id="a-AP"></a>问若以哑人足数受戒。<a id="a-AQ"></a>得受戒不。<a id="a-AR"></a>答不得。<a id="a-AS"></a>若以聋人足数受具戒。<a id="a-AT"></a>得受戒不。<a id="a-AU"></a>答曰。<a id="a-AV"></a>不得。<a id="a-AW"></a>若以聋人哑聋人足数受戒。<a id="a-AX"></a>得受戒不。<a id="a-AY"></a>答不得。<a id="a-AZ"></a>问养儿欲出家。<a id="a-Aa"></a>应问何母答。<a id="a-Ab"></a>应问所养母。<a id="a-Ac"></a>问如佛所言。<a id="a-Ad"></a>父母不听不得出家受戒。<a id="a-Ae"></a>颇有父母不听得出家受具戒耶。<a id="a-Af"></a>答有。<a id="a-Ag"></a>若父母是畜生得。<a id="a-Ah"></a>问如佛所说。<a id="a-Ai"></a>故杀父母人不得出家受戒。<a id="a-Aj"></a>若出家受戒应灭摈。<a id="a-Ak"></a>颇有杀父母人。<a id="a-Al"></a>诸比丘与受戒。<a id="a-Am"></a>是人得受戒耶。<a id="a-An"></a>答有。<a id="a-Ao"></a>若杀畜生父母。<a id="a-Ap"></a>又复若异想异因缘杀父母。<a id="a-Aq"></a>是人得受戒。<a id="a-Ar"></a>不应灭摈。<a id="a-As"></a>问如佛所说。<a id="a-At"></a>欲出家人二时白众僧。<a id="a-Au"></a>出家时。<a id="a-Av"></a>剃发时。<a id="a-Aw"></a>颇不二时白得出家受戒耶。<a id="a-Ax"></a>答有。<a id="a-Ay"></a>若是人父母是畜生。<a id="a-Az"></a>问如佛所言。<a id="a-B0"></a>污比丘尼人不得出家受戒。<a id="a-B1"></a>若出家受戒应灭摈。<a id="a-B2"></a>颇有污比丘尼人。<a id="a-B3"></a>诸比丘与受戒。<a id="a-B4"></a>是人得出家受戒耶。<a id="a-B5"></a>答有。<a id="a-B6"></a>若八人以八事污比丘尼。<a id="a-B7"></a>比丘尼名污。<a id="a-B8"></a>是八人不名污比丘尼。<a id="a-B9"></a>又复一人以八事污比丘尼。<a id="a-BA"></a>比丘尼名污。<a id="a-BB"></a>是人不名污比丘尼。<a id="a-BC"></a>问如佛所言。<a id="a-BD"></a>贼住人不应出家受戒。<a id="a-BE"></a>若出家受戒应灭摈。<a id="a-BF"></a>几种名贼住。<a id="a-BG"></a>答若比丘。<a id="a-BH"></a>于四波罗夷中随所破。<a id="a-BI"></a>入众僧中。<a id="a-BJ"></a>听白羯磨白二羯磨白四羯磨。<a id="a-BK"></a>作布萨自恣。<a id="a-BL"></a>听十四人羯磨。<a id="a-BM"></a>亦名贼住。<a id="a-BN"></a>问如佛言越济人不得出家受戒。<a id="a-BO"></a>若出家受戒应灭摈。<a id="a-BP"></a>云何名越济人。<a id="a-BQ"></a>答若比丘不舍戒入外道。<a id="a-BR"></a>作外道相。<a id="a-BS"></a>说外道见。<a id="a-BT"></a>受外道业是也。<a id="a-BU"></a>问如佛所言。<a id="a-BV"></a>杀阿罗汉人不应出家受戒。<a id="a-BW"></a>若出家受戒应灭摈。<a id="a-BX"></a>颇杀阿罗汉人。<a id="a-BY"></a>诸比丘与受戒。<a id="a-BZ"></a>是人得出家受戒耶。<a id="a-Ba"></a>答有。<a id="a-Bb"></a>若杀阿罗汉。<a id="a-Bc"></a>不得五逆罪者是。<a id="a-Bd"></a>问求受戒人在地。<a id="a-Be"></a>与受戒人在高上。<a id="a-Bf"></a>得名受戒不。<a id="a-Bg"></a>答不得。<a id="a-Bh"></a>求受戒人在高上。<a id="a-Bi"></a>与受戒人在地。<a id="a-Bj"></a>得名受戒不。<a id="a-Bk"></a>答不得。<a id="a-Bl"></a>求受戒人在界内。<a id="a-Bm"></a>与受戒人在界外。<a id="a-Bn"></a>得名受戒不。<a id="a-Bo"></a>答不得。<a id="a-Bp"></a>求受戒人在界外。<a id="a-Bq"></a>与受戒人在界内。<a id="a-Br"></a>得名受戒不。<a id="a-Bs"></a>答不得。<a id="a-Bt"></a>若求受戒人与受戒人。<a id="a-Bu"></a>俱在界内若坐若立。<a id="a-Bv"></a>得名受戒。<a id="a-Bw"></a>问诸比丘在地。<a id="a-Bx"></a>足数人在高上。<a id="a-By"></a>与受戒。<a id="a-Bz"></a>得名受戒不。<a id="a-C0"></a>答不得。<a id="a-C1"></a>诸比丘在高上。<a id="a-C2"></a>足数人在地。<a id="a-C3"></a>与受戒。<a id="a-C4"></a>得名受戒不。<a id="a-C5"></a>答不得。<a id="a-C6"></a>诸比丘在界内。<a id="a-C7"></a>足数人在界外。<a id="a-C8"></a>与受戒。<a id="a-C9"></a>得名受戒不。<a id="a-CA"></a>答不得。<a id="a-CB"></a>诸比丘在界外。<a id="a-CC"></a>足数人在界内。<a id="a-CD"></a>与受戒。<a id="a-CE"></a>得名受戒不。<a id="a-CF"></a>答不得。<a id="a-CG"></a>诸比丘足数人。<a id="a-CH"></a>俱在界内若坐若立。<a id="a-CI"></a>与受戒。<a id="a-CJ"></a>得名受戒。<a id="a-CK"></a>问颇有一人在四住处中。<a id="a-CL"></a>诸比丘与受戒。<a id="a-CM"></a>得名受戒耶。<a id="a-CN"></a>答得。<a id="a-CO"></a>若床榻材木连接四界与受戒。<a id="a-CP"></a>得名受戒。<a id="a-CQ"></a>问颇有一足数人在四住处中与受戒。<a id="a-CR"></a>得名受戒耶。<a id="a-CS"></a>答有。<a id="a-CT"></a>若床榻材木连接四界与受戒。<a id="a-CU"></a>得名受戒(受戒法竟)。</p>
  <p data-pb></p>
  <h2 id="aCV">问布萨法第二</h2>
  <p id="aCW">波离问佛。<a id="a-CX"></a>若比丘于众僧前与欲。<a id="a-CY"></a>谁应与说。<a id="a-CZ"></a>答诸比丘随意与说。<a id="a-Ca"></a>问若僧坊近聚落。<a id="a-Cb"></a>齐几名不失衣。<a id="a-Cc"></a>答齐聚落界外。<a id="a-Cd"></a>问诸比丘于先无僧坊聚落中。<a id="a-Ce"></a>起僧坊未结界。<a id="a-Cf"></a>齐几名为界。<a id="a-Cg"></a>答齐是聚落界通行处。<a id="a-Ch"></a>问若比丘无聚落阿练若处。<a id="a-Ci"></a>始起僧坊未结界。<a id="a-Cj"></a>是中齐几名为界。<a id="a-Ck"></a>答面齐一拘卢舍。<a id="a-Cl"></a>是中诸比丘。<a id="a-Cm"></a>应一处和合说波罗提木叉作诸羯磨。<a id="a-Cn"></a>是中诸比丘。<a id="a-Co"></a>不应别布萨别羯磨。<a id="a-Cp"></a>若别布萨别羯磨。<a id="a-Cq"></a>一切诸比丘得罪。<a id="a-Cr"></a>问说戒人在地。<a id="a-Cs"></a>诸比丘在高上。<a id="a-Ct"></a>得名布萨不。<a id="a-Cu"></a>答不得说戒。<a id="a-Cv"></a>人在高上。<a id="a-Cw"></a>诸比丘在地。<a id="a-Cx"></a>得名布萨不。<a id="a-Cy"></a>答不得说戒。<a id="a-Cz"></a>人在界内。<a id="a-D0"></a>诸比丘在界外。<a id="a-D1"></a>得名布萨不。<a id="a-D2"></a>答不得说戒。<a id="a-D3"></a>人在界外。<a id="a-D4"></a>诸比丘在界内。<a id="a-D5"></a>得名布萨不。<a id="a-D6"></a>答不得。<a id="a-D7"></a>若说戒。<a id="a-D8"></a>人诸比丘俱在界内。<a id="a-D9"></a>若坐若立。<a id="a-DA"></a>得名布萨。<a id="a-DB"></a>问若诸比丘夜垂过。<a id="a-DC"></a>诸比丘忆念。<a id="a-DD"></a>今日布萨。<a id="a-DE"></a>诸比丘当说波罗提木叉不。<a id="a-DF"></a>答不应说。<a id="a-DG"></a>若说波罗提木叉竟。<a id="a-DH"></a>诸比丘不成布萨。<a id="a-DI"></a>问若比丘受他清净已出界。<a id="a-DJ"></a>得何罪。<a id="a-DK"></a>答得突吉罗。<a id="a-DL"></a>问谁应教授比丘尼。<a id="a-DM"></a>答旧比丘。<a id="a-DN"></a>问若众僧坏为二部。<a id="a-DO"></a>比丘尼应从何部教授。<a id="a-DP"></a>答随说如法者。<a id="a-DQ"></a>若无说如法者。<a id="a-DR"></a>闼利吒比丘应出界外教授比丘尼。<a id="a-DS"></a>问若诸比丘舍界。<a id="a-DT"></a>不离衣界亦舍不。<a id="a-DU"></a>答亦舍。<a id="a-DV"></a>若舍不离衣界。<a id="a-DW"></a>大界亦舍不。<a id="a-DX"></a>答不舍。<a id="a-DY"></a>问若先界不舍。<a id="a-DZ"></a>更得结界若大若小不。<a id="a-Da"></a>答不得。<a id="a-Db"></a>问若诸比丘布萨时。<a id="a-Dc"></a>说戒序及四波罗夷乃至七灭诤法。<a id="a-Dd"></a>一切僧得名说波罗提木叉布萨不。<a id="a-De"></a>答言得。<a id="a-Df"></a>问如佛所言。<a id="a-Dg"></a>有一住处。<a id="a-Dh"></a>布萨说戒时。<a id="a-Di"></a>诸比丘非法别众。<a id="a-Dj"></a>非法和合众。<a id="a-Dk"></a>如法别众。<a id="a-Dl"></a>如法和合众。<a id="a-Dm"></a>世尊。<a id="a-Dn"></a>云何非法别众说戒。<a id="a-Do"></a>答言。<a id="a-Dp"></a>诸比丘别为二部。<a id="a-Dq"></a>不如法说戒。<a id="a-Dr"></a>所应说事不说。<a id="a-Ds"></a>谁应说而不说。<a id="a-Dt"></a>乃至所应说而不说。<a id="a-Du"></a>是名非法别众说波罗提木叉。<a id="a-Dv"></a>云何非法和合众说波罗提木叉。<a id="a-Dw"></a>答诸比丘一心和合不如法说戒。<a id="a-Dx"></a>所应说事不说。<a id="a-Dy"></a>谁应说而不说。<a id="a-Dz"></a>乃至所应说而不说。<a id="a-E0"></a>是名非法和合众说波罗提木叉。<a id="a-E1"></a>云何如法别众说波罗提木叉。<a id="a-E2"></a>答诸比丘别为二部如法说戒。<a id="a-E3"></a>所应说事而说。<a id="a-E4"></a>谁应说而说。<a id="a-E5"></a>乃至所应说而说。<a id="a-E6"></a>是名如法别众说戒。<a id="a-E7"></a>云何如法和合众说波罗提木叉。<a id="a-E8"></a>诸比丘和合一处如法说戒。<a id="a-E9"></a>所应说事而说。<a id="a-EA"></a>谁应说而说。<a id="a-EB"></a>乃至所应说而说。<a id="a-EC"></a>是名如法和合众说波罗提木叉。<a id="a-ED"></a>问如佛言。<a id="a-EE"></a>一住处诸比丘小不了如羺羊。<a id="a-EF"></a>云何小不了如羺羊。<a id="a-EG"></a>答若比丘。<a id="a-EH"></a>不知布萨。<a id="a-EI"></a>不知布萨羯磨。<a id="a-EJ"></a>不知说波罗提木叉。<a id="a-EK"></a>不知会坐是。<a id="a-EL"></a>问颇比丘。<a id="a-EM"></a>僧事未讫从坐起去。<a id="a-EN"></a>不得波夜提耶。<a id="a-EO"></a>答有。<a id="a-EP"></a>若大小行若不离闻处。<a id="a-EQ"></a>问如佛言宿受欲人。<a id="a-ER"></a>不应共布萨说戒。<a id="a-ES"></a>除僧未起。<a id="a-ET"></a>云何名僧未起。<a id="a-EU"></a>答乃至四人坐未起。<a id="a-EV"></a>云何名起。<a id="a-EW"></a>乃至减四人。<a id="a-EX"></a>问若狂人足数说戒。<a id="a-EY"></a>得名说戒不。<a id="a-EZ"></a>答不得。<a id="a-Ea"></a>若散乱心人病坏心人足数说戒。<a id="a-Eb"></a>得名说戒不。<a id="a-Ec"></a>答不得。<a id="a-Ed"></a>若众僧未与痴比丘作痴羯磨。<a id="a-Ee"></a>不应离是比丘说波罗提木叉。<a id="a-Ef"></a>若作痴羯磨已。<a id="a-Eg"></a>是比丘若在若不在。<a id="a-Eh"></a>诸比丘随意布萨说波罗提木叉。<a id="a-Ei"></a>作诸羯磨。<a id="a-Ej"></a>问诸比丘在地。<a id="a-Ek"></a>足数人在高上说戒。<a id="a-El"></a>得名说戒不。<a id="a-Em"></a>答不得。<a id="a-En"></a>诸比丘在高上。<a id="a-Eo"></a>足数人在地说戒。<a id="a-Ep"></a>得名说戒不。<a id="a-Eq"></a>答不得。<a id="a-Er"></a>诸比丘在界内。<a id="a-Es"></a>足数人在界外说戒。<a id="a-Et"></a>得名说戒不。<a id="a-Eu"></a>答不得。<a id="a-Ev"></a>诸比丘在界外。<a id="a-Ew"></a>足数人在界内。<a id="a-Ex"></a>得名说戒不。<a id="a-Ey"></a>答不得。<a id="a-Ez"></a>诸比丘足数人俱在界内。<a id="a-F0"></a>若坐若立说波罗提木叉。<a id="a-F1"></a>得名说波罗提木叉。<a id="a-F2"></a>问若哑人足数说戒。<a id="a-F3"></a>得名说戒不。<a id="a-F4"></a>答不得。<a id="a-F5"></a>若聋人哑聋人足数说戒。<a id="a-F6"></a>得名说戒不。<a id="a-F7"></a>答不得。<a id="a-F8"></a>问受法比丘。<a id="a-F9"></a>与不受法比丘说戒。<a id="a-FA"></a>得名说戒不。<a id="a-FB"></a>答不得。<a id="a-FC"></a>不受法比丘。<a id="a-FD"></a>与受法比丘说戒。<a id="a-FE"></a>得名说戒不。<a id="a-FF"></a>答不得。<a id="a-FG"></a>问受法比丘。<a id="a-FH"></a>以不受法比丘足数说戒。<a id="a-FI"></a>得名说戒不。<a id="a-FJ"></a>答不得。<a id="a-FK"></a>不受法比丘。<a id="a-FL"></a>以受法比丘足数说戒。<a id="a-FM"></a>得名说戒不。<a id="a-FN"></a>答不得。<a id="a-FO"></a>问颇比丘。<a id="a-FP"></a>一界内四处一时说戒。<a id="a-FQ"></a>得名说戒不得罪耶。<a id="a-FR"></a>答有。<a id="a-FS"></a>展转与欲清净是。<a id="a-FT"></a>问颇一比丘与四处说戒。<a id="a-FU"></a>得名说戒不得罪耶。<a id="a-FV"></a>答有。<a id="a-FW"></a>若以床榻材木连</p>
  <p data-pb></p>
  <h2 id="aFX">问自恣法第三</h2>
  <p id="aFY">波离问颇比丘。<a id="a-FZ"></a>十日未至自恣。<a id="a-Fa"></a>得名自恣不得罪耶。<a id="a-Fb"></a>答有。<a id="a-Fc"></a>比丘若二若三若四。<a id="a-Fd"></a>促作布萨出界去。<a id="a-Fe"></a>彼间自恣无罪。<a id="a-Ff"></a>问颇比丘。<a id="a-Fg"></a>未至后自恣。<a id="a-Fh"></a>而自恣。<a id="a-Fi"></a>不得罪耶。<a id="a-Fj"></a>答有。<a id="a-Fk"></a>若比丘后安居。<a id="a-Fl"></a>受七日出界去。<a id="a-Fm"></a>彼间自恣。<a id="a-Fn"></a>彼间比丘少。<a id="a-Fo"></a>随是客比丘自恣。<a id="a-Fp"></a>无罪。<a id="a-Fq"></a>问自恣人在地。<a id="a-Fr"></a>诸比丘在高上。<a id="a-Fs"></a>得名自恣耶。<a id="a-Ft"></a>答不得。<a id="a-Fu"></a>自恣人在高上。<a id="a-Fv"></a>诸比丘在地。<a id="a-Fw"></a>得名自恣耶。<a id="a-Fx"></a>答不得。<a id="a-Fy"></a>自恣人在界内。<a id="a-Fz"></a>诸比丘在界外。<a id="a-G0"></a>得名自恣不。<a id="a-G1"></a>答不得。<a id="a-G2"></a>自恣人在界外。<a id="a-G3"></a>诸比丘在界内。<a id="a-G4"></a>得名自恣不。<a id="a-G5"></a>答不得。<a id="a-G6"></a>自恣人诸比丘俱在界内。<a id="a-G7"></a>若坐若立。<a id="a-G8"></a>得名自恣。<a id="a-G9"></a>诸比丘在地。<a id="a-GA"></a>足数人在高上自恣。<a id="a-GB"></a>得名自恣不。<a id="a-GC"></a>答不得。<a id="a-GD"></a>诸比丘在高上。<a id="a-GE"></a>足数人在地自恣。<a id="a-GF"></a>得名自恣不。<a id="a-GG"></a>答不得。<a id="a-GH"></a>诸比丘在界内。<a id="a-GI"></a>足数人在界外自恣。<a id="a-GJ"></a>得名自恣不。<a id="a-GK"></a>答不得。<a id="a-GL"></a>诸比丘在界外。<a id="a-GM"></a>足数人在界内自恣。<a id="a-GN"></a>得名自恣不。<a id="a-GO"></a>答不得。<a id="a-GP"></a>诸比丘足数人。<a id="a-GQ"></a>俱在界内若坐若立。<a id="a-GR"></a>得名自恣。<a id="a-GS"></a>问诸比丘遮哑比丘自恣。<a id="a-GT"></a>得遮不。<a id="a-GU"></a>答不应遮。<a id="a-GV"></a>诸比丘遮聋人自恣。<a id="a-GW"></a>得遮不。<a id="a-GX"></a>答不应遮。<a id="a-GY"></a>诸比丘遮哑聋人自恣。<a id="a-GZ"></a>得遮不。<a id="a-Ga"></a>答不。<a id="a-Gb"></a>得遮问哑人遮诸比丘自恣。<a id="a-Gc"></a>得遮不。<a id="a-Gd"></a>答不应遮。<a id="a-Ge"></a>若聋人遮诸比丘自恣。<a id="a-Gf"></a>得遮不。<a id="a-Gg"></a>答不应遮。<a id="a-Gh"></a>若哑聋人遮诸比丘自恣。<a id="a-Gi"></a>得遮不。<a id="a-Gj"></a>答不应遮。<a id="a-Gk"></a>问如佛言自恣时不应去。<a id="a-Gl"></a>有比丘有住处。<a id="a-Gm"></a>有比丘无住处。<a id="a-Gn"></a>有比丘有住处无住处。<a id="a-Go"></a>颇有比丘。<a id="a-Gp"></a>自恣时至彼三处。<a id="a-Gq"></a>不得罪耶。<a id="a-Gr"></a>答有。<a id="a-Gs"></a>安居比丘。<a id="a-Gt"></a>闻彼比丘欲来斗乱破此比丘自恣。<a id="a-Gu"></a>尔时安居比丘作是念。<a id="a-Gv"></a>我不欲闻是斗乱事。<a id="a-Gw"></a>故至彼有比丘有住处有比丘无住处有比丘有住处无住处去无罪。<a id="a-Gx"></a>有病比丘。<a id="a-Gy"></a>遮不病比丘自恣。<a id="a-Gz"></a>僧应语是病比丘。<a id="a-H0"></a>汝自病。<a id="a-H1"></a>莫遮无病比丘自恣。<a id="a-H2"></a>何以故。<a id="a-H3"></a>病人少安隐故。<a id="a-H4"></a>有不病比丘。<a id="a-H5"></a>遮病比丘自恣。<a id="a-H6"></a>僧应语无病人。<a id="a-H7"></a>莫遮病比丘自恣。<a id="a-H8"></a>何以故。<a id="a-H9"></a>病人少安隐故。<a id="a-HA"></a>有病比丘遣使。<a id="a-HB"></a>遮不病比丘自恣。<a id="a-HC"></a>僧应语是使。<a id="a-HD"></a>长老。<a id="a-HE"></a>汝莫受病人语遮不病比丘自恣。<a id="a-HF"></a>何以故。<a id="a-HG"></a>病人少安隐故。<a id="a-HH"></a>是使到病人边语。<a id="a-HI"></a>长老。<a id="a-HJ"></a>僧约敕汝。<a id="a-HK"></a>病莫遮不病比丘自恣。<a id="a-HL"></a>何以故。<a id="a-HM"></a>病人少安隐故。<a id="a-HN"></a>病人言。<a id="a-HO"></a>为遮。<a id="a-HP"></a>是病比丘得突吉罗。<a id="a-HQ"></a>是使受病比丘语。<a id="a-HR"></a>遮不病比丘自恣。<a id="a-HS"></a>是使得突吉罗。<a id="a-HT"></a>不病比丘遣使。<a id="a-HU"></a>遮病比丘自恣。<a id="a-HV"></a>僧应语是使。<a id="a-HW"></a>长老。<a id="a-HX"></a>汝莫受不病比丘语遮病比丘自恣。<a id="a-HY"></a>何以故。<a id="a-HZ"></a>病人少安隐故。<a id="a-Ha"></a>是使到不病比丘边言。<a id="a-Hb"></a>僧约敕汝。<a id="a-Hc"></a>莫遮病比丘自恣。<a id="a-Hd"></a>何以故。<a id="a-He"></a>病人少安隐故。<a id="a-Hf"></a>若不病比丘言为遮。<a id="a-Hg"></a>得突吉罗。<a id="a-Hh"></a>若使比丘。<a id="a-Hi"></a>受不病比丘语。<a id="a-Hj"></a>遮病比丘自恣。<a id="a-Hk"></a>是使得突吉罗。<a id="a-Hl"></a>问如佛言有一住处。<a id="a-Hm"></a>自恣时识事不识人。<a id="a-Hn"></a>何者是事何者是人。<a id="a-Ho"></a>答事名罪。<a id="a-Hp"></a>罪因缘起。<a id="a-Hq"></a>得罪者。<a id="a-Hr"></a>名为人。<a id="a-Hs"></a>问如佛说比丘若得清净共住同见比丘。<a id="a-Ht"></a>是中云何名同见。<a id="a-Hu"></a>答诸比丘若见波罗夷罪如所见说。<a id="a-Hv"></a>若见僧伽婆尸沙罪。<a id="a-Hw"></a>如所见说。<a id="a-Hx"></a>若见波逸提罪波罗提提舍尼突吉罗罪。<a id="a-Hy"></a>如所见说。<a id="a-Hz"></a>是名同见。<a id="a-I0"></a>问若比丘遮他比丘自恣。<a id="a-I1"></a>彼转根遮比丘尼自恣。<a id="a-I2"></a>成遮。<a id="a-I3"></a>比丘遮比丘自恣。<a id="a-I4"></a>自转根。<a id="a-I5"></a>比丘尼所不成遮。<a id="a-I6"></a>比丘尼遮比丘尼自恣。<a id="a-I7"></a>彼转根。<a id="a-I8"></a>比丘尼所不成遮。<a id="a-I9"></a>比丘尼遮比丘尼自恣。<a id="a-IA"></a>此自转根。<a id="a-IB"></a>比丘所成遮问受法比丘。<a id="a-IC"></a>与不受法比丘共自恣。<a id="a-ID"></a>得名自恣不。<a id="a-IE"></a>答不得。<a id="a-IF"></a>不受法比丘。<a id="a-IG"></a>与受法比丘共自恣。<a id="a-IH"></a>得名自恣不。<a id="a-II"></a>答不得。<a id="a-IJ"></a>受法比丘。<a id="a-IK"></a>以不受法比丘足数。<a id="a-IL"></a>得自恣不。<a id="a-IM"></a>答不得。<a id="a-IN"></a>不受法比丘。<a id="a-IO"></a>以受法比丘足数。<a id="a-IP"></a>得自恣不。<a id="a-IQ"></a>答不得。<a id="a-IR"></a>哑人足数共自恣。<a id="a-IS"></a>得自恣不。<a id="a-IT"></a>答不得。<a id="a-IU"></a>聋人哑聋人足数共自恣。<a id="a-IV"></a>得名自恣不。<a id="a-IW"></a>答不得。<a id="a-IX"></a>问颇有界内。<a id="a-IY"></a>四处一时自恣。<a id="a-IZ"></a>得名自恣耶。<a id="a-Ia"></a>答有。<a id="a-Ib"></a>转展与欲得。<a id="a-Ic"></a>问颇有一比丘。<a id="a-Id"></a>四住处自恣。<a id="a-Ie"></a>得名自恣无罪耶。<a id="a-If"></a>答有。<a id="a-Ig"></a>若床榻材木连接四界得。<a id="a-Ih"></a>问颇有一比丘。<a id="a-Ii"></a>足四处数自恣。<a id="a-Ij"></a>得名自恣耶。<a id="a-Ik"></a>答有。<a id="a-Il"></a>若床榻材木连接四界得(自恣法竟)。</p>
  <h2 id="aIm">问安居法第四</h2>
  <p id="aIn">问若比丘安居己心生疑悔。<a id="a-Io"></a>我得安居不耶。<a id="a-Ip"></a>是人得名安居不。<a id="a-Iq"></a>答言得。<a id="a-Ir"></a>是人应与安居衣不。<a id="a-Is"></a>答言。<a id="a-It"></a>应与。<a id="a-Iu"></a>问若优婆夷欲出家。<a id="a-Iv"></a>遣使到比丘所言。<a id="a-Iw"></a>大德来。<a id="a-Ix"></a>我欲出家。<a id="a-Iy"></a>是比丘破安居去。<a id="a-Iz"></a>应去不。<a id="a-J0"></a>答得去。<a id="a-J1"></a>问比丘尼安居中。<a id="a-J2"></a>应与忆念比尼不痴比尼。<a id="a-J3"></a>遣使到比丘所言。<a id="a-J4"></a>大德来。<a id="a-J5"></a>今僧与我忆念比尼不痴毗尼。<a id="a-J6"></a>是比丘应破安居去不。<a id="a-J7"></a>答得去。<a id="a-J8"></a>若是比丘中道。<a id="a-J9"></a>闻是比丘尼命终。<a id="a-JA"></a>若反戒若入外道。<a id="a-JB"></a>若八难中一一难起。<a id="a-JC"></a>应去不。<a id="a-JD"></a>答不应去。<a id="a-JE"></a>若去得何罪。<a id="a-JF"></a>答得突吉罗。<a id="a-JG"></a>问诸比丘夏三月未竟摈比丘。<a id="a-JH"></a>是人应摈不。<a id="a-JI"></a>答应摈。<a id="a-JJ"></a>应与安居衣分不。<a id="a-JK"></a>答言。<a id="a-JL"></a>不应与。<a id="a-JM"></a>若比丘自恣七日在。<a id="a-JN"></a>受宿出界去。<a id="a-JO"></a>无罪。<a id="a-JP"></a>若六日五日四日三日二日一日在。<a id="a-JQ"></a>受宿出界去。<a id="a-JR"></a>无罪。<a id="a-JS"></a>问安居比丘有几自誓。<a id="a-JT"></a>答有五。<a id="a-JU"></a>钵自誓。<a id="a-JV"></a>衣自誓。<a id="a-JW"></a>时自誓。<a id="a-JX"></a>安居自誓。<a id="a-JY"></a>语自誓。<a id="a-JZ"></a>问颇比丘在彼房。<a id="a-Ja"></a>衣亦在彼房。<a id="a-Jb"></a>名破安居。<a id="a-Jc"></a>亦名离衣宿。<a id="a-Jd"></a>亦名坏自誓。<a id="a-Je"></a>得罪耶。<a id="a-Jf"></a>答言有。<a id="a-Jg"></a>若比丘后安居。<a id="a-Jh"></a>独入房若置三衣。<a id="a-Ji"></a>着床榻上若衣架上。<a id="a-Jj"></a>不受七日法。<a id="a-Jk"></a>飞在上住至于地了。<a id="a-Jl"></a>是名破安居。<a id="a-Jm"></a>亦名离衣宿。<a id="a-Jn"></a>亦名违自誓。<a id="a-Jo"></a>得罪。<a id="a-Jp"></a>问诸比丘众多住处。<a id="a-Jq"></a>共一界内安居。<a id="a-Jr"></a>自恣竟舍是大界。<a id="a-Js"></a>各以寺墙壁作界。<a id="a-Jt"></a>是中檀越施安居众僧现前可分物。<a id="a-Ju"></a>是物应属谁。<a id="a-Jv"></a>答虽离大界。<a id="a-Jw"></a>应属本大界内安居众僧。<a id="a-Jx"></a>云何应分。<a id="a-Jy"></a>次第等分。<a id="a-Jz"></a>第四分与沙弥。<a id="a-K0"></a>问颇有一比丘。<a id="a-K1"></a>四住处安居。<a id="a-K2"></a>亦名安居不。<a id="a-K3"></a>答若床榻材木连接四界。<a id="a-K4"></a>是中安居。<a id="a-K5"></a>得名安居。<a id="a-K6"></a>又问。<a id="a-K7"></a>是比丘何处应与安居施物。<a id="a-K8"></a>答四处一切合与一分。<a id="a-K9"></a>问若比丘虚空中受安居。<a id="a-KA"></a>得名安居不。<a id="a-KB"></a>答不得。<a id="a-KC"></a>一切虚空无界故。<a id="a-KD"></a>一切僧事诸羯磨不成。<a id="a-KE"></a>问若比丘船箄筏上安居。<a id="a-KF"></a>得名安居不。<a id="a-KG"></a>答若是船箄筏上水下水不得。<a id="a-KH"></a>若系在柱若树若橛。<a id="a-KI"></a>若石沈不移。<a id="a-KJ"></a>得安居。<a id="a-KK"></a>是比丘何处应与安居衣物分。<a id="a-KL"></a>答即随船箄筏上所得。<a id="a-KM"></a>问若比丘。<a id="a-KN"></a>不受前安居。<a id="a-KO"></a>不受后安居。<a id="a-KP"></a>名为何人。<a id="a-KQ"></a>答是破安居无所得人。</p>
  <h2 id="aKR">问药法第五</h2>
  <p id="aKS">优波离问佛。<a id="a-KT"></a>若以酥油着酒中。<a id="a-KU"></a>可饮不。<a id="a-KV"></a>答比丘若病得饮。<a id="a-KW"></a>不病不得饮。<a id="a-KX"></a>即日受时药时分药七日药尽形寿药。<a id="a-KY"></a>共和合一处。<a id="a-KZ"></a>中前应服。<a id="a-Ka"></a>时药力故。<a id="a-Kb"></a>过中不应服。<a id="a-Kc"></a>即日受时分药七日药尽形药。<a id="a-Kd"></a>共合一处。<a id="a-Ke"></a>时分应服。<a id="a-Kf"></a>时分药力故。<a id="a-Kg"></a>过时分不应服。<a id="a-Kh"></a>即日受七日药尽形药。<a id="a-Ki"></a>共合一处。<a id="a-Kj"></a>七日应服。<a id="a-Kk"></a>七日药力故。<a id="a-Kl"></a>过七日不应服。<a id="a-Km"></a>尽形药随意应服。<a id="a-Kn"></a>即日受时药不净。<a id="a-Ko"></a>即日受时分药七日药尽形药。<a id="a-Kp"></a>共合一处不应服。<a id="a-Kq"></a>即日受时分药不净。<a id="a-Kr"></a>即日受七日药尽形药。<a id="a-Ks"></a>共合一处不应服。<a id="a-Kt"></a>即日受七日药不净即日受尽形药。<a id="a-Ku"></a>共合一处不应服。<a id="a-Kv"></a>尽形药应尽形服。<a id="a-Kw"></a>问时药时分药七日药尽形药。<a id="a-Kx"></a>是诸药举残宿。<a id="a-Ky"></a>得服不。<a id="a-Kz"></a>答不得又问。<a id="a-L0"></a>若比丘先自取。<a id="a-L1"></a>后从净者边受。<a id="a-L2"></a>可服不。<a id="a-L3"></a>答。<a id="a-L4"></a>不得。<a id="a-L5"></a>又问。<a id="a-L6"></a>是诸药手受口受。<a id="a-L7"></a>无病应服不。<a id="a-L8"></a>答不应服。<a id="a-L9"></a>问手受口受。<a id="a-LA"></a>病人得服不。<a id="a-LB"></a>答应服。<a id="a-LC"></a>问若火在净地。<a id="a-LD"></a>净者在不净地。<a id="a-LE"></a>以火作净。<a id="a-LF"></a>得净不。<a id="a-LG"></a>答得净。<a id="a-LH"></a>可食不。<a id="a-LI"></a>答不得食。<a id="a-LJ"></a>若火在不净地。<a id="a-LK"></a>净者在不净地。<a id="a-LL"></a>以火作净。<a id="a-LM"></a>得净不。<a id="a-LN"></a>答得净。<a id="a-LO"></a>可食不。<a id="a-LP"></a>答不可食。<a id="a-LQ"></a>若火在不净地。<a id="a-LR"></a>净者在净地。<a id="a-LS"></a>以火作净。<a id="a-LT"></a>得净不。<a id="a-LU"></a>答得净。<a id="a-LV"></a>可食不。<a id="a-LW"></a>答不得食。<a id="a-LX"></a>问若火在净地。<a id="a-LY"></a>净者在不净地。<a id="a-LZ"></a>以火作净。<a id="a-La"></a>得净不。<a id="a-Lb"></a>答得净。<a id="a-Lc"></a>可食不。<a id="a-Ld"></a>答不得食。<a id="a-Le"></a>是中立以炎作净。<a id="a-Lf"></a>得净不。<a id="a-Lg"></a>答得净。<a id="a-Lh"></a>可食不。<a id="a-Li"></a>答不得食。<a id="a-Lj"></a>是中立以断炎作净。<a id="a-Lk"></a>得净不。<a id="a-Ll"></a>答得净。<a id="a-Lm"></a>可食不。<a id="a-Ln"></a>答不得食。<a id="a-Lo"></a>是中立以炭作净。<a id="a-Lp"></a>得净不。<a id="a-Lq"></a>答得净。<a id="a-Lr"></a>可食不。<a id="a-Ls"></a>答不得食。<a id="a-Lt"></a>是中立以灰火作净。<a id="a-Lu"></a>得净不。<a id="a-Lv"></a>答得净。<a id="a-Lw"></a>可食不。<a id="a-Lx"></a>答不得食。<a id="a-Ly"></a>是中立以热灰作净。<a id="a-Lz"></a>得净不。<a id="a-M0"></a>答得净。<a id="a-M1"></a>可食不。<a id="a-M2"></a>答不得食。<a id="a-M3"></a>问若火在净地。<a id="a-M4"></a>净者在高上。<a id="a-M5"></a>以火作净。<a id="a-M6"></a>得净不。<a id="a-M7"></a>答得净。<a id="a-M8"></a>可食不。<a id="a-M9"></a>答不得食。<a id="a-MA"></a>是中立以炎火掷作净。<a id="a-MB"></a>得净不。<a id="a-MC"></a>答得净。<a id="a-MD"></a>可食不。<a id="a-ME"></a>答得食。<a id="a-MF"></a>是中立以炎作净。<a id="a-MG"></a>得净不。<a id="a-MH"></a>答得净。<a id="a-MI"></a>可食不。<a id="a-MJ"></a>答不可食。<a id="a-MK"></a>是中立以断炎作净。<a id="a-ML"></a>得净不。<a id="a-MM"></a>答得净。<a id="a-MN"></a>可食不。<a id="a-MO"></a>答可食。<a id="a-MP"></a>是中立以灰炭作净。<a id="a-MQ"></a>得净不。<a id="a-MR"></a>答得净。<a id="a-MS"></a>可食不。<a id="a-MT"></a>答不得食。<a id="a-MU"></a>是中立以热灰洒作净。<a id="a-MV"></a>得净不。<a id="a-MW"></a>答得净。<a id="a-MX"></a>可食不。<a id="a-MY"></a>答得食。<a id="a-MZ"></a>问若火在不净地。<a id="a-Ma"></a>净者在净地。<a id="a-Mb"></a>是中立以炎作净。<a id="a-Mc"></a>得净不。<a id="a-Md"></a>答得净。<a id="a-Me"></a>可食不。<a id="a-Mf"></a>答不得食。<a id="a-Mg"></a>是中立以断炎作净。<a id="a-Mh"></a>得净不。<a id="a-Mi"></a>答得净。<a id="a-Mj"></a>可食不。<a id="a-Mk"></a>答得食。<a id="a-Ml"></a>是中立以炭作净。<a id="a-Mm"></a>得净不。<a id="a-Mn"></a>答得净。<a id="a-Mo"></a>可食不。<a id="a-Mp"></a>答不得食。<a id="a-Mq"></a>是中立以灰炭作净。<a id="a-Mr"></a>得净不。<a id="a-Ms"></a>答得净。<a id="a-Mt"></a>可食不。<a id="a-Mu"></a>答不得食。<a id="a-Mv"></a>问若火在不净地。<a id="a-Mw"></a>净者在高上。<a id="a-Mx"></a>以火作净。<a id="a-My"></a>得净不。<a id="a-Mz"></a>答得净。<a id="a-N0"></a>可食不。<a id="a-N1"></a>答不得食。<a id="a-N2"></a>是中立以炎火掷作净。<a id="a-N3"></a>得净不。<a id="a-N4"></a>答得净。<a id="a-N5"></a>可食不。<a id="a-N6"></a>答得食。<a id="a-N7"></a>是中立以炎作净。<a id="a-N8"></a>得净不。<a id="a-N9"></a>答得净。<a id="a-NA"></a>可食不。<a id="a-NB"></a>答不得食。<a id="a-NC"></a>是中立以断炎作净。<a id="a-ND"></a>得净不。<a id="a-NE"></a>答得净。<a id="a-NF"></a>可食不。<a id="a-NG"></a>答可食。<a id="a-NH"></a>是中立以灰炭作净。<a id="a-NI"></a>得净不。<a id="a-NJ"></a>答得净。<a id="a-NK"></a>可食不。<a id="a-NL"></a>答不得食。<a id="a-NM"></a>是中立以热灰洒作净。<a id="a-NN"></a>得净不。<a id="a-NO"></a>答得净。<a id="a-NP"></a>可食不。<a id="a-NQ"></a>答得食。<a id="a-NR"></a>问火在净地。<a id="a-NS"></a>三碣在不净地。<a id="a-NT"></a>是中煮食可食不。<a id="a-NU"></a>答不可食。<a id="a-NV"></a>问若一碣在净地。<a id="a-NW"></a>二碣在不净地。<a id="a-NX"></a>是中煮食可食不。<a id="a-NY"></a>答不可食。<a id="a-NZ"></a>若二碣在净地。<a id="a-Na"></a>一碣在不净地。<a id="a-Nb"></a>是中煮食得食不。<a id="a-Nc"></a>答不得食。<a id="a-Nd"></a>若火在不净地。<a id="a-Ne"></a>三碣在净地。<a id="a-Nf"></a>是中煮食得食不。<a id="a-Ng"></a>答以断炎煮得食。<a id="a-Nh"></a>问若比丘自以火以刀以爪作净。<a id="a-Ni"></a>得净不。<a id="a-Nj"></a>答得净。<a id="a-Nk"></a>得食不。<a id="a-Nl"></a>答除火净。<a id="a-Nm"></a>余残得食。<a id="a-Nn"></a>若比丘以火作净。<a id="a-No"></a>自不应食。<a id="a-Np"></a>余比丘亦不应食。<a id="a-Nq"></a>问谁于鬼村得波逸提。<a id="a-Nr"></a>答若作净者是净地。<a id="a-Ns"></a>羯磨佛在时舍。<a id="a-Nt"></a>问果在不净地。<a id="a-Nu"></a>净者在净地。<a id="a-Nv"></a>若以火刀。<a id="a-Nw"></a>爪作净。<a id="a-Nx"></a>得净不。<a id="a-Ny"></a>答得净。<a id="a-Nz"></a>可食不。<a id="a-O0"></a>答不可食。<a id="a-O1"></a>若果在净地。<a id="a-O2"></a>净者在不净地。<a id="a-O3"></a>若以火刀爪作净。<a id="a-O4"></a>得净不。<a id="a-O5"></a>答得净。<a id="a-O6"></a>可食不。<a id="a-O7"></a>答不可食。<a id="a-O8"></a>问若以酥油着酒中煮。<a id="a-O9"></a>可饮不。<a id="a-OA"></a>答若离酒势得饮。<a id="a-OB"></a>问象乳酪酥可饮不。<a id="a-OC"></a>答可饮。<a id="a-OD"></a>问八种浆非时可饮不。<a id="a-OE"></a>答若无酒气味。<a id="a-OF"></a>无食清净可饮。<a id="a-OG"></a>问天食过中可食不。<a id="a-OH"></a>答可食。<a id="a-OI"></a>问应七日受不。<a id="a-OJ"></a>答可受。</p>
  <h2 id="aOK">问衣法第六</h2>
  <p id="aOL">问摈人应羯磨分衣不。<a id="a-OM"></a>答不得摈人。<a id="a-ON"></a>云何分衣。<a id="a-OO"></a>答自受分展转分堕筹分。<a id="a-OP"></a>问颇比丘。<a id="a-OQ"></a>从非亲里居士居士妇乞衣。<a id="a-OR"></a>不得尼萨耆波逸提耶。<a id="a-OS"></a>答除别房衣白衣家中施衣安居衣。<a id="a-OT"></a>从余非亲里出家乞。<a id="a-OU"></a>得突吉罗。<a id="a-OV"></a>问为一人故送衣。<a id="a-OW"></a>四人同意故取。<a id="a-OX"></a>应取不。<a id="a-OY"></a>答不应取。<a id="a-OZ"></a>若为四人故送衣。<a id="a-Oa"></a>一人同意取。<a id="a-Ob"></a>可取不。<a id="a-Oc"></a>答可取。<a id="a-Od"></a>问衣价应取不。<a id="a-Oe"></a>答不应取。<a id="a-Of"></a>问若转是价作衣钵等余净物。<a id="a-Og"></a>可取不。<a id="a-Oh"></a>答可取。<a id="a-Oi"></a>问颇比丘。<a id="a-Oj"></a>施僧衣还自取。<a id="a-Ok"></a>大得福无罪耶。<a id="a-Ol"></a>答有。<a id="a-Om"></a>若一比丘独一处住。<a id="a-On"></a>是中施僧衣。<a id="a-Oo"></a>余比丘不来。<a id="a-Op"></a>还自取用。<a id="a-Oq"></a>大得福无罪。<a id="a-Or"></a>若比丘。<a id="a-Os"></a>语余比丘施僧物。<a id="a-Ot"></a>语已命终。<a id="a-Ou"></a>是施物僧。<a id="a-Ov"></a>应用羯磨分不。<a id="a-Ow"></a>答不应。<a id="a-Ox"></a>问当云何分。<a id="a-Oy"></a>答以自受分展转分堕筹分。<a id="a-Oz"></a>何以故。<a id="a-P0"></a>物非现前僧物故。<a id="a-P1"></a>问安居比丘灭摈。<a id="a-P2"></a>应与安居衣分不。<a id="a-P3"></a>答不应。<a id="a-P4"></a>问聋比丘云何名得衣。<a id="a-P5"></a>答若见与衣我亦应得。<a id="a-P6"></a>盲比丘云何名得衣。<a id="a-P7"></a>答着手中若着膝上。<a id="a-P8"></a>心念。<a id="a-P9"></a>我得是衣。<a id="a-PA"></a>问与学沙弥云何应与衣分。<a id="a-PB"></a>答与大比丘等分分(分衣法竟)。</p>
  <h2 id="aPC">问八法中迦絺那衣法第一</h2>
  <p id="aPD">优波离问佛。<a id="a-PE"></a>无岁比丘受作迦絺那衣。<a id="a-PF"></a>得名受衣不。<a id="a-PG"></a>答言。<a id="a-PH"></a>不得。<a id="a-PI"></a>问与学沙弥受作迦絺那衣。<a id="a-PJ"></a>得名受不。<a id="a-PK"></a>答不得。<a id="a-PL"></a>问摈人受作迦絺那衣。<a id="a-PM"></a>得名受不。<a id="a-PN"></a>答不得。<a id="a-PO"></a>问犯僧残别住人。<a id="a-PP"></a>受作迦絺那衣。<a id="a-PQ"></a>得名受不。<a id="a-PR"></a>答不得。<a id="a-PS"></a>问比丘如法应量作衣。<a id="a-PT"></a>受作迦絺那衣。<a id="a-PU"></a>得受不。<a id="a-PV"></a>答得受。<a id="a-PW"></a>问若比丘如法应量作纳衣。<a id="a-PX"></a>得受作迦絺那衣不。<a id="a-PY"></a>答得受。<a id="a-PZ"></a>问受迦絺那衣得几种利。<a id="a-Pa"></a>答得九种利。<a id="a-Pb"></a>得至十夜六夜一夜。<a id="a-Pc"></a>无有五因缘留僧伽梨。<a id="a-Pd"></a>无有五因缘留雨浴衣。<a id="a-Pe"></a>数数食别众食二时不白得入聚落。<a id="a-Pf"></a>问诸比丘众多僧坊共结一界内安居。<a id="a-Pg"></a>得安居不。<a id="a-Ph"></a>答得名安居。<a id="a-Pi"></a>诸比丘应住何僧坊。<a id="a-Pj"></a>答随意住。<a id="a-Pk"></a>应何处自恣。<a id="a-Pl"></a>答随意自恣。<a id="a-Pm"></a>何处名安居竟。<a id="a-Pn"></a>答随意处至地了是。<a id="a-Po"></a>问何处应与安居衣物。<a id="a-Pp"></a>答随自恣处与。<a id="a-Pq"></a>又随安居日多处应与。<a id="a-Pr"></a>问诸比丘多僧坊。<a id="a-Ps"></a>共一界内安居。<a id="a-Pt"></a>诸比丘自恣竟。<a id="a-Pu"></a>受迦絺那衣。<a id="a-Pv"></a>是诸比丘皆得受不。<a id="a-Pw"></a>答得受。<a id="a-Px"></a>问诸比丘众多僧坊。<a id="a-Py"></a>共一界内安居。<a id="a-Pz"></a>是诸比丘受自恣竟。<a id="a-Q0"></a>受迦絺那衣。<a id="a-Q1"></a>受已舍是大界。<a id="a-Q2"></a>是诸比丘。<a id="a-Q3"></a>皆名受迦絺那衣不。<a id="a-Q4"></a>答皆得。<a id="a-Q5"></a>问诸比丘众多僧坊。<a id="a-Q6"></a>共一界内安居自恣。<a id="a-Q7"></a>自恣竟受迦絺那衣。<a id="a-Q8"></a>受已舍是大界。<a id="a-Q9"></a>舍已舍迦絺那衣。<a id="a-QA"></a>一切比丘。<a id="a-QB"></a>皆名舍迦絺那衣不。<a id="a-QC"></a>答随舍者舍。<a id="a-QD"></a>不舍者不舍。<a id="a-QE"></a>问诸比丘安居竟。<a id="a-QF"></a>众多僧坊共结一界。<a id="a-QG"></a>受迦絺那衣。<a id="a-QH"></a>是诸比丘。<a id="a-QI"></a>皆得名受迦絺那衣不。<a id="a-QJ"></a>答一切比丘得名受迦絺那衣。<a id="a-QK"></a>又问。<a id="a-QL"></a>诸比丘安居竟。<a id="a-QM"></a>众多僧坊共结一界。<a id="a-QN"></a>受迦絺那衣。<a id="a-QO"></a>受迦絺那衣已舍是大界。<a id="a-QP"></a>是诸比丘皆名受迦絺那衣不。<a id="a-QQ"></a>答一切比丘皆得受迦絺那衣。<a id="a-QR"></a>问诸比丘安居竟。<a id="a-QS"></a>众多僧坊共结一界。<a id="a-QT"></a>受迦絺那衣。<a id="a-QU"></a>受已舍是大界。<a id="a-QV"></a>舍已舍迦絺那衣。<a id="a-QW"></a>一切比丘皆名舍迦絺那衣耶。<a id="a-QX"></a>答舍者舍。<a id="a-QY"></a>不舍者不舍。<a id="a-QZ"></a>问颇比丘。<a id="a-Qa"></a>受檀越请食。<a id="a-Qb"></a>前食后到余家。<a id="a-Qc"></a>不得波逸提耶。<a id="a-Qd"></a>答有。<a id="a-Qe"></a>若是请处在巷陌市肆边。<a id="a-Qf"></a>问诸比丘四边僧坊。<a id="a-Qg"></a>若八若九若十若过。<a id="a-Qh"></a>共结一界安居。<a id="a-Qi"></a>是诸比丘皆得安居不。<a id="a-Qj"></a>答皆得。<a id="a-Qk"></a>何处应住。<a id="a-Ql"></a>答随意。<a id="a-Qm"></a>应何处受自恣。<a id="a-Qn"></a>答随意。<a id="a-Qo"></a>何处名安居竟。<a id="a-Qp"></a>答随意处至地了是。<a id="a-Qq"></a>何处应与安居衣物。<a id="a-Qr"></a>答随自恣处应与。<a id="a-Qs"></a>又随安居日多处。<a id="a-Qt"></a>问诸比丘四边僧坊。<a id="a-Qu"></a>若八若九若十若过。<a id="a-Qv"></a>共结一界安居。<a id="a-Qw"></a>诸比丘自恣竟。<a id="a-Qx"></a>受迦絺那衣。<a id="a-Qy"></a>是诸比丘皆得名受不。<a id="a-Qz"></a>答得受。<a id="a-R0"></a>问诸比丘四边僧坊。<a id="a-R1"></a>若八若九若十若过。<a id="a-R2"></a>共结一界安居。<a id="a-R3"></a>是诸比丘自恣竟。<a id="a-R4"></a>受迦絺那衣已。<a id="a-R5"></a>舍是大界。<a id="a-R6"></a>是诸比丘。<a id="a-R7"></a>皆得名受迦絺那衣耶。<a id="a-R8"></a>答皆得。<a id="a-R9"></a>问诸比丘四边僧坊。<a id="a-RA"></a>若八若九若十若过。<a id="a-RB"></a>共结一界安居自恣。<a id="a-RC"></a>自恣竟受迦絺那衣。<a id="a-RD"></a>受已舍是大界。<a id="a-RE"></a>舍已舍迦絺那衣。<a id="a-RF"></a>一切比丘皆名舍迦絺那衣耶。<a id="a-RG"></a>答随舍者舍。<a id="a-RH"></a>不舍者不舍。<a id="a-RI"></a>问诸比丘安居竟。<a id="a-RJ"></a>四边僧坊。<a id="a-RK"></a>若八若九若十若过。<a id="a-RL"></a>共结一界受迦絺那衣。<a id="a-RM"></a>是诸比丘皆名得受迦絺那衣耶。<a id="a-RN"></a>答一切比丘皆得名受迦絺那衣。<a id="a-RO"></a>又问。<a id="a-RP"></a>诸比丘安居竟。<a id="a-RQ"></a>四边僧坊。<a id="a-RR"></a>若八若九若十若过。<a id="a-RS"></a>共结一界受迦絺那衣。<a id="a-RT"></a>受已舍是大界。<a id="a-RU"></a>是诸比丘皆名受迦絺那衣耶。<a id="a-RV"></a>答一切比丘皆得名受迦絺那衣。<a id="a-RW"></a>问诸比丘安居竟。<a id="a-RX"></a>四边僧坊若八若九若十若过。<a id="a-RY"></a>共结一界受迦絺那衣。<a id="a-RZ"></a>受已舍是大界。<a id="a-Ra"></a>舍已舍迦絺那衣。<a id="a-Rb"></a>一切比丘皆名舍迦絺那衣耶。<a id="a-Rc"></a>答舍者舍。<a id="a-Rd"></a>不舍者不舍。<a id="a-Re"></a>问诸比丘受迦絺那衣。<a id="a-Rf"></a>官作闰月。<a id="a-Rg"></a>何时舍迦絺那衣。<a id="a-Rh"></a>答随安居日数。<a id="a-Ri"></a>问诸比丘受迦絺那衣已作十四日。<a id="a-Rj"></a>客比丘来作十五日。<a id="a-Rk"></a>若旧比丘随客比丘。<a id="a-Rl"></a>是日作布萨。<a id="a-Rm"></a>若是日得布施物。<a id="a-Rn"></a>应属谁。<a id="a-Ro"></a>答一切。<a id="a-Rp"></a>云何应分。<a id="a-Rq"></a>答等分。<a id="a-Rr"></a>第四分与沙弥。<a id="a-Rs"></a>问若旧比丘受迦絺那衣已出界。<a id="a-Rt"></a>客比丘来舍迦絺那衣。<a id="a-Ru"></a>是日得施物。<a id="a-Rv"></a>应属谁。<a id="a-Rw"></a>答或属安居比丘。<a id="a-Rx"></a>或属现前比丘。<a id="a-Ry"></a>何者属安居比丘。<a id="a-Rz"></a>何者属现前比丘。<a id="a-S0"></a>若夏末月得属安居比丘。<a id="a-S1"></a>余者属现前比丘。<a id="a-S2"></a>问受迦絺那衣。<a id="a-S3"></a>众僧坏为二部。<a id="a-S4"></a>一切众得名受迦絺那衣耶。<a id="a-S5"></a>答一切得受。<a id="a-S6"></a>问受迦絺那衣已。<a id="a-S7"></a>僧坏为二部。<a id="a-S8"></a>一部舍迦絺那衣。<a id="a-S9"></a>是迦絺那衣得名舍不。<a id="a-SA"></a>答如法者舍得名舍。<a id="a-SB"></a>不如法者舍不得名舍。<a id="a-SC"></a>问不净衣受作迦絺那衣。<a id="a-SD"></a>得名受不。<a id="a-SE"></a>答不得。<a id="a-SF"></a>问后安居人得受迦絺那衣不。<a id="a-SG"></a>答不得。<a id="a-SH"></a>问颇有受迦絺那衣住处得施物。<a id="a-SI"></a>但此一处自恣比丘得分耶。<a id="a-SJ"></a>答有。<a id="a-SK"></a>若诸比丘夏末月受迦絺那衣。<a id="a-SL"></a>即夏末月舍。<a id="a-SM"></a>是中得施物是。<a id="a-SN"></a>问如佛言。<a id="a-SO"></a>乃至在闻处亦名舍迦絺那衣。<a id="a-SP"></a>云何是闻处。<a id="a-SQ"></a>答若比丘受迦絺那衣在界外。<a id="a-SR"></a>闻僧舍迦絺那衣声。<a id="a-SS"></a>得名舍迦絺那衣(迦絺那衣法竟)。</p>
 </body>
</html>