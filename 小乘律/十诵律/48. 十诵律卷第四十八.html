<!doctype html>
<html id="z3IBUvumP" data-ver="938">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第四十八(第七诵之四)</h1>
  <h2 id="a2">比丘尼坛文</h2>
  <p id="a3">佛在舍卫国。<a id="a-4"></a>尔时有迦毗罗女作比丘尼。<a id="a-5"></a>名跋陀。<a id="a-6"></a>有式叉摩尼。<a id="a-7"></a>可受大戒。<a id="a-8"></a>尔时阿难。<a id="a-9"></a>常为比丘尼差十比丘众。<a id="a-A"></a>与受大戒。<a id="a-B"></a>时阿难中前着衣持钵入舍卫城乞食。<a id="a-C"></a>跋陀比丘尼。<a id="a-D"></a>遥见阿难舍卫城乞食。<a id="a-E"></a>往到其所。<a id="a-F"></a>头面礼足一面住。<a id="a-G"></a>白言。<a id="a-H"></a>大德阿难。<a id="a-I"></a>我有式叉摩尼可受大戒。<a id="a-J"></a>愿差十比丘众。<a id="a-K"></a>阿难问言比丘尼僧。<a id="a-L"></a>作乞属和上尼羯磨未答言已作何时作耶。<a id="a-M"></a>答言昨日作。<a id="a-N"></a>阿难即默然受。<a id="a-O"></a>跋陀比丘尼。<a id="a-P"></a>知阿难受已。<a id="a-Q"></a>头面礼足而去。<a id="a-R"></a>阿难乞食食已到祇洹。<a id="a-S"></a>持户钩游行。<a id="a-T"></a>从一房至一房。<a id="a-U"></a>佛遥见阿难持户钩从房至房游行。<a id="a-V"></a>佛知故问阿难。<a id="a-W"></a>汝何故持户钩游行从房至房。<a id="a-X"></a>阿难白言世尊。<a id="a-Y"></a>跋陀比丘尼。<a id="a-Z"></a>有式叉摩尼。<a id="a-a"></a>可受大戒。<a id="a-b"></a>语我差十比丘众。<a id="a-c"></a>我今欲差。<a id="a-d"></a>是故持户钩游行诸房。<a id="a-e"></a>佛问阿难。<a id="a-f"></a>诸比丘尼。<a id="a-g"></a>作乞属和上尼羯磨未。<a id="a-h"></a>答言已作。<a id="a-i"></a>何时作耶。<a id="a-j"></a>答言昨日作。<a id="a-k"></a>佛知故问阿难。<a id="a-l"></a>诸比丘尼。<a id="a-m"></a>用宿作乞属和上尼羯磨。<a id="a-n"></a>欲畜众耶。<a id="a-o"></a>答言。<a id="a-p"></a>用宿作世尊。<a id="a-q"></a>佛以是事集二部僧。<a id="a-r"></a>知而故问跋陀比丘尼。<a id="a-s"></a>汝实作是事不。<a id="a-t"></a>答言实作世尊。<a id="a-u"></a>佛以种种因缘呵责。<a id="a-v"></a>云何名比丘尼。<a id="a-w"></a>用宿作乞属和上尼羯磨畜众。<a id="a-x"></a>种种因缘呵已语诸比丘。<a id="a-y"></a>以十利故。<a id="a-z"></a>与比丘尼结戒。<a id="a-10"></a>从今是戒应如是说。<a id="a-11"></a>若比丘尼宿作乞属和上尼羯磨畜众者。<a id="a-12"></a>波夜提。<a id="a-13"></a>波夜提者。<a id="a-14"></a>烧煮覆障。<a id="a-15"></a>若不悔过能障碍道。<a id="a-16"></a>是中犯者。<a id="a-17"></a>若比丘尼用宿作乞属和上尼羯磨畜众者波夜提。<a id="a-18"></a>随畜随得波夜提。<a id="a-19"></a>佛虽如是听受大戒法。<a id="a-1A"></a>诸比丘尼不知云何受。<a id="a-1B"></a>佛言。<a id="a-1C"></a>受具足法者。<a id="a-1D"></a>比丘尼初来。<a id="a-1E"></a>将式叉摩尼入尼僧中。<a id="a-1F"></a>教人人头面礼僧足竟。<a id="a-1G"></a>尼羯磨师。<a id="a-1H"></a>应教受衣钵。<a id="a-1I"></a>问此衣是汝有不。<a id="a-1J"></a>答言是。<a id="a-1K"></a>应教效我语。<a id="a-1L"></a>我某甲。<a id="a-1M"></a>是衣僧伽梨若干条受。<a id="a-1N"></a>割截衣持。<a id="a-1O"></a>第二是衣僧伽梨。<a id="a-1P"></a>若干条受。<a id="a-1Q"></a>条受。<a id="a-1R"></a>割截衣持。<a id="a-1S"></a>第三是衣僧伽梨若干条受。<a id="a-1T"></a>割截衣持。<a id="a-1U"></a>次问。<a id="a-1V"></a>此衣是汝有不。<a id="a-1W"></a>答言是。<a id="a-1X"></a>我某甲。<a id="a-1Y"></a>是衣郁多罗僧七条受。<a id="a-1Z"></a>两长一短割截衣持。<a id="a-1a"></a>第二是衣郁多罗僧七条受。<a id="a-1b"></a>两长一短割截衣持。<a id="a-1c"></a>第三是衣郁多罗僧七条受。<a id="a-1d"></a>两长一短割截衣持。<a id="a-1e"></a>次问此衣是汝有不。<a id="a-1f"></a>答言是。<a id="a-1g"></a>我某甲。<a id="a-1h"></a>是衣安陀会五条受。<a id="a-1i"></a>一长一短割截衣持。<a id="a-1j"></a>第二是衣安陀会五条受。<a id="a-1k"></a>一长一短割截衣持。<a id="a-1l"></a>第三是衣安陀会五条受。<a id="a-1m"></a>一长一短割截衣持。<a id="a-1n"></a>若僧伽梨缦。<a id="a-1o"></a>是僧伽梨缦衣受持。<a id="a-1p"></a>若郁多罗僧缦。<a id="a-1q"></a>是郁多罗僧缦衣受持。<a id="a-1r"></a>安陀会缦。<a id="a-1s"></a>是衣缦安陀会受持。<a id="a-1t"></a>次教言。<a id="a-1u"></a>此衣覆肩衣受是是汝有不。<a id="a-1v"></a>答言是。<a id="a-1w"></a>应教言此衣覆肩衣受。<a id="a-1x"></a>长四肘广二肘半。<a id="a-1y"></a>是覆肩衣持。<a id="a-1z"></a>第二此衣覆肩衣受。<a id="a-20"></a>长四肘广二肘半。<a id="a-21"></a>是覆肩衣持。<a id="a-22"></a>第三此衣覆肩衣受。<a id="a-23"></a>长四肘广二肘半。<a id="a-24"></a>是衣覆肩衣持。<a id="a-25"></a>次教。<a id="a-26"></a>此衣厥修罗受。<a id="a-27"></a>长四肘广二肘半。<a id="a-28"></a>此衣厥修罗衣持。<a id="a-29"></a>第二此衣厥修罗受。<a id="a-2A"></a>长四肘广二肘半。<a id="a-2B"></a>此衣厥修罗衣持。<a id="a-2C"></a>第三此衣厥修罗受。<a id="a-2D"></a>长四肘广二肘半。<a id="a-2E"></a>此衣厥修罗衣持。<a id="a-2F"></a>次问言。<a id="a-2G"></a>此钵多罗。<a id="a-2H"></a>是汝有不。<a id="a-2I"></a>答言是。<a id="a-2J"></a>应教言。<a id="a-2K"></a>我某甲。<a id="a-2L"></a>此钵多罗应量受。<a id="a-2M"></a>长用故。<a id="a-2N"></a>第二此钵多罗应量受。<a id="a-2O"></a>长用故。<a id="a-2P"></a>第三此钵多罗应量受。<a id="a-2Q"></a>长用故。<a id="a-2R"></a>受衣钵已。<a id="a-2S"></a>次教令乞属和上尼。<a id="a-2T"></a>我某甲式叉摩尼。<a id="a-2U"></a>求尊为和上尼。<a id="a-2V"></a>愿尊。<a id="a-2W"></a>为我作和上尼。<a id="a-2X"></a>我某甲。<a id="a-2Y"></a>因尊和上尼故。<a id="a-2Z"></a>僧当与我作乞属和上尼羯磨。<a id="a-2a"></a>怜愍故。<a id="a-2b"></a>第二我某甲。<a id="a-2c"></a>求尊为和上尼。<a id="a-2d"></a>愿尊。<a id="a-2e"></a>为我作和上尼。<a id="a-2f"></a>我某甲。<a id="a-2g"></a>因尊和上尼故。<a id="a-2h"></a>僧当与我作乞属和上尼羯磨。<a id="a-2i"></a>怜愍故。<a id="a-2j"></a>第三我某甲。<a id="a-2k"></a>求尊为和上尼。<a id="a-2l"></a>愿尊。<a id="a-2m"></a>为我作和上尼。<a id="a-2n"></a>我某甲。<a id="a-2o"></a>因尊和上尼故。<a id="a-2p"></a>僧当与我作乞属和上尼羯磨。<a id="a-2q"></a>怜愍故应问和上尼能不。<a id="a-2r"></a>若言能应教着见处离闻处。<a id="a-2s"></a>即时尼羯磨师。<a id="a-2t"></a>应僧中如是唱谁能为某甲作教师。<a id="a-2u"></a>若有一比丘尼言我能。<a id="a-2v"></a>佛言。<a id="a-2w"></a>是比丘尼有五法。<a id="a-2x"></a>不应令作教师。<a id="a-2y"></a>何等五。<a id="a-2z"></a>随爱教随嗔教随怖教随痴教不知教不教。<a id="a-30"></a>若成就五法。<a id="a-31"></a>应作教师。<a id="a-32"></a>何等五法。<a id="a-33"></a>不随爱教不随嗔教不随怖教不随痴教知教不教。<a id="a-34"></a>即时应唱言。<a id="a-35"></a>大德尼僧听。<a id="a-36"></a>是式叉摩尼某甲。<a id="a-37"></a>从和上尼某甲欲受具足戒。<a id="a-38"></a>比丘尼某甲。<a id="a-39"></a>能为作教师。<a id="a-3A"></a>教某甲故。<a id="a-3B"></a>若僧时到僧忍听。<a id="a-3C"></a>比丘尼某甲为教师。<a id="a-3D"></a>教某甲故。<a id="a-3E"></a>如是白。<a id="a-3F"></a>大德尼僧听。<a id="a-3G"></a>是某甲式叉摩尼。<a id="a-3H"></a>从和上尼某甲欲受具足戒。<a id="a-3I"></a>某甲能作教师。<a id="a-3J"></a>教某甲。<a id="a-3K"></a>谁诸尼僧忍。<a id="a-3L"></a>立某甲为教师。<a id="a-3M"></a>教某甲者默然。<a id="a-3N"></a>谁不忍便说。<a id="a-3O"></a>僧已立某甲为教师。<a id="a-3P"></a>教某甲竟。<a id="a-3Q"></a>僧忍默然故。<a id="a-3R"></a>是事如是持(已被羯磨者应往教正衣服右膝着地合掌而问言)。</p>
  <p id="a3S">汝某甲听。<a id="a-3T"></a>今是至诚时实语时。<a id="a-3U"></a>后尼僧中亦如是我今问汝。<a id="a-3V"></a>若实者当言实。<a id="a-3W"></a>若不实当言不实。<a id="a-3X"></a>我今问汝。<a id="a-3Y"></a>汝是女不。<a id="a-3Z"></a>是人不。<a id="a-3a"></a>非是非人不。<a id="a-3b"></a>非畜生不。<a id="a-3c"></a>非是不能女不。<a id="a-3d"></a>女根上有毛不。<a id="a-3e"></a>不枯坏不。<a id="a-3f"></a>无[病-丙+帶]下病不。<a id="a-3g"></a>非偏不。<a id="a-3h"></a>不二道合不。<a id="a-3i"></a>女根不小不。<a id="a-3j"></a>非是不能产不。<a id="a-3k"></a>非是无乳不。<a id="a-3l"></a>非是一乳不。<a id="a-3m"></a>非是恒有月水不。<a id="a-3n"></a>非无月忌不。<a id="a-3o"></a>非婢不。<a id="a-3p"></a>非客作不。<a id="a-3q"></a>非买得不。<a id="a-3r"></a>非破得不。<a id="a-3s"></a>非兵妇不。<a id="a-3t"></a>非吏妇不。<a id="a-3u"></a>非犯官罪不。<a id="a-3v"></a>不负他物不。<a id="a-3w"></a>女人有如是等病。<a id="a-3x"></a>癞病痈疽病。<a id="a-3y"></a>痟尽病癫狂病长热病。<a id="a-3z"></a>无如是等病不。<a id="a-40"></a>父母夫主在不。<a id="a-41"></a>父母夫主听出家不。<a id="a-42"></a>五衣钵具不。<a id="a-43"></a>汝字何等。<a id="a-44"></a>和上尼字谁。<a id="a-45"></a>答言。<a id="a-46"></a>我字某甲。<a id="a-47"></a>和上尼名某甲(尼教师问竟应白僧是式叉摩尼某甲我已问竟尼羯磨师应言若清净者将来更一一礼尼僧足已)。</p>
  <p id="a48">次教乞属和上尼羯磨。<a id="a-49"></a>羯磨法者。<a id="a-4A"></a>我某甲从和上尼某甲欲受具足戒。<a id="a-4B"></a>我今从僧乞属和上尼羯磨。<a id="a-4C"></a>和上尼某甲。<a id="a-4D"></a>僧当与我属和上尼羯磨。<a id="a-4E"></a>和上尼某甲。<a id="a-4F"></a>怜愍故。<a id="a-4G"></a>第二我某甲。<a id="a-4H"></a>从和上尼某甲欲受具足戒。<a id="a-4I"></a>我今从僧乞属和上尼羯磨。<a id="a-4J"></a>和上尼某甲。<a id="a-4K"></a>僧当与我作乞属和上尼羯磨。<a id="a-4L"></a>和上尼某甲。<a id="a-4M"></a>怜愍故。<a id="a-4N"></a>第三我某甲。<a id="a-4O"></a>从和上尼某甲欲受具足戒。<a id="a-4P"></a>我今从僧乞属和上尼羯磨。<a id="a-4Q"></a>和上尼某甲。<a id="a-4R"></a>僧当与我某甲作乞属和上尼羯磨。<a id="a-4S"></a>和上尼某甲。<a id="a-4T"></a>怜愍故。</p>
  <p id="a4U">尼羯磨师。<a id="a-4V"></a>应僧中作如是唱。<a id="a-4W"></a>大德尼僧听是某甲。<a id="a-4X"></a>从某甲和上尼欲受具足戒。<a id="a-4Y"></a>是某甲。<a id="a-4Z"></a>从僧乞属和上尼羯磨。<a id="a-4a"></a>和上尼某甲。<a id="a-4b"></a>若僧时到僧忍听。<a id="a-4c"></a>我今僧中问某甲遮道法。<a id="a-4d"></a>如是白。<a id="a-4e"></a>应作是言。<a id="a-4f"></a>汝某甲听。<a id="a-4g"></a>今是至诚时实语时。<a id="a-4h"></a>我今僧中问汝。<a id="a-4i"></a>若实言实。<a id="a-4j"></a>若不实当言不实。<a id="a-4k"></a>汝是女不。<a id="a-4l"></a>是人不。<a id="a-4m"></a>非是非人不。<a id="a-4n"></a>非畜生不。<a id="a-4o"></a>非是不能女不。<a id="a-4p"></a>女根上有毛不。<a id="a-4q"></a>不枯坏不。<a id="a-4r"></a>无[病-丙+帶]下病不。<a id="a-4s"></a>非偏不。<a id="a-4t"></a>不二道合不。<a id="a-4u"></a>女根不小不。<a id="a-4v"></a>非是不能产不。<a id="a-4w"></a>非是无乳不。<a id="a-4x"></a>非是一乳不。<a id="a-4y"></a>非恒有月水不。<a id="a-4z"></a>非无月忌不。<a id="a-50"></a>非婢不。<a id="a-51"></a>非客作不。<a id="a-52"></a>非买得不。<a id="a-53"></a>非破得不。<a id="a-54"></a>非兵妇不。<a id="a-55"></a>非吏妇不。<a id="a-56"></a>非犯官事不。<a id="a-57"></a>不负他物不。<a id="a-58"></a>女人有如是等病。<a id="a-59"></a>癞病痈疽病痟尽病癫狂病长热病。<a id="a-5A"></a>无有如是等病不。<a id="a-5B"></a>父母夫主在不。<a id="a-5C"></a>父母夫主听出家不。<a id="a-5D"></a>五衣钵具不。<a id="a-5E"></a>汝名何等。<a id="a-5F"></a>和上尼字谁。<a id="a-5G"></a>应答言。<a id="a-5H"></a>我名某甲。<a id="a-5I"></a>和上尼名某甲。<a id="a-5J"></a>颇有未问者不。<a id="a-5K"></a>若未问者我当更问。<a id="a-5L"></a>若已问者应哩然。<a id="a-5M"></a>即语言。<a id="a-5N"></a>汝某甲默然。<a id="a-5O"></a>是中尼羯磨。<a id="a-5P"></a>师僧中唱。<a id="a-5Q"></a>大德尼僧听。<a id="a-5R"></a>某甲式叉摩尼。<a id="a-5S"></a>从和上尼某甲欲受具足戒。<a id="a-5T"></a>是某甲。<a id="a-5U"></a>从僧乞属和上尼羯磨。<a id="a-5V"></a>和上尼某甲。<a id="a-5W"></a>某甲自说清净无遮道法。<a id="a-5X"></a>五衣钵具。<a id="a-5Y"></a>某甲名某甲。<a id="a-5Z"></a>和上尼名某甲。<a id="a-5a"></a>若僧时到僧忍听。<a id="a-5b"></a>僧与某甲为作乞属和上尼羯磨。<a id="a-5c"></a>和上尼名某甲。<a id="a-5d"></a>如是白。<a id="a-5e"></a>大德尼僧听。<a id="a-5f"></a>某甲式叉摩尼。<a id="a-5g"></a>欲从和上尼某甲受具足戒。<a id="a-5h"></a>是某甲。<a id="a-5i"></a>从僧乞属和上尼羯磨。<a id="a-5j"></a>和上尼名某甲。<a id="a-5k"></a>某甲自说清净无遮道法。<a id="a-5l"></a>五衣钵具。<a id="a-5m"></a>某甲名某甲和上尼名某甲。<a id="a-5n"></a>僧当与某甲作乞属和上尼羯磨。<a id="a-5o"></a>和上尼名某甲。<a id="a-5p"></a>谁诸比丘尼僧忍。<a id="a-5q"></a>某甲作乞属和上尼羯磨和上尼某甲者默然。<a id="a-5r"></a>不忍者说。<a id="a-5s"></a>是初羯磨竟。<a id="a-5t"></a>第二大德尼僧听。<a id="a-5u"></a>某甲式叉摩尼。<a id="a-5v"></a>欲从和上尼某甲受具足戒。<a id="a-5w"></a>是某甲。<a id="a-5x"></a>从僧乞属和上尼羯磨。<a id="a-5y"></a>和上尼名某甲。<a id="a-5z"></a>某甲自说清净无遮道法。<a id="a-60"></a>五衣钵具。<a id="a-61"></a>某甲名某甲和上尼名某甲。<a id="a-62"></a>僧当与某甲作乞属。<a id="a-63"></a>和上尼羯磨。<a id="a-64"></a>和上尼名某甲。<a id="a-65"></a>是中谁诸比丘尼僧忍。<a id="a-66"></a>某甲作乞属和上尼羯磨和上尼某甲者默然。<a id="a-67"></a>不忍者说。<a id="a-68"></a>是第二羯磨竟。<a id="a-69"></a>第三大德尼僧听。<a id="a-6A"></a>某甲式叉摩尼。<a id="a-6B"></a>欲从和上尼某甲受具足戒是某甲。<a id="a-6C"></a>从僧乞属和上尼羯磨。<a id="a-6D"></a>和上尼名某甲。<a id="a-6E"></a>某甲自说清净无遮道法。<a id="a-6F"></a>五衣钵具。<a id="a-6G"></a>某甲名某甲和上尼名某甲。<a id="a-6H"></a>僧当与某甲作乞。<a id="a-6I"></a>属和上尼羯磨。<a id="a-6J"></a>和上尼名某甲。<a id="a-6K"></a>谁诸比丘尼僧忍。<a id="a-6L"></a>某甲作乞属和上尼羯磨和上尼名某甲者默然。<a id="a-6M"></a>不忍者说。<a id="a-6N"></a>是第三羯磨竟。<a id="a-6O"></a>僧已为某甲。<a id="a-6P"></a>作属和上尼羯磨。<a id="a-6Q"></a>和上尼名某甲。<a id="a-6R"></a>僧忍默然故。<a id="a-6S"></a>是事如是持。<a id="a-6T"></a>(比丘尼众应在比丘尼寺中作如是羯磨作竟即将至大僧寺中二部僧和合与受具戒)。</p>
  <p id="a6U">将至大僧中一一礼僧足。<a id="a-6V"></a>应教从僧乞受具足戒。<a id="a-6W"></a>我某甲。<a id="a-6X"></a>从和上尼某甲欲受具足戒。<a id="a-6Y"></a>今从僧乞受具足戒法。<a id="a-6Z"></a>和上尼名某甲。<a id="a-6a"></a>僧当济度我与我受具足戒。<a id="a-6b"></a>怜愍故。<a id="a-6c"></a>第二我某甲。<a id="a-6d"></a>从和上尼某甲欲受具足戒。<a id="a-6e"></a>我今从僧中乞受具足戒法。<a id="a-6f"></a>和上尼名某甲。<a id="a-6g"></a>僧当济度我与我受具足戒。<a id="a-6h"></a>怜愍故。<a id="a-6i"></a>第三我某甲。<a id="a-6j"></a>从和上尼某甲欲受具足戒。<a id="a-6k"></a>我今从僧乞受具足戒法。<a id="a-6l"></a>和上尼名某甲。<a id="a-6m"></a>僧当济度我与我受具足戒。<a id="a-6n"></a>怜愍故。<a id="a-6o"></a>一比丘应僧中唱言。<a id="a-6p"></a>大德僧听。<a id="a-6q"></a>是某甲。<a id="a-6r"></a>从和上尼某甲欲受具足戒。<a id="a-6s"></a>今从众僧中乞受具足戒和上尼名某甲。<a id="a-6t"></a>若僧时到僧忍听。<a id="a-6u"></a>我当僧中问某甲六法。<a id="a-6v"></a>如是白。<a id="a-6w"></a>应语彼言。<a id="a-6x"></a>汝某甲听。<a id="a-6y"></a>今是至诚时实语时。<a id="a-6z"></a>我今僧中问汝。<a id="a-70"></a>实者当言实。<a id="a-71"></a>不实者当言不实。<a id="a-72"></a>汝某甲清净不。<a id="a-73"></a>汝从出家来。<a id="a-74"></a>顺行出家法不。<a id="a-75"></a>二岁学六法不。<a id="a-76"></a>比丘尼僧作本事不。<a id="a-77"></a>比丘尼僧和合已。<a id="a-78"></a>作乞属和上尼羯磨未。<a id="a-79"></a>五衣钵具不。<a id="a-7A"></a>汝字谁。<a id="a-7B"></a>和上尼字谁。<a id="a-7C"></a>答言。<a id="a-7D"></a>我名某甲。<a id="a-7E"></a>和上尼名某甲。<a id="a-7F"></a>颇有未问者不。<a id="a-7G"></a>若未问者。<a id="a-7H"></a>我当更问。<a id="a-7I"></a>已问者汝默然。<a id="a-7J"></a>大德僧听。<a id="a-7K"></a>某甲。<a id="a-7L"></a>从和上尼某甲欲受具足戒。<a id="a-7M"></a>某甲。<a id="a-7N"></a>今从僧乞受具足戒。<a id="a-7O"></a>和上尼名某甲。<a id="a-7P"></a>某甲自说清净。<a id="a-7Q"></a>顺行出家法。<a id="a-7R"></a>已二岁学六法。<a id="a-7S"></a>比丘尼僧已作本事竟。<a id="a-7T"></a>比丘尼僧和合。<a id="a-7U"></a>已作属和上尼羯磨。<a id="a-7V"></a>五衣钵具。<a id="a-7W"></a>某甲名某甲。<a id="a-7X"></a>和上尼名某甲。<a id="a-7Y"></a>若僧时到僧忍听。<a id="a-7Z"></a>与某甲受具足戒。<a id="a-7a"></a>某甲名某甲。<a id="a-7b"></a>和上尼名某甲。<a id="a-7c"></a>如是白。<a id="a-7d"></a>大德僧听。<a id="a-7e"></a>某甲。<a id="a-7f"></a>从和上尼某甲欲受具足戒。<a id="a-7g"></a>今从众僧中乞受具足戒。<a id="a-7h"></a>和上尼名某甲。<a id="a-7i"></a>某甲自说清净。<a id="a-7j"></a>顺行出家法。<a id="a-7k"></a>已二岁学六法。<a id="a-7l"></a>比丘尼僧已作本事竟。<a id="a-7m"></a>比丘尼僧和合。<a id="a-7n"></a>已作属和上尼羯磨。<a id="a-7o"></a>五衣钵具。<a id="a-7p"></a>某甲名某甲。<a id="a-7q"></a>和上尼名某甲。<a id="a-7r"></a>僧当与某甲受具足戒。<a id="a-7s"></a>和上尼名某甲。<a id="a-7t"></a>谁诸长老忍。<a id="a-7u"></a>某甲受具足戒和上尼名某甲者默然。<a id="a-7v"></a>谁不忍者说是初羯磨说竟。<a id="a-7w"></a>第二大德僧听。<a id="a-7x"></a>某甲。<a id="a-7y"></a>从和上尼某甲欲受具足戒。<a id="a-7z"></a>今从众僧中乞受具足戒。<a id="a-80"></a>和上尼名某甲。<a id="a-81"></a>某甲自说清净。<a id="a-82"></a>顺行出家法。<a id="a-83"></a>已二岁学六法。<a id="a-84"></a>比丘尼僧已作本事竟。<a id="a-85"></a>比丘尼僧和合。<a id="a-86"></a>已作属和上尼羯磨。<a id="a-87"></a>五衣钵具。<a id="a-88"></a>某甲名某甲和上尼名某甲。<a id="a-89"></a>僧当与某甲受具足戒。<a id="a-8A"></a>和上尼名某甲。<a id="a-8B"></a>谁诸长老忍。<a id="a-8C"></a>某甲受具足戒和上尼名某甲默然。<a id="a-8D"></a>谁不忍者说是第二羯磨说竟。<a id="a-8E"></a>第三大德僧听。<a id="a-8F"></a>某甲。<a id="a-8G"></a>从和上尼某甲欲受具足戒。<a id="a-8H"></a>今从众僧中乞受具足戒。<a id="a-8I"></a>和上尼名某甲。<a id="a-8J"></a>某甲自说清净。<a id="a-8K"></a>顺行出家法。<a id="a-8L"></a>已二岁学六法。<a id="a-8M"></a>比丘尼僧已作本事竟。<a id="a-8N"></a>比丘尼僧和合。<a id="a-8O"></a>已作属和上尼羯磨。<a id="a-8P"></a>五衣钵具。<a id="a-8Q"></a>某甲名某甲。<a id="a-8R"></a>和上尼名某甲。<a id="a-8S"></a>僧当与某甲受具足戒。<a id="a-8T"></a>和上尼名某甲。<a id="a-8U"></a>谁诸长老忍。<a id="a-8V"></a>某甲受具足戒和上尼名某甲者默然。<a id="a-8W"></a>谁不忍者便说。<a id="a-8X"></a>是第三羯磨说竟。<a id="a-8Y"></a>僧已与某甲受具足戒竟。<a id="a-8Z"></a>和上尼名某甲。<a id="a-8a"></a>僧忍默然故。<a id="a-8b"></a>是事如是持。<a id="a-8c"></a>应教言。<a id="a-8d"></a>若人问。<a id="a-8e"></a>汝几岁。<a id="a-8f"></a>应答言。<a id="a-8g"></a>无岁。<a id="a-8h"></a>何时节。<a id="a-8i"></a>随时应答。<a id="a-8j"></a>若春若夏若冬若闰无闰。<a id="a-8k"></a>皆应随实答是事。<a id="a-8l"></a>汝尽形应忆念。<a id="a-8m"></a>即应为说三依止法。<a id="a-8n"></a>汝某甲听。<a id="a-8o"></a>佛世尊多陀阿竭阿罗呵三耶三佛是知者见者。<a id="a-8p"></a>说受大戒比丘尼三依止法。<a id="a-8q"></a>比丘尼依是法。<a id="a-8r"></a>得出家受戒行比丘尼法。<a id="a-8s"></a>何等三。<a id="a-8t"></a>一者依粪扫衣。<a id="a-8u"></a>比丘尼依是。<a id="a-8v"></a>得出家受戒行比丘尼法。<a id="a-8w"></a>若更得盈长衣。<a id="a-8x"></a>所谓亦麻衣白麻衣刍麻衣翅夷罗衣缯衣钦婆罗衣劫贝衣。<a id="a-8y"></a>如是清净衣。<a id="a-8z"></a>皆是盈长衣得。<a id="a-90"></a>是中汝尽形依粪扫衣。<a id="a-91"></a>能持不。<a id="a-92"></a>若能当言能。<a id="a-93"></a>二者依乞食。<a id="a-94"></a>比丘尼出家受戒行比丘尼法。<a id="a-95"></a>若更得盈长施食。<a id="a-96"></a>若相食故作食斋日食月一日食十六日食众僧食别房食请食若僧若别请。<a id="a-97"></a>如是等清净诸食。<a id="a-98"></a>皆名盈长得。<a id="a-99"></a>是中尽形依乞食。<a id="a-9A"></a>能持不。<a id="a-9B"></a>若能当言能。<a id="a-9C"></a>三者依腐弃药。<a id="a-9D"></a>比丘尼出家受戒。<a id="a-9E"></a>行比丘尼法。<a id="a-9F"></a>若更得盈长施。<a id="a-9G"></a>酥油蜜石蜜。<a id="a-9H"></a>四种净脂。<a id="a-9I"></a>熊脂驴脂猪脂鳣脂。<a id="a-9J"></a>五种根药。<a id="a-9K"></a>舍梨姜赤附子波提鞞沙菖蒲根。<a id="a-9L"></a>五种果药。<a id="a-9M"></a>诃梨勒阿摩勒鞞醯勒胡椒荜茇罗。<a id="a-9N"></a>五种盐。<a id="a-9O"></a>紫盐赤盐白盐黑盐卤楼盐。<a id="a-9P"></a>五种汤。<a id="a-9Q"></a>华汤叶汤根汤茎汤果汤。<a id="a-9R"></a>五种树胶。<a id="a-9S"></a>兴渠胶萨阇赖胶底夜胶底夜和提胶底夜和那胶。<a id="a-9T"></a>如是等诸余清净药。<a id="a-9U"></a>是盈长得故。<a id="a-9V"></a>当依腐弃药。<a id="a-9W"></a>汝尽形能持不。<a id="a-9X"></a>若能当言能。<a id="a-9Y"></a>次应说八堕法。<a id="a-9Z"></a>汝某甲听。<a id="a-9a"></a>佛世尊多萨阿竭阿罗呵三耶三佛。<a id="a-9b"></a>是知者见者。<a id="a-9c"></a>说是受具足戒比丘尼。<a id="a-9d"></a>得三依止八堕法。<a id="a-9e"></a>若比丘尼于八堕法中。<a id="a-9f"></a>随所犯一一法。<a id="a-9g"></a>非比丘尼。<a id="a-9h"></a>非沙门尼。<a id="a-9i"></a>非释女。<a id="a-9j"></a>失灭比丘尼法。<a id="a-9k"></a>如截多罗树头毕竟不生不复增长。<a id="a-9l"></a>比丘尼亦如是。<a id="a-9m"></a>八堕法中随所犯者。<a id="a-9n"></a>非比丘尼。<a id="a-9o"></a>非沙门尼。<a id="a-9p"></a>非释女。<a id="a-9q"></a>失灭比丘尼法。<a id="a-9r"></a>佛世尊种种因缘。<a id="a-9s"></a>呵责欲欲想欲欲欲觉欲热。<a id="a-9t"></a>佛赞叹断欲除欲想灭欲热。<a id="a-9u"></a>若比丘尼。<a id="a-9v"></a>同入比丘尼戒法。<a id="a-9w"></a>不舍戒戒羸不出想。<a id="a-9x"></a>随心受淫欲乃至共畜生。<a id="a-9y"></a>是非比丘尼。<a id="a-9z"></a>非沙门尼。<a id="a-A0"></a>非释女。<a id="a-A1"></a>失灭比丘尼法。<a id="a-A2"></a>是事尽形不应作。<a id="a-A3"></a>若能持者当言能。<a id="a-A4"></a>佛种种因缘呵责偷夺法。<a id="a-A5"></a>赞叹不偷夺法。<a id="a-A6"></a>乃至一条缕一寸纳一渧油。<a id="a-A7"></a>尚不应偷夺。<a id="a-A8"></a>是中佛制。<a id="a-A9"></a>极少乃至五钱若五钱直。<a id="a-AA"></a>若比丘尼随所偷事。<a id="a-AB"></a>若王捉若打若缚若摈出。<a id="a-AC"></a>作是言。<a id="a-AD"></a>汝贼汝小儿汝痴汝堕官罪。<a id="a-AE"></a>若比丘尼如是偷夺者。<a id="a-AF"></a>非比丘尼。<a id="a-AG"></a>非沙门尼非释女。<a id="a-AH"></a>失灭比丘尼法。<a id="a-AI"></a>是事尽形不应作。<a id="a-AJ"></a>若能持者当言能。<a id="a-AK"></a>佛种种因缘呵责杀生。<a id="a-AL"></a>赞叹不杀生。<a id="a-AM"></a>乃至蚁子尚不应故夺命。<a id="a-AN"></a>何况于人。<a id="a-AO"></a>若比丘尼。<a id="a-AP"></a>自手故夺人命。<a id="a-AQ"></a>若与刀若教死叹死。<a id="a-AR"></a>作是言。<a id="a-AS"></a>咄人用恶活为。<a id="a-AT"></a>死胜生。<a id="a-AU"></a>随彼心乐死。<a id="a-AV"></a>种种因缘教死叹死。<a id="a-AW"></a>若作忧多杀。<a id="a-AX"></a>若作头多杀。<a id="a-AY"></a>作弶作网作拨。<a id="a-AZ"></a>若作毗陀罗。<a id="a-Aa"></a>若作似毗陀罗。<a id="a-Ab"></a>若断气杀。<a id="a-Ac"></a>若堕胎杀。<a id="a-Ad"></a>若按腹杀。<a id="a-Ae"></a>若推着火中水中。<a id="a-Af"></a>若从高推下。<a id="a-Ag"></a>若使道中死。<a id="a-Ah"></a>若母腹中初受二根。<a id="a-Ai"></a>身根命根加罗罗中。<a id="a-Aj"></a>生恶心方便令夺命。<a id="a-Ak"></a>若以是因缘死者。<a id="a-Al"></a>是非比丘尼。<a id="a-Am"></a>非沙门尼。<a id="a-An"></a>非释女。<a id="a-Ao"></a>失灭比丘尼法。<a id="a-Ap"></a>是事尽形不应作。<a id="a-Aq"></a>若能持者当言能。<a id="a-Ar"></a>佛种种因缘呵责妄语。<a id="a-As"></a>种种因缘赞叹不妄语。<a id="a-At"></a>是中乃至戏笑。<a id="a-Au"></a>尚不应妄语。<a id="a-Av"></a>何况故妄语。<a id="a-Aw"></a>若比丘尼不知不见过人法。<a id="a-Ax"></a>自言我如是知如是见。<a id="a-Ay"></a>我是阿罗汉向阿罗汉。<a id="a-Az"></a>若阿那含向阿那含。<a id="a-B0"></a>若斯陀含向斯陀含。<a id="a-B1"></a>若须陀洹向须陀洹。<a id="a-B2"></a>若得初禅第二禅第三禅第四禅。<a id="a-B3"></a>若得慈悲喜舍无量心。<a id="a-B4"></a>若得无色虚空定识处定无所有处定非想非非想处定。<a id="a-B5"></a>若得不净观阿那般那念。<a id="a-B6"></a>诸天来至我所。<a id="a-B7"></a>诸龙夜叉薜荔伽毗舍阇鸠槃茶罗刹来到我所。<a id="a-B8"></a>彼问我我答彼。<a id="a-B9"></a>我问彼彼答我。<a id="a-BA"></a>若比丘尼如是妄语者。<a id="a-BB"></a>非比丘尼。<a id="a-BC"></a>非沙门尼。<a id="a-BD"></a>非释女。<a id="a-BE"></a>失灭比丘尼法。<a id="a-BF"></a>是事尽形不应作。<a id="a-BG"></a>若能持者当言能。<a id="a-BH"></a>佛以种种因缘。<a id="a-BI"></a>呵欲欲想欲欲欲觉欲热。<a id="a-BJ"></a>佛说断欲除欲想灭欲热。<a id="a-BK"></a>若比丘尼有漏心。<a id="a-BL"></a>听漏心男子。<a id="a-BM"></a>发际至腕膝已上却衣。<a id="a-BN"></a>顺摩逆摩抱抱牵推。<a id="a-BO"></a>举上举下捺疮者。<a id="a-BP"></a>非比丘尼。<a id="a-BQ"></a>非沙门尼非释女。<a id="a-BR"></a>失灭比丘尼法。<a id="a-BS"></a>是事尽形不应作。<a id="a-BT"></a>若能者当言能。<a id="a-BU"></a>佛种种因缘呵欲欲想欲欲欲觉欲热。<a id="a-BV"></a>佛说断欲除欲想灭欲热。<a id="a-BW"></a>若比丘尼有漏心。<a id="a-BX"></a>听漏心男子捉手捉衣共立共语。<a id="a-BY"></a>共期入屏覆处。<a id="a-BZ"></a>待男子来自身往就。<a id="a-Ba"></a>如白衣女。<a id="a-Bb"></a>以此八事示贪着相。<a id="a-Bc"></a>是非比丘尼。<a id="a-Bd"></a>非沙门尼非释女。<a id="a-Be"></a>失灭比丘尼法。<a id="a-Bf"></a>是事尽形不应作。<a id="a-Bg"></a>若能持者当言能。<a id="a-Bh"></a>佛种种因缘呵责恶知识恶伴党。<a id="a-Bi"></a>赞叹善知识善伴党。<a id="a-Bj"></a>若比丘尼。<a id="a-Bk"></a>知他比丘尼犯重罪。<a id="a-Bl"></a>覆藏乃至一夜。<a id="a-Bm"></a>是比丘尼。<a id="a-Bn"></a>知彼比丘尼若退若住若失若远去。<a id="a-Bo"></a>后作是言。<a id="a-Bp"></a>我先知是比丘尼有如是如是事。<a id="a-Bq"></a>不欲自向人说。<a id="a-Br"></a>不欲向僧说。<a id="a-Bs"></a>不欲令人知。<a id="a-Bt"></a>作是言。<a id="a-Bu"></a>云何妹自污姊。<a id="a-Bv"></a>是非比丘尼。<a id="a-Bw"></a>非沙门尼。<a id="a-Bx"></a>非释女。<a id="a-By"></a>失灭比丘尼法。<a id="a-Bz"></a>是事尽形不应作。<a id="a-C0"></a>若能持者当言能。<a id="a-C1"></a>佛种种因缘呵责恶知识恶伴党。<a id="a-C2"></a>赞叹善伴党善知识。<a id="a-C3"></a>若比丘尼。<a id="a-C4"></a>知比丘一心和合僧作不见摈。<a id="a-C5"></a>独一无二无伴无侣不休不息。<a id="a-C6"></a>随顺相助。<a id="a-C7"></a>诸比丘尼应语是比丘尼言。<a id="a-C8"></a>僧一心和合作不见摈。<a id="a-C9"></a>是比丘独一无二无伴无侣不休不息。<a id="a-CA"></a>汝莫随顺。<a id="a-CB"></a>若是比丘尼。<a id="a-CC"></a>诸比丘尼如是谏时。<a id="a-CD"></a>坚持是事不舍者。<a id="a-CE"></a>诸比丘尼应第二第三谏。<a id="a-CF"></a>令舍是事故。<a id="a-CG"></a>第二第三谏时舍者善。<a id="a-CH"></a>不舍者。<a id="a-CI"></a>是非比丘尼。<a id="a-CJ"></a>非沙门尼。<a id="a-CK"></a>非释女。<a id="a-CL"></a>失灭比丘尼法。<a id="a-CM"></a>是事尽形不应作。<a id="a-CN"></a>若能持者当言能。<a id="a-CO"></a>应语言。<a id="a-CP"></a>汝从今应善软心易教化随顺师教。<a id="a-CQ"></a>汝某甲已受大戒竟。<a id="a-CR"></a>好和上尼。<a id="a-CS"></a>好阿阇梨尼。<a id="a-CT"></a>好众僧。<a id="a-CU"></a>好僧坊。<a id="a-CV"></a>好檀越。<a id="a-CW"></a>好行道处。<a id="a-CX"></a>好国土。<a id="a-CY"></a>转轮圣王所愿。<a id="a-CZ"></a>尚不能得满汝。<a id="a-Ca"></a>今得满。<a id="a-Cb"></a>汝应恭敬三宝佛宝法宝僧宝。<a id="a-Cc"></a>应学三学善戒学善心学善慧学。<a id="a-Cd"></a>修三脱门空无相无愿。<a id="a-Ce"></a>勤行三业坐禅诵经。<a id="a-Cf"></a>佐助众事。<a id="a-Cg"></a>汝勤行是法者。<a id="a-Ch"></a>得开须陀洹果门斯陀含果门阿那含果门阿罗汉果门。<a id="a-Ci"></a>如青赤白莲华在水中日日增长。<a id="a-Cj"></a>汝等诸善根亦日日增长。<a id="a-Ck"></a>余残戒法。<a id="a-Cl"></a>和上阿阇梨渐渐为汝广说。<a id="a-Cm"></a>即说偈言。</p>
  <p id="aCn">汝得受具戒　　深知于佛法</p>
  <p id="aCo">普善真微妙　　广大珍宝聚</p>
  <p id="aCp">天王释所愿　　转轮王所愿</p>
  <p id="aCq">阎罗王所愿　　汝今已得满</p>
  <p id="aCr">常当勤精进　　修习诸善法</p>
  <p id="aCs">勤修行三业　　当开甘露门</p>
  <p id="aCt">于一切法中　　得无障碍慧</p>
  <p id="aCu">如华日增长　　汝善根亦尔</p>
  <p id="aCv">余残诸戒法　　佛世尊所说</p>
  <p id="aCw">和上阿阇梨　　当为汝广说</p>
  <p id="aCx">头面礼僧足　　右绕欢喜去</p>
  <p id="aCy">(第一百二十七事竟)。</p>
  <p id="aCz">佛在舍卫国。<a id="a-D0"></a>尔时舍卫城诸居士妇。<a id="a-D1"></a>向阿耆罗河洗浴。<a id="a-D2"></a>先有比丘尼。<a id="a-D3"></a>裸形河中洗浴。<a id="a-D4"></a>诸居士妇呵责言。<a id="a-D5"></a>不吉弊女粗身大腹垂乳。<a id="a-D6"></a>何用作比丘尼为。<a id="a-D7"></a>何不反戒作婢。<a id="a-D8"></a>是中有比丘尼。<a id="a-D9"></a>少欲知足行头陀。<a id="a-DA"></a>闻是事心不喜。<a id="a-DB"></a>以是事向佛广说。<a id="a-DC"></a>佛以是事集二部僧。<a id="a-DD"></a>知而故问是比丘尼。<a id="a-DE"></a>汝实作是事不。<a id="a-DF"></a>答言。<a id="a-DG"></a>实作世尊。<a id="a-DH"></a>佛以种种因缘呵责言。<a id="a-DI"></a>云何名比丘尼。<a id="a-DJ"></a>裸形露处洗。<a id="a-DK"></a>种种因缘呵责已语诸比丘。<a id="a-DL"></a>从今听比丘尼畜浴衣着露地洗。<a id="a-DM"></a>尔时诸比丘尼。<a id="a-DN"></a>知佛听畜浴衣。<a id="a-DO"></a>便广长作。<a id="a-DP"></a>是中有比丘尼。<a id="a-DQ"></a>少欲知足行头陀。<a id="a-DR"></a>闻是事心不喜。<a id="a-DS"></a>种种因缘呵责。<a id="a-DT"></a>云何名比丘尼。<a id="a-DU"></a>知佛听畜浴衣。<a id="a-DV"></a>便广长大作。<a id="a-DW"></a>种种因缘呵已向佛广说。<a id="a-DX"></a>佛以是事集二部僧。<a id="a-DY"></a>知而故问诸比丘尼。<a id="a-DZ"></a>汝实作是事不。<a id="a-Da"></a>答言。<a id="a-Db"></a>实作世尊。<a id="a-Dc"></a>佛以种种因缘呵责言。<a id="a-Dd"></a>云何名比丘尼。<a id="a-De"></a>知我听畜浴衣。<a id="a-Df"></a>便广长大作。<a id="a-Dg"></a>种种因缘呵已语诸比丘。<a id="a-Dh"></a>以十利故。<a id="a-Di"></a>与比丘尼结戒。<a id="a-Dj"></a>从今是戒应如是说。<a id="a-Dk"></a>若比丘尼欲作浴衣。<a id="a-Dl"></a>当应量作。<a id="a-Dm"></a>量者。<a id="a-Dn"></a>长五修伽陀搩手。<a id="a-Do"></a>广二搩手半。<a id="a-Dp"></a>过是作者波夜提。<a id="a-Dq"></a>波夜提者。<a id="a-Dr"></a>烧煮覆障。<a id="a-Ds"></a>若不悔过能障碍道。<a id="a-Dt"></a>是中犯者。<a id="a-Du"></a>若比丘尼欲作浴衣。<a id="a-Dv"></a>若过长量不过广量波夜提。<a id="a-Dw"></a>若过广量不过长量波夜提。<a id="a-Dx"></a>随过长广量。<a id="a-Dy"></a>随得波夜提(第一百二十八事竟)。</p>
  <p id="aDz">佛在王舍城。<a id="a-E0"></a>尔时有助调达比丘尼。<a id="a-E1"></a>数数易衣服。<a id="a-E2"></a>是时有比丘尼。<a id="a-E3"></a>少欲知足行头陀。<a id="a-E4"></a>闻是事心不喜。<a id="a-E5"></a>种种因缘呵责。<a id="a-E6"></a>云何名比丘尼。<a id="a-E7"></a>数数易衣服。<a id="a-E8"></a>种种因缘呵已向佛广说。<a id="a-E9"></a>佛以是事集二部僧。<a id="a-EA"></a>知而故问助调达比丘尼。<a id="a-EB"></a>汝实作是事不。<a id="a-EC"></a>答言。<a id="a-ED"></a>实作世尊。<a id="a-EE"></a>佛以种种因缘呵责。<a id="a-EF"></a>云何名比丘尼。<a id="a-EG"></a>数数易衣服。<a id="a-EH"></a>种种因缘呵已语诸比丘。<a id="a-EI"></a>以十利故。<a id="a-EJ"></a>与比丘尼结戒。<a id="a-EK"></a>从今是戒应如是说。<a id="a-EL"></a>若比丘尼数数易衣服。<a id="a-EM"></a>波夜提。<a id="a-EN"></a>波夜提者。<a id="a-EO"></a>烧煮覆障。<a id="a-EP"></a>若不悔过能障碍道。<a id="a-EQ"></a>是中犯者。<a id="a-ER"></a>若比丘尼数数易衣服波逸提。<a id="a-ES"></a>随易随得波逸提(第一百二十九事竟)。</p>
  <p id="aET">佛在舍卫国。<a id="a-EU"></a>尔时偷兰难陀比丘尼。<a id="a-EV"></a>有弟子。<a id="a-EW"></a>名施越沙。<a id="a-EX"></a>善好乐持戒。<a id="a-EY"></a>但喜忘。<a id="a-EZ"></a>施越沙摘故衣。<a id="a-Ea"></a>不自缝不使人缝。<a id="a-Eb"></a>所摘衣散在异处。<a id="a-Ec"></a>是中有比丘尼。<a id="a-Ed"></a>少欲知足行头陀。<a id="a-Ee"></a>闻是事心不喜。<a id="a-Ef"></a>呵责。<a id="a-Eg"></a>云何名比丘尼。<a id="a-Eh"></a>摘故衣不自缝不使人缝。<a id="a-Ei"></a>散在异处。<a id="a-Ej"></a>种种因缘呵已向佛广说。<a id="a-Ek"></a>佛以是事集二部僧。<a id="a-El"></a>知而故问施越沙比丘尼。<a id="a-Em"></a>汝实作是事不。<a id="a-En"></a>答言。<a id="a-Eo"></a>实作世尊。<a id="a-Ep"></a>佛以种种因缘呵责。<a id="a-Eq"></a>云何名比丘尼。<a id="a-Er"></a>摘故衣不自缝不使人缝。<a id="a-Es"></a>散在异处。<a id="a-Et"></a>种种因缘呵已语诸比丘。<a id="a-Eu"></a>从今听诸比丘尼作衣极久五夜。<a id="a-Ev"></a>应还受。<a id="a-Ew"></a>以十利故。<a id="a-Ex"></a>与比丘尼结戒。<a id="a-Ey"></a>从今是戒应如是说。<a id="a-Ez"></a>若比丘尼作衣。<a id="a-F0"></a>极久乃至五夜。<a id="a-F1"></a>过是成者波逸提。<a id="a-F2"></a>波逸提者。<a id="a-F3"></a>烧煮覆障。<a id="a-F4"></a>若不悔过能障碍道。<a id="a-F5"></a>是中犯者。<a id="a-F6"></a>若比丘尼作衣时过五夜波逸提。<a id="a-F7"></a>随过随得波逸提(第一百三十事竟)。</p>
 </body>
</html>