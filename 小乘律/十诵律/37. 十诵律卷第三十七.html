<!doctype html>
<html id="z3IBUvHmE" data-ver="1520">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第三十七(第六诵之一)</h1>
  <h2 id="a2">杂诵调达事上</h2>
  <p id="a3">佛在王舍城。<a id="a-4"></a>尔时调达。<a id="a-5"></a>于佛法中信敬心清净。<a id="a-6"></a>着三十万金钱直庄严具出家。<a id="a-7"></a>乘调善象直十万金钱。<a id="a-8"></a>是象以金网等庄严。<a id="a-9"></a>亦直十万金钱。<a id="a-A"></a>调达所著衣服。<a id="a-B"></a>复直十万金钱。<a id="a-C"></a>是调达出家作比丘。<a id="a-D"></a>十二年中善心修行。<a id="a-E"></a>读经诵经问疑受法坐禅。<a id="a-F"></a>尔时佛所说法皆悉读诵。<a id="a-G"></a>时诸比丘有大神通势力。<a id="a-H"></a>以阎浮树故。<a id="a-I"></a>名阎浮提。<a id="a-J"></a>斯诸比丘。<a id="a-K"></a>从是阎浮树取果还啖。<a id="a-L"></a>去阎浮树不远。<a id="a-M"></a>有诃梨勒林阿摩勒林鞞醯勒林。<a id="a-N"></a>取是诸果还所住啖。<a id="a-O"></a>从郁单越取自然粳米还啖。<a id="a-P"></a>从忉利天取须陀天食还啖。<a id="a-Q"></a>东西南北现种种神力。<a id="a-R"></a>调达见已即生贪心。<a id="a-S"></a>作是念。<a id="a-T"></a>我何时当能有大神通势力。<a id="a-U"></a>以阎浮树故。<a id="a-V"></a>名阎浮提。<a id="a-W"></a>从是阎浮树取果还啖。<a id="a-X"></a>去阎浮树不远。<a id="a-Y"></a>有诃梨勒林阿摩勒林鞞醯勒林。<a id="a-Z"></a>取是诸果还所住啖。<a id="a-a"></a>从郁单越取自然粳米还啖。<a id="a-b"></a>从忉利天取须陀食还啖。<a id="a-c"></a>东西南北现种种神力。<a id="a-d"></a>我今何不往诣佛所问神通道。<a id="a-e"></a>作是念已。<a id="a-f"></a>即诣佛所头面礼佛。<a id="a-g"></a>问神通道。<a id="a-h"></a>佛先知是人于此法中当作恶事。<a id="a-i"></a>是故不说。<a id="a-j"></a>语言。<a id="a-k"></a>调达汝止。<a id="a-l"></a>何用是神通道为。<a id="a-m"></a>当观无常苦空无我。<a id="a-n"></a>调达闻是语不忍不乐。<a id="a-o"></a>但一心向神通力。<a id="a-p"></a>作是念。<a id="a-q"></a>舍利弗于佛第一经中说。<a id="a-r"></a>诸智慧弟子中最上第一。<a id="a-s"></a>我当往诣舍利弗所问神通道。<a id="a-t"></a>当为我说。<a id="a-u"></a>念已即往问神通道。<a id="a-v"></a>舍利弗亦先知是人于此法中当作恶事。<a id="a-w"></a>是故不说。<a id="a-x"></a>语言。<a id="a-y"></a>调达汝止。<a id="a-z"></a>何用是神通道为。<a id="a-10"></a>当观无常苦空无我。<a id="a-11"></a>调达闻是语不忍不乐。<a id="a-12"></a>但一心向神通道。<a id="a-13"></a>作是念。<a id="a-14"></a>目连于佛第一经中说。<a id="a-15"></a>诸神通道弟子中最胜第一。<a id="a-16"></a>我当往诣问神通道。<a id="a-17"></a>当为我说。<a id="a-18"></a>念已即往问神通道。<a id="a-19"></a>目连先知是人于此法中当作恶事。<a id="a-1A"></a>是故不说。<a id="a-1B"></a>语言。<a id="a-1C"></a>调达汝止。<a id="a-1D"></a>何用神通道为。<a id="a-1E"></a>当观无常苦空无我。<a id="a-1F"></a>调达闻已不忍不乐。<a id="a-1G"></a>但一心向神通道。<a id="a-1H"></a>如是展转至最少一不满五百大弟子所皆不为说。<a id="a-1I"></a>尔时调达作是念。<a id="a-1J"></a>阿难是我弟。<a id="a-1K"></a>佛第一经中说。<a id="a-1L"></a>诸多闻弟子中阿难最胜第一。<a id="a-1M"></a>我何不往诣其所问神通道。<a id="a-1N"></a>当为我说。<a id="a-1O"></a>念已即往问神通道。<a id="a-1P"></a>阿难未离欲故。<a id="a-1Q"></a>不知过去未来事。<a id="a-1R"></a>便以多闻慧为说神通道。<a id="a-1S"></a>调达受神通法已。<a id="a-1T"></a>于山林旷野坑谷中勤修习。<a id="a-1U"></a>勤修习故。<a id="a-1V"></a>得世俗四禅。<a id="a-1W"></a>因是四禅起神通力。<a id="a-1X"></a>起神通力已。<a id="a-1Y"></a>以阎浮树故名阎浮提。<a id="a-1Z"></a>从是阎浮树取果还啖。<a id="a-1a"></a>去阎浮树不远。<a id="a-1b"></a>有大诃梨勒林阿摩勒林鞞醯勒林。<a id="a-1c"></a>取是诸果还所住啖。<a id="a-1d"></a>从郁单越取自然粳米还啖。<a id="a-1e"></a>从忉利天上取须陀天食还啖。<a id="a-1f"></a>东西南北现种种神力。<a id="a-1g"></a>是调达先来恶心。<a id="a-1h"></a>于佛作是念。<a id="a-1i"></a>是沙门瞿昙。<a id="a-1j"></a>种姓不胜我。<a id="a-1k"></a>彼姓瞿昙生释家。<a id="a-1l"></a>我亦姓瞿昙生释家。<a id="a-1m"></a>诸人以清净心多有供养者。<a id="a-1n"></a>皆为神通力故。<a id="a-1o"></a>我于何家。<a id="a-1p"></a>以神通力摄取。<a id="a-1q"></a>令多人随顺我。<a id="a-1r"></a>作是念。<a id="a-1s"></a>瓶沙王于国中最大是佛不退转弟子。<a id="a-1t"></a>我正使神通力。<a id="a-1u"></a>牵终不可得。<a id="a-1v"></a>调达素知种种外书星宿。<a id="a-1w"></a>相人吉凶天地怪相。<a id="a-1x"></a>见瓶沙王太子阿阇世王相明了。<a id="a-1y"></a>我当以神通力摄取。<a id="a-1z"></a>决定是我檀越。<a id="a-20"></a>以是因缘多人随从。<a id="a-21"></a>作是念已。<a id="a-22"></a>变身作象宝。<a id="a-23"></a>于阿阇世太子家。<a id="a-24"></a>不从门入从门中出。<a id="a-25"></a>或从门入不从门出。<a id="a-26"></a>现如是相欲令知是调达。<a id="a-27"></a>复变身作马宝。<a id="a-28"></a>或从非门入门中出。<a id="a-29"></a>或从门入非门出。<a id="a-2A"></a>现如是相欲令知是调达。<a id="a-2B"></a>复现作宝鬘。<a id="a-2C"></a>从太子膝上出。<a id="a-2D"></a>时太子捉鬘以系额上。<a id="a-2E"></a>现如是相欲令知是调达。<a id="a-2F"></a>复现作端正小儿。<a id="a-2G"></a>着金宝璎珞。<a id="a-2H"></a>在太子膝上东西宛转。<a id="a-2I"></a>太子呜抱共戏唾其口中。<a id="a-2J"></a>现如是相欲令知是调达。<a id="a-2K"></a>以是神通力。<a id="a-2L"></a>牵阿阇世太子心。<a id="a-2M"></a>令生恶邪见。<a id="a-2N"></a>谓调达神通力胜佛。<a id="a-2O"></a>生爱敬心。<a id="a-2P"></a>供养衣服卧具汤药。<a id="a-2Q"></a>乃至日日送五百釜饮食。<a id="a-2R"></a>五百乘车围绕。<a id="a-2S"></a>来至调达所。<a id="a-2T"></a>自手下食。</p>
  <p id="a2U">尔时诸比丘。<a id="a-2V"></a>中前着衣持钵入王舍城乞食。<a id="a-2W"></a>闻阿阇世太子如是供养调达衣服卧具汤药。<a id="a-2X"></a>日日送五百釜饮食。<a id="a-2Y"></a>五百乘车围绕自至调达所自手下食。<a id="a-2Z"></a>调达与五百弟子受是供养。<a id="a-2a"></a>闻已食后往诣佛所。<a id="a-2b"></a>头面礼足却坐一面白佛言。<a id="a-2c"></a>世尊。<a id="a-2d"></a>我今日着衣持钵入城乞食。<a id="a-2e"></a>闻阿阇世太子如是供养调达衣服卧具汤药。<a id="a-2f"></a>日日送五百釜饮食。<a id="a-2g"></a>五百乘车围绕。<a id="a-2h"></a>自至调达所自手下食。<a id="a-2i"></a>调达与五百比丘受是供养。<a id="a-2j"></a>佛语诸比丘。<a id="a-2k"></a>汝等莫贪调达供养。<a id="a-2l"></a>何以故。<a id="a-2m"></a>是调达得供养。<a id="a-2n"></a>自损减故。<a id="a-2o"></a>如竹以实死。<a id="a-2p"></a>芭蕉实亦然。<a id="a-2q"></a>如骡怀妊死。<a id="a-2r"></a>调达得供养亦如是。<a id="a-2s"></a>为自损减故。<a id="a-2t"></a>譬如竹芦以实死尔时世尊。<a id="a-2u"></a>欲明了此事。<a id="a-2v"></a>而说偈言。</p>
  <p id="a2w">芭蕉以实死　　竹芦实亦然</p>
  <p id="a2x">骡怀妊故死　　小人得养坏</p>
  <p id="a2y">此亦复如是。<a id="a-2z"></a>调达痴人。<a id="a-30"></a>随几时得如是利养。<a id="a-31"></a>随尔所时长夜受诸苦恼。<a id="a-32"></a>生恶处故。<a id="a-33"></a>语诸比丘。<a id="a-34"></a>譬如健夫打破恶狗鼻。<a id="a-35"></a>于汝等意云何。<a id="a-36"></a>是狗宁更恶不。<a id="a-37"></a>答言。<a id="a-38"></a>实恶世尊。<a id="a-39"></a>佛言。<a id="a-3A"></a>调达痴人亦如是。<a id="a-3B"></a>随几时得是供养。<a id="a-3C"></a>随尔所时长夜受苦恼。<a id="a-3D"></a>生恶处故。<a id="a-3E"></a>尔时调达。<a id="a-3F"></a>供养转增贪着供养覆心。<a id="a-3G"></a>生如是恶心。<a id="a-3H"></a>佛今舍僧者。<a id="a-3I"></a>我当将导众僧。<a id="a-3J"></a>生如是心时退失神通。<a id="a-3K"></a>尔时目连。<a id="a-3L"></a>在支提国迦陵伽卢谷中。<a id="a-3M"></a>时有迦扶陀比丘俱罗子。<a id="a-3N"></a>是长老目连弟子。<a id="a-3O"></a>是比丘舍离五欲修四梵行。<a id="a-3P"></a>命终生梵世。<a id="a-3Q"></a>迦扶陀梵天。<a id="a-3R"></a>见调达退失神通。<a id="a-3S"></a>见已如壮士屈伸臂顷。<a id="a-3T"></a>于梵世没目连前现。<a id="a-3U"></a>从禅定起语目连言。<a id="a-3V"></a>汝知不。<a id="a-3W"></a>调达退失神通。<a id="a-3X"></a>汝向佛所说者善以是事白佛。<a id="a-3Y"></a>目连作是念。<a id="a-3Z"></a>我何不入定观调达心。<a id="a-3a"></a>即时入定观调达心。<a id="a-3b"></a>见已失神通。<a id="a-3c"></a>即从定起默然。<a id="a-3d"></a>受迦扶陀梵天语。</p>
  <p id="a3e">尔时梵天。<a id="a-3f"></a>知目连默然受已。<a id="a-3g"></a>头面礼足右绕即没。<a id="a-3h"></a>目连受梵天请已。<a id="a-3i"></a>即入禅定。<a id="a-3j"></a>于支提国迦陵伽卢谷中没。<a id="a-3k"></a>于王舍城现。<a id="a-3l"></a>离佛不远。</p>
  <p id="a3m">尔时目连。<a id="a-3n"></a>即从定起往诣佛所。<a id="a-3o"></a>头面礼佛足却坐一面白佛言。<a id="a-3p"></a>世尊。<a id="a-3q"></a>如迦扶陀梵天所说。<a id="a-3r"></a>调达实退神通。</p>
  <p id="a3s">佛言。<a id="a-3t"></a>汝先不知调达心如迦扶陀梵天语耶。<a id="a-3u"></a>佛共目连作如是语时。<a id="a-3v"></a>调达即时与四弟子俱来。<a id="a-3w"></a>佛遥见调达来。<a id="a-3x"></a>语目连言。<a id="a-3y"></a>汝莫有所说。<a id="a-3z"></a>是痴人来自现其事。<a id="a-40"></a>目连作是念。<a id="a-41"></a>我何不入定于此座上令调达不见。<a id="a-42"></a>即寻入定。<a id="a-43"></a>于此座而调达不见。<a id="a-44"></a>调达前诣佛所头面礼佛足。<a id="a-45"></a>及四弟子却坐一面白佛言。<a id="a-46"></a>世尊。<a id="a-47"></a>年已老耄。<a id="a-48"></a>可以众僧付我。<a id="a-49"></a>佛但独受现法乐。<a id="a-4A"></a>令僧属我。<a id="a-4B"></a>我当将导。<a id="a-4C"></a>佛言。<a id="a-4D"></a>舍利弗目连有大智慧神通。<a id="a-4E"></a>佛尚不以众僧付之。<a id="a-4F"></a>况汝啖唾痴人死人。<a id="a-4G"></a>而当付嘱。</p>
  <p id="a4H">尔时调达。<a id="a-4I"></a>闻佛说啖唾痴人死人如是名字。<a id="a-4J"></a>即便大瞋欲毁世尊。<a id="a-4K"></a>两眉垂下忧戚低头默然无说。<a id="a-4L"></a>作是思惟已即便起去。<a id="a-4M"></a>作是念言。<a id="a-4N"></a>佛但赞叹舍利弗目连令大。<a id="a-4O"></a>而毁呰我等使令卑小。<a id="a-4P"></a>是调达初向佛所生瞋恨心。<a id="a-4Q"></a>及舍利弗目连等诸大弟子。<a id="a-4R"></a>尔时阿难在佛后立以扇扇佛。<a id="a-4S"></a>佛顾语阿难。<a id="a-4T"></a>诸比丘依王舍城住者令集讲堂。<a id="a-4U"></a>集已白我。<a id="a-4V"></a>阿难受教。<a id="a-4W"></a>即令诸比丘依王舍城住者皆集讲堂。<a id="a-4X"></a>集已往白佛言。<a id="a-4Y"></a>世尊。<a id="a-4Z"></a>依王舍城诸比丘已集讲堂。<a id="a-4a"></a>佛自知时。<a id="a-4b"></a>佛即将侍者阿难往诣讲堂。<a id="a-4c"></a>于众僧中敷座处坐。<a id="a-4d"></a>教化诸比丘。<a id="a-4e"></a>世有五师。<a id="a-4f"></a>何谓为五。<a id="a-4g"></a>一师者。<a id="a-4h"></a>不清净持戒。<a id="a-4i"></a>自言持戒清净。<a id="a-4j"></a>是弟子共住故。<a id="a-4k"></a>知师不持戒不清净自言持戒清净。<a id="a-4l"></a>若我等说师实者。<a id="a-4m"></a>或当不喜。<a id="a-4n"></a>若师不喜当云何说。<a id="a-4o"></a>我等蒙师故。<a id="a-4p"></a>得衣服卧具汤药饮食。<a id="a-4q"></a>师好看我等者。<a id="a-4r"></a>自当觉知。<a id="a-4s"></a>如是师为弟子覆护持戒。<a id="a-4t"></a>是师亦从弟子求覆护持戒。<a id="a-4u"></a>是世间初师。<a id="a-4v"></a>第二师者。<a id="a-4w"></a>不净命自言净命。<a id="a-4x"></a>弟子共住故。<a id="a-4y"></a>知师不净命自言净命。<a id="a-4z"></a>若我等说师实者。<a id="a-50"></a>或当不喜。<a id="a-51"></a>若师不喜当云何说。<a id="a-52"></a>我等蒙师故。<a id="a-53"></a>得衣服卧具汤药饮食。<a id="a-54"></a>师好看我等者。<a id="a-55"></a>自当觉知。<a id="a-56"></a>如是师者为弟子覆护净命。<a id="a-57"></a>是师亦从弟子求覆护净命。<a id="a-58"></a>是名世间第二师。<a id="a-59"></a>第三师者。<a id="a-5A"></a>知见不清净自言知见清净。<a id="a-5B"></a>弟子共住故。<a id="a-5C"></a>知师知见不清净自言知见清净。<a id="a-5D"></a>若我等说师实者。<a id="a-5E"></a>或当不喜。<a id="a-5F"></a>若师不喜当云何说。<a id="a-5G"></a>我等蒙师故。<a id="a-5H"></a>得衣服卧具汤药饮食。<a id="a-5I"></a>师好看我等者。<a id="a-5J"></a>自当觉知。<a id="a-5K"></a>如是师者为弟子覆护知见。<a id="a-5L"></a>是师亦从弟子求覆护知见。<a id="a-5M"></a>是名世间第三师。<a id="a-5N"></a>第四师者。<a id="a-5O"></a>不善记事自言善记事。<a id="a-5P"></a>弟子共住故。<a id="a-5Q"></a>知师不善记事自言善记事。<a id="a-5R"></a>若我说师实者。<a id="a-5S"></a>或当不喜。<a id="a-5T"></a>若师不喜当云何说。<a id="a-5U"></a>我等蒙师故。<a id="a-5V"></a>得衣服卧具汤药饮食。<a id="a-5W"></a>师好看我等者。<a id="a-5X"></a>自当觉知。<a id="a-5Y"></a>如是师者为弟子覆护善记事。<a id="a-5Z"></a>是师亦从弟子求覆护善记事。<a id="a-5a"></a>是名世间第四师。<a id="a-5b"></a>第五师者。<a id="a-5c"></a>非说清净法自言说清净法。<a id="a-5d"></a>弟子共住故。<a id="a-5e"></a>知师非说清净法。<a id="a-5f"></a>自言说清净法。<a id="a-5g"></a>若我等说师实者。<a id="a-5h"></a>或当不喜。<a id="a-5i"></a>若师不喜当云何说。<a id="a-5j"></a>我等蒙师故。<a id="a-5k"></a>得衣服卧具汤药饮食。<a id="a-5l"></a>师好看我等者。<a id="a-5m"></a>自当觉知。<a id="a-5n"></a>如是师者为弟子覆护说清净法。<a id="a-5o"></a>是师亦从弟子求覆护说清净法。<a id="a-5p"></a>是名世间第五师。<a id="a-5q"></a>佛言。<a id="a-5r"></a>如来清净持戒。<a id="a-5s"></a>亦自言我清净持戒。<a id="a-5t"></a>诸弟子不覆护如来清净持戒。<a id="a-5u"></a>如来亦不求诸弟子覆护清净持戒。<a id="a-5v"></a>如来是净命。<a id="a-5w"></a>自言我净命。<a id="a-5x"></a>弟子不覆护如来净命。<a id="a-5y"></a>如来亦不求诸弟子覆护净命。<a id="a-5z"></a>如来是知见清净。<a id="a-60"></a>自言我知见清净。<a id="a-61"></a>诸弟子不覆护如来知见清净。<a id="a-62"></a>如来亦不求诸弟子覆护知见清净。<a id="a-63"></a>如来是善记事。<a id="a-64"></a>自言我善记事。<a id="a-65"></a>诸弟子不覆护如来善记事。<a id="a-66"></a>如来亦不求诸弟子覆护善记事。<a id="a-67"></a>如来是说清净法。<a id="a-68"></a>自言我说清净法。<a id="a-69"></a>诸弟子不覆护如来说清净法。<a id="a-6A"></a>如来亦不求诸弟子覆护说清净法。<a id="a-6B"></a>佛言。<a id="a-6C"></a>如来实有是法。<a id="a-6D"></a>何不如实说。<a id="a-6E"></a>佛非随顺他。<a id="a-6F"></a>又非弱语人。<a id="a-6G"></a>譬如陶师持坏瓶时不敢疾捉。<a id="a-6H"></a>如来是真实语了了语折伏语。<a id="a-6I"></a>若坚固者住。<a id="a-6J"></a>不坚固者去。<a id="a-6K"></a>汝等于如来法语中。<a id="a-6L"></a>宜应忍受。</p>
  <p id="a6M">佛在王舍城。<a id="a-6N"></a>尔时调达。<a id="a-6O"></a>欲破和合僧。<a id="a-6P"></a>受持破僧事。<a id="a-6Q"></a>妒心方便故作是念。<a id="a-6R"></a>我独不能得破沙门瞿昙和合僧坏转法轮。<a id="a-6S"></a>是调达有四同党弟子。<a id="a-6T"></a>一名俱伽梨。<a id="a-6U"></a>二名乾陀骠。<a id="a-6V"></a>三名迦留罗提舍。<a id="a-6W"></a>四名三闻达多。<a id="a-6X"></a>调达到是四人所。<a id="a-6Y"></a>作是言。<a id="a-6Z"></a>我与汝等。<a id="a-6a"></a>当共破沙门瞿昙和合僧坏转法轮。<a id="a-6b"></a>我等当得如是名声。<a id="a-6c"></a>破沙门瞿昙和合僧坏转法轮。<a id="a-6d"></a>我等能破。<a id="a-6e"></a>彼四人语调达言。<a id="a-6f"></a>沙门瞿昙诸弟子。<a id="a-6g"></a>有大智慧大神通力。<a id="a-6h"></a>得天眼知他心。<a id="a-6i"></a>是人知见我等欲破沙门瞿昙和合僧坏转法轮。<a id="a-6j"></a>我等云何能破。<a id="a-6k"></a>调达语四人言。<a id="a-6l"></a>沙门瞿昙有年少弟子。<a id="a-6m"></a>新入彼法出家不久。<a id="a-6n"></a>我等到是边用五法诱取。<a id="a-6o"></a>语诸比丘言。<a id="a-6p"></a>汝尽形寿受着纳衣。<a id="a-6q"></a>尽形寿受乞食法。<a id="a-6r"></a>尽形寿受一食法。<a id="a-6s"></a>尽形寿受露地坐法。<a id="a-6t"></a>尽形寿受断肉法。<a id="a-6u"></a>若比丘受是五法。<a id="a-6v"></a>疾得泥洹。<a id="a-6w"></a>若有长老上座比丘。<a id="a-6x"></a>多知多识久习梵行得佛法味。<a id="a-6y"></a>当语之言。<a id="a-6z"></a>佛已老耄年在衰末。<a id="a-70"></a>自乐闲静受现法乐。<a id="a-71"></a>汝所须事我当相与。<a id="a-72"></a>我等以如是方便。<a id="a-73"></a>能破沙门瞿昙和合僧坏转法轮。<a id="a-74"></a>四比丘言。<a id="a-75"></a>如是调达。<a id="a-76"></a>调达后时。<a id="a-77"></a>到诸年少比丘所。<a id="a-78"></a>以五法诱之。<a id="a-79"></a>语诸比丘言。<a id="a-7A"></a>汝尽形寿受着纳衣法。<a id="a-7B"></a>尽形寿受乞食法。<a id="a-7C"></a>尽形寿受一食法。<a id="a-7D"></a>尽形寿受露地坐法。<a id="a-7E"></a>尽形寿受断肉法。<a id="a-7F"></a>汝等行是五法。<a id="a-7G"></a>疾得泥洹。<a id="a-7H"></a>复语诸长老上座比丘。<a id="a-7I"></a>佛已老耄年在衰末。<a id="a-7J"></a>自乐闲静受现法乐。<a id="a-7K"></a>汝所须事我当相与。<a id="a-7L"></a>尔时调达。<a id="a-7M"></a>非法说法。<a id="a-7N"></a>法说非法。<a id="a-7O"></a>非律说律。<a id="a-7P"></a>律说非律。<a id="a-7Q"></a>非犯说犯。<a id="a-7R"></a>犯说非犯。<a id="a-7S"></a>轻说重。<a id="a-7T"></a>重说轻。<a id="a-7U"></a>有残说无残。<a id="a-7V"></a>无残说有残。<a id="a-7W"></a>常所行法说非常所行法。<a id="a-7X"></a>非常所行法说常所行法。<a id="a-7Y"></a>非教说教。<a id="a-7Z"></a>教说非教。<a id="a-7a"></a>时诸比丘。<a id="a-7b"></a>见调达欲破和合僧坏转法轮已。<a id="a-7c"></a>往诣佛所头面礼佛足却坐一面白佛言。<a id="a-7d"></a>世尊。<a id="a-7e"></a>是调达今欲破和合僧。<a id="a-7f"></a>受持破僧因缘事。<a id="a-7g"></a>是人非法说法。<a id="a-7h"></a>法说非法。<a id="a-7i"></a>非律说律。<a id="a-7j"></a>律说非律。<a id="a-7k"></a>非犯说犯。<a id="a-7l"></a>犯说非犯。<a id="a-7m"></a>轻说重。<a id="a-7n"></a>重说轻。<a id="a-7o"></a>有残说无残。<a id="a-7p"></a>无残说有残。<a id="a-7q"></a>常所行法说非常所行法。<a id="a-7r"></a>非常所行法说常所行法。<a id="a-7s"></a>非教说教。<a id="a-7t"></a>教说非教。<a id="a-7u"></a>佛语诸比丘。<a id="a-7v"></a>汝等当诃调达令舍是破僧因缘事。<a id="a-7w"></a>是诸比丘受佛语已。<a id="a-7x"></a>到调达所言。<a id="a-7y"></a>汝莫求破和合僧。<a id="a-7z"></a>莫受持破僧事。<a id="a-80"></a>当与僧和合。<a id="a-81"></a>与僧和合者欢喜无诤。<a id="a-82"></a>一心一学如水乳合。<a id="a-83"></a>得安乐住。<a id="a-84"></a>汝当舍是破僧因缘事。<a id="a-85"></a>时调达不舍是事。<a id="a-86"></a>尔时调达四伴党诃诸比丘言。<a id="a-87"></a>汝等莫说调达是事。<a id="a-88"></a>何以故。<a id="a-89"></a>是人说法说律。<a id="a-8A"></a>是人所说是我等意。<a id="a-8B"></a>是知说非不知说。<a id="a-8C"></a>是人所说皆是我等所欲乐忍。<a id="a-8D"></a>如是诸比丘再三谏调达。<a id="a-8E"></a>不能令舍恶邪。<a id="a-8F"></a>便从座起往诣佛所。<a id="a-8G"></a>头面礼足一面座已白佛言。<a id="a-8H"></a>世尊。<a id="a-8I"></a>我等已约敕调达。<a id="a-8J"></a>不舍恶邪。<a id="a-8K"></a>有四伴党复作是言。<a id="a-8L"></a>汝等莫说调达是事。<a id="a-8M"></a>何以故。<a id="a-8N"></a>是人说法说律。<a id="a-8O"></a>是人所说皆我等意。<a id="a-8P"></a>是知说非不知说。<a id="a-8Q"></a>是人所说皆是我等所欲乐忍。<a id="a-8R"></a>诸比丘再三约敕。<a id="a-8S"></a>不舍是事。<a id="a-8T"></a>尔时佛作是念。<a id="a-8U"></a>如调达痴人及四伴党。<a id="a-8V"></a>或能破我和合僧坏转法轮。<a id="a-8W"></a>我当自约敕调达令舍是事。<a id="a-8X"></a>佛作是念已。<a id="a-8Y"></a>即自约敕调达。<a id="a-8Z"></a>汝莫求破和合僧。<a id="a-8a"></a>莫受持破僧因缘事。<a id="a-8b"></a>汝当与僧和合。<a id="a-8c"></a>与僧和合者欢喜无诤。<a id="a-8d"></a>一心一学如水乳合。<a id="a-8e"></a>得安乐住。<a id="a-8f"></a>汝莫非法说法。<a id="a-8g"></a>法说非法。<a id="a-8h"></a>非律说律。<a id="a-8i"></a>律说非律。<a id="a-8j"></a>非犯说犯。<a id="a-8k"></a>犯说非犯。<a id="a-8l"></a>轻说重。<a id="a-8m"></a>重说轻。<a id="a-8n"></a>有残说无残。<a id="a-8o"></a>无残说有残。<a id="a-8p"></a>常所行法说非常所行法。<a id="a-8q"></a>非常所行法说常所行法。<a id="a-8r"></a>非教说教教说非教。<a id="a-8s"></a>汝当舍是破僧因缘事。<a id="a-8t"></a>尔时调达闻佛口教。<a id="a-8u"></a>暂舍是事。<a id="a-8v"></a>佛在王舍城。<a id="a-8w"></a>尔时阿阇世太子。<a id="a-8x"></a>所有大臣将帅。<a id="a-8y"></a>信敬调达。<a id="a-8z"></a>是诸人民。<a id="a-90"></a>为助调达比丘作供养。<a id="a-91"></a>前食后食怛钵那。<a id="a-92"></a>诸有年少比丘出家不久者。<a id="a-93"></a>调达以大钵小钵大小键镃衣钩禅镇绳带匙匕钵支扇盖革屣。<a id="a-94"></a>随比丘所须物。<a id="a-95"></a>皆用诳诱。<a id="a-96"></a>调达自共百比丘。<a id="a-97"></a>或二百三百四百五百比丘恭敬围绕。<a id="a-98"></a>入王舍城别受好供养。<a id="a-99"></a>前食后食怛钵那。<a id="a-9A"></a>诸有上座长老比丘。<a id="a-9B"></a>得佛法味久修梵行。<a id="a-9C"></a>是诸比丘入城乞食。<a id="a-9D"></a>得宿冷饭或不得。<a id="a-9E"></a>或得臭麨或不得。<a id="a-9F"></a>如是粗食或饱不饱。<a id="a-9G"></a>是中有比丘。<a id="a-9H"></a>少欲知足行头陀。<a id="a-9I"></a>闻是事心不喜。<a id="a-9J"></a>种种因缘诃责。<a id="a-9K"></a>云何名比丘。<a id="a-9L"></a>自共百人二百三百四百五百比丘恭敬围绕。<a id="a-9M"></a>别受供养前食后食怛钵那。<a id="a-9N"></a>诸有上座长老比丘。<a id="a-9O"></a>得佛法味久修梵行。<a id="a-9P"></a>是诸比丘入城乞食。<a id="a-9Q"></a>得宿冷饭或不得。<a id="a-9R"></a>或得臭糗或不得。<a id="a-9S"></a>如是粗食或饱不饱。<a id="a-9T"></a>种种因缘诃已向佛广说。<a id="a-9U"></a>佛以是事集比丘僧。<a id="a-9V"></a>知而故问。<a id="a-9W"></a>汝实作是事不。<a id="a-9X"></a>答言。<a id="a-9Y"></a>实作世尊。<a id="a-9Z"></a>佛以种种因缘诃责。<a id="a-9a"></a>云何名比丘。<a id="a-9b"></a>自共百人二百三百四百五百比丘恭敬围绕。<a id="a-9c"></a>别受供养前食后食怛钵那。<a id="a-9d"></a>诸上座长老比丘。<a id="a-9e"></a>得佛法味久修梵行。<a id="a-9f"></a>是诸比丘入城乞食。<a id="a-9g"></a>得宿冷饭或不得。<a id="a-9h"></a>或得臭糗或不得。<a id="a-9i"></a>如是粗食或饱不饱。<a id="a-9j"></a>种种因缘诃已语诸比丘。<a id="a-9k"></a>从今以二利因缘故遮别众食。<a id="a-9l"></a>听三人共食。<a id="a-9m"></a>一利者。<a id="a-9n"></a>守护檀越。<a id="a-9o"></a>以怜愍故。<a id="a-9p"></a>二利者。<a id="a-9q"></a>破诸恶欲比丘力势故。<a id="a-9r"></a>莫令恶欲人别作众别作法与僧共诤。</p>
  <p id="a9s">佛在王舍城耆阇崛山上。<a id="a-9t"></a>钦婆罗夜叉石窟中住。<a id="a-9u"></a>早起着衣持钵入王舍城乞食。<a id="a-9v"></a>食后还耆阇崛山。<a id="a-9w"></a>入钦婆罗夜叉石窟中坐禅。<a id="a-9x"></a>尔时调达。<a id="a-9y"></a>勤作方便欲害佛。<a id="a-9z"></a>即雇四恶健人。<a id="a-A0"></a>往上耆阇崛山。<a id="a-A1"></a>共持大石。<a id="a-A2"></a>到钦婆罗夜叉石窟上。<a id="a-A3"></a>待佛经行时。<a id="a-A4"></a>佛晡时从石窟出。<a id="a-A5"></a>在石窟前阴中经行。<a id="a-A6"></a>时四恶人共调达。<a id="a-A7"></a>推石欲掷佛上。<a id="a-A8"></a>尔时钦婆罗夜叉深敬念佛。<a id="a-A9"></a>见已以两手接石掷着余处。<a id="a-AA"></a>有碎石迸来向佛。<a id="a-AB"></a>佛欲令众生生厌畏心。<a id="a-AC"></a>及示诸业不失果报。<a id="a-AD"></a>以是因缘故。<a id="a-AE"></a>入定于经行头没现于东方。<a id="a-AF"></a>碎石随去。<a id="a-AG"></a>南西北方亦复如是。<a id="a-AH"></a>佛尔时没大海水中。<a id="a-AI"></a>碎石亦随。<a id="a-AJ"></a>佛复入须弥山中。<a id="a-AK"></a>石亦随逐。<a id="a-AL"></a>到四天王上。<a id="a-AM"></a>石亦随逐。<a id="a-AN"></a>佛从四天王上至忉利天炎摩天兜率陀天化乐天他化自在天。<a id="a-AO"></a>复至梵众天梵辅天大梵天少光天无量光天光曜天少净天无量净天遍净天阿那婆诃天福德天广果天不热天喜见天乐见天阿迦尼吒天。<a id="a-AP"></a>石亦随逐。<a id="a-AQ"></a>尔时世尊。<a id="a-AR"></a>摄神足力还经行头立。<a id="a-AS"></a>石堕佛足上。<a id="a-AT"></a>伤足上血出。<a id="a-AU"></a>深生苦恼。<a id="a-AV"></a>佛以精进力遮是苦已。<a id="a-AW"></a>而说偈言。</p>
  <p id="aAX">非空非海中　　非入山石间</p>
  <p id="aAY">非天上地中　　可遮业报处</p>
  <p id="aAZ">非空非海中　　非入山石间</p>
  <p id="aAa">非天上地中　　得免宿恶殃</p>
  <p id="aAb">尔时调达及四恶健人。<a id="a-Ac"></a>初作逆罪。<a id="a-Ad"></a>佛即仰看四人怖走。<a id="a-Ae"></a>似如人捕。<a id="a-Af"></a>佛唤四人。<a id="a-Ag"></a>来为汝说法。<a id="a-Ah"></a>寻还佛所。<a id="a-Ai"></a>头面礼足在一面坐。<a id="a-Aj"></a>佛种种说法示教利喜。<a id="a-Ak"></a>示教利喜已语言。<a id="a-Al"></a>汝去莫从来道。<a id="a-Am"></a>调达即瞋。<a id="a-An"></a>更雇八人教往杀是四人。<a id="a-Ao"></a>佛见八人语言。<a id="a-Ap"></a>汝来为汝说法。<a id="a-Aq"></a>八人即诣佛所。<a id="a-Ar"></a>头面礼足于一面坐。<a id="a-As"></a>佛种种说法示教利喜。<a id="a-At"></a>示教利喜已语言。<a id="a-Au"></a>童子汝去莫从来道。<a id="a-Av"></a>尔时调达复遣十六人欲杀八人。<a id="a-Aw"></a>语言。<a id="a-Ax"></a>汝往杀是八人。<a id="a-Ay"></a>断口舌故。<a id="a-Az"></a>佛遥见十六人语言。<a id="a-B0"></a>年少汝来为汝说法。<a id="a-B1"></a>即诣佛所头面礼足却坐一面。<a id="a-B2"></a>佛种种因缘说法示教利喜。<a id="a-B3"></a>示教利喜已语言。<a id="a-B4"></a>汝去莫从来道。<a id="a-B5"></a>调达复遣三十二人语言。<a id="a-B6"></a>汝往杀是十六人。<a id="a-B7"></a>转灭口舌故。<a id="a-B8"></a>佛遥见三十二人语言。<a id="a-B9"></a>年少汝来为汝说法。<a id="a-BA"></a>寻诣佛所头面礼足却坐一面。<a id="a-BB"></a>佛种种因缘说法示教利喜。<a id="a-BC"></a>示教利喜已语言。<a id="a-BD"></a>随汝意去。<a id="a-BE"></a>尔时诸比丘。<a id="a-BF"></a>绕石窟四边。<a id="a-BG"></a>有立者坐者。<a id="a-BH"></a>恐调达害佛。<a id="a-BI"></a>佛见诸比丘。<a id="a-BJ"></a>知而故问阿难。<a id="a-BK"></a>诸比丘何故石窟四边立坐住何所待。<a id="a-BL"></a>答言。<a id="a-BM"></a>世尊。<a id="a-BN"></a>调达欲害佛。<a id="a-BO"></a>是故诸比丘绕石窟四边立坐住待。<a id="a-BP"></a>愿令调达不来害佛。<a id="a-BQ"></a>佛语阿难。<a id="a-BR"></a>若调达能害佛命。<a id="a-BS"></a>无有是处。<a id="a-BT"></a>若佛为他因缘死。<a id="a-BU"></a>亦无是处。<a id="a-BV"></a>尔时佛语阿难。<a id="a-BW"></a>汝将从行比丘。<a id="a-BX"></a>入王舍城巷陌市肆多人住处唱言。<a id="a-BY"></a>调达所作事。<a id="a-BZ"></a>若身作口作。<a id="a-Ba"></a>莫谓是佛事法事僧事。<a id="a-Bb"></a>此是调达及弟子所作事。<a id="a-Bc"></a>阿难受教。<a id="a-Bd"></a>即将从行比丘诣王舍城巷陌市肆多人住处唱言。<a id="a-Be"></a>调达身作口作事。<a id="a-Bf"></a>莫谓是佛事法事僧事。<a id="a-Bg"></a>此调达及弟子所作事。<a id="a-Bh"></a>如是唱已。<a id="a-Bi"></a>阿阇世太子内宫大官。<a id="a-Bj"></a>闻是语作是念。<a id="a-Bk"></a>沙门瞿昙妒瞋调达故。<a id="a-Bl"></a>令作是唱。<a id="a-Bm"></a>是上人调达。<a id="a-Bn"></a>身口可作恶邪。<a id="a-Bo"></a>调达亦闻沙门瞿昙遣人入王舍城巷陌市肆多人住处唱言。<a id="a-Bp"></a>调达身作口作事莫谓是佛事法事僧事此是调达及弟子事。<a id="a-Bq"></a>闻已倍增瞋恨向佛。<a id="a-Br"></a>即往阿阇世太子所言。<a id="a-Bs"></a>汝杀父我杀佛。<a id="a-Bt"></a>汝于摩竭国作王。<a id="a-Bu"></a>我当作佛。<a id="a-Bv"></a>此摩竭国便有新王新佛。<a id="a-Bw"></a>不亦快乎。<a id="a-Bx"></a>阿阇世太子闻是语。<a id="a-By"></a>喜深入其心。<a id="a-Bz"></a>受调达语。<a id="a-C0"></a>有时瓶沙王。<a id="a-C1"></a>驾駃马车入林园中游戏。<a id="a-C2"></a>尔时太子。<a id="a-C3"></a>持利剑于巷头待。<a id="a-C4"></a>尔时王昼日于园中伎乐自娱。<a id="a-C5"></a>向暮还宫王来转近。<a id="a-C6"></a>即以频迟罗剑遥用掷王。<a id="a-C7"></a>马车速疾故。<a id="a-C8"></a>得免斯难。<a id="a-C9"></a>太子以不害王故。<a id="a-CA"></a>即便走逃。<a id="a-CB"></a>众官寻时围绕收捕。<a id="a-CC"></a>将诣王所。<a id="a-CD"></a>王问太子言。<a id="a-CE"></a>汝欲作何等。<a id="a-CF"></a>答言。<a id="a-CG"></a>欲夺王命。<a id="a-CH"></a>问言。<a id="a-CI"></a>用谁语耶。<a id="a-CJ"></a>答言。<a id="a-CK"></a>用上人调达语。<a id="a-CL"></a>尔时大臣有言。<a id="a-CM"></a>一切沙门释子皆应打杀。<a id="a-CN"></a>有言。<a id="a-CO"></a>一切沙门释子有何等罪。<a id="a-CP"></a>应杀调达及其弟子。<a id="a-CQ"></a>有言。<a id="a-CR"></a>调达弟子有何等罪。<a id="a-CS"></a>但杀调达。<a id="a-CT"></a>有言。<a id="a-CU"></a>何以杀诸沙门释子。<a id="a-CV"></a>何以杀调达弟子。<a id="a-CW"></a>何以杀调达。<a id="a-CX"></a>大王善好贤柔。<a id="a-CY"></a>应死者放。<a id="a-CZ"></a>云何杀诸沙门出家人耶。<a id="a-Ca"></a>我等何不以此事白王。<a id="a-Cb"></a>随王教治事亦成断。<a id="a-Cc"></a>何烦我等自用力耶。<a id="a-Cd"></a>王还宫已。<a id="a-Ce"></a>因此事故。<a id="a-Cf"></a>于治处坐。<a id="a-Cg"></a>大臣官属皆来朝觐。<a id="a-Ch"></a>于一面立。<a id="a-Ci"></a>王言。<a id="a-Cj"></a>昨所起事。<a id="a-Ck"></a>当云何断。<a id="a-Cl"></a>答言。<a id="a-Cm"></a>大臣有言。<a id="a-Cn"></a>一切沙门释子皆应打杀。<a id="a-Co"></a>有言。<a id="a-Cp"></a>一切沙门释子有何等罪。<a id="a-Cq"></a>应杀调达及其弟子。<a id="a-Cr"></a>有言。<a id="a-Cs"></a>调达弟子有何等罪。<a id="a-Ct"></a>但杀调达。<a id="a-Cu"></a>有言。<a id="a-Cv"></a>何以杀诸沙门释子。<a id="a-Cw"></a>何以杀调达弟子。<a id="a-Cx"></a>何以杀调达。<a id="a-Cy"></a>大王善好贤柔。<a id="a-Cz"></a>应死者放。<a id="a-D0"></a>云何杀诸沙门出家人也。<a id="a-D1"></a>我等何不以此事白王。<a id="a-D2"></a>随王教治事亦成断。<a id="a-D3"></a>何烦我等自用力耶。<a id="a-D4"></a>王言。<a id="a-D5"></a>诸沙门释子先时遣人唱言。<a id="a-D6"></a>调达身口所作事。<a id="a-D7"></a>莫谓是佛事法事僧事。<a id="a-D8"></a>此是调达及弟子所作事。<a id="a-D9"></a>此事先已唱说。<a id="a-DA"></a>王闻大臣。<a id="a-DB"></a>有言。<a id="a-DC"></a>一切沙门释子皆应打杀。<a id="a-DD"></a>王不可是语。<a id="a-DE"></a>有言。<a id="a-DF"></a>诸沙门释子有何等罪应杀调达及其弟子。<a id="a-DG"></a>王亦不可是语。<a id="a-DH"></a>有言。<a id="a-DI"></a>调达弟子有何等罪应杀调达。<a id="a-DJ"></a>王亦不可是语。<a id="a-DK"></a>有言。<a id="a-DL"></a>何以杀一切沙门释子。<a id="a-DM"></a>何以杀调达弟子。<a id="a-DN"></a>何以杀调达。<a id="a-DO"></a>大王善好贤柔。<a id="a-DP"></a>应死者放。<a id="a-DQ"></a>随王教治事亦成断。<a id="a-DR"></a>何烦我等自用力耶。<a id="a-DS"></a>王即可之。<a id="a-DT"></a>赏赐聚落田宅财物。<a id="a-DU"></a>时王自问太子言。<a id="a-DV"></a>汝欲作何等。<a id="a-DW"></a>即除惭愧。<a id="a-DX"></a>答言。<a id="a-DY"></a>我欲夺王命。<a id="a-DZ"></a>何以故。<a id="a-Da"></a>王有王鼓王伎乐王持盖王行时金澡瓶导前。<a id="a-Db"></a>我无王鼓王伎乐王持盖王行时持金澡瓶导前。<a id="a-Dc"></a>王便与太子王鼓王伎乐王持盖王行时金澡瓶导前。<a id="a-Dd"></a>尔时二王打鼓二王唱导二王持盖二王持金澡瓶在前。<a id="a-De"></a>治国土法。<a id="a-Df"></a>不可随一切人意。<a id="a-Dg"></a>瓶沙王先未得道时。<a id="a-Dh"></a>所可作恶不随人意。<a id="a-Di"></a>是诸人民心怀瞋恨。<a id="a-Dj"></a>而作是念。<a id="a-Dk"></a>时到当报。<a id="a-Dl"></a>是诸恶人亲近阿阇世白言。<a id="a-Dm"></a>何国土中有二主者。<a id="a-Dn"></a>王言。<a id="a-Do"></a>云何二主。<a id="a-Dp"></a>答言。<a id="a-Dq"></a>二王打鼓二王作伎乐二王持盖二王行时持金澡瓶在前二王唱导。<a id="a-Dr"></a>汝父王后若治国时。<a id="a-Ds"></a>当夺汝命独自作王。<a id="a-Dt"></a>汝应方便治王。<a id="a-Du"></a>阿阇世王闻已心喜忍受。<a id="a-Dv"></a>即敕大臣官人。<a id="a-Dw"></a>捕取父王令着狱中。<a id="a-Dx"></a>大臣受教。<a id="a-Dy"></a>即便收捕系在牢狱。<a id="a-Dz"></a>大王善好贤柔。<a id="a-E0"></a>百千万人持诸肴膳往问讯王。<a id="a-E1"></a>王啖以自活。<a id="a-E2"></a>过数日已。<a id="a-E3"></a>阿阇世王问。<a id="a-E4"></a>大王活不。<a id="a-E5"></a>答言活。<a id="a-E6"></a>云何得活。<a id="a-E7"></a>答言。<a id="a-E8"></a>问讯人与饮食活。<a id="a-E9"></a>王即敕狱官。<a id="a-EA"></a>自今已后莫听人入。<a id="a-EB"></a>后王夫人盗持食入王啖得活。<a id="a-EC"></a>过数日已。<a id="a-ED"></a>王复问言。<a id="a-EE"></a>大王活耶。<a id="a-EF"></a>答言活。<a id="a-EG"></a>云何得活。<a id="a-EH"></a>答言。<a id="a-EI"></a>有王夫人。<a id="a-EJ"></a>来与饮食故。<a id="a-EK"></a>即敕狱官莫听夫人入。<a id="a-EL"></a>有大夫人。<a id="a-EM"></a>深敬念大王。<a id="a-EN"></a>以食涂衣更着上衣往到狱中。<a id="a-EO"></a>脱衣与王令食得活。<a id="a-EP"></a>过数日已。<a id="a-EQ"></a>王复问言。<a id="a-ER"></a>父王活耶。<a id="a-ES"></a>答言活。<a id="a-ET"></a>云何得活。<a id="a-EU"></a>答言。<a id="a-EV"></a>大夫人来缘得食活。<a id="a-EW"></a>王言。<a id="a-EX"></a>莫听大夫人入。<a id="a-EY"></a>父王在狱中遥见耆阇崛山。<a id="a-EZ"></a>大王见佛及僧舍利弗目连。<a id="a-Ea"></a>阿那律难提金鞞罗上山下山。<a id="a-Eb"></a>大王得遥见佛及僧欢喜故活。<a id="a-Ec"></a>过数日已。<a id="a-Ed"></a>阿阇世复问。<a id="a-Ee"></a>父王活耶。<a id="a-Ef"></a>答言活。<a id="a-Eg"></a>云何得活。<a id="a-Eh"></a>大臣妒心答言。<a id="a-Ei"></a>遥见佛及僧故活。<a id="a-Ej"></a>王即敕令障隔。<a id="a-Ek"></a>莫令得见。<a id="a-El"></a>诸佛常法。<a id="a-Em"></a>有大因缘入城时。<a id="a-En"></a>现如是神通力。<a id="a-Eo"></a>象深鸣马悲鸣诸牛吼。<a id="a-Ep"></a>鹅雁孔雀鹦鹉舍利鸟俱耆罗鸟猩猩诸鸟出和雅音。<a id="a-Eq"></a>大鼓、<a id="a-Er"></a>小鼓、<a id="a-Es"></a>箜篌．筝．笛．琵琶．箫．瑟．筚篥．铙钹。<a id="a-Et"></a>不鼓自鸣。<a id="a-Eu"></a>诸贵人舍所有金银宝器内外庄严具。<a id="a-Ev"></a>若在箱箧中自然作声。<a id="a-Ew"></a>盲者得视。<a id="a-Ex"></a>聋者得听。<a id="a-Ey"></a>哑者能言。<a id="a-Ez"></a>痀躄者得伸。<a id="a-F0"></a>跛蹇得手足。<a id="a-F1"></a>睐眼得正。<a id="a-F2"></a>瘿者得除苦痛。<a id="a-F3"></a>得乐毒者消歇。<a id="a-F4"></a>狂者得止。<a id="a-F5"></a>杀者离杀。<a id="a-F6"></a>偷者离偷。<a id="a-F7"></a>邪淫者不邪淫。<a id="a-F8"></a>妄语者不妄语。<a id="a-F9"></a>两舌恶口绮语者不绮语。<a id="a-FA"></a>贪者不贪。<a id="a-FB"></a>瞋者不瞋。<a id="a-FC"></a>邪见者离邪见。<a id="a-FD"></a>牢狱闭系枷锁杻械。<a id="a-FE"></a>悉得解脱急闹处者皆得空闲。<a id="a-FF"></a>未种善根者种。<a id="a-FG"></a>已种者增长。<a id="a-FH"></a>已增长者得解脱。<a id="a-FI"></a>诸伏藏宝物自然出现。<a id="a-FJ"></a>如是希有事。<a id="a-FK"></a>诸众生得利益。<a id="a-FL"></a>尔时佛入王舍城。<a id="a-FM"></a>以右足蹈门阃上。<a id="a-FN"></a>悉现如是种种瑞应。<a id="a-FO"></a>瓶沙王曾见是相。<a id="a-FP"></a>知佛当入城。<a id="a-FQ"></a>王从楼阁向孔间立看佛入城。<a id="a-FR"></a>王得圣道。<a id="a-FS"></a>见佛及僧欢喜故活。<a id="a-FT"></a>过数日已。<a id="a-FU"></a>阿阇世复问。<a id="a-FV"></a>王今活耶。<a id="a-FW"></a>答言活。<a id="a-FX"></a>云何得活。<a id="a-FY"></a>诸大臣妒心答言。<a id="a-FZ"></a>佛入城现神通力。<a id="a-Fa"></a>父王从向孔中见佛故活。<a id="a-Fb"></a>阿阇世王言。<a id="a-Fc"></a>以利刀削大王脚底。<a id="a-Fd"></a>皮却急系莫令东西。<a id="a-Fe"></a>即受教。<a id="a-Ff"></a>削大王脚底。<a id="a-Fg"></a>急系不得东西。<a id="a-Fh"></a>王以是故。<a id="a-Fi"></a>卧日就羸笃。<a id="a-Fj"></a>又一时阿阇世王共母俱食。<a id="a-Fk"></a>王有一子。<a id="a-Fl"></a>字优陀耶跋陀。<a id="a-Fm"></a>于道头与狗子共戏。<a id="a-Fn"></a>王问。<a id="a-Fo"></a>优陀耶跋陀。<a id="a-Fp"></a>今何所在。<a id="a-Fq"></a>答言。<a id="a-Fr"></a>道中与狗子共戏。<a id="a-Fs"></a>王言唤来。<a id="a-Ft"></a>我与共食。<a id="a-Fu"></a>即抱狗子随信俱至。<a id="a-Fv"></a>王子不食。<a id="a-Fw"></a>王言。<a id="a-Fx"></a>何故。<a id="a-Fy"></a>王子言。<a id="a-Fz"></a>王听我与狗子食者。<a id="a-G0"></a>尔乃食耳。<a id="a-G1"></a>王言。<a id="a-G2"></a>随意。<a id="a-G3"></a>王子自食随持与狗。<a id="a-G4"></a>王语母言。<a id="a-G5"></a>我作难事。<a id="a-G6"></a>何以故。<a id="a-G7"></a>我浇顶刹利王。<a id="a-G8"></a>以爱念儿故。<a id="a-G9"></a>与狗共食。<a id="a-GA"></a>母言。<a id="a-GB"></a>此非作难事。<a id="a-GC"></a>何以故。<a id="a-GD"></a>人有啖狗肉者。<a id="a-GE"></a>与食何怪。<a id="a-GF"></a>会知汝父作难事不。<a id="a-GG"></a>王言。<a id="a-GH"></a>作何难事。<a id="a-GI"></a>母言。<a id="a-GJ"></a>汝年小时手指生痈。<a id="a-GK"></a>受急苦痛昼夜不寐。<a id="a-GL"></a>汝父抱着膝上口含痈指。<a id="a-GM"></a>大王体软汝得安睡。<a id="a-GN"></a>由口暖故。<a id="a-GO"></a>痈熟脓溃。<a id="a-GP"></a>大王心念。<a id="a-GQ"></a>却指唾脓复增子苦。<a id="a-GR"></a>即随咽脓。<a id="a-GS"></a>汝父作是难事愿汝时放。<a id="a-GT"></a>王闻默然。<a id="a-GU"></a>母谓已放。<a id="a-GV"></a>宫中声出已放大王。<a id="a-GW"></a>巷陌诸处闻大王得出。<a id="a-GX"></a>王贤善故。<a id="a-GY"></a>百千种人皆称善哉。<a id="a-GZ"></a>咸到狱所各作是言。<a id="a-Ga"></a>大王得出。<a id="a-Gb"></a>大王闻已作是念。<a id="a-Gc"></a>我儿恶逆无慈愍心。<a id="a-Gd"></a>不知当复何事治我。<a id="a-Ge"></a>作是念已。<a id="a-Gf"></a>自投床下遂便命绝尔时阿阇世王。<a id="a-Gg"></a>夺父王命得大逆罪。</p>
  <p id="aGh">佛在王舍城耆阇崛山中。<a id="a-Gi"></a>与大比丘众五百人俱。<a id="a-Gj"></a>尔时世尊。<a id="a-Gk"></a>中前着衣持钵入王舍城乞食。<a id="a-Gl"></a>食已还上耆阇崛山。<a id="a-Gm"></a>七日之中结加趺坐受禅定乐。<a id="a-Gn"></a>过七日已。<a id="a-Go"></a>中前着衣持钵入城。<a id="a-Gp"></a>为乞食故。<a id="a-Gq"></a>尔时调达。<a id="a-Gr"></a>闻瞿昙沙门在王舍城耆阇崛山中。<a id="a-Gs"></a>与大比丘众五百人俱。<a id="a-Gt"></a>瞿昙中前着衣持钵入王舍城乞食。<a id="a-Gu"></a>食已还上耆阇崛山。<a id="a-Gv"></a>七日之中结加趺坐受禅定乐。<a id="a-Gw"></a>过七日已。<a id="a-Gx"></a>中前着衣持钵入城。<a id="a-Gy"></a>为乞食故。<a id="a-Gz"></a>尔时阿阇世王。<a id="a-H0"></a>有象名守财。<a id="a-H1"></a>凶恶多力四方无双。<a id="a-H2"></a>于时调达。<a id="a-H3"></a>持五百金钱与象师言。<a id="a-H4"></a>汝知不耶。<a id="a-H5"></a>王敬待我。<a id="a-H6"></a>我今于人能有损益。<a id="a-H7"></a>此五百金钱今并与汝。<a id="a-H8"></a>若事果成。<a id="a-H9"></a>厚相供给田宅人民。<a id="a-HA"></a>问言。<a id="a-HB"></a>何事。<a id="a-HC"></a>答言。<a id="a-HD"></a>沙门瞿昙。<a id="a-HE"></a>与大比丘众五百人俱。<a id="a-HF"></a>在耆阇崛山中。<a id="a-HG"></a>沙门瞿昙。<a id="a-HH"></a>中前着衣持钵入王舍城乞食。<a id="a-HI"></a>食已还上耆阇崛山。<a id="a-HJ"></a>七日之中结加趺坐受禅定乐。<a id="a-HK"></a>过七日已。<a id="a-HL"></a>中前着衣持钵入城。<a id="a-HM"></a>为乞食故。<a id="a-HN"></a>汝能以酒与象令醉。<a id="a-HO"></a>解锁却靽。<a id="a-HP"></a>令夺瞿昙沙门命不。<a id="a-HQ"></a>象师答言尔。<a id="a-HR"></a>此是小事。<a id="a-HS"></a>斯象属我想不忘报。<a id="a-HT"></a>调达语言。<a id="a-HU"></a>我闻沙门瞿昙却后七日当来入城。<a id="a-HV"></a>即屈指度筹到七日时。<a id="a-HW"></a>与象酒醉系住待佛。<a id="a-HX"></a>诸佛常法。<a id="a-HY"></a>有大因缘入城时。<a id="a-HZ"></a>现如是瑞应。<a id="a-Ha"></a>象深鸣马悲鸣诸牛王吼。<a id="a-Hb"></a>鹅雁孔雀鹦鹉舍利鸟俱耆罗鸟猩猩诸鸟出和雅音。<a id="a-Hc"></a>大鼓小鼓箜篌筝笛琵琶箫瑟筚篥铙钹不鼓自鸣。<a id="a-Hd"></a>诸贵人舍所有金器银器内外庄严具。<a id="a-He"></a>若在箱箧中自然作声。<a id="a-Hf"></a>盲者得视。<a id="a-Hg"></a>聋者得听。<a id="a-Hh"></a>哑者能言。<a id="a-Hi"></a>痀躄者得伸。<a id="a-Hj"></a>跛蹇得手足。<a id="a-Hk"></a>睐眼得正。<a id="a-Hl"></a>瘿者得除苦痛。<a id="a-Hm"></a>得乐毒者消歇。<a id="a-Hn"></a>狂者得止。<a id="a-Ho"></a>杀者离杀。<a id="a-Hp"></a>偷者离偷。<a id="a-Hq"></a>邪淫者不邪淫。<a id="a-Hr"></a>妄语者不妄语。<a id="a-Hs"></a>两舌恶口绮语者不绮语。<a id="a-Ht"></a>贪者不贪。<a id="a-Hu"></a>瞋者不瞋。<a id="a-Hv"></a>邪见者离邪见。<a id="a-Hw"></a>牢狱闭系枷锁杻械。<a id="a-Hx"></a>悉得解脱。<a id="a-Hy"></a>急闹处者皆得空闲。<a id="a-Hz"></a>未种善根者种。<a id="a-I0"></a>已种者增长。<a id="a-I1"></a>已增长得解脱。<a id="a-I2"></a>诸伏藏宝物自然发出。<a id="a-I3"></a>现如是诸希有事。<a id="a-I4"></a>一切众生皆得利益。<a id="a-I5"></a>佛到城以右足着门阃上。<a id="a-I6"></a>即现如是种种瑞应。<a id="a-I7"></a>象师曾见是相。<a id="a-I8"></a>知佛入城。<a id="a-I9"></a>即解象靽放去。<a id="a-IA"></a>欲令害佛。<a id="a-IB"></a>无能遮者。<a id="a-IC"></a>是象面有三瘤。<a id="a-ID"></a>醉狂蹴踏。<a id="a-IE"></a>百千万众皆大怖畏。<a id="a-IF"></a>有入舍者在屏覆处者。<a id="a-IG"></a>巷陌皆空。<a id="a-IH"></a>除佛及弟子。<a id="a-II"></a>有贤者。<a id="a-IJ"></a>遥见守财象来。<a id="a-IK"></a>向佛所白佛言。<a id="a-IL"></a>世尊。<a id="a-IM"></a>是象饮能醉酒。<a id="a-IN"></a>象已离羁靽遣来害佛。<a id="a-IO"></a>无能遮者。<a id="a-IP"></a>愿佛入舍。<a id="a-IQ"></a>若还出城。<a id="a-IR"></a>勿令此象害佛世尊命。<a id="a-IS"></a>佛言。<a id="a-IT"></a>若守财象夺佛命者。<a id="a-IU"></a>无有是处。<a id="a-IV"></a>若佛为他因缘死。<a id="a-IW"></a>亦无是处。<a id="a-IX"></a>是贤者心大欢喜言。<a id="a-IY"></a>若守财象能夺佛命。<a id="a-IZ"></a>无有是处。<a id="a-Ia"></a>若佛为他因缘死者。<a id="a-Ib"></a>亦无是处。<a id="a-Ic"></a>尔时众人。<a id="a-Id"></a>于屋上楼阁上向中立。<a id="a-Ie"></a>作高大声。<a id="a-If"></a>时有不信者言。<a id="a-Ig"></a>是守财象或能杀佛。<a id="a-Ih"></a>有信者言。<a id="a-Ii"></a>是守财象能杀佛者。<a id="a-Ij"></a>无有是处象遥见佛。<a id="a-Ik"></a>即便啮齿举鼻竖尾弭耳努力走向佛所。<a id="a-Il"></a>诸比丘遥见象来。<a id="a-Im"></a>皆大惊怖舍佛走逃。<a id="a-In"></a>唯除一阿难。<a id="a-Io"></a>象来逼佛。<a id="a-Ip"></a>佛即以慈三昧力。<a id="a-Iq"></a>象醉即醒。<a id="a-Ir"></a>头面礼佛以鼻拭佛足。<a id="a-Is"></a>佛以右手摩其头。<a id="a-It"></a>即说偈言。</p>
  <p id="aIu">世尊以长臂　　柔软相轮手</p>
  <p id="aIv">摩抆象头教　　如父教其子</p>
  <p id="aIw">佛言大象　　莫起恶业　　起恶业者</p>
  <p id="aIx">不生善处　　伊罗辕象　　跋陀和象</p>
  <p id="aIy">提罗遮象　　醯摩和象　　有凶行象</p>
  <p id="aIz">有牛王象</p>
  <p id="aJ0">天象等礼佛　　不放逸调戏</p>
  <p id="aJ1">放逸调戏者　　不得生善处</p>
  <p id="aJ2">若汝不放逸　　当得生天上</p>
  <p id="aJ3">佛说偈已。<a id="a-J4"></a>为守财象说法示教利喜。<a id="a-J5"></a>示教利喜已默然。<a id="a-J6"></a>时守财象。<a id="a-J7"></a>从佛闻法故。<a id="a-J8"></a>心悔泪出。<a id="a-J9"></a>头面礼佛足右绕而去。<a id="a-JA"></a>尔时众人闻佛摧伏恶象希有事故。<a id="a-JB"></a>无量众集。<a id="a-JC"></a>佛见无量众集已。<a id="a-JD"></a>告阿难言。<a id="a-JE"></a>汝为我敷座办水。<a id="a-JF"></a>阿难受教。<a id="a-JG"></a>即于是处敷座办水。<a id="a-JH"></a>合掌白佛言。<a id="a-JI"></a>世尊。<a id="a-JJ"></a>已敷座办水。<a id="a-JK"></a>佛自知时。<a id="a-JL"></a>佛即洗足。<a id="a-JM"></a>就所敷座坐已。<a id="a-JN"></a>便入禅定。<a id="a-JO"></a>于此处没。<a id="a-JP"></a>出于东方虚空中。<a id="a-JQ"></a>现四威仪行立坐卧。<a id="a-JR"></a>入火光三昧。<a id="a-JS"></a>现种种色光。<a id="a-JT"></a>青黄赤白红缥紫碧。<a id="a-JU"></a>身下出火。<a id="a-JV"></a>身上出水。<a id="a-JW"></a>复从身上出火。<a id="a-JX"></a>身下出水。<a id="a-JY"></a>南西北方亦复如是。<a id="a-JZ"></a>现如是种种神通力已。<a id="a-Ja"></a>还坐本处时坐。<a id="a-Jb"></a>众人先怀厌恶怖畏心者。<a id="a-Jc"></a>见佛神变及调伏醉象。<a id="a-Jd"></a>即于佛所深生信敬。<a id="a-Je"></a>佛知众生深信柔软。<a id="a-Jf"></a>随其所应为说道法。<a id="a-Jg"></a>是众中。<a id="a-Jh"></a>有人得暖法者。<a id="a-Ji"></a>顶法者。<a id="a-Jj"></a>顺道忍法者。<a id="a-Jk"></a>三毒薄者。<a id="a-Jl"></a>离欲者。<a id="a-Jm"></a>世间第一法者。<a id="a-Jn"></a>有得须陀洹果斯陀含果阿那含果者。<a id="a-Jo"></a>有种声闻乘因缘者。<a id="a-Jp"></a>有种辟支佛乘因缘者。<a id="a-Jq"></a>有种佛乘因缘者。<a id="a-Jr"></a>如是利益无量众生。<a id="a-Js"></a>佛于是日无所食啖。<a id="a-Jt"></a>捉阿难臂。<a id="a-Ju"></a>便从虚空还耆阇崛山中。<a id="a-Jv"></a>诸比丘闻世尊还。<a id="a-Jw"></a>皆诣佛所头面礼佛足却坐一面白佛言。<a id="a-Jx"></a>希有世尊。<a id="a-Jy"></a>如是急怖畏时。<a id="a-Jz"></a>阿难不舍离佛。<a id="a-K0"></a>佛语诸比丘。<a id="a-K1"></a>阿难不但今急怖时不舍离佛。<a id="a-K2"></a>乃过去世急怖时亦不舍离佛。<a id="a-K3"></a>今当说之。<a id="a-K4"></a>有过去世近雪山下有鹿王。<a id="a-K5"></a>名威德。<a id="a-K6"></a>作五百鹿主。<a id="a-K7"></a>时有猎师。<a id="a-K8"></a>安谷施罥。<a id="a-K9"></a>鹿王前行。<a id="a-KA"></a>右脚堕毛罥中。<a id="a-KB"></a>鹿王心念。<a id="a-KC"></a>若我现相。<a id="a-KD"></a>则诸鹿不敢食谷。<a id="a-KE"></a>须啖谷尽尔乃现相。<a id="a-KF"></a>现脚相时诸鹿皆去。<a id="a-KG"></a>唯一女鹿住。<a id="a-KH"></a>说偈言。</p>
  <p id="aKI">大王当知　　是罥师来　　愿勤方便</p>
  <p id="aKJ">出是罥去</p>
  <p id="aKK">尔时鹿王以偈答言。</p>
  <p id="aKL">我勤方便　　力势已尽　　毛罥转急</p>
  <p id="aKM">不能得出</p>
  <p id="aKN">尔时女鹿。<a id="a-KO"></a>见猎师转近。<a id="a-KP"></a>重说偈言。</p>
  <p id="aKQ">大王当知　　罥师转近　　愿勤方便</p>
  <p id="aKR">求出是罥</p>
  <p id="aKS">鹿王答言。</p>
  <p id="aKT">我勤方便　　力势已尽　　毛罥转急</p>
  <p id="aKU">不可得脱</p>
  <p id="aKV">女鹿见猎师到已。<a id="a-KW"></a>向说偈言。</p>
  <p id="aKX">汝以利刀　　先杀我身　　然后愿放</p>
  <p id="aKY">鹿王令去</p>
  <p id="aKZ">猎师闻之。<a id="a-Ka"></a>生怜愍希有心。<a id="a-Kb"></a>畜生深爱他故。<a id="a-Kc"></a>乃能与命。<a id="a-Kd"></a>以偈答言。</p>
  <p id="aKe">我终不杀汝　　亦不杀鹿王</p>
  <p id="aKf">放汝及鹿王　　随意所乐去</p>
  <p id="aKg">猎师即时解放鹿王。<a id="a-Kh"></a>佛语诸比丘。<a id="a-Ki"></a>昔鹿王者。<a id="a-Kj"></a>岂异人乎。<a id="a-Kk"></a>莫作异观。<a id="a-Kl"></a>则我身是。<a id="a-Km"></a>五百鹿者。<a id="a-Kn"></a>则汝等五百比丘是。<a id="a-Ko"></a>汝等过去世急怖时舍离我。<a id="a-Kp"></a>今急怖时亦舍我去。<a id="a-Kq"></a>时猎师者。<a id="a-Kr"></a>则守财象是。<a id="a-Ks"></a>过去世不恼害我。<a id="a-Kt"></a>今世亦不害我。<a id="a-Ku"></a>时女鹿者。<a id="a-Kv"></a>阿难是。<a id="a-Kw"></a>过去世急怖时不舍我去。<a id="a-Kx"></a>今世急怖时亦不舍我去。<a id="a-Ky"></a>佛即以是因缘故。<a id="a-Kz"></a>说第二本生。<a id="a-L0"></a>佛言。<a id="a-L1"></a>过去世时。<a id="a-L2"></a>有波罗奈城。<a id="a-L3"></a>城边有池。<a id="a-L4"></a>池名雨成。<a id="a-L5"></a>是池中有多水多鱼多龟多鹅雁鸭。<a id="a-L6"></a>中有雁王。<a id="a-L7"></a>名治国。<a id="a-L8"></a>作五百雁主。<a id="a-L9"></a>尔时有猎师。<a id="a-LA"></a>先施毛罥近谷。<a id="a-LB"></a>是雁王前行右脚着罥中。<a id="a-LC"></a>作是念。<a id="a-LD"></a>若我出是罥脚者。<a id="a-LE"></a>余雁不敢啖谷。<a id="a-LF"></a>须啖谷尽然后当现。<a id="a-LG"></a>啖谷尽已。<a id="a-LH"></a>即便现脚相。<a id="a-LI"></a>众雁舍王飞去。<a id="a-LJ"></a>唯有一大臣。<a id="a-LK"></a>名苏摩。<a id="a-LL"></a>不舍王去。<a id="a-LM"></a>治国雁王语大臣言。<a id="a-LN"></a>我与汝职作王。<a id="a-LO"></a>在诸雁前行。<a id="a-LP"></a>答言。<a id="a-LQ"></a>不能。<a id="a-LR"></a>问言。<a id="a-LS"></a>何故。<a id="a-LT"></a>尔时大臣以偈答言。</p>
  <p id="aLU">我愿随王　　死生不变　　宁共王死</p>
  <p id="aLV">胜相离生　　大王当知　　是罥师来</p>
  <p id="aLW">但勤方便　　求脱此罥</p>
  <p id="aLX">尔时雁王以偈答言。</p>
  <p id="aLY">我勤方便　　力势已尽　　毛罥转急</p>
  <p id="aLZ">不能得脱</p>
  <p id="aLa">尔时大臣见罥师转近。<a id="a-Lb"></a>复说偈言。</p>
  <p id="aLc">大王当知　　罥师欲至　　愿勤方便</p>
  <p id="aLd">求脱此罥</p>
  <p id="aLe">尔时雁王以偈答言。</p>
  <p id="aLf">我勤方便　　力势已尽　　毛罥转急</p>
  <p id="aLg">不可得脱</p>
  <p id="aLh">苏摩大臣见罥师到已向说偈言。</p>
  <p id="aLi">大王毛脂肉　　我与等无异</p>
  <p id="aLj">汝以刀杀我　　放王不损汝</p>
  <p id="aLk">尔时罥师作是念。<a id="a-Ll"></a>畜生深爱他故。<a id="a-Lm"></a>乃能与命。<a id="a-Ln"></a>甚为希有。<a id="a-Lo"></a>作是念已。<a id="a-Lp"></a>语大臣言。<a id="a-Lq"></a>我不相杀。<a id="a-Lr"></a>放汝及王。<a id="a-Ls"></a>随意乐去。<a id="a-Lt"></a>猎师即解雁王放去。<a id="a-Lu"></a>是二雁小远。<a id="a-Lv"></a>共相谓言。<a id="a-Lw"></a>是猎师作希有事。<a id="a-Lx"></a>与我等寿命。<a id="a-Ly"></a>若先杀一后杀一。<a id="a-Lz"></a>谁能遮者。<a id="a-M0"></a>我等资生之具。<a id="a-M1"></a>当以厚报猎师闻已问言。<a id="a-M2"></a>汝等何说不能去耶。<a id="a-M3"></a>二雁答言。<a id="a-M4"></a>我等能去。<a id="a-M5"></a>但具说汝作希有事。<a id="a-M6"></a>与我等命。<a id="a-M7"></a>若汝先杀一后杀一。<a id="a-M8"></a>谁能遮者。<a id="a-M9"></a>我等资生之具。<a id="a-MA"></a>当以厚报。<a id="a-MB"></a>猎师问雁。<a id="a-MC"></a>汝是畜生。<a id="a-MD"></a>有何生具以用报我。<a id="a-ME"></a>二雁答言。<a id="a-MF"></a>波罗奈王。<a id="a-MG"></a>名梵德。<a id="a-MH"></a>汝持我与。<a id="a-MI"></a>时猎师言。<a id="a-MJ"></a>彼或害汝。<a id="a-MK"></a>云何当与。<a id="a-ML"></a>雁言。<a id="a-MM"></a>汝莫系缚我。<a id="a-MN"></a>但散将去。<a id="a-MO"></a>尔时猎师持二雁着两肩上。<a id="a-MP"></a>到城巷陌中行。<a id="a-MQ"></a>是雁端正。<a id="a-MR"></a>众人乐见多人爱念。<a id="a-MS"></a>众中有言。<a id="a-MT"></a>我与汝五钱。<a id="a-MU"></a>有与十钱二十钱者。<a id="a-MV"></a>皆言。<a id="a-MW"></a>小待莫杀。<a id="a-MX"></a>是人比至王宫。<a id="a-MY"></a>大得财物。<a id="a-MZ"></a>猎师到王宫门已。<a id="a-Ma"></a>置雁于地。<a id="a-Mb"></a>雁王语守门者。<a id="a-Mc"></a>汝白梵德王治国雁王今在门外。<a id="a-Md"></a>便往白王。<a id="a-Me"></a>王即听入。<a id="a-Mf"></a>与设金床。<a id="a-Mg"></a>苏摩大臣随所应与共相问讯。<a id="a-Mh"></a>然后就座。<a id="a-Mi"></a>以偈问讯梵德王言。</p>
  <p id="aMj">王体安隐不　　国土丰足不</p>
  <p id="aMk">如法化民不　　等心治国不</p>
  <p id="aMl">尔时梵德王以偈答言。</p>
  <p id="aMm">我常自安隐　　国土恒丰宁</p>
  <p id="aMn">以法化国民　　等心无偏私</p>
  <p id="aMo">如是詶对说五百偈。<a id="a-Mp"></a>梵德王闻其所说。<a id="a-Mq"></a>而作是念。<a id="a-Mr"></a>雁王乃尔明达。<a id="a-Ms"></a>苏摩大臣时默然住。<a id="a-Mt"></a>梵德王言。<a id="a-Mu"></a>汝何故默然。<a id="a-Mv"></a>大臣答言。<a id="a-Mw"></a>汝是人王国主。<a id="a-Mx"></a>此雁王陂泽国主。<a id="a-My"></a>二主共语。<a id="a-Mz"></a>何敢间错。<a id="a-N0"></a>王作是念。<a id="a-N1"></a>此是贤臣。<a id="a-N2"></a>语言。<a id="a-N3"></a>苏摩。<a id="a-N4"></a>我有好园。<a id="a-N5"></a>汝能于中住不。<a id="a-N6"></a>当更集诸雁。<a id="a-N7"></a>为汝等作池。<a id="a-N8"></a>与汝等作随所乐食。<a id="a-N9"></a>答言。<a id="a-NA"></a>不能。<a id="a-NB"></a>王问。<a id="a-NC"></a>何故。<a id="a-ND"></a>雁王言。<a id="a-NE"></a>王或睡觉忘不蠲我。<a id="a-NF"></a>敕作雁肉食。<a id="a-NG"></a>若宰人不能得余雁。<a id="a-NH"></a>或杀我等以充王厨。<a id="a-NI"></a>治国雁王入王宫中。<a id="a-NJ"></a>诸雁从雨成池出。<a id="a-NK"></a>于王宫上徘徊悲鸣。<a id="a-NL"></a>翅湿有水洒污宫殿。<a id="a-NM"></a>王仰看见水污宫殿。<a id="a-NN"></a>怪而问曰。<a id="a-NO"></a>此是何等。<a id="a-NP"></a>雁王答言。<a id="a-NQ"></a>是我眷属。<a id="a-NR"></a>王言。<a id="a-NS"></a>汝欲去耶。<a id="a-NT"></a>答言。<a id="a-NU"></a>欲去。<a id="a-NV"></a>王言。<a id="a-NW"></a>汝何所须。<a id="a-NX"></a>答言。<a id="a-NY"></a>我为猎师所得。<a id="a-NZ"></a>于我等作希有事。<a id="a-Na"></a>与我等寿。<a id="a-Nb"></a>若先杀一后杀一。<a id="a-Nc"></a>谁能遮者。<a id="a-Nd"></a>王言。<a id="a-Ne"></a>当何以报之。<a id="a-Nf"></a>二雁答言。<a id="a-Ng"></a>与金银车磲玛瑙衣服饮食。<a id="a-Nh"></a>作是语已飞升虚空。<a id="a-Ni"></a>佛语诸比丘。<a id="a-Nj"></a>尔时治国雁王岂异人乎。<a id="a-Nk"></a>则我身是。<a id="a-Nl"></a>五百雁者则五百比丘是。<a id="a-Nm"></a>过去急怖时舍我去。<a id="a-Nn"></a>今世急怖时亦舍我去。<a id="a-No"></a>猎师者守财象是。<a id="a-Np"></a>过去世时不恼害我。<a id="a-Nq"></a>今亦不恼害我。<a id="a-Nr"></a>梵德王者即净饭王是。<a id="a-Ns"></a>苏摩大臣者阿难是。<a id="a-Nt"></a>过去急怖畏时不舍我。<a id="a-Nu"></a>今急怖畏时亦不舍我。<a id="a-Nv"></a>佛即时以是因缘故。<a id="a-Nw"></a>说第三本生。<a id="a-Nx"></a>有过去世近雪山下。<a id="a-Ny"></a>有师子兽王住。<a id="a-Nz"></a>作五百师子主。<a id="a-O0"></a>是师子王后时老病瘦眼闇。<a id="a-O1"></a>在诸师子前行。<a id="a-O2"></a>堕空井中。<a id="a-O3"></a>五百师子皆舍离去。<a id="a-O4"></a>尔时去空井不远。<a id="a-O5"></a>有一野干。<a id="a-O6"></a>见师子王作是念。<a id="a-O7"></a>我所以得此林住安乐饱满肉者。<a id="a-O8"></a>由师子王故。<a id="a-O9"></a>师子王今堕急处云何当报。<a id="a-OA"></a>时此井边有渠流水。<a id="a-OB"></a>野干即以口脚通水入井。<a id="a-OC"></a>随水满井。<a id="a-OD"></a>师子浮出。<a id="a-OE"></a>时此林神。<a id="a-OF"></a>而说偈言。</p>
  <p id="aOG">身虽自雄健　　应以弱为友</p>
  <p id="aOH">小野干能救　　师子王井难</p>
  <p id="aOI">佛语诸比丘。<a id="a-OJ"></a>尔时师子王者。<a id="a-OK"></a>岂异人乎。<a id="a-OL"></a>则我身是。<a id="a-OM"></a>五百师子者。<a id="a-ON"></a>诸比丘是。<a id="a-OO"></a>过去世急怖时舍离我去。<a id="a-OP"></a>今急怖时亦舍我去。<a id="a-OQ"></a>野干者。<a id="a-OR"></a>阿难是。<a id="a-OS"></a>过去世时爱念我。<a id="a-OT"></a>今亦爱念我。</p>
  <p id="aOU">佛即以是因缘故。<a id="a-OV"></a>如是广说五百本生。</p>
 </body>
</html>