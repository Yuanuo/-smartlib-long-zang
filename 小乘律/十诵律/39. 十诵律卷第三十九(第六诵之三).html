<!doctype html>
<html id="z3IBUvKmG" data-ver="1809">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第三十九(第六诵之三)</h1>
  <h2 id="a2">杂诵初二十法（初中后各二十法）</h2>
  <p id="a3">佛游波伽国。<a id="a-4"></a>人间教化。<a id="a-5"></a>有一处。<a id="a-6"></a>名失守罗。<a id="a-7"></a>毗师蓝蜜伽蓝。<a id="a-8"></a>是失守罗处。<a id="a-9"></a>菩伽王子家有新堂成。<a id="a-A"></a>名鸠摩罗。<a id="a-B"></a>未有沙门婆罗门入中坐者。<a id="a-C"></a>尔时王子闻佛游波伽国人间教化在失守罗处毗师蓝蜜伽蓝教化。<a id="a-D"></a>我今有新堂。<a id="a-E"></a>名鸠摩罗。<a id="a-F"></a>成来未久。<a id="a-G"></a>修饰画治讫亦未久。<a id="a-H"></a>未有沙门婆罗门入中坐者。<a id="a-I"></a>若世尊与众僧。<a id="a-J"></a>先入我舍者我大得利。<a id="a-K"></a>何以故。<a id="a-L"></a>佛入我舍故。<a id="a-M"></a>佛入已我当后入。<a id="a-N"></a>菩伽王子。<a id="a-O"></a>即唤萨若瞿妒路摩牢。<a id="a-P"></a>向作是语。<a id="a-Q"></a>我闻世尊游波伽国人间教化在失守罗处毗师蓝蜜伽蓝游行教化。<a id="a-R"></a>我今有新堂。<a id="a-S"></a>名鸠摩罗。<a id="a-T"></a>新成。<a id="a-U"></a>未有沙门婆罗门入中坐者。<a id="a-V"></a>若佛先入者。<a id="a-W"></a>我得大利。<a id="a-X"></a>佛入已我当后入。<a id="a-Y"></a>萨若瞿妒路摩牢。<a id="a-Z"></a>汝往世尊所。<a id="a-a"></a>以我语白佛言。<a id="a-b"></a>世尊。<a id="a-c"></a>菩伽王子头面礼佛足。<a id="a-d"></a>问讯世尊作是言。<a id="a-e"></a>菩伽王子有新成堂。<a id="a-f"></a>名鸠摩罗。<a id="a-g"></a>未有沙门婆罗门入者。<a id="a-h"></a>菩伽王子请佛及僧。<a id="a-i"></a>时萨若瞿妒路摩牢。<a id="a-j"></a>受王子语已。<a id="a-k"></a>往世尊所作如是言。<a id="a-l"></a>世尊。<a id="a-m"></a>菩伽王子。<a id="a-n"></a>头面礼足问讯世尊。<a id="a-o"></a>少病少恼安乐住不。<a id="a-p"></a>我有新成堂。<a id="a-q"></a>名鸠摩罗。<a id="a-r"></a>成来未久。<a id="a-s"></a>修饰画治讫亦未久。<a id="a-t"></a>请佛及僧明日食。<a id="a-u"></a>佛言。<a id="a-v"></a>使是王子常得安乐。<a id="a-w"></a>佛语萨若瞿妒路摩牢。<a id="a-x"></a>天人常求乐。<a id="a-y"></a>诸龙夜叉乾闼婆阿修罗迦留罗紧那罗摩睺罗伽及余众生亦皆求乐。<a id="a-z"></a>佛说已默然。<a id="a-10"></a>时萨若瞿妒路摩牢。<a id="a-11"></a>见佛默然右绕而去。<a id="a-12"></a>到菩伽王子所。<a id="a-13"></a>作如是言。<a id="a-14"></a>瞿昙沙门已受王子请。<a id="a-15"></a>随王子意。<a id="a-16"></a>尔时菩伽王子。<a id="a-17"></a>竟夜办具种种多美饮食。<a id="a-18"></a>办已晨朝敷坐处。<a id="a-19"></a>以衣布地。<a id="a-1A"></a>庄严鸠摩罗堂及阶。<a id="a-1B"></a>陛庄严竟。<a id="a-1C"></a>即语萨若瞿妒路摩牢。<a id="a-1D"></a>往世尊所白言时到。<a id="a-1E"></a>萨若瞿妒路摩牢受语已。<a id="a-1F"></a>即往世尊所白言时到。<a id="a-1G"></a>尔时世尊。<a id="a-1H"></a>中前着衣持钵大众围绕。<a id="a-1I"></a>到菩伽王子舍。<a id="a-1J"></a>尔时王子约敕家内。<a id="a-1K"></a>一切大小皆出门外。<a id="a-1L"></a>时王子遥见世尊来。<a id="a-1M"></a>即从坐起叉手在一面立。<a id="a-1N"></a>作如是言。<a id="a-1O"></a>善来世尊。<a id="a-1P"></a>王子前诣佛所。<a id="a-1Q"></a>头面礼足迎。<a id="a-1R"></a>世尊到鸠摩罗堂。<a id="a-1S"></a>王子在阶道边立。<a id="a-1T"></a>佛及僧往至阶头立住。<a id="a-1U"></a>尔时菩伽王子。<a id="a-1V"></a>叉手白佛言。<a id="a-1W"></a>世尊。<a id="a-1X"></a>愿前堂上。<a id="a-1Y"></a>从敷氎处上。<a id="a-1Z"></a>令我等长夜安隐。<a id="a-1a"></a>时长老阿难在佛后以扇扇佛。<a id="a-1b"></a>佛语阿难。<a id="a-1c"></a>随法约敕王子。<a id="a-1d"></a>尔时阿难语菩伽王子。<a id="a-1e"></a>却地所敷衣被床上者置。<a id="a-1f"></a>王子不肯。<a id="a-1g"></a>阿难语王子。<a id="a-1h"></a>佛怜愍后来众生故且却。<a id="a-1i"></a>时菩伽王子即却地所敷衣被。<a id="a-1j"></a>尔时王子叉手白佛言。<a id="a-1k"></a>已却地敷愿佛上堂。<a id="a-1l"></a>令我等常得安隐。<a id="a-1m"></a>佛即上堂敷坐具。<a id="a-1n"></a>在诸比丘前坐。<a id="a-1o"></a>尔时王子自行水已。<a id="a-1p"></a>下种种饮食。<a id="a-1q"></a>僧得饱满。<a id="a-1r"></a>食已摄钵行水。<a id="a-1s"></a>行水时王子执澡盘承水竟。<a id="a-1t"></a>听佛说法。<a id="a-1u"></a>佛为说种种法示教利喜。<a id="a-1v"></a>示教利喜已从坐起去。<a id="a-1w"></a>时佛食后集比丘僧。<a id="a-1x"></a>语诸比丘。<a id="a-1y"></a>若地敷衣。<a id="a-1z"></a>不应在上行。<a id="a-20"></a>在上行者突吉罗。</p>
  <p id="a21">佛在舍卫国。<a id="a-22"></a>有一婆罗门。<a id="a-23"></a>大富多饶财宝田宅牛羊。<a id="a-24"></a>唯少一种。<a id="a-25"></a>无有儿息。<a id="a-26"></a>求一切天神。<a id="a-27"></a>所谓水神树神。<a id="a-28"></a>为求儿故。<a id="a-29"></a>穷极不能得。<a id="a-2A"></a>有一比丘尼。<a id="a-2B"></a>常出入其舍。<a id="a-2C"></a>后日来时。<a id="a-2D"></a>婆罗门妇有不净现。<a id="a-2E"></a>时比丘尼语妇人言。<a id="a-2F"></a>汝不清净。<a id="a-2G"></a>我曾闻。<a id="a-2H"></a>取阿罗汉行迹处物浣取汁洗浴。<a id="a-2I"></a>便得有儿。<a id="a-2J"></a>此中除佛及弟子众。<a id="a-2K"></a>余处更无。<a id="a-2L"></a>世尊若来入汝舍者。<a id="a-2M"></a>可得生儿。<a id="a-2N"></a>时婆罗门妇闻已。<a id="a-2O"></a>云何方便令佛入舍。<a id="a-2P"></a>便以方便语婆罗门。<a id="a-2Q"></a>我曾闻。<a id="a-2R"></a>取阿罗汉行迹处物。<a id="a-2S"></a>浣取汁洗浴。<a id="a-2T"></a>便得有儿。<a id="a-2U"></a>除佛及弟子众。<a id="a-2V"></a>余处更无。<a id="a-2W"></a>若佛入舍者。<a id="a-2X"></a>可得生儿。<a id="a-2Y"></a>时婆罗门不信是语。<a id="a-2Z"></a>以求儿故。<a id="a-2a"></a>答言。<a id="a-2b"></a>随意。<a id="a-2c"></a>妇言。<a id="a-2d"></a>汝往请佛。<a id="a-2e"></a>时婆罗门往世尊所。<a id="a-2f"></a>一面坐问讯世尊。<a id="a-2g"></a>佛为种种说法示教利喜已默然。<a id="a-2h"></a>婆罗门言。<a id="a-2i"></a>愿佛及僧。<a id="a-2j"></a>明日受我请。<a id="a-2k"></a>佛默然受。<a id="a-2l"></a>知佛受已。<a id="a-2m"></a>从坐起右绕而去。<a id="a-2n"></a>到自舍通夜办种种多美饮食。<a id="a-2o"></a>办已晨朝敷坐处。<a id="a-2p"></a>以种种物布地乃至外门往白佛言。<a id="a-2q"></a>时到食具已办佛自知时。<a id="a-2r"></a>诸比丘往婆罗门舍。<a id="a-2s"></a>佛自住房迎食分。<a id="a-2t"></a>尔时诸比丘自却地敷前入其舍。<a id="a-2u"></a>时婆罗门心念。<a id="a-2v"></a>入时不行地敷上。<a id="a-2w"></a>出时当在上行。<a id="a-2x"></a>诸比丘坐已。<a id="a-2y"></a>自行澡水下食。<a id="a-2z"></a>僧饱满食已。<a id="a-30"></a>摄钵洗手咒愿。<a id="a-31"></a>咒愿已从上座次第。<a id="a-32"></a>却地敷而出。<a id="a-33"></a>时婆罗门心意不乐。<a id="a-34"></a>是沙门断种人。<a id="a-35"></a>破我婆罗门行我有所为作是供养。<a id="a-36"></a>而常不果。<a id="a-37"></a>诸比丘食后到佛所。<a id="a-38"></a>头面礼足在一面坐。<a id="a-39"></a>诸佛常法。<a id="a-3A"></a>食后比丘来。<a id="a-3B"></a>以是语劳问诸比丘。<a id="a-3C"></a>饮食多美僧饱满不。<a id="a-3D"></a>佛即以是语劳问诸比丘。<a id="a-3E"></a>饮食多美僧饱满不。<a id="a-3F"></a>诸比丘言。<a id="a-3G"></a>饮食多美众僧饱满。<a id="a-3H"></a>以上因缘向佛广说。<a id="a-3I"></a>佛以是事集比丘僧。<a id="a-3J"></a>集僧已种种因缘赞戒赞持戒。<a id="a-3K"></a>赞戒赞持戒已语诸比丘。<a id="a-3L"></a>从今怜愍众生故。<a id="a-3M"></a>听汝等地敷上行。<a id="a-3N"></a>时诸比丘尼闻佛听地敷上行。<a id="a-3O"></a>以婆罗门因缘故。<a id="a-3P"></a>先往婆罗门家。<a id="a-3Q"></a>比丘尼便往语婆罗门妇言。<a id="a-3R"></a>佛先结戒。<a id="a-3S"></a>不听比丘地敷上行。<a id="a-3T"></a>以是因缘故听。<a id="a-3U"></a>汝可更请令蹈上过。<a id="a-3V"></a>时婆罗门妇。<a id="a-3W"></a>以方便语夫。<a id="a-3X"></a>佛先结戒。<a id="a-3Y"></a>不听比丘行地敷上。<a id="a-3Z"></a>以是因缘故听。<a id="a-3a"></a>今可更请。<a id="a-3b"></a>婆罗门心亦不喜。<a id="a-3c"></a>以为儿故。<a id="a-3d"></a>答言。<a id="a-3e"></a>随意。<a id="a-3f"></a>妇语夫言。<a id="a-3g"></a>可往请佛。<a id="a-3h"></a>婆罗门往到世尊所。<a id="a-3i"></a>一面坐问讯世尊。<a id="a-3j"></a>佛为婆罗门说种种法示教利喜。<a id="a-3k"></a>示教利喜已默然。<a id="a-3l"></a>婆罗门白佛言。<a id="a-3m"></a>愿受我明日请。<a id="a-3n"></a>佛默然受。<a id="a-3o"></a>婆罗门知佛受。<a id="a-3p"></a>已从坐起去。<a id="a-3q"></a>竟夜办种种多美饮食。<a id="a-3r"></a>晨朝以种种物布地乃至外门。<a id="a-3s"></a>往白佛时到食具已办。<a id="a-3t"></a>尔时世尊着衣持钵。<a id="a-3u"></a>诸比丘僧前后围绕。<a id="a-3v"></a>到舍就座坐已。<a id="a-3w"></a>自行澡水下食。<a id="a-3x"></a>食已摄钵行澡水。<a id="a-3y"></a>婆罗门在佛前听说法。<a id="a-3z"></a>听说法已白佛言。<a id="a-40"></a>世尊。<a id="a-41"></a>我家当生儿不。<a id="a-42"></a>佛言生。<a id="a-43"></a>生已当出家。<a id="a-44"></a>第二生者亦当出家。<a id="a-45"></a>第三生者亦当出家。<a id="a-46"></a>次后生者当在家。<a id="a-47"></a>佛自恣后游行教化。<a id="a-48"></a>有一比丘。<a id="a-49"></a>手捉钵药草革屣而行。<a id="a-4A"></a>佛见此比丘。<a id="a-4B"></a>知而故问。<a id="a-4C"></a>汝何以捉钵药草革屣游行。<a id="a-4D"></a>答言。<a id="a-4E"></a>我更无著处。<a id="a-4F"></a>佛言。<a id="a-4G"></a>从今听畜三种囊。<a id="a-4H"></a>钵囊药草囊革屣囊。<a id="a-4I"></a>佛在王舍城。<a id="a-4J"></a>尔时六群比丘。<a id="a-4K"></a>所受持坐具。<a id="a-4L"></a>置一处已余处宿。<a id="a-4M"></a>佛言。<a id="a-4N"></a>从今日所受坐具不应离宿。<a id="a-4O"></a>犯者突吉罗。<a id="a-4P"></a>佛在舍卫国。<a id="a-4Q"></a>憍萨罗国有阿练儿处。<a id="a-4R"></a>有二比丘在彼住。<a id="a-4S"></a>一人犯戒一人净持戒。<a id="a-4T"></a>此二比丘未曾见佛。<a id="a-4U"></a>欲共往见佛。<a id="a-4V"></a>道中值有虫水。<a id="a-4W"></a>破戒者语持戒者言。<a id="a-4X"></a>可共饮是水。<a id="a-4Y"></a>持戒者言。<a id="a-4Z"></a>水中有虫。<a id="a-4a"></a>云何可饮。<a id="a-4b"></a>犯戒者言。<a id="a-4c"></a>我若不饮便死不得见佛闻法及僧。<a id="a-4d"></a>持戒者言。<a id="a-4e"></a>至死不饮。<a id="a-4f"></a>时犯戒者便饮。<a id="a-4g"></a>持戒者不饮便死。<a id="a-4h"></a>即生三十三天上。<a id="a-4i"></a>得天身具足。<a id="a-4j"></a>先到佛所头面礼足在一面立。<a id="a-4k"></a>在一面立已。<a id="a-4l"></a>佛为种种说法。<a id="a-4m"></a>得法眼净。<a id="a-4n"></a>即时礼佛足言。<a id="a-4o"></a>归依佛归依法归依僧。<a id="a-4p"></a>我尽形寿为优婆塞。<a id="a-4q"></a>佛更为说法已默然。<a id="a-4r"></a>时天礼佛已忽然不现。<a id="a-4s"></a>时饮水者后到佛所。<a id="a-4t"></a>佛为无量众围绕说法。<a id="a-4u"></a>佛见此比丘来到佛所。<a id="a-4v"></a>佛时披忧多罗僧示金色身。<a id="a-4w"></a>汝痴人。<a id="a-4x"></a>欲见我肉身为。<a id="a-4y"></a>不如持戒者先见我法身。<a id="a-4z"></a>佛说偈言。</p>
  <p id="a50">心不善观察　　见则不审谛</p>
  <p id="a51">愚如蛾投火　　而贪观我身</p>
  <p id="a52">色身但不净　　汝欲见何为</p>
  <p id="a53">肉有脂血肉　　外为薄皮覆</p>
  <p id="a54">彼为渴所烧　　犹行恭敬戒</p>
  <p id="a55">至死护我教　　彼见我非汝</p>
  <p id="a56">佛说是偈已告诸比丘。<a id="a-57"></a>从今不持漉水囊不听行。<a id="a-58"></a>若不持行者突吉罗。<a id="a-59"></a>不犯者。<a id="a-5A"></a>有清流水。<a id="a-5B"></a>或大河或泉水。<a id="a-5C"></a>从此寺至彼寺。<a id="a-5D"></a>二十里内不犯。<a id="a-5E"></a>尔时比丘聚落中有缘事。<a id="a-5F"></a>无漉水囊故不去。<a id="a-5G"></a>若不去者此事不成。<a id="a-5H"></a>以是事白佛。<a id="a-5I"></a>佛言。<a id="a-5J"></a>若一比丘有漉水囊。<a id="a-5K"></a>便得共去。<a id="a-5L"></a>尔时六群比丘。<a id="a-5M"></a>聚落中有缘事。<a id="a-5N"></a>往语知识比丘。<a id="a-5O"></a>我有缘事可共至聚落。<a id="a-5P"></a>是比丘言。<a id="a-5Q"></a>我无漉水囊。<a id="a-5R"></a>六群比丘言。<a id="a-5S"></a>我有可共俱往。<a id="a-5T"></a>答言。<a id="a-5U"></a>可尔。<a id="a-5V"></a>行时道中共诤。<a id="a-5W"></a>值有虫水。<a id="a-5X"></a>六群比丘以漉水囊自漉水饮。<a id="a-5Y"></a>彼比丘索不与。<a id="a-5Z"></a>是比丘极渴急垂死。<a id="a-5a"></a>以是因缘白佛。<a id="a-5b"></a>佛言。<a id="a-5c"></a>若比丘先不共诤。<a id="a-5d"></a>无嫌心者应共行。<a id="a-5e"></a>有嫌心者不应共去。</p>
  <p id="a5f">佛在王舍城。<a id="a-5g"></a>尔时六群比丘木上食。<a id="a-5h"></a>佛言。<a id="a-5i"></a>从今不听木上食。<a id="a-5j"></a>若用食者突吉罗。<a id="a-5k"></a>尔时六群比丘。<a id="a-5l"></a>自畜木橙食。<a id="a-5m"></a>或畜床子食。<a id="a-5n"></a>或畜盘食。<a id="a-5o"></a>佛言。<a id="a-5p"></a>不听畜木橙木床木槃食。<a id="a-5q"></a>若用食者突吉罗。<a id="a-5r"></a>佛在王舍城。<a id="a-5s"></a>尔时六群比丘。<a id="a-5t"></a>二人共一钵食。<a id="a-5u"></a>佛言。<a id="a-5v"></a>不得共钵食。<a id="a-5w"></a>若共钵食突吉罗。<a id="a-5x"></a>不犯者。<a id="a-5y"></a>食休已过与不犯。</p>
  <p id="a5z">佛在王舍城。<a id="a-60"></a>六群比丘不着袈裟食。<a id="a-61"></a>佛言。<a id="a-62"></a>不听不着袈裟食。<a id="a-63"></a>不着食者突吉罗。</p>
  <p id="a64">佛在王舍城。<a id="a-65"></a>尔时六群比丘露形揩。<a id="a-66"></a>佛言。<a id="a-67"></a>不得露形揩。<a id="a-68"></a>犯者突吉罗。<a id="a-69"></a>又六群比丘揩露形者。<a id="a-6A"></a>佛言。<a id="a-6B"></a>不听揩露形者。<a id="a-6C"></a>犯者突吉罗。<a id="a-6D"></a>有二比丘俱露形相揩。<a id="a-6E"></a>佛言。<a id="a-6F"></a>若露形相揩者。<a id="a-6G"></a>俱突吉罗。</p>
  <p id="a6H">佛在舍卫国。<a id="a-6I"></a>有比丘。<a id="a-6J"></a>名疑离越。<a id="a-6K"></a>小豆羹中得生小豆。<a id="a-6L"></a>便出着地。<a id="a-6M"></a>此豆可生芽叶华实。<a id="a-6N"></a>是比丘语诸比丘。<a id="a-6O"></a>此羹不净不应食。<a id="a-6P"></a>诸比丘以是事白佛。<a id="a-6Q"></a>佛知故问疑离越。<a id="a-6R"></a>汝实羹中得生小豆。<a id="a-6S"></a>出着地可生芽叶华实。<a id="a-6T"></a>语诸比丘此羹不净不应食耶。<a id="a-6U"></a>答言。<a id="a-6V"></a>实尔世尊。<a id="a-6W"></a>佛种种因缘赞戒赞持戒。<a id="a-6X"></a>赞戒赞持戒已语诸比丘。<a id="a-6Y"></a>此羹若未熟者。<a id="a-6Z"></a>应更煮。<a id="a-6a"></a>若先生者。<a id="a-6b"></a>应作净已煮。</p>
  <p id="a6c">佛在舍卫国。<a id="a-6d"></a>诸比丘作净地羯磨。<a id="a-6e"></a>佛言。<a id="a-6f"></a>从今不听作净地。<a id="a-6g"></a>若作者突吉罗。<a id="a-6h"></a>佛在舍卫国。<a id="a-6i"></a>有比丘名牛齝。<a id="a-6j"></a>食已更齝。<a id="a-6k"></a>诸比丘见非时嚼食。<a id="a-6l"></a>各相谓言。<a id="a-6m"></a>是比丘过中食。<a id="a-6n"></a>闻已心愁不乐。<a id="a-6o"></a>是事白佛。<a id="a-6p"></a>佛以是因缘集比丘僧。<a id="a-6q"></a>语诸比丘。<a id="a-6r"></a>莫谓是比丘过中食。<a id="a-6s"></a>何以故。<a id="a-6t"></a>是比丘先五百世时。<a id="a-6u"></a>常生牛中。<a id="a-6v"></a>是比丘虽得人身。<a id="a-6w"></a>余习故在。<a id="a-6x"></a>佛言。<a id="a-6y"></a>若更有如是齝食者。<a id="a-6z"></a>应在屏覆处。<a id="a-70"></a>不应众人前齝。</p>
  <p id="a71">佛在波伽国。<a id="a-72"></a>尔时菩伽王子。<a id="a-73"></a>请佛及僧明日食。<a id="a-74"></a>佛默然受。<a id="a-75"></a>王子知佛受已从坐起去。<a id="a-76"></a>还家竟夜办种种多美饮食。<a id="a-77"></a>晨朝敷坐处。<a id="a-78"></a>往白佛时到。<a id="a-79"></a>食具已办唯圣知时。<a id="a-7A"></a>尔时佛与诸比丘前后围绕。<a id="a-7B"></a>至菩伽王子家就座而坐。<a id="a-7C"></a>其家大小多不信佛。<a id="a-7D"></a>或是婆罗门或边地人。<a id="a-7E"></a>行食不如法。<a id="a-7F"></a>半着钵中半弃在地。<a id="a-7G"></a>是诸比丘不知云何得食。<a id="a-7H"></a>是事白佛。<a id="a-7I"></a>佛言。<a id="a-7J"></a>食堕所受草叶上者应食。<a id="a-7K"></a>若有土著者。<a id="a-7L"></a>吹土却而食。<a id="a-7M"></a>或有多土著者。<a id="a-7N"></a>水洗得食。<a id="a-7O"></a>佛在王舍城。<a id="a-7P"></a>尔时六群比丘。<a id="a-7Q"></a>铜杅中食。<a id="a-7R"></a>诸居士呵责言。<a id="a-7S"></a>诸沙门释子自言善好有德。<a id="a-7T"></a>铜杅中食加婆罗门。<a id="a-7U"></a>佛言。<a id="a-7V"></a>不听铜杅中食。<a id="a-7W"></a>犯者突吉罗。<a id="a-7X"></a>佛在王舍城。<a id="a-7Y"></a>尔时六群比丘。<a id="a-7Z"></a>洗脚处洗脚。<a id="a-7a"></a>洗脚时并共人语。<a id="a-7b"></a>余比丘见吐闷。<a id="a-7c"></a>佛言。<a id="a-7d"></a>从今不得洗脚时共他语。<a id="a-7e"></a>犯者突吉罗。<a id="a-7f"></a>佛自恣后游行教化。<a id="a-7g"></a>有比丘手捉革屣行。<a id="a-7h"></a>佛见是比丘。<a id="a-7i"></a>知而故问。<a id="a-7j"></a>汝何以手捉革屣行。<a id="a-7k"></a>答言。<a id="a-7l"></a>革屣啮脚。<a id="a-7m"></a>脚中痒闷。<a id="a-7n"></a>无揩脚物。<a id="a-7o"></a>佛言。<a id="a-7p"></a>听畜揩脚木用。<a id="a-7q"></a>除脚痒故。</p>
  <p id="a7r">佛在王舍城。<a id="a-7s"></a>尔时有檀越施僧扇。<a id="a-7t"></a>诸比丘不受。<a id="a-7u"></a>佛未听我等畜扇。<a id="a-7v"></a>是事白佛。<a id="a-7w"></a>佛言。<a id="a-7x"></a>听畜。<a id="a-7y"></a>僧得畜一人亦得畜。<a id="a-7z"></a>复有人施僧拂。<a id="a-80"></a>诸比丘不受。<a id="a-81"></a>佛未听我等畜拂。<a id="a-82"></a>是事白佛。<a id="a-83"></a>佛言。<a id="a-84"></a>听畜。<a id="a-85"></a>僧得畜一人亦得畜。<a id="a-86"></a>时有人施僧牦牛尾拂。<a id="a-87"></a>诸比丘不受。<a id="a-88"></a>不知何所用。<a id="a-89"></a>是事白佛。<a id="a-8A"></a>佛言。<a id="a-8B"></a>听受用。<a id="a-8C"></a>拂佛塔及诸阿罗汉塔。<a id="a-8D"></a>尔时有人以摩尼珠作拂柄施比丘。<a id="a-8E"></a>诸比丘不受。<a id="a-8F"></a>不知云何用。<a id="a-8G"></a>是事白佛。<a id="a-8H"></a>佛言。<a id="a-8I"></a>听受用。<a id="a-8J"></a>拂佛塔及阿罗汉塔。<a id="a-8K"></a>尔时有檀越施僧多罗树叶。<a id="a-8L"></a>诸比丘言。<a id="a-8M"></a>佛未听我等畜多罗树叶。<a id="a-8N"></a>是事白佛。<a id="a-8O"></a>佛言。<a id="a-8P"></a>僧得受一人亦得受。</p>
  <p id="a8Q">佛在王舍城。<a id="a-8R"></a>尔时六群比丘。<a id="a-8S"></a>自持盖入他舍。<a id="a-8T"></a>诸居士诃责言。<a id="a-8U"></a>云何名比丘。<a id="a-8V"></a>持盖入他舍如王如大臣。<a id="a-8W"></a>是事白佛。<a id="a-8X"></a>佛言。<a id="a-8Y"></a>不听持盖入他舍。<a id="a-8Z"></a>犯者突吉罗。<a id="a-8a"></a>不犯者。<a id="a-8b"></a>若解若置门外。</p>
  <p id="a8c">佛在舍卫国。<a id="a-8d"></a>有二婆罗门。<a id="a-8e"></a>一名瞿婆。<a id="a-8f"></a>二名夜婆。<a id="a-8g"></a>于佛法中笃信出家。<a id="a-8h"></a>本诵外道四围陀书。<a id="a-8i"></a>出家已以是音声诵佛经。<a id="a-8j"></a>时一人死一人独在所诵佛经忘不通利。<a id="a-8k"></a>更求伴不得。<a id="a-8l"></a>心愁不乐。<a id="a-8m"></a>是事白佛。<a id="a-8n"></a>佛言。<a id="a-8o"></a>从今以外书音声诵佛经者突吉罗。</p>
  <p id="a8p">佛在舍卫国。<a id="a-8q"></a>有比丘。<a id="a-8r"></a>舍修多罗阿毗昙。<a id="a-8s"></a>舍毗尼。<a id="a-8t"></a>诵外书文章兵法。<a id="a-8u"></a>远离佛经。<a id="a-8v"></a>佛言。<a id="a-8w"></a>从今诸比丘。<a id="a-8x"></a>若有学诵外书文章兵法者。<a id="a-8y"></a>突吉罗。<a id="a-8z"></a>佛未制是戒时。<a id="a-90"></a>长老舍利弗目连处高座上。<a id="a-91"></a>为诸新比丘沙弥说法。<a id="a-92"></a>教学诵外书。<a id="a-93"></a>为破外道论故。<a id="a-94"></a>制是戒已。<a id="a-95"></a>长老舍利弗目连。<a id="a-96"></a>便不处高座为新比丘沙弥说法教学外书。<a id="a-97"></a>尔时诸外道。<a id="a-98"></a>闻沙门瞿昙不听弟子学诵外书。<a id="a-99"></a>是婆罗门便往语诸信佛。<a id="a-9A"></a>优婆塞言。<a id="a-9B"></a>可共往到诸比丘所。<a id="a-9C"></a>答言。<a id="a-9D"></a>随意。<a id="a-9E"></a>外道到已。<a id="a-9F"></a>与新比丘沙弥共论议。<a id="a-9G"></a>诸新比丘沙弥皆不能答。<a id="a-9H"></a>以二事故。<a id="a-9I"></a>一者新入道。<a id="a-9J"></a>二者佛制不听学故。<a id="a-9K"></a>时诸外道轻弄。<a id="a-9L"></a>诸优婆塞言。<a id="a-9M"></a>汝之大师汝所供养。<a id="a-9N"></a>汝所尊重上坐先食者。<a id="a-9O"></a>正如是耶。<a id="a-9P"></a>诸优婆塞闻是事心愁不乐。<a id="a-9Q"></a>以是事白佛。<a id="a-9R"></a>佛言。<a id="a-9S"></a>从今听为破外道故诵读外道书。<a id="a-9T"></a>佛在舍卫国。<a id="a-9U"></a>尔时长老迦留陀夷。<a id="a-9V"></a>放火烧诸草木。<a id="a-9W"></a>以放烧故。<a id="a-9X"></a>多杀种种虫。<a id="a-9Y"></a>佛言。<a id="a-9Z"></a>从今比丘不得放火烧。<a id="a-9a"></a>若放火烧者。<a id="a-9b"></a>随所杀得罪。</p>
  <p id="a9c">佛在舍卫国。<a id="a-9d"></a>有看病人。<a id="a-9e"></a>未满五腊。<a id="a-9f"></a>为病人出行。<a id="a-9g"></a>离依止入聚落。<a id="a-9h"></a>求药不得。<a id="a-9i"></a>尔时心念佛制戒。<a id="a-9j"></a>不得离依止一夜别宿。<a id="a-9k"></a>即于彼处便求依止。<a id="a-9l"></a>依止师复病。<a id="a-9m"></a>是人心念。<a id="a-9n"></a>彼依止师病。<a id="a-9o"></a>此依止师亦病。<a id="a-9p"></a>我今当作何等。<a id="a-9q"></a>是事白佛。<a id="a-9r"></a>佛言。<a id="a-9s"></a>从今听。<a id="a-9t"></a>若五夜若六夜无依止不犯结此戒已。<a id="a-9u"></a>六群比丘闻佛听故。<a id="a-9v"></a>便五夜不求依止。<a id="a-9w"></a>何以故。<a id="a-9x"></a>若得依止者。<a id="a-9y"></a>须我供给。<a id="a-9z"></a>诸比丘以是事白佛。<a id="a-A0"></a>佛言。<a id="a-A1"></a>从今有好依止师者。<a id="a-A2"></a>乃至一夜不依止突吉罗。<a id="a-A3"></a>若比丘无依止。<a id="a-A4"></a>乃至不得取僧洗脚水用。<a id="a-A5"></a>佛在舍卫国。<a id="a-A6"></a>尔时长老迦留陀夷反着俱执。<a id="a-A7"></a>诸比丘见已怖畏。<a id="a-A8"></a>是事白佛。<a id="a-A9"></a>佛言。<a id="a-AA"></a>从今不得反着俱执。<a id="a-AB"></a>犯者突吉罗。<a id="a-AC"></a>自舍内覆身不犯。<a id="a-AD"></a>佛在舍卫国。<a id="a-AE"></a>尔时有人持表里[卄/毦]俱执。<a id="a-AF"></a>施长老须菩提。<a id="a-AG"></a>须菩提言。<a id="a-AH"></a>佛未听受表里[卄/毦]俱执。<a id="a-AI"></a>是事白佛。<a id="a-AJ"></a>佛言。<a id="a-AK"></a>从今听畜表里[卄/毦]俱执。<a id="a-AL"></a>众得畜一人亦得畜。<a id="a-AM"></a>复有人施长老须菩提俱执。<a id="a-AN"></a>半成色半不成色。<a id="a-AO"></a>时须菩提不受。<a id="a-AP"></a>作是言。<a id="a-AQ"></a>佛未听我等受半成色半不成色俱执。<a id="a-AR"></a>是事白佛。<a id="a-AS"></a>佛言。<a id="a-AT"></a>从今听畜半成色半不成色俱执。<a id="a-AU"></a>众僧得受一人亦得受。<a id="a-AV"></a>佛在舍卫国。<a id="a-AW"></a>有五比丘。<a id="a-AX"></a>得长五肘广三肘衣。<a id="a-AY"></a>着是衣入聚落乞食。<a id="a-AZ"></a>衣长曳地土所污。<a id="a-Aa"></a>脚蹑头堕地着不周正。<a id="a-Ab"></a>是事白佛。<a id="a-Ac"></a>佛言。<a id="a-Ad"></a>听长衣施鞙纽施近缘。<a id="a-Ae"></a>故衣曳地土污脚蹑堕地着不周正。<a id="a-Af"></a>佛言。<a id="a-Ag"></a>从今听反摄上着。<a id="a-Ah"></a>尔时佛自施鞙纽。<a id="a-Ai"></a>前去缘四指施鞙。<a id="a-Aj"></a>后八指施纽。<a id="a-Ak"></a>语诸比丘。<a id="a-Al"></a>应如是作。</p>
  <p id="aAm">佛在舍卫国。<a id="a-An"></a>有比丘。<a id="a-Ao"></a>不系泥洹僧入聚落。<a id="a-Ap"></a>于聚落中堕地。<a id="a-Aq"></a>是比丘大惭愧。<a id="a-Ar"></a>是事白佛。<a id="a-As"></a>佛言。<a id="a-At"></a>从今不系泥洹僧入聚落者突吉罗。<a id="a-Au"></a>有比丘一匝系泥洹僧。<a id="a-Av"></a>入聚落时啑故。<a id="a-Aw"></a>带断堕地是事白佛。<a id="a-Ax"></a>佛言。<a id="a-Ay"></a>从今不听一匝系泥洹僧入聚落。<a id="a-Az"></a>犯者突吉罗。<a id="a-B0"></a>尔时有人。<a id="a-B1"></a>施长老须菩提细缕系腰带。<a id="a-B2"></a>须菩提不受作是言。<a id="a-B3"></a>佛未听我受细缕系腰带。<a id="a-B4"></a>是事白佛。<a id="a-B5"></a>佛言。<a id="a-B6"></a>听畜三种带。<a id="a-B7"></a>一者细缕带。<a id="a-B8"></a>二者索绳。<a id="a-B9"></a>三者编带。<a id="a-BA"></a>带时泥洹僧喜破。<a id="a-BB"></a>佛言。<a id="a-BC"></a>应施环。<a id="a-BD"></a>六群比丘如两耳着泥洹僧。<a id="a-BE"></a>细襵着泥洹僧。<a id="a-BF"></a>釿头着泥洹僧。<a id="a-BG"></a>参差着泥洹僧。<a id="a-BH"></a>着细生疏泥洹僧。<a id="a-BI"></a>佛言。<a id="a-BJ"></a>不得如两耳着泥洹僧。<a id="a-BK"></a>细襵着泥洹僧。<a id="a-BL"></a>釿头着泥洹僧。<a id="a-BM"></a>参差着泥洹僧。<a id="a-BN"></a>着细生疏泥洹僧。<a id="a-BO"></a>著者突吉罗。<a id="a-BP"></a>佛在王舍城。<a id="a-BQ"></a>尔时六群比丘。<a id="a-BR"></a>手摩须发。<a id="a-BS"></a>如牛舌舐。<a id="a-BT"></a>是事白佛。<a id="a-BU"></a>佛言。<a id="a-BV"></a>从今不听手摩须发犯者突吉罗。</p>
  <p id="aBW">佛在王舍城。<a id="a-BX"></a>尔时六群比丘。<a id="a-BY"></a>二人共床卧。<a id="a-BZ"></a>是事白佛。<a id="a-Ba"></a>佛言。<a id="a-Bb"></a>从今不听二人共一床卧。<a id="a-Bc"></a>犯者突吉罗。<a id="a-Bd"></a>若一人坐一人卧不犯。<a id="a-Be"></a>尔时六群比丘。<a id="a-Bf"></a>二人共地敷卧。<a id="a-Bg"></a>佛言。<a id="a-Bh"></a>从今不听二人共一敷卧。<a id="a-Bi"></a>犯者突吉罗。<a id="a-Bj"></a>各自别有敷具不犯。<a id="a-Bk"></a>尔时六群比丘。<a id="a-Bl"></a>二人共一覆衣中卧。<a id="a-Bm"></a>佛言。<a id="a-Bn"></a>从今不得共一覆衣中卧。<a id="a-Bo"></a>犯者突吉罗。<a id="a-Bp"></a>不犯者。<a id="a-Bq"></a>各别有衬身衣。<a id="a-Br"></a>佛在王舍城。<a id="a-Bs"></a>尔时六群比丘着俗人衣。<a id="a-Bt"></a>诸居士呵责言。<a id="a-Bu"></a>沙门释子自言善好有德。<a id="a-Bv"></a>着俗衣。<a id="a-Bw"></a>与白衣何异。<a id="a-Bx"></a>是事白佛。<a id="a-By"></a>佛言。<a id="a-Bz"></a>从今不得着俗衣。<a id="a-C0"></a>犯者突吉罗。</p>
  <p id="aC1">佛在王舍城。<a id="a-C2"></a>尔时六群比丘。<a id="a-C3"></a>抄襞泥洹僧。<a id="a-C4"></a>如相扑人又似作人。<a id="a-C5"></a>是事白佛。<a id="a-C6"></a>佛言。<a id="a-C7"></a>从今不得抄襞衣着。<a id="a-C8"></a>犯者突吉罗。<a id="a-C9"></a>不犯者。<a id="a-CA"></a>登梯覆屋泥屋。<a id="a-CB"></a>佛在王舍城。<a id="a-CC"></a>尔时六群比丘负担行。<a id="a-CD"></a>如似驴牛负驮。<a id="a-CE"></a>是事白佛。<a id="a-CF"></a>佛言。<a id="a-CG"></a>从今不听负担行。<a id="a-CH"></a>犯者突吉罗。</p>
  <p id="aCI">佛在舍卫国。<a id="a-CJ"></a>尔时憍萨罗国。<a id="a-CK"></a>有边聚落。<a id="a-CL"></a>是中常畏贼。<a id="a-CM"></a>聚落人民畏贼故。<a id="a-CN"></a>舍此处去。<a id="a-CO"></a>尔时有比丘。<a id="a-CP"></a>从憍萨罗国向舍卫国。<a id="a-CQ"></a>是比丘捉瓦钵捉杖。<a id="a-CR"></a>所经聚落中人。<a id="a-CS"></a>遥见来作是念。<a id="a-CT"></a>此是贼来。<a id="a-CU"></a>捉槊捉楯见已怖畏还入楼阁。<a id="a-CV"></a>比丘渐渐来近。<a id="a-CW"></a>知是沙门。<a id="a-CX"></a>问言。<a id="a-CY"></a>汝是何沙门。<a id="a-CZ"></a>答言。<a id="a-Ca"></a>释子沙门。<a id="a-Cb"></a>言汝失沙门法坏沙门法。<a id="a-Cc"></a>令我等怖畏。<a id="a-Cd"></a>是比丘不知云何。<a id="a-Ce"></a>是事白佛。<a id="a-Cf"></a>佛言。<a id="a-Cg"></a>从今行时不听捉杖捉络囊。<a id="a-Ch"></a>犯者突吉罗。<a id="a-Ci"></a>佛自恣后人间游行。<a id="a-Cj"></a>有一羸瘦比丘。<a id="a-Ck"></a>手捉钵行。<a id="a-Cl"></a>佛知故问。<a id="a-Cm"></a>汝何以手捉钵行。<a id="a-Cn"></a>答言。<a id="a-Co"></a>无物可盛。<a id="a-Cp"></a>佛言。<a id="a-Cq"></a>从今羸瘦老病比丘。<a id="a-Cr"></a>僧羯磨听杖络囊盛钵行。<a id="a-Cs"></a>应如是作。<a id="a-Ct"></a>一心和合僧。<a id="a-Cu"></a>是老病比丘从坐起。<a id="a-Cv"></a>偏袒右肩脱革屣胡跪合掌作是言。<a id="a-Cw"></a>大德僧听。<a id="a-Cx"></a>我某甲老病比丘。<a id="a-Cy"></a>从僧乞捉杖络囊盛钵行。<a id="a-Cz"></a>僧怜愍故。<a id="a-D0"></a>听我老病比丘捉杖络囊盛钵行。<a id="a-D1"></a>如是三乞。<a id="a-D2"></a>僧应听。<a id="a-D3"></a>实是比丘若言老病。<a id="a-D4"></a>实不老病不应听。<a id="a-D5"></a>若言老病。<a id="a-D6"></a>实老病应听。<a id="a-D7"></a>一比丘僧中唱言。<a id="a-D8"></a>大德僧听。<a id="a-D9"></a>某甲比丘老病。<a id="a-DA"></a>从僧乞捉杖络囊盛钵行。<a id="a-DB"></a>若僧时到僧忍听。<a id="a-DC"></a>与是老病比丘捉杖络囊盛钵行。<a id="a-DD"></a>如是白。<a id="a-DE"></a>白二羯磨。<a id="a-DF"></a>僧与是老病比丘捉杖络囊盛钵行竟。<a id="a-DG"></a>僧忍默然故。<a id="a-DH"></a>是事如是持。</p>
  <p id="aDI">佛在舍卫国。<a id="a-DJ"></a>佛与大众前后围绕说法。<a id="a-DK"></a>尔时憍萨罗王波斯匿。<a id="a-DL"></a>在会中坐。<a id="a-DM"></a>有比丘啖蒜远大众行。<a id="a-DN"></a>是比丘作是念。<a id="a-DO"></a>莫使佛及王闻臭。<a id="a-DP"></a>佛遥见是比丘。<a id="a-DQ"></a>佛为王说种种法示教利喜。<a id="a-DR"></a>王闻法已心大欢喜。<a id="a-DS"></a>佛说法已默然。<a id="a-DT"></a>王右绕佛而去。<a id="a-DU"></a>尔时长老阿难。<a id="a-DV"></a>佛后以扇扇佛。<a id="a-DW"></a>王去不久。<a id="a-DX"></a>佛知故问阿难。<a id="a-DY"></a>此比丘何以远大众行。<a id="a-DZ"></a>答言。<a id="a-Da"></a>此比丘啖蒜。<a id="a-Db"></a>恐佛及王闻臭。<a id="a-Dc"></a>不敢近佛。<a id="a-Dd"></a>佛知故问阿难。<a id="a-De"></a>比丘啖如是比相食耶。<a id="a-Df"></a>答言啖。<a id="a-Dg"></a>若啖如是比相食失法利。<a id="a-Dh"></a>佛言。<a id="a-Di"></a>此比丘若入众中。<a id="a-Dj"></a>闻我法应得正见。<a id="a-Dk"></a>语诸比丘。<a id="a-Dl"></a>是事不应作。<a id="a-Dm"></a>佛告诸比丘。<a id="a-Dn"></a>比丘不得啖蒜。<a id="a-Do"></a>若啖者突吉罗。</p>
  <p id="aDp">佛在舍卫国。<a id="a-Dq"></a>尔时长老舍利弗得风病。<a id="a-Dr"></a>药师教言。<a id="a-Ds"></a>乳中煮蒜啖。<a id="a-Dt"></a>舍利弗言。<a id="a-Du"></a>佛未听乳中煮蒜啖。<a id="a-Dv"></a>是事白佛。<a id="a-Dw"></a>佛言。<a id="a-Dx"></a>听乳煮蒜啖。<a id="a-Dy"></a>随啖蒜法行。<a id="a-Dz"></a>云何随法行。<a id="a-E0"></a>啖蒜者。<a id="a-E1"></a>不应近佛乃至和上阿阇梨一切上座佛塔声闻塔温室讲堂僧食厨下。<a id="a-E2"></a>不得近僧坊外门立。<a id="a-E3"></a>不得入僧厕大小便。<a id="a-E4"></a>不得入僧浴室。<a id="a-E5"></a>不得入众人坐处。<a id="a-E6"></a>当于屏房住。<a id="a-E7"></a>若急大小便者。<a id="a-E8"></a>应使人掘地作处。<a id="a-E9"></a>若无净人。<a id="a-EA"></a>应就远屏处大小便。<a id="a-EB"></a>若病差已。<a id="a-EC"></a>应扫洒所住处涂地卧具床席。<a id="a-ED"></a>更应抖擞。<a id="a-EE"></a>故有臭者应洗浣。<a id="a-EF"></a>是比丘从房出闭户下掸。<a id="a-EG"></a>下掸已去。</p>
  <p id="aEH">佛在王舍城。<a id="a-EI"></a>尔时六群比丘。<a id="a-EJ"></a>自取诃梨勒果与净人已从受啖。<a id="a-EK"></a>是事白佛。<a id="a-EL"></a>佛语诸比丘。<a id="a-EM"></a>不应自手取诃梨勒果与净人更从受啖。<a id="a-EN"></a>犯者突吉罗。<a id="a-EO"></a>余一切果亦如是。<a id="a-EP"></a>佛在舍卫国。<a id="a-EQ"></a>有比丘名难提。<a id="a-ER"></a>是比丘作与净学沙弥。<a id="a-ES"></a>如先所说。<a id="a-ET"></a>佛在舍卫国尔时长老毕陵伽婆蹉眼痛。<a id="a-EU"></a>时药师教言。<a id="a-EV"></a>和药作丸着火上烧服烟。<a id="a-EW"></a>优波离问佛用何物作药。<a id="a-EX"></a>佛言。<a id="a-EY"></a>但除青木香药和合。<a id="a-EZ"></a>余一切香着火中手接取烟而咽。<a id="a-Ea"></a>时以手接烟不得。<a id="a-Eb"></a>佛言。<a id="a-Ec"></a>作筒。<a id="a-Ed"></a>时筒太长不得烟。<a id="a-Ee"></a>佛言。<a id="a-Ef"></a>莫长作。<a id="a-Eg"></a>又复短作便烧手。<a id="a-Eh"></a>佛言。<a id="a-Ei"></a>莫太短。<a id="a-Ej"></a>又时丸药在一处。<a id="a-Ek"></a>筒在一处。<a id="a-El"></a>取时难得。<a id="a-Em"></a>佛言。<a id="a-En"></a>应畜囊盛。<a id="a-Eo"></a>盛时筒破药丸。<a id="a-Ep"></a>佛言。<a id="a-Eq"></a>中应施鬲。<a id="a-Er"></a>施鬲已不系头筒堕地。<a id="a-Es"></a>佛言。<a id="a-Et"></a>应系头。<a id="a-Eu"></a>佛在舍卫国。<a id="a-Ev"></a>有病比丘。<a id="a-Ew"></a>苏油涂身不洗痒闷。<a id="a-Ex"></a>是事白佛。<a id="a-Ey"></a>佛言。<a id="a-Ez"></a>应用澡豆洗。<a id="a-F0"></a>优波离问佛。<a id="a-F1"></a>用何物作澡豆。<a id="a-F2"></a>佛言。<a id="a-F3"></a>以大豆小豆摩沙豆豌豆迦提婆罗草梨频陀子作。<a id="a-F4"></a>佛在舍卫国。<a id="a-F5"></a>长老舍利弗患热血病。<a id="a-F6"></a>时药师教言。<a id="a-F7"></a>以娑摩尼水洗。<a id="a-F8"></a>优波离问佛。<a id="a-F9"></a>用何物作娑摩尼。<a id="a-FA"></a>佛言。<a id="a-FB"></a>除毒树。<a id="a-FC"></a>取余一切树华叶作。<a id="a-FD"></a>佛在舍卫国。<a id="a-FE"></a>长老毕陵伽婆蹉患眼痛。<a id="a-FF"></a>时药师教言。<a id="a-FG"></a>应脂灌鼻。<a id="a-FH"></a>时比丘以指渧鼻中。<a id="a-FI"></a>或以毳取而渧。<a id="a-FJ"></a>渧时不便流入。<a id="a-FK"></a>眼更增痛剧。<a id="a-FL"></a>是事白佛。<a id="a-FM"></a>佛言。<a id="a-FN"></a>作筒灌。<a id="a-FO"></a>作筒大鼻不受。<a id="a-FP"></a>复小作溢失不中。<a id="a-FQ"></a>用是事白佛。<a id="a-FR"></a>佛言。<a id="a-FS"></a>莫大莫小作。<a id="a-FT"></a>得受一波罗。<a id="a-FU"></a>若一波罗半。<a id="a-FV"></a>欲唾以手承取。<a id="a-FW"></a>以手承取故便欲吐。<a id="a-FX"></a>佛言。<a id="a-FY"></a>听用弊衲承取。</p>
  <p id="aFZ">佛在舍卫国。<a id="a-Fa"></a>尔时长老毕陵伽婆蹉患眼痛。<a id="a-Fb"></a>时亲里遣乘来唤。<a id="a-Fc"></a>答言。<a id="a-Fd"></a>佛未听乘乘。<a id="a-Fe"></a>是事白佛。<a id="a-Ff"></a>佛言。<a id="a-Fg"></a>病者听乘车舆。<a id="a-Fh"></a>尔时佛不听乘辇。<a id="a-Fi"></a>是事白佛。<a id="a-Fj"></a>佛言。<a id="a-Fk"></a>听乘辇。<a id="a-Fl"></a>是比丘乘辇时垂脚。<a id="a-Fm"></a>佛言。<a id="a-Fn"></a>应摄脚在板上摄脚。<a id="a-Fo"></a>己身不安。<a id="a-Fp"></a>佛言。<a id="a-Fq"></a>听捉木格。<a id="a-Fr"></a>尔时有少乐比丘。<a id="a-Fs"></a>捉木格手痛。<a id="a-Ft"></a>佛言。<a id="a-Fu"></a>以物缠木。<a id="a-Fv"></a>坐时日照面。<a id="a-Fw"></a>佛言。<a id="a-Fx"></a>应施轩。<a id="a-Fy"></a>若一切乘上所须庄严物。<a id="a-Fz"></a>皆听作。<a id="a-G0"></a>佛在舍卫国。<a id="a-G1"></a>尔时诸比丘。<a id="a-G2"></a>只桓中处处大便。<a id="a-G3"></a>密迹执金刚神诸非人。<a id="a-G4"></a>皆瞋呵责言。<a id="a-G5"></a>此中应作不净耶。<a id="a-G6"></a>佛语诸比丘。<a id="a-G7"></a>不应处处大便。<a id="a-G8"></a>当在一处作。<a id="a-G9"></a>一处作已大聚粪。<a id="a-GA"></a>佛言。<a id="a-GB"></a>除却。<a id="a-GC"></a>除却时诸比丘吐闷。<a id="a-GD"></a>佛言。<a id="a-GE"></a>掘地作坑。<a id="a-GF"></a>作坑已坑边有大便。<a id="a-GG"></a>污比丘脚。<a id="a-GH"></a>佛言。<a id="a-GI"></a>应施安脚处。<a id="a-GJ"></a>优波离问佛。<a id="a-GK"></a>用何等物作安脚处。<a id="a-GL"></a>佛言。<a id="a-GM"></a>以木石塼作。<a id="a-GN"></a>大便时露地无障人见。<a id="a-GO"></a>佛言。<a id="a-GP"></a>应作障。<a id="a-GQ"></a>时两相见。<a id="a-GR"></a>佛言。<a id="a-GS"></a>应施鬲。<a id="a-GT"></a>施鬲已出入时故相见。<a id="a-GU"></a>佛言。<a id="a-GV"></a>应别施户。<a id="a-GW"></a>时有老比丘。<a id="a-GX"></a>上厕时喜倒。<a id="a-GY"></a>欲起时便却偃。<a id="a-GZ"></a>佛言。<a id="a-Ga"></a>应施格令得企。<a id="a-Gb"></a>起时须水洗大便处。<a id="a-Gc"></a>佛言。<a id="a-Gd"></a>应畜水器。<a id="a-Ge"></a>又无土洗手。<a id="a-Gf"></a>佛言。<a id="a-Gg"></a>应安土。<a id="a-Gh"></a>土或少。<a id="a-Gi"></a>佛言。<a id="a-Gj"></a>大器盛。<a id="a-Gk"></a>是时平地着器。<a id="a-Gl"></a>或畜生牛马獐鹿猕猴狗来蹈坏。<a id="a-Gm"></a>佛言。<a id="a-Gn"></a>应凿地安器。<a id="a-Go"></a>又不覆上。<a id="a-Gp"></a>有毒蛇蛆[虫*賴]蜈蚣百足。<a id="a-Gq"></a>入中啮比丘。<a id="a-Gr"></a>佛言。<a id="a-Gs"></a>应覆上。<a id="a-Gt"></a>又洗手时。<a id="a-Gu"></a>地大作泥污脚。<a id="a-Gv"></a>佛言。<a id="a-Gw"></a>应作安脚处。<a id="a-Gx"></a>长老优波离问佛。<a id="a-Gy"></a>用何物作安脚处。<a id="a-Gz"></a>佛言。<a id="a-H0"></a>用木石塼作。<a id="a-H1"></a>诸比丘洗时露现。<a id="a-H2"></a>佛言。<a id="a-H3"></a>应施障。<a id="a-H4"></a>或二三人俱洗相见。<a id="a-H5"></a>佛言。<a id="a-H6"></a>应施鬲。<a id="a-H7"></a>又出入时相见。<a id="a-H8"></a>佛言。<a id="a-H9"></a>应别施户。</p>
  <p id="aHA">佛在舍卫国只桓中。<a id="a-HB"></a>诸比丘处处小便。<a id="a-HC"></a>金刚神诸非人皆瞋呵责。<a id="a-HD"></a>此中应作不净耶。<a id="a-HE"></a>是事白佛。<a id="a-HF"></a>佛言。<a id="a-HG"></a>不得处处小便。<a id="a-HH"></a>应在一处作。<a id="a-HI"></a>一处已如渠流。<a id="a-HJ"></a>佛言。<a id="a-HK"></a>应安瓮。<a id="a-HL"></a>瓮满。<a id="a-HM"></a>佛言。<a id="a-HN"></a>应弃。<a id="a-HO"></a>弃时比丘吐闷。<a id="a-HP"></a>佛言。<a id="a-HQ"></a>瓮下作孔令出。<a id="a-HR"></a>瓮久便臭。<a id="a-HS"></a>佛言。<a id="a-HT"></a>应盖上。<a id="a-HU"></a>比丘却盖时小便臭剧。<a id="a-HV"></a>佛言。<a id="a-HW"></a>盖上开小孔令臭气出。<a id="a-HX"></a>时瓮四边小便流污脚。<a id="a-HY"></a>佛言。<a id="a-HZ"></a>应作安脚处。<a id="a-Ha"></a>优波离问佛。<a id="a-Hb"></a>用何物作。<a id="a-Hc"></a>佛言。<a id="a-Hd"></a>应用木石塼作。<a id="a-He"></a>诸比丘小便时露现。<a id="a-Hf"></a>佛言。<a id="a-Hg"></a>应施障。<a id="a-Hh"></a>小便时两相见。<a id="a-Hi"></a>佛言。<a id="a-Hj"></a>应施鬲。<a id="a-Hk"></a>施鬲已出入时故相见。<a id="a-Hl"></a>佛言。<a id="a-Hm"></a>应施户。<a id="a-Hn"></a>佛在舍卫国。<a id="a-Ho"></a>尔时有人施僧瓦瓨。<a id="a-Hp"></a>诸比丘不受。<a id="a-Hq"></a>不知何所用。<a id="a-Hr"></a>是事白佛。<a id="a-Hs"></a>佛言。<a id="a-Ht"></a>应受用。<a id="a-Hu"></a>盛水取水浴室中用。</p>
  <p id="aHv">佛在刍摩国与大比丘僧说五阴法。<a id="a-Hw"></a>所谓色受想行识。<a id="a-Hx"></a>尔时佛啑遍。<a id="a-Hy"></a>五百比丘一时同声言老寿。<a id="a-Hz"></a>佛语诸比丘。<a id="a-I0"></a>以汝等言老寿故。<a id="a-I1"></a>便得老寿耶。<a id="a-I2"></a>不也世尊。<a id="a-I3"></a>佛言。<a id="a-I4"></a>从今不得称老寿。<a id="a-I5"></a>称老寿者得突吉罗。</p>
  <p id="aI6">佛在舍卫国诸比丘入舍卫城乞食。<a id="a-I7"></a>时檀越施种种好食。<a id="a-I8"></a>乳酪生酥熟酥油蜜鱼肉脯。<a id="a-I9"></a>诸比丘不取。<a id="a-IA"></a>将无是乞美食耶。<a id="a-IB"></a>是事白佛。<a id="a-IC"></a>佛言。<a id="a-ID"></a>不乞而得应受。<a id="a-IE"></a>（初二十法竟）。</p>
  <p data-pb></p>
  <h2 id="aIF">杂诵中二十法上</h2>
  <p id="aIG">佛在王舍城。<a id="a-IH"></a>尔时跋提长者。<a id="a-II"></a>作大僧坊种种庄严。<a id="a-IJ"></a>不覆上房舍漏。<a id="a-IK"></a>是事白佛。<a id="a-IL"></a>佛言。<a id="a-IM"></a>应覆。<a id="a-IN"></a>覆已脊上漏。<a id="a-IO"></a>佛言。<a id="a-IP"></a>更厚覆。<a id="a-IQ"></a>厚覆已风发。<a id="a-IR"></a>佛言。<a id="a-IS"></a>应钉撅。<a id="a-IT"></a>钉撅已撅孔头漏。<a id="a-IU"></a>佛言。<a id="a-IV"></a>应施盆覆。<a id="a-IW"></a>覆已盆喜堕地。<a id="a-IX"></a>佛言。<a id="a-IY"></a>应穿底作孔钉。<a id="a-IZ"></a>钉已水入。<a id="a-Ia"></a>佛言。<a id="a-Ib"></a>应钉上安覆釜。<a id="a-Ic"></a>安覆釜已风吹撅动摇作声。<a id="a-Id"></a>佛言。<a id="a-Ie"></a>应以草叶树皮缠头。<a id="a-If"></a>缠头已安覆釜。<a id="a-Ig"></a>佛在舍卫国。<a id="a-Ih"></a>尔时比丘畜贵价火浣衣。<a id="a-Ii"></a>时诸比丘二三人共抖擞抖擞时衣褰缩不正。<a id="a-Ij"></a>佛言。<a id="a-Ik"></a>应细杖打尘土。<a id="a-Il"></a>打时土入长条中。<a id="a-Im"></a>佛言。<a id="a-In"></a>更以小杖打。<a id="a-Io"></a>打时土入短条中。<a id="a-Ip"></a>佛言。<a id="a-Iq"></a>更以小杖打。</p>
  <p id="aIr">佛在舍卫国。<a id="a-Is"></a>尔时比丘新成染衣。<a id="a-It"></a>以扫彗扫却染滓。<a id="a-Iu"></a>是衣色坏衣上成道。<a id="a-Iv"></a>是事白佛。<a id="a-Iw"></a>佛言。<a id="a-Ix"></a>应以新手巾却滓。</p>
  <p id="aIy">佛在王舍城。<a id="a-Iz"></a>尔时跋提长者作僧坊。<a id="a-J0"></a>极广大种种庄严。<a id="a-J1"></a>多人来看。<a id="a-J2"></a>无地覆故。<a id="a-J3"></a>多尘土出坌僧坊内。<a id="a-J4"></a>诸比丘心念若佛听地覆者善。<a id="a-J5"></a>是事白佛。<a id="a-J6"></a>佛言。<a id="a-J7"></a>应安地覆。<a id="a-J8"></a>佛在舍卫国。<a id="a-J9"></a>诸比丘无捣药物。<a id="a-JA"></a>是事白佛。<a id="a-JB"></a>佛言。<a id="a-JC"></a>应石上磨。</p>
  <p id="aJD">佛在王舍城。<a id="a-JE"></a>尔时瓶沙王。<a id="a-JF"></a>于竹园中起五百僧坊。<a id="a-JG"></a>有成者有未成者。<a id="a-JH"></a>时王命终。<a id="a-JI"></a>王阿阇世到竹园中看。<a id="a-JJ"></a>见是房舍即问此为谁作。<a id="a-JK"></a>比丘答言。<a id="a-JL"></a>大王。<a id="a-JM"></a>是父王所作。<a id="a-JN"></a>有成者有未成者。<a id="a-JO"></a>王便命终。<a id="a-JP"></a>王问比丘。<a id="a-JQ"></a>何不成竟。<a id="a-JR"></a>答言。<a id="a-JS"></a>无直。<a id="a-JT"></a>王言。<a id="a-JU"></a>我当与直。<a id="a-JV"></a>时房舍成竟。<a id="a-JW"></a>无蹬道故。<a id="a-JX"></a>无人在上住。<a id="a-JY"></a>王问诸比丘。<a id="a-JZ"></a>是房中有人不。<a id="a-Ja"></a>答言无。<a id="a-Jb"></a>何以故。<a id="a-Jc"></a>答言以无蹬道故。<a id="a-Jd"></a>王言。<a id="a-Je"></a>我当作。<a id="a-Jf"></a>比丘答言。<a id="a-Jg"></a>佛未听作。<a id="a-Jh"></a>是事白佛。<a id="a-Ji"></a>佛言。<a id="a-Jj"></a>听作时长老优波离问佛。<a id="a-Jk"></a>用何物作蹬道。<a id="a-Jl"></a>佛言。<a id="a-Jm"></a>用木石塼作。<a id="a-Jn"></a>佛住王舍城。<a id="a-Jo"></a>时僧坊极大。<a id="a-Jp"></a>一切时多有客比丘来。<a id="a-Jq"></a>初夜中夜后夜来者。<a id="a-Jr"></a>有持大床去。<a id="a-Js"></a>有持绳床去者。<a id="a-Jt"></a>有持大褥去者。<a id="a-Ju"></a>有持座褥去者。<a id="a-Jv"></a>夜即彼间宿。<a id="a-Jw"></a>明日弃去。<a id="a-Jx"></a>尔时陀骠摩罗子知僧卧具后日处处持床褥来时极苦。<a id="a-Jy"></a>作是念。<a id="a-Jz"></a>佛听以针缀床褥者善。<a id="a-K0"></a>是事白佛。<a id="a-K1"></a>佛言。<a id="a-K2"></a>听缀缀时床褥中央不缀。<a id="a-K3"></a>持床东西时。<a id="a-K4"></a>毳并聚一处。<a id="a-K5"></a>即作是念。<a id="a-K6"></a>佛听我缀中央者善。<a id="a-K7"></a>是事白佛。<a id="a-K8"></a>佛言听以针缀长老优波离问佛。<a id="a-K9"></a>用何物作针。<a id="a-KA"></a>佛言。<a id="a-KB"></a>以铁作铜作木作。</p>
  <p id="aKC">佛在舍卫国。<a id="a-KD"></a>尔时长老舍利弗热血病药师教言。<a id="a-KE"></a>烧石着乳中饮。<a id="a-KF"></a>答言。<a id="a-KG"></a>佛未听烧石着乳中饮。<a id="a-KH"></a>是事白佛。<a id="a-KI"></a>佛言。<a id="a-KJ"></a>听烧石着乳中饮。<a id="a-KK"></a>烧石时诸比丘或以草木叶若破瓦。<a id="a-KL"></a>捻着乳中灰土污乳。<a id="a-KM"></a>是事白佛。<a id="a-KN"></a>佛言。<a id="a-KO"></a>从今听以铜铁作支安锁。<a id="a-KP"></a>以石着中烧。<a id="a-KQ"></a>举锁抖擞。<a id="a-KR"></a>去灰着乳中。</p>
  <p id="aKS">佛在舍卫国。<a id="a-KT"></a>有人持火炉施长老须菩提。<a id="a-KU"></a>须菩提言。<a id="a-KV"></a>佛未听受。<a id="a-KW"></a>是事白佛。<a id="a-KX"></a>佛言。<a id="a-KY"></a>得受。<a id="a-KZ"></a>时然薪火焦堕地。<a id="a-Ka"></a>比丘以手举烧手。<a id="a-Kb"></a>佛言。<a id="a-Kc"></a>听作抄火物。</p>
  <p id="aKd">佛在舍卫国。<a id="a-Ke"></a>尔时长老舍利弗风病。<a id="a-Kf"></a>药师教言。<a id="a-Kg"></a>以暖水洗。<a id="a-Kh"></a>答言。<a id="a-Ki"></a>佛未听暖水洗。<a id="a-Kj"></a>是事白佛。<a id="a-Kk"></a>佛言。<a id="a-Kl"></a>听暖水洗。<a id="a-Km"></a>洗时或用钵揵镃暖水水少不足。<a id="a-Kn"></a>是事白佛。<a id="a-Ko"></a>佛言。<a id="a-Kp"></a>听釜中暖。<a id="a-Kq"></a>诸比丘盛满釜水着露地。<a id="a-Kr"></a>四边着薪然时釜破。<a id="a-Ks"></a>是事白佛。<a id="a-Kt"></a>佛言。<a id="a-Ku"></a>应施三碣。<a id="a-Kv"></a>时碣上安釜下然火薪难然。<a id="a-Kw"></a>是事白佛。<a id="a-Kx"></a>佛言。<a id="a-Ky"></a>应以斧破薪然。</p>
  <p id="aKz">佛在阿罗毗国。<a id="a-L0"></a>时寺门楣破。<a id="a-L1"></a>佛见已知而故问阿难。<a id="a-L2"></a>是寺门楣何以破耶。<a id="a-L3"></a>答言。<a id="a-L4"></a>木师忙懅不得作。<a id="a-L5"></a>佛语阿难。<a id="a-L6"></a>求木作具来。<a id="a-L7"></a>阿难受佛教。<a id="a-L8"></a>求木取作具来与佛。<a id="a-L9"></a>佛取以自手治塔门楣。<a id="a-LA"></a>治已语诸比丘。<a id="a-LB"></a>从今听。<a id="a-LC"></a>一切木作具应畜。<a id="a-LD"></a>随比丘能治者治。<a id="a-LE"></a>佛在阿罗毗国。<a id="a-LF"></a>时覆僧坊。<a id="a-LG"></a>比丘在地立授草不及。<a id="a-LH"></a>佛言。<a id="a-LI"></a>应施橙。<a id="a-LJ"></a>施橙已故不及。<a id="a-LK"></a>佛言。<a id="a-LL"></a>应施梯。<a id="a-LM"></a>施梯已不遍。<a id="a-LN"></a>佛言。<a id="a-LO"></a>应施棚施棚已不知云何施。<a id="a-LP"></a>佛言。<a id="a-LQ"></a>栿上应钉橛以绳系。<a id="a-LR"></a>橛随意移棚。<a id="a-LS"></a>佛在舍卫国。<a id="a-LT"></a>有比丘患男根肿。<a id="a-LU"></a>脓血污衣。<a id="a-LV"></a>是事白佛。<a id="a-LW"></a>佛言。<a id="a-LX"></a>应以物缠裹。<a id="a-LY"></a>佛在舍卫国。<a id="a-LZ"></a>有比丘病。<a id="a-La"></a>看病人岁小。<a id="a-Lb"></a>立抱病比丘久立。<a id="a-Lc"></a>迷闷躄地垂死。<a id="a-Ld"></a>是事白佛。<a id="a-Le"></a>佛言。<a id="a-Lf"></a>年少看病比丘得共病人坐。<a id="a-Lg"></a>病人怜愍故。</p>
  <p id="aLh">佛在舍卫国。<a id="a-Li"></a>诸比丘着新染色衣。<a id="a-Lj"></a>入舍卫城乞食值雨。<a id="a-Lk"></a>时比丘襞衣着一处湿故色异。<a id="a-Ll"></a>是事白佛。<a id="a-Lm"></a>佛言。<a id="a-Ln"></a>应晒。<a id="a-Lo"></a>晒时敷地晒。<a id="a-Lp"></a>晒已土著。<a id="a-Lq"></a>佛言。<a id="a-Lr"></a>应以牛屎涂地晒。<a id="a-Ls"></a>应已衣不时干。<a id="a-Lt"></a>佛言。<a id="a-Lu"></a>绳上晒。<a id="a-Lv"></a>故不时干。<a id="a-Lw"></a>佛言。<a id="a-Lx"></a>应施曲橛。<a id="a-Ly"></a>施曲橛已故不时干。<a id="a-Lz"></a>佛言应床上晒。<a id="a-M0"></a>晒已故不时干。<a id="a-M1"></a>佛言。<a id="a-M2"></a>应施架。<a id="a-M3"></a>施架时妨行处。<a id="a-M4"></a>佛言。<a id="a-M5"></a>应并一处。<a id="a-M6"></a>并一处已近壁土污。<a id="a-M7"></a>佛言。<a id="a-M8"></a>应离壁。<a id="a-M9"></a>离壁已故不时干。<a id="a-MA"></a>佛言。<a id="a-MB"></a>应高悬晒。<a id="a-MC"></a>佛在阿罗毗国。<a id="a-MD"></a>时诸比丘办浴具。<a id="a-ME"></a>有比丘浴时脱衣着空地入浴室洗。<a id="a-MF"></a>有毒蛇蛆[虫*賴]百足入衣中。<a id="a-MG"></a>比丘着衣时为虫所螫。<a id="a-MH"></a>佛言。<a id="a-MI"></a>施衣架安衣已入浴室洗。<a id="a-MJ"></a>佛在舍卫国。<a id="a-MK"></a>尔时末利夫人入只桓听法。<a id="a-ML"></a>诸比丘闇中说法。<a id="a-MM"></a>末利夫人语诸比丘。<a id="a-MN"></a>何不然灯。<a id="a-MO"></a>答言。<a id="a-MP"></a>无灯。<a id="a-MQ"></a>夫人言。<a id="a-MR"></a>我与灯。<a id="a-MS"></a>答言。<a id="a-MT"></a>佛未听我等然灯。<a id="a-MU"></a>是事白佛。<a id="a-MV"></a>佛言听。</p>
  <p id="aMW">佛在舍卫国。<a id="a-MX"></a>时末利夫人施僧高座。<a id="a-MY"></a>诸比丘言。<a id="a-MZ"></a>佛未听我等受。<a id="a-Ma"></a>是事白佛。<a id="a-Mb"></a>佛言听受。<a id="a-Mc"></a>末利夫人心念。<a id="a-Md"></a>佛听我画此高座者善。<a id="a-Me"></a>佛言。<a id="a-Mf"></a>除男女交会像。<a id="a-Mg"></a>余者听画。</p>
  <p id="aMh">佛在舍卫城。<a id="a-Mi"></a>尔时六群比丘嚼长杨枝。<a id="a-Mj"></a>时诸居士见已呵责言。<a id="a-Mk"></a>诸沙门释子自言善好有德。<a id="a-Ml"></a>云何嚼长杨枝。<a id="a-Mm"></a>有比丘。<a id="a-Mn"></a>少欲知足行头陀。<a id="a-Mo"></a>闻是事心不喜。<a id="a-Mp"></a>是事白佛。<a id="a-Mq"></a>佛以是事集比丘僧。<a id="a-Mr"></a>知而故问六群比丘。<a id="a-Ms"></a>汝实作是事不。<a id="a-Mt"></a>答言。<a id="a-Mu"></a>实作世尊。<a id="a-Mv"></a>佛种种呵责六群比丘。<a id="a-Mw"></a>云何名比丘。<a id="a-Mx"></a>嚼长杨枝。<a id="a-My"></a>佛言。<a id="a-Mz"></a>从今不得嚼长杨枝。<a id="a-N0"></a>犯者突吉罗。<a id="a-N1"></a>时诸比丘嚼短杨枝。<a id="a-N2"></a>佛是处经行。<a id="a-N3"></a>诸比丘遥见佛来。<a id="a-N4"></a>恭敬故。<a id="a-N5"></a>即咽是杨枝。<a id="a-N6"></a>塞咽不下垂死。<a id="a-N7"></a>是事白佛。<a id="a-N8"></a>佛以是事集比丘僧。<a id="a-N9"></a>语诸比丘。<a id="a-NA"></a>从今听用三种杨枝上中下。<a id="a-NB"></a>上者长十二指。<a id="a-NC"></a>下者长六指。<a id="a-ND"></a>此二中间名中。<a id="a-NE"></a>佛在舍卫国。<a id="a-NF"></a>时有比丘。<a id="a-NG"></a>度儿作共行弟子。<a id="a-NH"></a>弟子不如法。<a id="a-NI"></a>余比丘言。<a id="a-NJ"></a>此弟子不如法。<a id="a-NK"></a>何不驱去。<a id="a-NL"></a>答言。<a id="a-NM"></a>此是我子弟子。<a id="a-NN"></a>云何驱去。<a id="a-NO"></a>比丘不知云何。<a id="a-NP"></a>是事白佛。<a id="a-NQ"></a>佛言。<a id="a-NR"></a>若儿若弟子不如法者。<a id="a-NS"></a>应驱去。<a id="a-NT"></a>佛在舍卫国。<a id="a-NU"></a>尔时沙弥罗睺罗。<a id="a-NV"></a>违逆师迦留陀夷。<a id="a-NW"></a>时迦留陀夷驱出寺。<a id="a-NX"></a>时沙弥罗睺罗。<a id="a-NY"></a>在只桓门外啼泣。<a id="a-NZ"></a>佛从外来入只桓。<a id="a-Na"></a>时见罗睺罗啼泣。<a id="a-Nb"></a>佛知故问。<a id="a-Nc"></a>何故啼耶。<a id="a-Nd"></a>罗睺罗向佛广说是事。<a id="a-Ne"></a>佛语诸比丘。<a id="a-Nf"></a>从今不得驱沙弥出僧伽蓝。<a id="a-Ng"></a>应驱出房舍。</p>
  <p id="aNh">佛在舍卫国。<a id="a-Ni"></a>时诸比丘唾净地地发坏。<a id="a-Nj"></a>是事白佛。<a id="a-Nk"></a>佛言。<a id="a-Nl"></a>从今不得唾净地。<a id="a-Nm"></a>犯者突吉罗。<a id="a-Nn"></a>时诸比丘不知唾何处。<a id="a-No"></a>是事白佛。<a id="a-Np"></a>佛言。<a id="a-Nq"></a>应以手承唾。<a id="a-Nr"></a>承唾时心中吐闷。<a id="a-Ns"></a>佛言。<a id="a-Nt"></a>应畜唾器。<a id="a-Nu"></a>时唾器满。<a id="a-Nv"></a>佛言。<a id="a-Nw"></a>应弃。<a id="a-Nx"></a>弃时复欲吐。<a id="a-Ny"></a>佛言。<a id="a-Nz"></a>唾器中着灰着沙着焦物令消唾。</p>
  <p id="aO0">佛在王舍城。<a id="a-O1"></a>时长老迦葉从耆阇崛山出。<a id="a-O2"></a>上下时日炙面污入眼眼痛。<a id="a-O3"></a>是事白佛。<a id="a-O4"></a>佛言。<a id="a-O5"></a>听畜手巾拭。</p>
  <p id="aO6">佛在舍卫国。<a id="a-O7"></a>长老跋提行头陀。<a id="a-O8"></a>入浴室洗时。<a id="a-O9"></a>不听他人揩摩。<a id="a-OA"></a>作是念。<a id="a-OB"></a>若佛听我编绳自揩身者善。<a id="a-OC"></a>是事白佛。<a id="a-OD"></a>佛言。<a id="a-OE"></a>听用编绳。<a id="a-OF"></a>长老优波离问佛。<a id="a-OG"></a>以何物作。<a id="a-OH"></a>佛言。<a id="a-OI"></a>以毳刍摩劫贝文阇草麻婆娑草。<a id="a-OJ"></a>舍利弗病患脊痛。<a id="a-OK"></a>作是念。<a id="a-OL"></a>佛听我着禅带坐者善。<a id="a-OM"></a>是事白佛。<a id="a-ON"></a>佛言。<a id="a-OO"></a>听着禅带坐。<a id="a-OP"></a>优波离问佛。<a id="a-OQ"></a>以何物作禅带。<a id="a-OR"></a>佛言。<a id="a-OS"></a>用毳刍摩劫贝文阇草及婆娑草皮作。<a id="a-OT"></a>佛在舍卫国。<a id="a-OU"></a>时世尊患风脊痛。<a id="a-OV"></a>时药师教言。<a id="a-OW"></a>酥油涂身涂身已。<a id="a-OX"></a>槽盛暖水入中卧。<a id="a-OY"></a>佛语阿难。<a id="a-OZ"></a>暖水着槽中持来。<a id="a-Oa"></a>阿难受教。<a id="a-Ob"></a>槽盛暖水来。<a id="a-Oc"></a>时佛酥油涂身入中卧。<a id="a-Od"></a>卧已病得除愈。<a id="a-Oe"></a>佛以是事集比丘僧。<a id="a-Of"></a>语诸比丘。<a id="a-Og"></a>从今听若有风病以酥油涂身暖水中卧。<a id="a-Oh"></a>佛在阿罗毗国。<a id="a-Oi"></a>诸比丘办卧具时。<a id="a-Oj"></a>暮多有客比丘来。<a id="a-Ok"></a>僧敷具少。<a id="a-Ol"></a>诸比丘不知云何。<a id="a-Om"></a>是事白佛。<a id="a-On"></a>佛言。<a id="a-Oo"></a>从今应上座次第与。<a id="a-Op"></a>不得敷具者。<a id="a-Oq"></a>与草与叶。<a id="a-Or"></a>各令自敷卧具卧。<a id="a-Os"></a>佛在舍卫国。<a id="a-Ot"></a>憍萨罗国阿练儿处。<a id="a-Ou"></a>有一比丘住。<a id="a-Ov"></a>是比丘以颇梨珠出火。<a id="a-Ow"></a>时贼住彼处。<a id="a-Ox"></a>见比丘珠中出火。<a id="a-Oy"></a>作是念。<a id="a-Oz"></a>必是毗琉琉珠。<a id="a-P0"></a>贼即语比丘。<a id="a-P1"></a>与我此琉璃珠。<a id="a-P2"></a>比丘答言。<a id="a-P3"></a>善人。<a id="a-P4"></a>我无琉璃珠。<a id="a-P5"></a>时贼心念。<a id="a-P6"></a>是比丘不肯正尔与我。<a id="a-P7"></a>我当杀此比丘。<a id="a-P8"></a>即杀比丘已觅珠。<a id="a-P9"></a>于针线囊中乃得颇梨珠。<a id="a-PA"></a>是贼相语言。<a id="a-PB"></a>乃以此颇梨珠故。<a id="a-PC"></a>杀此比丘。<a id="a-PD"></a>时贼仰卧死比丘。<a id="a-PE"></a>还以颇梨珠。<a id="a-PF"></a>着其脐中便去。<a id="a-PG"></a>时诸比丘食后经行。<a id="a-PH"></a>见是死比丘。<a id="a-PI"></a>各相谓言。<a id="a-PJ"></a>以此珠故。<a id="a-PK"></a>为人所害。<a id="a-PL"></a>诸比丘不知云何。<a id="a-PM"></a>是事白佛。<a id="a-PN"></a>佛以是事集比丘僧已。<a id="a-PO"></a>语诸比丘。<a id="a-PP"></a>从今不得畜月珠日珠。<a id="a-PQ"></a>若畜者突吉罗。</p>
  <p id="aPR">佛在王舍城。<a id="a-PS"></a>时诸比丘。<a id="a-PT"></a>以大价火浣衣石上浣。<a id="a-PU"></a>浣已破坏。<a id="a-PV"></a>佛言。<a id="a-PW"></a>应着板上手揉浣。</p>
  <p id="aPX">佛在舍卫国。<a id="a-PY"></a>时末利夫人作一讲堂种种庄严施僧。<a id="a-PZ"></a>诸比丘言。<a id="a-Pa"></a>佛未听我等受种种庄严讲堂在中出入。<a id="a-Pb"></a>诸比丘不知云何。<a id="a-Pc"></a>是事白佛。<a id="a-Pd"></a>佛言。<a id="a-Pe"></a>此堂清净。<a id="a-Pf"></a>可受在中出入。<a id="a-Pg"></a>时有鹅鸳鸯孔雀俱舍罗鸟乌耆罗命命飞燕诸鸟入出作声。<a id="a-Ph"></a>妨诸比丘坐禅诵经。<a id="a-Pi"></a>是事白佛。<a id="a-Pj"></a>佛言。<a id="a-Pk"></a>应施栏楯。<a id="a-Pl"></a>施已故来入。<a id="a-Pm"></a>佛言。<a id="a-Pn"></a>应施网。<a id="a-Po"></a>时优波离问佛。<a id="a-Pp"></a>以何物作网。<a id="a-Pq"></a>佛言。<a id="a-Pr"></a>以毳以刍摩劫贝文阇草麻龙须皮等作。<a id="a-Ps"></a>作已喜烂坏。<a id="a-Pt"></a>佛言。<a id="a-Pu"></a>应施雀目。<a id="a-Pv"></a>诸鸟故得来。<a id="a-Pw"></a>佛言。<a id="a-Px"></a>应悬帘。<a id="a-Py"></a>悬帘时闇。<a id="a-Pz"></a>佛言。<a id="a-Q0"></a>应施绳牵上。<a id="a-Q1"></a>佛在阿罗毗国。<a id="a-Q2"></a>新作僧伽蓝无扫地物。<a id="a-Q3"></a>诸比丘不知云何。<a id="a-Q4"></a>是事白佛。<a id="a-Q5"></a>佛言。<a id="a-Q6"></a>应作扫彗。</p>
  <p id="aQ7">佛在舍卫国。<a id="a-Q8"></a>时长老毕陵伽婆蹉眼痛心念。<a id="a-Q9"></a>若听我高处坐者善。<a id="a-QA"></a>是事白佛。<a id="a-QB"></a>佛言。<a id="a-QC"></a>听高处坐。<a id="a-QD"></a>在高处时畏堕地。<a id="a-QE"></a>作是念若佛听我高处作栏楯者善。<a id="a-QF"></a>是事白佛。<a id="a-QG"></a>佛言。<a id="a-QH"></a>听高处作栏楯。<a id="a-QI"></a>佛在舍卫国。<a id="a-QJ"></a>时僧坊无门。<a id="a-QK"></a>牛马猕猴狗等来入。<a id="a-QL"></a>是事白佛佛言。<a id="a-QM"></a>应作门。<a id="a-QN"></a>佛在舍卫国。<a id="a-QO"></a>时诸比丘不知何处着针。<a id="a-QP"></a>佛言。<a id="a-QQ"></a>应作针筒。</p>
  <p id="aQR">佛在舍卫国。<a id="a-QS"></a>诸比丘不知何处着药草。<a id="a-QT"></a>是事白佛。<a id="a-QU"></a>佛言。<a id="a-QV"></a>应畜盛药物。<a id="a-QW"></a>诸比丘无晒药物。<a id="a-QX"></a>是事白佛。<a id="a-QY"></a>佛言。<a id="a-QZ"></a>应作晒药物。<a id="a-Qa"></a>佛在舍卫国。<a id="a-Qb"></a>给孤独居士施僧褥。<a id="a-Qc"></a>诸比丘言。<a id="a-Qd"></a>佛未听受褥。<a id="a-Qe"></a>是事白佛。<a id="a-Qf"></a>佛言。<a id="a-Qg"></a>听僧畜私亦得畜。<a id="a-Qh"></a>时诸比丘不自畜褥覆坏僧卧具。<a id="a-Qi"></a>露身坐上起时毛着身。<a id="a-Qj"></a>是事白佛。<a id="a-Qk"></a>佛言。<a id="a-Ql"></a>应自畜褥覆着僧褥上。<a id="a-Qm"></a>若不自敷者突吉罗。</p>
  <p id="aQn">佛在阿罗毗国。<a id="a-Qo"></a>比丘露地翘一脚洗。<a id="a-Qp"></a>便倒地垂死。<a id="a-Qq"></a>是事白佛。<a id="a-Qr"></a>佛言。<a id="a-Qs"></a>应畜洗脚物。<a id="a-Qt"></a>长老优波离问佛。<a id="a-Qu"></a>用何物作洗脚物。<a id="a-Qv"></a>佛言。<a id="a-Qw"></a>用木石塼作佛在阿罗毗国。<a id="a-Qx"></a>作新僧伽蓝。<a id="a-Qy"></a>时天久旱地干焦。<a id="a-Qz"></a>后便大雨地皆发坏。<a id="a-R0"></a>诸比丘行出入时。<a id="a-R1"></a>脚蹈地坏。<a id="a-R2"></a>佛言。<a id="a-R3"></a>应施脚蹈处。<a id="a-R4"></a>长老优波离问佛。<a id="a-R5"></a>用何物作蹈处。<a id="a-R6"></a>佛言。<a id="a-R7"></a>应用木石塼作。<a id="a-R8"></a>彼僧伽蓝多房舍。<a id="a-R9"></a>时诸比丘各自房前作脚蹈处。<a id="a-RA"></a>佛言。<a id="a-RB"></a>应周匝行行作蹈处者好。<a id="a-RC"></a>佛在舍卫国。<a id="a-RD"></a>诸比丘从憍萨罗国向舍卫国。<a id="a-RE"></a>中道有流水渠。<a id="a-RF"></a>诸比丘到渠岸边住。<a id="a-RG"></a>脱革屣已两屣相拍。<a id="a-RH"></a>相拍时尘出。<a id="a-RI"></a>诸天神皆瞋呵责比丘此中不应作是。<a id="a-RJ"></a>诸比丘不知云何。<a id="a-RK"></a>是事白佛。<a id="a-RL"></a>佛言。<a id="a-RM"></a>从今不得道中拍革屣。<a id="a-RN"></a>犯者突吉罗。<a id="a-RO"></a>若道中行革屣有土时。<a id="a-RP"></a>应用软羊皮拭。<a id="a-RQ"></a>佛在舍卫国。<a id="a-RR"></a>尔时龙子信乐佛法。<a id="a-RS"></a>来入只桓。<a id="a-RT"></a>为听法故。<a id="a-RU"></a>有比丘。<a id="a-RV"></a>以绳系咽弃无人处。<a id="a-RW"></a>时龙子向母啼泣。<a id="a-RX"></a>母言。<a id="a-RY"></a>汝何以啼泣。<a id="a-RZ"></a>答言。<a id="a-Ra"></a>我为听法入只桓中。<a id="a-Rb"></a>有一比丘。<a id="a-Rc"></a>以绳罥我项弃无人处。<a id="a-Rd"></a>龙母大瞋。<a id="a-Re"></a>往诣佛所向佛言。<a id="a-Rf"></a>诸比丘时佛为大众围绕说法。<a id="a-Rg"></a>佛遥见龙来。<a id="a-Rh"></a>佛以慈心三昧力灭彼毒心。<a id="a-Ri"></a>龙母到佛所在一面立白佛言。<a id="a-Rj"></a>是诸比丘弊恶不善。<a id="a-Rk"></a>我子信心故。<a id="a-Rl"></a>来入只桓听法。<a id="a-Rm"></a>诸比丘以绳罥咽远着无人处。<a id="a-Rn"></a>龙子在彼被绳罥者。<a id="a-Ro"></a>是大不好。<a id="a-Rp"></a>如被摈弃。<a id="a-Rq"></a>尔时佛种种因缘为龙母说法示教利喜已默然。<a id="a-Rr"></a>时龙母闻法已。<a id="a-Rs"></a>礼佛右绕而去。<a id="a-Rt"></a>龙母去不久。<a id="a-Ru"></a>佛以是事集比丘僧。<a id="a-Rv"></a>语诸比丘。<a id="a-Rw"></a>从今不得罥蛇弃。<a id="a-Rx"></a>犯者突吉罗。<a id="a-Ry"></a>听以器盛覆头远着无人处。<a id="a-Rz"></a>不得畜押蛇罥。<a id="a-S0"></a>犯者突吉罗。</p>
  <p id="aS1">佛在舍卫国。<a id="a-S2"></a>时放马人有缘事。<a id="a-S3"></a>来至舍卫城。<a id="a-S4"></a>为僧作种种[麩-夫+并]。<a id="a-S5"></a>盛满器施僧。<a id="a-S6"></a>诸比丘言。<a id="a-S7"></a>佛未听我受怛钵那。<a id="a-S8"></a>是事白佛。<a id="a-S9"></a>佛言。<a id="a-SA"></a>是净食应受。<a id="a-SB"></a>佛在舍卫国。<a id="a-SC"></a>诸比丘无物浸衣。<a id="a-SD"></a>是事白佛。<a id="a-SE"></a>佛言。<a id="a-SF"></a>应畜槽杅盆浸衣。<a id="a-SG"></a>佛在舍卫国。<a id="a-SH"></a>诸比丘无物浣衣。<a id="a-SI"></a>是事白佛。<a id="a-SJ"></a>佛言。<a id="a-SK"></a>应畜槽杅盆浣衣。<a id="a-SL"></a>佛在舍卫国。<a id="a-SM"></a>时跋提长者作大僧坊。<a id="a-SN"></a>青赤白黑种种庄严施僧。<a id="a-SO"></a>作是念。<a id="a-SP"></a>若佛听我以青赤白黑色庄严房施僧者善。<a id="a-SQ"></a>是事白佛。<a id="a-SR"></a>佛言听。<a id="a-SS"></a>汝以青赤白黑色庄严房施僧。</p>
  <p id="aST">佛在舍卫国。<a id="a-SU"></a>忧伽长者。<a id="a-SV"></a>持牛头旃檀器直十万两金及阎浮敷具持到佛所白佛言。<a id="a-SW"></a>世尊。<a id="a-SX"></a>此牛头栴檀器直十万两金及阎浮敷具。<a id="a-SY"></a>愿佛受之。<a id="a-SZ"></a>若佛得风病。<a id="a-Sa"></a>以此栴檀器盛油涂身。<a id="a-Sb"></a>佛默然受。<a id="a-Sc"></a>时长者见佛默然受已。<a id="a-Sd"></a>即持牛头栴檀器与佛已。<a id="a-Se"></a>头面作礼右绕而去。<a id="a-Sf"></a>是长者去不久。<a id="a-Sg"></a>佛以是事集比丘僧。<a id="a-Sh"></a>语诸比丘。<a id="a-Si"></a>今忧伽长者。<a id="a-Sj"></a>施牛头栴檀器直十万两金及阎浮敷具。<a id="a-Sk"></a>从今若有如是病比丘。<a id="a-Sl"></a>不求自与应受用。<a id="a-Sm"></a>佛在舍卫国。<a id="a-Sn"></a>有人施僧种种和香。<a id="a-So"></a>诸比丘不受。<a id="a-Sp"></a>不知何所用。<a id="a-Sq"></a>是事白佛。<a id="a-Sr"></a>佛言。<a id="a-Ss"></a>应受。<a id="a-St"></a>用涂房舍。<a id="a-Su"></a>时诸比丘涂舍外。<a id="a-Sv"></a>多有众人来看塔寺。<a id="a-Sw"></a>众人见此香涂舍外。<a id="a-Sx"></a>谓是佛塔声闻塔。<a id="a-Sy"></a>时多有人众象马牛车男女音声。<a id="a-Sz"></a>妨诸比丘坐禅读经。<a id="a-T0"></a>诸比丘心不喜。<a id="a-T1"></a>是事白佛。<a id="a-T2"></a>佛言。<a id="a-T3"></a>从今若得和香。<a id="a-T4"></a>应涂舍内。<a id="a-T5"></a>涂床床髀床脚床板。<a id="a-T6"></a>床档衣橛衣架。<a id="a-T7"></a>涂地四壁。<a id="a-T8"></a>如是涂者。<a id="a-T9"></a>坊舍得香。<a id="a-TA"></a>施者得福。</p>
 </body>
</html>