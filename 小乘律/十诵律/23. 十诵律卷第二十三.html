<!doctype html>
<html id="z3IBUumm0" data-ver="1646">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第二十三(第四诵之三)</h1>
  <h2 id="a2">七法中自恣法第三</h2>
  <p id="a3">佛在舍卫国。<a id="a-4"></a>诸比丘夏安居时。<a id="a-5"></a>先作如是制限。<a id="a-6"></a>长老。<a id="a-7"></a>我等不共语言不相问讯。<a id="a-8"></a>是诸比丘作是制已。<a id="a-9"></a>一处夏安居。<a id="a-A"></a>先作如是法。<a id="a-B"></a>若有初乞食还敷独坐床。<a id="a-C"></a>安洗足水洗足机拭足巾。<a id="a-D"></a>净水瓶常用水瓶。<a id="a-E"></a>若有长食。<a id="a-F"></a>盛净器中盖着一处。<a id="a-G"></a>食不足者食此长食。<a id="a-H"></a>若复有乞食后来。<a id="a-I"></a>不足者取而食之。<a id="a-J"></a>若复有残着无草地。<a id="a-K"></a>若无虫水中。<a id="a-L"></a>是诸长老。<a id="a-M"></a>盛食器净洗摩拭着一处。<a id="a-N"></a>独坐床。<a id="a-O"></a>洗足机拭足巾净水瓶常用水瓶着屏处。<a id="a-P"></a>扫洒食堂。<a id="a-Q"></a>扫除竟入室坐禅。<a id="a-R"></a>是诸长老。<a id="a-S"></a>晡时从禅先起。<a id="a-T"></a>见净水瓶常用水瓶洗足盆。<a id="a-U"></a>若空无水。<a id="a-V"></a>持至水处。<a id="a-W"></a>若独能持来着一面。<a id="a-X"></a>若不能持来。<a id="a-Y"></a>手招余比丘共举。<a id="a-Z"></a>持来还着本处不共语言不相问讯。<a id="a-a"></a>诸佛常法两时大会。<a id="a-b"></a>春末月夏末月。<a id="a-c"></a>春末月欲安居时。<a id="a-d"></a>诸方国比丘来听佛说法。<a id="a-e"></a>心念。<a id="a-f"></a>是法夏安居乐。<a id="a-g"></a>是初大会。<a id="a-h"></a>夏末月安居讫。<a id="a-i"></a>自恣作衣竟。<a id="a-j"></a>持衣钵来诣佛所。<a id="a-k"></a>如是思惟。<a id="a-l"></a>我久不见佛。<a id="a-m"></a>久不见修伽陀。<a id="a-n"></a>是第二大会。<a id="a-o"></a>是诸比丘是中住处。<a id="a-p"></a>夏安居自恣作衣竟。<a id="a-q"></a>持衣钵往到佛所。<a id="a-r"></a>头面礼毕一面坐。<a id="a-s"></a>诸佛常法。<a id="a-t"></a>如是语问讯客比丘。<a id="a-u"></a>夏安居忍不足不。<a id="a-v"></a>安乐住不。<a id="a-w"></a>乞食不难。<a id="a-x"></a>道路不疲耶。<a id="a-y"></a>今佛亦如是问讯诸比丘。<a id="a-z"></a>夏安居忍不足不。<a id="a-10"></a>安乐住不。<a id="a-11"></a>乞食不难。<a id="a-12"></a>道路不疲耶。<a id="a-13"></a>诸比丘言。<a id="a-14"></a>忍足安乐住乞食不难道路不疲。<a id="a-15"></a>诸比丘以是事具白佛。<a id="a-16"></a>佛以是因缘集僧。<a id="a-17"></a>集僧已。<a id="a-18"></a>佛种种因缘呵诸比丘。<a id="a-19"></a>汝愚痴人。<a id="a-1A"></a>如怨家共住。<a id="a-1B"></a>云何自言安乐住。<a id="a-1C"></a>何以名比丘。<a id="a-1D"></a>我众以法相教。<a id="a-1E"></a>而受哑法。<a id="a-1F"></a>佛种种因缘呵已语诸比丘。<a id="a-1G"></a>从今不应受哑法。<a id="a-1H"></a>若受得偷兰遮。<a id="a-1I"></a>何以故。<a id="a-1J"></a>不共语是外道法故。<a id="a-1K"></a>从今听夏安居竟诸比丘一处集。<a id="a-1L"></a>应三事求他说自恣。<a id="a-1M"></a>何等三。<a id="a-1N"></a>若见若闻若疑罪。<a id="a-1O"></a>如是应自恣一心集僧。<a id="a-1P"></a>集僧已。<a id="a-1Q"></a>应差能作自恣人。<a id="a-1R"></a>应如是唱。<a id="a-1S"></a>谁能为僧作自恣人。<a id="a-1T"></a>是中若有言我能。<a id="a-1U"></a>佛言。<a id="a-1V"></a>若比丘五恶法成就。<a id="a-1W"></a>不应作自恣人。<a id="a-1X"></a>何等五。<a id="a-1Y"></a>一爱自恣。<a id="a-1Z"></a>二瞋自恣。<a id="a-1a"></a>三怖自恣。<a id="a-1b"></a>四愚自恣。<a id="a-1c"></a>五自恣不自恣不知。<a id="a-1d"></a>比丘成就五善法。<a id="a-1e"></a>应作自恣人。<a id="a-1f"></a>何等五。<a id="a-1g"></a>不爱自恣不瞋自恣不怖自恣不愚自恣自恣不自恣知。<a id="a-1h"></a>尔时一比丘应僧中唱言。<a id="a-1i"></a>大德僧听。<a id="a-1j"></a>是某甲某甲比丘。<a id="a-1k"></a>能为僧作自恣人。<a id="a-1l"></a>若僧时到僧忍听。<a id="a-1m"></a>僧某甲某甲比丘。<a id="a-1n"></a>当作僧自恣人。<a id="a-1o"></a>如是白。<a id="a-1p"></a>大德僧听。<a id="a-1q"></a>是某甲某甲比丘。<a id="a-1r"></a>能为僧作自恣人。<a id="a-1s"></a>僧某甲某甲比丘。<a id="a-1t"></a>为僧作自恣人。<a id="a-1u"></a>谁诸长老忍。<a id="a-1v"></a>某甲某甲比丘为僧作自恣人者。<a id="a-1w"></a>是长老默然。<a id="a-1x"></a>谁不忍便说。<a id="a-1y"></a>某甲某甲比丘。<a id="a-1z"></a>为僧作自恣人竟。<a id="a-20"></a>僧忍默然故。<a id="a-21"></a>是事如是持应如是作自恣羯磨。<a id="a-22"></a>大德僧听。<a id="a-23"></a>今日僧自恣。<a id="a-24"></a>若僧时到僧忍听。<a id="a-25"></a>僧一心受自恣。<a id="a-26"></a>如是白。<a id="a-27"></a>是时诸比丘。<a id="a-28"></a>一切从坐起[跳-兆+互]跪地。<a id="a-29"></a>若作自恣人是上座。<a id="a-2A"></a>应从坐起偏袒着衣曲身。<a id="a-2B"></a>应语第二上座。<a id="a-2C"></a>长老。<a id="a-2D"></a>今日自恣来。<a id="a-2E"></a>是时第二上座。<a id="a-2F"></a>从坐起偏袒着衣[跳-兆+互]跪两手捉上座足。<a id="a-2G"></a>应如是语。<a id="a-2H"></a>长老忆念。<a id="a-2I"></a>今僧自恣日。<a id="a-2J"></a>我某甲比丘长老僧自恣语。<a id="a-2K"></a>若见闻疑罪语我。<a id="a-2L"></a>怜愍故。<a id="a-2M"></a>我若见罪。<a id="a-2N"></a>当如法除。<a id="a-2O"></a>第二长老忆念。<a id="a-2P"></a>今僧自恣日。<a id="a-2Q"></a>我某甲比丘长老僧自恣语。<a id="a-2R"></a>若见闻疑罪语我。<a id="a-2S"></a>怜愍故。<a id="a-2T"></a>我若见罪当如法除。<a id="a-2U"></a>第三长老忆念。<a id="a-2V"></a>今僧自恣日。<a id="a-2W"></a>我某甲比丘长老僧自恣语。<a id="a-2X"></a>若见闻疑罪语我。<a id="a-2Y"></a>怜愍故。<a id="a-2Z"></a>我若见罪当如法除。<a id="a-2a"></a>若下座作自恣人。<a id="a-2b"></a>应从坐起偏袒着衣[跳-兆+互]跪合掌。<a id="a-2c"></a>应如是语上座。<a id="a-2d"></a>今日自恣来。<a id="a-2e"></a>上座亦应从坐起偏袒着衣[跳-兆+互]跪合掌。<a id="a-2f"></a>应如是言。<a id="a-2g"></a>长老忆念。<a id="a-2h"></a>今僧自恣日。<a id="a-2i"></a>我某甲比丘长老僧自恣语。<a id="a-2j"></a>若见闻疑罪语我。<a id="a-2k"></a>怜愍故。<a id="a-2l"></a>我若见罪当如法除。<a id="a-2m"></a>第二长老忆念。<a id="a-2n"></a>今僧自恣日。<a id="a-2o"></a>我某甲比丘长老僧自恣语。<a id="a-2p"></a>若见闻疑罪语我。<a id="a-2q"></a>怜愍故。<a id="a-2r"></a>我若见罪当如法除。<a id="a-2s"></a>第三长老忆念。<a id="a-2t"></a>今僧自恣日。<a id="a-2u"></a>我某甲比丘长老僧自恣语。<a id="a-2v"></a>若见闻疑罪语我。<a id="a-2w"></a>怜愍故。<a id="a-2x"></a>我若见罪当如法除。<a id="a-2y"></a>如是次第一切僧自恣。<a id="a-2z"></a>若一切僧自恣竟。<a id="a-30"></a>为僧作自恣人共作自恣。<a id="a-31"></a>自恣竟。<a id="a-32"></a>应至上座前唱言。<a id="a-33"></a>僧一心自恣竟。<a id="a-34"></a>佛语诸比丘。<a id="a-35"></a>自恣有四种。<a id="a-36"></a>何等四。<a id="a-37"></a>一非法别自恣。<a id="a-38"></a>二非法和合自恣三有法别自恣。<a id="a-39"></a>四有法和合自恣。<a id="a-3A"></a>是中非法别自恣。<a id="a-3B"></a>佛不听。<a id="a-3C"></a>非法和合自恣。<a id="a-3D"></a>佛不听。<a id="a-3E"></a>有法别自恣。<a id="a-3F"></a>佛不听。<a id="a-3G"></a>是中有法和合自恣如是佛听。<a id="a-3H"></a>有一住处。<a id="a-3I"></a>自恣时五比丘住。<a id="a-3J"></a>是诸比丘应一处集。<a id="a-3K"></a>差为僧作自恣人。<a id="a-3L"></a>广说自恣。<a id="a-3M"></a>有一住处。<a id="a-3N"></a>自恣时四比丘住。<a id="a-3O"></a>是诸比丘。<a id="a-3P"></a>不应差为僧作自恣人。<a id="a-3Q"></a>是诸比丘应一处集三语自恣。<a id="a-3R"></a>应如是自恣。<a id="a-3S"></a>上座应从坐起偏袒着衣[跳-兆+互]跪合掌如是语。<a id="a-3T"></a>长老忆念。<a id="a-3U"></a>今僧自恣日。<a id="a-3V"></a>我某甲比丘长老自恣语。<a id="a-3W"></a>若见闻疑罪语我。<a id="a-3X"></a>怜愍故。<a id="a-3Y"></a>我若见罪当如法除。<a id="a-3Z"></a>第二长老忆念。<a id="a-3a"></a>今僧自恣日。<a id="a-3b"></a>我某甲比丘长老自恣语。<a id="a-3c"></a>若见闻疑罪语我。<a id="a-3d"></a>怜愍故。<a id="a-3e"></a>我若见罪当如法除第三长老忆念。<a id="a-3f"></a>今僧自恣日。<a id="a-3g"></a>我某甲比丘长老自恣语。<a id="a-3h"></a>若见闻疑罪语我怜愍故。<a id="a-3i"></a>我若见罪当如法除。<a id="a-3j"></a>若下座应从坐起偏袒着衣[跳-兆+互]跪两手捉上座两足应如是语。<a id="a-3k"></a>长老忆念。<a id="a-3l"></a>今僧自恣日。<a id="a-3m"></a>我某甲比丘长老自恣语。<a id="a-3n"></a>若见闻疑罪语我。<a id="a-3o"></a>怜愍故。<a id="a-3p"></a>我若见罪当如法除。<a id="a-3q"></a>第二长老忆念。<a id="a-3r"></a>今僧自恣日。<a id="a-3s"></a>我某甲比丘长老自恣语。<a id="a-3t"></a>若见闻疑罪语我。<a id="a-3u"></a>怜愍故。<a id="a-3v"></a>我若见罪当如法除。<a id="a-3w"></a>第三长老忆念。<a id="a-3x"></a>今僧自恣日。<a id="a-3y"></a>我某甲比丘长老自恣语。<a id="a-3z"></a>若见闻疑罪语我。<a id="a-40"></a>怜愍故。<a id="a-41"></a>我若见罪当如法除。<a id="a-42"></a>如是诸比丘得自恣。<a id="a-43"></a>三比丘二比丘亦如是。<a id="a-44"></a>有一住处一比丘。<a id="a-45"></a>自恣时应扫塔处及自恣处。<a id="a-46"></a>次第布床办火灯灯笼灯炷灯[木*著]办筹。<a id="a-47"></a>如是思惟。<a id="a-48"></a>诸比丘来未作自恣者。<a id="a-49"></a>是比丘应共自恣。<a id="a-4A"></a>若不见来。<a id="a-4B"></a>是中有高处立望。<a id="a-4C"></a>若见有比丘。<a id="a-4D"></a>唤言。<a id="a-4E"></a>疾疾来长老。<a id="a-4F"></a>今日僧自恣。<a id="a-4G"></a>若不见。<a id="a-4H"></a>应待至暮。<a id="a-4I"></a>还坐本处。<a id="a-4J"></a>如是心念口言。<a id="a-4K"></a>今日僧自恣。<a id="a-4L"></a>我亦今日自恣。<a id="a-4M"></a>如是一比丘得自恣。</p>
  <p id="a4N">佛在舍卫国。<a id="a-4O"></a>是中佛语诸比丘。<a id="a-4P"></a>是夜多过自恣时到。<a id="a-4Q"></a>一比丘从坐起偏袒着衣长跪合掌白佛言。<a id="a-4R"></a>世尊。<a id="a-4S"></a>诸比丘病不来。<a id="a-4T"></a>佛言。<a id="a-4U"></a>应取自恣。<a id="a-4V"></a>如是应取。<a id="a-4W"></a>应语病比丘。<a id="a-4X"></a>与自恣。<a id="a-4Y"></a>答言与。<a id="a-4Z"></a>是名得自恣。<a id="a-4a"></a>若言为我僧中说自恣。<a id="a-4b"></a>是名得自恣。<a id="a-4c"></a>若身动与。<a id="a-4d"></a>是名得自恣。<a id="a-4e"></a>若口言与。<a id="a-4f"></a>是名得自恣。<a id="a-4g"></a>若身不与口不与。<a id="a-4h"></a>不得自恣。<a id="a-4i"></a>是时一切僧。<a id="a-4j"></a>应就病比丘边作自恣。<a id="a-4k"></a>若将来僧中作自恣。<a id="a-4l"></a>诸比丘不应别作自恣。<a id="a-4m"></a>若诸比丘别作自恣。<a id="a-4n"></a>一切比丘得罪。<a id="a-4o"></a>有一住处二比丘。<a id="a-4p"></a>作自恣时。<a id="a-4q"></a>是二比丘不应取自恣。<a id="a-4r"></a>是二比丘共一处三语自恣。<a id="a-4s"></a>三比丘四比丘亦如是。<a id="a-4t"></a>有一住处五比丘。<a id="a-4u"></a>自恣时。<a id="a-4v"></a>是诸比丘不应取自恣。<a id="a-4w"></a>不应与自恣。<a id="a-4x"></a>是诸比丘。<a id="a-4y"></a>应一处集差为僧自恣人。<a id="a-4z"></a>应广自恣。<a id="a-50"></a>若过五比丘。<a id="a-51"></a>自恣时集一处。<a id="a-52"></a>老病比丘随意取自恣与自恣。<a id="a-53"></a>若一人取一人。<a id="a-54"></a>是名得自恣。<a id="a-55"></a>若一人取二人三人四人。<a id="a-56"></a>是名得自恣。<a id="a-57"></a>随几许人能忆识名字。<a id="a-58"></a>是名得自恣。<a id="a-59"></a>若取自恣人不欲取。<a id="a-5A"></a>应更与他自恣。<a id="a-5B"></a>取自恣人若言。<a id="a-5C"></a>我白衣我沙弥我非比丘我异道。<a id="a-5D"></a>不见摈不作摈。<a id="a-5E"></a>恶邪不除摈不共住。<a id="a-5F"></a>种种不共住。<a id="a-5G"></a>犯边罪本白衣不能男。<a id="a-5H"></a>污比丘尼越济人。<a id="a-5I"></a>杀父母杀阿罗汉破僧。<a id="a-5J"></a>恶心出佛身血。<a id="a-5K"></a>应更与他自恣。<a id="a-5L"></a>若取他自恣竟不去。<a id="a-5M"></a>是名自恣不到若言。<a id="a-5N"></a>我白衣我沙弥我非比丘我异道。<a id="a-5O"></a>不见摈不作摈。<a id="a-5P"></a>恶邪不除摈不共住。<a id="a-5Q"></a>种种不共住犯边罪。<a id="a-5R"></a>本白衣不能男污比丘尼越济人。<a id="a-5S"></a>杀父母杀阿罗汉破僧。<a id="a-5T"></a>恶心出佛身血。<a id="a-5U"></a>是名自恣不到。<a id="a-5V"></a>若取他自恣竟。<a id="a-5W"></a>八难中一一难起故不去。<a id="a-5X"></a>是名自恣不到。<a id="a-5Y"></a>复次取他自恣竟故不去。<a id="a-5Z"></a>若放逸若懒若睡若入定。<a id="a-5a"></a>是名自恣不到。<a id="a-5b"></a>是取自恣人。<a id="a-5c"></a>有三因缘得罪。<a id="a-5d"></a>若故不去若懒若放逸。<a id="a-5e"></a>二因缘无罪。<a id="a-5f"></a>若睡若入定。<a id="a-5g"></a>复次取他自恣竟。<a id="a-5h"></a>到僧中不说自恣。<a id="a-5i"></a>是名自恣到。<a id="a-5j"></a>若取他自恣竟。<a id="a-5k"></a>到僧中若言。<a id="a-5l"></a>我白衣我沙弥我非比丘我异道。<a id="a-5m"></a>不见摈不作摈。<a id="a-5n"></a>恶邪不除摈不共住。<a id="a-5o"></a>种种不共住。<a id="a-5p"></a>犯边罪本白衣不能男。<a id="a-5q"></a>污比丘尼越济人。<a id="a-5r"></a>杀父母杀阿罗汉破僧。<a id="a-5s"></a>恶心出佛身血。<a id="a-5t"></a>是名自恣到。<a id="a-5u"></a>复次取他自恣竟到僧中。<a id="a-5v"></a>八难一一难起故不说。<a id="a-5w"></a>是名自恣到。<a id="a-5x"></a>复次取他自恣竟。<a id="a-5y"></a>到僧中故不说。<a id="a-5z"></a>若放逸若懒若睡若入定。<a id="a-60"></a>是名自恣到。<a id="a-61"></a>是中取他自恣人。<a id="a-62"></a>有三因缘得罪。<a id="a-63"></a>若故不说若放逸若懒。<a id="a-64"></a>二因缘无罪。<a id="a-65"></a>若睡若入定。<a id="a-66"></a>有一住处。<a id="a-67"></a>自恣时比丘。<a id="a-68"></a>若王捉若贼若怨家若怨党若怨党之党捉。<a id="a-69"></a>僧中应遣使语彼言。<a id="a-6A"></a>今日僧自恣若是比丘得来。<a id="a-6B"></a>若与自恣来。<a id="a-6C"></a>若出界。<a id="a-6D"></a>我曹不应别作自恣。<a id="a-6E"></a>是比丘若得来若与自恣若出界。<a id="a-6F"></a>如是好若不得。<a id="a-6G"></a>诸比丘不应别自恣。<a id="a-6H"></a>若别自恣。<a id="a-6I"></a>一切比丘得罪。</p>
  <p id="a6J">有一住处。<a id="a-6K"></a>自恣时一切比丘僧有罪。<a id="a-6L"></a>不知是罪除。<a id="a-6M"></a>有一客比丘。<a id="a-6N"></a>清净共住同见。<a id="a-6O"></a>是客比丘。<a id="a-6P"></a>知旧比丘中善好有德。<a id="a-6Q"></a>是客比丘应问。<a id="a-6R"></a>长老。<a id="a-6S"></a>若比丘作如是如是事。<a id="a-6T"></a>当得何等罪。<a id="a-6U"></a>答言。<a id="a-6V"></a>若比丘作如是如是事。<a id="a-6W"></a>当得如是如是罪。<a id="a-6X"></a>彼言长老。<a id="a-6Y"></a>汝自忆作如是事不。<a id="a-6Z"></a>答言自忆。<a id="a-6a"></a>不独我一人得是罪。<a id="a-6b"></a>一切僧亦得是罪。<a id="a-6c"></a>客比丘言。<a id="a-6d"></a>长老。<a id="a-6e"></a>汝说一切僧。<a id="a-6f"></a>于汝何益。<a id="a-6g"></a>汝何以不如法忏悔是罪。<a id="a-6h"></a>旧比丘受客比丘语。<a id="a-6i"></a>是罪如法忏悔。<a id="a-6j"></a>余诸比丘见此比丘忏悔。<a id="a-6k"></a>亦应如法忏悔。<a id="a-6l"></a>如是作者善。<a id="a-6m"></a>若不如是作。<a id="a-6n"></a>知有益举。<a id="a-6o"></a>无益莫强举。<a id="a-6p"></a>有一住处自恣时。<a id="a-6q"></a>比丘忆罪欲出。<a id="a-6r"></a>是比丘应异比丘边是罪如法忏悔。<a id="a-6s"></a>如是作竟应作自恣。<a id="a-6t"></a>不应与自恣作碍。<a id="a-6u"></a>有一住处自恣时。<a id="a-6v"></a>比丘一罪疑。<a id="a-6w"></a>是比丘应语他比丘。<a id="a-6x"></a>长老。<a id="a-6y"></a>我一罪疑。<a id="a-6z"></a>后是事当问。<a id="a-70"></a>如是作竟应自恣。<a id="a-71"></a>不应与自恣作碍。</p>
  <p id="a72">有一住处自恣时。<a id="a-73"></a>忆念罪欲出。<a id="a-74"></a>是比丘应疾一心念。<a id="a-75"></a>我后是罪当如法忏悔。<a id="a-76"></a>如是作竟应自恣。<a id="a-77"></a>不应与自恣作碍。<a id="a-78"></a>若自恣时。<a id="a-79"></a>比丘一罪疑。<a id="a-7A"></a>是比丘应疾一心念。<a id="a-7B"></a>后是罪当问。<a id="a-7C"></a>如是作竟应自恣。<a id="a-7D"></a>不应与自恣作碍。<a id="a-7E"></a>有一住处自恣时。<a id="a-7F"></a>一切比丘僧有罪觉。<a id="a-7G"></a>是罪不能得客比丘清净共住同见是罪如法忏悔。<a id="a-7H"></a>是诸比丘应遣一旧比丘近住处疾到彼。<a id="a-7I"></a>是罪如法忏悔竟来还。<a id="a-7J"></a>我曹从汝边是罪如法忏悔。<a id="a-7K"></a>是诸比丘若得办是事。<a id="a-7L"></a>如是好。<a id="a-7M"></a>若不能办。<a id="a-7N"></a>是僧中一比丘应唱。<a id="a-7O"></a>大德僧听。<a id="a-7P"></a>我等是住处一切僧得罪觉。<a id="a-7Q"></a>是罪不能得清净。<a id="a-7R"></a>客比丘共住同见是罪如法忏悔。<a id="a-7S"></a>亦不能得办遣一旧比丘近住处疾到彼是罪如法忏悔竟来还。<a id="a-7T"></a>我等是边是罪如法忏悔。<a id="a-7U"></a>若僧时到僧忍听。<a id="a-7V"></a>僧若后是罪如法忏悔。<a id="a-7W"></a>如是白。<a id="a-7X"></a>如是作竟应作自恣。<a id="a-7Y"></a>不应与自恣作碍。</p>
  <p id="a7Z">有一住处自恣时。<a id="a-7a"></a>一切僧一罪中疑。<a id="a-7b"></a>是中应一比丘僧中如是唱。<a id="a-7c"></a>大德僧听。<a id="a-7d"></a>是中住处一切僧一罪中疑。<a id="a-7e"></a>若僧时到僧忍听。<a id="a-7f"></a>僧后是事当问。<a id="a-7g"></a>如是白如是作竟应作自恣。<a id="a-7h"></a>不应与自恣作碍。</p>
  <p id="a7i">有一住处自恣时。<a id="a-7j"></a>旧比丘若五若过。<a id="a-7k"></a>自恣处集作自恣。<a id="a-7l"></a>异住处诸比丘来。<a id="a-7m"></a>清净共住同见多。<a id="a-7n"></a>是诸比丘应更作自恣。<a id="a-7o"></a>如是作竟先比丘无罪。<a id="a-7p"></a>若诸比丘自恣竟。<a id="a-7q"></a>一切坐处未起未去。<a id="a-7r"></a>更有异住处比丘来。<a id="a-7s"></a>清净共住同见多。<a id="a-7t"></a>是诸比丘应更作自恣。<a id="a-7u"></a>如是作竟先比丘无罪。<a id="a-7v"></a>若诸比丘自恣竟。<a id="a-7w"></a>有起去有未起去。<a id="a-7x"></a>更有异住处比丘来。<a id="a-7y"></a>清净共住同见多。<a id="a-7z"></a>是诸比丘应更作自恣。<a id="a-80"></a>如是作竟先比丘无罪。<a id="a-81"></a>若是诸比丘自恣竟。<a id="a-82"></a>一切坐处起未去。<a id="a-83"></a>更有异住处比丘来。<a id="a-84"></a>清净共住同见多。<a id="a-85"></a>是诸比丘应更作自恣。<a id="a-86"></a>如是作竟先比丘无罪。<a id="a-87"></a>等亦如是。<a id="a-88"></a>有一住处自恣时。<a id="a-89"></a>旧比丘若五若过。<a id="a-8A"></a>自恣处集作自恣。<a id="a-8B"></a>有异住处比丘来。<a id="a-8C"></a>清净共住同见少。<a id="a-8D"></a>是诸比丘应次第自恣。<a id="a-8E"></a>若诸比丘自恣竟。<a id="a-8F"></a>一切坐处未起未去。<a id="a-8G"></a>有异住处比丘来。<a id="a-8H"></a>清净共住同见少。<a id="a-8I"></a>是诸比丘边应作三语自恣。<a id="a-8J"></a>若诸比丘自恣竟。<a id="a-8K"></a>有起去有未起去。<a id="a-8L"></a>有异住处比丘来。<a id="a-8M"></a>清净共住同见少。<a id="a-8N"></a>是未起去。<a id="a-8O"></a>诸比丘边。<a id="a-8P"></a>应三语自恣。<a id="a-8Q"></a>若是诸比丘自恣竟。<a id="a-8R"></a>一切起未去。<a id="a-8S"></a>更有异住处比丘来。<a id="a-8T"></a>清净共住同见少。<a id="a-8U"></a>是诸比丘若能得和同。<a id="a-8V"></a>应广作自恣。<a id="a-8W"></a>若不得和同。<a id="a-8X"></a>应出界作三语自恣。<a id="a-8Y"></a>若旧比丘自恣时。<a id="a-8Z"></a>更有旧比丘来。<a id="a-8a"></a>若多若等若少。<a id="a-8b"></a>若多等应更作自恣。<a id="a-8c"></a>若少应次第作自恣。<a id="a-8d"></a>若旧比丘自恣时客比丘来。<a id="a-8e"></a>若多若等若少。<a id="a-8f"></a>若多应更作自恣。<a id="a-8g"></a>若等少应次第作自恣。<a id="a-8h"></a>若旧比丘自恣时。<a id="a-8i"></a>更有旧比丘客比丘共来。<a id="a-8j"></a>若多若等若少。<a id="a-8k"></a>若多等应更作自恣。<a id="a-8l"></a>若少应次第作自恣。<a id="a-8m"></a>若客比丘自恣时。<a id="a-8n"></a>更有客比丘来。<a id="a-8o"></a>若多若等若少。<a id="a-8p"></a>若多应更作自恣。<a id="a-8q"></a>若等少应次第作自恣。<a id="a-8r"></a>若客比丘自恣时旧比丘来。<a id="a-8s"></a>若多若等若少。<a id="a-8t"></a>若多等应更作自恣。<a id="a-8u"></a>若少应次第作自恣。<a id="a-8v"></a>若客比丘自恣时。<a id="a-8w"></a>旧比丘客比丘共来。<a id="a-8x"></a>若多若等若少。<a id="a-8y"></a>若多等应更作自恣。<a id="a-8z"></a>若少应次第作自恣。<a id="a-90"></a>若旧比丘客比丘共自恣时。<a id="a-91"></a>更有旧比丘来。<a id="a-92"></a>若多若等若少。<a id="a-93"></a>若多等应更作自恣。<a id="a-94"></a>若少应次第作自恣。<a id="a-95"></a>若旧比丘客比丘共自恣时。<a id="a-96"></a>更有客比丘来。<a id="a-97"></a>若多若等若少。<a id="a-98"></a>若多应更作自恣。<a id="a-99"></a>若等少应次第作自恣。<a id="a-9A"></a>若旧比丘客比丘共自恣时。<a id="a-9B"></a>更有旧比丘客比丘来。<a id="a-9C"></a>若多若等若少。<a id="a-9D"></a>若多等应更作自恣。<a id="a-9E"></a>若少应次第作自恣。</p>
  <p id="a9F">有一住处自恣时。<a id="a-9G"></a>旧比丘若五若过。<a id="a-9H"></a>自恣处集欲自恣。<a id="a-9I"></a>更有异住处比丘来。<a id="a-9J"></a>清净共住同见多。<a id="a-9K"></a>彼作是念。<a id="a-9L"></a>是中旧比丘若五若过。<a id="a-9M"></a>自恣处集欲作自恣。<a id="a-9N"></a>我等应作自恣。<a id="a-9O"></a>净想比尼想别众同众想作自恣。<a id="a-9P"></a>更有异住处比丘来。<a id="a-9Q"></a>清净共住同见多。<a id="a-9R"></a>彼应更作自恣。<a id="a-9S"></a>先比丘得罪。<a id="a-9T"></a>彼比丘净想比尼想别众同众想作自恣竟。<a id="a-9U"></a>若一切坐处未起未去。<a id="a-9V"></a>若有起去有未起去。<a id="a-9W"></a>若一切起未去。<a id="a-9X"></a>更有异住处比丘来。<a id="a-9Y"></a>清净共住同见多。<a id="a-9Z"></a>彼比丘应更作自恣。<a id="a-9a"></a>先比丘得罪。<a id="a-9b"></a>有一住处自恣时。<a id="a-9c"></a>旧比丘若五若过。<a id="a-9d"></a>自恣处集欲作自恣。<a id="a-9e"></a>更有异住处比丘来。<a id="a-9f"></a>清净共住同见多。<a id="a-9g"></a>彼作是念。<a id="a-9h"></a>旧比丘若五若过。<a id="a-9i"></a>自恣处集欲作自恣。<a id="a-9j"></a>我等不应是中作自恣。<a id="a-9k"></a>彼比丘言我作自恣。<a id="a-9l"></a>不净心悔别众同众想。<a id="a-9m"></a>是中作自恣。<a id="a-9n"></a>更有异住处比丘来。<a id="a-9o"></a>清净共住同见多。<a id="a-9p"></a>彼诸比丘应更作自恣。<a id="a-9q"></a>先比丘得罪。<a id="a-9r"></a>彼诸比丘不净心悔别众同。<a id="a-9s"></a>众想作自恣竟。<a id="a-9t"></a>一切坐处未起未去。<a id="a-9u"></a>有起去有未起去。<a id="a-9v"></a>有一切起未去。<a id="a-9w"></a>更有异住处比丘来。<a id="a-9x"></a>清净共住同见多彼。<a id="a-9y"></a>诸比丘应更作自恣。<a id="a-9z"></a>先比丘得罪。</p>
  <p id="aA0">有一住处自恣时。<a id="a-A1"></a>旧比丘若五若过。<a id="a-A2"></a>自恣处集欲作自恣。<a id="a-A3"></a>更有异住处比丘来。<a id="a-A4"></a>清净共住同见多。<a id="a-A5"></a>彼诸比丘作是念。<a id="a-A6"></a>我等若应若不应。<a id="a-A7"></a>是中作自恣。<a id="a-A8"></a>疑净不净别众同众想。<a id="a-A9"></a>更有异住处比丘来。<a id="a-AA"></a>清净共住同见多。<a id="a-AB"></a>彼诸比丘应更作自恣。<a id="a-AC"></a>先比丘得罪。<a id="a-AD"></a>若疑净不净别众同众想作自恣竟。<a id="a-AE"></a>一切坐处未起未去。<a id="a-AF"></a>有起去有未起去。<a id="a-AG"></a>有一切起未去。<a id="a-AH"></a>更有异住处比丘来。<a id="a-AI"></a>清净共住同见多是诸比丘应更作自恣。<a id="a-AJ"></a>先比丘得罪。</p>
  <p id="aAK">有一住处自恣时诸旧比丘若五若过。<a id="a-AL"></a>自恣处集欲作自恣。<a id="a-AM"></a>更有异住处比丘来。<a id="a-AN"></a>清净共住同见多。<a id="a-AO"></a>闻已作是念。<a id="a-AP"></a>更有异住处比丘来。<a id="a-AQ"></a>清净共住同见多。<a id="a-AR"></a>是灭坏除舍别异。<a id="a-AS"></a>我不须是诸比丘。<a id="a-AT"></a>为欲破僧别众同众想作自恣。<a id="a-AU"></a>更有异住处比丘来。<a id="a-AV"></a>清净共住同见多。<a id="a-AW"></a>彼诸比丘应更作自恣。<a id="a-AX"></a>先比丘得偷兰遮。<a id="a-AY"></a>近破僧故。<a id="a-AZ"></a>若是诸比丘。<a id="a-Aa"></a>为欲勤破僧别众同众想作自恣竟。<a id="a-Ab"></a>若一切坐处未起未去。<a id="a-Ac"></a>有起去有未起去。<a id="a-Ad"></a>有一切起未去。<a id="a-Ae"></a>更有异住处比丘来。<a id="a-Af"></a>清净共住同见多。<a id="a-Ag"></a>是诸比丘应更作自恣。<a id="a-Ah"></a>先比丘得偷兰遮。<a id="a-Ai"></a>近破僧故。<a id="a-Aj"></a>若旧比丘自恣时。<a id="a-Ak"></a>更有旧比丘来。<a id="a-Al"></a>若多等应更作自恣。<a id="a-Am"></a>若旧比丘自恣时客比丘来。<a id="a-An"></a>若多等应更作自恣。<a id="a-Ao"></a>若旧比丘自恣时。<a id="a-Ap"></a>旧比丘客比丘共来。<a id="a-Aq"></a>若多等应更作自恣。<a id="a-Ar"></a>若客比丘自恣时客比丘来。<a id="a-As"></a>若多等应更作自恣。<a id="a-At"></a>客比丘自恣时旧比丘来。<a id="a-Au"></a>若多等应更作自恣。<a id="a-Av"></a>客比丘自恣时。<a id="a-Aw"></a>旧比丘客比丘共来。<a id="a-Ax"></a>若多等应更作自恣。<a id="a-Ay"></a>旧比丘客比丘共自恣时。<a id="a-Az"></a>旧比丘来。<a id="a-B0"></a>若多等应更作自恣。<a id="a-B1"></a>旧比丘客比丘共自恣时。<a id="a-B2"></a>客比丘来。<a id="a-B3"></a>若多等应更作自恣。<a id="a-B4"></a>旧比丘客比丘共自恣时。<a id="a-B5"></a>旧比丘客比丘共来。<a id="a-B6"></a>若多等应更作自恣。<a id="a-B7"></a>旧比丘十四日多。<a id="a-B8"></a>客比丘十五日少。<a id="a-B9"></a>客比丘应随旧比丘。<a id="a-BA"></a>是日应自恣。<a id="a-BB"></a>旧比丘十四日少。<a id="a-BC"></a>客比丘十五日多。<a id="a-BD"></a>旧比丘应随客比丘。<a id="a-BE"></a>是日不应自恣。<a id="a-BF"></a>旧比丘十五日多。<a id="a-BG"></a>客比丘初日少。<a id="a-BH"></a>客比丘应随旧比丘。<a id="a-BI"></a>是日更自恣。<a id="a-BJ"></a>旧比丘十五日少。<a id="a-BK"></a>客比丘初日多。<a id="a-BL"></a>旧比丘应随客比丘出界作自恣。<a id="a-BM"></a>若客比丘十四日多。<a id="a-BN"></a>旧比丘十五日少。<a id="a-BO"></a>旧比丘应随客比丘。<a id="a-BP"></a>是日应自恣。<a id="a-BQ"></a>客比丘十四日少。<a id="a-BR"></a>旧比丘十五日多。<a id="a-BS"></a>客比丘应随旧比丘。<a id="a-BT"></a>是日不应自恣。<a id="a-BU"></a>客比丘十五日多。<a id="a-BV"></a>旧比丘初日少。<a id="a-BW"></a>旧比丘应随客比丘。<a id="a-BX"></a>是日更自恣。<a id="a-BY"></a>客比丘十五日少。<a id="a-BZ"></a>旧比丘初日多。<a id="a-Ba"></a>客比丘应随旧比丘出界作自恣。<a id="a-Bb"></a>有一住处自恣时。<a id="a-Bc"></a>诸旧比丘闻客比丘声客比丘因缘。<a id="a-Bd"></a>若脚声若杖声若革屣声若异人声。<a id="a-Be"></a>是诸旧比丘不求不觅作自恣。<a id="a-Bf"></a>旧比丘得罪。<a id="a-Bg"></a>若求得不唤自恣。<a id="a-Bh"></a>旧比丘得罪。<a id="a-Bi"></a>若求不能得疑自恣。<a id="a-Bj"></a>旧比丘得罪。<a id="a-Bk"></a>若求不能得无所疑自恣。<a id="a-Bl"></a>如是旧比丘无罪。<a id="a-Bm"></a>若求得是诸客比丘。<a id="a-Bn"></a>一心欢喜应作自恣。<a id="a-Bo"></a>如是旧比丘无罪。<a id="a-Bp"></a>有一住处自恣时。<a id="a-Bq"></a>诸客比丘。<a id="a-Br"></a>闻旧比丘声旧比丘因缘。<a id="a-Bs"></a>若户钥声釿声若斧声读经声。<a id="a-Bt"></a>是诸客比丘不求不觅自恣。<a id="a-Bu"></a>客比丘得罪。<a id="a-Bv"></a>若求得不唤自恣。<a id="a-Bw"></a>客比丘得罪。<a id="a-Bx"></a>若求不能得疑自恣。<a id="a-By"></a>客比丘得罪。<a id="a-Bz"></a>若求不能得无所疑自恣。<a id="a-C0"></a>客比丘无罪。<a id="a-C1"></a>若求得是诸旧比丘。<a id="a-C2"></a>一心欢喜应作自恣。<a id="a-C3"></a>如是客比丘无罪。<a id="a-C4"></a>有一住处自恣时。<a id="a-C5"></a>旧比丘见客比丘相。<a id="a-C6"></a>客比丘来因缘。<a id="a-C7"></a>若不识衣钵若不识杖。<a id="a-C8"></a>若盛油革囊革屣针筒。<a id="a-C9"></a>是诸比丘不求不觅自恣。<a id="a-CA"></a>是诸旧比丘得罪。<a id="a-CB"></a>若求得不唤自恣。<a id="a-CC"></a>旧比丘得罪。<a id="a-CD"></a>若求不能得疑自恣。<a id="a-CE"></a>旧比丘得罪。<a id="a-CF"></a>若求不能得无所疑自恣。<a id="a-CG"></a>如是旧比丘无罪。<a id="a-CH"></a>若求得是诸客比丘。<a id="a-CI"></a>一心欢喜应作自恣如是旧比丘无罪。</p>
  <p id="aCJ">有一住处自恣时。<a id="a-CK"></a>诸客比丘。<a id="a-CL"></a>见旧比丘相旧比丘来因缘。<a id="a-CM"></a>若新扫洒地次第敷床座。<a id="a-CN"></a>是诸客比丘不求不觅作自恣。<a id="a-CO"></a>客比丘得罪。<a id="a-CP"></a>若求得不唤作自恣。<a id="a-CQ"></a>客比丘得罪。<a id="a-CR"></a>若求不得疑作自恣。<a id="a-CS"></a>客比丘得罪。<a id="a-CT"></a>若求不能得无所疑作自恣。<a id="a-CU"></a>客比丘无罪。<a id="a-CV"></a>若求得是诸旧比丘。<a id="a-CW"></a>共一心欢喜应作自恣。<a id="a-CX"></a>如是客比丘无罪。</p>
  <p id="aCY">有一住处自恣时。<a id="a-CZ"></a>比丘若他人举若不举。<a id="a-Ca"></a>若令忆念若不令忆念。<a id="a-Cb"></a>自言我有僧伽婆尸沙罪。<a id="a-Cc"></a>是比丘应与别住不成与。<a id="a-Cd"></a>是中应一比丘僧中唱。<a id="a-Ce"></a>大德僧听。<a id="a-Cf"></a>是中住处有比丘。<a id="a-Cg"></a>若他人举若不举。<a id="a-Ch"></a>若令忆念若不令忆念。<a id="a-Ci"></a>自言有僧伽婆尸沙罪。<a id="a-Cj"></a>是比丘应与别住不成与。<a id="a-Ck"></a>若僧时到僧忍听僧是比丘后当与别住。<a id="a-Cl"></a>如是白。<a id="a-Cm"></a>如是作竟应自恣。<a id="a-Cn"></a>不应与自恣作碍。</p>
  <p id="aCo">有一住处自恣时。<a id="a-Cp"></a>比丘若他人举若不举。<a id="a-Cq"></a>若令忆念。<a id="a-Cr"></a>若不令忆念自言有僧伽婆尸沙罪。<a id="a-Cs"></a>是比丘若应与摩那埵。<a id="a-Ct"></a>若应与本日治。<a id="a-Cu"></a>若应与出罪。<a id="a-Cv"></a>不成与。<a id="a-Cw"></a>是中应一比丘僧中唱。<a id="a-Cx"></a>大德僧听。<a id="a-Cy"></a>是中住处有比丘。<a id="a-Cz"></a>若他人举若不举。<a id="a-D0"></a>若令忆念若不令忆念。<a id="a-D1"></a>自言有僧伽婆尸沙罪。<a id="a-D2"></a>是比丘应与摩那埵本日治出罪。<a id="a-D3"></a>不成与。<a id="a-D4"></a>若僧时到僧忍听。<a id="a-D5"></a>僧是比丘后当与摩那埵。<a id="a-D6"></a>当与本日治当与出罪。<a id="a-D7"></a>如是白。<a id="a-D8"></a>如是作竟应自恣。<a id="a-D9"></a>不应与自恣作碍。</p>
  <p id="aDA">有一住处自恣时。<a id="a-DB"></a>比丘若他人举若不举。<a id="a-DC"></a>若令忆念若不令忆念。<a id="a-DD"></a>自言有提舍迦罗尼罪。<a id="a-DE"></a>是事共诤。<a id="a-DF"></a>有比丘言。<a id="a-DG"></a>是中应出悔。<a id="a-DH"></a>有比丘言。<a id="a-DI"></a>是事应心生悔。<a id="a-DJ"></a>是中一比丘应僧中唱。<a id="a-DK"></a>大德僧听。<a id="a-DL"></a>是中住处有比丘。<a id="a-DM"></a>若他人举若不举。<a id="a-DN"></a>若令忆念若不令忆念。<a id="a-DO"></a>自言有提舍迦罗尼罪。<a id="a-DP"></a>是事共诤。<a id="a-DQ"></a>有比丘言。<a id="a-DR"></a>是事应出悔。<a id="a-DS"></a>有比丘言。<a id="a-DT"></a>是事应心生悔。<a id="a-DU"></a>若僧时到僧忍听。<a id="a-DV"></a>是比丘若得异比丘清净共住同见。<a id="a-DW"></a>是比丘边是罪如法忏悔。<a id="a-DX"></a>如是白。<a id="a-DY"></a>如是作竟应自恣。<a id="a-DZ"></a>不应与自恣作碍。</p>
  <p id="aDa">有一住处自恣时。<a id="a-Db"></a>比丘若他人举若不举。<a id="a-Dc"></a>若令忆念若不令忆念。<a id="a-Dd"></a>自言有提舍迦罗尼罪。<a id="a-De"></a>是事共诤。<a id="a-Df"></a>有比丘言。<a id="a-Dg"></a>是波逸提罪。<a id="a-Dh"></a>有比丘言。<a id="a-Di"></a>是罪波罗提提舍尼。<a id="a-Dj"></a>是中应一比丘僧中唱。<a id="a-Dk"></a>大德僧听。<a id="a-Dl"></a>是中住处有比丘。<a id="a-Dm"></a>若他人举若不举。<a id="a-Dn"></a>若令忆念若不令忆念。<a id="a-Do"></a>自言有提舍迦罗尼罪。<a id="a-Dp"></a>是事共诤。<a id="a-Dq"></a>有比丘言。<a id="a-Dr"></a>是波逸提罪。<a id="a-Ds"></a>有比丘言。<a id="a-Dt"></a>是罪波罗提提舍尼若僧时到僧忍听。<a id="a-Du"></a>僧是比丘。<a id="a-Dv"></a>若得异比丘清净共住同见。<a id="a-Dw"></a>是比丘边是罪如法忏悔。<a id="a-Dx"></a>如是白。<a id="a-Dy"></a>如是作竟应自恣。<a id="a-Dz"></a>不应与自恣作碍。</p>
  <p id="aE0">有一住处自恣时。<a id="a-E1"></a>比丘若他人举若不举。<a id="a-E2"></a>若令忆念若不令忆念。<a id="a-E3"></a>自言有提舍迦罗尼罪。<a id="a-E4"></a>是事共诤。<a id="a-E5"></a>有比丘言。<a id="a-E6"></a>是罪残可治。<a id="a-E7"></a>有比丘言。<a id="a-E8"></a>无残不可治。<a id="a-E9"></a>是中言有残可治。<a id="a-EA"></a>是应共自恣。<a id="a-EB"></a>是中言无残不可治。<a id="a-EC"></a>是不应共自恣。<a id="a-ED"></a>彼应置自恣而去。<a id="a-EE"></a>不应斗诤相言。</p>
  <p id="aEF">有一住处自恣时。<a id="a-EG"></a>有比丘说他比丘罪若见若闻若疑。<a id="a-EH"></a>诸比丘知是说他罪。<a id="a-EI"></a>人身业不净。<a id="a-EJ"></a>能淫能偷。<a id="a-EK"></a>能夺人命。<a id="a-EL"></a>能自称过人法。<a id="a-EM"></a>能出精。<a id="a-EN"></a>能身身相触。<a id="a-EO"></a>能杀生草。<a id="a-EP"></a>能非时食能饮酒。<a id="a-EQ"></a>不应信是比丘语治他罪。<a id="a-ER"></a>僧应语。<a id="a-ES"></a>汝长老。<a id="a-ET"></a>莫瞋莫斗莫诤莫相言。<a id="a-EU"></a>如是无羞人。<a id="a-EV"></a>僧莫数僧应自恣。<a id="a-EW"></a>不应与自恣作碍。</p>
  <p id="aEX">有一住处自恣时。<a id="a-EY"></a>比丘向余比丘说他罪。<a id="a-EZ"></a>若见若闻若疑。<a id="a-Ea"></a>诸比丘知是长老说他罪。<a id="a-Eb"></a>人口业不净。<a id="a-Ec"></a>是能妄语。<a id="a-Ed"></a>不知言知。<a id="a-Ee"></a>知言不知。<a id="a-Ef"></a>不见言见。<a id="a-Eg"></a>见言不见。<a id="a-Eh"></a>不疑言疑。<a id="a-Ei"></a>疑言不疑。<a id="a-Ej"></a>如是比丘语。<a id="a-Ek"></a>不应信治他人罪。<a id="a-El"></a>僧应语是比丘。<a id="a-Em"></a>长老。<a id="a-En"></a>汝莫瞋莫斗莫诤莫相言。<a id="a-Eo"></a>如是无羞人。<a id="a-Ep"></a>僧莫数。<a id="a-Eq"></a>僧应自恣。<a id="a-Er"></a>不应与自恣作碍。</p>
  <p id="aEs">有一住处自恣时。<a id="a-Et"></a>一比丘向余比丘说他罪。<a id="a-Eu"></a>若见若闻若疑。<a id="a-Ev"></a>诸比丘知是长老说他罪。<a id="a-Ew"></a>人身业不净口业不净。<a id="a-Ex"></a>是能淫能偷能夺人命能自称过人法。<a id="a-Ey"></a>能故出精能故触女人身。<a id="a-Ez"></a>能杀生草。<a id="a-F0"></a>能非时食能饮酒。<a id="a-F1"></a>是亦能妄语不知言知。<a id="a-F2"></a>知言不知。<a id="a-F3"></a>不见言见。<a id="a-F4"></a>见言不见。<a id="a-F5"></a>不疑言疑。<a id="a-F6"></a>疑言不疑。<a id="a-F7"></a>如是比丘语。<a id="a-F8"></a>不应信治他人罪。<a id="a-F9"></a>僧应语是比丘。<a id="a-FA"></a>长老。<a id="a-FB"></a>汝莫瞋莫斗莫诤莫相言。<a id="a-FC"></a>如是无羞人。<a id="a-FD"></a>僧莫数。<a id="a-FE"></a>僧应自恣。<a id="a-FF"></a>不应与自恣作碍。</p>
  <p id="aFG">有一住处自恣时。<a id="a-FH"></a>一比丘向余比丘说他罪。<a id="a-FI"></a>若见若闻若疑。<a id="a-FJ"></a>诸比丘知是长老说他罪。<a id="a-FK"></a>人身业净。<a id="a-FL"></a>是长老能不淫不偷不夺人命不自称过人法。<a id="a-FM"></a>不故出精不故触女身不杀生草。<a id="a-FN"></a>不非时食不饮酒。<a id="a-FO"></a>是长老少智不决定不善知。<a id="a-FP"></a>是人亦能非法言法法言非法非善言善善言不善。<a id="a-FQ"></a>如是比丘语。<a id="a-FR"></a>不应信治他人罪。<a id="a-FS"></a>僧应语是比丘。<a id="a-FT"></a>长老。<a id="a-FU"></a>汝莫瞋莫斗莫诤莫相言。<a id="a-FV"></a>如是少智人。<a id="a-FW"></a>僧莫数。<a id="a-FX"></a>僧应自恣。<a id="a-FY"></a>不应与自恣作碍。</p>
  <p id="aFZ">有一住处自恣时。<a id="a-Fa"></a>一比丘向余比丘说他罪。<a id="a-Fb"></a>若见若闻若疑。<a id="a-Fc"></a>诸比丘知是长老口业净。<a id="a-Fd"></a>是长老不能不知言知知言不知不见言见见言不见不疑言疑疑言不疑。<a id="a-Fe"></a>是长老少智不决定不善知。<a id="a-Ff"></a>是人亦能非法言法法言非法善言非善非善言善。<a id="a-Fg"></a>如是比丘语。<a id="a-Fh"></a>不应信治他人罪。<a id="a-Fi"></a>僧应语是比丘。<a id="a-Fj"></a>长老。<a id="a-Fk"></a>汝莫瞋莫斗莫诤莫相言如是少智人。<a id="a-Fl"></a>僧莫数。<a id="a-Fm"></a>僧应自恣。<a id="a-Fn"></a>不应与自恣作碍。</p>
  <p id="aFo">有一住处自恣时。<a id="a-Fp"></a>一比丘向余比丘说他罪。<a id="a-Fq"></a>若见若闻若疑。<a id="a-Fr"></a>诸比丘知是长老说他罪。<a id="a-Fs"></a>人身业净口业净。<a id="a-Ft"></a>是长老能不淫不偷。<a id="a-Fu"></a>不故夺人命不自称过人法。<a id="a-Fv"></a>不故出精不故触女身。<a id="a-Fw"></a>不杀生草不非时食不饮酒。<a id="a-Fx"></a>不能不知言知知言不知不见言见见言不见不疑言疑疑言不疑是长老少智不决定不善知。<a id="a-Fy"></a>是人亦能非法言法法言非法善言非善非善言善。<a id="a-Fz"></a>如是比丘语。<a id="a-G0"></a>不应信治他人罪。<a id="a-G1"></a>僧应语是比丘。<a id="a-G2"></a>长老。<a id="a-G3"></a>汝莫瞋莫斗莫诤莫相言。<a id="a-G4"></a>如是少智人。<a id="a-G5"></a>僧莫数。<a id="a-G6"></a>僧应作自恣。<a id="a-G7"></a>不应与自恣作碍。</p>
  <p id="aG8">有一住处自恣时。<a id="a-G9"></a>一比丘向余比丘说他罪。<a id="a-GA"></a>若见若闻若疑。<a id="a-GB"></a>诸比丘知是长老说他罪。<a id="a-GC"></a>人身业净口业净。<a id="a-GD"></a>是长老能不淫不偷不故夺人命不自称过人法不故出精不故触女身不杀生草不非时食不饮酒。<a id="a-GE"></a>不能不知言知知言不知不见言见见言不见不疑言疑疑言不疑。<a id="a-GF"></a>是长老说他罪人有智人决定人善知人。<a id="a-GG"></a>是人亦不法言非法非法言法善言非善非善言善。<a id="a-GH"></a>是长老。<a id="a-GI"></a>尔时应安详窃问窃教。<a id="a-GJ"></a>汝长老说他罪。<a id="a-GK"></a>为眼见耳闻心疑耶。<a id="a-GL"></a>是长老若言眼见。<a id="a-GM"></a>诸比丘应问。<a id="a-GN"></a>若眼见不应说耳闻心疑。<a id="a-GO"></a>见何等何处见。<a id="a-GP"></a>云何见见作何事。<a id="a-GQ"></a>何因缘到彼。<a id="a-GR"></a>是人若言耳闻。<a id="a-GS"></a>不应说眼见心疑。<a id="a-GT"></a>闻何等何处闻。<a id="a-GU"></a>云何闻闻作何事。<a id="a-GV"></a>男边闻女边闻。<a id="a-GW"></a>不能男边闻二根人边闻。<a id="a-GX"></a>若言心疑。<a id="a-GY"></a>不应说眼见耳闻。<a id="a-GZ"></a>疑何等何处疑。<a id="a-Ga"></a>云何疑疑何事。<a id="a-Gb"></a>若身罪中疑。<a id="a-Gc"></a>口罪中疑。<a id="a-Gd"></a>残罪不残罪。<a id="a-Ge"></a>残不残罪中疑耶。<a id="a-Gf"></a>聚落处空处何处疑。<a id="a-Gg"></a>如是安详窃问窃教。<a id="a-Gh"></a>是长老得实者。<a id="a-Gi"></a>诸比丘应一心治是罪比丘。<a id="a-Gj"></a>若罪比丘言。<a id="a-Gk"></a>我是白衣。<a id="a-Gl"></a>僧应语。<a id="a-Gm"></a>汝出去。<a id="a-Gn"></a>僧应作自恣。<a id="a-Go"></a>不应与自恣作碍。</p>
  <p id="aGp">若言我沙弥非比丘异道。<a id="a-Gq"></a>不见摈不作摈恶邪。<a id="a-Gr"></a>不除摈不共住种种不共住。<a id="a-Gs"></a>犯边罪本白衣不能男。<a id="a-Gt"></a>污比丘尼越济人。<a id="a-Gu"></a>杀父母杀阿罗汉破僧。<a id="a-Gv"></a>恶心出佛身血人。<a id="a-Gw"></a>僧应语。<a id="a-Gx"></a>汝出去。<a id="a-Gy"></a>诸比丘应自恣。<a id="a-Gz"></a>不应与自恣作碍。<a id="a-H0"></a>一切事先作竟。<a id="a-H1"></a>僧应自恣。<a id="a-H2"></a>若应与现前毗尼。<a id="a-H3"></a>与竟应作忆念毗尼。<a id="a-H4"></a>与竟应与不痴毗尼。<a id="a-H5"></a>与竟应与自言毗尼。<a id="a-H6"></a>与竟应与实觅毗尼。<a id="a-H7"></a>与竟应与多觅毗尼。<a id="a-H8"></a>与竟是比丘若应与苦切羯磨。<a id="a-H9"></a>与竟若应与依止羯磨。<a id="a-HA"></a>与竟若应与驱出羯磨。<a id="a-HB"></a>与竟若应与下意羯磨。<a id="a-HC"></a>与竟若应与不见摈羯磨。<a id="a-HD"></a>与竟若与别住羯磨。<a id="a-HE"></a>与竟若应与摩那埵羯磨。<a id="a-HF"></a>与竟若应与本日治羯磨。<a id="a-HG"></a>与竟若应与出罪羯磨。<a id="a-HH"></a>与竟僧应自恣。</p>
  <p id="aHI">若安居比丘。<a id="a-HJ"></a>闻彼住处有比丘瞋斗诤相言来。<a id="a-HK"></a>欲遮此间比丘自恣。<a id="a-HL"></a>诸比丘应二三四促作布萨。<a id="a-HM"></a>差为僧作自恣人。<a id="a-HN"></a>应广自恣。<a id="a-HO"></a>是诸比丘成办促二三四作布萨。<a id="a-HP"></a>差为僧作自恣人广自恣。<a id="a-HQ"></a>如是好。<a id="a-HR"></a>若不成。<a id="a-HS"></a>诸比丘若闻彼比丘瞋斗诤相言。<a id="a-HT"></a>从彼发来为遮自恣故。<a id="a-HU"></a>是时应疾疾集。<a id="a-HV"></a>差自恣人广自恣。<a id="a-HW"></a>诸比丘若成疾疾集。<a id="a-HX"></a>差自恣人广自恣。<a id="a-HY"></a>如是好。<a id="a-HZ"></a>若不成。<a id="a-Ha"></a>诸比丘若闻彼比丘瞋斗诤相言。<a id="a-Hb"></a>从彼来入界内。<a id="a-Hc"></a>是时旧比丘。<a id="a-Hd"></a>应一心软语迎问讯欢喜。<a id="a-He"></a>为持衣钵开房舍示卧具。<a id="a-Hf"></a>长老。<a id="a-Hg"></a>是汝曹床坐。<a id="a-Hh"></a>粗脾绳床细脾绳床被褥。<a id="a-Hi"></a>汝随上座次第安住是中。<a id="a-Hj"></a>应为办洗浴具。<a id="a-Hk"></a>薪火澡豆汤水涂身苏油。<a id="a-Hl"></a>客比丘入浴室竟。<a id="a-Hm"></a>旧比丘应出界。<a id="a-Hn"></a>差为僧作自恣人。<a id="a-Ho"></a>广自恣。<a id="a-Hp"></a>若旧比丘成办是事好。<a id="a-Hq"></a>若不成旧比丘应语客比丘。<a id="a-Hr"></a>长老。<a id="a-Hs"></a>我等是布萨不自恣。<a id="a-Ht"></a>后布萨时我等当自恣。<a id="a-Hu"></a>客比丘语旧比丘言。<a id="a-Hv"></a>长老。<a id="a-Hw"></a>后布萨时不应自恣。<a id="a-Hx"></a>若有说事今日说。<a id="a-Hy"></a>为何事故。<a id="a-Hz"></a>我等佛听自恣。<a id="a-I0"></a>是事不得。<a id="a-I1"></a>旧比丘应语客比丘。<a id="a-I2"></a>汝等置旧比丘。<a id="a-I3"></a>自知自恣时。<a id="a-I4"></a>若客比丘是时余处去好。<a id="a-I5"></a>若不去旧比丘应语客比丘。<a id="a-I6"></a>我等不后布萨时自恣。<a id="a-I7"></a>我等八月四月自恣。<a id="a-I8"></a>我夏末月自恣多得布施。<a id="a-I9"></a>若客比丘语旧比丘言。<a id="a-IA"></a>长老。<a id="a-IB"></a>不听汝八月四月自恣。<a id="a-IC"></a>若有说事今日说。<a id="a-ID"></a>为何事故。<a id="a-IE"></a>我等佛听自恣。<a id="a-IF"></a>是事不得。<a id="a-IG"></a>旧比丘应语客比丘。<a id="a-IH"></a>汝等置旧比丘。<a id="a-II"></a>自知自恣时。<a id="a-IJ"></a>若客比丘是时余处去好。<a id="a-IK"></a>若不去是中应不自恣而去。<a id="a-IL"></a>我等不应瞋斗诤相言故。</p>
  <p id="aIM">若有病比丘。<a id="a-IN"></a>遮不病比丘自恣。<a id="a-IO"></a>僧应语是病比丘。<a id="a-IP"></a>汝长老病。<a id="a-IQ"></a>莫遮不病比丘自恣。<a id="a-IR"></a>何以故。<a id="a-IS"></a>病人少安隐故。<a id="a-IT"></a>有不病比丘。<a id="a-IU"></a>遮病比丘自恣。<a id="a-IV"></a>僧应语是不病比丘。<a id="a-IW"></a>长老。<a id="a-IX"></a>汝莫遮病比丘自恣。<a id="a-IY"></a>何以故。<a id="a-IZ"></a>病人少安隐故。<a id="a-Ia"></a>有病比丘。<a id="a-Ib"></a>遣使遮不病比丘自恣。<a id="a-Ic"></a>僧应语是使。<a id="a-Id"></a>长老。<a id="a-Ie"></a>莫受病人语遮不病比丘自恣。<a id="a-If"></a>何以故。<a id="a-Ig"></a>病人少安隐故。<a id="a-Ih"></a>是使到病人边语。<a id="a-Ii"></a>长老。<a id="a-Ij"></a>僧约敕汝。<a id="a-Ik"></a>病莫遮不病比丘自恣。<a id="a-Il"></a>何以故。<a id="a-Im"></a>病人少安隐故。<a id="a-In"></a>病人言为遮。<a id="a-Io"></a>是病比丘得突吉罗罪。<a id="a-Ip"></a>是使受病人语。<a id="a-Iq"></a>遮不病比丘自恣。<a id="a-Ir"></a>是使得突吉罗罪。<a id="a-Is"></a>不病比丘遣使。<a id="a-It"></a>遮病比丘自恣亦如是。<a id="a-Iu"></a>四种非法遮自恣。<a id="a-Iv"></a>四种有法遮自恣。<a id="a-Iw"></a>何等四非法遮自恣。<a id="a-Ix"></a>一无根破戒遮自恣。<a id="a-Iy"></a>二无根破正见。<a id="a-Iz"></a>三无根破正命。<a id="a-J0"></a>四无根破威仪遮自恣。<a id="a-J1"></a>是为四非法遮自恣。<a id="a-J2"></a>何等四有法遮自恣。<a id="a-J3"></a>一有根破戒遮自恣。<a id="a-J4"></a>二有根破正见。<a id="a-J5"></a>三有根破正命。<a id="a-J6"></a>四有根破威仪遮自恣。<a id="a-J7"></a>是为四有法遮自恣。</p>
  <p id="aJ8">佛在舍卫国。<a id="a-J9"></a>佛语诸比丘。<a id="a-JA"></a>从今听一说自恣二说自恣。<a id="a-JB"></a>我前已听三说自恣。<a id="a-JC"></a>若一说自恣时。<a id="a-JD"></a>初说未竟若遮。<a id="a-JE"></a>是非法遮自恣。<a id="a-JF"></a>若一说竟遮是有法遮自恣。<a id="a-JG"></a>若二说自恣时。<a id="a-JH"></a>初说未竟若遮。<a id="a-JI"></a>是非法遮自恣。<a id="a-JJ"></a>初说竟若遮。<a id="a-JK"></a>是非法遮自恣。<a id="a-JL"></a>二说未竟若遮。<a id="a-JM"></a>是非法遮自恣。<a id="a-JN"></a>二说竟遮。<a id="a-JO"></a>是有法遮自恣。<a id="a-JP"></a>若三说自恣时。<a id="a-JQ"></a>初说未竟若遮。<a id="a-JR"></a>是非法遮自恣。<a id="a-JS"></a>初说竟若遮。<a id="a-JT"></a>是非法遮自恣。<a id="a-JU"></a>二说未竟若遮。<a id="a-JV"></a>是非法遮自恣。<a id="a-JW"></a>二说竟若遮。<a id="a-JX"></a>是非法遮自恣。<a id="a-JY"></a>三说未竟若遮。<a id="a-JZ"></a>是非法遮自恣。<a id="a-Ja"></a>若三说竟遮。<a id="a-Jb"></a>是有法遮自恣。<a id="a-Jc"></a>何处佛听应一说自恣。<a id="a-Jd"></a>如一住处自恣时大会。<a id="a-Je"></a>僧中诸比丘如是思惟。<a id="a-Jf"></a>是住处僧大会。<a id="a-Jg"></a>若我等三说自恣。<a id="a-Jh"></a>夜多过不得自恣。<a id="a-Ji"></a>若僧时到僧忍听。<a id="a-Jj"></a>僧当一说自恣。<a id="a-Jk"></a>如是白。<a id="a-Jl"></a>如是作竟应自恣。<a id="a-Jm"></a>不应与自恣作碍。<a id="a-Jn"></a>如是住处应一说自恣。<a id="a-Jo"></a>如一住处。<a id="a-Jp"></a>自恣时。<a id="a-Jq"></a>王若王等。<a id="a-Jr"></a>诸比丘边坐欲听法。<a id="a-Js"></a>是中诸比丘说法夜多过。<a id="a-Jt"></a>诸比丘思惟。<a id="a-Ju"></a>是住处王若王等。<a id="a-Jv"></a>诸比丘边坐欲听法。<a id="a-Jw"></a>是中诸比丘说法夜多过。<a id="a-Jx"></a>若我等三说自恣。<a id="a-Jy"></a>夜多过不得自恣。<a id="a-Jz"></a>若僧时到僧忍听。<a id="a-K0"></a>僧当一说自恣。<a id="a-K1"></a>如是白。<a id="a-K2"></a>如是作竟应自恣。<a id="a-K3"></a>不应与自恣作碍。<a id="a-K4"></a>如是住处应一说自恣。<a id="a-K5"></a>如一住处。<a id="a-K6"></a>自恣时大得布施。<a id="a-K7"></a>是中诸比丘作分段夜多过。<a id="a-K8"></a>诸比丘思惟。<a id="a-K9"></a>是住处僧大得布施。<a id="a-KA"></a>诸比丘作分段夜多过。<a id="a-KB"></a>若我等三说自恣。<a id="a-KC"></a>夜多过不得自恣。<a id="a-KD"></a>若僧时到僧忍听。<a id="a-KE"></a>僧当一说自恣。<a id="a-KF"></a>如是白。<a id="a-KG"></a>如是作竟应自恣。<a id="a-KH"></a>不应与自恣作碍。<a id="a-KI"></a>如是住处应一说自恣。<a id="a-KJ"></a>如一住处。<a id="a-KK"></a>自恣时。<a id="a-KL"></a>二法师义辩名辩辞辩应辩。<a id="a-KM"></a>是二比丘说法时夜多过。<a id="a-KN"></a>诸比丘思惟。<a id="a-KO"></a>是住处二法师义辩名辩辞辩应辩。<a id="a-KP"></a>是诸比丘说法夜多过。<a id="a-KQ"></a>若我等是中三说自恣。<a id="a-KR"></a>夜多过不得自恣。<a id="a-KS"></a>若僧时到僧忍听。<a id="a-KT"></a>僧当一说自恣。<a id="a-KU"></a>如是白。<a id="a-KV"></a>如是作竟应自恣。<a id="a-KW"></a>不应与自恣作碍。<a id="a-KX"></a>如是住处应一说自恣。<a id="a-KY"></a>如一住处。<a id="a-KZ"></a>自恣时。<a id="a-Ka"></a>诸比丘四事。<a id="a-Kb"></a>若一一事起。<a id="a-Kc"></a>以是故夜多过。<a id="a-Kd"></a>诸比丘思惟。<a id="a-Ke"></a>是住处诸比丘四事。<a id="a-Kf"></a>若一一事起。<a id="a-Kg"></a>以是故夜多过。<a id="a-Kh"></a>若我等是中三说自恣。<a id="a-Ki"></a>是夜多过不得自恣。<a id="a-Kj"></a>若僧时到僧忍听。<a id="a-Kk"></a>僧当一说自恣。<a id="a-Kl"></a>如是白。<a id="a-Km"></a>如是作竟应自恣。<a id="a-Kn"></a>不应与自恣作碍。<a id="a-Ko"></a>如是住处应一说自恣。<a id="a-Kp"></a>如一住处。<a id="a-Kq"></a>自恣时。<a id="a-Kr"></a>多比丘病。<a id="a-Ks"></a>是中诸比丘如是念。<a id="a-Kt"></a>是住处诸比丘病。<a id="a-Ku"></a>若我等三说自恣。<a id="a-Kv"></a>有病比丘不堪[跳-兆+互]跪。<a id="a-Kw"></a>若僧时到僧忍听。<a id="a-Kx"></a>僧当一说自恣。<a id="a-Ky"></a>如是白。<a id="a-Kz"></a>如是作竟应自恣。<a id="a-L0"></a>不应与自恣作碍。<a id="a-L1"></a>如是住处应一说自恣。<a id="a-L2"></a>如一住处。<a id="a-L3"></a>自恣时。<a id="a-L4"></a>天雨覆屋薄。<a id="a-L5"></a>是中诸比丘如是念。<a id="a-L6"></a>是住处天雨覆屋薄。<a id="a-L7"></a>若我等三说自恣。<a id="a-L8"></a>屋漏污僧卧具。<a id="a-L9"></a>湿诸比丘衣。<a id="a-LA"></a>若僧时到僧忍听。<a id="a-LB"></a>僧当一说自恣。<a id="a-LC"></a>如是白。<a id="a-LD"></a>如是作竟应自恣。<a id="a-LE"></a>不应与自恣作碍。<a id="a-LF"></a>如是住处应一说自恣。<a id="a-LG"></a>如一住处自恣时。<a id="a-LH"></a>八难若一一难起。<a id="a-LI"></a>若王难若贼难若火难水难。<a id="a-LJ"></a>恶兽难腹行虫难人难非人难。<a id="a-LK"></a>云何王难。<a id="a-LL"></a>若王瞋约敕。<a id="a-LM"></a>捕诸沙门释子。<a id="a-LN"></a>打杀系缚驱出。<a id="a-LO"></a>夺袈裟与白衣着。<a id="a-LP"></a>令作象兵马兵车兵步兵射兵。<a id="a-LQ"></a>捉象钩捉革鞙。<a id="a-LR"></a>举舆出入军阵。<a id="a-LS"></a>若一一官杂役。<a id="a-LT"></a>是中诸比丘思惟。<a id="a-LU"></a>是住处王瞋约敕。<a id="a-LV"></a>捕诸沙门释子。<a id="a-LW"></a>杀系驱出夺袈裟与白衣着。<a id="a-LX"></a>令作象兵马兵车兵步兵射兵。<a id="a-LY"></a>捉象钩捉革鞙。<a id="a-LZ"></a>举舆入出军阵。<a id="a-La"></a>一一官杂役。<a id="a-Lb"></a>若三说自恣。<a id="a-Lc"></a>或夺命或破戒。<a id="a-Ld"></a>若僧时到僧忍听。<a id="a-Le"></a>僧当一说自恣。<a id="a-Lf"></a>如是白。<a id="a-Lg"></a>如是作竟应自恣。<a id="a-Lh"></a>不应与自恣作碍。<a id="a-Li"></a>如是住处应一说自恣。<a id="a-Lj"></a>云何贼难。<a id="a-Lk"></a>若诸贼瞋约敕。<a id="a-Ll"></a>捕诸沙门释子。<a id="a-Lm"></a>杀系驱出。<a id="a-Ln"></a>取头血涂户耳窗向。<a id="a-Lo"></a>作帜作字。<a id="a-Lp"></a>门关户橝牛头象牙杙。<a id="a-Lq"></a>梁栋栿衣架僧房别房。<a id="a-Lr"></a>墙壁食处门间禅窟。<a id="a-Ls"></a>大小便处重阁经行道头树下。<a id="a-Lt"></a>皆持血作字作帜。<a id="a-Lu"></a>诸比丘如是思惟。<a id="a-Lv"></a>是住处贼瞋约敕。<a id="a-Lw"></a>捕诸沙门释子杀系驱出。<a id="a-Lx"></a>取头血涂户耳窗向。<a id="a-Ly"></a>作字作帜。<a id="a-Lz"></a>门关户橝牛头象牙杙梁椽栿衣架。<a id="a-M0"></a>僧房别房墙壁食处门间禅窟。<a id="a-M1"></a>大小便处重阁经行道头树下。<a id="a-M2"></a>皆持血作字作帜。<a id="a-M3"></a>若我等三说自恣。<a id="a-M4"></a>或夺命或破戒。<a id="a-M5"></a>若僧时到僧忍听。<a id="a-M6"></a>僧当一说自恣。<a id="a-M7"></a>如是白。<a id="a-M8"></a>如是作竟应自恣不应与自恣作碍。<a id="a-M9"></a>如是住处应一说自恣。<a id="a-MA"></a>云何火难。<a id="a-MB"></a>诸比丘树林中作僧坊。<a id="a-MC"></a>是中天火大火来。<a id="a-MD"></a>是火烧诸树林经行道头重阁僧坊别房垣墙食处门间大小便处居士牛羊驴马骆驼谷场使人皆烧。<a id="a-ME"></a>诸比丘思惟。<a id="a-MF"></a>是树林中作精舍。<a id="a-MG"></a>天火大火来烧树林。<a id="a-MH"></a>经行道头乃至烧居士甘蔗田稻田麦田胡麻田葡萄田牛羊驴马骆驼谷场使人皆烧。<a id="a-MI"></a>我等三说自恣。<a id="a-MJ"></a>或夺命或破戒。<a id="a-MK"></a>若僧时到僧忍听。<a id="a-ML"></a>僧当一说自恣。<a id="a-MM"></a>如是白。<a id="a-MN"></a>如是作竟应自恣。<a id="a-MO"></a>莫与自恣作碍。<a id="a-MP"></a>如是住处应一说自恣。<a id="a-MQ"></a>云何水难若诸比丘河曲中作僧坊。<a id="a-MR"></a>是中诸龙依止雪山住。<a id="a-MS"></a>身增长得力。<a id="a-MT"></a>入大河归大海。<a id="a-MU"></a>令河水大涨。<a id="a-MV"></a>漂诸树林经行道里重阁僧坊别房食处门间大小便处。<a id="a-MW"></a>亦复漂诸居士甘蔗田稻田乃至漂诸谷场人民。<a id="a-MX"></a>是中诸比丘思惟。<a id="a-MY"></a>是河曲僧坊。<a id="a-MZ"></a>诸龙大龙依止雪山住。<a id="a-Ma"></a>乃至漂人民我等三说自恣。<a id="a-Mb"></a>或夺命或破戒。<a id="a-Mc"></a>若僧时到僧忍听。<a id="a-Md"></a>僧当一说自恣。<a id="a-Me"></a>如是白。<a id="a-Mf"></a>如是作竟应自恣。<a id="a-Mg"></a>不应与自恣作碍。<a id="a-Mh"></a>如是住处应一说自恣。<a id="a-Mi"></a>云何恶兽难。<a id="a-Mj"></a>若诸比丘恶兽处作僧坊。<a id="a-Mk"></a>是中诸小比丘不知宜法。<a id="a-Ml"></a>非处大小便。<a id="a-Mm"></a>浣弊衣晒之。<a id="a-Mn"></a>诸恶兽瞋恚。<a id="a-Mo"></a>恶兽者。<a id="a-Mp"></a>谓师子[坐-工+兀]虎豹豺狼熊罴。<a id="a-Mq"></a>是恶兽至僧坊别房中垣墙食处禅窟门间大小便处浴室重阁经行道头树下。<a id="a-Mr"></a>诸比丘思惟。<a id="a-Ms"></a>是恶兽处作僧坊。<a id="a-Mt"></a>是中诸小比丘不知宜法。<a id="a-Mu"></a>非处大小便。<a id="a-Mv"></a>浣弊衣及晒。<a id="a-Mw"></a>诸恶兽瞋。<a id="a-Mx"></a>来入僧坊乃至经行道头树下。<a id="a-My"></a>我等三说自恣。<a id="a-Mz"></a>或夺命或破戒。<a id="a-N0"></a>若僧时到僧忍听僧当一说自恣。<a id="a-N1"></a>如是白。<a id="a-N2"></a>如是作竟应自恣。<a id="a-N3"></a>不应与自恣作碍。<a id="a-N4"></a>如是住处应一说自恣。<a id="a-N5"></a>云何腹行虫难若诸比丘在龙处作僧坊。<a id="a-N6"></a>是中诸小比丘不知宜法。<a id="a-N7"></a>非处大小便。<a id="a-N8"></a>浣弊衣晒之。<a id="a-N9"></a>是中诸龙瞋放毒蛇蜈蚣。<a id="a-NA"></a>入诸比丘床下床上榻下榻上独坐床下户耳窗向门间户橝牛头象牙杙梁椽衣架僧房别房垣墙食处门间禅窟浴室重阁大小便处经行道头树下。<a id="a-NB"></a>是中诸比丘思惟。<a id="a-NC"></a>是龙处作僧坊。<a id="a-ND"></a>诸小比丘不知宜法。<a id="a-NE"></a>乃至树下。<a id="a-NF"></a>我等三说自恣。<a id="a-NG"></a>或夺命或破戒。<a id="a-NH"></a>若僧时到僧忍听。<a id="a-NI"></a>僧当一说自恣。<a id="a-NJ"></a>如是白。<a id="a-NK"></a>如是作竟应自恣。<a id="a-NL"></a>不应与自恣作碍。<a id="a-NM"></a>如是住处应一说自恣。<a id="a-NN"></a>云何人难。<a id="a-NO"></a>若诸比丘或依城聚落住。<a id="a-NP"></a>诸比丘不知宜法。<a id="a-NQ"></a>贵人妇女。<a id="a-NR"></a>若软语若骂詈。<a id="a-NS"></a>欲令伏从。<a id="a-NT"></a>是中诸人瞋约敕。<a id="a-NU"></a>捕诸沙门释子。<a id="a-NV"></a>杀系驱出。<a id="a-NW"></a>不听入城邑聚落街陌行。<a id="a-NX"></a>不听入舍。<a id="a-NY"></a>莫使坐。<a id="a-NZ"></a>莫使乞食。<a id="a-Na"></a>莫与供养。<a id="a-Nb"></a>是中诸比丘思惟。<a id="a-Nc"></a>是诸比丘不知宜法。<a id="a-Nd"></a>贵人妇女。<a id="a-Ne"></a>若软语若骂詈。<a id="a-Nf"></a>欲令伏从。<a id="a-Ng"></a>是中诸人瞋约敕。<a id="a-Nh"></a>捕杀乃至莫供养。<a id="a-Ni"></a>我等三说自恣。<a id="a-Nj"></a>或夺命或破戒。<a id="a-Nk"></a>若僧时到僧忍听。<a id="a-Nl"></a>僧当一说自恣。<a id="a-Nm"></a>如是白。<a id="a-Nn"></a>如是作竟应自恣。<a id="a-No"></a>不应与自恣作碍。<a id="a-Np"></a>如是住处应一说自恣。<a id="a-Nq"></a>云何非人难。<a id="a-Nr"></a>有诸比丘非人住处作僧坊。<a id="a-Ns"></a>是诸比丘不知宜法。<a id="a-Nt"></a>非处大小便。<a id="a-Nu"></a>浣弊衣晒。<a id="a-Nv"></a>是中非人复瞋。<a id="a-Nw"></a>恐怖诸比丘。<a id="a-Nx"></a>持比丘着床上床下独坐床上独坐床下户耳窗向门间户橝牛头象牙杙梁椽衣架僧房别房垣墙食处门间禅窟浴室重阁大小便处经行道头树下。<a id="a-Ny"></a>或捉比丘倒悬。<a id="a-Nz"></a>是中诸比丘思惟。<a id="a-O0"></a>是诸比丘不知宜法。<a id="a-O1"></a>乃至捉比丘倒悬。<a id="a-O2"></a>我等三说自恣。<a id="a-O3"></a>或夺命或破戒。<a id="a-O4"></a>若僧时到僧忍听。<a id="a-O5"></a>僧当一说自恣。<a id="a-O6"></a>如是白。<a id="a-O7"></a>如是作竟应自恣。<a id="a-O8"></a>不应与自恣作碍。<a id="a-O9"></a>如是住处应一说自恣。</p>
  <p id="aOA">有一住处自恣时。<a id="a-OB"></a>有比丘言。<a id="a-OC"></a>置罪事共人自恣。<a id="a-OD"></a>僧应语是比丘。<a id="a-OE"></a>长老。<a id="a-OF"></a>不得置罪事共人自恣。<a id="a-OG"></a>若有说事今说。<a id="a-OH"></a>为何事故。<a id="a-OI"></a>我等佛听自恣。<a id="a-OJ"></a>是事不得。<a id="a-OK"></a>有比丘言。<a id="a-OL"></a>置人置罪。<a id="a-OM"></a>余人共自恣。<a id="a-ON"></a>僧应语是比丘。<a id="a-OO"></a>长老。<a id="a-OP"></a>不得置人置罪余人共自恣。<a id="a-OQ"></a>若有说事今说。<a id="a-OR"></a>为何事故。<a id="a-OS"></a>我等佛听自恣。<a id="a-OT"></a>是事不得。<a id="a-OU"></a>有比丘言。<a id="a-OV"></a>置罪置人置伴党。<a id="a-OW"></a>余残人共自恣。<a id="a-OX"></a>僧应语是比丘。<a id="a-OY"></a>长老。<a id="a-OZ"></a>不得置罪置人置伴党余残人共自恣。<a id="a-Oa"></a>若有说事今说。<a id="a-Ob"></a>为何事故。<a id="a-Oc"></a>我等佛听自恣。<a id="a-Od"></a>是事不得。<a id="a-Oe"></a>有一住处自恣时。<a id="a-Of"></a>识罪不识人。<a id="a-Og"></a>僧应过自恣时求说。<a id="a-Oh"></a>不应自恣时求说。<a id="a-Oi"></a>若自恣时求说。<a id="a-Oj"></a>僧得罪。<a id="a-Ok"></a>有一住处自恣时。<a id="a-Ol"></a>识人不识罪。<a id="a-Om"></a>僧应过自恣求说。<a id="a-On"></a>不应自恣时求说。<a id="a-Oo"></a>若自恣时求说。<a id="a-Op"></a>僧得罪。<a id="a-Oq"></a>有一住处自恣时。<a id="a-Or"></a>识罪识人。<a id="a-Os"></a>僧应自恣时求说。<a id="a-Ot"></a>不应过自恣求说。<a id="a-Ou"></a>若过自恣求说。<a id="a-Ov"></a>僧得罪。<a id="a-Ow"></a>有一住处自恣时。<a id="a-Ox"></a>不识罪不识人。<a id="a-Oy"></a>僧应过自恣求说。<a id="a-Oz"></a>不应自恣时求说。<a id="a-P0"></a>若自恣时求说。<a id="a-P1"></a>僧得罪。<a id="a-P2"></a>有一住处自恣时诸比丘作如是制限。<a id="a-P3"></a>诸长老。<a id="a-P4"></a>我等非三月自恣。<a id="a-P5"></a>八月中四月自恣。<a id="a-P6"></a>若我等夏末月多得布施。<a id="a-P7"></a>用是自恣。<a id="a-P8"></a>摄布施故。<a id="a-P9"></a>是时有一比丘。<a id="a-PA"></a>本不要若父母遣使。<a id="a-PB"></a>若兄弟若姊妹若儿女若本第二。<a id="a-PC"></a>是中不获己强去。<a id="a-PD"></a>是比丘语诸比丘。<a id="a-PE"></a>诸长老。<a id="a-PF"></a>我本不要父母遣使。<a id="a-PG"></a>若兄弟若姊妹若儿女若本第二遣使。<a id="a-PH"></a>是中不获己强去。<a id="a-PI"></a>汝等集。<a id="a-PJ"></a>我今欲自恣。<a id="a-PK"></a>欲遮自恣。<a id="a-PL"></a>欲遮一比丘自恣。<a id="a-PM"></a>僧应语是比丘。<a id="a-PN"></a>长老。<a id="a-PO"></a>不得今日自恣。<a id="a-PP"></a>亦不得遮他比丘自恣。<a id="a-PQ"></a>若有说事今说。<a id="a-PR"></a>自身清净故。<a id="a-PS"></a>佛听自恣。<a id="a-PT"></a>是比丘言。<a id="a-PU"></a>汝诸长老集。<a id="a-PV"></a>今日我自恣。<a id="a-PW"></a>后来已当遮是一比丘自恣。<a id="a-PX"></a>僧应语。<a id="a-PY"></a>长老。<a id="a-PZ"></a>不得今日自恣后来已遮一比丘自恣。<a id="a-Pa"></a>若有说事今说。<a id="a-Pb"></a>自身清净故。<a id="a-Pc"></a>佛听自恣。<a id="a-Pd"></a>是比丘若言。<a id="a-Pe"></a>汝诸长老集。<a id="a-Pf"></a>今日自恣。<a id="a-Pg"></a>后来已不复遮他比丘自恣。<a id="a-Ph"></a>佛言僧应和合与是比丘自恣。<a id="a-Pi"></a>何以故。<a id="a-Pj"></a>入自恣制限故。<a id="a-Pk"></a>自恣时不应往。<a id="a-Pl"></a>此有比丘有住处。<a id="a-Pm"></a>彼有比丘有住处。<a id="a-Pn"></a>彼有比丘无住处。<a id="a-Po"></a>彼有比丘有住处无住处。<a id="a-Pp"></a>彼间比丘不共住。</p>
  <p id="aPq">自恣时不应往。<a id="a-Pr"></a>此有比丘有住处。<a id="a-Ps"></a>彼有非比丘有住处非比丘无住处。<a id="a-Pt"></a>彼有非比丘有住处无住处。<a id="a-Pu"></a>彼间比丘不共住。<a id="a-Pv"></a>余如布萨中广说。</p>
  <p id="aPw">佛语诸比丘。<a id="a-Px"></a>不应白衣前自恣。<a id="a-Py"></a>不应沙弥前。<a id="a-Pz"></a>非比丘异道。<a id="a-Q0"></a>不见摈不作摈。<a id="a-Q1"></a>恶邪不除摈。<a id="a-Q2"></a>不共住种种不共住。<a id="a-Q3"></a>犯边罪本白衣不能男。<a id="a-Q4"></a>污比丘尼越济人。<a id="a-Q5"></a>杀父母杀阿罗汉。<a id="a-Q6"></a>破僧恶心出佛身血人。<a id="a-Q7"></a>如是一切不应在前自恣。<a id="a-Q8"></a>一切先事作竟。<a id="a-Q9"></a>僧应自恣。<a id="a-QA"></a>若应与现前比尼与竟。<a id="a-QB"></a>应与忆念比尼与竟。<a id="a-QC"></a>应与不痴比尼与竟。<a id="a-QD"></a>应与自言比尼与竟。<a id="a-QE"></a>应与实觅比尼与竟。<a id="a-QF"></a>应与多觅比尼与竟。<a id="a-QG"></a>是比丘若应与苦切羯磨与竟。<a id="a-QH"></a>若应与依止羯磨与竟。<a id="a-QI"></a>若应与驱出羯磨与竟。<a id="a-QJ"></a>若应与下意羯磨与竟。<a id="a-QK"></a>若应与不见摈羯磨与竟。<a id="a-QL"></a>若应与不作摈羯磨与竟。<a id="a-QM"></a>若应与恶邪不除摈羯磨与竟。<a id="a-QN"></a>若应与别住羯磨与竟。<a id="a-QO"></a>若应与摩那埵羯磨与竟。<a id="a-QP"></a>若应与本日治羯磨与竟。<a id="a-QQ"></a>若应与出罪羯磨与竟。<a id="a-QR"></a>僧应自恣。<a id="a-QS"></a>宿受自恣。<a id="a-QT"></a>若比丘。<a id="a-QU"></a>僧不应共自恣。<a id="a-QV"></a>若僧未起如是得。<a id="a-QW"></a>自恣时未至不应自恣。<a id="a-QX"></a>除斗僧还和合一心听自恣(七法中自恣法第三竟)。</p>
 </body>
</html>