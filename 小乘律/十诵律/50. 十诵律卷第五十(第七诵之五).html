<!doctype html>
<html id="z3IBUvxmR" data-ver="1229">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十(第七诵之五)</h1>
  <h2 id="a2">尼律不共之余</h2>
  <p id="a3">佛在俱舍弥国。<a id="a-4"></a>尔时迦留罗提舍比丘命终。<a id="a-5"></a>有姊妹比丘尼七人。<a id="a-6"></a>名偷兰难陀尼。<a id="a-7"></a>周那难陀尼。<a id="a-8"></a>提舍尼。<a id="a-9"></a>忧波提舍尼。<a id="a-A"></a>提舍域多尼。<a id="a-B"></a>提舍婆罗那尼。<a id="a-C"></a>提舍叉多尼。<a id="a-D"></a>是诸比丘尼有大势力。<a id="a-E"></a>集薪木材烧是比丘身。<a id="a-F"></a>拾骨起塔。<a id="a-G"></a>尔时有一比丘。<a id="a-H"></a>名迦陀。<a id="a-I"></a>从和耆国游行向维耶离。<a id="a-J"></a>道中见是塔。<a id="a-K"></a>问是谁塔。<a id="a-L"></a>答言。<a id="a-M"></a>迦留罗提舍比丘塔。<a id="a-N"></a>又言。<a id="a-O"></a>此凡夫人。<a id="a-P"></a>何用起塔。<a id="a-Q"></a>即坏是塔。<a id="a-R"></a>敷绳床坐上。<a id="a-S"></a>偷兰难陀比丘尼。<a id="a-T"></a>闻迦陀比丘破其兄塔敷床坐上。<a id="a-U"></a>闻已嗔恚。<a id="a-V"></a>语诸妹言。<a id="a-W"></a>各持针线来。<a id="a-X"></a>缝是比丘着床。<a id="a-Y"></a>是僧坊近道。<a id="a-Z"></a>时优波离过。<a id="a-a"></a>闻如是事。<a id="a-b"></a>即往语是比丘言。<a id="a-c"></a>汝在此中坐者。<a id="a-d"></a>诸比丘尼正尔当来缝汝着床。<a id="a-e"></a>答言。<a id="a-f"></a>若缝我着床者。<a id="a-g"></a>我从此臭身得脱。<a id="a-h"></a>优波离言。<a id="a-i"></a>汝虽脱臭身。<a id="a-j"></a>诸比丘尼当得大罪是比丘即入禅定。<a id="a-k"></a>令身不现。<a id="a-l"></a>优波离即出去。<a id="a-m"></a>诸比丘尼入。<a id="a-n"></a>共相谓言。<a id="a-o"></a>是比丘在不。<a id="a-p"></a>即看不见。<a id="a-q"></a>手摸绳床看犹觉有暖。<a id="a-r"></a>作是言。<a id="a-s"></a>必是本剃毛人优波离教使走去。<a id="a-t"></a>是中有比丘尼。<a id="a-u"></a>少欲知足行头陀。<a id="a-v"></a>闻是事心不喜。<a id="a-w"></a>种种因缘呵责言。<a id="a-x"></a>云何名比丘尼。<a id="a-y"></a>有比丘住处外门不问便入。<a id="a-z"></a>种种因缘呵已向佛广说。<a id="a-10"></a>佛以是事集二部僧。<a id="a-11"></a>知而故问偷兰难陀比丘尼。<a id="a-12"></a>汝实作是事不。<a id="a-13"></a>答言。<a id="a-14"></a>实作世尊。<a id="a-15"></a>佛以种种因缘呵责。<a id="a-16"></a>云何名比丘尼。<a id="a-17"></a>有比丘住处外门不问便入。<a id="a-18"></a>种种因缘呵已语诸比丘。<a id="a-19"></a>以十利故。<a id="a-1A"></a>与比丘尼结戒。<a id="a-1B"></a>从今是戒应如是说。<a id="a-1C"></a>若比丘尼有比丘住处外门不问便入。<a id="a-1D"></a>波夜提。<a id="a-1E"></a>波夜提者。<a id="a-1F"></a>烧煮覆障。<a id="a-1G"></a>若不悔过能障碍道。<a id="a-1H"></a>是中犯者。<a id="a-1I"></a>若比丘尼。<a id="a-1J"></a>有比丘住处外门不问便入。<a id="a-1K"></a>波夜提。<a id="a-1L"></a>随不问入。<a id="a-1M"></a>随得尔所波夜提(第一百五十三事竟)。</p>
  <p id="a1N">佛在舍卫国。<a id="a-1O"></a>尔时佛不在比丘尼僧前结同戒。<a id="a-1P"></a>在比丘僧前结同戒已语诸比丘。<a id="a-1Q"></a>汝等向比丘尼僧说。<a id="a-1R"></a>佛即入房坐禅。<a id="a-1S"></a>诸比丘共相谓言。<a id="a-1T"></a>佛结同戒。<a id="a-1U"></a>教我等向诸比丘尼僧说。<a id="a-1V"></a>谁能为诸比丘尼僧说。<a id="a-1W"></a>又念。<a id="a-1X"></a>长老跋提比丘。<a id="a-1Y"></a>有福德威力名闻流布。<a id="a-1Z"></a>是长老跋提比丘。<a id="a-1a"></a>能往诣王园精舍。<a id="a-1b"></a>为比丘尼僧说同戒。<a id="a-1c"></a>诸比丘即往是比丘所言。<a id="a-1d"></a>佛为我等结同戒。<a id="a-1e"></a>语我等言。<a id="a-1f"></a>汝等向比丘尼僧说。<a id="a-1g"></a>即入房坐禅。<a id="a-1h"></a>我等作是思惟。<a id="a-1i"></a>谁能为比丘尼僧说同戒。<a id="a-1j"></a>又作是念。<a id="a-1k"></a>长老跋提比丘。<a id="a-1l"></a>有福德威力名闻流布。<a id="a-1m"></a>必能为说。<a id="a-1n"></a>汝能为王园精舍比丘尼僧说同戒不长老跋提默然受之。<a id="a-1o"></a>诸比丘即头面礼跋提足右绕而去。<a id="a-1p"></a>是夜过已。<a id="a-1q"></a>跋提比丘着衣持钵。<a id="a-1r"></a>共后行比丘。<a id="a-1s"></a>入舍卫城乞食。<a id="a-1t"></a>食后到王园比丘尼精舍。<a id="a-1u"></a>诸比丘尼遥见长老跋提比丘来。<a id="a-1v"></a>即起与敷床榻坐处。<a id="a-1w"></a>有办水者。<a id="a-1x"></a>有办草者。<a id="a-1y"></a>跋提到已。<a id="a-1z"></a>洗脚就座坐已。<a id="a-20"></a>令集比丘尼僧。<a id="a-21"></a>集已语言。<a id="a-22"></a>诸善女。<a id="a-23"></a>佛结同戒。<a id="a-24"></a>我及汝等应共受持。<a id="a-25"></a>是中有长老善好比丘尼。<a id="a-26"></a>皆言善好。<a id="a-27"></a>偷兰难陀比丘尼喑嗌不受。<a id="a-28"></a>是中有比丘尼。<a id="a-29"></a>少欲知足行头陀。<a id="a-2A"></a>闻是事心不喜。<a id="a-2B"></a>种种因缘呵责言。<a id="a-2C"></a>云何名比丘尼。<a id="a-2D"></a>喑嗌向比丘。<a id="a-2E"></a>种种因缘呵已向佛广说。<a id="a-2F"></a>佛以是事集二部僧。<a id="a-2G"></a>知而故问是比丘尼。<a id="a-2H"></a>汝实作是事不。<a id="a-2I"></a>答言。<a id="a-2J"></a>实作世尊。<a id="a-2K"></a>佛以种种因缘呵责言。<a id="a-2L"></a>云何名比丘尼。<a id="a-2M"></a>喑嗌向比丘。<a id="a-2N"></a>种种因缘呵已语诸比丘。<a id="a-2O"></a>以十利故。<a id="a-2P"></a>与比丘尼结戒。<a id="a-2Q"></a>从今是戒应如是说。<a id="a-2R"></a>若比丘尼喑嗌向比丘者波夜提。<a id="a-2S"></a>波夜提者。<a id="a-2T"></a>烧煮覆障。<a id="a-2U"></a>若不悔过能障碍道。<a id="a-2V"></a>是中犯者。<a id="a-2W"></a>若比丘尼喑嗌向比丘波夜提。<a id="a-2X"></a>随喑嗌向比丘。<a id="a-2Y"></a>随得尔所波夜提(第一百五十四事竟)。</p>
  <p id="a2Z">佛在舍卫国。<a id="a-2a"></a>尔时迦罗比丘尼。<a id="a-2b"></a>本是外道。<a id="a-2c"></a>喜斗诤嗔恚。<a id="a-2d"></a>共诸比丘尼斗诤恶口恐他。<a id="a-2e"></a>作是言。<a id="a-2f"></a>某王是我相识是我檀越。<a id="a-2g"></a>某大臣斗将居士。<a id="a-2h"></a>是我相识檀越。<a id="a-2i"></a>当用是力治汝。<a id="a-2j"></a>诸比丘尼恐怖。<a id="a-2k"></a>是中有比丘尼。<a id="a-2l"></a>少欲知足行头陀。<a id="a-2m"></a>闻是事心不喜。<a id="a-2n"></a>种种因缘呵责言。<a id="a-2o"></a>云何名比丘尼。<a id="a-2p"></a>共他斗诤恶口恐他。<a id="a-2q"></a>作是言。<a id="a-2r"></a>某王是我相识是我檀越。<a id="a-2s"></a>某大臣斗将居士。<a id="a-2t"></a>是我相识檀越。<a id="a-2u"></a>当用是力治汝。<a id="a-2v"></a>令诸比丘尼恐怖。<a id="a-2w"></a>种种因缘呵责已向佛广说。<a id="a-2x"></a>佛以是事集二部僧。<a id="a-2y"></a>知而故问汝实作是事不。<a id="a-2z"></a>答言。<a id="a-30"></a>实作世尊。<a id="a-31"></a>佛以种种因缘诃责言。<a id="a-32"></a>云何名比丘尼。<a id="a-33"></a>共他斗诤恶口恐他。<a id="a-34"></a>作是言。<a id="a-35"></a>某王与我相识是我檀越。<a id="a-36"></a>某大臣斗将居士。<a id="a-37"></a>与我相识檀越。<a id="a-38"></a>当用是力治汝。<a id="a-39"></a>令诸比丘尼恐怖。<a id="a-3A"></a>种种因缘呵已语诸比丘丘。<a id="a-3B"></a>以十利故与比丘尼结戒。<a id="a-3C"></a>从今是戒应如是说若比丘尼。<a id="a-3D"></a>共比丘尼斗诤恶口恐怖他波夜提。<a id="a-3E"></a>波夜提者。<a id="a-3F"></a>烧煮覆障。<a id="a-3G"></a>若不悔过能障碍道。<a id="a-3H"></a>是中犯者若比丘尼。<a id="a-3I"></a>共比丘尼斗诤恶口。<a id="a-3J"></a>恐怖他言。<a id="a-3K"></a>某王是我知识。<a id="a-3L"></a>当以王力治汝。<a id="a-3M"></a>波夜提。<a id="a-3N"></a>大臣力斗将力居士力治汝。<a id="a-3O"></a>皆波夜提。<a id="a-3P"></a>随作是语。<a id="a-3Q"></a>随得尔所波夜提(第一百五十五事竟)。</p>
  <p id="a3R">佛在舍卫国尔时偷兰难陀比丘尼。<a id="a-3S"></a>喜入出他家。<a id="a-3T"></a>早起行诣诸家。<a id="a-3U"></a>中庭立大门中立。<a id="a-3V"></a>厨下立。<a id="a-3W"></a>是中若有沙门婆罗门来。<a id="a-3X"></a>为乞食故来。<a id="a-3Y"></a>偷兰难陀比丘尼语言。<a id="a-3Z"></a>食未办。<a id="a-3a"></a>若言主人不在。<a id="a-3b"></a>如是从家至家。<a id="a-3c"></a>遮诸乞食人。<a id="a-3d"></a>诸乞食人不得食故呵责言。<a id="a-3e"></a>是不吉弊女悭惜他家。<a id="a-3f"></a>故令我等不得食。<a id="a-3g"></a>是中有比丘尼。<a id="a-3h"></a>少欲知足行头陀。<a id="a-3i"></a>闻是事心不喜。<a id="a-3j"></a>向佛广说。<a id="a-3k"></a>佛以是事集二部僧知而故问偷兰难陀比丘尼。<a id="a-3l"></a>汝实作是事不。<a id="a-3m"></a>答言。<a id="a-3n"></a>实作世尊。<a id="a-3o"></a>佛以种种因缘呵责言。<a id="a-3p"></a>云何名比丘尼。<a id="a-3q"></a>护惜他家。<a id="a-3r"></a>种种因缘呵已语诸比丘。<a id="a-3s"></a>以十利故。<a id="a-3t"></a>与比丘尼结戒。<a id="a-3u"></a>从今是戒应如是说。<a id="a-3v"></a>若比丘尼护惜他家。<a id="a-3w"></a>波夜提。<a id="a-3x"></a>波夜提者。<a id="a-3y"></a>烧煮覆障。<a id="a-3z"></a>若不悔过能障碍道。<a id="a-40"></a>是中犯者。<a id="a-41"></a>若比丘尼护惜白衣家波夜提。<a id="a-42"></a>随护惜随得尔所波夜提(第一百五十六事竟)。</p>
  <p id="a43">佛在迦维罗卫国。<a id="a-44"></a>尔时摩诃男释。<a id="a-45"></a>请佛及二部僧明日食。<a id="a-46"></a>佛默然受。<a id="a-47"></a>知佛默然受已。<a id="a-48"></a>头面礼足右绕而去。<a id="a-49"></a>还家通夜办种种多美饮食。<a id="a-4A"></a>早起敷坐处。<a id="a-4B"></a>遣使白佛时到。<a id="a-4C"></a>食具已办唯圣知时。<a id="a-4D"></a>佛与二部僧入已皆坐。<a id="a-4E"></a>知佛坐已。<a id="a-4F"></a>自手行水。<a id="a-4G"></a>自与种种多美饮食。<a id="a-4H"></a>自恣满足。<a id="a-4I"></a>尔时助调达比丘尼。<a id="a-4J"></a>满钵中饭以羹浇上。<a id="a-4K"></a>在前不啖四向顾视。<a id="a-4L"></a>摩诃男释作是念。<a id="a-4M"></a>我当遍看谁少谁不少。<a id="a-4N"></a>谁食谁不食。<a id="a-4O"></a>见助调达比丘尼满钵饭羹在前不食。<a id="a-4P"></a>语言。<a id="a-4Q"></a>善女。<a id="a-4R"></a>何故不食。<a id="a-4S"></a>答言。<a id="a-4T"></a>我先已食。<a id="a-4U"></a>何故取饭。<a id="a-4V"></a>答言。<a id="a-4W"></a>汝便持去。<a id="a-4X"></a>摩诃男释善好不嫌。<a id="a-4Y"></a>诸居士随摩诃男释者作是言。<a id="a-4Z"></a>摩诃男释。<a id="a-4a"></a>供给众僧如事大家。<a id="a-4b"></a>诸比丘尼现前呵辱。<a id="a-4c"></a>佛遥见比丘尼所作。<a id="a-4d"></a>闻诸居士呵责。<a id="a-4e"></a>食后到僧坊中集二部僧。<a id="a-4f"></a>种种因缘呵责助调达比丘尼。<a id="a-4g"></a>摩诃男释。<a id="a-4h"></a>供给众僧如事大家。<a id="a-4i"></a>云何现前毁辱。<a id="a-4j"></a>种种因缘呵责已语诸比丘。<a id="a-4k"></a>从今听诸比丘尼数数食。<a id="a-4l"></a>何以故。<a id="a-4m"></a>女人喜数数食故。<a id="a-4n"></a>以十利故。<a id="a-4o"></a>与比丘尼结戒从今是戒应如是说。<a id="a-4p"></a>若比丘尼。<a id="a-4q"></a>受请都不食者。<a id="a-4r"></a>波夜提。<a id="a-4s"></a>波夜提者。<a id="a-4t"></a>烧煮覆障。<a id="a-4u"></a>若不悔过能障碍道。<a id="a-4v"></a>是中犯者。<a id="a-4w"></a>若比丘尼受请乃至不食一口波夜提。<a id="a-4x"></a>随受请不食。<a id="a-4y"></a>随得尔所波夜提(第一百五十七事竟)。</p>
  <p id="a4z">佛在释氏国。<a id="a-50"></a>是中有比丘尼。<a id="a-51"></a>名结发。<a id="a-52"></a>作法师善能说法。<a id="a-53"></a>见一年少比丘。<a id="a-54"></a>无深智慧。<a id="a-55"></a>即问难阿毗昙事。<a id="a-56"></a>是比丘不能随顺问答。<a id="a-57"></a>是比丘尼出。<a id="a-58"></a>自贡高语诸比丘尼言。<a id="a-59"></a>我今问一比丘阿毗昙事。<a id="a-5A"></a>不能随顺答我。<a id="a-5B"></a>是中有比丘尼。<a id="a-5C"></a>少欲知足行头陀。<a id="a-5D"></a>闻是事心不喜。<a id="a-5E"></a>种种因缘呵责言。<a id="a-5F"></a>云何名比丘尼。<a id="a-5G"></a>比丘不听问经律阿毗昙事便问。<a id="a-5H"></a>种种因缘呵已向佛广说。<a id="a-5I"></a>佛以是事集二部僧。<a id="a-5J"></a>知而故问结发比丘尼。<a id="a-5K"></a>汝实作是事不。<a id="a-5L"></a>答言实作世尊。<a id="a-5M"></a>佛以种种因缘诃责言云何名比丘尼比丘不听问经律阿毗昙事便问。<a id="a-5N"></a>种种因缘呵已语诸比丘。<a id="a-5O"></a>以十利故。<a id="a-5P"></a>与比丘尼结戒。<a id="a-5Q"></a>从今是戒应如是说。<a id="a-5R"></a>若比丘尼。<a id="a-5S"></a>比丘不听问经律阿毗昙事便问。<a id="a-5T"></a>波夜提。<a id="a-5U"></a>波夜提者。<a id="a-5V"></a>烧煮覆障。<a id="a-5W"></a>若不悔过能障碍道。<a id="a-5X"></a>是中犯者。<a id="a-5Y"></a>若比丘尼。<a id="a-5Z"></a>比丘不听问难经律阿毗昙中事。<a id="a-5a"></a>若以偈问。<a id="a-5b"></a>偈偈波夜提。<a id="a-5c"></a>若以章问。<a id="a-5d"></a>章章波夜提。<a id="a-5e"></a>若别句问。<a id="a-5f"></a>句句波夜提(第一百五十八事竟)。</p>
  <p id="a5g">佛在王舍城。<a id="a-5h"></a>尔时助调达比丘尼。<a id="a-5i"></a>裸形露地洗浴。<a id="a-5j"></a>诸居士见不喜。<a id="a-5k"></a>呵责言。<a id="a-5l"></a>诸比丘尼自言。<a id="a-5m"></a>善好有功德裸形露地洗浴。<a id="a-5n"></a>如淫女是中有比丘尼。<a id="a-5o"></a>少欲知足行头陀。<a id="a-5p"></a>闻是事心不喜。<a id="a-5q"></a>向佛广说。<a id="a-5r"></a>佛以是事集二部僧。<a id="a-5s"></a>知而故问助调达比丘尼。<a id="a-5t"></a>汝实作是事不。<a id="a-5u"></a>答言。<a id="a-5v"></a>实作世尊佛以种种因缘呵责。<a id="a-5w"></a>云何名比丘尼。<a id="a-5x"></a>裸形露地洗浴。<a id="a-5y"></a>种种因缘呵已语诸比丘。<a id="a-5z"></a>以十利故与比丘尼结戒。<a id="a-60"></a>从今是戒应如是说。<a id="a-61"></a>若比丘尼裸形露地洗浴。<a id="a-62"></a>波夜提波夜提者烧煮覆障。<a id="a-63"></a>若不悔过能障碍道。<a id="a-64"></a>是中犯者。<a id="a-65"></a>若比丘尼裸形露地洗浴波夜提。<a id="a-66"></a>随裸形露地洗浴。<a id="a-67"></a>随得尔所波夜提(第一百五十九事竟)。</p>
  <p id="a68">佛在王舍城。<a id="a-69"></a>尔时助调达比丘尼。<a id="a-6A"></a>着白衣严身具诸居士呵责言。<a id="a-6B"></a>诸比丘尼自言善好有功德。<a id="a-6C"></a>着白衣严身具。<a id="a-6D"></a>如王夫人大臣妇。<a id="a-6E"></a>是中有比丘尼。<a id="a-6F"></a>少欲知足行头陀。<a id="a-6G"></a>闻是事心不喜向佛广说。<a id="a-6H"></a>佛以是事集二部僧。<a id="a-6I"></a>知而故问助调达比丘尼。<a id="a-6J"></a>汝实作是事不。<a id="a-6K"></a>答言。<a id="a-6L"></a>实作世尊。<a id="a-6M"></a>佛以种种因缘诃责言。<a id="a-6N"></a>云何名比丘尼。<a id="a-6O"></a>着白衣严身具。<a id="a-6P"></a>种种因缘呵已语诸比丘。<a id="a-6Q"></a>以十利故。<a id="a-6R"></a>与比丘尼结戒。<a id="a-6S"></a>从今是戒应如是说。<a id="a-6T"></a>若比丘尼。<a id="a-6U"></a>着白衣严身具。<a id="a-6V"></a>波夜提。<a id="a-6W"></a>波夜提者。<a id="a-6X"></a>烧煮覆障。<a id="a-6Y"></a>若不悔过能障碍道。<a id="a-6Z"></a>是中犯者。<a id="a-6a"></a>若比丘尼着白衣严身具波夜提。<a id="a-6b"></a>随着随得尔所波夜提(第一百六十事竟)。</p>
  <p id="a6c">佛在王舍城。<a id="a-6d"></a>尔时助调达比丘尼。<a id="a-6e"></a>故往观听歌舞伎乐。<a id="a-6f"></a>看庄严伎儿。<a id="a-6g"></a>诸居士呵责言。<a id="a-6h"></a>诸比丘尼自言。<a id="a-6i"></a>善好有功德。<a id="a-6j"></a>故往观听歌舞伎乐庄严伎儿。<a id="a-6k"></a>如王夫人如大臣妇。<a id="a-6l"></a>是中有比丘尼。<a id="a-6m"></a>少欲知足行头陀。<a id="a-6n"></a>闻是事心不喜。<a id="a-6o"></a>向佛广说。<a id="a-6p"></a>佛以是事集二部僧。<a id="a-6q"></a>知而故问是比丘尼。<a id="a-6r"></a>汝实作是事不。<a id="a-6s"></a>答言。<a id="a-6t"></a>实作世尊佛以种种因缘呵责言。<a id="a-6u"></a>云何名比丘尼。<a id="a-6v"></a>故往观听歌舞伎乐庄严伎儿。<a id="a-6w"></a>种种因缘呵已语诸比丘。<a id="a-6x"></a>以十利故。<a id="a-6y"></a>与比丘尼结戒。<a id="a-6z"></a>从今是戒应如是说。<a id="a-70"></a>若比丘尼。<a id="a-71"></a>故往观听歌舞伎乐庄严伎儿。<a id="a-72"></a>波夜提。<a id="a-73"></a>波夜提者。<a id="a-74"></a>烧煮覆障。<a id="a-75"></a>若不悔过能障碍道。<a id="a-76"></a>是中犯者。<a id="a-77"></a>若比丘尼。<a id="a-78"></a>故往观听歌舞伎乐庄严伎儿。<a id="a-79"></a>得见者波逸提。<a id="a-7A"></a>不得见者突吉罗。<a id="a-7B"></a>若从下至高得见波夜提。<a id="a-7C"></a>不得见突吉罗。<a id="a-7D"></a>若从高至下得见波夜提。<a id="a-7E"></a>不得见突吉罗。<a id="a-7F"></a>不犯者。<a id="a-7G"></a>不故往道由中过不犯(第一百六十一事竟)。</p>
  <p id="a7H">佛在舍卫国。<a id="a-7I"></a>尔时偷兰难陀比丘尼。<a id="a-7J"></a>两道中间生痈。<a id="a-7K"></a>即唤白衣解看还系。<a id="a-7L"></a>是中有比丘尼。<a id="a-7M"></a>少欲知足行头陀。<a id="a-7N"></a>闻是事心不喜。<a id="a-7O"></a>种种因缘呵责言。<a id="a-7P"></a>云何名比丘尼。<a id="a-7Q"></a>屏处有疮。<a id="a-7R"></a>令白衣解看还系。<a id="a-7S"></a>种种因缘呵已向佛广说。<a id="a-7T"></a>佛以是事集二部僧。<a id="a-7U"></a>知而故问偷兰难陀比丘尼。<a id="a-7V"></a>汝实作是事不。<a id="a-7W"></a>答言。<a id="a-7X"></a>实作世尊。<a id="a-7Y"></a>佛以种种因缘呵责言。<a id="a-7Z"></a>云何名比丘尼。<a id="a-7a"></a>屏处有疮。<a id="a-7b"></a>使白衣解看还系。<a id="a-7c"></a>种种因缘呵已语诸比丘。<a id="a-7d"></a>以十利故。<a id="a-7e"></a>与比丘尼结戒。<a id="a-7f"></a>从今是戒应如是说。<a id="a-7g"></a>若比丘尼有疮。<a id="a-7h"></a>使白衣解系者波夜提。<a id="a-7i"></a>疮者有三种。<a id="a-7j"></a>一者痈疮等自生。<a id="a-7k"></a>二者物伤。<a id="a-7l"></a>三者中风坚癖。<a id="a-7m"></a>癖有三种冷癖热癖风癖。<a id="a-7n"></a>若比丘尼。<a id="a-7o"></a>自能系不能解。<a id="a-7p"></a>应自系令他解。<a id="a-7q"></a>若自能解不能系应自解令他系。<a id="a-7r"></a>是中犯者。<a id="a-7s"></a>若比丘尼。<a id="a-7t"></a>令白衣系而不解。<a id="a-7u"></a>波夜提。<a id="a-7v"></a>若令解不系波夜提。<a id="a-7w"></a>随令系解。<a id="a-7x"></a>随得尔所波夜提(第一百六十二事竟)。</p>
  <p id="a7y">佛在舍卫国。<a id="a-7z"></a>尔时修阇陀比丘尼。<a id="a-80"></a>年少端正。<a id="a-81"></a>与郁多罗长者儿共相识共事。<a id="a-82"></a>是比丘尼共行坐起言语说俗事。<a id="a-83"></a>是中有比丘尼。<a id="a-84"></a>少欲知足行头陀。<a id="a-85"></a>闻是事心不喜。<a id="a-86"></a>种种因缘呵责言。<a id="a-87"></a>云何名比丘尼。<a id="a-88"></a>共男子行说俗事。<a id="a-89"></a>种种因缘呵已。<a id="a-8A"></a>向佛广说佛以是事集二部僧。<a id="a-8B"></a>知而故问。<a id="a-8C"></a>修阇陀比丘尼。<a id="a-8D"></a>汝实作是事不。<a id="a-8E"></a>答言。<a id="a-8F"></a>实作世尊。<a id="a-8G"></a>佛以种种因缘呵责。<a id="a-8H"></a>云何名比丘尼。<a id="a-8I"></a>与男子共行说俗事。<a id="a-8J"></a>种种因缘呵已语诸比丘。<a id="a-8K"></a>以十利故。<a id="a-8L"></a>与比丘尼结戒。<a id="a-8M"></a>从今是戒应如是说。<a id="a-8N"></a>若比丘尼与男子共行说俗事。<a id="a-8O"></a>波夜提。<a id="a-8P"></a>波夜提者。<a id="a-8Q"></a>烧煮覆障。<a id="a-8R"></a>若不悔过能障碍道。<a id="a-8S"></a>是中犯者。<a id="a-8T"></a>若比丘尼与男子共行说俗事。<a id="a-8U"></a>波夜提。<a id="a-8V"></a>随共行说俗事。<a id="a-8W"></a>随得尔所波夜提(第一百六十三事竟)。</p>
  <p id="a8X">佛在王舍城尔时助调达比丘尼。<a id="a-8Y"></a>以好香揩身复以涂香胡麻屑胡麻滓揩身。<a id="a-8Z"></a>是中有比丘尼。<a id="a-8a"></a>少欲知足行头陀。<a id="a-8b"></a>闻是事心不喜。<a id="a-8c"></a>种种因缘呵责言。<a id="a-8d"></a>云何名比丘尼。<a id="a-8e"></a>以香揩身。<a id="a-8f"></a>以涂香胡麻屑胡麻滓揩身。<a id="a-8g"></a>种种因缘呵已。<a id="a-8h"></a>向佛广说。<a id="a-8i"></a>佛以是事集二部僧。<a id="a-8j"></a>知而故问。<a id="a-8k"></a>助调达比丘尼。<a id="a-8l"></a>汝实作是事不。<a id="a-8m"></a>答言。<a id="a-8n"></a>实作世尊。<a id="a-8o"></a>佛以种种因缘呵责。<a id="a-8p"></a>云何名比丘尼。<a id="a-8q"></a>以涂香胡麻屑胡麻滓揩身。<a id="a-8r"></a>种种因缘呵已语诸比丘。<a id="a-8s"></a>以十利故。<a id="a-8t"></a>与比丘尼结戒。<a id="a-8u"></a>从今是戒应如是说。<a id="a-8v"></a>若比丘尼。<a id="a-8w"></a>以涂香胡麻屑胡麻滓揩身。<a id="a-8x"></a>波夜提波夜提者。<a id="a-8y"></a>烧煮覆障。<a id="a-8z"></a>若不悔过能障碍道。<a id="a-90"></a>是中犯者。<a id="a-91"></a>若比丘尼以香揩身波夜提。<a id="a-92"></a>若以涂香胡麻屑胡麻滓揩身。<a id="a-93"></a>皆波夜提。<a id="a-94"></a>随用揩身。<a id="a-95"></a>随得尔所波夜提(第一百六十四事竟)。</p>
  <p id="a96">佛在王舍城。<a id="a-97"></a>尔时助调达比丘尼。<a id="a-98"></a>不自以香涂身。<a id="a-99"></a>复不自以香揩身。<a id="a-9A"></a>胡麻屑胡麻滓揩身。<a id="a-9B"></a>使式叉摩尼沙弥尼白衣女揩身。<a id="a-9C"></a>是中有比丘尼。<a id="a-9D"></a>少欲知足行头陀。<a id="a-9E"></a>闻是事心不喜。<a id="a-9F"></a>种种因缘呵责言。<a id="a-9G"></a>云何名比丘尼。<a id="a-9H"></a>使式叉摩尼沙弥尼以香涂身复以香揩身胡麻屑胡麻滓揩身种种因缘呵已向佛广说佛以是事集二部僧。<a id="a-9I"></a>知而故问助调达比丘尼。<a id="a-9J"></a>汝实作是事不。<a id="a-9K"></a>答言。<a id="a-9L"></a>实作世尊。<a id="a-9M"></a>佛以种种因缘呵责言。<a id="a-9N"></a>云何名比丘尼。<a id="a-9O"></a>使式叉摩尼沙弥尼白衣女以香涂身复以香揩身胡麻屑胡麻滓揩身。<a id="a-9P"></a>种种因缘呵已语诸比丘。<a id="a-9Q"></a>以十利故。<a id="a-9R"></a>与比丘尼结戒。<a id="a-9S"></a>从今是戒应如是说。<a id="a-9T"></a>若比丘尼。<a id="a-9U"></a>使人以香涂身复以香揩身胡麻屑胡麻滓揩身。<a id="a-9V"></a>波夜提。<a id="a-9W"></a>波夜提者。<a id="a-9X"></a>烧煮覆障。<a id="a-9Y"></a>若不悔过能障碍道。<a id="a-9Z"></a>是中犯者。<a id="a-9a"></a>若比丘尼。<a id="a-9b"></a>使人以香揩身波夜提。<a id="a-9c"></a>若使人以香涂身波夜提。<a id="a-9d"></a>胡麻屑胡麻滓揩身。<a id="a-9e"></a>皆波夜提。<a id="a-9f"></a>随使人揩。<a id="a-9g"></a>随得尔所波夜提(第一百六十五事竟)。</p>
  <p id="a9h">佛在舍卫国。<a id="a-9i"></a>尔时偷兰难陀比丘尼。<a id="a-9j"></a>着头光在淫女门中立。<a id="a-9k"></a>诸婆罗门居士来欲近之。<a id="a-9l"></a>即以脚蹴蹋。<a id="a-9m"></a>作是言。<a id="a-9n"></a>汝欲共我作淫欲耶。<a id="a-9o"></a>诸居士呵责言。<a id="a-9p"></a>诸比丘尼自言。<a id="a-9q"></a>善好有功德。<a id="a-9r"></a>着头光在淫女门中立。<a id="a-9s"></a>见诸人来近以脚蹴蹋。<a id="a-9t"></a>是中有比丘尼少欲知足行头陀。<a id="a-9u"></a>闻是事心不喜。<a id="a-9v"></a>向佛广说。<a id="a-9w"></a>佛以是事集二部僧。<a id="a-9x"></a>知而故问偷兰难陀比丘尼。<a id="a-9y"></a>汝实作是事不。<a id="a-9z"></a>答言。<a id="a-A0"></a>实作世尊。<a id="a-A1"></a>佛以种种因缘呵责言。<a id="a-A2"></a>云何名比丘尼。<a id="a-A3"></a>着头光在淫女门中立。<a id="a-A4"></a>种种呵已语诸比丘以十利故。<a id="a-A5"></a>与比丘尼结戒。<a id="a-A6"></a>从今是戒应如是说。<a id="a-A7"></a>若比丘尼着头光波夜提。<a id="a-A8"></a>波夜提者。<a id="a-A9"></a>烧煮覆障。<a id="a-AA"></a>若不悔过能障碍道。<a id="a-AB"></a>是中犯者。<a id="a-AC"></a>若比丘尼着头光波夜提。<a id="a-AD"></a>若作突吉罗。<a id="a-AE"></a>若治故光突吉罗。<a id="a-AF"></a>若与他着突吉罗(第一百六十六事竟)。</p>
  <p id="aAG">佛在王舍城。<a id="a-AH"></a>尔时助调达比丘尼。<a id="a-AI"></a>有大式叉摩尼。<a id="a-AJ"></a>年少端正可爱。<a id="a-AK"></a>欲受大戒。<a id="a-AL"></a>有弊恶人见生贪着心作是念。<a id="a-AM"></a>比丘尼为王所守护。<a id="a-AN"></a>不得强夺。<a id="a-AO"></a>诸比丘尼法。<a id="a-AP"></a>应从比丘受大戒。<a id="a-AQ"></a>若是式叉摩尼出受戒时。<a id="a-AR"></a>我当捉取将去。<a id="a-AS"></a>是式叉摩尼出受大戒。<a id="a-AT"></a>是弊恶人强捉将去。<a id="a-AU"></a>是中有比丘尼。<a id="a-AV"></a>少欲知足行头陀。<a id="a-AW"></a>闻是事心不喜。<a id="a-AX"></a>种种因缘呵责言。<a id="a-AY"></a>云何名比丘尼。<a id="a-AZ"></a>不语僧坊中比丘尼。<a id="a-Aa"></a>出远门去。<a id="a-Ab"></a>种种因缘呵已。<a id="a-Ac"></a>向佛广说。<a id="a-Ad"></a>佛以是事集二部僧。<a id="a-Ae"></a>种种因缘呵责言。<a id="a-Af"></a>云何名比丘尼。<a id="a-Ag"></a>不语僧坊中比丘尼。<a id="a-Ah"></a>出远门去。<a id="a-Ai"></a>种种呵已语诸比丘。<a id="a-Aj"></a>以十利故与比丘尼结戒。<a id="a-Ak"></a>从今是戒应如是说。<a id="a-Al"></a>若比丘尼。<a id="a-Am"></a>不语余比丘尼出远门去波夜提。<a id="a-An"></a>波夜提者。<a id="a-Ao"></a>烧煮覆障。<a id="a-Ap"></a>若不悔过能障碍道。<a id="a-Aq"></a>是中犯者。<a id="a-Ar"></a>若比丘尼。<a id="a-As"></a>从比丘尼僧坊中。<a id="a-At"></a>不语余比丘尼。<a id="a-Au"></a>出门远去。<a id="a-Av"></a>波夜提。<a id="a-Aw"></a>随不语出门。<a id="a-Ax"></a>随得尔所波夜提(第一百六十七事竟)。</p>
  <p id="aAy">佛在王舍城。<a id="a-Az"></a>尔时助调达比丘尼。<a id="a-B0"></a>以刷刷头。<a id="a-B1"></a>诸居士呵责言。<a id="a-B2"></a>诸比丘尼自言。<a id="a-B3"></a>善好有功德。<a id="a-B4"></a>以刷刷头。<a id="a-B5"></a>如白衣女。<a id="a-B6"></a>是中有比丘尼。<a id="a-B7"></a>少欲知足行头陀。<a id="a-B8"></a>闻是事心不喜。<a id="a-B9"></a>向佛广说。<a id="a-BA"></a>佛以是事集二部僧。<a id="a-BB"></a>知而故问助调达比丘尼。<a id="a-BC"></a>汝实作是事不。<a id="a-BD"></a>答言。<a id="a-BE"></a>实作世尊。<a id="a-BF"></a>佛以种种因缘呵责言。<a id="a-BG"></a>云何名比丘尼。<a id="a-BH"></a>以刷刷头。<a id="a-BI"></a>种种因缘呵已语诸比丘。<a id="a-BJ"></a>以十利故。<a id="a-BK"></a>与比丘尼结戒。<a id="a-BL"></a>从今是戒应如是说。<a id="a-BM"></a>若比丘尼以刷刷头。<a id="a-BN"></a>波夜提。<a id="a-BO"></a>波夜提者。<a id="a-BP"></a>烧煮覆障。<a id="a-BQ"></a>若不悔过能障碍道。<a id="a-BR"></a>是中犯者。<a id="a-BS"></a>若比丘尼以刷刷头波夜提。<a id="a-BT"></a>随刷刷随得尔所波夜提(第一百六十八事竟)。</p>
  <p id="aBU">佛在王舍城。<a id="a-BV"></a>尔时助调达比丘尼。<a id="a-BW"></a>使他刷头诸居士呵责言。<a id="a-BX"></a>善女。<a id="a-BY"></a>汝等已出家。<a id="a-BZ"></a>何用刷头为。<a id="a-Ba"></a>是中有比丘尼。<a id="a-Bb"></a>少欲知足行头陀。<a id="a-Bc"></a>闻是事心不喜。<a id="a-Bd"></a>种种因缘呵责言。<a id="a-Be"></a>云何名比丘尼。<a id="a-Bf"></a>使他刷头。<a id="a-Bg"></a>种种因缘呵已。<a id="a-Bh"></a>向佛广说。<a id="a-Bi"></a>佛以是事集二部僧。<a id="a-Bj"></a>知而故问助调达比丘尼。<a id="a-Bk"></a>汝实作是事不。<a id="a-Bl"></a>答言。<a id="a-Bm"></a>实作世尊。<a id="a-Bn"></a>佛以种种因缘呵责言。<a id="a-Bo"></a>云何名比丘尼。<a id="a-Bp"></a>使他刷头。<a id="a-Bq"></a>种种因缘呵已语诸比丘。<a id="a-Br"></a>以十利故。<a id="a-Bs"></a>与比丘尼结戒。<a id="a-Bt"></a>从今是戒应如是说。<a id="a-Bu"></a>若比丘尼使他刷头波夜提。<a id="a-Bv"></a>波夜提者。<a id="a-Bw"></a>烧煮覆障。<a id="a-Bx"></a>若不悔过能障碍道。<a id="a-By"></a>是中犯者。<a id="a-Bz"></a>若比丘尼使他刷头波夜提。<a id="a-C0"></a>随使他刷头。<a id="a-C1"></a>随得尔所波夜提(第一百六十九事竟)。</p>
  <p id="aC2">佛在王舍城。<a id="a-C3"></a>尔时助调达比丘尼。<a id="a-C4"></a>以梳梳头。<a id="a-C5"></a>是中有比丘尼。<a id="a-C6"></a>少欲知足行头陀。<a id="a-C7"></a>闻是事心不喜。<a id="a-C8"></a>向佛广说。<a id="a-C9"></a>佛以是事集二部僧。<a id="a-CA"></a>知而故问助调达比丘尼。<a id="a-CB"></a>汝实作是事不。<a id="a-CC"></a>答言。<a id="a-CD"></a>实作世尊。<a id="a-CE"></a>佛以种种因缘呵责言。<a id="a-CF"></a>云何名比丘尼。<a id="a-CG"></a>以梳梳头。<a id="a-CH"></a>种种因缘呵已语诸比丘。<a id="a-CI"></a>以十利故。<a id="a-CJ"></a>与比丘尼结戒。<a id="a-CK"></a>从今是戒应如是说。<a id="a-CL"></a>若比丘尼以梳梳头波夜提。<a id="a-CM"></a>波夜提者。<a id="a-CN"></a>烧煮覆障。<a id="a-CO"></a>若不悔过能障碍道。<a id="a-CP"></a>是中犯者。<a id="a-CQ"></a>若比丘尼以梳梳头波夜提。<a id="a-CR"></a>随梳随得尔所波夜提(第一百七十事竟)。</p>
  <p id="aCS">佛在舍卫国。<a id="a-CT"></a>尔时助调达比丘尼。<a id="a-CU"></a>使他梳头。<a id="a-CV"></a>是中有比丘尼。<a id="a-CW"></a>少欲知足行头陀。<a id="a-CX"></a>闻是事心不喜。<a id="a-CY"></a>向佛广说。<a id="a-CZ"></a>佛以是事集二部僧。<a id="a-Ca"></a>知而故问助调达比丘尼。<a id="a-Cb"></a>汝实作是事不。<a id="a-Cc"></a>答言。<a id="a-Cd"></a>实作世尊。<a id="a-Ce"></a>佛以种种因缘呵责言。<a id="a-Cf"></a>云何名比丘尼。<a id="a-Cg"></a>使他梳头。<a id="a-Ch"></a>种种因缘呵已语诸比丘。<a id="a-Ci"></a>以十利故。<a id="a-Cj"></a>与比丘尼结戒。<a id="a-Ck"></a>从今是戒应如是说。<a id="a-Cl"></a>若比丘尼使他梳头波夜提。<a id="a-Cm"></a>波夜提者。<a id="a-Cn"></a>烧煮覆障。<a id="a-Co"></a>若不悔过能障碍道。<a id="a-Cp"></a>是中犯者。<a id="a-Cq"></a>若比丘尼使他梳头波夜提。<a id="a-Cr"></a>随使他梳头。<a id="a-Cs"></a>随得尔所波夜提(第一百七十一事竟)。</p>
  <p id="aCt">佛在王舍城。<a id="a-Cu"></a>尔时助调达比丘尼。<a id="a-Cv"></a>编头发。<a id="a-Cw"></a>诸居士呵责言。<a id="a-Cx"></a>汝比丘尼出家人。<a id="a-Cy"></a>何故编头发为。<a id="a-Cz"></a>是中有比丘尼。<a id="a-D0"></a>少欲知足行头陀。<a id="a-D1"></a>闻是事心不喜。<a id="a-D2"></a>向佛广说。<a id="a-D3"></a>佛以是事集二部僧。<a id="a-D4"></a>知而故问助调达比丘尼。<a id="a-D5"></a>汝实作是事不。<a id="a-D6"></a>答言。<a id="a-D7"></a>实作世尊。<a id="a-D8"></a>佛以种种因缘呵责言。<a id="a-D9"></a>云何名比丘尼。<a id="a-DA"></a>编头发。<a id="a-DB"></a>种种因缘呵已语诸比丘。<a id="a-DC"></a>以十利故。<a id="a-DD"></a>与比丘尼结戒。<a id="a-DE"></a>从今是戒应如是说。<a id="a-DF"></a>若比丘尼编头发波夜提。<a id="a-DG"></a>波夜提者。<a id="a-DH"></a>烧煮覆障。<a id="a-DI"></a>若不悔过能障碍道。<a id="a-DJ"></a>是中犯者。<a id="a-DK"></a>若比丘尼编头发波夜提。<a id="a-DL"></a>随编随得尔所波夜提(第一百七十二事竟)。</p>
  <p id="aDM">佛在王舍城。<a id="a-DN"></a>尔时助调达比丘尼。<a id="a-DO"></a>使他编头发。<a id="a-DP"></a>是中有比丘尼。<a id="a-DQ"></a>少欲知足行头陀。<a id="a-DR"></a>闻是事心不喜。<a id="a-DS"></a>向佛广说。<a id="a-DT"></a>佛以是事集二部僧。<a id="a-DU"></a>知而故问助调达比丘尼。<a id="a-DV"></a>汝实作是事不。<a id="a-DW"></a>答言。<a id="a-DX"></a>实作世尊。<a id="a-DY"></a>佛以种种因缘呵责言。<a id="a-DZ"></a>云何名比丘尼。<a id="a-Da"></a>使他编头发。<a id="a-Db"></a>种种因缘呵已语诸比丘。<a id="a-Dc"></a>以十利故。<a id="a-Dd"></a>与比丘尼结戒。<a id="a-De"></a>从今是戒应如是说。<a id="a-Df"></a>若比丘尼使他编头发波夜提。<a id="a-Dg"></a>波夜提者。<a id="a-Dh"></a>烧煮覆障。<a id="a-Di"></a>若不悔过能障碍道。<a id="a-Dj"></a>是中犯者。<a id="a-Dk"></a>若比丘尼使他编头发波夜提。<a id="a-Dl"></a>随使他编头发。<a id="a-Dm"></a>随得尔所波夜提(第一百七十三事竟)。</p>
  <p id="aDn">佛在舍卫国。<a id="a-Do"></a>尔时王园比丘尼精舍门前。<a id="a-Dp"></a>有好草地。<a id="a-Dq"></a>净洁故多人众集。<a id="a-Dr"></a>是中多有弊恶人。<a id="a-Ds"></a>见诸比丘尼出入时。<a id="a-Dt"></a>便形相说其过罪。<a id="a-Du"></a>共相谓言。<a id="a-Dv"></a>是睐眼。<a id="a-Dw"></a>是烂眼。<a id="a-Dx"></a>是瘿是黑是白。<a id="a-Dy"></a>是好是丑。<a id="a-Dz"></a>是有威德。<a id="a-E0"></a>是无威德。<a id="a-E1"></a>诸比丘尼闻是事心不喜。<a id="a-E2"></a>作是念诸人集此者。<a id="a-E3"></a>以是好草故。<a id="a-E4"></a>我等何不坏是草耶。<a id="a-E5"></a>即大小便其上。<a id="a-E6"></a>草即干死。<a id="a-E7"></a>诸居士呵责言。<a id="a-E8"></a>不吉弊女。<a id="a-E9"></a>更无余行处耶。<a id="a-EA"></a>净草中大小便。<a id="a-EB"></a>是中有比丘尼。<a id="a-EC"></a>少欲知足行头陀。<a id="a-ED"></a>闻是事心不喜。<a id="a-EE"></a>向佛广说。<a id="a-EF"></a>佛以是事集二部僧。<a id="a-EG"></a>知而故问诸比丘尼。<a id="a-EH"></a>汝实作是事不。<a id="a-EI"></a>答言。<a id="a-EJ"></a>实作世尊。<a id="a-EK"></a>佛以种种因缘诃责言。<a id="a-EL"></a>云何名比丘尼。<a id="a-EM"></a>生草上大小便。<a id="a-EN"></a>种种因缘呵已语诸比丘。<a id="a-EO"></a>以十利故。<a id="a-EP"></a>与比丘尼结戒。<a id="a-EQ"></a>从今是戒应如是说。<a id="a-ER"></a>若比丘尼生草上大小便波夜提。<a id="a-ES"></a>波夜提者。<a id="a-ET"></a>烧煮覆障。<a id="a-EU"></a>若不悔过能障碍道。<a id="a-EV"></a>是中犯者。<a id="a-EW"></a>若比丘尼生草上大小便波夜提。<a id="a-EX"></a>随生草上大小便。<a id="a-EY"></a>随得尔所波夜提(第一百七十四事竟)。</p>
  <p id="aEZ">佛在舍卫国。<a id="a-Ea"></a>尔时偷兰难陀比丘尼。<a id="a-Eb"></a>故出精。<a id="a-Ec"></a>是中有比丘尼。<a id="a-Ed"></a>少欲知足行头陀。<a id="a-Ee"></a>闻是事心不喜。<a id="a-Ef"></a>种种因缘呵责言。<a id="a-Eg"></a>云何名比丘尼。<a id="a-Eh"></a>故出精。<a id="a-Ei"></a>种种因缘呵已。<a id="a-Ej"></a>向佛广说。<a id="a-Ek"></a>佛以是事集二部僧。<a id="a-El"></a>知而故问偷兰难陀比丘尼。<a id="a-Em"></a>汝实作是事不。<a id="a-En"></a>答言。<a id="a-Eo"></a>实作世尊。<a id="a-Ep"></a>佛以种种因缘呵责言。<a id="a-Eq"></a>云何名比丘尼。<a id="a-Er"></a>故出精。<a id="a-Es"></a>种种因缘呵已语诸比丘。<a id="a-Et"></a>以十利故。<a id="a-Eu"></a>与比丘尼结戒。<a id="a-Ev"></a>从今是戒应如是说。<a id="a-Ew"></a>若比丘尼故出精波夜提。<a id="a-Ex"></a>波夜提者。<a id="a-Ey"></a>烧煮覆障。<a id="a-Ez"></a>若不悔过能障碍道。<a id="a-F0"></a>是中犯者。<a id="a-F1"></a>若比丘尼故出精波夜提。<a id="a-F2"></a>随故出精。<a id="a-F3"></a>随得尔所波夜提。</p>
  <p id="aF4">佛在舍卫国。<a id="a-F5"></a>尔时诸比丘尼梦中失精。<a id="a-F6"></a>觉已作是念。<a id="a-F7"></a>佛结戒。<a id="a-F8"></a>不听我等故出精。<a id="a-F9"></a>今梦中失精。<a id="a-FA"></a>我当云何。<a id="a-FB"></a>是事白佛。<a id="a-FC"></a>佛以是事集二部僧。<a id="a-FD"></a>种种因缘赞戒赞持戒。<a id="a-FE"></a>赞戒赞持戒已语诸比丘。<a id="a-FF"></a>从今是戒应如是说。<a id="a-FG"></a>若比丘尼故出精。<a id="a-FH"></a>除梦中波夜提(第一百七十五事竟)。</p>
  <p id="aFI">佛在舍卫国。<a id="a-FJ"></a>尔时迦留陀夷。<a id="a-FK"></a>与掘多比丘尼相识知旧。<a id="a-FL"></a>共语共事。<a id="a-FM"></a>时迦留陀夷。<a id="a-FN"></a>二月游行他国。<a id="a-FO"></a>掘多比丘尼闻已心不喜。<a id="a-FP"></a>迦留陀夷二月游行。<a id="a-FQ"></a>还到舍卫国。<a id="a-FR"></a>掘多比丘尼闻已。<a id="a-FS"></a>洗浴庄严面目。<a id="a-FT"></a>香油涂发着轻染衣。<a id="a-FU"></a>到迦留陀夷所。<a id="a-FV"></a>头面礼足在前而坐。<a id="a-FW"></a>时迦留陀夷。<a id="a-FX"></a>生染着心谛视其面。<a id="a-FY"></a>比丘尼亦生染心。<a id="a-FZ"></a>视比丘面。<a id="a-Fa"></a>比丘尼作是念。<a id="a-Fb"></a>此视我面必生染着。<a id="a-Fc"></a>我何不在前起行。<a id="a-Fd"></a>时迦留陀夷但着泥洹僧。<a id="a-Fe"></a>共行来往欲心动发。<a id="a-Ff"></a>畏犯戒故。<a id="a-Fg"></a>不敢相触。<a id="a-Fh"></a>谛相视面便失不净。<a id="a-Fi"></a>离急热已即还本坐。<a id="a-Fj"></a>掘多比丘尼知失不净。<a id="a-Fk"></a>语迦留陀夷。<a id="a-Fl"></a>持是衣来。<a id="a-Fm"></a>我当与浣。<a id="a-Fn"></a>即脱衣与。<a id="a-Fo"></a>比丘尼持是衣。<a id="a-Fp"></a>小却一面綟衣。<a id="a-Fq"></a>取汁分作二分。<a id="a-Fr"></a>一分饮一分着女根中。<a id="a-Fs"></a>即时有福德人来受母胎。<a id="a-Ft"></a>是比丘尼腹渐渐大。<a id="a-Fu"></a>诸比丘尼言。<a id="a-Fv"></a>汝是犯淫欲人。<a id="a-Fw"></a>驱出僧坊。<a id="a-Fx"></a>是比丘尼言。<a id="a-Fy"></a>我不作淫。<a id="a-Fz"></a>自说如上因缘。<a id="a-G0"></a>诸比丘尼不知云何。<a id="a-G1"></a>以是事向佛广说。<a id="a-G2"></a>佛以是事集二部僧。<a id="a-G3"></a>知而故问是比丘尼。<a id="a-G4"></a>汝实作是事不。<a id="a-G5"></a>答言。<a id="a-G6"></a>实作世尊。<a id="a-G7"></a>佛语诸比丘尼。<a id="a-G8"></a>汝等莫说是比丘尼此事。<a id="a-G9"></a>以如是因缘故得娠。<a id="a-GA"></a>佛以种种因缘呵责言。<a id="a-GB"></a>云何名比丘尼。<a id="a-GC"></a>饮精。<a id="a-GD"></a>种种因缘呵已语诸比丘。<a id="a-GE"></a>以十利故。<a id="a-GF"></a>与比丘尼结戒。<a id="a-GG"></a>从今是戒应如是说。<a id="a-GH"></a>若比丘尼饮精波夜提。<a id="a-GI"></a>波夜提者。<a id="a-GJ"></a>烧煮覆障。<a id="a-GK"></a>若不悔过能障碍道。<a id="a-GL"></a>是中犯者。<a id="a-GM"></a>若比丘尼饮男子精波夜提。<a id="a-GN"></a>随饮随得尔所波夜提(第一百七十六事竟)。</p>
  <p id="aGO">佛在王舍城。<a id="a-GP"></a>尔时助调达比丘尼。<a id="a-GQ"></a>男子洗处浴。<a id="a-GR"></a>诸居士呵责言。<a id="a-GS"></a>诸比丘尼自言。<a id="a-GT"></a>善好有功德。<a id="a-GU"></a>在男子洗处浴。<a id="a-GV"></a>如淫女。<a id="a-GW"></a>是中有比丘尼。<a id="a-GX"></a>少欲知足行头陀。<a id="a-GY"></a>闻是事心不喜。<a id="a-GZ"></a>向佛广说。<a id="a-Ga"></a>佛以是事集二部僧。<a id="a-Gb"></a>知而故问助调达比丘尼。<a id="a-Gc"></a>汝实作是事不。<a id="a-Gd"></a>答言。<a id="a-Ge"></a>实作世尊。<a id="a-Gf"></a>佛以种种因缘呵责言。<a id="a-Gg"></a>云何名比丘尼。<a id="a-Gh"></a>在男子洗处浴。<a id="a-Gi"></a>种种因缘呵已语诸比丘。<a id="a-Gj"></a>以十利故。<a id="a-Gk"></a>与比丘尼结戒。<a id="a-Gl"></a>从今是戒应如是说。<a id="a-Gm"></a>若比丘尼男子洗处浴波夜提。<a id="a-Gn"></a>波夜提者。<a id="a-Go"></a>烧煮覆障。<a id="a-Gp"></a>若不悔过能障碍道。<a id="a-Gq"></a>是中犯者。<a id="a-Gr"></a>若比丘尼男子洗处浴波夜提。<a id="a-Gs"></a>随男子洗处浴随得尔所波夜提(第一百七十七事竟)。</p>
  <p id="aGt">佛在王舍城。<a id="a-Gu"></a>尔时助调达比丘尼。<a id="a-Gv"></a>喜门中立。<a id="a-Gw"></a>诸居士呵责言。<a id="a-Gx"></a>诸比丘尼自言。<a id="a-Gy"></a>善好有功德。<a id="a-Gz"></a>在门中立。<a id="a-H0"></a>如淫女。<a id="a-H1"></a>是中有比丘尼。<a id="a-H2"></a>少欲知足行头陀闻是事心不喜。<a id="a-H3"></a>向佛广说。<a id="a-H4"></a>佛以是事集二部僧。<a id="a-H5"></a>知而故问助调达比丘尼。<a id="a-H6"></a>汝实作是事不。<a id="a-H7"></a>答言。<a id="a-H8"></a>实作世尊。<a id="a-H9"></a>佛以种种因缘呵责言。<a id="a-HA"></a>云何名比丘尼。<a id="a-HB"></a>喜门中立。<a id="a-HC"></a>种种呵已语诸比丘。<a id="a-HD"></a>以十利故。<a id="a-HE"></a>与比丘尼结戒。<a id="a-HF"></a>从今是戒应如是说。<a id="a-HG"></a>若比丘尼在门中立波夜提。<a id="a-HH"></a>波夜提者。<a id="a-HI"></a>烧煮覆障。<a id="a-HJ"></a>若不悔过能障碍道。<a id="a-HK"></a>是中犯者。<a id="a-HL"></a>若比丘尼在门中立波夜提。<a id="a-HM"></a>随门中立。<a id="a-HN"></a>随得尔所波夜提(第一百七十八波夜提事具足竟)。</p>
  <p data-pb></p>
  <h2 id="aHO">八波罗提提舍尼法</h2>
  <p id="aHP">在释氏国。<a id="a-HQ"></a>尔时释摩男。<a id="a-HR"></a>请佛及二部僧明日食。<a id="a-HS"></a>佛默然受。<a id="a-HT"></a>知佛默然受已。<a id="a-HU"></a>头面礼佛足右绕而去。<a id="a-HV"></a>还舍通夜办种种多美饮食。<a id="a-HW"></a>煮药草乳汁。<a id="a-HX"></a>早起敷坐处。<a id="a-HY"></a>遣使白佛。<a id="a-HZ"></a>食具已办唯圣知时。<a id="a-Ha"></a>佛及二部僧。<a id="a-Hb"></a>往入其舍就座而坐。<a id="a-Hc"></a>释摩男。<a id="a-Hd"></a>见佛及二部僧坐已。<a id="a-He"></a>自手行水。<a id="a-Hf"></a>自下饭与药草乳汁浇上。<a id="a-Hg"></a>尔时助调达比丘尼。<a id="a-Hh"></a>盛满钵饭。<a id="a-Hi"></a>以药草乳汁浇上。<a id="a-Hj"></a>着前不食四向顾视。<a id="a-Hk"></a>释摩男作是念。<a id="a-Hl"></a>我当遍看。<a id="a-Hm"></a>谁少谁不少。<a id="a-Hn"></a>谁食谁不食。<a id="a-Ho"></a>见助调达比丘尼。<a id="a-Hp"></a>置钵在前不食。<a id="a-Hq"></a>问言。<a id="a-Hr"></a>何故不食。<a id="a-Hs"></a>答言。<a id="a-Ht"></a>汝有未煎乳不有者当食。<a id="a-Hu"></a>答言。<a id="a-Hv"></a>是药草乳汁美好可食。<a id="a-Hw"></a>若有未煎乳者。<a id="a-Hx"></a>当以相与。<a id="a-Hy"></a>又问。<a id="a-Hz"></a>汝有酪生酥熟酥油鱼肉脯者。<a id="a-I0"></a>我当得食。<a id="a-I1"></a>语言。<a id="a-I2"></a>药草乳汁可并食。<a id="a-I3"></a>若有酪生酥熟酥油鱼肉脯。<a id="a-I4"></a>当以相与。<a id="a-I5"></a>助调达比丘尼言。<a id="a-I6"></a>汝请佛及僧。<a id="a-I7"></a>汝若无力能随意与者。<a id="a-I8"></a>何故请佛及僧耶。<a id="a-I9"></a>若余人请者。<a id="a-IA"></a>当随意与。<a id="a-IB"></a>是熟乳何处无有。<a id="a-IC"></a>释摩男善好。<a id="a-ID"></a>闻是语不嗔余随从释摩男者嗔言。<a id="a-IE"></a>诸比丘尼自言。<a id="a-IF"></a>善好有功德。<a id="a-IG"></a>是释摩男供给众僧。<a id="a-IH"></a>如事大家。<a id="a-II"></a>云何现前呵辱。<a id="a-IJ"></a>佛见助调达比丘尼作是事。<a id="a-IK"></a>闻诸居士呵责。<a id="a-IL"></a>食后以是事集二部僧。<a id="a-IM"></a>种种因缘呵责助调达比丘尼言。<a id="a-IN"></a>云何名比丘尼。<a id="a-IO"></a>释摩男供给众僧如事大家。<a id="a-IP"></a>云何现前呵辱。<a id="a-IQ"></a>种种因缘呵已语诸比丘。<a id="a-IR"></a>以十利故。<a id="a-IS"></a>与比丘尼结戒。<a id="a-IT"></a>从今是戒应如是说。<a id="a-IU"></a>若比丘尼无病。<a id="a-IV"></a>自为索乳。<a id="a-IW"></a>是比丘尼。<a id="a-IX"></a>应诸比丘尼前说是事作是言。<a id="a-IY"></a>诸善女。<a id="a-IZ"></a>我堕可呵法。<a id="a-Ia"></a>不随顺道可悔过。<a id="a-Ib"></a>我今悔过。<a id="a-Ic"></a>是名初波罗提提舍尼法。<a id="a-Id"></a>是中犯者。<a id="a-Ie"></a>若比丘尼无病自为索乳得者波罗提提舍尼。<a id="a-If"></a>不得者突吉罗。<a id="a-Ig"></a>为病者索得者不犯。<a id="a-Ih"></a>若从亲里索。<a id="a-Ii"></a>若先请。<a id="a-Ij"></a>若不索自与。<a id="a-Ik"></a>不犯。<a id="a-Il"></a>(一事竟)酪生酥熟酥油鱼肉脯亦如是。<a id="a-Im"></a>是名为八波罗提提舍尼法(不共戒都竟共戒如比丘戒中广说)。</p>
  <h2 id="aIn">比丘尼八敬法</h2>
  <p id="aIo">比丘尼。<a id="a-Ip"></a>布萨日到寺中。<a id="a-Iq"></a>随意请一比丘。<a id="a-Ir"></a>受教诫法。<a id="a-Is"></a>比丘尼僧。<a id="a-It"></a>要当自和合。<a id="a-Iu"></a>僧差一比丘尼。<a id="a-Iv"></a>来受教诫。<a id="a-Iw"></a>要须伴共来。<a id="a-Ix"></a>来到已。<a id="a-Iy"></a>头面礼教诫比丘足问讯应如是语。<a id="a-Iz"></a>比丘尼僧和合。<a id="a-J0"></a>头面礼和合比丘僧足。<a id="a-J1"></a>乞半月教诫法。<a id="a-J2"></a>所敕教诫法。<a id="a-J3"></a>我当受持比丘应语比丘尼言。<a id="a-J4"></a>释迦牟尼佛多陀阿伽度阿罗呵三藐三佛陀知者见者。<a id="a-J5"></a>为比丘尼说半月八敬法。<a id="a-J6"></a>何等八。<a id="a-J7"></a>一者百岁比丘尼。<a id="a-J8"></a>见新受具戒比丘。<a id="a-J9"></a>应一心谦敬礼足。<a id="a-JA"></a>二者比丘尼。<a id="a-JB"></a>应从比丘僧乞受具戒。<a id="a-JC"></a>三者若比丘尼犯僧残罪。<a id="a-JD"></a>应从二部僧乞半月摩那埵法。<a id="a-JE"></a>四者无比丘住处。<a id="a-JF"></a>比丘尼不得安居。<a id="a-JG"></a>五者比丘尼安居竟。<a id="a-JH"></a>应从二部僧中自恣求见闻疑罪。<a id="a-JI"></a>六者比丘尼。<a id="a-JJ"></a>半月从比丘受八敬法。<a id="a-JK"></a>七者比丘尼语比丘言。<a id="a-JL"></a>听我问修多罗毗尼阿毗昙。<a id="a-JM"></a>比丘听者应问。<a id="a-JN"></a>若不听者不得问。<a id="a-JO"></a>八者比丘尼不得说比丘见闻疑罪。<a id="a-JP"></a>是为八。<a id="a-JQ"></a>一比丘尼受是八敬法。<a id="a-JR"></a>布萨时应白比丘尼僧中说是八敬法。<a id="a-JS"></a>布萨竟至明日。<a id="a-JT"></a>是先受八敬法比丘尼。<a id="a-JU"></a>应还来礼是教诫比丘足。<a id="a-JV"></a>比丘尼僧和合。<a id="a-JW"></a>头面礼和合比丘僧足比丘尼僧和合布萨竟。</p>
  <p id="aJX">次说比丘法。<a id="a-JY"></a>僧和合说戒时。<a id="a-JZ"></a>是教诫比丘尼比丘。<a id="a-Ja"></a>若闻说戒比丘言。<a id="a-Jb"></a>僧今和合先作何事。<a id="a-Jc"></a>是受教诫比丘尼比丘。<a id="a-Jd"></a>应至上座所偏袒右肩胡跪合掌。<a id="a-Je"></a>比丘尼僧和合。<a id="a-Jf"></a>头面礼和合比丘僧足。<a id="a-Jg"></a>乞半月教诫法所敕教诫法。<a id="a-Jh"></a>我当都受。<a id="a-Ji"></a>上座应语和合比丘尼僧。<a id="a-Jj"></a>不须作教诫羯磨。<a id="a-Jk"></a>是比丘还语比丘尼。<a id="a-Jl"></a>众僧语汝和合比丘尼僧教诫比丘尼羯磨佛已舍。<a id="a-Jm"></a>凡教诫比丘尼比丘。<a id="a-Jn"></a>不得出界外。<a id="a-Jo"></a>若出界外得突吉罗罪。</p>
 </body>
</html>