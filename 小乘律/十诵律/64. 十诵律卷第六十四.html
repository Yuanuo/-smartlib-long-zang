<!doctype html>
<html id="z3IBUwfmf" data-ver="1608">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第六十四</h1>
  <h2 id="a2">善诵第十诵之三余</h2>
  <p id="a3">舍卫城有估客。<a id="a-4"></a>庄严船入大海。<a id="a-5"></a>入已龙来捉船。<a id="a-6"></a>诸估客各自求所事神天。<a id="a-7"></a>礼拜求愿犹不蒙恩。<a id="a-8"></a>不蒙得脱。<a id="a-9"></a>中有一估客。<a id="a-A"></a>是目连弟子。<a id="a-B"></a>目连常出入其舍。<a id="a-C"></a>此人即作此念。<a id="a-D"></a>若目连见念者。<a id="a-E"></a>必得免济。<a id="a-F"></a>如是思惟已。<a id="a-G"></a>一心礼拜目连。<a id="a-H"></a>时长老目连以天眼见。<a id="a-I"></a>即入禅定。<a id="a-J"></a>以神通变作金翅鸟王。<a id="a-K"></a>在船头立。<a id="a-L"></a>诸龙见是金翅鸟王。<a id="a-M"></a>甚大怖畏。<a id="a-N"></a>舍船沉没大海。<a id="a-O"></a>诸估客皆得安隐往还到舍卫城赞叹目连。<a id="a-P"></a>实成就大神通力。<a id="a-Q"></a>我等从海得脱。<a id="a-R"></a>皆是目连恩力故。<a id="a-S"></a>诸比丘到目连所语言。<a id="a-T"></a>汝得波罗夷。<a id="a-U"></a>目连言。<a id="a-V"></a>何以故。<a id="a-W"></a>诸比丘言。<a id="a-X"></a>是船属龙。<a id="a-Y"></a>汝便夺之。<a id="a-Z"></a>目连生疑。<a id="a-a"></a>是事白佛。<a id="a-b"></a>佛知故问。<a id="a-c"></a>汝云何救。<a id="a-d"></a>目连言。<a id="a-e"></a>我以神通力。<a id="a-f"></a>佛言。<a id="a-g"></a>若以神通力救无罪。</p>
  <p id="ah">舍卫国估客。<a id="a-i"></a>出行城邑聚落治生。<a id="a-j"></a>于崄道中为贼围绕。<a id="a-k"></a>不得进退。<a id="a-l"></a>诸估客各自求所事神天。<a id="a-m"></a>礼拜求愿了不蒙恩。<a id="a-n"></a>不能得脱。<a id="a-o"></a>中有一估客。<a id="a-p"></a>目连是师。<a id="a-q"></a>常出入其舍。<a id="a-r"></a>此人即作是念。<a id="a-s"></a>若目连见念者必得免济。<a id="a-t"></a>如是思惟已。<a id="a-u"></a>一心礼拜目连。<a id="a-v"></a>时长老目连以天眼见。<a id="a-w"></a>即入禅定。<a id="a-x"></a>以神通力现四种兵。<a id="a-y"></a>诸贼见已即作是念。<a id="a-z"></a>此或是王力若是聚落力来围绕。<a id="a-10"></a>必不得出。<a id="a-11"></a>如是怖畏舍远去。<a id="a-12"></a>诸估客从崄道中得安隐往还。<a id="a-13"></a>到舍卫国赞叹目连。<a id="a-14"></a>实成就大神通力。<a id="a-15"></a>我等从崄道得脱。<a id="a-16"></a>皆是目连恩力故。<a id="a-17"></a>诸比丘到目连所语言。<a id="a-18"></a>汝得波罗夷。<a id="a-19"></a>目连言。<a id="a-1A"></a>何以故。<a id="a-1B"></a>诸比丘言。<a id="a-1C"></a>是估客属贼。<a id="a-1D"></a>汝便夺故。<a id="a-1E"></a>目连生疑。<a id="a-1F"></a>是事白佛。<a id="a-1G"></a>佛知故问。<a id="a-1H"></a>汝云何救。<a id="a-1I"></a>目连言。<a id="a-1J"></a>我以神通力。<a id="a-1K"></a>佛言。<a id="a-1L"></a>若神通力救无罪。</p>
  <p id="a1M">长老毕陵伽婆蹉常出入一檀越舍。<a id="a-1N"></a>有一小儿。<a id="a-1O"></a>比丘到其舍时。<a id="a-1P"></a>一小儿接足作礼。<a id="a-1Q"></a>接足而起。<a id="a-1R"></a>是小儿在水岸边立戏。<a id="a-1S"></a>有船贼来渐渐诱进上船。<a id="a-1T"></a>长老毕陵伽婆蹉以天眼见。<a id="a-1U"></a>即入禅定。<a id="a-1V"></a>以神通力在船头立。<a id="a-1W"></a>小儿见以如常法接足作礼。<a id="a-1X"></a>各以两手捉一足。<a id="a-1Y"></a>是长老即时飞去。<a id="a-1Z"></a>小儿随去到舍。<a id="a-1a"></a>诸比丘到毕陵伽婆蹉所言。<a id="a-1b"></a>汝得波罗夷。<a id="a-1c"></a>毕陵伽婆蹉言。<a id="a-1d"></a>何以故。<a id="a-1e"></a>诸比丘言。<a id="a-1f"></a>是小儿属贼。<a id="a-1g"></a>汝便夺故。<a id="a-1h"></a>毕陵伽婆蹉生疑。<a id="a-1i"></a>是事白佛。<a id="a-1j"></a>佛知故问。<a id="a-1k"></a>汝云何救。<a id="a-1l"></a>答言。<a id="a-1m"></a>我以神通力。<a id="a-1n"></a>佛言。<a id="a-1o"></a>若以神通力救无罪。</p>
  <p id="a1p">洴沙王与竹园中众僧五百守园人。<a id="a-1q"></a>此五百人去竹园不远。<a id="a-1r"></a>作大聚落止住其中。<a id="a-1s"></a>贼常来劫夺。<a id="a-1t"></a>长老毕陵伽婆蹉见以作是念。<a id="a-1u"></a>宁可使此人为贼所娆害耶。<a id="a-1v"></a>即入禅定。<a id="a-1w"></a>以神通力作高垣墙。<a id="a-1x"></a>贼夜来作高梯。<a id="a-1y"></a>未办地以了。<a id="a-1z"></a>贼便怖畏舍去。<a id="a-20"></a>诸比丘到毕陵伽婆蹉所言。<a id="a-21"></a>汝得波罗夷。<a id="a-22"></a>毕陵伽婆蹉言。<a id="a-23"></a>何以故。<a id="a-24"></a>诸比丘言。<a id="a-25"></a>贼来坏聚落。<a id="a-26"></a>汝便夺故。<a id="a-27"></a>毕陵伽婆蹉生疑。<a id="a-28"></a>是事白佛。<a id="a-29"></a>佛知故问。<a id="a-2A"></a>汝云何救。<a id="a-2B"></a>毕陵伽婆蹉言。<a id="a-2C"></a>我以神通力。<a id="a-2D"></a>佛言。<a id="a-2E"></a>若神通力救无罪。</p>
  <p id="a2F">跋难陀释子。<a id="a-2G"></a>夏末月处处游行历观诸寺。<a id="a-2H"></a>欲知诸寺安居僧数并物多少。<a id="a-2I"></a>时到一处。<a id="a-2J"></a>诸比丘遥见从坐起。<a id="a-2K"></a>即与坐处问讯就坐小默然已。<a id="a-2L"></a>问诸比丘。<a id="a-2M"></a>此住处众僧。<a id="a-2N"></a>得安居施物不。<a id="a-2O"></a>诸比丘言得。<a id="a-2P"></a>问分未。<a id="a-2Q"></a>答言。<a id="a-2R"></a>未。<a id="a-2S"></a>跋难陀言。<a id="a-2T"></a>持来与汝分。<a id="a-2U"></a>诸比丘持此物来令分。<a id="a-2V"></a>跋难陀与作分。<a id="a-2W"></a>上座得分已欲持起去。<a id="a-2X"></a>跋难陀言。<a id="a-2Y"></a>上座小住勿便去。<a id="a-2Z"></a>上座言。<a id="a-2a"></a>住作何等。<a id="a-2b"></a>跋难陀言。<a id="a-2c"></a>汝等已得财施。<a id="a-2d"></a>当与汝法施。<a id="a-2e"></a>是跋难陀辩才利根。<a id="a-2f"></a>能严饰语为说种种妙法。<a id="a-2g"></a>上座心欢喜故。<a id="a-2h"></a>尽以物分与跋难陀言。<a id="a-2i"></a>我分尽以施汝。<a id="a-2j"></a>第二第三上座皆亦如是。<a id="a-2k"></a>如是展转一切众僧亦如是。<a id="a-2l"></a>如是展转至处处寺中。<a id="a-2m"></a>皆如是得多物。<a id="a-2n"></a>持衣襆来入只桓。<a id="a-2o"></a>尔时诸比丘在只桓门边经行。<a id="a-2p"></a>遥见跋难陀来。<a id="a-2q"></a>作是言。<a id="a-2r"></a>是跋难陀释子无惭无愧。<a id="a-2s"></a>有见闻疑罪。<a id="a-2t"></a>多欲无厌持是衣襆来。<a id="a-2u"></a>渐渐近已。<a id="a-2v"></a>诸比丘问跋难陀。<a id="a-2w"></a>何处得是多衣物来。<a id="a-2x"></a>跋难陀广说上事。<a id="a-2y"></a>是中有比丘。<a id="a-2z"></a>少欲知足行头陀。<a id="a-30"></a>闻是事心嫌恨言。<a id="a-31"></a>云何比丘余处安居余处受物。<a id="a-32"></a>诸比丘种种呵责跋难陀已。<a id="a-33"></a>是事白佛。<a id="a-34"></a>佛以是因缘和合僧。<a id="a-35"></a>佛知故问跋难陀。<a id="a-36"></a>汝实尔不。<a id="a-37"></a>答言。<a id="a-38"></a>实尔。<a id="a-39"></a>世尊。<a id="a-3A"></a>佛种种因缘呵责跋难陀。<a id="a-3B"></a>云何名比丘。<a id="a-3C"></a>余处安居余处受物。<a id="a-3D"></a>佛但呵责而未结戒。</p>
  <p id="a3E">佛复憍萨罗国一住处。<a id="a-3F"></a>与多比丘安居。<a id="a-3G"></a>诸白衣居士见多众僧。<a id="a-3H"></a>为作房舍衣家中衣安居衣。<a id="a-3I"></a>佛后岁还只桓安居。<a id="a-3J"></a>是处有二长老比丘安居。<a id="a-3K"></a>此诸居士心念。<a id="a-3L"></a>我等亦当如去年施法。<a id="a-3M"></a>令诸比丘得衣。<a id="a-3N"></a>我得布施福不断绝。<a id="a-3O"></a>此诸居士如前所施。<a id="a-3P"></a>多持衣物至此住处。<a id="a-3Q"></a>布施此二长老。<a id="a-3R"></a>是比丘作是念。<a id="a-3S"></a>是衣物分多。<a id="a-3T"></a>我等若分知得何罪。<a id="a-3U"></a>竟不敢分。<a id="a-3V"></a>跋难陀释子夏末月游行。<a id="a-3W"></a>从一住处到一住处。<a id="a-3X"></a>遍观诸住处安居僧数所得施物多少。<a id="a-3Y"></a>又作是念。<a id="a-3Z"></a>佛去年安居处。<a id="a-3a"></a>是中必多有施物。<a id="a-3b"></a>今当诣彼。<a id="a-3c"></a>念已便去。<a id="a-3d"></a>是二长老遥见已。<a id="a-3e"></a>从坐起迎与坐处问讯。<a id="a-3f"></a>跋难陀坐已小默然住。<a id="a-3g"></a>问是长老。<a id="a-3h"></a>是处众僧安居有施物不。<a id="a-3i"></a>答言有。<a id="a-3j"></a>问言。<a id="a-3k"></a>分未。<a id="a-3l"></a>答言。<a id="a-3m"></a>未分。<a id="a-3n"></a>何以故。<a id="a-3o"></a>长老答言。<a id="a-3p"></a>是衣物多。<a id="a-3q"></a>我等人少。<a id="a-3r"></a>若分不知得何罪。<a id="a-3s"></a>跋难陀言。<a id="a-3t"></a>汝未分者好。<a id="a-3u"></a>若分知汝等得何罪。<a id="a-3v"></a>二长老语跋难陀。<a id="a-3w"></a>汝能分不。<a id="a-3x"></a>答言能。<a id="a-3y"></a>跋难陀言。<a id="a-3z"></a>此中应作羯磨。<a id="a-40"></a>不得直分。<a id="a-41"></a>时二长老尽持衣出。<a id="a-42"></a>着跋难陀前跋难陀分是衣作三分。<a id="a-43"></a>语言。<a id="a-44"></a>汝二人坐一聚边。<a id="a-45"></a>自坐二聚间。<a id="a-46"></a>语言。<a id="a-47"></a>汝长老一心听。<a id="a-48"></a>羯磨言。<a id="a-49"></a>汝等二人一聚衣名为三。<a id="a-4A"></a>我一人二聚衣名为三。<a id="a-4B"></a>是羯磨好不。<a id="a-4C"></a>答言。<a id="a-4D"></a>善好。<a id="a-4E"></a>持是衣裹缚欲担去。<a id="a-4F"></a>二长老言。<a id="a-4G"></a>是聚衣我等未分。<a id="a-4H"></a>云何便去。<a id="a-4I"></a>跋难陀言。<a id="a-4J"></a>我若与汝分者。<a id="a-4K"></a>是中一好衣。<a id="a-4L"></a>应与知法人。<a id="a-4M"></a>然后当分。<a id="a-4N"></a>答言。<a id="a-4O"></a>当与。<a id="a-4P"></a>即持一上价衣出着一边。<a id="a-4Q"></a>分余衣作二分与二长老。<a id="a-4R"></a>跋难陀即裹缚多衣物。<a id="a-4S"></a>担负到只桓。<a id="a-4T"></a>诸比丘只桓门边经行。<a id="a-4U"></a>遥见跋难陀来。<a id="a-4V"></a>自相谓言。<a id="a-4W"></a>此无惭无愧。<a id="a-4X"></a>有见闻疑罪。<a id="a-4Y"></a>多欲无厌。<a id="a-4Z"></a>人来渐渐近已问言。<a id="a-4a"></a>跋难陀。<a id="a-4b"></a>汝从何处得是多衣物来。<a id="a-4c"></a>跋难陀向诸比丘广说上事。<a id="a-4d"></a>是中有比丘。<a id="a-4e"></a>少欲知足行头陀。<a id="a-4f"></a>闻是事心嫌恨。<a id="a-4g"></a>种种呵责跋难陀。<a id="a-4h"></a>云何名比丘。<a id="a-4i"></a>故夺二长老物。<a id="a-4j"></a>呵责已是事白佛。<a id="a-4k"></a>佛以是因缘和合众僧。<a id="a-4l"></a>佛知故问跋难陀。<a id="a-4m"></a>汝实尔不。<a id="a-4n"></a>答言。<a id="a-4o"></a>实尔世尊。<a id="a-4p"></a>佛种种呵责跋难陀。<a id="a-4q"></a>汝云何欺诳。<a id="a-4r"></a>故夺是长老比丘物。<a id="a-4s"></a>种种因缘呵责已语诸比丘。<a id="a-4t"></a>是跋难陀。<a id="a-4u"></a>非但今世夺是二长老比丘物。<a id="a-4v"></a>是跋难陀。<a id="a-4w"></a>先世欺诳是二长老比丘夺物。<a id="a-4x"></a>是事中间今听。<a id="a-4y"></a>过去世河曲中有二獭。<a id="a-4z"></a>在是中住。<a id="a-50"></a>河边得一鲤鱼。<a id="a-51"></a>无能分者。<a id="a-52"></a>二獭守住。<a id="a-53"></a>有野干来饮水。<a id="a-54"></a>见已问言。<a id="a-55"></a>阿舅汝作何等。<a id="a-56"></a>獭言。<a id="a-57"></a>外甥。<a id="a-58"></a>我等得此大鱼不能分。<a id="a-59"></a>汝能为我分不。<a id="a-5A"></a>答言能。<a id="a-5B"></a>此中应依经书语分。<a id="a-5C"></a>不得直尔分。<a id="a-5D"></a>时野干即分鱼作三分。<a id="a-5E"></a>头为一分。<a id="a-5F"></a>尾为一分。<a id="a-5G"></a>中间肥者作一分。<a id="a-5H"></a>作三分已问言。<a id="a-5I"></a>谁喜近岸行。<a id="a-5J"></a>答言。<a id="a-5K"></a>此是。<a id="a-5L"></a>谁喜入深水行。<a id="a-5M"></a>答言。<a id="a-5N"></a>此是。<a id="a-5O"></a>时野干言。<a id="a-5P"></a>汝一心听说经书言。<a id="a-5Q"></a>近岸行者与尾。<a id="a-5R"></a>入深水行者与头。<a id="a-5S"></a>中间身分与知法者。<a id="a-5T"></a>尔时野干口衔是大鱼身归去。<a id="a-5U"></a>妇见持是大鱼来。<a id="a-5V"></a>说偈问言。<a id="a-5W"></a>善哉智者。<a id="a-5X"></a>何处得是满口无头无尾鲤鱼来。<a id="a-5Y"></a>答言。<a id="a-5Z"></a>有愚痴不知断事喜斗诤者。<a id="a-5a"></a>智者因是得为王者。<a id="a-5b"></a>得增库藏。<a id="a-5c"></a>此无头尾鱼。<a id="a-5d"></a>我以断事故得。<a id="a-5e"></a>佛语诸比丘。<a id="a-5f"></a>汝谓此二獭。<a id="a-5g"></a>岂异人乎。<a id="a-5h"></a>即今二长老比丘是。<a id="a-5i"></a>时野干者。<a id="a-5j"></a>岂异人乎。<a id="a-5k"></a>今跋难陀是。<a id="a-5l"></a>尔时跋难陀夺獭物故。<a id="a-5m"></a>今世亦夺。<a id="a-5n"></a>佛种种因缘呵责跋难陀已。<a id="a-5o"></a>语诸比丘。<a id="a-5p"></a>从今日不应余处安居余处取物。<a id="a-5q"></a>若取得突吉罗。</p>
  <p id="a5r">阿难有共行弟子。<a id="a-5s"></a>名直信。<a id="a-5t"></a>软善好人。<a id="a-5u"></a>常入出一居士舍。<a id="a-5v"></a>是居士有二儿。<a id="a-5w"></a>居士得重病。<a id="a-5x"></a>直信比丘往问讯。<a id="a-5y"></a>居士与施坐处。<a id="a-5z"></a>共相问讯。<a id="a-60"></a>是居士小默然已。<a id="a-61"></a>语直信比丘。<a id="a-62"></a>若我死后观我二儿。<a id="a-63"></a>若有好者当与户钥。<a id="a-64"></a>作是语已便命终。<a id="a-65"></a>是直信比丘。<a id="a-66"></a>即观善好儿便与户钥。<a id="a-67"></a>第二儿索分物。<a id="a-68"></a>得户钥者不与。<a id="a-69"></a>时小儿到阿难所。<a id="a-6A"></a>言直信比丘。<a id="a-6B"></a>阿难便摈直信比丘。<a id="a-6C"></a>直信比丘是释种子。<a id="a-6D"></a>语五百释子言。<a id="a-6E"></a>为我求请和上听我忏悔。<a id="a-6F"></a>答言。<a id="a-6G"></a>云何能令汝得忏悔。<a id="a-6H"></a>直信言。<a id="a-6I"></a>汝等尽为我将男女小儿诣和上所。<a id="a-6J"></a>头面礼足在前坐。<a id="a-6K"></a>和上必当为汝等说法。<a id="a-6L"></a>和上说法默然已。<a id="a-6M"></a>汝等尽留诸小儿便舍去。<a id="a-6N"></a>和上必当言。<a id="a-6O"></a>汝等将是诸小儿去。<a id="a-6P"></a>作是语时汝等当言。<a id="a-6Q"></a>听直信比丘忏悔者。<a id="a-6R"></a>我当将去。<a id="a-6S"></a>诸释子言尔。<a id="a-6T"></a>时即五百诸释子。<a id="a-6U"></a>如直信比丘教。<a id="a-6V"></a>将小男女至阿难所。<a id="a-6W"></a>头面礼足在前坐。<a id="a-6X"></a>阿难为说法已默然。<a id="a-6Y"></a>诸释子留诸小儿便舍去。<a id="a-6Z"></a>时诸小儿啼哭。<a id="a-6a"></a>阿难语言。<a id="a-6b"></a>将诸小儿去。<a id="a-6c"></a>彼言。<a id="a-6d"></a>若听直信比丘忏悔者我当将去。<a id="a-6e"></a>阿难思量已语诸释子言。<a id="a-6f"></a>我听忏悔。<a id="a-6g"></a>阿难后语弟子。<a id="a-6h"></a>汝得突吉罗罪。</p>
  <p id="a6i">有二比丘。<a id="a-6j"></a>共作善知识。<a id="a-6k"></a>一名旃陀罗。<a id="a-6l"></a>二名苏陀夷旃陀罗比丘。<a id="a-6m"></a>有僧伽梨欲贸易。<a id="a-6n"></a>苏陀夷比丘须僧伽梨。<a id="a-6o"></a>旃陀罗置僧伽梨着房中。<a id="a-6p"></a>苏陀夷谓旃陀罗欲贸是衣。<a id="a-6q"></a>我今须之便试着看。<a id="a-6r"></a>若可身者我便取之。<a id="a-6s"></a>旃陀罗入见着己衣便语言。<a id="a-6t"></a>汝得波罗夷。<a id="a-6u"></a>苏陀夷言。<a id="a-6v"></a>何以故。<a id="a-6w"></a>答言。<a id="a-6x"></a>汝盗心着我衣。<a id="a-6y"></a>苏陀夷言。<a id="a-6z"></a>不尔。<a id="a-70"></a>汝欲贸僧伽梨。<a id="a-71"></a>我须之。<a id="a-72"></a>汝出后我取试着看耳。<a id="a-73"></a>时苏陀夷心生疑悔。<a id="a-74"></a>我将无得波罗夷耶。<a id="a-75"></a>是事白佛。<a id="a-76"></a>佛知故问。<a id="a-77"></a>汝以何心取。<a id="a-78"></a>答言。<a id="a-79"></a>我以同意取。<a id="a-7A"></a>佛言。<a id="a-7B"></a>若以同意取无罪。<a id="a-7C"></a>从今日非同意物不应取。<a id="a-7D"></a>若取得罪。<a id="a-7E"></a>有五种同意取。<a id="a-7F"></a>一可信善知识。<a id="a-7G"></a>二人现在。<a id="a-7H"></a>三物现在。<a id="a-7I"></a>四取时白他。<a id="a-7J"></a>五取彼必欢喜。<a id="a-7K"></a>是名五种。<a id="a-7L"></a>有二比丘共为善知识。<a id="a-7M"></a>一名须尸摩。<a id="a-7N"></a>二名和修达。<a id="a-7O"></a>须尸摩能裁割衣。<a id="a-7P"></a>和修达须裁割衣。<a id="a-7Q"></a>持衣财到须尸摩所。<a id="a-7R"></a>问言。<a id="a-7S"></a>谁能割截是衣者。<a id="a-7T"></a>我当与是人钵。<a id="a-7U"></a>须尸摩言。<a id="a-7V"></a>我能与汝裁割衣。<a id="a-7W"></a>汝与我钵不。<a id="a-7X"></a>答言能。<a id="a-7Y"></a>须尸摩言。<a id="a-7Z"></a>若能与我钵者。<a id="a-7a"></a>留衣财着我边去。<a id="a-7b"></a>即便留衣去。<a id="a-7c"></a>后须尸摩即与裁割。<a id="a-7d"></a>缝两向出叶卷牒已还主。<a id="a-7e"></a>语言。<a id="a-7f"></a>我用汝衣财作衣讫。<a id="a-7g"></a>汝与我瓦钵来。<a id="a-7h"></a>和修达言。<a id="a-7i"></a>汝是客作贫穷。<a id="a-7j"></a>不能自活人耶。<a id="a-7k"></a>答言。<a id="a-7l"></a>汝不知耶我是。<a id="a-7m"></a>即时和修达。<a id="a-7n"></a>净洗钵着一面未与便出去。<a id="a-7o"></a>时须尸摩作自物想取持去。<a id="a-7p"></a>和修达来不见钵。<a id="a-7q"></a>语须尸摩言。<a id="a-7r"></a>善知识。<a id="a-7s"></a>汝得波罗夷。<a id="a-7t"></a>何以故。<a id="a-7u"></a>汝以盗心取我钵。<a id="a-7v"></a>须尸摩生疑悔。<a id="a-7w"></a>我将无得波罗夷耶。<a id="a-7x"></a>是事白佛。<a id="a-7y"></a>佛知故问。<a id="a-7z"></a>汝以何心取。<a id="a-80"></a>答言。<a id="a-81"></a>我以自物想取。<a id="a-82"></a>佛言。<a id="a-83"></a>无罪。<a id="a-84"></a>从今日不应为取物故与他作。<a id="a-85"></a>若为取物故作得突吉罗。<a id="a-86"></a>不犯者。<a id="a-87"></a>若彼言。<a id="a-88"></a>汝有事我当代汝作。<a id="a-89"></a>我若守僧房。<a id="a-8A"></a>汝当代我迎食分。<a id="a-8B"></a>如是无罪。</p>
  <p id="a8C">有二客比丘。<a id="a-8D"></a>一名阿逸多。<a id="a-8E"></a>二名舍摩达多。<a id="a-8F"></a>是二客比丘向暮来。<a id="a-8G"></a>舍摩达多比丘着新染好衣。<a id="a-8H"></a>阿逸多见是衣即生贪心。<a id="a-8I"></a>是二人共房舍宿。<a id="a-8J"></a>各自卷牒是衣缠裹置一处。<a id="a-8K"></a>以小因缘故是衣易本处。<a id="a-8L"></a>阿逸多比丘。<a id="a-8M"></a>夜未晓谓己衣是舍摩达多衣。<a id="a-8N"></a>以盗心而持去。<a id="a-8O"></a>地了看乃是己衣。<a id="a-8P"></a>心生疑。<a id="a-8Q"></a>我将无以自盗衣故得波罗夷耶。<a id="a-8R"></a>是事白佛。<a id="a-8S"></a>佛知故问。<a id="a-8T"></a>汝以何心取。<a id="a-8U"></a>答言。<a id="a-8V"></a>我以盗心取。<a id="a-8W"></a>佛言。<a id="a-8X"></a>先作故无罪。<a id="a-8Y"></a>从今日自衣不应以盗心取。<a id="a-8Z"></a>若盗心取得偷兰遮。<a id="a-8a"></a>放猪人失猪。<a id="a-8b"></a>诸贼在只桓堑中。<a id="a-8c"></a>杀猪取好肉持去。<a id="a-8d"></a>留肠着堑中。<a id="a-8e"></a>诸比丘早起乞食。<a id="a-8f"></a>见是肠语弟子言。<a id="a-8g"></a>持此肠煮。<a id="a-8h"></a>我乞饭食去。<a id="a-8i"></a>放猪人不见。<a id="a-8j"></a>求觅到是中。<a id="a-8k"></a>遥见烟便往看。<a id="a-8l"></a>见煮猪肠。<a id="a-8m"></a>问言。<a id="a-8n"></a>诸比丘此中煮何等。<a id="a-8o"></a>答言。<a id="a-8p"></a>我煮猪肠。<a id="a-8q"></a>放猪人言。<a id="a-8r"></a>我失猪。<a id="a-8s"></a>汝等煮猪肠。<a id="a-8t"></a>汝必偷我猪。<a id="a-8u"></a>诸比丘答言。<a id="a-8v"></a>我等不偷汝猪。<a id="a-8w"></a>我于堑中得是肠耳。<a id="a-8x"></a>放猪人言。<a id="a-8y"></a>诸比丘语我实。<a id="a-8z"></a>诸比丘若不肯语我实。<a id="a-90"></a>我当向官言。<a id="a-91"></a>言已官人问比丘言。<a id="a-92"></a>汝实偷猪耶。<a id="a-93"></a>比丘言。<a id="a-94"></a>不我自于只桓堑中得。<a id="a-95"></a>官人言。<a id="a-96"></a>此诸比丘终不能杀猪。<a id="a-97"></a>即放比丘令去。<a id="a-98"></a>余时若空地见猪肠莫复取。<a id="a-99"></a>是比丘于是诤讼事边得脱。<a id="a-9A"></a>诸比丘闻是事白佛。<a id="a-9B"></a>佛言。<a id="a-9C"></a>从今日如是不净弃物不应取。<a id="a-9D"></a>若取得突吉罗。<a id="a-9E"></a>有守甘蔗园人失甘蔗。<a id="a-9F"></a>守多罗园人失多罗果亦如是。<a id="a-9G"></a>有诸人民亲里死。<a id="a-9H"></a>以白氎裹弃着死人处。<a id="a-9I"></a>时阿难游行是中。<a id="a-9J"></a>见便持去。<a id="a-9K"></a>死人即动。<a id="a-9L"></a>语阿难言。<a id="a-9M"></a>莫夺我衣。<a id="a-9N"></a>阿难还以[疊*毛]覆死人已去。<a id="a-9O"></a>阿难到只桓语诸比丘言。<a id="a-9P"></a>某处死人以[疊*毛]覆。<a id="a-9Q"></a>有比丘。<a id="a-9R"></a>名黑阿难。<a id="a-9S"></a>凶健有力。<a id="a-9T"></a>问阿难言。<a id="a-9U"></a>在何处。<a id="a-9V"></a>答言。<a id="a-9W"></a>在彼处。<a id="a-9X"></a>即便往取。<a id="a-9Y"></a>时死人便动。<a id="a-9Z"></a>语黑阿难言。<a id="a-9a"></a>夺我衣。<a id="a-9b"></a>黑阿难骂言。<a id="a-9c"></a>小鬼弊鬼。<a id="a-9d"></a>汝何处有是衣。<a id="a-9e"></a>汝以贪着是衣故。<a id="a-9f"></a>生此鬼中。<a id="a-9g"></a>黑阿难持衣在前去。<a id="a-9h"></a>死尸啼哭逐后。<a id="a-9i"></a>黑阿难持是[疊*毛]入只桓中。<a id="a-9j"></a>只桓中有大威德诸天鬼神。<a id="a-9k"></a>不听是小鬼入。<a id="a-9l"></a>时死尸堕只桓堑中。<a id="a-9m"></a>时黑阿难以[疊*毛]示诸比丘言。<a id="a-9n"></a>此是死人衣我持来。<a id="a-9o"></a>诸比丘问言。<a id="a-9p"></a>死人今在何处。<a id="a-9q"></a>答言。<a id="a-9r"></a>在只桓堑中。<a id="a-9s"></a>诸比丘生疑。<a id="a-9t"></a>是事云何。<a id="a-9u"></a>即以白佛。<a id="a-9v"></a>佛语黑阿难。<a id="a-9w"></a>还将死尸去置本处。<a id="a-9x"></a>还以白[疊*毛]覆。<a id="a-9y"></a>行时当在后。<a id="a-9z"></a>莫在前。<a id="a-A0"></a>在左边行。<a id="a-A1"></a>莫在右边。<a id="a-A2"></a>近头边。<a id="a-A3"></a>莫近足。<a id="a-A4"></a>勿令打汝。<a id="a-A5"></a>佛以是因缘语诸比丘。<a id="a-A6"></a>从今日死尸若未坏。<a id="a-A7"></a>不应取衣。<a id="a-A8"></a>若取得突吉罗。<a id="a-A9"></a>有一比丘福德。<a id="a-AA"></a>喜得酥油蜜石蜜。<a id="a-AB"></a>一估客见是比丘语言。<a id="a-AC"></a>大德。<a id="a-AD"></a>汝须酥油蜜石蜜。<a id="a-AE"></a>来至我舍我当与汝。<a id="a-AF"></a>比丘言尔。<a id="a-AG"></a>是比丘有共行弟子。<a id="a-AH"></a>闻作是念。<a id="a-AI"></a>此估客常请我和上。<a id="a-AJ"></a>自恣与酥油蜜石蜜。<a id="a-AK"></a>我今当往试之。<a id="a-AL"></a>实能与不。<a id="a-AM"></a>如是思惟已。<a id="a-AN"></a>过数日往索五升酥。<a id="a-AO"></a>估客即与。<a id="a-AP"></a>是弟子持着食中与和上。<a id="a-AQ"></a>过少时。<a id="a-AR"></a>估客见是比丘语言。<a id="a-AS"></a>大德。<a id="a-AT"></a>何以不索饭肉羹等。<a id="a-AU"></a>但索五升酥耶。<a id="a-AV"></a>比丘言。<a id="a-AW"></a>汝道何等。<a id="a-AX"></a>答言。<a id="a-AY"></a>大德弟子来。<a id="a-AZ"></a>索五升酥不索余。<a id="a-Aa"></a>比丘言好。<a id="a-Ab"></a>若更索余当与。<a id="a-Ac"></a>是比丘到弟子所言。<a id="a-Ad"></a>汝得波罗夷。<a id="a-Ae"></a>弟子言。<a id="a-Af"></a>何以故。<a id="a-Ag"></a>估客不与。<a id="a-Ah"></a>汝汝辄取估客五升酥。<a id="a-Ai"></a>故弟子。<a id="a-Aj"></a>言我非不与。<a id="a-Ak"></a>取是估客常自。<a id="a-Al"></a>言请和上与酥油蜜石蜜。<a id="a-Am"></a>我试往索。<a id="a-An"></a>看为实能与不。<a id="a-Ao"></a>得酥还着和上食中。<a id="a-Ap"></a>我不自用。<a id="a-Aq"></a>是弟子生疑。<a id="a-Ar"></a>我将无得波罗夷耶。<a id="a-As"></a>是事白佛。<a id="a-At"></a>佛言。<a id="a-Au"></a>不得波罗夷。<a id="a-Av"></a>故妄语故。<a id="a-Aw"></a>得波夜提。<a id="a-Ax"></a>油蜜石蜜亦如是。<a id="a-Ay"></a>有一住处。<a id="a-Az"></a>林中虎杀鹿食肉。<a id="a-B0"></a>余骨肉在。<a id="a-B1"></a>诸比丘食后经行林中。<a id="a-B2"></a>见此残鹿。<a id="a-B3"></a>见已自相语言。<a id="a-B4"></a>持此残鹿着房中。<a id="a-B5"></a>明日当食。<a id="a-B6"></a>诸比丘持归着房中已。<a id="a-B7"></a>虎饥还至本处。<a id="a-B8"></a>求鹿不得。<a id="a-B9"></a>绕只桓精舍吼。<a id="a-BA"></a>佛知故问。<a id="a-BB"></a>阿难。<a id="a-BC"></a>虎何以故吼。<a id="a-BD"></a>阿难言。<a id="a-BE"></a>诸比丘持虎残骨肉着房中。<a id="a-BF"></a>是故吼。<a id="a-BG"></a>佛言。<a id="a-BH"></a>从今日虎残骨肉不应取。<a id="a-BI"></a>若取得突吉罗。<a id="a-BJ"></a>何以故。<a id="a-BK"></a>虎于肉不断望故。<a id="a-BL"></a>若师子残肉可取。<a id="a-BM"></a>何以故断望故(第二波罗夷竟)。</p>
  <p data-pb></p>
  <h2 id="aBN">善诵第十诵之四</h2>
  <h2 id="aBO">杀戒初</h2>
  <p id="aBP">佛在婆耆国婆求沫河边。<a id="a-BQ"></a>佛与婆求沫诸比丘。<a id="a-BR"></a>结不杀戒言。<a id="a-BS"></a>先作无罪。<a id="a-BT"></a>是诸比丘生疑悔。<a id="a-BU"></a>我多为诸比丘。<a id="a-BV"></a>赞叹死令发死心而杀。<a id="a-BW"></a>不知何时是先。<a id="a-BX"></a>佛言。<a id="a-BY"></a>未结戒前婆求沫诸比丘一切时不犯。<a id="a-BZ"></a>故说先作无罪。<a id="a-Ba"></a>有一比丘。<a id="a-Bb"></a>以非人想杀人。<a id="a-Bc"></a>是比丘生疑。<a id="a-Bd"></a>我将无得波罗夷耶。<a id="a-Be"></a>是事白佛。<a id="a-Bf"></a>佛言。<a id="a-Bg"></a>人作人想杀。<a id="a-Bh"></a>得波罗夷。<a id="a-Bi"></a>人作非人想杀。<a id="a-Bj"></a>得波罗夷。<a id="a-Bk"></a>人中生疑杀。<a id="a-Bl"></a>得波罗夷非人非人想杀。<a id="a-Bm"></a>得偷兰遮。<a id="a-Bn"></a>非人人想杀。<a id="a-Bo"></a>得偷兰遮。<a id="a-Bp"></a>非人中生疑杀。<a id="a-Bq"></a>得偷兰遮。<a id="a-Br"></a>有一比丘久来病。<a id="a-Bs"></a>有相识比丘来问讯。<a id="a-Bt"></a>病人言。<a id="a-Bu"></a>觅刀与我。<a id="a-Bv"></a>比丘言。<a id="a-Bw"></a>用作何等。<a id="a-Bx"></a>病人言。<a id="a-By"></a>但与我来。<a id="a-Bz"></a>即持刀与。<a id="a-C0"></a>病人得刀。<a id="a-C1"></a>持入房坐床。<a id="a-C2"></a>以自割咽。<a id="a-C3"></a>是相识比丘。<a id="a-C4"></a>过五六日已生疑。<a id="a-C5"></a>是病人持刀入房。<a id="a-C6"></a>五六日不出。<a id="a-C7"></a>不还我刀。<a id="a-C8"></a>为作何等。<a id="a-C9"></a>即入房看。<a id="a-CA"></a>见病比丘死刀在地。<a id="a-CB"></a>是比丘作是念。<a id="a-CC"></a>是病人死。<a id="a-CD"></a>是我因缘。<a id="a-CE"></a>若彼索刀。<a id="a-CF"></a>我不与者则不死。<a id="a-CG"></a>是比丘生疑。<a id="a-CH"></a>我将无得波罗夷耶。<a id="a-CI"></a>是事白佛。<a id="a-CJ"></a>佛言。<a id="a-CK"></a>无罪。<a id="a-CL"></a>从今日不应令病人得刀。<a id="a-CM"></a>若令得刀得突吉罗。<a id="a-CN"></a>有比丘。<a id="a-CO"></a>常入出一居士舍。<a id="a-CP"></a>是比丘早起着衣持钵入居士舍。<a id="a-CQ"></a>居士行不在。<a id="a-CR"></a>其妇为敷座处。<a id="a-CS"></a>坐已共相问讯。<a id="a-CT"></a>小默然已语比丘言。<a id="a-CU"></a>共作淫欲来。<a id="a-CV"></a>比丘言。<a id="a-CW"></a>莫作是语。<a id="a-CX"></a>汝夫甚恶。<a id="a-CY"></a>妇言。<a id="a-CZ"></a>我能令善。<a id="a-Ca"></a>比丘出后。<a id="a-Cb"></a>即与夫毒药。<a id="a-Cc"></a>是居士食即死。<a id="a-Cd"></a>后时比丘。<a id="a-Ce"></a>着衣持钵复到居士舍。<a id="a-Cf"></a>是妇与敷坐处。<a id="a-Cg"></a>坐已共相问讯。<a id="a-Ch"></a>小默然已语比丘言。<a id="a-Ci"></a>共作淫欲来。<a id="a-Cj"></a>比丘言。<a id="a-Ck"></a>姊莫作是语。<a id="a-Cl"></a>我断淫欲人。<a id="a-Cm"></a>彼言。<a id="a-Cn"></a>汝先何不语我是断淫欲人。<a id="a-Co"></a>我为汝故杀夫。<a id="a-Cp"></a>而今方言我断淫欲人耶。<a id="a-Cq"></a>比丘言。<a id="a-Cr"></a>我不教汝杀夫。<a id="a-Cs"></a>彼言。<a id="a-Ct"></a>汝先言。<a id="a-Cu"></a>我夫甚恶。<a id="a-Cv"></a>比丘言。<a id="a-Cw"></a>我但言。<a id="a-Cx"></a>汝夫恶性。<a id="a-Cy"></a>不教汝杀。<a id="a-Cz"></a>是比丘生疑。<a id="a-D0"></a>我将无得波罗夷耶。<a id="a-D1"></a>是事白佛。<a id="a-D2"></a>佛言。<a id="a-D3"></a>无罪。<a id="a-D4"></a>有一比丘。<a id="a-D5"></a>常入出一居士舍。<a id="a-D6"></a>是比丘中前着衣持钵入居士舍。<a id="a-D7"></a>居士病。<a id="a-D8"></a>妇语比丘言。<a id="a-D9"></a>共作淫欲来。<a id="a-DA"></a>比丘言。<a id="a-DB"></a>汝夫病。<a id="a-DC"></a>云何作是语。<a id="a-DD"></a>答言。<a id="a-DE"></a>我能令无病。<a id="a-DF"></a>比丘出后。<a id="a-DG"></a>妇即以毒药杀夫。<a id="a-DH"></a>比丘后时。<a id="a-DI"></a>复着衣持钵到其舍。<a id="a-DJ"></a>妇言。<a id="a-DK"></a>作淫欲来。<a id="a-DL"></a>比丘言。<a id="a-DM"></a>我断淫欲人。<a id="a-DN"></a>汝莫作是语。<a id="a-DO"></a>其妇言。<a id="a-DP"></a>我为汝故杀夫。<a id="a-DQ"></a>汝今云何方言我断淫欲人。<a id="a-DR"></a>比丘言。<a id="a-DS"></a>我不教汝杀夫。<a id="a-DT"></a>我言。<a id="a-DU"></a>汝夫病云何作此言。<a id="a-DV"></a>是比丘生疑。<a id="a-DW"></a>以是事白佛。<a id="a-DX"></a>佛言。<a id="a-DY"></a>无罪。<a id="a-DZ"></a>比丘杀心打人。<a id="a-Da"></a>是人若死。<a id="a-Db"></a>得波罗夷。<a id="a-Dc"></a>若不死得偷兰遮。<a id="a-Dd"></a>比丘以杀心打人。<a id="a-De"></a>是人未死顷。<a id="a-Df"></a>比丘若狂若返戒。<a id="a-Dg"></a>得偷兰遮。<a id="a-Dh"></a>比丘嗔母堕胎若母死。<a id="a-Di"></a>得波罗夷。<a id="a-Dj"></a>若儿死得偷兰遮。<a id="a-Dk"></a>若俱死得波罗夷。<a id="a-Dl"></a>俱不死得偷兰遮。<a id="a-Dm"></a>若嗔儿故堕母胎。<a id="a-Dn"></a>若儿死得波罗夷。<a id="a-Do"></a>若母死得偷兰遮。<a id="a-Dp"></a>若俱死得波罗夷。<a id="a-Dq"></a>俱不死得偷兰遮。<a id="a-Dr"></a>比丘堕他胎若动胎。<a id="a-Ds"></a>是人死已产出。<a id="a-Dt"></a>得波罗夷。<a id="a-Du"></a>若胎是鬼。<a id="a-Dv"></a>死已产出。<a id="a-Dw"></a>得偷兰遮。<a id="a-Dx"></a>若胎是畜生。<a id="a-Dy"></a>死已产出。<a id="a-Dz"></a>得波夜提。<a id="a-E0"></a>比丘尼亦如是。<a id="a-E1"></a>有一比丘病。<a id="a-E2"></a>语看病人言。<a id="a-E3"></a>我欲得苏毗罗浆。<a id="a-E4"></a>看病人即与饮已便死。<a id="a-E5"></a>是比丘生疑。<a id="a-E6"></a>我将无得波罗夷耶。<a id="a-E7"></a>是事白佛。<a id="a-E8"></a>佛言。<a id="a-E9"></a>无罪。<a id="a-EA"></a>有一梵志病疥瘙。<a id="a-EB"></a>到诸比丘所言。<a id="a-EC"></a>我若得苏毗罗浆当得差。<a id="a-ED"></a>比丘言。<a id="a-EE"></a>汝是贫穷乞儿腹中常空。<a id="a-EF"></a>何故生此疮。<a id="a-EG"></a>答言。<a id="a-EH"></a>我曾有是疮。<a id="a-EI"></a>饮是浆得差。<a id="a-EJ"></a>比丘与浆。<a id="a-EK"></a>饮已便死。<a id="a-EL"></a>是比丘生疑。<a id="a-EM"></a>我将无得波罗夷耶。<a id="a-EN"></a>是事白佛。<a id="a-EO"></a>佛言。<a id="a-EP"></a>无罪。<a id="a-EQ"></a>有一人。<a id="a-ER"></a>贯在木头极受苦恼。<a id="a-ES"></a>有一冢间比丘。<a id="a-ET"></a>到死人处观无常。<a id="a-EU"></a>见此人。<a id="a-EV"></a>此人语比丘言。<a id="a-EW"></a>我得苏毗罗浆。<a id="a-EX"></a>当得活。<a id="a-EY"></a>比丘即与。<a id="a-EZ"></a>饮已便死。<a id="a-Ea"></a>比丘生疑。<a id="a-Eb"></a>我将无得波罗夷耶。<a id="a-Ec"></a>是事白佛。<a id="a-Ed"></a>佛言。<a id="a-Ee"></a>无罪。<a id="a-Ef"></a>有一人。<a id="a-Eg"></a>被截手足着只桓堑中。<a id="a-Eh"></a>诸比丘尼为听法故来到只桓。<a id="a-Ei"></a>闻是人啼哭声。<a id="a-Ej"></a>女人轻躁便往就观。<a id="a-Ek"></a>共相语言。<a id="a-El"></a>若有能与是人药。<a id="a-Em"></a>使得时死者。<a id="a-En"></a>则不久受苦恼。<a id="a-Eo"></a>中有一愚直比丘尼。<a id="a-Ep"></a>与苏毗罗浆。<a id="a-Eq"></a>是人即死。<a id="a-Er"></a>诸比丘尼语言。<a id="a-Es"></a>汝得波罗夷。<a id="a-Et"></a>是比丘尼言。<a id="a-Eu"></a>何以故。<a id="a-Ev"></a>答言。<a id="a-Ew"></a>汝若不与是人浆。<a id="a-Ex"></a>是人不死。<a id="a-Ey"></a>是比丘尼生疑。<a id="a-Ez"></a>我将无得波罗夷耶。<a id="a-F0"></a>是事白佛。<a id="a-F1"></a>佛知故问。<a id="a-F2"></a>汝以何心与。<a id="a-F3"></a>比丘尼言。<a id="a-F4"></a>我欲令早死不久受苦故与。<a id="a-F5"></a>佛言。<a id="a-F6"></a>是人死时。<a id="a-F7"></a>汝即得波罗夷。<a id="a-F8"></a>阿罗毗国僧房中起新舍。<a id="a-F9"></a>比丘在上作。<a id="a-FA"></a>手中錾堕木师头上便死。<a id="a-FB"></a>是比丘生疑。<a id="a-FC"></a>我将无得波罗夷耶。<a id="a-FD"></a>是事白佛。<a id="a-FE"></a>佛言。<a id="a-FF"></a>无罪。<a id="a-FG"></a>从今日作应一心好观下。<a id="a-FH"></a>复有阿罗毗国僧房中起新舍。<a id="a-FI"></a>比丘在上作。<a id="a-FJ"></a>斧堕杀木师。<a id="a-FK"></a>比丘生疑。<a id="a-FL"></a>我将无得波罗夷耶。<a id="a-FM"></a>是事白佛。<a id="a-FN"></a>佛言。<a id="a-FO"></a>无罪。<a id="a-FP"></a>从今日作应一心好观下。<a id="a-FQ"></a>复有阿罗毗国僧房中起浴室。<a id="a-FR"></a>挽材上。<a id="a-FS"></a>比丘少材重。<a id="a-FT"></a>捉不禁。<a id="a-FU"></a>材堕杀木师。<a id="a-FV"></a>诸比丘生疑。<a id="a-FW"></a>我将无得波罗夷耶。<a id="a-FX"></a>是事白佛。<a id="a-FY"></a>佛知故问。<a id="a-FZ"></a>汝以何心。<a id="a-Fa"></a>比丘言。<a id="a-Fb"></a>人少材重。<a id="a-Fc"></a>力不禁故失材。<a id="a-Fd"></a>佛言。<a id="a-Fe"></a>无罪。<a id="a-Ff"></a>从今日当一心好观下。</p>
  <p id="aFg">复有阿罗毗国作治浴室。<a id="a-Fh"></a>故挽梁上。<a id="a-Fi"></a>比丘少梁重。<a id="a-Fj"></a>捉不禁故。<a id="a-Fk"></a>梁堕杀木师。<a id="a-Fl"></a>诸比丘生疑。<a id="a-Fm"></a>我将无得波罗夷耶。<a id="a-Fn"></a>是事白佛。<a id="a-Fo"></a>佛知故问。<a id="a-Fp"></a>汝以何心。<a id="a-Fq"></a>比丘言。<a id="a-Fr"></a>诸比丘少材梁重。<a id="a-Fs"></a>捉不禁故失。<a id="a-Ft"></a>佛言。<a id="a-Fu"></a>无罪。<a id="a-Fv"></a>从今日作当一心观。<a id="a-Fw"></a>莫令杀人。<a id="a-Fx"></a>若人少不应挽重材。<a id="a-Fy"></a>阿罗毗国覆浴室故。<a id="a-Fz"></a>囊盛泥牵上。<a id="a-G0"></a>绳断杀木师。<a id="a-G1"></a>诸比丘生疑。<a id="a-G2"></a>我将无得波罗夷耶。<a id="a-G3"></a>是事白佛。<a id="a-G4"></a>佛言。<a id="a-G5"></a>无罪。<a id="a-G6"></a>从今日作应好用心。<a id="a-G7"></a>莫令杀人。<a id="a-G8"></a>有一比丘。<a id="a-G9"></a>山上坐禅。<a id="a-GA"></a>更有一比丘。<a id="a-GB"></a>在上推石。<a id="a-GC"></a>堕坐禅比丘头上即死。<a id="a-GD"></a>比丘生疑。<a id="a-GE"></a>我将无得波罗夷耶。<a id="a-GF"></a>是事白佛。<a id="a-GG"></a>佛言。<a id="a-GH"></a>无罪。<a id="a-GI"></a>从今日欲推石时。<a id="a-GJ"></a>当唱言。<a id="a-GK"></a>石来石来。<a id="a-GL"></a>有一比丘。<a id="a-GM"></a>在牛群中行。<a id="a-GN"></a>有恶牸牛。<a id="a-GO"></a>逐欲触比丘。<a id="a-GP"></a>比丘走堕一小儿上。<a id="a-GQ"></a>小儿即死。<a id="a-GR"></a>比丘生疑。<a id="a-GS"></a>我将无得波罗夷耶。<a id="a-GT"></a>是事白佛。<a id="a-GU"></a>佛言。<a id="a-GV"></a>无罪。<a id="a-GW"></a>从今日应安详牛群中行。<a id="a-GX"></a>有一比丘。<a id="a-GY"></a>病久羸瘦脊偻。<a id="a-GZ"></a>作是念。<a id="a-Ga"></a>我何用是活。<a id="a-Gb"></a>今可自投深坑死。<a id="a-Gc"></a>即自投坑。<a id="a-Gd"></a>坑中先有野干啖死人。<a id="a-Ge"></a>比丘堕上。<a id="a-Gf"></a>野干死。<a id="a-Gg"></a>比丘脊便得直。<a id="a-Gh"></a>是比丘生疑。<a id="a-Gi"></a>我将无得波夜提耶。<a id="a-Gj"></a>是事白佛。<a id="a-Gk"></a>佛言。<a id="a-Gl"></a>无罪。<a id="a-Gm"></a>从今日莫以小因缘便自杀。<a id="a-Gn"></a>有一比丘暖坐处坐。<a id="a-Go"></a>以衣自覆。<a id="a-Gp"></a>有余比丘唤言。<a id="a-Gq"></a>起起。<a id="a-Gr"></a>是比丘言。<a id="a-Gs"></a>勿唤。<a id="a-Gt"></a>我起我起便死。<a id="a-Gu"></a>余比丘复重唤言。<a id="a-Gv"></a>起起。<a id="a-Gw"></a>便即死。<a id="a-Gx"></a>是比丘生疑。<a id="a-Gy"></a>我将无得波罗夷耶。<a id="a-Gz"></a>是事白佛。<a id="a-H0"></a>佛言。<a id="a-H1"></a>不得波罗夷。<a id="a-H2"></a>得偷兰遮。<a id="a-H3"></a>比丘狂以杀心打他。<a id="a-H4"></a>若是人死得波罗夷。<a id="a-H5"></a>若不死得偷兰遮。<a id="a-H6"></a>有一比丘病久。<a id="a-H7"></a>看病比丘看视故。<a id="a-H8"></a>作是念。<a id="a-H9"></a>我看来久。<a id="a-HA"></a>是病人不死不差。<a id="a-HB"></a>今不能复看。<a id="a-HC"></a>置令死。<a id="a-HD"></a>是看病人便不看故。<a id="a-HE"></a>病人便死。<a id="a-HF"></a>是看病比丘生疑。<a id="a-HG"></a>我将无得波罗夷耶。<a id="a-HH"></a>是事白佛。<a id="a-HI"></a>佛言。<a id="a-HJ"></a>不得波罗夷。<a id="a-HK"></a>得偷兰遮。<a id="a-HL"></a>有一比丘病。<a id="a-HM"></a>多有衣钵财物。<a id="a-HN"></a>看病人瞻视来久。<a id="a-HO"></a>作如是念。<a id="a-HP"></a>我今不能复看。<a id="a-HQ"></a>置令死。<a id="a-HR"></a>财物当入众僧分。<a id="a-HS"></a>更不看故。<a id="a-HT"></a>病人便死。<a id="a-HU"></a>是比丘生疑。<a id="a-HV"></a>我将无得波罗夷耶。<a id="a-HW"></a>是事白佛。<a id="a-HX"></a>佛言。<a id="a-HY"></a>不得波罗夷。<a id="a-HZ"></a>得偷兰遮。<a id="a-Ha"></a>有一比丘。<a id="a-Hb"></a>食不消故。<a id="a-Hc"></a>以厚衣被自缠裹坐一处。<a id="a-Hd"></a>有余比丘来唤言。<a id="a-He"></a>起。<a id="a-Hf"></a>答言。<a id="a-Hg"></a>莫唤。<a id="a-Hh"></a>我起我起当死。<a id="a-Hi"></a>有余比丘。<a id="a-Hj"></a>重唤言。<a id="a-Hk"></a>起起。<a id="a-Hl"></a>便即死。<a id="a-Hm"></a>是比丘生疑。<a id="a-Hn"></a>我将无得波罗夷耶。<a id="a-Ho"></a>是事白佛。<a id="a-Hp"></a>佛言。<a id="a-Hq"></a>不得波罗夷。<a id="a-Hr"></a>得偷兰遮。<a id="a-Hs"></a>有一比丘。<a id="a-Ht"></a>痈疮未熟。<a id="a-Hu"></a>有一比丘来破。<a id="a-Hv"></a>是比丘即死。<a id="a-Hw"></a>是比丘生疑。<a id="a-Hx"></a>我将无得波罗夷耶。<a id="a-Hy"></a>是事白佛。<a id="a-Hz"></a>佛言。<a id="a-I0"></a>若痈疮未熟破人死。<a id="a-I1"></a>得偷兰遮。<a id="a-I2"></a>若破熟痈死无罪。<a id="a-I3"></a>有一比丘病。<a id="a-I4"></a>看病人久来与求随病饮食。<a id="a-I5"></a>不能得。<a id="a-I6"></a>语病人言。<a id="a-I7"></a>我久为汝求随病饮食。<a id="a-I8"></a>不能得。<a id="a-I9"></a>今趣得食便啖。<a id="a-IA"></a>是病人趣得食。<a id="a-IB"></a>食故便死。<a id="a-IC"></a>是比丘生疑。<a id="a-ID"></a>我将无得波罗夷耶。<a id="a-IE"></a>是事白佛。<a id="a-IF"></a>佛言。<a id="a-IG"></a>不得波罗夷。<a id="a-IH"></a>得偷兰遮。<a id="a-II"></a>有一比丘病。<a id="a-IJ"></a>看病人为多求药。<a id="a-IK"></a>而不能得。<a id="a-IL"></a>是看病人到病人所言。<a id="a-IM"></a>我为汝故求随病药。<a id="a-IN"></a>而不能得。<a id="a-IO"></a>汝今趣得药当服。<a id="a-IP"></a>是病人趣得便服即死。<a id="a-IQ"></a>是比丘生疑。<a id="a-IR"></a>我将无得波罗夷耶。<a id="a-IS"></a>是事白佛。<a id="a-IT"></a>佛言。<a id="a-IU"></a>若趣与药死者。<a id="a-IV"></a>得偷兰遮。<a id="a-IW"></a>若与随病药死无罪。<a id="a-IX"></a>有一比丘病。<a id="a-IY"></a>语看病人言。<a id="a-IZ"></a>汝扶我起。<a id="a-Ia"></a>扶我坐。<a id="a-Ib"></a>与我着衣。<a id="a-Ic"></a>扶我出房坐。<a id="a-Id"></a>与我洗浴。<a id="a-Ie"></a>与我着衣。<a id="a-If"></a>将我日中。<a id="a-Ig"></a>将我阴中。<a id="a-Ih"></a>还将我房中。<a id="a-Ii"></a>令我坐。<a id="a-Ij"></a>令我卧。<a id="a-Ik"></a>是比丘即便死。<a id="a-Il"></a>看病比丘生疑。<a id="a-Im"></a>我将无得波罗夷耶。<a id="a-In"></a>是事白佛。<a id="a-Io"></a>佛言。<a id="a-Ip"></a>无罪。<a id="a-Iq"></a>坐禅比丘睡。<a id="a-Ir"></a>行禅比丘。<a id="a-Is"></a>以法杖触令觉。<a id="a-It"></a>即便死。<a id="a-Iu"></a>是比丘生疑。<a id="a-Iv"></a>我将无得波罗夷耶。<a id="a-Iw"></a>是事白佛。<a id="a-Ix"></a>佛言。<a id="a-Iy"></a>是比丘刀风发。<a id="a-Iz"></a>若触若不触。<a id="a-J0"></a>必当死故。<a id="a-J1"></a>无罪。<a id="a-J2"></a>坐禅比丘睡。<a id="a-J3"></a>行禅比丘以绵鞠掷令觉。<a id="a-J4"></a>即便死。<a id="a-J5"></a>是比丘生疑。<a id="a-J6"></a>我将无得波罗夷耶。<a id="a-J7"></a>是事白佛。<a id="a-J8"></a>佛言。<a id="a-J9"></a>是比丘刀风发。<a id="a-JA"></a>若掷若不掷。<a id="a-JB"></a>必当死故。<a id="a-JC"></a>无罪。<a id="a-JD"></a>坐禅比丘睡。<a id="a-JE"></a>有一比丘。<a id="a-JF"></a>持水灌头令觉即死。<a id="a-JG"></a>是比丘生疑。<a id="a-JH"></a>我将无得波罗夷耶。<a id="a-JI"></a>是事白佛。<a id="a-JJ"></a>佛言。<a id="a-JK"></a>是比丘刀风发。<a id="a-JL"></a>若灌若不灌。<a id="a-JM"></a>必当死故。<a id="a-JN"></a>无罪。<a id="a-JO"></a>十七群众中有一小儿喜笑。<a id="a-JP"></a>诸比丘捉击擽。<a id="a-JQ"></a>令大笑故便死。<a id="a-JR"></a>是比丘生疑。<a id="a-JS"></a>我将无得波罗夷耶。<a id="a-JT"></a>是事白佛。<a id="a-JU"></a>佛知故问。<a id="a-JV"></a>汝以何心。<a id="a-JW"></a>答言。<a id="a-JX"></a>以戏笑故击擽。<a id="a-JY"></a>大笑故便死。<a id="a-JZ"></a>佛言。<a id="a-Ja"></a>无罪。<a id="a-Jb"></a>从今日不应击擽人。<a id="a-Jc"></a>若击擽得波夜提。<a id="a-Jd"></a>有一居士得新谷新菜。<a id="a-Je"></a>先与众僧后自啖。<a id="a-Jf"></a>有一阿兰若比丘。<a id="a-Jg"></a>常入出此居士舍。<a id="a-Jh"></a>是阿兰若。<a id="a-Ji"></a>中前着衣持钵入居士舍。<a id="a-Jj"></a>至坐处坐共相问讯。<a id="a-Jk"></a>是居士见阿兰若。<a id="a-Jl"></a>作是念。<a id="a-Jm"></a>是新谷新菜。<a id="a-Jn"></a>当与此阿兰若。<a id="a-Jo"></a>不与众僧。<a id="a-Jp"></a>即持与阿兰若比丘。<a id="a-Jq"></a>诸比丘生念。<a id="a-Jr"></a>此居士常得新谷新菜。<a id="a-Js"></a>先与众僧然后自食。<a id="a-Jt"></a>今岁何以不与众僧耶。<a id="a-Ju"></a>诸比丘自相问言。<a id="a-Jv"></a>谁是彼舍入出比丘。<a id="a-Jw"></a>有比丘言。<a id="a-Jx"></a>有一阿兰若比丘。<a id="a-Jy"></a>常入出其舍。<a id="a-Jz"></a>必当是彼所遮。<a id="a-K0"></a>诸比丘言。<a id="a-K1"></a>唤是阿兰若比丘来。<a id="a-K2"></a>此比丘来已。<a id="a-K3"></a>诸比丘语言。<a id="a-K4"></a>某甲居士。<a id="a-K5"></a>岁岁常持新谷新菜。<a id="a-K6"></a>先与众僧然后自食。<a id="a-K7"></a>今岁不与。<a id="a-K8"></a>必是汝遮。<a id="a-K9"></a>答言。<a id="a-KA"></a>我何故遮。<a id="a-KB"></a>诸比丘言。<a id="a-KC"></a>此比丘不肯直首。<a id="a-KD"></a>当以两木压取其辞。<a id="a-KE"></a>压时便死。<a id="a-KF"></a>诸比丘生疑。<a id="a-KG"></a>我将无得波罗夷耶。<a id="a-KH"></a>是事白佛。<a id="a-KI"></a>佛言。<a id="a-KJ"></a>不得波罗夷。<a id="a-KK"></a>得偷兰遮。<a id="a-KL"></a>有一居士。<a id="a-KM"></a>常与众僧安居衣。<a id="a-KN"></a>有一阿兰若比丘。<a id="a-KO"></a>常入出其舍。<a id="a-KP"></a>是比丘中前着衣持钵入居士舍。<a id="a-KQ"></a>至坐处坐共相问讯。<a id="a-KR"></a>居士见已作是念。<a id="a-KS"></a>是衣我当与是阿兰若。<a id="a-KT"></a>不与众僧。<a id="a-KU"></a>念已即持衣与是比丘。<a id="a-KV"></a>诸比丘作如是念。<a id="a-KW"></a>某甲居士。<a id="a-KX"></a>常与众僧安居衣。<a id="a-KY"></a>今岁何故不与。<a id="a-KZ"></a>共相问言。<a id="a-Ka"></a>谁是彼舍常入出比丘。<a id="a-Kb"></a>有比丘言。<a id="a-Kc"></a>有一阿兰若比丘。<a id="a-Kd"></a>常入出其舍。<a id="a-Ke"></a>必是阿兰若所遮。<a id="a-Kf"></a>诸比丘言。<a id="a-Kg"></a>唤是比丘来。<a id="a-Kh"></a>来已诸比丘问言。<a id="a-Ki"></a>某甲居士。<a id="a-Kj"></a>岁岁常与安居僧衣。<a id="a-Kk"></a>今岁不与。<a id="a-Kl"></a>必是汝遮。<a id="a-Km"></a>答言。<a id="a-Kn"></a>我何以故遮。<a id="a-Ko"></a>诸比丘言此比丘必不肯直首。<a id="a-Kp"></a>当掷着池中。<a id="a-Kq"></a>着时即死。<a id="a-Kr"></a>诸比丘生疑。<a id="a-Ks"></a>我将无得波罗夷耶。<a id="a-Kt"></a>是事白佛。<a id="a-Ku"></a>佛言。<a id="a-Kv"></a>不得波罗夷。<a id="a-Kw"></a>得偷兰遮。<a id="a-Kx"></a>有一乞食比丘。<a id="a-Ky"></a>中前着衣持钵入舍卫城乞食。<a id="a-Kz"></a>游行时到一多人闹处门中。<a id="a-L0"></a>掷衣。<a id="a-L1"></a>角触木杵。<a id="a-L2"></a>木杵倒压杀一小儿。<a id="a-L3"></a>比丘生疑。<a id="a-L4"></a>我将无得波罗夷耶。<a id="a-L5"></a>是事白佛。<a id="a-L6"></a>佛言。<a id="a-L7"></a>无罪从今日乞食时当一心观前后。<a id="a-L8"></a>有一乞食比丘。<a id="a-L9"></a>中前着衣持钵入舍卫城乞食。<a id="a-LA"></a>游行诸处到一婆罗门舍。<a id="a-LB"></a>是舍主。<a id="a-LC"></a>晨朝洗头洗身着新白衣。<a id="a-LD"></a>在中门间座。<a id="a-LE"></a>上坐比丘在门下立弹指。<a id="a-LF"></a>婆罗门闻弹指声。<a id="a-LG"></a>即出看。<a id="a-LH"></a>见比丘即生恶心。<a id="a-LI"></a>作是念。<a id="a-LJ"></a>我未祠天。<a id="a-LK"></a>未祠亡父母亲里。<a id="a-LL"></a>秃道人着坏色弊衣。<a id="a-LM"></a>断种人先来从我乞食。<a id="a-LN"></a>以嗔心推胸令去。<a id="a-LO"></a>比丘倒一小儿上。<a id="a-LP"></a>小儿即死。<a id="a-LQ"></a>是比丘生疑。<a id="a-LR"></a>我将无得波罗夷耶。<a id="a-LS"></a>是事白佛。<a id="a-LT"></a>佛言。<a id="a-LU"></a>无罪。<a id="a-LV"></a>从今日乞食时。<a id="a-LW"></a>当一心观前后。<a id="a-LX"></a>有一比丘。<a id="a-LY"></a>有拍病咒术。<a id="a-LZ"></a>拍一人颊。<a id="a-La"></a>即时死。<a id="a-Lb"></a>是比丘生疑。<a id="a-Lc"></a>我将无得波罗夷耶。<a id="a-Ld"></a>是事白佛。<a id="a-Le"></a>佛言。<a id="a-Lf"></a>无罪。<a id="a-Lg"></a>从今日欲拍时当徐徐莫令死。<a id="a-Lh"></a>有一比丘。<a id="a-Li"></a>食时噎。<a id="a-Lj"></a>一比丘与槌颈。<a id="a-Lk"></a>所噎食并血来出。<a id="a-Ll"></a>即时便死。<a id="a-Lm"></a>是比丘生疑。<a id="a-Ln"></a>我将无得波罗夷耶。<a id="a-Lo"></a>是事白佛。<a id="a-Lp"></a>佛言。<a id="a-Lq"></a>无罪。<a id="a-Lr"></a>从今日当安徐槌。<a id="a-Ls"></a>但令食出。<a id="a-Lt"></a>莫令死。<a id="a-Lu"></a>迦留陀夷常入出一家。<a id="a-Lv"></a>中前着衣持钵往到其舍。<a id="a-Lw"></a>是家有妇人乳儿。<a id="a-Lx"></a>早起持儿着床上。<a id="a-Ly"></a>以白氎覆舍去。<a id="a-Lz"></a>迦留陀夷门下立弹指。<a id="a-M0"></a>妇人出看。<a id="a-M1"></a>见迦留陀夷言。<a id="a-M2"></a>大德坐此床。<a id="a-M3"></a>迦留陀夷不观。<a id="a-M4"></a>便坐小儿上。<a id="a-M5"></a>小儿大唤。<a id="a-M6"></a>妇人言。<a id="a-M7"></a>此中有小儿有小儿。<a id="a-M8"></a>迦留陀夷身重。<a id="a-M9"></a>坐时小儿即死肠出。<a id="a-MA"></a>迦留陀夷作是事已。<a id="a-MB"></a>还到寺中语诸比丘。<a id="a-MC"></a>我今日作如是事。<a id="a-MD"></a>诸比丘以是事白佛。<a id="a-ME"></a>佛知故问。<a id="a-MF"></a>汝以何心作是事。<a id="a-MG"></a>世尊。<a id="a-MH"></a>我先不观是床便坐。<a id="a-MI"></a>佛言。<a id="a-MJ"></a>无罪。<a id="a-MK"></a>从今日床榻坐处。<a id="a-ML"></a>当好看然后坐。<a id="a-MM"></a>若不看坐。<a id="a-MN"></a>得突吉罗。<a id="a-MO"></a>偷罗难陀比丘尼亦如是。<a id="a-MP"></a>复有父子二比丘。<a id="a-MQ"></a>共游行憍萨罗国。<a id="a-MR"></a>欲诣舍卫城。<a id="a-MS"></a>日暮是中有崄道未度。<a id="a-MT"></a>儿语父言。<a id="a-MU"></a>是中有崄道。<a id="a-MV"></a>当疾行过。<a id="a-MW"></a>即从儿语疾行即乏死。<a id="a-MX"></a>儿比丘生疑。<a id="a-MY"></a>我将无得波罗夷并逆罪耶。<a id="a-MZ"></a>是事白佛。<a id="a-Ma"></a>佛知故问。<a id="a-Mb"></a>汝以何心语。<a id="a-Mc"></a>儿比丘言。<a id="a-Md"></a>日暮恐不过崄道。<a id="a-Me"></a>我以恩爱心语令疾行。<a id="a-Mf"></a>疾行时乏死。<a id="a-Mg"></a>佛言。<a id="a-Mh"></a>无罪。<a id="a-Mi"></a>从今日莫以小因缘故日暮崄道中行。<a id="a-Mj"></a>若已入崄道。<a id="a-Mk"></a>老比丘所担物。<a id="a-Ml"></a>年少比丘应代担。<a id="a-Mm"></a>应语言。<a id="a-Mn"></a>我若前去。<a id="a-Mo"></a>汝当于后来。<a id="a-Mp"></a>是时诸比丘便生疑。<a id="a-Mq"></a>云何比丘杀父。<a id="a-Mr"></a>不得波罗夷及逆罪耶。<a id="a-Ms"></a>佛知诸比丘心所念。<a id="a-Mt"></a>为说本生。<a id="a-Mu"></a>语诸比丘。<a id="a-Mv"></a>有过去世。<a id="a-Mw"></a>有秃头染衣人。<a id="a-Mx"></a>共儿持衣诣水边。<a id="a-My"></a>浣诸衣已绞捩晒卷牒。<a id="a-Mz"></a>盛着囊中持复道还归。<a id="a-N0"></a>尔时大热眼闇。<a id="a-N1"></a>道中见一树。<a id="a-N2"></a>便自以衣囊枕头下睡。<a id="a-N3"></a>有蚊子来饮其头血。<a id="a-N4"></a>儿见已嗔作是念。<a id="a-N5"></a>我父疲极睡卧。<a id="a-N6"></a>是弊恶婢儿蚊子。<a id="a-N7"></a>何以来饮我父血即持大棒欲打蚊子。<a id="a-N8"></a>蚊子飞去。<a id="a-N9"></a>棒着父头即死。<a id="a-NA"></a>时此树神说偈言。</p>
  <p id="aNB">宁为智者仇　　不与无智亲</p>
  <p id="aNC">愚为父害蚊　　蚊去破父头</p>
  <p id="aND">佛语诸比丘。<a id="a-NE"></a>谓彼时秃染衣人。<a id="a-NF"></a>岂异人乎。<a id="a-NG"></a>莫作是观。<a id="a-NH"></a>即此长老比丘是也。<a id="a-NI"></a>尔时儿者。<a id="a-NJ"></a>今此比丘是。<a id="a-NK"></a>尔时此儿虽杀父而不得逆罪。<a id="a-NL"></a>今杀父亦不得波罗夷及逆罪。</p>
  <p id="aNM">有父子二比丘。<a id="a-NN"></a>游行憍萨罗国。<a id="a-NO"></a>欲到舍卫国。<a id="a-NP"></a>至一无僧伽蓝聚落中。<a id="a-NQ"></a>儿语父言。<a id="a-NR"></a>今于何处宿。<a id="a-NS"></a>父言。<a id="a-NT"></a>此聚落中宿。<a id="a-NU"></a>儿言。<a id="a-NV"></a>此聚落中白衣住处。<a id="a-NW"></a>若我在中宿与此何异。<a id="a-NX"></a>父言。<a id="a-NY"></a>当何处宿。<a id="a-NZ"></a>儿言。<a id="a-Na"></a>当此空地宿。<a id="a-Nb"></a>父言。<a id="a-Nc"></a>此中有虎畏。<a id="a-Nd"></a>若我睡时汝当莫睡。<a id="a-Ne"></a>答言尔。<a id="a-Nf"></a>父即卧睡。<a id="a-Ng"></a>有鼾声。<a id="a-Nh"></a>虎闻便来啮父头。<a id="a-Ni"></a>父便大唤。<a id="a-Nj"></a>儿看见父头破。<a id="a-Nk"></a>父因是即死。<a id="a-Nl"></a>儿比丘生疑。<a id="a-Nm"></a>父由我故死。<a id="a-Nn"></a>父欲在聚落中宿。<a id="a-No"></a>我若用父教者。<a id="a-Np"></a>父则不死。<a id="a-Nq"></a>我欲空地卧故令父死。<a id="a-Nr"></a>我将无得波罗夷并逆罪耶。<a id="a-Ns"></a>是事白佛。<a id="a-Nt"></a>佛言。<a id="a-Nu"></a>无罪。<a id="a-Nv"></a>应当大唤然火怖虎令去。<a id="a-Nw"></a>比丘以杀心。<a id="a-Nx"></a>遣使杀某甲人。<a id="a-Ny"></a>是人若死。<a id="a-Nz"></a>是比丘得波罗夷。<a id="a-O0"></a>若不死得偷兰遮。<a id="a-O1"></a>有比丘。<a id="a-O2"></a>杀一猕猴。<a id="a-O3"></a>诸比丘言。<a id="a-O4"></a>汝得波罗夷。<a id="a-O5"></a>是比丘言。<a id="a-O6"></a>何以故。<a id="a-O7"></a>诸比丘言。<a id="a-O8"></a>猕猴似人。<a id="a-O9"></a>若杀与人何异。<a id="a-OA"></a>是比丘生疑。<a id="a-OB"></a>我将无得波罗夷耶。<a id="a-OC"></a>是事白佛。<a id="a-OD"></a>佛言。<a id="a-OE"></a>不得波罗夷。<a id="a-OF"></a>得波逸提。<a id="a-OG"></a>诸比丘游行憍萨罗国。<a id="a-OH"></a>向舍卫城。<a id="a-OI"></a>见一空寺入中观看。<a id="a-OJ"></a>见卧具床榻釜镬盆器斗斛瓶瓮众僧生活物。<a id="a-OK"></a>无所乏少。<a id="a-OL"></a>自相谓言。<a id="a-OM"></a>我等何不是中安居。<a id="a-ON"></a>余比丘告言。<a id="a-OO"></a>随意。<a id="a-OP"></a>是中安居已立制。<a id="a-OQ"></a>我等三月过不自恣。<a id="a-OR"></a>到八月当自恣。<a id="a-OS"></a>夏末月布施物我等当得。<a id="a-OT"></a>夏末八月贼发时。<a id="a-OU"></a>贼作是念。<a id="a-OV"></a>何处有不须器仗斗战而得钱物耶。<a id="a-OW"></a>作是念已共相谓言。<a id="a-OX"></a>当夺沙门释子物。<a id="a-OY"></a>贼即来围绕是寺。<a id="a-OZ"></a>是僧中有比丘。<a id="a-Oa"></a>得神通力。<a id="a-Ob"></a>亦有本是大力士。<a id="a-Oc"></a>及本是大射家子。<a id="a-Od"></a>是诸比丘作是念。<a id="a-Oe"></a>我等以好心出家。<a id="a-Of"></a>不应与贼共斗。<a id="a-Og"></a>作是念已默然住。<a id="a-Oh"></a>贼来劫夺衣被令皆裸露。<a id="a-Oi"></a>诸佛常法。<a id="a-Oj"></a>二时大会集诸弟子。<a id="a-Ok"></a>一春末月。<a id="a-Ol"></a>二夏末月。<a id="a-Om"></a>春末月。<a id="a-On"></a>诸方处处国土诸比丘来至佛所。<a id="a-Oo"></a>佛与我等说法。<a id="a-Op"></a>我等三月安居中。<a id="a-Oq"></a>当念修习。<a id="a-Or"></a>是初大会。<a id="a-Os"></a>为听法故夏末月。<a id="a-Ot"></a>自恣竟作衣毕。<a id="a-Ou"></a>持衣钵到佛所。<a id="a-Ov"></a>作是念。<a id="a-Ow"></a>我等久不见佛世尊。<a id="a-Ox"></a>是第二大会。<a id="a-Oy"></a>为见佛故。<a id="a-Oz"></a>是被贼比丘。<a id="a-P0"></a>自恣已作衣竟。<a id="a-P1"></a>持衣钵向舍卫。<a id="a-P2"></a>到佛所顶礼佛足。<a id="a-P3"></a>在一面坐。<a id="a-P4"></a>诸佛常法。<a id="a-P5"></a>客比丘来。<a id="a-P6"></a>以软语劳问。<a id="a-P7"></a>如是言。<a id="a-P8"></a>汝忍不足不。<a id="a-P9"></a>安乐住不。<a id="a-PA"></a>乞食不乏。<a id="a-PB"></a>道路不疲耶。<a id="a-PC"></a>尔时佛以如是语劳问诸比丘。<a id="a-PD"></a>汝忍不足不。<a id="a-PE"></a>安乐住不。<a id="a-PF"></a>乞食不乏。<a id="a-PG"></a>道路不疲耶。<a id="a-PH"></a>诸比丘言。<a id="a-PI"></a>世尊我等忍足安乐住。<a id="a-PJ"></a>乞食不乏道路不疲。<a id="a-PK"></a>具以上事向佛广说。<a id="a-PL"></a>佛即以是因缘故集僧。<a id="a-PM"></a>集僧已种种因缘赞戒赞持戒。<a id="a-PN"></a>赞戒赞持戒已语诸比丘。<a id="a-PO"></a>汝等贼来时。<a id="a-PP"></a>应作大音声击钟振铃令贼怖畏。<a id="a-PQ"></a>诸比丘从佛闻是事。<a id="a-PR"></a>见是过罪。<a id="a-PS"></a>后岁还本处安居。<a id="a-PT"></a>安居已还复立制。<a id="a-PU"></a>我等不应三月自恣。<a id="a-PV"></a>当到八月自恣。<a id="a-PW"></a>为夏末月得安居施物用故。<a id="a-PX"></a>夏末八月如本贼发时。<a id="a-PY"></a>贼作是念。<a id="a-PZ"></a>何处当有不须器仗斗战而得钱物耶。<a id="a-Pa"></a>作是念。<a id="a-Pb"></a>沙门释子不与人斗。<a id="a-Pc"></a>我当往劫取财物。<a id="a-Pd"></a>念已即往围绕僧房。<a id="a-Pe"></a>诸比丘先备防贼具。<a id="a-Pf"></a>贼来已即入房舍。<a id="a-Pg"></a>闭门下店上楼阁上。<a id="a-Ph"></a>作大音声恐怖诸贼。<a id="a-Pi"></a>击钟振铃。<a id="a-Pj"></a>有二比丘。<a id="a-Pk"></a>闇中掷石恐怖。<a id="a-Pl"></a>石堕杀贼。<a id="a-Pm"></a>是两比丘自相谓言。<a id="a-Pn"></a>我与汝俱放石。<a id="a-Po"></a>不知谁石杀贼。<a id="a-Pp"></a>即生疑。<a id="a-Pq"></a>我将无得波罗夷耶。<a id="a-Pr"></a>是事白佛。<a id="a-Ps"></a>佛言。<a id="a-Pt"></a>无罪。<a id="a-Pu"></a>放石时应唱言。<a id="a-Pv"></a>石下石下(第三波罗夷竟)。</p>
 </body>
</html>