<!doctype html>
<html id="z3IBUwRmX" data-ver="1786">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十六(第九诵之一)</h1>
  <h2 id="a2">四波罗夷法中问淫事第一</h2>
  <p id="a3">佛在毗耶离国。<a id="a-4"></a>长老优波离。<a id="a-5"></a>往诣佛所头面礼足。<a id="a-6"></a>于一面坐。<a id="a-7"></a>问佛言。<a id="a-8"></a>若比丘咒术自作畜生形行淫。<a id="a-9"></a>得波罗夷不。<a id="a-A"></a>佛言。<a id="a-B"></a>若自忆念我是比丘。<a id="a-C"></a>得波罗夷。<a id="a-D"></a>若不忆念偷兰遮。<a id="a-E"></a>又问。<a id="a-F"></a>若二比丘咒术。<a id="a-G"></a>俱作畜生形共行淫得波罗夷不。<a id="a-H"></a>佛言。<a id="a-I"></a>若自忆念我是比丘。<a id="a-J"></a>得波罗夷。<a id="a-K"></a>若不忆念得偷兰遮。<a id="a-L"></a>又问。<a id="a-M"></a>如佛所说。<a id="a-N"></a>与非人女行淫。<a id="a-O"></a>得波罗夷。<a id="a-P"></a>云何是非人女。<a id="a-Q"></a>答可得捉者是。<a id="a-R"></a>又问。<a id="a-S"></a>口中行淫齐何处得波罗夷。<a id="a-T"></a>答节过齿得波罗夷。<a id="a-U"></a>又问。<a id="a-V"></a>女人身作两段。<a id="a-W"></a>比丘还续行淫。<a id="a-X"></a>得波罗夷不。<a id="a-Y"></a>答言。<a id="a-Z"></a>得。<a id="a-a"></a>又问。<a id="a-b"></a>女人头断口中行淫。<a id="a-c"></a>得波罗夷不。<a id="a-d"></a>答言。<a id="a-e"></a>得。<a id="a-f"></a>又问。<a id="a-g"></a>女人头断于大小便道行淫。<a id="a-h"></a>得波罗夷不。<a id="a-i"></a>答言。<a id="a-j"></a>得。<a id="a-k"></a>又问。<a id="a-l"></a>余身分处作孔于中行淫。<a id="a-m"></a>得波罗夷不。<a id="a-n"></a>答言。<a id="a-o"></a>不得。<a id="a-p"></a>得偷兰遮。<a id="a-q"></a>若出精。<a id="a-r"></a>得僧伽婆尸沙。<a id="a-s"></a>又问。<a id="a-t"></a>若齿外唇里行淫。<a id="a-u"></a>得何罪。<a id="a-v"></a>答得偷兰遮。<a id="a-w"></a>若出精。<a id="a-x"></a>得僧伽婆尸沙。<a id="a-y"></a>又问。<a id="a-z"></a>如佛所说。<a id="a-10"></a>三道中行淫得波罗夷。<a id="a-11"></a>颇有比丘三道中行淫不得波罗夷耶。<a id="a-12"></a>答言。<a id="a-13"></a>若不触四边若屈。<a id="a-14"></a>得偷兰遮。<a id="a-15"></a>若出精。<a id="a-16"></a>得僧伽婆尸沙。<a id="a-17"></a>又问。<a id="a-18"></a>如佛所说。<a id="a-19"></a>女人命终形体不坏行淫得波罗夷。<a id="a-1A"></a>云何名形坏。<a id="a-1B"></a>答。<a id="a-1C"></a>若女根烂若堕若干若虫啮。<a id="a-1D"></a>是处行淫不得波罗夷。<a id="a-1E"></a>得偷兰遮。<a id="a-1F"></a>若出精。<a id="a-1G"></a>得僧伽婆尸沙。<a id="a-1H"></a>又问。<a id="a-1I"></a>云何命终形体不坏。<a id="a-1J"></a>答。<a id="a-1K"></a>若女根不烂不堕不干不虫啮。<a id="a-1L"></a>是中行淫得波罗夷。<a id="a-1M"></a>又问。<a id="a-1N"></a>如佛所说。<a id="a-1O"></a>若死女人身体不坏共行淫得波罗夷。<a id="a-1P"></a>云何死女人身坏。<a id="a-1Q"></a>答。<a id="a-1R"></a>若女根烂若堕若干若胀若虫啮。<a id="a-1S"></a>是中行淫不得波罗夷。<a id="a-1T"></a>得偷兰遮。<a id="a-1U"></a>若出精。<a id="a-1V"></a>僧伽婆尸沙。<a id="a-1W"></a>又问。<a id="a-1X"></a>云何死女人名不坏。<a id="a-1Y"></a>答。<a id="a-1Z"></a>若女根不烂不堕不干不胀不虫啮。<a id="a-1a"></a>是中行淫得波罗夷。<a id="a-1b"></a>又问。<a id="a-1c"></a>若于热猪肉中行淫。<a id="a-1d"></a>得波罗夷不。<a id="a-1e"></a>答不得。<a id="a-1f"></a>得偷兰遮。<a id="a-1g"></a>若出精。<a id="a-1h"></a>僧伽婆尸沙。<a id="a-1i"></a>又问。<a id="a-1j"></a>有比丘独入空舍。<a id="a-1k"></a>得波罗夷不。<a id="a-1l"></a>答言有。<a id="a-1m"></a>如蓝婆那比丘弱脊比丘是。<a id="a-1n"></a>又问。<a id="a-1o"></a>若女人身破裂。<a id="a-1p"></a>比丘还合共行淫。<a id="a-1q"></a>得波罗夷不。<a id="a-1r"></a>答不得波罗夷。<a id="a-1s"></a>得偷兰遮。<a id="a-1t"></a>若出精。<a id="a-1u"></a>僧伽婆尸沙。<a id="a-1v"></a>又问。<a id="a-1w"></a>如佛所说。<a id="a-1x"></a>若比丘裹男根于三道中行淫。<a id="a-1y"></a>得波罗夷。<a id="a-1z"></a>颇有裹而入不得波罗夷耶。<a id="a-20"></a>答曰。<a id="a-21"></a>有。<a id="a-22"></a>以厚衣厚皮厚木皮若竹[竺-二+韋]叶裹。<a id="a-23"></a>如是行淫不得波罗夷。<a id="a-24"></a>得偷兰遮。<a id="a-25"></a>若出精。<a id="a-26"></a>得僧伽婆尸沙。<a id="a-27"></a>又问。<a id="a-28"></a>颇有比丘行淫不得波罗夷耶。<a id="a-29"></a>答有。<a id="a-2A"></a>若先破戒。<a id="a-2B"></a>若贼住。<a id="a-2C"></a>若先来白衣。<a id="a-2D"></a>又问。<a id="a-2E"></a>颇有不受具戒人行淫得波罗夷耶。<a id="a-2F"></a>答有。<a id="a-2G"></a>与学沙弥是也。</p>
  <p data-pb></p>
  <h2 id="a2H">问盗事第二</h2>
  <p id="a2I">佛在王舍城。<a id="a-2J"></a>优波离问佛。<a id="a-2K"></a>若比丘于二部众。<a id="a-2L"></a>各八十人。<a id="a-2M"></a>身在众数中。<a id="a-2N"></a>若口语若取筹。<a id="a-2O"></a>得何罪。<a id="a-2P"></a>佛言。<a id="a-2Q"></a>得偷兰遮。<a id="a-2R"></a>若言我在数中故妄语。<a id="a-2S"></a>得波逸提。<a id="a-2T"></a>云何得波罗夷。<a id="a-2U"></a>答。<a id="a-2V"></a>若物从他手入己手。<a id="a-2W"></a>得波罗夷。<a id="a-2X"></a>又问。<a id="a-2Y"></a>有比丘。<a id="a-2Z"></a>非钱非衣物不覆藏取。<a id="a-2a"></a>以盗心移置异处。<a id="a-2b"></a>得波罗夷不。<a id="a-2c"></a>答得。<a id="a-2d"></a>若樗蒲以盗心转齿是。<a id="a-2e"></a>又问。<a id="a-2f"></a>若比丘到贼所语贼言。<a id="a-2g"></a>去来我知物处而实不知。<a id="a-2h"></a>得何罪。<a id="a-2i"></a>答故妄语。<a id="a-2j"></a>得波夜提。<a id="a-2k"></a>知贼不能得彼物不应说故。<a id="a-2l"></a>得突吉罗。<a id="a-2m"></a>若示是物得五钱。<a id="a-2n"></a>若直五钱物入手中。<a id="a-2o"></a>得波罗夷。<a id="a-2p"></a>又问。<a id="a-2q"></a>若比丘过关逻应输税物而不输。<a id="a-2r"></a>得何罪。<a id="a-2s"></a>答得波罗夷。<a id="a-2t"></a>若估客语比丘。<a id="a-2u"></a>与我过是物。<a id="a-2v"></a>比丘与过。<a id="a-2w"></a>若税物直五钱以上。<a id="a-2x"></a>得波罗夷。<a id="a-2y"></a>若估客到关逻。<a id="a-2z"></a>语比丘言。<a id="a-30"></a>与我过是物税直当与比丘半。<a id="a-31"></a>比丘若过是物税直乃至五钱。<a id="a-32"></a>若直五钱得波罗夷。<a id="a-33"></a>若估客到关。<a id="a-34"></a>语比丘言。<a id="a-35"></a>与我过是物。<a id="a-36"></a>税直尽与汝。<a id="a-37"></a>比丘若过是税物乃至五钱。<a id="a-38"></a>若直五钱得波罗夷。<a id="a-39"></a>若估客到关。<a id="a-3A"></a>应输税物。<a id="a-3B"></a>比丘示异道令过。<a id="a-3C"></a>断官税物。<a id="a-3D"></a>是税物乃至五钱。<a id="a-3E"></a>若直五钱得波罗夷。<a id="a-3F"></a>若估客应输税物未到关。<a id="a-3G"></a>比丘示异道令过。<a id="a-3H"></a>是税物乃至五钱。<a id="a-3I"></a>若直五钱。<a id="a-3J"></a>断官税物故。<a id="a-3K"></a>得偷兰遮。<a id="a-3L"></a>又问。<a id="a-3M"></a>颇有比丘过关应输税物乃至五钱若直五钱不得波罗夷罪耶。<a id="a-3N"></a>答曰。<a id="a-3O"></a>有。<a id="a-3P"></a>若余人着衣囊中若针筒中。<a id="a-3Q"></a>是比丘不知无罪。<a id="a-3R"></a>若持物飞过无罪。<a id="a-3S"></a>难数物持过偷兰遮。<a id="a-3T"></a>不可数物持过波罗夷。<a id="a-3U"></a>非关处过偷兰遮。<a id="a-3V"></a>关处过波罗夷。<a id="a-3W"></a>又问。<a id="a-3X"></a>有六种取他物。<a id="a-3Y"></a>苦切取。<a id="a-3Z"></a>轻慢取。<a id="a-3a"></a>以他名字取。<a id="a-3b"></a>抵突取。<a id="a-3c"></a>受寄取。<a id="a-3d"></a>出息取。<a id="a-3e"></a>是六种取中。<a id="a-3f"></a>何等取得波罗夷。<a id="a-3g"></a>答。<a id="a-3h"></a>除出息取。<a id="a-3i"></a>余取得波罗夷。<a id="a-3j"></a>若具足取得波罗夷。<a id="a-3k"></a>不具足取偷兰遮。<a id="a-3l"></a>又问。<a id="a-3m"></a>若盗佛舍利得何罪。<a id="a-3n"></a>答曰。<a id="a-3o"></a>偷兰遮。<a id="a-3p"></a>若尊敬心作是念。<a id="a-3q"></a>佛亦我师。<a id="a-3r"></a>清净心取无罪。<a id="a-3s"></a>又问。<a id="a-3t"></a>若盗经卷得何罪。<a id="a-3u"></a>答曰。<a id="a-3v"></a>随计价直犯。<a id="a-3w"></a>若不直五钱偷兰遮。<a id="a-3x"></a>又问。<a id="a-3y"></a>若盗塔寺精舍中供养具。<a id="a-3z"></a>得波罗夷不。<a id="a-40"></a>答。<a id="a-41"></a>是物若有守护。<a id="a-42"></a>随计直犯。<a id="a-43"></a>若不直五钱偷兰遮。<a id="a-44"></a>又问。<a id="a-45"></a>常入出檀越家比丘语妇言。<a id="a-46"></a>汝夫与我尔所物。<a id="a-47"></a>得何罪。<a id="a-48"></a>答。<a id="a-49"></a>若诈称夫语。<a id="a-4A"></a>故妄语得波夜提。<a id="a-4B"></a>若得物直五钱已上入手。<a id="a-4C"></a>得波罗夷。<a id="a-4D"></a>若减五钱偷兰遮。<a id="a-4E"></a>又问。<a id="a-4F"></a>若闇处有衣。<a id="a-4G"></a>四比丘以盗心俱取。<a id="a-4H"></a>得波罗夷不。<a id="a-4I"></a>佛言。<a id="a-4J"></a>不得。<a id="a-4K"></a>得偷兰遮。<a id="a-4L"></a>若分割取直五钱已上。<a id="a-4M"></a>得波罗夷。<a id="a-4N"></a>若不直五钱得偷兰遮。<a id="a-4O"></a>若橛上有衣物。<a id="a-4P"></a>以盗心取离本处。<a id="a-4Q"></a>得波罗夷。<a id="a-4R"></a>若选择时得偷兰遮。<a id="a-4S"></a>若选择已取。<a id="a-4T"></a>乃至五钱若直五钱物。<a id="a-4U"></a>得波罗夷。<a id="a-4V"></a>若并橛持去。<a id="a-4W"></a>得偷兰遮。<a id="a-4X"></a>问何时得波罗夷。<a id="a-4Y"></a>答若离橛时得波罗夷。<a id="a-4Z"></a>若衣物在架上。<a id="a-4a"></a>比丘盗心取离本处。<a id="a-4b"></a>得波罗夷。<a id="a-4c"></a>若选择时得偷兰遮。<a id="a-4d"></a>选择已乃至取五钱若直五钱物。<a id="a-4e"></a>得波罗夷。<a id="a-4f"></a>若并架持去得偷兰遮。<a id="a-4g"></a>问何时得波罗夷。<a id="a-4h"></a>答若离架时得波罗夷。<a id="a-4i"></a>若比丘语余比丘言。<a id="a-4j"></a>汝知某甲居士有重物不。<a id="a-4k"></a>比丘言。<a id="a-4l"></a>知。<a id="a-4m"></a>是比丘语言。<a id="a-4n"></a>汝盗取来。<a id="a-4o"></a>彼比丘随教取离本处。<a id="a-4p"></a>得波罗夷。<a id="a-4q"></a>若不随教取者偷兰遮。<a id="a-4r"></a>取者得波罗夷。<a id="a-4s"></a>问颇有比丘取不具足物得波罗夷耶。<a id="a-4t"></a>答有。<a id="a-4u"></a>若取不具足物价直五钱。<a id="a-4v"></a>得波罗夷。<a id="a-4w"></a>又问。<a id="a-4x"></a>颇有比丘重物以盗心处处移转不犯波罗夷耶。<a id="a-4y"></a>答有。<a id="a-4z"></a>若比丘。<a id="a-50"></a>持和上阿阇梨衣囊。<a id="a-51"></a>移上着下移下着上。<a id="a-52"></a>一一重物以盗心。<a id="a-53"></a>若疑惑是耶非耶。<a id="a-54"></a>若取是者波罗夷。<a id="a-55"></a>是彼所有耶。<a id="a-56"></a>非彼所有耶。<a id="a-57"></a>若取是彼所有。<a id="a-58"></a>波罗夷。<a id="a-59"></a>又问。<a id="a-5A"></a>如佛所说。<a id="a-5B"></a>若比丘盗心取他物。<a id="a-5C"></a>乃至五钱若直五钱物。<a id="a-5D"></a>得波罗夷。<a id="a-5E"></a>云何是五钱。<a id="a-5F"></a>答若一铜钱直十六小铜钱者是。<a id="a-5G"></a>未受具戒人盗心取是物。<a id="a-5H"></a>未受具戒人离本处。<a id="a-5I"></a>得突吉罗。<a id="a-5J"></a>未受具戒人盗心取是物。<a id="a-5K"></a>受具戒时离本处。<a id="a-5L"></a>得突吉罗。<a id="a-5M"></a>未受具戒人盗心取是物。<a id="a-5N"></a>受具戒人离本处。<a id="a-5O"></a>得波罗夷。<a id="a-5P"></a>受具戒时盗心取是物。<a id="a-5Q"></a>受具戒时离本处。<a id="a-5R"></a>得突吉罗。<a id="a-5S"></a>受具戒时盗心取是物。<a id="a-5T"></a>受戒竟离本处。<a id="a-5U"></a>得波罗夷。<a id="a-5V"></a>受具戒人盗心取是物。<a id="a-5W"></a>受具戒人离本处。<a id="a-5X"></a>得波罗夷。<a id="a-5Y"></a>受具戒人盗心取是物。<a id="a-5Z"></a>非具戒人离本处。<a id="a-5a"></a>得偷兰遮。<a id="a-5b"></a>问如佛所说。<a id="a-5c"></a>有二种盗取地。<a id="a-5d"></a>一相言取。<a id="a-5e"></a>二摽相取。<a id="a-5f"></a>若相言得胜取。<a id="a-5g"></a>得波罗夷。<a id="a-5h"></a>不胜取得偷兰遮。<a id="a-5i"></a>若不胜已更作相。<a id="a-5j"></a>若所得地乃至直五钱。<a id="a-5k"></a>得波罗夷。<a id="a-5l"></a>房舍亦如是。<a id="a-5m"></a>若比丘摇树落果。<a id="a-5n"></a>若一时堕。<a id="a-5o"></a>随计直犯。<a id="a-5p"></a>问。<a id="a-5q"></a>若比丘取拘耶尼人物。<a id="a-5r"></a>齐几许得波罗夷。<a id="a-5s"></a>答计彼物价直五钱已上。<a id="a-5t"></a>得波罗夷。<a id="a-5u"></a>弗于逮亦如是。<a id="a-5v"></a>问。<a id="a-5w"></a>若取郁单越物。<a id="a-5x"></a>齐几许得波罗夷。<a id="a-5y"></a>答。<a id="a-5z"></a>彼国人无我无所属故无罪。<a id="a-60"></a>问。<a id="a-61"></a>若比丘取铁器铜器。<a id="a-62"></a>随计价直犯。<a id="a-63"></a>问。<a id="a-64"></a>颇比丘盗三钱得波罗夷耶。<a id="a-65"></a>答曰。<a id="a-66"></a>得。<a id="a-67"></a>若钱贵时是。<a id="a-68"></a>问。<a id="a-69"></a>颇比丘盗五钱不犯波罗夷耶。<a id="a-6A"></a>答有。<a id="a-6B"></a>若钱贱时是。<a id="a-6C"></a>若比丘先以盗。<a id="a-6D"></a>心斫衣架。<a id="a-6E"></a>后生自心得偷兰遮。<a id="a-6F"></a>若先以自心斫衣架。<a id="a-6G"></a>后生盗心得波罗夷。<a id="a-6H"></a>又问。<a id="a-6I"></a>若比丘破谷仓取谷。<a id="a-6J"></a>云何得罪。<a id="a-6K"></a>答。<a id="a-6L"></a>随时取随计直犯。<a id="a-6M"></a>问颇有比丘取多物不犯波罗夷耶。<a id="a-6N"></a>答有。<a id="a-6O"></a>若取众未分物是。<a id="a-6P"></a>若盗木器。<a id="a-6Q"></a>应随计直犯。<a id="a-6R"></a>问。<a id="a-6S"></a>颇有比丘盗金鬘不犯波罗夷耶。<a id="a-6T"></a>答有。<a id="a-6U"></a>取非人金鬘是。<a id="a-6V"></a>又复若金鬘不直五钱亦是。<a id="a-6W"></a>若比丘盗水。<a id="a-6X"></a>应随计直犯。<a id="a-6Y"></a>若决渠盗水。<a id="a-6Z"></a>应随计直犯。<a id="a-6a"></a>问。<a id="a-6b"></a>颇比丘持戒清净畏罪不与取千钱不得波罗夷耶。<a id="a-6c"></a>答有。<a id="a-6d"></a>若生己物想。<a id="a-6e"></a>若同意取。<a id="a-6f"></a>若暂取用。<a id="a-6g"></a>若知是物无所属。<a id="a-6h"></a>若狂若心乱。<a id="a-6i"></a>若病荒错无罪。<a id="a-6j"></a>若居士有千钱在一处。<a id="a-6k"></a>比丘以盗心方便取。<a id="a-6l"></a>居士言。<a id="a-6m"></a>是我物持与汝。<a id="a-6n"></a>比丘闻是语已若取。<a id="a-6o"></a>得偷兰遮。<a id="a-6p"></a>问。<a id="a-6q"></a>颇比丘取五钱离本处不犯波罗夷耶。<a id="a-6r"></a>答有。<a id="a-6s"></a>若一时取一钱离本处。<a id="a-6t"></a>若二若三若四。<a id="a-6u"></a>不一时取五钱。<a id="a-6v"></a>不犯。</p>
  <p id="a6w">有比丘。<a id="a-6x"></a>盗心取他物。<a id="a-6y"></a>自心覆藏。<a id="a-6z"></a>得偷兰遮。<a id="a-70"></a>自心取他物。<a id="a-71"></a>他心覆藏。<a id="a-72"></a>得波罗夷。<a id="a-73"></a>又问。<a id="a-74"></a>若诸人有五宝若似五宝。<a id="a-75"></a>藏在地中。<a id="a-76"></a>若比丘。<a id="a-77"></a>以咒术力若药草力。<a id="a-78"></a>若破坏若变色。<a id="a-79"></a>破他利故得何罪。<a id="a-7A"></a>答得偷兰遮。<a id="a-7B"></a>若比丘。<a id="a-7C"></a>檀越请僧食。<a id="a-7D"></a>次未至。<a id="a-7E"></a>自言我应去。<a id="a-7F"></a>故妄语得波夜提。<a id="a-7G"></a>若遣使若与信若遣疏。<a id="a-7H"></a>得突吉罗。<a id="a-7I"></a>若是食。<a id="a-7J"></a>随计直犯。<a id="a-7K"></a>又问。<a id="a-7L"></a>若比丘取他不中用钱。<a id="a-7M"></a>得何罪。<a id="a-7N"></a>答是钱应随计价直犯。<a id="a-7O"></a>问颇比丘移他重物离本处不得波罗夷耶。<a id="a-7P"></a>答有。<a id="a-7Q"></a>他人若衣钵若衣物在地。<a id="a-7R"></a>曳去不出界。<a id="a-7S"></a>得偷兰遮。<a id="a-7T"></a>若居士衣在比丘所。<a id="a-7U"></a>比丘盗心方便。<a id="a-7V"></a>作相言是我衣。<a id="a-7W"></a>故妄语得波夜提。<a id="a-7X"></a>作方便居士来语比丘言。<a id="a-7Y"></a>此是我衣。<a id="a-7Z"></a>汝欲得者当相与。<a id="a-7a"></a>知居士舍已取得偷兰遮。<a id="a-7b"></a>若比丘治铜作金色过关。<a id="a-7c"></a>得偷兰遮。<a id="a-7d"></a>若问更有物不。<a id="a-7e"></a>实有物而言无。<a id="a-7f"></a>故妄语得波夜提。<a id="a-7g"></a>若比丘贷他物。<a id="a-7h"></a>抵言不贷。<a id="a-7i"></a>故妄语得波夜提。<a id="a-7j"></a>若先用尽后断当断当已。<a id="a-7k"></a>得波罗夷。<a id="a-7l"></a>若先断当后离本处。<a id="a-7m"></a>离本处时得波罗夷。<a id="a-7n"></a>若比丘受他寄物。<a id="a-7o"></a>若主问。<a id="a-7p"></a>抵言不受。<a id="a-7q"></a>故妄语得波夜提。<a id="a-7r"></a>若先用尽后断当断当已。<a id="a-7s"></a>得波罗夷。<a id="a-7t"></a>若先断当后离本处。<a id="a-7u"></a>离本处时得波罗夷。<a id="a-7v"></a>若比丘取钱直。<a id="a-7w"></a>应计是钱若取似钱。<a id="a-7x"></a>亦应随计直犯。<a id="a-7y"></a>问颇比丘取多物不得波罗夷耶。<a id="a-7z"></a>答有。<a id="a-80"></a>物虽多不直五钱是未受具戒作盗方便。<a id="a-81"></a>未受具戒人离本处。<a id="a-82"></a>得突吉罗。<a id="a-83"></a>未受具戒人作盗方便。<a id="a-84"></a>受具戒时离本处。<a id="a-85"></a>得突吉罗。<a id="a-86"></a>未受具戒人作盗方便。<a id="a-87"></a>受具戒人离本处。<a id="a-88"></a>得波罗夷。<a id="a-89"></a>受具戒时作盗方便。<a id="a-8A"></a>受具戒时离本处。<a id="a-8B"></a>得突吉罗。<a id="a-8C"></a>受具戒时作盗方便。<a id="a-8D"></a>受具戒已离本处。<a id="a-8E"></a>得波罗夷。<a id="a-8F"></a>受具戒人作盗方便。<a id="a-8G"></a>受具戒人离本处。<a id="a-8H"></a>得波罗夷。<a id="a-8I"></a>受具戒人作盗方便。<a id="a-8J"></a>非具戒人离本处。<a id="a-8K"></a>得偷兰遮。<a id="a-8L"></a>若诸人有象马牛羊驴骡骆驼。<a id="a-8M"></a>如是等畜生利益人民。<a id="a-8N"></a>若比丘快心故。<a id="a-8O"></a>若截其足。<a id="a-8P"></a>若坏余身分。<a id="a-8Q"></a>若放令去。<a id="a-8R"></a>得偷兰遮。<a id="a-8S"></a>若诸人有象马牛羊驴骡骆驼。<a id="a-8T"></a>如是等畜生利益人民。<a id="a-8U"></a>比丘快心故。<a id="a-8V"></a>解放令去。<a id="a-8W"></a>得偷兰遮。<a id="a-8X"></a>若比丘为盗方便。<a id="a-8Y"></a>变形作比丘尼。<a id="a-8Z"></a>比丘尼离本处。<a id="a-8a"></a>得波罗夷。<a id="a-8b"></a>若比丘尼为盗方便。<a id="a-8c"></a>变形作比丘。<a id="a-8d"></a>比丘离本处。<a id="a-8e"></a>得波罗夷。<a id="a-8f"></a>问颇比丘盗他重物不得波罗夷耶。<a id="a-8g"></a>答有。<a id="a-8h"></a>先破戒若贼住若先来白衣是。<a id="a-8i"></a>问颇有不受具戒人盗他重物得波罗夷耶。<a id="a-8j"></a>答有。<a id="a-8k"></a>与学沙弥是。</p>
  <p data-pb></p>
  <h2 id="a8l">问杀事第三</h2>
  <p id="a8m">波离问佛。<a id="a-8n"></a>若比丘以咒术。<a id="a-8o"></a>变身作畜生形。<a id="a-8p"></a>夺人命。<a id="a-8q"></a>得波罗夷不。<a id="a-8r"></a>答若自忆念我是比丘。<a id="a-8s"></a>得波罗夷。<a id="a-8t"></a>若不忆念偷兰遮。<a id="a-8u"></a>问颇有比丘杀母得大福不得罪耶。<a id="a-8v"></a>答有。<a id="a-8w"></a>爱名为母。<a id="a-8x"></a>若杀得大福。<a id="a-8y"></a>不得罪也。<a id="a-8z"></a>问颇有比丘杀父得大福不得罪耶。<a id="a-90"></a>答有。<a id="a-91"></a>漏名为父。<a id="a-92"></a>杀得大福不得罪也。<a id="a-93"></a>问若比丘作方便欲杀母而杀非母。<a id="a-94"></a>得波罗夷并逆罪耶。<a id="a-95"></a>答不得。<a id="a-96"></a>得偷兰遮。<a id="a-97"></a>问若比丘作方便。<a id="a-98"></a>欲杀非母。<a id="a-99"></a>而自杀母。<a id="a-9A"></a>得波罗夷并逆罪耶。<a id="a-9B"></a>答不得。<a id="a-9C"></a>得偷兰遮。<a id="a-9D"></a>若比丘作方便。<a id="a-9E"></a>欲杀人而杀非人。<a id="a-9F"></a>得偷兰遮。<a id="a-9G"></a>若比丘作方便。<a id="a-9H"></a>欲杀非人而杀人。<a id="a-9I"></a>得突吉罗。<a id="a-9J"></a>问若比丘作方便。<a id="a-9K"></a>欲杀阿罗汉。<a id="a-9L"></a>而杀非阿罗汉。<a id="a-9M"></a>得波罗夷并逆罪耶。<a id="a-9N"></a>答不得。<a id="a-9O"></a>得偷兰遮。<a id="a-9P"></a>问若比丘作方便。<a id="a-9Q"></a>欲杀非阿罗汉。<a id="a-9R"></a>而杀阿罗汉。<a id="a-9S"></a>得波罗夷并逆罪耶。<a id="a-9T"></a>答不得。<a id="a-9U"></a>得偷兰遮。<a id="a-9V"></a>问若比丘实是阿罗汉比丘。<a id="a-9W"></a>谓非罗汉生恶心杀。<a id="a-9X"></a>得波罗夷并逆罪耶。<a id="a-9Y"></a>答得波罗夷。<a id="a-9Z"></a>亦得逆罪。<a id="a-9a"></a>问若比丘实非阿罗汉比丘。<a id="a-9b"></a>谓是阿罗汉。<a id="a-9c"></a>生恶心杀。<a id="a-9d"></a>得波罗夷并逆罪耶。<a id="a-9e"></a>答得波罗夷。<a id="a-9f"></a>不得逆罪。<a id="a-9g"></a>问有一女人弃加罗逻。<a id="a-9h"></a>一女人还取用。<a id="a-9i"></a>后生子。<a id="a-9j"></a>何者是母。<a id="a-9k"></a>答先者是也。<a id="a-9l"></a>问比丘杀何母。<a id="a-9m"></a>得波罗夷并逆罪耶。<a id="a-9n"></a>答杀先母得波罗夷并逆罪。<a id="a-9o"></a>问若是子欲出家应问何母。<a id="a-9p"></a>答应问后者。<a id="a-9q"></a>问颇比丘堕人胎不犯波罗夷耶。<a id="a-9r"></a>答有。<a id="a-9s"></a>若人怀畜生是。<a id="a-9t"></a>问颇比丘堕畜生胎犯波罗夷耶。<a id="a-9u"></a>答有。<a id="a-9v"></a>若畜生怀人是。<a id="a-9w"></a>问若比丘欲杀父母。<a id="a-9x"></a>方便作杀因缘。<a id="a-9y"></a>作已自投深坑。<a id="a-9z"></a>得波罗夷并逆罪耶。<a id="a-A0"></a>答父母先死比丘后死。<a id="a-A1"></a>得波罗夷并逆罪。<a id="a-A2"></a>若比丘先死父母后死。<a id="a-A3"></a>得偷兰遮问颇比丘欲杀父母。<a id="a-A4"></a>方便作杀因缘。<a id="a-A5"></a>作已持刀自杀。<a id="a-A6"></a>得波罗夷并逆罪耶。<a id="a-A7"></a>答若父母先死比丘后死。<a id="a-A8"></a>得波罗夷并逆罪。<a id="a-A9"></a>若比丘先死父母后死。<a id="a-AA"></a>得偷兰遮。<a id="a-AB"></a>问颇比丘杀父母不得波罗夷并逆罪耶。<a id="a-AC"></a>答有。<a id="a-AD"></a>若比丘病。<a id="a-AE"></a>父母来问讯。<a id="a-AF"></a>比丘经行倒父母上。<a id="a-AG"></a>父母若死。<a id="a-AH"></a>比丘无罪。<a id="a-AI"></a>又复比丘病。<a id="a-AJ"></a>父母扶将归家。<a id="a-AK"></a>比丘蹴蹶倒父母上。<a id="a-AL"></a>父母若死。<a id="a-AM"></a>比丘无罪。<a id="a-AN"></a>若比丘欲杀父母。<a id="a-AO"></a>心生疑。<a id="a-AP"></a>是父母非。<a id="a-AQ"></a>若心定。<a id="a-AR"></a>知是父母杀。<a id="a-AS"></a>得波罗夷并逆罪。<a id="a-AT"></a>若生疑。<a id="a-AU"></a>是人非人。<a id="a-AV"></a>若心定。<a id="a-AW"></a>知是人杀。<a id="a-AX"></a>得波罗夷。<a id="a-AY"></a>若人捉贼欲将杀。<a id="a-AZ"></a>贼得走去。<a id="a-Aa"></a>若以官力。<a id="a-Ab"></a>若聚落力。<a id="a-Ac"></a>追逐是贼。<a id="a-Ad"></a>比丘逆道来。<a id="a-Ae"></a>追者问比丘言。<a id="a-Af"></a>汝见贼不。<a id="a-Ag"></a>是比丘。<a id="a-Ah"></a>先于贼有恶心嗔恨心。<a id="a-Ai"></a>语言。<a id="a-Aj"></a>我见在是处。<a id="a-Ak"></a>以是因缘令贼失命。<a id="a-Al"></a>比丘得波罗夷。<a id="a-Am"></a>若人将众多贼欲杀。<a id="a-An"></a>是贼得走去。<a id="a-Ao"></a>若以官力若聚落力追逐。<a id="a-Ap"></a>是比丘逆道来。<a id="a-Aq"></a>追者问比丘言。<a id="a-Ar"></a>汝见贼不。<a id="a-As"></a>是贼中或一人。<a id="a-At"></a>是比丘所嗔恨者。<a id="a-Au"></a>比丘言。<a id="a-Av"></a>我见在是处。<a id="a-Aw"></a>若得杀。<a id="a-Ax"></a>非所嗔者偷兰遮问。<a id="a-Ay"></a>若比丘作非母想杀母。<a id="a-Az"></a>得波罗夷并逆罪耶。<a id="a-B0"></a>答得波罗夷并逆罪。<a id="a-B1"></a>问比丘作母想杀非母。<a id="a-B2"></a>得波罗夷并逆罪耶。<a id="a-B3"></a>答得波罗夷。<a id="a-B4"></a>不得逆罪。<a id="a-B5"></a>问若比丘非人想恶心杀人。<a id="a-B6"></a>得波罗夷不。<a id="a-B7"></a>答得波罗夷。<a id="a-B8"></a>问若比丘作人想恶心杀非人。<a id="a-B9"></a>得波罗夷不。<a id="a-BA"></a>答不得。<a id="a-BB"></a>得偷兰遮。<a id="a-BC"></a>问颇比丘夺人命不得波罗夷耶。<a id="a-BD"></a>答有。<a id="a-BE"></a>自杀身无罪。<a id="a-BF"></a>若比丘戏笑打他。<a id="a-BG"></a>若死得突吉罗。<a id="a-BH"></a>未受具戒人作杀人方便。<a id="a-BI"></a>未受具戒人夺命。<a id="a-BJ"></a>得突吉罗。<a id="a-BK"></a>未受具戒人作杀人方便。<a id="a-BL"></a>受具戒时夺命。<a id="a-BM"></a>得突吉罗。<a id="a-BN"></a>未受具戒人作杀人方便。<a id="a-BO"></a>受具戒人夺命。<a id="a-BP"></a>得波罗夷。<a id="a-BQ"></a>受具戒时作杀人方便。<a id="a-BR"></a>受具戒时夺命。<a id="a-BS"></a>得突吉罗。<a id="a-BT"></a>受具戒时作杀人方便。<a id="a-BU"></a>受具戒已夺命。<a id="a-BV"></a>得波罗夷。<a id="a-BW"></a>受具戒人作杀人方便。<a id="a-BX"></a>受具戒人夺命。<a id="a-BY"></a>得波罗夷。<a id="a-BZ"></a>受具戒人作杀人方便。<a id="a-Ba"></a>非具戒人夺命。<a id="a-Bb"></a>得偷兰遮。<a id="a-Bc"></a>问颇比丘杀人不得波罗夷耶。<a id="a-Bd"></a>答有。<a id="a-Be"></a>若先破戒若贼住若先来白衣是。<a id="a-Bf"></a>问颇有不受具戒人杀人得波罗夷耶。<a id="a-Bg"></a>答有。<a id="a-Bh"></a>与学沙弥是也。</p>
  <p data-pb></p>
  <h2 id="aBi">问妄语事第四</h2>
  <p id="aBj">优波离问佛言。<a id="a-Bk"></a>世尊。<a id="a-Bl"></a>大妄语边。<a id="a-Bm"></a>云何得轻重罪。<a id="a-Bn"></a>答比丘言我退失须陀洹斯陀含阿那含果阿罗汉果。<a id="a-Bo"></a>未得言失。<a id="a-Bp"></a>得偷兰遮。<a id="a-Bq"></a>若言我得果。<a id="a-Br"></a>得波罗夷。<a id="a-Bs"></a>问若比丘言。<a id="a-Bt"></a>我得须陀洹斯陀含阿那含阿罗汉果。<a id="a-Bu"></a>有人急问。<a id="a-Bv"></a>便言我非。<a id="a-Bw"></a>得何罪。<a id="a-Bx"></a>答得偷兰遮。<a id="a-By"></a>问若比丘言。<a id="a-Bz"></a>我退失阿罗汉果阿那含果。<a id="a-C0"></a>得何罪。<a id="a-C1"></a>答若不得而言退失。<a id="a-C2"></a>得偷兰遮。<a id="a-C3"></a>若自言我有下果失上果。<a id="a-C4"></a>得波罗夷。<a id="a-C5"></a>问比丘言我是学人。<a id="a-C6"></a>有人急问。<a id="a-C7"></a>云何学人。<a id="a-C8"></a>比丘答言。<a id="a-C9"></a>我多闻利根读诵通利。<a id="a-CA"></a>若坐禅无胜我者。<a id="a-CB"></a>比丘法应学一切善法。<a id="a-CC"></a>是故我是学人。<a id="a-CD"></a>得何罪。<a id="a-CE"></a>答得偷兰遮。<a id="a-CF"></a>若言我得无漏学法故名学人。<a id="a-CG"></a>得波罗夷。<a id="a-CH"></a>问若比丘言。<a id="a-CI"></a>我是无学人。<a id="a-CJ"></a>有人急问。<a id="a-CK"></a>云何无学。<a id="a-CL"></a>比丘答言。<a id="a-CM"></a>我不复学。<a id="a-CN"></a>多闻利根读诵通利及坐禅。<a id="a-CO"></a>是故我是无学人。<a id="a-CP"></a>得何罪。<a id="a-CQ"></a>答得偷兰遮。<a id="a-CR"></a>若言我不复学无漏法。<a id="a-CS"></a>是故名无学人。<a id="a-CT"></a>得波罗夷。<a id="a-CU"></a>问若比丘言我无所有。<a id="a-CV"></a>若人急问。<a id="a-CW"></a>云何无所有。<a id="a-CX"></a>比丘言。<a id="a-CY"></a>我无衣钵。<a id="a-CZ"></a>无户钩。<a id="a-Ca"></a>无时无时分。<a id="a-Cb"></a>无七日无尽形药。<a id="a-Cc"></a>是故名无所有。<a id="a-Cd"></a>得何罪。<a id="a-Ce"></a>答得偷兰遮。<a id="a-Cf"></a>若言我无贪欲嗔恚愚痴。<a id="a-Cg"></a>是故名无所有。<a id="a-Ch"></a>得波罗夷。<a id="a-Ci"></a>问若比丘言。<a id="a-Cj"></a>我是末后身。<a id="a-Ck"></a>有人急问。<a id="a-Cl"></a>云何名末后身。<a id="a-Cm"></a>比丘言。<a id="a-Cn"></a>我于过去无数生死身。<a id="a-Co"></a>此为末后身。<a id="a-Cp"></a>是故言末后身。<a id="a-Cq"></a>得何罪。<a id="a-Cr"></a>答得偷兰遮。<a id="a-Cs"></a>若言我身。<a id="a-Ct"></a>分尽更不受后身。<a id="a-Cu"></a>是故名末后身。<a id="a-Cv"></a>得波罗夷。<a id="a-Cw"></a>问若比丘语比丘言。<a id="a-Cx"></a>汝当称我为须陀洹斯陀含阿那含阿罗汉。<a id="a-Cy"></a>若问已便言。<a id="a-Cz"></a>我非须陀洹斯陀含阿那含阿罗汉。<a id="a-D0"></a>得何罪。<a id="a-D1"></a>答得偷兰遮。<a id="a-D2"></a>若人问一比丘言。<a id="a-D3"></a>谁道汝是须陀洹斯陀含阿那含阿罗汉。<a id="a-D4"></a>比丘言。<a id="a-D5"></a>谁作是语。<a id="a-D6"></a>我非须陀洹斯陀含阿那含阿罗汉。<a id="a-D7"></a>得何罪。<a id="a-D8"></a>答得偷兰遮。<a id="a-D9"></a>问若比丘言。<a id="a-DA"></a>我耆阇崛山中须陀洹果。<a id="a-DB"></a>毗婆罗婆山中斯陀含果。<a id="a-DC"></a>萨婆娑罗颇罗山中阿那含果。<a id="a-DD"></a>萨钵那求呵山中阿罗汉果。<a id="a-DE"></a>若问汝何因缘说耆阇崛山中须陀洹果。<a id="a-DF"></a>比丘便言。<a id="a-DG"></a>我在耆阇崛山中。<a id="a-DH"></a>读诵思惟精进。<a id="a-DI"></a>求觅须陀洹果。<a id="a-DJ"></a>作如是语。<a id="a-DK"></a>得何罪。<a id="a-DL"></a>答得偷兰遮。<a id="a-DM"></a>乃至阿罗汉果亦如是。<a id="a-DN"></a>若言我在耆阇崛山中得须陀洹果。<a id="a-DO"></a>乃至萨钵那求呵山中得阿罗汉果。<a id="a-DP"></a>作如是语。<a id="a-DQ"></a>得波罗夷。<a id="a-DR"></a>问若他问比丘言。<a id="a-DS"></a>汝得果不。<a id="a-DT"></a>比丘尔时手中有庵婆果瞻婆果婆罗头果紧头果那梨罗果。<a id="a-DU"></a>因是故言我得果。<a id="a-DV"></a>作如是语。<a id="a-DW"></a>应得何罪。<a id="a-DX"></a>答得偷兰遮。<a id="a-DY"></a>问若比丘言。<a id="a-DZ"></a>某甲檀越舍入出比丘。<a id="a-Da"></a>是须陀洹斯陀含阿那含阿罗汉。<a id="a-Db"></a>若问何者是。<a id="a-Dc"></a>答言我是。<a id="a-Dd"></a>我亦非须陀洹斯陀含阿那含阿罗汉。<a id="a-De"></a>作如是语。<a id="a-Df"></a>应得何罪。<a id="a-Dg"></a>答得偷兰遮。<a id="a-Dh"></a>问若比丘言。<a id="a-Di"></a>某甲檀越舍入坐受水饮食已随意而出。<a id="a-Dj"></a>是须陀洹斯陀含阿那含阿罗汉。<a id="a-Dk"></a>若问谁是。<a id="a-Dl"></a>答言我是。<a id="a-Dm"></a>我非须陀洹斯陀含阿那含阿罗汉。<a id="a-Dn"></a>作如是语。<a id="a-Do"></a>应得何罪。<a id="a-Dp"></a>答得偷兰遮。<a id="a-Dq"></a>问若比丘言。<a id="a-Dr"></a>某甲檀越舍敷庄严坐处。<a id="a-Ds"></a>若得须陀洹斯陀含阿那含阿罗汉。<a id="a-Dt"></a>是人得坐是座。<a id="a-Du"></a>我次得坐是座。<a id="a-Dv"></a>我亦非须陀洹斯陀含阿那含阿罗汉。<a id="a-Dw"></a>作如是语。<a id="a-Dx"></a>应得何罪。<a id="a-Dy"></a>答得偷兰遮。<a id="a-Dz"></a>问若人问比丘言。<a id="a-E0"></a>汝衣被饮食卧具汤药资生之具。<a id="a-E1"></a>从何处得。<a id="a-E2"></a>比丘言。<a id="a-E3"></a>某甲檀越舍其有此物。<a id="a-E4"></a>檀越言。<a id="a-E5"></a>若得须陀洹斯陀含阿那含阿罗汉者。<a id="a-E6"></a>便取是物。<a id="a-E7"></a>我取是物。<a id="a-E8"></a>我亦非须陀洹斯陀含阿那含阿罗汉。<a id="a-E9"></a>作如是语。<a id="a-EA"></a>应得何罪。<a id="a-EB"></a>答得偷兰遮。<a id="a-EC"></a>问若比丘言。<a id="a-ED"></a>我无不活畏。<a id="a-EE"></a>无恶名畏。<a id="a-EF"></a>无死畏。<a id="a-EG"></a>无恶趣畏。<a id="a-EH"></a>无大众畏。<a id="a-EI"></a>若言我不畏是五畏。<a id="a-EJ"></a>应得何罪。<a id="a-EK"></a>答得偷兰遮。<a id="a-EL"></a>若言我断是五畏。<a id="a-EM"></a>得波罗夷。<a id="a-EN"></a>问若比丘言。<a id="a-EO"></a>我尽结使欲缚盖缠。<a id="a-EP"></a>若问言云何尽。<a id="a-EQ"></a>若言我过去结使欲缚盖缠败坏尽。<a id="a-ER"></a>应得何罪。<a id="a-ES"></a>答得偷兰遮。<a id="a-ET"></a>若言断结使欲缚盖缠尽。<a id="a-EU"></a>得波罗夷。<a id="a-EV"></a>问若比丘言。<a id="a-EW"></a>圣弟子所应得。<a id="a-EX"></a>我得是事。<a id="a-EY"></a>若人问言。<a id="a-EZ"></a>汝得何物。<a id="a-Ea"></a>若言。<a id="a-Eb"></a>我得读诵通利问难。<a id="a-Ec"></a>若坐禅精进不怠故。<a id="a-Ed"></a>名我得是事。<a id="a-Ee"></a>应得何罪。<a id="a-Ef"></a>答得偷兰遮。<a id="a-Eg"></a>若说得圣弟子法。<a id="a-Eh"></a>得波罗夷。<a id="a-Ei"></a>问若比丘说。<a id="a-Ej"></a>我修习五根五力七觉意。<a id="a-Ek"></a>若人问言。<a id="a-El"></a>云何修习。<a id="a-Em"></a>便言。<a id="a-En"></a>我读诵通利问难坐禅修集。<a id="a-Eo"></a>不怠故名修习。<a id="a-Ep"></a>应得何罪。<a id="a-Eq"></a>答得偷兰遮。<a id="a-Er"></a>若言我得五根五力七觉意。<a id="a-Es"></a>得波罗夷。<a id="a-Et"></a>问颇有比丘虚妄说圣法不得波罗夷耶。<a id="a-Eu"></a>答曰。<a id="a-Ev"></a>有。<a id="a-Ew"></a>比丘欲说须陀洹果。<a id="a-Ex"></a>误说斯陀含果。<a id="a-Ey"></a>欲说斯陀含果。<a id="a-Ez"></a>误说阿那含果。<a id="a-F0"></a>欲说阿那含果。<a id="a-F1"></a>误说阿罗汉果是。<a id="a-F2"></a>问比丘若言。<a id="a-F3"></a>我今日不入世间禅定。<a id="a-F4"></a>若人问言。<a id="a-F5"></a>昨日云何。<a id="a-F6"></a>若言昨日亦不入。<a id="a-F7"></a>作如是语。<a id="a-F8"></a>应得何罪。<a id="a-F9"></a>答得偷兰遮。<a id="a-FA"></a>若说禅法。<a id="a-FB"></a>得波罗夷。<a id="a-FC"></a>问若比丘言我是大师。<a id="a-FD"></a>若人问言。<a id="a-FE"></a>云何大师。<a id="a-FF"></a>若言。<a id="a-FG"></a>我为人说法教化作大师事故名大师。<a id="a-FH"></a>应得何罪。<a id="a-FI"></a>答得偷兰遮。<a id="a-FJ"></a>若说大师法。<a id="a-FK"></a>得波罗夷。<a id="a-FL"></a>问若比丘言。<a id="a-FM"></a>我是佛。<a id="a-FN"></a>若人问言。<a id="a-FO"></a>云何名佛。<a id="a-FP"></a>若言。<a id="a-FQ"></a>我觉三不善根十不善道。<a id="a-FR"></a>不应作故名为佛。<a id="a-FS"></a>应得何罪。<a id="a-FT"></a>答得偷兰遮。<a id="a-FU"></a>若说佛法。<a id="a-FV"></a>得波罗夷。<a id="a-FW"></a>问若比丘言。<a id="a-FX"></a>我是毗婆尸佛弟子。<a id="a-FY"></a>若人问言。<a id="a-FZ"></a>云何毗婆尸佛弟子。<a id="a-Fa"></a>便言。<a id="a-Fb"></a>若人归命释迦文佛。<a id="a-Fc"></a>是人亦归命毗婆尸佛尸弃佛维叶佛拘留孙佛拘那含牟尼佛迦葉佛。<a id="a-Fd"></a>如是等一切诸佛。<a id="a-Fe"></a>作如是语。<a id="a-Ff"></a>应得何罪。<a id="a-Fg"></a>答得偷兰遮。<a id="a-Fh"></a>若说宿命神通。<a id="a-Fi"></a>得波罗夷。<a id="a-Fj"></a>问若比丘言。<a id="a-Fk"></a>我喜须陀洹斯陀含阿那含阿罗汉果。<a id="a-Fl"></a>若人问言。<a id="a-Fm"></a>汝得是道耶。<a id="a-Fn"></a>答我不得须陀洹斯陀含阿那含阿罗汉果。<a id="a-Fo"></a>作如是语。<a id="a-Fp"></a>应得何罪。<a id="a-Fq"></a>答得偷兰遮。<a id="a-Fr"></a>问若人问比丘言。<a id="a-Fs"></a>汝得果耶。<a id="a-Ft"></a>尔时比丘手中。<a id="a-Fu"></a>有庵罗果波那萨果阎浮果那利耆陀果。<a id="a-Fv"></a>因是故说得果。<a id="a-Fw"></a>应得何罪。<a id="a-Fx"></a>答得偷兰遮。<a id="a-Fy"></a>若说果事。<a id="a-Fz"></a>波罗夷。<a id="a-G0"></a>问若比丘自作书言。<a id="a-G1"></a>我是须陀洹斯陀含阿那含阿罗汉果。<a id="a-G2"></a>作如是语已语比丘言。<a id="a-G3"></a>此书说我得果。<a id="a-G4"></a>我非须陀洹斯陀含阿那含阿罗汉果。<a id="a-G5"></a>作如是语者。<a id="a-G6"></a>应得何罪。<a id="a-G7"></a>答得偷兰遮。<a id="a-G8"></a>问颇比丘虚妄。<a id="a-G9"></a>说我得圣法。<a id="a-GA"></a>不得波罗夷耶。<a id="a-GB"></a>答有。<a id="a-GC"></a>若先破戒若贼住先来白衣是。<a id="a-GD"></a>问颇有不受具戒虚妄说我得圣法得波罗夷耶。<a id="a-GE"></a>答有。<a id="a-GF"></a>与学沙弥是。<a id="a-GG"></a>问颇一比丘独入空房。<a id="a-GH"></a>一时得四波罗夷耶。<a id="a-GI"></a>答曰。<a id="a-GJ"></a>有。<a id="a-GK"></a>淫欲者如蓝婆罗。<a id="a-GL"></a>及弱脊盗者。<a id="a-GM"></a>先作盗方便已入舍。<a id="a-GN"></a>杀者亦先作杀因缘已入舍。<a id="a-GO"></a>妄语者自唱言阿罗汉。<a id="a-GP"></a>在此房中是也(问四波罗夷竟)。</p>
  <h2 id="aGQ">问十三事</h2>
  <p id="aGR">佛在舍卫国。<a id="a-GS"></a>优波离问佛言。<a id="a-GT"></a>世尊。<a id="a-GU"></a>如佛所说。<a id="a-GV"></a>故出精得僧伽婆尸沙。<a id="a-GW"></a>若比丘睡眠中弄觉已出精。<a id="a-GX"></a>得何罪。<a id="a-GY"></a>佛言。<a id="a-GZ"></a>若觉已不动无罪。<a id="a-Ga"></a>若动得偷兰遮。<a id="a-Gb"></a>若觉时弄唾眠已出。<a id="a-Gc"></a>得偷兰遮若比丘捉疮奈疮故弄出精。<a id="a-Gd"></a>得僧伽婆尸沙。<a id="a-Ge"></a>若比丘捉疮奈疮欲出精。<a id="a-Gf"></a>心还悔休。<a id="a-Gg"></a>得偷兰遮。<a id="a-Gh"></a>若比丘捉疮奈疮欲受细滑。<a id="a-Gi"></a>心还悔休。<a id="a-Gj"></a>得偷兰遮。<a id="a-Gk"></a>未受具戒人弄。<a id="a-Gl"></a>未受具戒出精。<a id="a-Gm"></a>得突吉罗。<a id="a-Gn"></a>未受具戒人弄。<a id="a-Go"></a>受具戒时出。<a id="a-Gp"></a>得突吉罗。<a id="a-Gq"></a>未受具戒人弄。<a id="a-Gr"></a>受具戒人出。<a id="a-Gs"></a>得僧伽婆尸沙。<a id="a-Gt"></a>受具戒时弄。<a id="a-Gu"></a>受具戒时出。<a id="a-Gv"></a>得突吉罗。<a id="a-Gw"></a>受具戒时弄。<a id="a-Gx"></a>受具戒已出。<a id="a-Gy"></a>得僧伽婆尸沙。<a id="a-Gz"></a>受具戒人弄。<a id="a-H0"></a>受具戒人出。<a id="a-H1"></a>得僧伽婆尸沙。<a id="a-H2"></a>受具戒人弄。<a id="a-H3"></a>非具戒人出。<a id="a-H4"></a>得偷兰遮。<a id="a-H5"></a>问若比丘作僧伽婆尸沙罪。<a id="a-H6"></a>不忆日月。<a id="a-H7"></a>应从何日来治。<a id="a-H8"></a>答从受具戒来治。<a id="a-H9"></a>问齐何名出精。<a id="a-HA"></a>答从疮出。<a id="a-HB"></a>问颇非比丘作罪比丘得脱耶。<a id="a-HC"></a>颇比丘作罪非比丘得脱耶。<a id="a-HD"></a>颇是人作罪即是人得脱耶。<a id="a-HE"></a>答有。<a id="a-HF"></a>非比丘作罪比丘得脱者。<a id="a-HG"></a>若比丘尼。<a id="a-HH"></a>得不共比丘僧伽婆尸沙罪。<a id="a-HI"></a>是比丘尼转根作比丘。<a id="a-HJ"></a>即时得脱。<a id="a-HK"></a>是名非比丘作罪比丘得脱。<a id="a-HL"></a>比丘作罪非比丘得脱者。<a id="a-HM"></a>若比丘。<a id="a-HN"></a>得不共比丘尼僧伽婆尸沙罪。<a id="a-HO"></a>是比丘转根作比丘尼。<a id="a-HP"></a>即时得脱。<a id="a-HQ"></a>是名比丘作罪。<a id="a-HR"></a>非比丘得脱。<a id="a-HS"></a>是人作罪即是人得脱者。<a id="a-HT"></a>若比丘作僧伽婆尸沙。<a id="a-HU"></a>如法治灭。<a id="a-HV"></a>若比丘尼作僧伽婆尸沙。<a id="a-HW"></a>如法治灭。<a id="a-HX"></a>是名是人作罪即是人得脱。<a id="a-HY"></a>诸比丘眠中弄觉已出。<a id="a-HZ"></a>若觉已不动无罪。<a id="a-Ha"></a>若动得偷兰遮。<a id="a-Hb"></a>问颇比丘故。<a id="a-Hc"></a>出精不得僧伽婆尸沙耶。<a id="a-Hd"></a>答有。<a id="a-He"></a>若未结戒作是。<a id="a-Hf"></a>四人本白衣弄。<a id="a-Hg"></a>一比丘出精。<a id="a-Hh"></a>是比丘得偷兰遮。<a id="a-Hi"></a>问颇比丘故出精不得僧伽婆尸沙耶。<a id="a-Hj"></a>答有。<a id="a-Hk"></a>若先破戒若贼住是。<a id="a-Hl"></a>问颇不受具戒人故出精得僧伽婆尸沙耶。<a id="a-Hm"></a>答曰有。<a id="a-Hn"></a>与学沙弥是也。<a id="a-Ho"></a>问如佛所说。<a id="a-Hp"></a>摩触女人身得僧伽婆尸沙。<a id="a-Hq"></a>颇比丘摩触女人身。<a id="a-Hr"></a>不得僧伽婆尸沙耶。<a id="a-Hs"></a>答。<a id="a-Ht"></a>有。<a id="a-Hu"></a>若女人身根坏。<a id="a-Hv"></a>比丘摩触。<a id="a-Hw"></a>得偷兰遮。<a id="a-Hx"></a>若比丘身根坏摩触女人。<a id="a-Hy"></a>得偷兰遮。<a id="a-Hz"></a>若比丘与女人期。<a id="a-I0"></a>疑是不是。<a id="a-I1"></a>若是摩触。<a id="a-I2"></a>得僧伽婆尸沙。<a id="a-I3"></a>疑是人非人。<a id="a-I4"></a>若是人女摩触。<a id="a-I5"></a>得僧伽婆尸沙。<a id="a-I6"></a>若比丘。<a id="a-I7"></a>以爪以齿以毛以疮以无肉骨。<a id="a-I8"></a>摩触女人身。<a id="a-I9"></a>得偷兰遮。<a id="a-IA"></a>若比丘。<a id="a-IB"></a>以身摩触女人爪齿毛疮无皮骨。<a id="a-IC"></a>偷兰遮。<a id="a-ID"></a>若比丘爱一女人。<a id="a-IE"></a>而摩触余女人身。<a id="a-IF"></a>得偷兰遮。<a id="a-IG"></a>若摩触二根女人身。<a id="a-IH"></a>得偷兰遮。<a id="a-II"></a>若摩触不能女人身。<a id="a-IJ"></a>得偷兰遮。<a id="a-IK"></a>若比丘不能男摩触女人身。<a id="a-IL"></a>得偷兰遮。<a id="a-IM"></a>若比丘摩触男子身。<a id="a-IN"></a>得偷兰遮。<a id="a-IO"></a>若比丘摩触女人身。<a id="a-IP"></a>是女人即时转根作男子。<a id="a-IQ"></a>比丘摩触男子。<a id="a-IR"></a>得偷兰遮。<a id="a-IS"></a>若比丘摩触女人身。<a id="a-IT"></a>比丘转根作比丘尼。<a id="a-IU"></a>比丘尼摩触女人身。<a id="a-IV"></a>得偷兰遮。<a id="a-IW"></a>若比丘摩触男子身。<a id="a-IX"></a>是男子转根作女人。<a id="a-IY"></a>比丘摩触女人身。<a id="a-IZ"></a>得僧伽婆尸沙。<a id="a-Ia"></a>若比丘摩触男子身。<a id="a-Ib"></a>比丘转根作比丘尼。<a id="a-Ic"></a>比丘尼摩触男子。<a id="a-Id"></a>得波罗夷。<a id="a-Ie"></a>若比丘尼摩触男子身。<a id="a-If"></a>是男子转根作女人。<a id="a-Ig"></a>比丘尼摩触女人身。<a id="a-Ih"></a>得偷兰遮。<a id="a-Ii"></a>若比丘尼摩触男子身。<a id="a-Ij"></a>是比丘尼转根作比丘。<a id="a-Ik"></a>比丘摩触男子。<a id="a-Il"></a>得偷兰遮。<a id="a-Im"></a>若比丘尼摩触女人身。<a id="a-In"></a>是女人转根作男子。<a id="a-Io"></a>比丘尼摩触男子。<a id="a-Ip"></a>得波罗夷。<a id="a-Iq"></a>若比丘尼摩触女人身。<a id="a-Ir"></a>是比丘尼转根作比丘。<a id="a-Is"></a>比丘摩触女人。<a id="a-It"></a>得僧伽婆尸沙。<a id="a-Iu"></a>问颇比丘摩触女人身不得僧伽婆尸沙耶。<a id="a-Iv"></a>答有。<a id="a-Iw"></a>若为寒为热为暖无染心无罪。<a id="a-Ix"></a>若摩触不能女。<a id="a-Iy"></a>得偷兰遮。<a id="a-Iz"></a>若摩触入灭尽定女人。<a id="a-J0"></a>得偷兰遮。<a id="a-J1"></a>问颇比丘摩触女人身。<a id="a-J2"></a>不得僧伽婆尸沙耶。<a id="a-J3"></a>答有。<a id="a-J4"></a>若救火救水救刀兵救深坑救恶兽救恶鬼诸难无罪。<a id="a-J5"></a>问颇比丘与女人粗语。<a id="a-J6"></a>不得僧伽婆尸沙耶。<a id="a-J7"></a>答有。<a id="a-J8"></a>若为他作粗语。<a id="a-J9"></a>若遣使若本性粗语。<a id="a-JA"></a>若遣书若示相。<a id="a-JB"></a>得偷兰遮。<a id="a-JC"></a>若与不能女粗语。<a id="a-JD"></a>得偷兰遮。<a id="a-JE"></a>若比丘与二道合一道女人共粗语。<a id="a-JF"></a>得偷兰遮。<a id="a-JG"></a>若与入灭尽定女人共粗语。<a id="a-JH"></a>得偷兰遮。<a id="a-JI"></a>问颇比丘向女人称赞以身供养。<a id="a-JJ"></a>不得僧伽婆尸沙耶。<a id="a-JK"></a>答有。<a id="a-JL"></a>若为他故向女人称赞以身供养。<a id="a-JM"></a>得偷兰遮。<a id="a-JN"></a>若遣使若书若示相。<a id="a-JO"></a>得偷兰遮。<a id="a-JP"></a>若向不能女称赞以身供养。<a id="a-JQ"></a>得偷兰遮。<a id="a-JR"></a>若比丘向二道合一道女人称赞以身供养。<a id="a-JS"></a>得偷兰遮。<a id="a-JT"></a>若向入灭尽定女人称赞以身供养。<a id="a-JU"></a>得偷兰遮。</p>
  <p id="aJV">优波离问佛。<a id="a-JW"></a>若媒合男女事已。<a id="a-JX"></a>成比丘后来佐助。<a id="a-JY"></a>得何罪。<a id="a-JZ"></a>答得偷兰遮。<a id="a-Ja"></a>若居士与女人共期。<a id="a-Jb"></a>语比丘言。<a id="a-Jc"></a>汝为我语彼女人来。<a id="a-Jd"></a>比丘语彼女人。<a id="a-Je"></a>彼女人不随语。<a id="a-Jf"></a>比丘还语居士言。<a id="a-Jg"></a>彼女人不随我语。<a id="a-Jh"></a>是比丘得偷兰遮。<a id="a-Ji"></a>若比丘受富贵人语。<a id="a-Jj"></a>向贫贱人说。<a id="a-Jk"></a>受贫贱人语。<a id="a-Jl"></a>向富贵人说。<a id="a-Jm"></a>得偷兰遮。<a id="a-Jn"></a>受富贵人语。<a id="a-Jo"></a>向富贵人说。<a id="a-Jp"></a>受贫贱人语。<a id="a-Jq"></a>向贫贱人说。<a id="a-Jr"></a>得僧伽婆尸沙。<a id="a-Js"></a>问齐何名富贵人。<a id="a-Jt"></a>答乃至三语令官受用。<a id="a-Ju"></a>是名富贵。<a id="a-Jv"></a>若比丘语余比丘言。<a id="a-Jw"></a>汝买女人。<a id="a-Jx"></a>得偷兰遮。<a id="a-Jy"></a>若言买是。<a id="a-Jz"></a>得偷兰遮。<a id="a-K0"></a>若买已合偶事成。<a id="a-K1"></a>得僧伽婆尸沙。<a id="a-K2"></a>若女人一怀妊男一怀妊女。<a id="a-K3"></a>比丘媒合。<a id="a-K4"></a>得偷兰遮。<a id="a-K5"></a>若比丘持主人语。<a id="a-K6"></a>转语余人。<a id="a-K7"></a>展转乃至第三人。<a id="a-K8"></a>得偷兰遮。<a id="a-K9"></a>若比丘从使边受语。<a id="a-KA"></a>转语余人。<a id="a-KB"></a>后还自来语其主。<a id="a-KC"></a>得僧伽婆尸沙。<a id="a-KD"></a>若比丘与未有男家作媒言。<a id="a-KE"></a>若男当与某女。<a id="a-KF"></a>得偷兰遮。<a id="a-KG"></a>若比丘与不能男不能女二道合一道女石女作媒。<a id="a-KH"></a>得偷兰遮。<a id="a-KI"></a>问颇比丘作媒。<a id="a-KJ"></a>不得僧伽婆尸沙耶。<a id="a-KK"></a>答有。<a id="a-KL"></a>若女是人。<a id="a-KM"></a>男是非人。<a id="a-KN"></a>若男是人。<a id="a-KO"></a>女是非人。<a id="a-KP"></a>若二俱非人。<a id="a-KQ"></a>比丘媒合。<a id="a-KR"></a>得偷兰遮。<a id="a-KS"></a>问若一居士与女人期。<a id="a-KT"></a>比丘言。<a id="a-KU"></a>是女人在何处。<a id="a-KV"></a>比丘答言。<a id="a-KW"></a>在外墙边。<a id="a-KX"></a>比丘得偷兰遮。<a id="a-KY"></a>若比丘惶心受语。<a id="a-KZ"></a>狂心语彼人。<a id="a-Ka"></a>得偷兰遮。<a id="a-Kb"></a>若狂心受语。<a id="a-Kc"></a>惺心语彼人。<a id="a-Kd"></a>得僧伽婆尸沙。<a id="a-Ke"></a>若比丘受惺心者语。<a id="a-Kf"></a>语狂心者。<a id="a-Kg"></a>得偷兰遮。<a id="a-Kh"></a>若受狂心者语。<a id="a-Ki"></a>语惺心者。<a id="a-Kj"></a>得僧伽婆尸沙。<a id="a-Kk"></a>有一居士。<a id="a-Kl"></a>到众僧中语众僧言。<a id="a-Km"></a>汝等与我语某甲居士。<a id="a-Kn"></a>与我儿若女若姊。<a id="a-Ko"></a>是中若有比丘。<a id="a-Kp"></a>受是语语彼居士。<a id="a-Kq"></a>得僧伽婆尸沙。<a id="a-Kr"></a>若众僧差遣一比丘。<a id="a-Ks"></a>是比丘持是语。<a id="a-Kt"></a>语彼居士。<a id="a-Ku"></a>众僧得僧伽婆尸沙。<a id="a-Kv"></a>有二居士作善知识。<a id="a-Kw"></a>二居士妇俱怀妊。<a id="a-Kx"></a>是二居士共作要言。<a id="a-Ky"></a>若我生男汝生女。<a id="a-Kz"></a>汝女当与我男。<a id="a-L0"></a>若我生女汝生男。<a id="a-L1"></a>我女当与汝男。<a id="a-L2"></a>若一人生男一人生女。<a id="a-L3"></a>生男者死。<a id="a-L4"></a>居家贫穷。<a id="a-L5"></a>生女者违要不与。<a id="a-L6"></a>此男子闻。<a id="a-L7"></a>语其家入出比丘言。<a id="a-L8"></a>汝能为我语彼女人言。<a id="a-L9"></a>汝未生时。<a id="a-LA"></a>汝父母持汝与我。<a id="a-LB"></a>今见我家贫穷。<a id="a-LC"></a>不欲与我。<a id="a-LD"></a>汝不应尔。<a id="a-LE"></a>汝今但来。<a id="a-LF"></a>我还当富贵。<a id="a-LG"></a>是比丘持是语。<a id="a-LH"></a>向彼女人说。<a id="a-LI"></a>女人心濡。<a id="a-LJ"></a>闻如是事。<a id="a-LK"></a>走到男所得共和合。<a id="a-LL"></a>是比丘生疑。<a id="a-LM"></a>我将不犯僧伽婆尸沙耶。<a id="a-LN"></a>以是事白佛。<a id="a-LO"></a>佛言。<a id="a-LP"></a>不犯。<a id="a-LQ"></a>得偷兰遮。<a id="a-LR"></a>若比丘受男子语。<a id="a-LS"></a>是男子转根为女。<a id="a-LT"></a>与二女人作媒。<a id="a-LU"></a>得偷兰遮。<a id="a-LV"></a>若比丘受女人语。<a id="a-LW"></a>是女人转根为男子。<a id="a-LX"></a>与二男子作媒。<a id="a-LY"></a>得偷兰遮。<a id="a-LZ"></a>若比丘受他人语。<a id="a-La"></a>比丘自转根作比丘尼。<a id="a-Lb"></a>得僧伽婆尸沙。<a id="a-Lc"></a>若比丘尼受男子语。<a id="a-Ld"></a>是男子转根为女人。<a id="a-Le"></a>与二女人作媒。<a id="a-Lf"></a>得偷兰遮。<a id="a-Lg"></a>若比丘尼受女人语。<a id="a-Lh"></a>是女人转根为男子。<a id="a-Li"></a>与二男子作媒。<a id="a-Lj"></a>得偷兰遮。<a id="a-Lk"></a>若比丘尼受他人语。<a id="a-Ll"></a>比丘尼自转根作比丘。<a id="a-Lm"></a>得僧伽婆尸沙。<a id="a-Ln"></a>未受具戒人受语。<a id="a-Lo"></a>未受具戒时语彼。<a id="a-Lp"></a>得突吉罗。<a id="a-Lq"></a>未受具戒人受语。<a id="a-Lr"></a>受具戒时语彼。<a id="a-Ls"></a>得突吉罗。<a id="a-Lt"></a>未受具戒人受语。<a id="a-Lu"></a>受具戒人语彼。<a id="a-Lv"></a>得僧伽婆尸沙。<a id="a-Lw"></a>受具戒时受语。<a id="a-Lx"></a>受具戒时语彼。<a id="a-Ly"></a>得突吉罗。<a id="a-Lz"></a>受具戒时受语。<a id="a-M0"></a>受具戒已语彼。<a id="a-M1"></a>得僧伽婆尸沙。<a id="a-M2"></a>受具戒人受语。<a id="a-M3"></a>受具戒人语彼。<a id="a-M4"></a>得僧伽婆尸沙。<a id="a-M5"></a>受具戒人受语。<a id="a-M6"></a>非具戒人语彼。<a id="a-M7"></a>得偷兰遮。<a id="a-M8"></a>若比丘和合父母。<a id="a-M9"></a>得偷兰遮。<a id="a-MA"></a>问颇比丘作媒不得僧伽婆尸沙耶。<a id="a-MB"></a>答。<a id="a-MC"></a>有。<a id="a-MD"></a>若先破戒若贼住若先来白衣是。<a id="a-ME"></a>问颇不受具戒人作媒。<a id="a-MF"></a>得僧伽婆尸沙耶。<a id="a-MG"></a>答有。<a id="a-MH"></a>与学沙弥是。<a id="a-MI"></a>优波离问佛。<a id="a-MJ"></a>如佛所说。<a id="a-MK"></a>若比丘为自身乞作房舍。<a id="a-ML"></a>当应量作。<a id="a-MM"></a>颇比丘为自身乞作房。<a id="a-MN"></a>不得僧伽婆尸沙耶。<a id="a-MO"></a>答有。<a id="a-MP"></a>从众僧乞地不乞作房。<a id="a-MQ"></a>是中作房。<a id="a-MR"></a>得偷兰遮。<a id="a-MS"></a>若乞作房不乞地。<a id="a-MT"></a>得僧伽婆尸沙。<a id="a-MU"></a>问颇比丘自乞作房。<a id="a-MV"></a>不得僧伽婆尸沙耶。<a id="a-MW"></a>答有。<a id="a-MX"></a>若余人作房未成。<a id="a-MY"></a>比丘后成。<a id="a-MZ"></a>得偷兰遮。<a id="a-Ma"></a>若比丘作房未成反戒。<a id="a-Mb"></a>得偷兰遮。<a id="a-Mc"></a>问齐何名房。<a id="a-Md"></a>答得容四威仪坐卧行立是。<a id="a-Me"></a>大舍戒亦如是。<a id="a-Mf"></a>问如佛所说。<a id="a-Mg"></a>比丘以无根波罗夷谤比丘。<a id="a-Mh"></a>得僧伽婆尸沙。<a id="a-Mi"></a>问颇比丘以无根波罗夷谤比丘。<a id="a-Mj"></a>不得僧伽婆尸沙耶。<a id="a-Mk"></a>答有。<a id="a-Ml"></a>若作书若遣使若作相示。<a id="a-Mm"></a>若谤先破戒若贼住若先来白衣诸摈人不共住种种不共住人狂人散乱心人病坏心人是。<a id="a-Mn"></a>何以故。<a id="a-Mo"></a>是诸人等。<a id="a-Mp"></a>心不安隐故。<a id="a-Mq"></a>若比丘语比丘言。<a id="a-Mr"></a>我犯淫。<a id="a-Ms"></a>是比丘以无根谤言。<a id="a-Mt"></a>汝犯杀盗妄语。<a id="a-Mu"></a>得僧伽婆尸沙。<a id="a-Mv"></a>若比丘语比丘言。<a id="a-Mw"></a>我犯盗。<a id="a-Mx"></a>是比丘以无根谤言。<a id="a-My"></a>汝犯杀妄语淫。<a id="a-Mz"></a>得僧伽婆尸沙。<a id="a-N0"></a>若比丘语比丘言。<a id="a-N1"></a>我故夺人命。<a id="a-N2"></a>是比丘以无根谤言。<a id="a-N3"></a>汝犯妄语淫盗。<a id="a-N4"></a>得僧伽婆尸沙。<a id="a-N5"></a>若比丘语比丘言。<a id="a-N6"></a>我犯妄语。<a id="a-N7"></a>是比丘以无根谤言。<a id="a-N8"></a>汝犯淫盗杀。<a id="a-N9"></a>得僧伽婆尸沙。<a id="a-NA"></a>若比丘尼以无根波罗夷谤比丘尼。<a id="a-NB"></a>得僧伽婆尸沙。<a id="a-NC"></a>问颇比丘尼以无根波罗夷谤比丘尼。<a id="a-ND"></a>不得僧伽婆尸沙耶。<a id="a-NE"></a>答有。<a id="a-NF"></a>若作书若遣使若作相示。<a id="a-NG"></a>若不能女。<a id="a-NH"></a>若二道合一道。<a id="a-NI"></a>若先破戒。<a id="a-NJ"></a>若贼住。<a id="a-NK"></a>若先来白衣。<a id="a-NL"></a>诸摈人不共住种种不共住人。<a id="a-NM"></a>狂人散乱心人。<a id="a-NN"></a>病坏心人是。<a id="a-NO"></a>何以故。<a id="a-NP"></a>是诸人等心不安隐故。<a id="a-NQ"></a>若比丘尼语比丘尼言。<a id="a-NR"></a>我犯淫。<a id="a-NS"></a>是比丘尼以无根谤言。<a id="a-NT"></a>汝犯杀盗妄语。<a id="a-NU"></a>得僧伽婆尸沙。<a id="a-NV"></a>若比丘尼语比丘尼言。<a id="a-NW"></a>我犯盗。<a id="a-NX"></a>是比丘尼以无根谤言。<a id="a-NY"></a>汝犯杀妄语淫。<a id="a-NZ"></a>得僧伽婆尸沙。<a id="a-Na"></a>若比丘尼语比丘尼言。<a id="a-Nb"></a>我故夺人命。<a id="a-Nc"></a>是比丘尼以无根谤言。<a id="a-Nd"></a>汝犯妄语淫盗。<a id="a-Ne"></a>得僧伽婆尸沙。<a id="a-Nf"></a>若比丘尼语比丘尼言。<a id="a-Ng"></a>我犯妄语。<a id="a-Nh"></a>是比丘尼以无根谤言。<a id="a-Ni"></a>汝犯淫盗杀。<a id="a-Nj"></a>得僧伽婆尸沙。<a id="a-Nk"></a>若比丘。<a id="a-Nl"></a>以无根波罗夷谤比丘。<a id="a-Nm"></a>得僧伽婆尸沙。<a id="a-Nn"></a>若比丘以无根波罗夷。<a id="a-No"></a>谤比丘尼式叉摩尼沙弥沙弥尼。<a id="a-Np"></a>得突吉罗。<a id="a-Nq"></a>若比丘尼。<a id="a-Nr"></a>以无根波罗夷。<a id="a-Ns"></a>谤比丘尼。<a id="a-Nt"></a>得僧伽婆尸沙。<a id="a-Nu"></a>若比丘尼。<a id="a-Nv"></a>以无根波罗夷。<a id="a-Nw"></a>谤式叉摩尼沙弥沙弥尼比丘。<a id="a-Nx"></a>得突吉罗。<a id="a-Ny"></a>若式叉摩尼。<a id="a-Nz"></a>以无根波罗夷。<a id="a-O0"></a>谤式叉摩尼。<a id="a-O1"></a>得突吉罗。<a id="a-O2"></a>若式叉摩尼。<a id="a-O3"></a>以无根波罗夷。<a id="a-O4"></a>谤沙弥沙弥尼比丘比丘尼。<a id="a-O5"></a>得突吉罗。<a id="a-O6"></a>若沙弥。<a id="a-O7"></a>以无根波罗夷谤沙弥。<a id="a-O8"></a>得突吉罗。<a id="a-O9"></a>若沙弥。<a id="a-OA"></a>以无根波罗夷。<a id="a-OB"></a>谤沙弥尼比丘比丘尼式叉摩尼。<a id="a-OC"></a>得突吉罗。<a id="a-OD"></a>若沙弥尼。<a id="a-OE"></a>以无根波罗夷。<a id="a-OF"></a>谤沙弥尼。<a id="a-OG"></a>得突吉罗。<a id="a-OH"></a>若沙弥尼。<a id="a-OI"></a>以无根波罗夷。<a id="a-OJ"></a>谤比丘比丘尼式叉摩尼沙弥。<a id="a-OK"></a>得突吉罗。<a id="a-OL"></a>若比丘。<a id="a-OM"></a>以无根逆罪。<a id="a-ON"></a>谤比丘如法。<a id="a-OO"></a>得罪。<a id="a-OP"></a>若谤言。<a id="a-OQ"></a>汝杀母杀父杀阿罗汉。<a id="a-OR"></a>得僧伽婆尸沙。<a id="a-OS"></a>若谤言。<a id="a-OT"></a>汝恶心出佛身血若坏僧。<a id="a-OU"></a>得偷兰遮。<a id="a-OV"></a>问颇比丘以无根逆罪谤比丘不如法得罪耶。<a id="a-OW"></a>答有。<a id="a-OX"></a>若谤先破戒若贼住若先来白衣。<a id="a-OY"></a>若作书若遣使若作相示。<a id="a-OZ"></a>若诸摈人不共住。<a id="a-Oa"></a>种种不共住人。<a id="a-Ob"></a>狂人散乱心人。<a id="a-Oc"></a>病坏心人是。<a id="a-Od"></a>何以故。<a id="a-Oe"></a>是诸人等心不安隐故。<a id="a-Of"></a>若比丘语比丘言。<a id="a-Og"></a>我杀母。<a id="a-Oh"></a>是比丘以无根逆罪谤言。<a id="a-Oi"></a>汝杀父杀阿罗汉。<a id="a-Oj"></a>得僧伽婆尸沙。<a id="a-Ok"></a>若谤言。<a id="a-Ol"></a>汝恶心出佛身血若坏僧。<a id="a-Om"></a>得偷兰遮。<a id="a-On"></a>若比丘语比丘言。<a id="a-Oo"></a>我杀父。<a id="a-Op"></a>是比丘以无根逆罪谤言。<a id="a-Oq"></a>汝杀母杀阿罗汉。<a id="a-Or"></a>得僧伽婆尸沙。<a id="a-Os"></a>若谤言。<a id="a-Ot"></a>汝恶心出佛身血若坏僧。<a id="a-Ou"></a>得偷兰遮。<a id="a-Ov"></a>若比丘语比丘言。<a id="a-Ow"></a>我杀阿罗汉。<a id="a-Ox"></a>是比丘以无根逆罪谤言。<a id="a-Oy"></a>汝杀母杀父。<a id="a-Oz"></a>得僧伽婆尸沙。<a id="a-P0"></a>若谤言。<a id="a-P1"></a>汝恶心出佛身血若坏僧。<a id="a-P2"></a>得偷兰遮。<a id="a-P3"></a>若比丘语比丘言。<a id="a-P4"></a>我破众僧。<a id="a-P5"></a>是比丘以无根逆罪谤言。<a id="a-P6"></a>汝杀父母杀阿罗汉。<a id="a-P7"></a>得僧伽婆尸沙。<a id="a-P8"></a>若谤言。<a id="a-P9"></a>汝恶心出佛身血。<a id="a-PA"></a>得偷兰遮。<a id="a-PB"></a>若比丘语比丘言。<a id="a-PC"></a>我恶心出佛身血。<a id="a-PD"></a>是比丘以无根逆罪谤言。<a id="a-PE"></a>汝杀母杀父杀阿罗汉。<a id="a-PF"></a>得僧伽婆尸沙。<a id="a-PG"></a>若谤言。<a id="a-PH"></a>汝坏僧。<a id="a-PI"></a>得偷兰遮。<a id="a-PJ"></a>若比丘尼。<a id="a-PK"></a>以无根逆罪。<a id="a-PL"></a>谤比丘尼如法。<a id="a-PM"></a>得罪。<a id="a-PN"></a>若谤言。<a id="a-PO"></a>汝杀母杀父杀阿罗汉。<a id="a-PP"></a>得僧伽婆尸沙。<a id="a-PQ"></a>若谤言。<a id="a-PR"></a>汝恶心出佛身血若坏僧。<a id="a-PS"></a>得偷兰遮。<a id="a-PT"></a>问颇比丘尼。<a id="a-PU"></a>以无根逆罪。<a id="a-PV"></a>谤比丘尼不如法。<a id="a-PW"></a>得罪耶。<a id="a-PX"></a>答有。<a id="a-PY"></a>若谤先破戒若贼住若先来白衣。<a id="a-PZ"></a>若作书若遣使若作相示。<a id="a-Pa"></a>若不能女。<a id="a-Pb"></a>若二道合一道。<a id="a-Pc"></a>若石女。<a id="a-Pd"></a>若诸摈人。<a id="a-Pe"></a>不共住。<a id="a-Pf"></a>种种不共住人。<a id="a-Pg"></a>狂人散乱心人。<a id="a-Ph"></a>病坏心人是。<a id="a-Pi"></a>何以故。<a id="a-Pj"></a>是诸人等心不安隐故。<a id="a-Pk"></a>若比丘尼语比丘尼言。<a id="a-Pl"></a>我杀母。<a id="a-Pm"></a>是比丘尼以无根逆罪谤言。<a id="a-Pn"></a>汝杀父杀阿罗汉。<a id="a-Po"></a>得僧伽婆尸沙。<a id="a-Pp"></a>若谤言。<a id="a-Pq"></a>汝恶心出佛身血若坏僧。<a id="a-Pr"></a>得偷兰遮。<a id="a-Ps"></a>若比丘尼语比丘尼言。<a id="a-Pt"></a>我杀父。<a id="a-Pu"></a>是比丘尼以无根逆罪谤言。<a id="a-Pv"></a>汝杀母杀阿罗汉。<a id="a-Pw"></a>得僧伽婆尸沙。<a id="a-Px"></a>若谤言。<a id="a-Py"></a>汝恶心出佛身血若坏僧。<a id="a-Pz"></a>得偷兰遮。<a id="a-Q0"></a>若比丘尼语比丘尼言。<a id="a-Q1"></a>我杀阿罗汉。<a id="a-Q2"></a>是比丘尼以无根逆罪谤言。<a id="a-Q3"></a>汝杀父杀母。<a id="a-Q4"></a>得僧伽婆尸沙。<a id="a-Q5"></a>若谤言。<a id="a-Q6"></a>汝恶心出佛身血若坏僧。<a id="a-Q7"></a>得偷兰遮。<a id="a-Q8"></a>若比丘尼语比丘尼言。<a id="a-Q9"></a>我坏僧。<a id="a-QA"></a>是比丘尼以无根逆罪谤言。<a id="a-QB"></a>汝杀父杀母杀阿罗汉。<a id="a-QC"></a>得僧伽婆尸沙。<a id="a-QD"></a>若谤言。<a id="a-QE"></a>汝恶心出佛身血。<a id="a-QF"></a>得偷兰遮。<a id="a-QG"></a>若比丘尼语比丘尼言。<a id="a-QH"></a>我恶心出佛身血。<a id="a-QI"></a>是比丘尼以无根逆罪谤言。<a id="a-QJ"></a>汝杀母杀父杀阿罗汉。<a id="a-QK"></a>得僧伽婆尸沙。<a id="a-QL"></a>若谤言。<a id="a-QM"></a>汝坏僧。<a id="a-QN"></a>得偷兰遮。<a id="a-QO"></a>若比丘。<a id="a-QP"></a>以无根逆罪。<a id="a-QQ"></a>谤比丘如法。<a id="a-QR"></a>得罪。<a id="a-QS"></a>若比丘以无根逆罪。<a id="a-QT"></a>谤比丘尼式叉摩尼沙弥沙弥尼。<a id="a-QU"></a>得突吉罗。<a id="a-QV"></a>比丘尼。<a id="a-QW"></a>以无根逆罪。<a id="a-QX"></a>谤比丘尼如法。<a id="a-QY"></a>得罪。<a id="a-QZ"></a>若比丘尼。<a id="a-Qa"></a>以无根逆罪。<a id="a-Qb"></a>谤式叉摩尼沙弥沙弥尼比丘。<a id="a-Qc"></a>得突吉罗罪。<a id="a-Qd"></a>若式叉摩尼。<a id="a-Qe"></a>以无根逆罪。<a id="a-Qf"></a>谤式叉摩尼。<a id="a-Qg"></a>得突吉罗。<a id="a-Qh"></a>式叉摩尼。<a id="a-Qi"></a>以无根逆罪。<a id="a-Qj"></a>谤沙弥沙弥尼比丘比丘尼。<a id="a-Qk"></a>得突吉罗。<a id="a-Ql"></a>沙弥。<a id="a-Qm"></a>以无根逆罪谤沙弥。<a id="a-Qn"></a>得突吉罗。<a id="a-Qo"></a>沙弥。<a id="a-Qp"></a>以无根逆罪。<a id="a-Qq"></a>谤沙弥尼比丘比丘尼式叉摩尼。<a id="a-Qr"></a>得突吉罗。<a id="a-Qs"></a>沙弥尼。<a id="a-Qt"></a>以无根逆罪。<a id="a-Qu"></a>谤沙弥尼。<a id="a-Qv"></a>得突吉罗。<a id="a-Qw"></a>沙弥尼。<a id="a-Qx"></a>以无根逆罪。<a id="a-Qy"></a>谤比丘比丘尼式叉摩尼沙弥。<a id="a-Qz"></a>得突吉罗。<a id="a-R0"></a>若以无根谤言。<a id="a-R1"></a>汝尽破戒。<a id="a-R2"></a>得偷兰遮。<a id="a-R3"></a>若说汝破四重戒。<a id="a-R4"></a>得僧伽婆尸沙。<a id="a-R5"></a>犯片罪以无根谤亦如是。<a id="a-R6"></a>优波离问佛。<a id="a-R7"></a>如佛所说。<a id="a-R8"></a>若诸比丘不先濡语约敕。<a id="a-R9"></a>便以白四羯磨约敕。<a id="a-RA"></a>是如法约敕不。<a id="a-RB"></a>佛言。<a id="a-RC"></a>是约敕。<a id="a-RD"></a>作羯磨人得突吉罗。<a id="a-RE"></a>又问。<a id="a-RF"></a>若未作白四羯磨便摈出。<a id="a-RG"></a>得名摈不。<a id="a-RH"></a>答得摈。<a id="a-RI"></a>作羯磨人得突吉罗。<a id="a-RJ"></a>若未作三语约敕。<a id="a-RK"></a>于界内别请人作羯磨。<a id="a-RL"></a>得不。<a id="a-RM"></a>答得羯磨。<a id="a-RN"></a>作羯磨者得偷兰遮。<a id="a-RO"></a>破僧因缘故。<a id="a-RP"></a>若众僧知。<a id="a-RQ"></a>众僧得罪。<a id="a-RR"></a>比丘若未作出羯磨。<a id="a-RS"></a>出诸比丘过罪言。<a id="a-RT"></a>诸比丘随爱随嗔随怖随痴行。<a id="a-RU"></a>是比丘得突吉罗。<a id="a-RV"></a>问是人应约敕不。<a id="a-RW"></a>答言。<a id="a-RX"></a>不应。<a id="a-RY"></a>若令出。<a id="a-RZ"></a>为如法不。<a id="a-Ra"></a>答不如法。<a id="a-Rb"></a>问若先作出羯磨竟。<a id="a-Rc"></a>是比丘出诸比丘过罪。<a id="a-Rd"></a>若言诸比丘随爱随嗔随怖随痴行。<a id="a-Re"></a>是比丘得偷兰遮。<a id="a-Rf"></a>应约敕是比丘莫作是语不。<a id="a-Rg"></a>答言。<a id="a-Rh"></a>应约敕。<a id="a-Ri"></a>如法不。<a id="a-Rj"></a>答言。<a id="a-Rk"></a>如法。<a id="a-Rl"></a>优波离问佛。<a id="a-Rm"></a>如佛所说。<a id="a-Rn"></a>若诸比丘不举不忆念。<a id="a-Ro"></a>自身作不可共语。<a id="a-Rp"></a>是比丘得突吉罗。<a id="a-Rq"></a>可约敕不。<a id="a-Rr"></a>答不得约敕。<a id="a-Rs"></a>若约敕。<a id="a-Rt"></a>成约敕不。<a id="a-Ru"></a>答不成。<a id="a-Rv"></a>若诸比丘若举若令忆念。<a id="a-Rw"></a>自身作不可共语。<a id="a-Rx"></a>闻是已故作自身不可共语。<a id="a-Ry"></a>是比丘得偷兰遮。<a id="a-Rz"></a>应约敕不。<a id="a-S0"></a>答言。<a id="a-S1"></a>应约敕。<a id="a-S2"></a>若约敕成约敕不。<a id="a-S3"></a>答言。<a id="a-S4"></a>成约敕。<a id="a-S5"></a>若有罪比丘在地。<a id="a-S6"></a>作羯磨人在高上。<a id="a-S7"></a>得约敕不。<a id="a-S8"></a>答言。<a id="a-S9"></a>不得。<a id="a-SA"></a>若有罪比丘在高上。<a id="a-SB"></a>羯磨人在地。<a id="a-SC"></a>得约敕不。<a id="a-SD"></a>答言。<a id="a-SE"></a>不得。<a id="a-SF"></a>若有罪比丘在界内。<a id="a-SG"></a>羯磨人在界外。<a id="a-SH"></a>得约敕不。<a id="a-SI"></a>答不得。<a id="a-SJ"></a>若有罪比丘在界外。<a id="a-SK"></a>羯磨人在界内。<a id="a-SL"></a>得约敕不。<a id="a-SM"></a>答不得。<a id="a-SN"></a>若有罪比丘羯磨人俱在界内。<a id="a-SO"></a>得约敕不。<a id="a-SP"></a>答言。<a id="a-SQ"></a>得约敕。<a id="a-SR"></a>问颇有比丘。<a id="a-SS"></a>于四住处作约敕。<a id="a-ST"></a>得约敕不得罪耶。<a id="a-SU"></a>答有。<a id="a-SV"></a>若材木若床榻连接四界。<a id="a-SW"></a>比丘坐上作约敕。<a id="a-SX"></a>得约敕四处。<a id="a-SY"></a>问颇有比丘。<a id="a-SZ"></a>足四处众作约敕。<a id="a-Sa"></a>得如法耶。<a id="a-Sb"></a>答得。<a id="a-Sc"></a>若材木床榻连接四界。<a id="a-Sd"></a>比丘坐上足四处众。<a id="a-Se"></a>得如法约敕。<a id="a-Sf"></a>问颇一人于四住处。<a id="a-Sg"></a>约敕四人各各所作。<a id="a-Sh"></a>得约敕不得罪耶。<a id="a-Si"></a>答有。<a id="a-Sj"></a>若材木床榻连接四界。<a id="a-Sk"></a>比丘坐上。<a id="a-Sl"></a>若是比丘。<a id="a-Sm"></a>能一时以一羯磨如法约敕。<a id="a-Sn"></a>四人各随所作是也(十三事竟)。</p>
 </body>
</html>