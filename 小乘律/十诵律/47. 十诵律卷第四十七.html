<!doctype html>
<html id="z3IBUvrmO" data-ver="971">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第四十七(第七诵之三之余)</h1>
  <h2 id="a2">六法坛文(共十六事)</h2>
  <p id="a3">佛在舍卫国。<a id="a-4"></a>尔时舍卫城有居士妇。<a id="a-5"></a>名和罗诃。<a id="a-6"></a>大富多财田宅种种富相成就。<a id="a-7"></a>是居士妇。<a id="a-8"></a>以无常因缘故。<a id="a-9"></a>财物失尽家人分散。<a id="a-A"></a>唯一身在。<a id="a-B"></a>是居士妇有娠。<a id="a-C"></a>以忧愁失亲里财物夫婿故。<a id="a-D"></a>身自枯瘦儿胎。<a id="a-E"></a>缩小便作是念。<a id="a-F"></a>我腹中儿若死若烂又作是念。<a id="a-G"></a>诸福德乐人。<a id="a-H"></a>无过沙门释子。<a id="a-I"></a>我当是中出家作比丘尼。<a id="a-J"></a>便往诣王园精舍作比丘尼。<a id="a-K"></a>是人出家欢乐。<a id="a-L"></a>肥故腹渐渐大。<a id="a-M"></a>诸比丘尼驱出僧坊。<a id="a-N"></a>汝犯淫人莫住此间。<a id="a-O"></a>答言。<a id="a-P"></a>我出家以来不作淫欲。<a id="a-Q"></a>先在家时有娠。<a id="a-R"></a>诸比丘尼以是事向佛广说。<a id="a-S"></a>佛语诸比丘尼。<a id="a-T"></a>汝莫说是比丘尼是事。<a id="a-U"></a>是比丘尼非破梵行。<a id="a-V"></a>先白衣时有娠。<a id="a-W"></a>从今听沙弥尼二岁学六法。<a id="a-X"></a>可知有娠无娠。<a id="a-Y"></a>受六法者。<a id="a-Z"></a>若沙弥尼初来。<a id="a-a"></a>应教次第头面一一礼僧足。<a id="a-b"></a>礼已次应乞和上尼。<a id="a-c"></a>戒师应教言。<a id="a-d"></a>我沙弥尼某甲。<a id="a-e"></a>求尊为我作和上尼。<a id="a-f"></a>尊为我作和上尼故僧。<a id="a-g"></a>当与我二岁学戒。<a id="a-h"></a>第二亦应言。<a id="a-i"></a>我沙弥尼某甲。<a id="a-j"></a>求尊为和尚尼。<a id="a-k"></a>尊为我作和尚尼故。<a id="a-l"></a>僧当与我二岁学戒。<a id="a-m"></a>第三亦应言。<a id="a-n"></a>我沙弥尼某甲。<a id="a-o"></a>求尊为和尚尼。<a id="a-p"></a>尊为我作和尚尼故。<a id="a-q"></a>僧当与我二岁学戒。<a id="a-r"></a>一比丘尼应问和上尼。<a id="a-s"></a>能为某甲作和上尼不。<a id="a-t"></a>若言能。<a id="a-u"></a>即应将至界场内。<a id="a-v"></a>着眼见处离闻处。<a id="a-w"></a>尔时应问。<a id="a-x"></a>僧和合不。<a id="a-y"></a>僧一心和合。<a id="a-z"></a>当作僧事。<a id="a-10"></a>是和上尼某甲。<a id="a-11"></a>沙弥尼某甲。<a id="a-12"></a>僧当与二岁学戒。<a id="a-13"></a>第二亦应言。<a id="a-14"></a>僧一心和合。<a id="a-15"></a>当作僧事。<a id="a-16"></a>是和尚尼某甲。<a id="a-17"></a>沙弥尼某甲。<a id="a-18"></a>僧当与二岁学戒。<a id="a-19"></a>第三亦应言。<a id="a-1A"></a>僧一心和合。<a id="a-1B"></a>当作僧事。<a id="a-1C"></a>是和尚尼某甲。<a id="a-1D"></a>沙弥尼某甲。<a id="a-1E"></a>僧当与二岁学戒。<a id="a-1F"></a>若僧一心和合者。<a id="a-1G"></a>应唤沙弥尼来。<a id="a-1H"></a>教一一礼比丘尼僧足。<a id="a-1I"></a>头面礼足已。<a id="a-1J"></a>次应教令从僧乞二岁学戒作是言。<a id="a-1K"></a>我沙弥尼某甲。<a id="a-1L"></a>因和上尼某甲。<a id="a-1M"></a>从僧乞二岁学戒。<a id="a-1N"></a>因和上尼某甲。<a id="a-1O"></a>僧当与我二岁学戒。<a id="a-1P"></a>和上尼某甲。<a id="a-1Q"></a>怜愍故。<a id="a-1R"></a>第二亦应言。<a id="a-1S"></a>我沙弥尼某甲。<a id="a-1T"></a>因和上尼某甲。<a id="a-1U"></a>从僧乞二岁学戒。<a id="a-1V"></a>因和上尼某甲。<a id="a-1W"></a>僧当与我二岁学戒。<a id="a-1X"></a>和上尼某甲。<a id="a-1Y"></a>怜愍故。<a id="a-1Z"></a>第三亦应言我沙弥尼某甲。<a id="a-1a"></a>因和上尼某甲。<a id="a-1b"></a>从僧乞二岁学戒。<a id="a-1c"></a>因和上尼某甲。<a id="a-1d"></a>僧当与我二岁学戒。<a id="a-1e"></a>和上尼某甲怜愍故。<a id="a-1f"></a>即时戒师应僧中唱言。<a id="a-1g"></a>大德尼僧听。<a id="a-1h"></a>是沙弥尼某甲。<a id="a-1i"></a>因和上尼某甲。<a id="a-1j"></a>从僧乞二岁学戒。<a id="a-1k"></a>和上尼名某甲。<a id="a-1l"></a>若僧时到僧忍听。<a id="a-1m"></a>僧与沙弥尼某甲二岁学戒。<a id="a-1n"></a>和上尼某甲。<a id="a-1o"></a>如是白。<a id="a-1p"></a>大德尼僧听。<a id="a-1q"></a>是沙弥尼某甲。<a id="a-1r"></a>从僧乞二岁学戒。<a id="a-1s"></a>和上尼某甲。<a id="a-1t"></a>僧今与沙弥尼某甲二岁学戒。<a id="a-1u"></a>和上尼某甲。<a id="a-1v"></a>谁诸尼僧忍。<a id="a-1w"></a>与沙弥尼某甲二岁学戒。<a id="a-1x"></a>和上尼某甲者默然。<a id="a-1y"></a>若不忍者说。<a id="a-1z"></a>是名初羯磨。<a id="a-20"></a>第二更说。<a id="a-21"></a>大德尼僧听。<a id="a-22"></a>是沙弥尼某甲。<a id="a-23"></a>从僧乞二岁学戒。<a id="a-24"></a>和上尼某甲。<a id="a-25"></a>僧今与沙弥尼某甲二岁学戒。<a id="a-26"></a>和上尼某甲。<a id="a-27"></a>谁诸尼僧忍。<a id="a-28"></a>与沙弥尼某甲二岁学戒。<a id="a-29"></a>和上尼某甲者默然。<a id="a-2A"></a>若不忍者说。<a id="a-2B"></a>是名第二羯磨。<a id="a-2C"></a>第三更说。<a id="a-2D"></a>大德尼僧听。<a id="a-2E"></a>是沙弥尼某甲。<a id="a-2F"></a>从僧乞二岁学戒。<a id="a-2G"></a>和上尼某甲。<a id="a-2H"></a>僧今与沙弥尼某甲二岁学戒。<a id="a-2I"></a>和上尼某甲。<a id="a-2J"></a>谁诸尼僧忍。<a id="a-2K"></a>与沙弥尼某甲二岁学戒。<a id="a-2L"></a>和上尼某甲者默然。<a id="a-2M"></a>若不忍者说。<a id="a-2N"></a>是名第三羯磨。<a id="a-2O"></a>僧已忍。<a id="a-2P"></a>与沙弥尼某甲二岁学戒。<a id="a-2Q"></a>和上尼某甲竟僧忍默然故。<a id="a-2R"></a>是事如是持。<a id="a-2S"></a>即时为说式叉摩尼六法。<a id="a-2T"></a>汝式叉摩尼听。<a id="a-2U"></a>佛世尊多陀阿竭度阿罗诃三耶三佛陀。<a id="a-2V"></a>是知者见者。<a id="a-2W"></a>说式叉摩尼六法。<a id="a-2X"></a>汝式叉摩尼。<a id="a-2Y"></a>尽形受行。<a id="a-2Z"></a>佛世尊种种因缘。<a id="a-2a"></a>呵欲欲想欲欲欲觉欲热。<a id="a-2b"></a>佛说断欲除欲想灭欲热。<a id="a-2c"></a>若式叉摩尼。<a id="a-2d"></a>入式叉摩尼法。<a id="a-2e"></a>不舍戒戒羸不出。<a id="a-2f"></a>相随心想受淫欲乃至共畜生。<a id="a-2g"></a>是非式叉摩尼。<a id="a-2h"></a>非沙弥尼。<a id="a-2i"></a>非释女。<a id="a-2j"></a>失式叉摩尼法。<a id="a-2k"></a>是事尽形不应作。<a id="a-2l"></a>若能持者当言能。<a id="a-2m"></a>佛世尊以种种因缘呵责偷夺。<a id="a-2n"></a>赞叹不偷夺。<a id="a-2o"></a>乃至一条缕。<a id="a-2p"></a>一寸纳一渧油。<a id="a-2q"></a>不与不应取。<a id="a-2r"></a>是中佛制。<a id="a-2s"></a>极少至五钱。<a id="a-2t"></a>若五钱直。<a id="a-2u"></a>若式叉摩尼随所偷事。<a id="a-2v"></a>若王捉若打若缚若摈出。<a id="a-2w"></a>若作是言。<a id="a-2x"></a>汝贼汝小儿汝痴汝堕官罪。<a id="a-2y"></a>若式叉摩尼如是偷夺者。<a id="a-2z"></a>非式叉摩尼。<a id="a-30"></a>非沙弥尼。<a id="a-31"></a>非释女。<a id="a-32"></a>失式叉摩尼法。<a id="a-33"></a>是事尽形不应作。<a id="a-34"></a>若能持者当言能。<a id="a-35"></a>佛世尊种种因缘呵责杀生。<a id="a-36"></a>赞叹离杀。<a id="a-37"></a>乃至蚁子向不应故夺命。<a id="a-38"></a>何况于人。<a id="a-39"></a>若式叉摩尼。<a id="a-3A"></a>故自手夺人命。<a id="a-3B"></a>若与刀若教死叹死。<a id="a-3C"></a>作是言。<a id="a-3D"></a>咄人用恶活为。<a id="a-3E"></a>死胜生。<a id="a-3F"></a>随是人意。<a id="a-3G"></a>种种因缘教死叹死。<a id="a-3H"></a>若作忧多杀。<a id="a-3I"></a>作头多杀。<a id="a-3J"></a>作网作弶作拨。<a id="a-3K"></a>若作毗陀罗杀。<a id="a-3L"></a>若作似毗陀罗杀。<a id="a-3M"></a>若断气杀。<a id="a-3N"></a>若堕胎杀。<a id="a-3O"></a>若按腹杀。<a id="a-3P"></a>若推着火中。<a id="a-3Q"></a>推着水中。<a id="a-3R"></a>若从高推下。<a id="a-3S"></a>若遣使道中杀。<a id="a-3T"></a>若母腹中初受二根。<a id="a-3U"></a>身根命根迦罗罗中。<a id="a-3V"></a>生恶心方便令夺命。<a id="a-3W"></a>若以是因缘死者。<a id="a-3X"></a>是非式叉摩尼。<a id="a-3Y"></a>非沙弥尼。<a id="a-3Z"></a>非释女。<a id="a-3a"></a>失式叉摩尼法。<a id="a-3b"></a>是事尽形不应作。<a id="a-3c"></a>若能持者当言。<a id="a-3d"></a>能佛以种种因缘呵责妄语。<a id="a-3e"></a>赞叹不妄语。<a id="a-3f"></a>乃至戏笑尚不应妄语。<a id="a-3g"></a>何况故妄语。<a id="a-3h"></a>若式叉摩尼不知不见过人法。<a id="a-3i"></a>自言我如是知如是见。<a id="a-3j"></a>我是阿罗汉向阿罗汉。<a id="a-3k"></a>我是阿那含向阿那含。<a id="a-3l"></a>若斯陀含向斯陀含。<a id="a-3m"></a>若须陀洹向须陀洹。<a id="a-3n"></a>若得初禅第二禅第三禅第四禅。<a id="a-3o"></a>若得慈悲喜舍无量心。<a id="a-3p"></a>若得无色空处定识处定无所有处定非想非非想处定。<a id="a-3q"></a>若得不净观阿那般那念。<a id="a-3r"></a>诸天来到我所。<a id="a-3s"></a>诸龙夜叉薜荔伽毗舍阇鸠槃茶罗刹来到我所。<a id="a-3t"></a>彼问我我答彼。<a id="a-3u"></a>我问彼彼答我。<a id="a-3v"></a>若式叉摩尼如是妄语者。<a id="a-3w"></a>非式叉摩尼。<a id="a-3x"></a>非沙弥尼。<a id="a-3y"></a>非释女。<a id="a-3z"></a>失式叉摩尼法。<a id="a-40"></a>是事尽形不应作。<a id="a-41"></a>若能持者当言能。<a id="a-42"></a>佛以种种因缘。<a id="a-43"></a>呵欲欲想欲欲欲觉欲热。<a id="a-44"></a>佛说断欲除欲想灭欲热。<a id="a-45"></a>若式叉摩尼有漏心。<a id="a-46"></a>听漏心男子边。<a id="a-47"></a>发际至腕。<a id="a-48"></a>膝已上裸身。<a id="a-49"></a>受细滑。<a id="a-4A"></a>若顺身摩若逆摩。<a id="a-4B"></a>若推若牵。<a id="a-4C"></a>若从下抱着上。<a id="a-4D"></a>从上抱着下。<a id="a-4E"></a>若捺疮。<a id="a-4F"></a>是非式叉摩尼。<a id="a-4G"></a>非沙弥尼非释女失式叉摩尼法。<a id="a-4H"></a>若犯者可更受。<a id="a-4I"></a>是中尽形寿不应作。<a id="a-4J"></a>汝能持不。<a id="a-4K"></a>若能持当言能。<a id="a-4L"></a>佛以种种因缘。<a id="a-4M"></a>呵欲欲想欲欲欲觉欲热。<a id="a-4N"></a>赞叹断欲除欲想灭欲热。<a id="a-4O"></a>若式叉摩尼漏心。<a id="a-4P"></a>听漏心男子边。<a id="a-4Q"></a>若受捉手若捉衣。<a id="a-4R"></a>若共立。<a id="a-4S"></a>若共语。<a id="a-4T"></a>若共期。<a id="a-4U"></a>若入屏处。<a id="a-4V"></a>若待男子。<a id="a-4W"></a>若自身与。<a id="a-4X"></a>如在家女法。<a id="a-4Y"></a>以此八事自身与。<a id="a-4Z"></a>是非式叉摩尼。<a id="a-4a"></a>非沙弥尼。<a id="a-4b"></a>非释女。<a id="a-4c"></a>失式叉摩尼法。<a id="a-4d"></a>若犯可更受。<a id="a-4e"></a>是中尽形寿不应作。<a id="a-4f"></a>汝能持不。<a id="a-4g"></a>若能当言能。<a id="a-4h"></a>汝某甲听。<a id="a-4i"></a>僧已与汝学戒法。<a id="a-4j"></a>式叉摩尼受持六法。<a id="a-4k"></a>名式叉摩尼。<a id="a-4l"></a>汝得具满和上尼。<a id="a-4m"></a>具满阿阇梨尼。<a id="a-4n"></a>具满比丘尼僧。<a id="a-4o"></a>得具满行处。<a id="a-4p"></a>得具满国土。<a id="a-4q"></a>得转轮王愿。<a id="a-4r"></a>汝今已满。<a id="a-4s"></a>当恭敬三宝佛宝法宝僧宝和上尼阿阇梨尼。<a id="a-4t"></a>恭敬上中下座。<a id="a-4u"></a>当勤三学善戒学善定学善慧学。<a id="a-4v"></a>当修三脱门空无相无作。<a id="a-4w"></a>当勤三业坐禅诵经劝化作福行。<a id="a-4x"></a>是诸法开涅槃门。<a id="a-4y"></a>得须陀洹果斯陀含果阿那含果阿罗汉果。<a id="a-4z"></a>如莲华在水中日日增长开敷。<a id="a-50"></a>汝亦如是增长道法。<a id="a-51"></a>后当受具足戒。</p>
  <p id="a52">释师子法中　　已获难得戒</p>
  <p id="a53">无难时难得　　已得勿使空</p>
  <p id="a54">头面礼僧足　　右绕欢喜去</p>
  <p id="a55">以十利故。<a id="a-56"></a>与比丘尼结戒。<a id="a-57"></a>从今是戒应如是说。<a id="a-58"></a>若比丘尼弟子。<a id="a-59"></a>不二岁学六法。<a id="a-5A"></a>畜为众者波逸提。<a id="a-5B"></a>波逸提者。<a id="a-5C"></a>烧煮覆障。<a id="a-5D"></a>若不悔过能障碍道。<a id="a-5E"></a>是中犯者。<a id="a-5F"></a>若比丘尼弟子。<a id="a-5G"></a>不二岁学六法。<a id="a-5H"></a>便畜为众波逸提。<a id="a-5I"></a>随畜随得尔所波逸提(第一百一十一事竟)。</p>
  <p id="a5J">佛在舍卫国。<a id="a-5K"></a>尔时偷兰难陀比丘尼。<a id="a-5L"></a>弟子二岁学六法。<a id="a-5M"></a>未作属和上尼羯磨。<a id="a-5N"></a>便畜为众。<a id="a-5O"></a>是中有比丘尼。<a id="a-5P"></a>少欲知足行头陀。<a id="a-5Q"></a>闻是事心不喜。<a id="a-5R"></a>种种因缘呵责言。<a id="a-5S"></a>云何名比丘尼。<a id="a-5T"></a>弟子二岁学六法。<a id="a-5U"></a>未作属和上尼羯磨。<a id="a-5V"></a>便畜为众。<a id="a-5W"></a>种种因缘呵已向佛广说。<a id="a-5X"></a>佛以是事集二部僧。<a id="a-5Y"></a>知而故问偷兰难陀比丘尼。<a id="a-5Z"></a>汝实作是事不。<a id="a-5a"></a>答言实作世尊。<a id="a-5b"></a>佛以种种因缘。<a id="a-5c"></a>呵责云何名比丘尼。<a id="a-5d"></a>弟子二岁学六法。<a id="a-5e"></a>未作属和上尼羯磨。<a id="a-5f"></a>便畜为众。<a id="a-5g"></a>种种因缘呵已语诸比丘。<a id="a-5h"></a>以十利故。<a id="a-5i"></a>与比丘尼结戒。<a id="a-5j"></a>从今是戒应如是说。<a id="a-5k"></a>若比丘尼。<a id="a-5l"></a>弟子二岁学六法。<a id="a-5m"></a>未作属和上尼羯磨。<a id="a-5n"></a>便畜为众。<a id="a-5o"></a>波逸提。<a id="a-5p"></a>波逸提者。<a id="a-5q"></a>烧煮覆障。<a id="a-5r"></a>若不悔过能障碍道。<a id="a-5s"></a>是中犯者。<a id="a-5t"></a>若比丘尼。<a id="a-5u"></a>弟子二岁学六法者。<a id="a-5v"></a>未作属和上尼羯磨。<a id="a-5w"></a>便畜为众。<a id="a-5x"></a>波逸提。<a id="a-5y"></a>随畜随得尔所波逸提(第一百一十二事竟)。</p>
  <p id="a5z">佛在舍卫国。<a id="a-60"></a>尔时诸比丘尼。<a id="a-61"></a>为畜众故受勤苦。<a id="a-62"></a>为浣衣染衣割截篸摓。<a id="a-63"></a>弟子受大戒竟。<a id="a-64"></a>舍和上尼去。<a id="a-65"></a>诸比丘尼闻是事。<a id="a-66"></a>呵责言。<a id="a-67"></a>是不吉弊女。<a id="a-68"></a>我为汝作衣浣衣染衣割截篸摓。<a id="a-69"></a>受大辛苦受大戒已便舍我去。<a id="a-6A"></a>种种因缘呵已。<a id="a-6B"></a>向佛广说。<a id="a-6C"></a>佛以是事集二部僧。<a id="a-6D"></a>语诸比丘。<a id="a-6E"></a>从今听比丘尼二岁随逐和上尼。<a id="a-6F"></a>以十利故。<a id="a-6G"></a>与比丘尼结戒。<a id="a-6H"></a>从今是戒应如是说。<a id="a-6I"></a>若比丘尼受大戒已。<a id="a-6J"></a>不二岁随和上尼波逸提。<a id="a-6K"></a>波逸提者。<a id="a-6L"></a>烧煮覆障。<a id="a-6M"></a>若不悔过能障碍道。<a id="a-6N"></a>是中犯者。<a id="a-6O"></a>若比丘尼受大戒已。<a id="a-6P"></a>不二岁随和上尼。<a id="a-6Q"></a>波逸提。<a id="a-6R"></a>随不随逐和上尼。<a id="a-6S"></a>随得尔所波逸提(第一百一十三事竟)。</p>
  <p id="a6T">佛在舍卫国。<a id="a-6U"></a>尔时偷兰难陀比丘尼。<a id="a-6V"></a>畜众不与财法。<a id="a-6W"></a>诸弟子言。<a id="a-6X"></a>和上尼何不与我等财法。<a id="a-6Y"></a>偷兰难陀比丘尼言。<a id="a-6Z"></a>我不与汝等财法。<a id="a-6a"></a>诸弟子言。<a id="a-6b"></a>若不以财法与我等者。<a id="a-6c"></a>当余处去。<a id="a-6d"></a>偷兰难陀言。<a id="a-6e"></a>佛结戒。<a id="a-6f"></a>汝等应二岁随逐我。<a id="a-6g"></a>若余处去得波逸提罪。<a id="a-6h"></a>是中有比丘尼。<a id="a-6i"></a>少欲知足行头陀。<a id="a-6j"></a>闻是事心不喜。<a id="a-6k"></a>种种因缘呵责言。<a id="a-6l"></a>云何名比丘尼。<a id="a-6m"></a>畜弟子不与财法。<a id="a-6n"></a>种种因缘呵已向佛广说。<a id="a-6o"></a>佛以是事集二部僧。<a id="a-6p"></a>知而故问。<a id="a-6q"></a>汝实作是事不。<a id="a-6r"></a>答言实作世尊。<a id="a-6s"></a>佛以种种因缘呵责言。<a id="a-6t"></a>云何名比丘尼。<a id="a-6u"></a>畜弟子不与财法。<a id="a-6v"></a>种种因缘呵已语诸比丘。<a id="a-6w"></a>以十利故。<a id="a-6x"></a>与比丘尼结戒。<a id="a-6y"></a>从今是戒应如是说。<a id="a-6z"></a>若比丘尼畜弟子不与财法波逸提。<a id="a-70"></a>波逸提者。<a id="a-71"></a>烧煮覆障。<a id="a-72"></a>若不悔过能障碍道。<a id="a-73"></a>是中犯者。<a id="a-74"></a>若比丘尼畜众不与财法波逸提。<a id="a-75"></a>随不与随得尔所波逸提(第一百一十四事竟)。</p>
  <p id="a76">佛在舍卫国。<a id="a-77"></a>尔时偷兰难陀比丘尼。<a id="a-78"></a>畜淫女为众。<a id="a-79"></a>是淫女比丘尼。<a id="a-7A"></a>中前着衣持钵。<a id="a-7B"></a>入舍卫城乞食。<a id="a-7C"></a>是中有居士。<a id="a-7D"></a>作是言。<a id="a-7E"></a>我曾共是比丘尼。<a id="a-7F"></a>作如是如是事。<a id="a-7G"></a>此比丘尼闻是事心不喜。<a id="a-7H"></a>向诸比丘尼说。<a id="a-7I"></a>诸比丘尼以是事向佛广说。<a id="a-7J"></a>佛以是事集二部僧。<a id="a-7K"></a>知而故问偷兰难陀比丘尼。<a id="a-7L"></a>汝实作是事不。<a id="a-7M"></a>答言实作世尊。<a id="a-7N"></a>佛以种种因缘呵责言。<a id="a-7O"></a>云何名比丘尼。<a id="a-7P"></a>畜淫女为众。<a id="a-7Q"></a>种种因缘呵已语诸比丘。<a id="a-7R"></a>从今不应畜淫女为众。<a id="a-7S"></a>畜者突吉罗。<a id="a-7T"></a>若有因缘畜者。<a id="a-7U"></a>应将远本处。<a id="a-7V"></a>五由延若六由延。<a id="a-7W"></a>以十利故。<a id="a-7X"></a>与比丘尼结戒。<a id="a-7Y"></a>从今是戒应如是说。<a id="a-7Z"></a>若比丘尼畜淫女为众。<a id="a-7a"></a>不远本处五六由延。<a id="a-7b"></a>波逸提。<a id="a-7c"></a>波逸提者。<a id="a-7d"></a>烧煮覆障。<a id="a-7e"></a>若不悔过能障碍道。<a id="a-7f"></a>是中犯者。<a id="a-7g"></a>若比丘尼畜淫女为众。<a id="a-7h"></a>不远本处五六由延。<a id="a-7i"></a>波逸提。<a id="a-7j"></a>随不远去。<a id="a-7k"></a>随得尔所波逸提(第一百一十五事竟)。</p>
  <p id="a7l">佛在舍卫国。<a id="a-7m"></a>尔时偷兰难陀比丘尼。<a id="a-7n"></a>畜未满二十岁童女为众。<a id="a-7o"></a>是中有比丘尼。<a id="a-7p"></a>少欲知足行头陀。<a id="a-7q"></a>闻是事心不喜。<a id="a-7r"></a>种种因缘呵责言。<a id="a-7s"></a>云何名比丘尼。<a id="a-7t"></a>畜未满二十岁童女为众。<a id="a-7u"></a>种种因缘呵已向佛广说。<a id="a-7v"></a>佛以是事集二部僧。<a id="a-7w"></a>知而故问偷兰难陀比丘尼。<a id="a-7x"></a>汝实作是事不。<a id="a-7y"></a>答言实作世尊。<a id="a-7z"></a>佛以种种因缘呵责。<a id="a-80"></a>云何名比丘尼。<a id="a-81"></a>畜未满二十岁童女为众。<a id="a-82"></a>种种因缘呵已语诸比丘。<a id="a-83"></a>以十利故。<a id="a-84"></a>与比丘尼结戒。<a id="a-85"></a>从今是戒应如是说。<a id="a-86"></a>若比丘尼。<a id="a-87"></a>畜未满二十岁童女为众。<a id="a-88"></a>波逸提。<a id="a-89"></a>波逸提者。<a id="a-8A"></a>烧煮覆障。<a id="a-8B"></a>若不悔过若障碍道。<a id="a-8C"></a>是中犯者。<a id="a-8D"></a>若比丘尼畜未满二十岁童女为众波逸提。<a id="a-8E"></a>随畜随得尔所波逸提(第一百一十六事竟)。</p>
  <p id="a8F">佛在舍卫国。<a id="a-8G"></a>尔时偷兰难陀比丘尼。<a id="a-8H"></a>未作属和上尼羯磨。<a id="a-8I"></a>畜二十岁童女为众。<a id="a-8J"></a>是中有比丘尼。<a id="a-8K"></a>少欲知足行头陀。<a id="a-8L"></a>闻是事心不喜。<a id="a-8M"></a>种种因缘呵责。<a id="a-8N"></a>云何名比丘尼。<a id="a-8O"></a>未作属和上尼羯磨。<a id="a-8P"></a>畜二十岁童女为众。<a id="a-8Q"></a>种种因缘呵已向佛广说。<a id="a-8R"></a>佛以是事集二部僧。<a id="a-8S"></a>知而故问偷兰难陀比丘尼。<a id="a-8T"></a>汝实作是事不。<a id="a-8U"></a>答言实作世尊。<a id="a-8V"></a>佛以种种因缘呵责。<a id="a-8W"></a>云何名比丘尼。<a id="a-8X"></a>未作属和上尼羯磨。<a id="a-8Y"></a>畜满二十岁童女为众。<a id="a-8Z"></a>种种因缘呵已语诸比丘。<a id="a-8a"></a>以十利故。<a id="a-8b"></a>与比丘尼结戒。<a id="a-8c"></a>从今是戒应如是说。<a id="a-8d"></a>若比丘尼。<a id="a-8e"></a>满二十岁童女。<a id="a-8f"></a>未作属和上尼羯磨。<a id="a-8g"></a>畜为众者。<a id="a-8h"></a>波逸提。<a id="a-8i"></a>波逸提者。<a id="a-8j"></a>烧煮覆障。<a id="a-8k"></a>若不悔过能障碍道。<a id="a-8l"></a>是中犯者若比丘尼未作属和上尼羯磨。<a id="a-8m"></a>畜满二十岁童女为众波逸提。<a id="a-8n"></a>随畜随得尔所波逸提(第一百一十七事竟)。</p>
  <p id="a8o">佛在舍卫国。<a id="a-8p"></a>尔时偷兰难陀比丘尼。<a id="a-8q"></a>畜孝女为众。<a id="a-8r"></a>是孝女比丘尼。<a id="a-8s"></a>不诵经不问答不坐禅。<a id="a-8t"></a>诸比丘尼问言。<a id="a-8u"></a>汝何以故。<a id="a-8v"></a>不读诵经问答坐禅。<a id="a-8w"></a>答言。<a id="a-8x"></a>诸善女。<a id="a-8y"></a>我父死若母死兄弟死姊妹儿女死夫婿死故忧愁。<a id="a-8z"></a>云何能读诵经问答坐禅。<a id="a-90"></a>是中有比丘尼。<a id="a-91"></a>少欲知足行头陀。<a id="a-92"></a>闻是事心不喜。<a id="a-93"></a>种种因缘呵责云何名比丘尼。<a id="a-94"></a>畜孝女为众。<a id="a-95"></a>种种因缘呵已向佛广说。<a id="a-96"></a>佛以是事集二部僧。<a id="a-97"></a>知而故问偷兰难陀比丘尼。<a id="a-98"></a>汝实作是事不。<a id="a-99"></a>答言实作世尊。<a id="a-9A"></a>佛以种种因缘呵责言。<a id="a-9B"></a>云何名比丘尼。<a id="a-9C"></a>畜孝女为众。<a id="a-9D"></a>种种因缘呵已语诸比丘。<a id="a-9E"></a>以十利故。<a id="a-9F"></a>与比丘尼结戒。<a id="a-9G"></a>从今是戒应如是说。<a id="a-9H"></a>若比丘尼畜孝女为众。<a id="a-9I"></a>波逸提。<a id="a-9J"></a>波逸提者。<a id="a-9K"></a>烧煮覆障。<a id="a-9L"></a>若不悔过能障碍道。<a id="a-9M"></a>是中犯者。<a id="a-9N"></a>若比丘尼畜孝女为众波逸提。<a id="a-9O"></a>随畜随得尔所波逸提(第一百一十八事竟)。</p>
  <p id="a9P">佛在舍卫国。<a id="a-9Q"></a>尔时偷兰难陀比丘尼。<a id="a-9R"></a>畜有男女自随女人为众。<a id="a-9S"></a>是比丘尼。<a id="a-9T"></a>中前着衣持钵。<a id="a-9U"></a>男女前后围绕共行乞食。<a id="a-9V"></a>诸居士共相谓言。<a id="a-9W"></a>汝知不。<a id="a-9X"></a>诸沙门释子作淫欲人。<a id="a-9Y"></a>共比丘尼。<a id="a-9Z"></a>僧坊中生儿女。<a id="a-9a"></a>是中有比丘尼。<a id="a-9b"></a>少欲知足行头陀。<a id="a-9c"></a>闻是事心不喜。<a id="a-9d"></a>种种因缘呵责言。<a id="a-9e"></a>云何名比丘尼。<a id="a-9f"></a>畜将男女自随女人为众。<a id="a-9g"></a>种种因缘呵责已向佛广说。<a id="a-9h"></a>佛以是事集二部僧。<a id="a-9i"></a>知而故问偷兰难陀比丘尼。<a id="a-9j"></a>汝实作是事不。<a id="a-9k"></a>答言实作世尊。<a id="a-9l"></a>佛以种种因缘呵责。<a id="a-9m"></a>云何名比丘尼。<a id="a-9n"></a>畜将男女自随女人为众。<a id="a-9o"></a>种种因缘呵已语诸比丘。<a id="a-9p"></a>以十利故。<a id="a-9q"></a>与比丘尼结戒。<a id="a-9r"></a>从今是戒应如是说。<a id="a-9s"></a>若比丘尼。<a id="a-9t"></a>畜有男女自随女人为众。<a id="a-9u"></a>波逸提。<a id="a-9v"></a>波逸提者。<a id="a-9w"></a>烧煮覆障。<a id="a-9x"></a>若不悔过能障碍道。<a id="a-9y"></a>是中犯者。<a id="a-9z"></a>若比丘尼畜有男女自随女人为众波逸提。<a id="a-A0"></a>随畜随得尔所波逸提(第一百一十九事竟)。</p>
  <p id="aA1">佛在舍卫国。<a id="a-A2"></a>尔时偷兰难陀比丘尼。<a id="a-A3"></a>畜恶性女人为众。<a id="a-A4"></a>是中有比丘尼。<a id="a-A5"></a>少欲知足行头陀。<a id="a-A6"></a>闻是事心不喜。<a id="a-A7"></a>种种因缘呵责言。<a id="a-A8"></a>云何名比丘尼。<a id="a-A9"></a>畜恶性女为众。<a id="a-AA"></a>种种因缘呵已向佛广说。<a id="a-AB"></a>佛以是事集二部僧。<a id="a-AC"></a>知而故问偷兰难陀比丘尼。<a id="a-AD"></a>汝实作是事不。<a id="a-AE"></a>答言实作世尊。<a id="a-AF"></a>佛以种种因缘呵责。<a id="a-AG"></a>云何名比丘尼。<a id="a-AH"></a>畜恶性女人为众。<a id="a-AI"></a>种种因缘呵已语诸比丘。<a id="a-AJ"></a>以十利故与比丘尼结戒。<a id="a-AK"></a>从今是戒应如是说。<a id="a-AL"></a>若比丘尼。<a id="a-AM"></a>畜恶性女人为众。<a id="a-AN"></a>波逸提。<a id="a-AO"></a>波逸提者。<a id="a-AP"></a>烧煮覆障。<a id="a-AQ"></a>若不悔过能障碍道。<a id="a-AR"></a>是中犯者。<a id="a-AS"></a>若比丘尼畜恶性女人为众。<a id="a-AT"></a>波逸提。<a id="a-AU"></a>随畜随得尔所波逸提(第一百二十事竟)。</p>
  <p id="aAV">佛在舍卫国。<a id="a-AW"></a>尔时偷兰难陀比丘尼。<a id="a-AX"></a>满二十岁童女。<a id="a-AY"></a>不二岁学六法。<a id="a-AZ"></a>畜为众。<a id="a-Aa"></a>是中有比丘尼。<a id="a-Ab"></a>少欲知足行头陀。<a id="a-Ac"></a>闻是事心不喜。<a id="a-Ad"></a>种种因缘呵责言。<a id="a-Ae"></a>云何名比丘尼。<a id="a-Af"></a>满二十岁童女不二岁学六法畜为众。<a id="a-Ag"></a>种种因缘呵已向佛广说。<a id="a-Ah"></a>佛以是事集二部僧。<a id="a-Ai"></a>知而故问偷兰难陀比丘尼。<a id="a-Aj"></a>汝实作是事不。<a id="a-Ak"></a>答言实作世尊。<a id="a-Al"></a>佛以种种因缘呵责。<a id="a-Am"></a>云何名比丘尼满二十岁童女不二岁学六法畜为众。<a id="a-An"></a>种种因缘呵已语诸比丘。<a id="a-Ao"></a>以十利故。<a id="a-Ap"></a>与比丘尼结戒。<a id="a-Aq"></a>从今是戒应如是说。<a id="a-Ar"></a>若比丘尼满二十岁童女不二岁学六法畜为众者。<a id="a-As"></a>波逸提。<a id="a-At"></a>波逸提者。<a id="a-Au"></a>烧煮覆障。<a id="a-Av"></a>若不悔过能障碍道。<a id="a-Aw"></a>是中犯者。<a id="a-Ax"></a>若比丘尼满二十岁童女不二岁学六法畜为众者波逸提。<a id="a-Ay"></a>随畜随得尔所波逸提。<a id="a-Az"></a>尔时诸比丘尼。<a id="a-B0"></a>不知云何为六法。<a id="a-B1"></a>佛言。<a id="a-B2"></a>共四波罗夷。<a id="a-B3"></a>及发际至腕膝已上。<a id="a-B4"></a>受八事示贪着相是名六法(第一百二十一事竟)。</p>
  <p id="aB5">佛在舍卫国。<a id="a-B6"></a>尔时偷兰难陀比丘尼。<a id="a-B7"></a>满二十岁童女二岁学六法。<a id="a-B8"></a>不作属和上尼羯磨畜为众。<a id="a-B9"></a>是中有比丘尼。<a id="a-BA"></a>少欲知足行头陀闻是事心不喜。<a id="a-BB"></a>种种因缘呵责。<a id="a-BC"></a>云何名比丘尼。<a id="a-BD"></a>满二十岁童女二岁学六法。<a id="a-BE"></a>不作属和上尼羯磨畜为众。<a id="a-BF"></a>种种因缘呵责已向佛广说。<a id="a-BG"></a>佛以是事集二部僧。<a id="a-BH"></a>知而故问偷兰难陀比丘尼。<a id="a-BI"></a>汝实作是事不。<a id="a-BJ"></a>答言实作世尊。<a id="a-BK"></a>佛以种种因缘呵责。<a id="a-BL"></a>云何名比丘尼。<a id="a-BM"></a>满二十岁童女二岁学六法。<a id="a-BN"></a>不作属和上尼羯磨。<a id="a-BO"></a>便畜为众。<a id="a-BP"></a>种种因缘呵已语诸比丘。<a id="a-BQ"></a>以十利故。<a id="a-BR"></a>与比丘尼结戒。<a id="a-BS"></a>从今是戒应如是说。<a id="a-BT"></a>若比丘尼满二十岁童女二岁学六法。<a id="a-BU"></a>不作属和上尼羯磨。<a id="a-BV"></a>便畜为众者。<a id="a-BW"></a>波逸提。<a id="a-BX"></a>波逸提者。<a id="a-BY"></a>烧煮覆障。<a id="a-BZ"></a>若不悔过能障碍道。<a id="a-Ba"></a>是中犯者。<a id="a-Bb"></a>若比丘尼。<a id="a-Bc"></a>满二十岁童女二岁学六法。<a id="a-Bd"></a>不作属和上尼羯磨。<a id="a-Be"></a>便畜为众波逸提。<a id="a-Bf"></a>随畜随得尔所波逸提(第一百二十二事竟)。</p>
  <p id="aBg">佛在王舍城。<a id="a-Bh"></a>尔时助调达比丘尼。<a id="a-Bi"></a>常入出他家。<a id="a-Bj"></a>有居士妇言。<a id="a-Bk"></a>汝度我出家。<a id="a-Bl"></a>比丘尼言。<a id="a-Bm"></a>汝与我钵。<a id="a-Bn"></a>我当度汝。<a id="a-Bo"></a>与我衣户钩时药时分药七日药尽形药。<a id="a-Bp"></a>我当度汝出家。<a id="a-Bq"></a>居士妇言。<a id="a-Br"></a>汝等客作度人耶。<a id="a-Bs"></a>是比丘尼言尔。<a id="a-Bt"></a>他日诸善比丘尼。<a id="a-Bu"></a>至是居士舍。<a id="a-Bv"></a>居士妇问言。<a id="a-Bw"></a>汝等实客作度人耶。<a id="a-Bx"></a>善比丘尼言。<a id="a-By"></a>谁作是语。<a id="a-Bz"></a>居士妇言。<a id="a-C0"></a>我语助调达比丘尼。<a id="a-C1"></a>汝当度我出家。<a id="a-C2"></a>便语我言。<a id="a-C3"></a>与我钵来。<a id="a-C4"></a>我当度汝。<a id="a-C5"></a>与我衣户钩时药时分药七日药尽形药。<a id="a-C6"></a>我当度汝。<a id="a-C7"></a>是中有比丘尼。<a id="a-C8"></a>少欲知足行头陀。<a id="a-C9"></a>闻是事心不喜呵责言。<a id="a-CA"></a>云何名比丘尼。<a id="a-CB"></a>作是言。<a id="a-CC"></a>汝与我钵。<a id="a-CD"></a>与我衣户钩时药时分药七日药尽形药。<a id="a-CE"></a>我当度汝。<a id="a-CF"></a>种种因缘呵已向佛广说。<a id="a-CG"></a>佛以是事集二部僧。<a id="a-CH"></a>知而故问助调达比丘尼。<a id="a-CI"></a>汝实作是事不。<a id="a-CJ"></a>答言实作世尊。<a id="a-CK"></a>佛以种种因缘呵责。<a id="a-CL"></a>云何名比丘尼。<a id="a-CM"></a>作是言。<a id="a-CN"></a>汝与我钵衣来户钩时药时分药七日药尽形药。<a id="a-CO"></a>我当度汝。<a id="a-CP"></a>佛种种因缘呵已语诸比丘。<a id="a-CQ"></a>以十利故。<a id="a-CR"></a>与比丘尼结戒。<a id="a-CS"></a>从今是戒应如是说。<a id="a-CT"></a>若比丘尼作是言。<a id="a-CU"></a>若汝与我钵衣户钩时药时分药七日药尽形药。<a id="a-CV"></a>我当度汝波夜提。<a id="a-CW"></a>波夜提者。<a id="a-CX"></a>烧煮覆障。<a id="a-CY"></a>若不悔过能障碍道。<a id="a-CZ"></a>是中犯者。<a id="a-Ca"></a>若比丘尼作是言。<a id="a-Cb"></a>汝与我钵衣户钩时药时分药七日药尽形药。<a id="a-Cc"></a>我当度汝。<a id="a-Cd"></a>皆波夜提。<a id="a-Ce"></a>随作是语。<a id="a-Cf"></a>随得波夜提(第一百二十三事)。</p>
  <p id="aCg">佛在舍卫国。<a id="a-Ch"></a>尔时舍卫国。<a id="a-Ci"></a>居士有妇不随夫教。<a id="a-Cj"></a>以手脚打驱出自舍。<a id="a-Ck"></a>有比丘尼常入出是家。<a id="a-Cl"></a>妇往至比丘尼所。<a id="a-Cm"></a>是居士到余聚落。<a id="a-Cn"></a>作是念。<a id="a-Co"></a>我妇将无走去耶。<a id="a-Cp"></a>还舍觅不得。<a id="a-Cq"></a>居士念言。<a id="a-Cr"></a>我妇必往至比丘尼精舍。<a id="a-Cs"></a>居士复作是念。<a id="a-Ct"></a>置使在彼令好调伏。<a id="a-Cu"></a>后当将还。<a id="a-Cv"></a>是妇五六日住已。<a id="a-Cw"></a>语所知识比丘尼。<a id="a-Cx"></a>善女何不度我。<a id="a-Cy"></a>答言。<a id="a-Cz"></a>汝婿尚在。<a id="a-D0"></a>云何度汝。<a id="a-D1"></a>妇言。<a id="a-D2"></a>夫不用我。<a id="a-D3"></a>若须我者。<a id="a-D4"></a>应当自来。<a id="a-D5"></a>亦当遣使。<a id="a-D6"></a>比丘尼即度令出家。<a id="a-D7"></a>是居士闻妇出家。<a id="a-D8"></a>嗔恚语妇师言。<a id="a-D9"></a>汝恶比丘尼贼比丘尼。<a id="a-DA"></a>汝破我家。<a id="a-DB"></a>何故破汝家。<a id="a-DC"></a>答言。<a id="a-DD"></a>夺我妇作比丘尼。<a id="a-DE"></a>比丘尼言。<a id="a-DF"></a>此是汝妇汝便将去。<a id="a-DG"></a>诸居士呵责言。<a id="a-DH"></a>诸比丘尼自言善好有功德。<a id="a-DI"></a>主不听便度他妇。<a id="a-DJ"></a>如王夫人大臣妇。<a id="a-DK"></a>是中有比丘尼。<a id="a-DL"></a>少欲知足行头陀。<a id="a-DM"></a>闻是事心不喜。<a id="a-DN"></a>种种因缘呵责言。<a id="a-DO"></a>云何名比丘尼。<a id="a-DP"></a>主不听便度他妇。<a id="a-DQ"></a>种种因缘呵已向佛广说。<a id="a-DR"></a>佛以是事集二部僧。<a id="a-DS"></a>知而故问是比丘尼。<a id="a-DT"></a>汝实作是事不。<a id="a-DU"></a>答言实作世尊。<a id="a-DV"></a>佛以种种因缘呵责。<a id="a-DW"></a>云何名比丘尼。<a id="a-DX"></a>主不听便畜为众。<a id="a-DY"></a>种种因缘呵责已。<a id="a-DZ"></a>语诸比丘。<a id="a-Da"></a>以十利故。<a id="a-Db"></a>与比丘尼结戒。<a id="a-Dc"></a>从今是戒应如是说。<a id="a-Dd"></a>若比丘尼。<a id="a-De"></a>女人主不听畜为众者。<a id="a-Df"></a>波夜提。<a id="a-Dg"></a>主不听者。<a id="a-Dh"></a>有三种若未嫁女父母不听。<a id="a-Di"></a>若已嫁未至夫家者。<a id="a-Dj"></a>尔时两边不听。<a id="a-Dk"></a>若已至夫家。<a id="a-Dl"></a>夫主不听。<a id="a-Dm"></a>波夜提。<a id="a-Dn"></a>波夜提者。<a id="a-Do"></a>烧煮覆障。<a id="a-Dp"></a>若不悔过能障碍道。<a id="a-Dq"></a>是中犯者。<a id="a-Dr"></a>若比丘尼夫主不听便度波夜提。<a id="a-Ds"></a>随不听度。<a id="a-Dt"></a>随得波夜提(第一百二百四事竟)。</p>
  <p id="aDu">佛在王舍城。<a id="a-Dv"></a>尔时助调达比丘尼。<a id="a-Dw"></a>有大式叉摩尼。<a id="a-Dx"></a>可受大戒。<a id="a-Dy"></a>施越沙比丘尼。<a id="a-Dz"></a>见是大式叉摩尼。<a id="a-E0"></a>即便语言。<a id="a-E1"></a>汝何不受大戒。<a id="a-E2"></a>答言。<a id="a-E3"></a>助调达比丘尼凶恶喜斗。<a id="a-E4"></a>我不欲从彼受大戒。<a id="a-E5"></a>汝若与我作和上尼者。<a id="a-E6"></a>我当受大戒。<a id="a-E7"></a>施越沙言。<a id="a-E8"></a>汝二岁学六法。<a id="a-E9"></a>我当畜汝为众。<a id="a-EA"></a>是大式叉摩尼二岁学六法已。<a id="a-EB"></a>语施越沙言。<a id="a-EC"></a>汝语我二岁学六法。<a id="a-ED"></a>我当畜汝为众。<a id="a-EE"></a>我已二岁学六法。<a id="a-EF"></a>汝当畜我。<a id="a-EG"></a>施越沙言。<a id="a-EH"></a>我不畜汝。<a id="a-EI"></a>何以故。<a id="a-EJ"></a>是助调达比丘尼。<a id="a-EK"></a>凶恶喜斗诤。<a id="a-EL"></a>自能伤他亦能教人作。<a id="a-EM"></a>以是故我不畜汝。<a id="a-EN"></a>又言。<a id="a-EO"></a>汝若不能畜我。<a id="a-EP"></a>何以语我二岁学六法。<a id="a-EQ"></a>若汝先不语我者。<a id="a-ER"></a>我不二岁学六法。<a id="a-ES"></a>是中有比丘尼。<a id="a-ET"></a>少欲知足行头陀。<a id="a-EU"></a>闻是事种种因缘呵责言。<a id="a-EV"></a>云何名比丘尼。<a id="a-EW"></a>语他言。<a id="a-EX"></a>汝二岁学六法。<a id="a-EY"></a>我当畜汝。<a id="a-EZ"></a>后便不畜。<a id="a-Ea"></a>种种因缘呵已向佛广说。<a id="a-Eb"></a>佛以是事集二部僧。<a id="a-Ec"></a>知而故问是比丘尼。<a id="a-Ed"></a>汝实作是事不。<a id="a-Ee"></a>答言实作世尊。<a id="a-Ef"></a>佛以种种因缘呵责言。<a id="a-Eg"></a>云何名比丘尼。<a id="a-Eh"></a>语他言。<a id="a-Ei"></a>汝二岁学六法。<a id="a-Ej"></a>我当畜汝。<a id="a-Ek"></a>后便不畜。<a id="a-El"></a>种种因缘呵已语诸比丘。<a id="a-Em"></a>以十利故。<a id="a-En"></a>与诸比丘尼结戒。<a id="a-Eo"></a>从今是戒应如是说。<a id="a-Ep"></a>若比丘尼语他言。<a id="a-Eq"></a>汝二岁学六法。<a id="a-Er"></a>后当畜汝。<a id="a-Es"></a>若不畜者波夜提波夜提者。<a id="a-Et"></a>烧煮覆障。<a id="a-Eu"></a>若不悔过能障碍道。<a id="a-Ev"></a>是中犯者。<a id="a-Ew"></a>若比丘尼语他言。<a id="a-Ex"></a>汝二岁学六法。<a id="a-Ey"></a>我当畜汝。<a id="a-Ez"></a>后便不畜者波夜提。<a id="a-F0"></a>随不畜随得波夜提(第一百二十五事竟)。</p>
  <p id="aF1">佛在舍卫国。<a id="a-F2"></a>尔时偷兰难陀比丘尼。<a id="a-F3"></a>岁岁度弟子。<a id="a-F4"></a>语诸弟子言。<a id="a-F5"></a>我所入处。<a id="a-F6"></a>汝等皆随我入。<a id="a-F7"></a>若我有所得者。<a id="a-F8"></a>汝亦当得。<a id="a-F9"></a>偷兰难陀比丘尼。<a id="a-FA"></a>一时着衣持钵行乞食。<a id="a-FB"></a>入一家得满钵去。<a id="a-FC"></a>次弟子入。<a id="a-FD"></a>又得满钵去。<a id="a-FE"></a>第二第三亦复次入。<a id="a-FF"></a>居士不能复与。<a id="a-FG"></a>即闭门作是言。<a id="a-FH"></a>谁能与是诸不吉比丘尼食。<a id="a-FI"></a>是中有比丘尼。<a id="a-FJ"></a>少欲知足行头陀闻是事心不喜向佛广说。<a id="a-FK"></a>佛以是事集二部僧。<a id="a-FL"></a>知而故问。<a id="a-FM"></a>汝实作是事不。<a id="a-FN"></a>答言实作世尊。<a id="a-FO"></a>佛以种种因缘呵责偷兰难陀比丘尼。<a id="a-FP"></a>云何名比丘尼。<a id="a-FQ"></a>岁岁度弟子。<a id="a-FR"></a>种种因缘呵已语诸比丘。<a id="a-FS"></a>以十利故。<a id="a-FT"></a>与比丘尼结戒。<a id="a-FU"></a>从今是戒应如是说。<a id="a-FV"></a>若比丘尼岁岁度弟子者。<a id="a-FW"></a>波夜提。<a id="a-FX"></a>波夜提者。<a id="a-FY"></a>烧煮覆障。<a id="a-FZ"></a>若不悔过能障碍道。<a id="a-Fa"></a>是中犯者。<a id="a-Fb"></a>若比丘尼岁岁度弟子者波夜提。<a id="a-Fc"></a>随岁岁度随得波夜提。<a id="a-Fd"></a>不犯者。<a id="a-Fe"></a>若隔岁度一若度二者不犯(第一百二十六事竟)。</p>
 </body>
</html>