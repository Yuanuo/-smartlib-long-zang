<!doctype html>
<html id="z3IBUuBls" data-ver="1182">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第十五(第三诵之二)</h1>
  <h2 id="a2">九十波逸提之七</h2>
  <p id="a3">佛在舍卫国。<a id="a-4"></a>尔时跋难陀释子作是念。<a id="a-5"></a>是达摩弟子毁辱我兄。<a id="a-6"></a>应当报之。<a id="a-7"></a>尔时唤言。<a id="a-8"></a>共到某聚落去问何以故。<a id="a-9"></a>答言但来。<a id="a-A"></a>达摩念言。<a id="a-B"></a>是我和上云何不随语。<a id="a-C"></a>从只桓出。<a id="a-D"></a>尔时只桓门间有诸比丘经行。<a id="a-E"></a>诸比丘语达摩言。<a id="a-F"></a>汝今日必当得多美饮食。<a id="a-G"></a>何以故。<a id="a-H"></a>随逐多知识比丘故。<a id="a-I"></a>达摩言。<a id="a-J"></a>多以不多今日当知。<a id="a-K"></a>是跋难陀释子随所入家皆请与食。<a id="a-L"></a>跋难陀言。<a id="a-M"></a>小住日早时到当取。<a id="a-N"></a>达摩作是念。<a id="a-O"></a>我和上今日必当受好请处。<a id="a-P"></a>是故处处不受食。<a id="a-Q"></a>第二第三家亦请与食。<a id="a-R"></a>跋难陀言。<a id="a-S"></a>小住日早时到当取。<a id="a-T"></a>尔时跋难陀出白衣舍。<a id="a-U"></a>看日已中。<a id="a-V"></a>设入聚落乞食者不及时。<a id="a-W"></a>若还只桓亦复不及时。<a id="a-X"></a>即语达摩言。<a id="a-Y"></a>汝还去。<a id="a-Z"></a>我与汝共坐共语不乐。<a id="a-a"></a>我独坐独语乐。<a id="a-b"></a>达摩复自看日已中。<a id="a-c"></a>设入聚落乞食不及时。<a id="a-d"></a>若还只桓复不及时。<a id="a-e"></a>达摩又念。<a id="a-f"></a>今当何去。<a id="a-g"></a>即还只桓。<a id="a-h"></a>诸比丘问言。<a id="a-i"></a>汝今日得多美好食耶。<a id="a-j"></a>答言。<a id="a-k"></a>莫共我语今日断食。<a id="a-l"></a>问何以故。<a id="a-m"></a>即以是事向诸比丘广说。<a id="a-n"></a>是中有比丘。<a id="a-o"></a>少欲知足行头陀。<a id="a-p"></a>闻是事心不喜。<a id="a-q"></a>种种因缘诃责。<a id="a-r"></a>云何名比丘。<a id="a-s"></a>故断比丘食。<a id="a-t"></a>种种因缘诃已向佛广说。<a id="a-u"></a>佛以是事集比丘僧。<a id="a-v"></a>知而故问跋难陀。<a id="a-w"></a>汝实作是事不。<a id="a-x"></a>答言。<a id="a-y"></a>实作世尊。<a id="a-z"></a>佛以种种因缘诃责跋难陀释子。<a id="a-10"></a>云何名比丘。<a id="a-11"></a>故断比丘食。<a id="a-12"></a>种种因缘诃已语诸比丘。<a id="a-13"></a>以十利故与比丘结戒。<a id="a-14"></a>从今是戒应如是说。<a id="a-15"></a>若比丘语余比丘。<a id="a-16"></a>来共到诸家。<a id="a-17"></a>到诸家已是比丘不教与食。<a id="a-18"></a>便作是言。<a id="a-19"></a>汝去。<a id="a-1A"></a>与汝共坐共语不乐。<a id="a-1B"></a>我独坐独语乐。<a id="a-1C"></a>欲恼彼故以是因缘无异波逸提。<a id="a-1D"></a>家者白衣家。<a id="a-1E"></a>驱出者。<a id="a-1F"></a>自驱若教人驱。<a id="a-1G"></a>波逸提者煮烧覆障。<a id="a-1H"></a>若不悔过能障碍道。<a id="a-1I"></a>是中犯者。<a id="a-1J"></a>若比丘语余比丘言。<a id="a-1K"></a>汝来。<a id="a-1L"></a>共到他家。<a id="a-1M"></a>若未入城门令还者突吉罗。<a id="a-1N"></a>若入城门令还者。<a id="a-1O"></a>亦突吉罗。<a id="a-1P"></a>若未入白衣家外门令还者突吉罗。<a id="a-1Q"></a>若入外门令还者亦突吉罗。<a id="a-1R"></a>入中门亦如是。<a id="a-1S"></a>若未入内门令还者突吉罗。<a id="a-1T"></a>若入内门未至闻处令还者突吉罗。<a id="a-1U"></a>若至闻处令还者波逸提(五十一事竟)。</p>
  <p id="a1V">佛在憍萨罗国。<a id="a-1W"></a>与大比丘众游行。<a id="a-1X"></a>时有五百估客众随逐佛行。<a id="a-1Y"></a>作是念。<a id="a-1Z"></a>我等随佛行。<a id="a-1a"></a>当得丰乐安隐。<a id="a-1b"></a>佛游行到一林中欲宿。<a id="a-1c"></a>时估客各随向火。<a id="a-1d"></a>拾薪草共燃火向。<a id="a-1e"></a>诸比丘亦随所知识。<a id="a-1f"></a>共拾草木用燃火向。<a id="a-1g"></a>有一异摩诃卢比丘。<a id="a-1h"></a>拽空中木持着火中。<a id="a-1i"></a>木中有毒蛇得热便出比丘见之惊怖大唤。<a id="a-1j"></a>估客惊怪谓有贼来。<a id="a-1k"></a>共相谓言。<a id="a-1l"></a>各自捉槊刀盾弓箭聚集财物。<a id="a-1m"></a>诸估客即起捉诸器仗聚集财物。<a id="a-1n"></a>共相问言。<a id="a-1o"></a>贼在何处。<a id="a-1p"></a>比丘言。<a id="a-1q"></a>无贼但有毒蛇。<a id="a-1r"></a>诸估客言。<a id="a-1s"></a>若知是蛇何故大唤。<a id="a-1t"></a>以大唤故。<a id="a-1u"></a>诸估客众或有相杀。<a id="a-1v"></a>我等几相伤害。<a id="a-1w"></a>佛闻是事及诸估客诃责比丘。<a id="a-1x"></a>过是夜已佛以是因缘集比丘僧。<a id="a-1y"></a>以种种因缘诃责摩诃卢比丘。<a id="a-1z"></a>云何名比丘。<a id="a-20"></a>露地燃火。<a id="a-21"></a>种种因缘诃已。<a id="a-22"></a>语诸比丘。<a id="a-23"></a>以十利故与比丘结戒。<a id="a-24"></a>从今是戒应如是说。<a id="a-25"></a>若比丘无病露地燃火向。<a id="a-26"></a>若燃草木牛屎木皮粪扫。<a id="a-27"></a>若自燃若使人燃。<a id="a-28"></a>波逸提。<a id="a-29"></a>病者。<a id="a-2A"></a>冷盛热盛风盛若向火得差。<a id="a-2B"></a>是名病除。<a id="a-2C"></a>是因缘。<a id="a-2D"></a>名不病。<a id="a-2E"></a>露地者。<a id="a-2F"></a>无壁覆障。<a id="a-2G"></a>无席覆。<a id="a-2H"></a>无衣覆。<a id="a-2I"></a>如是等无覆处。<a id="a-2J"></a>名露地。<a id="a-2K"></a>自著者自手着。<a id="a-2L"></a>使著者教他着。<a id="a-2M"></a>波逸提者。<a id="a-2N"></a>煮烧覆障。<a id="a-2O"></a>若不悔过。<a id="a-2P"></a>能障碍道。<a id="a-2Q"></a>是中犯者。<a id="a-2R"></a>若比丘以草着草火中波逸提。<a id="a-2S"></a>若以薪牛屎木皮粪扫。<a id="a-2T"></a>着草火中波逸提。<a id="a-2U"></a>若比丘以木着木火中波逸提。<a id="a-2V"></a>若以牛屎木皮粪扫草着木火中波逸提。<a id="a-2W"></a>若比丘以牛屎着牛屎火中波逸提。<a id="a-2X"></a>若以木皮粪扫草木。<a id="a-2Y"></a>着牛屎火中波逸提。<a id="a-2Z"></a>若比丘以木皮着木皮火中波逸提。<a id="a-2a"></a>若以粪扫草木牛屎。<a id="a-2b"></a>着木皮火中波逸提。<a id="a-2c"></a>若比丘以粪扫着粪扫火中波逸提。<a id="a-2d"></a>若以草木牛屎木皮。<a id="a-2e"></a>着粪扫火中波逸提。<a id="a-2f"></a>教着亦如是。<a id="a-2g"></a>乃至露地以火樵着火中突吉罗。<a id="a-2h"></a>不犯者。<a id="a-2i"></a>若病若煮饭若煮羹。<a id="a-2j"></a>煮粥煮肉煮汤煮染。<a id="a-2k"></a>熏钵治杖治钩不犯(五十二事竟)。</p>
  <p id="a2l">佛在舍卫国。<a id="a-2m"></a>尔时诸比丘欲羯磨摈跋难陀。<a id="a-2n"></a>时六群比丘在众中遮不得成羯磨。<a id="a-2o"></a>异时六群比丘余处行去。<a id="a-2p"></a>诸比丘言。<a id="a-2q"></a>我等今当与跋难陀作摈羯磨。<a id="a-2r"></a>有比丘言。<a id="a-2s"></a>六群比丘当来更遮。<a id="a-2t"></a>诸比丘言。<a id="a-2u"></a>六群比丘今远去至余聚落。<a id="a-2v"></a>多事未还。<a id="a-2w"></a>有比丘佐助六群比丘。<a id="a-2x"></a>时住不去。<a id="a-2y"></a>诸六群比丘懈怠懒惰。<a id="a-2z"></a>说戒自恣僧羯磨时不来。<a id="a-30"></a>但与欲清净。<a id="a-31"></a>诸比丘念。<a id="a-32"></a>莫令佐助六群比丘来众中作遮。<a id="a-33"></a>但取欲来。<a id="a-34"></a>即打揵椎集比丘僧遣人到彼比丘所索欲来。<a id="a-35"></a>彼问言。<a id="a-36"></a>欲作何事。<a id="a-37"></a>答言有僧事。<a id="a-38"></a>彼比丘即与欲尔时僧一心和合。<a id="a-39"></a>与跋难陀作摈羯磨。<a id="a-3A"></a>后日大唱言。<a id="a-3B"></a>僧已与跋难陀作摈羯磨。<a id="a-3C"></a>彼比丘言。<a id="a-3D"></a>是羯磨不应如是作。<a id="a-3E"></a>不可我意故。<a id="a-3F"></a>诸比丘言。<a id="a-3G"></a>汝已与欲。<a id="a-3H"></a>彼比丘言。<a id="a-3I"></a>我不知僧与跋难陀释子作摈羯磨故。<a id="a-3J"></a>若知者不与欲。<a id="a-3K"></a>自言。<a id="a-3L"></a>我不是有过不应与欲。<a id="a-3M"></a>是中有比丘。<a id="a-3N"></a>少欲知足行头陀。<a id="a-3O"></a>闻是事心不喜。<a id="a-3P"></a>种种因缘诃责。<a id="a-3Q"></a>云何名比丘。<a id="a-3R"></a>如法僧事中与欲。<a id="a-3S"></a>后悔种种因缘诃已。<a id="a-3T"></a>向佛广说。<a id="a-3U"></a>佛以是事集比丘僧。<a id="a-3V"></a>知而故问是比丘。<a id="a-3W"></a>汝实作是事不。<a id="a-3X"></a>答言。<a id="a-3Y"></a>实作世尊。<a id="a-3Z"></a>佛以种种因缘诃责。<a id="a-3a"></a>云何名比丘。<a id="a-3b"></a>与欲已后悔。<a id="a-3c"></a>种种因缘诃已语诸比丘。<a id="a-3d"></a>以十利故与诸比丘结戒。<a id="a-3e"></a>从今是戒应如是说。<a id="a-3f"></a>若比丘如法僧事与欲竟后悔言。<a id="a-3g"></a>我不应与波逸提。<a id="a-3h"></a>僧事者。<a id="a-3i"></a>所有僧事。<a id="a-3j"></a>若白羯磨。<a id="a-3k"></a>白二羯磨。<a id="a-3l"></a>白四羯磨。<a id="a-3m"></a>若布萨自恣。<a id="a-3n"></a>若羯磨十四人。<a id="a-3o"></a>波逸提者。<a id="a-3p"></a>煮烧覆障。<a id="a-3q"></a>若不悔过。<a id="a-3r"></a>能障碍道。<a id="a-3s"></a>是中犯者。<a id="a-3t"></a>若比丘如法僧事与欲竟。<a id="a-3u"></a>后悔言。<a id="a-3v"></a>我不应与波逸提若比丘僧如法事。<a id="a-3w"></a>若白羯磨。<a id="a-3x"></a>白二羯磨。<a id="a-3y"></a>白四羯磨。<a id="a-3z"></a>布萨自恣。<a id="a-40"></a>十四人羯磨。<a id="a-41"></a>与欲竟后悔言。<a id="a-42"></a>我不应与欲。<a id="a-43"></a>波逸提。<a id="a-44"></a>随心悔言。<a id="a-45"></a>一一波逸提(五十三事竟)。</p>
  <p id="a46">佛在阿罗毗国。<a id="a-47"></a>尔时诸贤者。<a id="a-48"></a>随斋日至寺中受斋法。<a id="a-49"></a>通夜燃灯加趺而坐。<a id="a-4A"></a>为听法故。<a id="a-4B"></a>时诸上座比丘初夜大坐。<a id="a-4C"></a>至中夜时各各入房。<a id="a-4D"></a>诸年少比丘及诸沙弥。<a id="a-4E"></a>在说法堂中宿不一心卧鼾眠[穴/(爿*臬)]语大唤掉臂诸贤者言看是尊众不一心眠卧。<a id="a-4F"></a>是中有比丘。<a id="a-4G"></a>少欲知足行头陀。<a id="a-4H"></a>闻是事心不喜。<a id="a-4I"></a>向佛广说。<a id="a-4J"></a>佛以是事集比丘僧。<a id="a-4K"></a>知而故问阿罗毗比丘。<a id="a-4L"></a>汝实作是事不。<a id="a-4M"></a>答言。<a id="a-4N"></a>实作世尊。<a id="a-4O"></a>佛以种种因缘诃责。<a id="a-4P"></a>云何名比丘。<a id="a-4Q"></a>共未受具戒人宿。<a id="a-4R"></a>佛尔时但诃责未结此戒。<a id="a-4S"></a>佛在舍卫国。<a id="a-4T"></a>尔时沙弥罗睺罗。<a id="a-4U"></a>诸比丘驱出房不共宿。<a id="a-4V"></a>罗睺罗即去到边小房中住。<a id="a-4W"></a>时有客比丘来。<a id="a-4X"></a>作是念。<a id="a-4Y"></a>大房中必上座满。<a id="a-4Z"></a>我当向边小房中。<a id="a-4a"></a>作是念已即向边小房中。<a id="a-4b"></a>到已謦欬打门问言。<a id="a-4c"></a>此中有谁。<a id="a-4d"></a>答言。<a id="a-4e"></a>我是罗睺罗。<a id="a-4f"></a>比丘言出去。<a id="a-4g"></a>即便出去。<a id="a-4h"></a>到第二房中。<a id="a-4i"></a>复更驱去。<a id="a-4j"></a>到第三房中。<a id="a-4k"></a>复更驱去。<a id="a-4l"></a>罗睺罗作是念。<a id="a-4m"></a>我所至房舍皆驱出者。<a id="a-4n"></a>今当往至佛厕屋中。<a id="a-4o"></a>即往厕屋中枕厕板卧。<a id="a-4p"></a>板下有蛇。<a id="a-4q"></a>先出不在。<a id="a-4r"></a>后夜大风雨堕。<a id="a-4s"></a>蛇得苦恼即还向窟。<a id="a-4t"></a>时佛忆罗睺罗卧。<a id="a-4u"></a>若我不觉者。<a id="a-4v"></a>正尔当为蛇所害。<a id="a-4w"></a>佛即入三昧。<a id="a-4x"></a>自房内没于厕边住。<a id="a-4y"></a>即以神力作龙声。<a id="a-4z"></a>罗睺罗便觉。<a id="a-50"></a>佛知而故问。<a id="a-51"></a>汝是谁耶。<a id="a-52"></a>答言。<a id="a-53"></a>我罗睺罗。<a id="a-54"></a>何故在此。<a id="a-55"></a>答言卧。<a id="a-56"></a>问何故此中卧。<a id="a-57"></a>答言。<a id="a-58"></a>余无宿处。<a id="a-59"></a>佛言。<a id="a-5A"></a>汝出。<a id="a-5B"></a>即便出来。<a id="a-5C"></a>佛以右手摩罗睺罗头。<a id="a-5D"></a>说是偈言。</p>
  <p id="a5E">汝不为贫穷　　亦不失富贵</p>
  <p id="a5F">但为求道故　　出家应忍苦</p>
  <p id="a5G">说是偈已。<a id="a-5H"></a>佛即捉臂将至自房。<a id="a-5I"></a>时佛独坐床上大座。<a id="a-5J"></a>佛竟夜入禅。<a id="a-5K"></a>用圣默然到地了已。<a id="a-5L"></a>以是因缘集比丘僧。<a id="a-5M"></a>语诸比丘。<a id="a-5N"></a>是沙弥可怜愍。<a id="a-5O"></a>无父母若不慈愍。<a id="a-5P"></a>何缘得活。<a id="a-5Q"></a>若值恶兽得大苦恼。<a id="a-5R"></a>是亲里必嗔言。<a id="a-5S"></a>诸沙门释子但能畜沙弥。<a id="a-5T"></a>而不能守护。<a id="a-5U"></a>佛种种因缘诃已。<a id="a-5V"></a>语诸比丘。<a id="a-5W"></a>从今为二事利故。<a id="a-5X"></a>听未受大戒人二夜共宿。<a id="a-5Y"></a>一者为怜愍沙弥故。<a id="a-5Z"></a>二者为有白衣来至寺中应与房宿故。<a id="a-5a"></a>以十利故与比丘结戒。<a id="a-5b"></a>从今是戒应如是说。<a id="a-5c"></a>若比丘与未受大戒人共舍宿。<a id="a-5d"></a>过二夜波逸提。<a id="a-5e"></a>未受大戒人者。<a id="a-5f"></a>除比丘比丘尼。<a id="a-5g"></a>余一切人是。<a id="a-5h"></a>舍有四种。<a id="a-5i"></a>一者一切覆一切障。<a id="a-5j"></a>二者一切障不覆。<a id="a-5k"></a>三者一切覆半障。<a id="a-5l"></a>四者一切覆少障。<a id="a-5m"></a>波逸提者煮烧覆障。<a id="a-5n"></a>若不悔过能障碍道。<a id="a-5o"></a>是中犯者。<a id="a-5p"></a>若比丘与未受大戒人。<a id="a-5q"></a>四种舍中宿。<a id="a-5r"></a>过二夜波逸提。<a id="a-5s"></a>起已还卧。<a id="a-5t"></a>随起还卧。<a id="a-5u"></a>一一波逸提。<a id="a-5v"></a>若通夜坐不犯。<a id="a-5w"></a>时有比丘病。<a id="a-5x"></a>使沙弥供给看病。<a id="a-5y"></a>是比丘至第三夜驱沙弥去。<a id="a-5z"></a>是病比丘无人看故垂死。<a id="a-60"></a>诸比丘以是事白佛。<a id="a-61"></a>佛以是事集比丘僧。<a id="a-62"></a>语诸比丘。<a id="a-63"></a>应唤沙弥在病比丘所立莫令卧。<a id="a-64"></a>有病比丘沙弥小久立倒地便卧。<a id="a-65"></a>佛言。<a id="a-66"></a>病比丘不犯。<a id="a-67"></a>是中有不病比丘不应卧(五十四事竟)。</p>
  <p id="a68">佛在舍卫国。<a id="a-69"></a>尔时阿利吒比丘。<a id="a-6A"></a>生恶邪见言。<a id="a-6B"></a>我如是知佛法义。<a id="a-6C"></a>作障道法不能障道。<a id="a-6D"></a>诸比丘闻是事。<a id="a-6E"></a>向佛广说。<a id="a-6F"></a>佛以是事集比丘僧。<a id="a-6G"></a>语诸比丘。<a id="a-6H"></a>汝当约敕阿利吒比丘言。<a id="a-6I"></a>汝莫作是语。<a id="a-6J"></a>我知佛法义。<a id="a-6K"></a>作障道法不能障道。<a id="a-6L"></a>莫谤佛。<a id="a-6M"></a>谤佛者不善。<a id="a-6N"></a>佛不作是语。<a id="a-6O"></a>佛种种因缘。<a id="a-6P"></a>说障道法能障道。<a id="a-6Q"></a>汝舍是恶邪见。<a id="a-6R"></a>当三教令舍是事。<a id="a-6S"></a>诸比丘言。<a id="a-6T"></a>如是世尊。<a id="a-6U"></a>即往约敕阿利吒比丘言。<a id="a-6V"></a>汝莫作是语。<a id="a-6W"></a>我知佛法义。<a id="a-6X"></a>作障道法不能障道。<a id="a-6Y"></a>汝莫谤佛。<a id="a-6Z"></a>谤佛者不善。<a id="a-6a"></a>佛不作是语。<a id="a-6b"></a>佛种种因缘说障道法能障道。<a id="a-6c"></a>汝舍是恶邪见。<a id="a-6d"></a>作是教令舍此事。<a id="a-6e"></a>第二第三亦如是教。<a id="a-6f"></a>诸比丘再三教已。<a id="a-6g"></a>不能令舍。<a id="a-6h"></a>即便起去。<a id="a-6i"></a>往诣佛所头面礼足一面坐。<a id="a-6j"></a>白佛言。<a id="a-6k"></a>世尊。<a id="a-6l"></a>我等教阿利吒比丘。<a id="a-6m"></a>令舍是恶邪见。<a id="a-6n"></a>不能令舍。<a id="a-6o"></a>我等便即起来。<a id="a-6p"></a>佛言。<a id="a-6q"></a>汝等应作羯磨摈。<a id="a-6r"></a>阿利吒比丘不舍恶邪见故。<a id="a-6s"></a>若有余比丘。<a id="a-6t"></a>不舍恶邪见者亦如是治。<a id="a-6u"></a>作不舍恶邪见摈羯磨法者。<a id="a-6v"></a>一心和合僧中。<a id="a-6w"></a>一比丘僧中唱言。<a id="a-6x"></a>大德僧听。<a id="a-6y"></a>是阿利吒比丘生如是恶邪见言。<a id="a-6z"></a>我知佛法义。<a id="a-70"></a>作障道法不能障道。<a id="a-71"></a>僧已约敕令舍恶邪见。<a id="a-72"></a>而不肯舍。<a id="a-73"></a>若僧时到僧忍听。<a id="a-74"></a>与阿利吒比丘不舍恶邪见羯磨。<a id="a-75"></a>随汝几许时不舍恶邪见。<a id="a-76"></a>僧随尔所时与作摈羯磨。<a id="a-77"></a>是名白。<a id="a-78"></a>如是白四羯磨。<a id="a-79"></a>僧与阿利吒比丘不舍恶邪见摈羯磨竟。<a id="a-7A"></a>僧忍默然故是事如是持。<a id="a-7B"></a>语诸比丘。<a id="a-7C"></a>以十利故与比丘结戒。<a id="a-7D"></a>从今是戒应如是说。<a id="a-7E"></a>若比丘作是言。<a id="a-7F"></a>我如是知佛法义。<a id="a-7G"></a>作障道法不能障道。<a id="a-7H"></a>诸比丘应如是教彼比丘。<a id="a-7I"></a>汝莫作是言。<a id="a-7J"></a>我如是知佛法义。<a id="a-7K"></a>作障道法不能障道。<a id="a-7L"></a>汝莫谤佛谤佛者不善。<a id="a-7M"></a>佛不作是语。<a id="a-7N"></a>佛种种因缘说障道法能障道。<a id="a-7O"></a>汝当舍是恶邪见。<a id="a-7P"></a>诸比丘如是教时。<a id="a-7Q"></a>坚持不舍。<a id="a-7R"></a>诸比丘当再三教令舍此事。<a id="a-7S"></a>再三教时舍者善不舍者波逸提。<a id="a-7T"></a>波逸提者。<a id="a-7U"></a>煮烧覆障。<a id="a-7V"></a>若不悔过。<a id="a-7W"></a>能障碍道。<a id="a-7X"></a>是中犯者。<a id="a-7Y"></a>是比丘初应软语约敕。<a id="a-7Z"></a>若软语约敕舍者。<a id="a-7a"></a>令作突吉罗悔过。<a id="a-7b"></a>若不舍者。<a id="a-7c"></a>应作白四羯磨约敕。<a id="a-7d"></a>约敕法者。<a id="a-7e"></a>一心和合僧中。<a id="a-7f"></a>一比丘唱言。<a id="a-7g"></a>大德僧听。<a id="a-7h"></a>是阿利吒比丘生恶邪见。<a id="a-7i"></a>作如是言。<a id="a-7j"></a>我知佛法义。<a id="a-7k"></a>作障道法不能障道。<a id="a-7l"></a>若僧时到僧忍听。<a id="a-7m"></a>僧约敕阿利吒比丘。<a id="a-7n"></a>令舍恶邪见。<a id="a-7o"></a>是名白。<a id="a-7p"></a>如是白四羯磨。<a id="a-7q"></a>僧约敕阿利吒比丘舍恶邪见竟。<a id="a-7r"></a>僧忍默然故是事如是持。<a id="a-7s"></a>是中佛说是比丘应第二第三约敕令舍是事者。<a id="a-7t"></a>是名约敕。<a id="a-7u"></a>是名为教。<a id="a-7v"></a>是名约敕教。<a id="a-7w"></a>若软语约敕不舍者未犯。<a id="a-7x"></a>若初说说未竟说竟。<a id="a-7y"></a>第二说说未竟说竟。<a id="a-7z"></a>第三说说未竟。<a id="a-80"></a>非法别众。<a id="a-81"></a>非法和合众。<a id="a-82"></a>似法别众。<a id="a-83"></a>似法和合众。<a id="a-84"></a>如法别众。<a id="a-85"></a>异法异律异佛教。<a id="a-86"></a>约敕不舍者未犯。<a id="a-87"></a>若如法如律如毗尼如佛教。<a id="a-88"></a>三约敕竟不舍者。<a id="a-89"></a>波逸提(五十五事竟)。</p>
  <p id="a8A">佛在王舍城。<a id="a-8B"></a>尔时六群比丘。<a id="a-8C"></a>知是人作如是语。<a id="a-8D"></a>不如法除罪。<a id="a-8E"></a>不舍恶邪见。<a id="a-8F"></a>如法摈出。<a id="a-8G"></a>便与共事共住共同室宿。<a id="a-8H"></a>是中有比丘。<a id="a-8I"></a>少欲知足行头陀。<a id="a-8J"></a>闻是事心不喜。<a id="a-8K"></a>种种因缘诃责六群比丘。<a id="a-8L"></a>云何名比丘。<a id="a-8M"></a>知是人作如是语不如法除罪不舍恶邪见如法摈出。<a id="a-8N"></a>便与共事共住共同室宿。<a id="a-8O"></a>种种因缘诃已向佛广说。<a id="a-8P"></a>佛以是事集比丘僧。<a id="a-8Q"></a>知而故间六群比丘。<a id="a-8R"></a>汝实作是事不。<a id="a-8S"></a>答言。<a id="a-8T"></a>实作世尊。<a id="a-8U"></a>佛以种种因缘诃责六群比丘。<a id="a-8V"></a>云何名比丘。<a id="a-8W"></a>知是人作如是语不如法悔不舍恶邪见如法摈出。<a id="a-8X"></a>便与共事共住共同室宿。<a id="a-8Y"></a>种种因缘诃已语诸比丘以十利故与比丘结戒。<a id="a-8Z"></a>从今是戒应如是说。<a id="a-8a"></a>若比丘知比丘作如是语不如法悔不舍恶邪见如法摈出。<a id="a-8b"></a>便与共事共住共同室宿波逸提。<a id="a-8c"></a>知者。<a id="a-8d"></a>若自知若从他闻若彼自说。<a id="a-8e"></a>如是语者。<a id="a-8f"></a>如所见说。<a id="a-8g"></a>不如法悔者。<a id="a-8h"></a>未折伏心未破憍慢不舍恶邪见者。<a id="a-8i"></a>是恶邪见未离心故。<a id="a-8j"></a>如法摈出者。<a id="a-8k"></a>如佛法僧中摈出。<a id="a-8l"></a>共事者。<a id="a-8m"></a>有二种事。<a id="a-8n"></a>法事财物事。<a id="a-8o"></a>共住者。<a id="a-8p"></a>共是人住。<a id="a-8q"></a>作白羯磨白二白四羯磨布萨自恣。<a id="a-8r"></a>若作十四人羯磨共舍宿者。<a id="a-8s"></a>舍有四种。<a id="a-8t"></a>一者一切覆一切障。<a id="a-8u"></a>二者一切障不覆。<a id="a-8v"></a>三者一切覆半障。<a id="a-8w"></a>四者一切覆少障。<a id="a-8x"></a>波逸提者。<a id="a-8y"></a>煮烧覆障。<a id="a-8z"></a>若不悔过。<a id="a-90"></a>能障碍道。<a id="a-91"></a>是中犯者。<a id="a-92"></a>若比丘共摈人作法事。<a id="a-93"></a>若教经法。<a id="a-94"></a>若偈说。<a id="a-95"></a>偈偈波逸提。<a id="a-96"></a>若经说。<a id="a-97"></a>章章波逸提。<a id="a-98"></a>若别句说句句波逸提。<a id="a-99"></a>若从摈人问诵受学亦如是。<a id="a-9A"></a>共财事者。<a id="a-9B"></a>若比丘与摈人钵波逸提。<a id="a-9C"></a>与衣户钩时药夜分药七日药尽形药。<a id="a-9D"></a>皆波逸提。<a id="a-9E"></a>若从摈人取衣钵波逸提。<a id="a-9F"></a>乃至取尽形药。<a id="a-9G"></a>皆波逸提。<a id="a-9H"></a>若四种舍中共宿卧者波逸提。<a id="a-9I"></a>起已还卧随起还卧。<a id="a-9J"></a>一一波逸提。<a id="a-9K"></a>若通夜坐不卧。<a id="a-9L"></a>突吉罗(五十六事竟)。</p>
  <p id="a9M">佛在舍卫国。<a id="a-9N"></a>尔时有沙弥名摩伽。<a id="a-9O"></a>生如是恶邪见。<a id="a-9P"></a>我知佛法义。<a id="a-9Q"></a>作淫欲不能障道。<a id="a-9R"></a>诸比丘闻是事。<a id="a-9S"></a>向佛广说。<a id="a-9T"></a>佛以是事集比丘僧。<a id="a-9U"></a>汝等当约敕摩伽沙弥。<a id="a-9V"></a>汝莫作是语。<a id="a-9W"></a>我知佛法义。<a id="a-9X"></a>作淫欲不能障道。<a id="a-9Y"></a>汝莫谤佛。<a id="a-9Z"></a>谤佛者不善。<a id="a-9a"></a>佛不作是语。<a id="a-9b"></a>佛种种因缘说淫欲能障道。<a id="a-9c"></a>汝当舍是恶邪见。<a id="a-9d"></a>诸比丘言。<a id="a-9e"></a>如是世尊。<a id="a-9f"></a>即往诃沙弥言。<a id="a-9g"></a>汝莫作是语。<a id="a-9h"></a>我知佛法义。<a id="a-9i"></a>作淫欲不能障道。<a id="a-9j"></a>莫谤佛。<a id="a-9k"></a>谤佛者不善。<a id="a-9l"></a>佛不作是语。<a id="a-9m"></a>佛种种因缘说淫欲能障道。<a id="a-9n"></a>汝舍是恶邪见。<a id="a-9o"></a>诸比丘再三教已。<a id="a-9p"></a>不能令舍。<a id="a-9q"></a>即从坐起来诣佛所。<a id="a-9r"></a>头面礼足白佛言。<a id="a-9s"></a>世尊。<a id="a-9t"></a>我等约敕摩伽沙弥。<a id="a-9u"></a>令舍恶邪见。<a id="a-9v"></a>不能令舍。<a id="a-9w"></a>从坐起来。<a id="a-9x"></a>佛言。<a id="a-9y"></a>汝等应与摩伽沙弥灭摈羯磨。<a id="a-9z"></a>不舍恶邪见故。<a id="a-A0"></a>若更有如是沙弥。<a id="a-A1"></a>亦应如是治。<a id="a-A2"></a>灭摈羯磨法者。<a id="a-A3"></a>一心和合僧中。<a id="a-A4"></a>一比丘唱言。<a id="a-A5"></a>大德僧听。<a id="a-A6"></a>是摩伽沙弥生恶邪见。<a id="a-A7"></a>僧已约敕令舍恶邪见。<a id="a-A8"></a>而不肯舍。<a id="a-A9"></a>若僧时到僧忍听。<a id="a-AA"></a>与摩伽沙弥灭摈羯磨。<a id="a-AB"></a>是名曰。<a id="a-AC"></a>如是白四羯磨。<a id="a-AD"></a>僧与摩伽沙弥灭摈羯磨竟。<a id="a-AE"></a>僧忍默然故。<a id="a-AF"></a>是事如是持。</p>
  <p id="aAG">佛在王舍城。<a id="a-AH"></a>尔时六群比丘。<a id="a-AI"></a>知是沙弥灭摈已。<a id="a-AJ"></a>便畜经恤共事共宿是中有比丘。<a id="a-AK"></a>少欲知足行头陀。<a id="a-AL"></a>闻是事心不喜。<a id="a-AM"></a>种种因缘诃责。<a id="a-AN"></a>云何名比丘。<a id="a-AO"></a>知是灭摈沙弥。<a id="a-AP"></a>便畜经恤共事共宿。<a id="a-AQ"></a>种种因缘诃已。<a id="a-AR"></a>向佛广说。<a id="a-AS"></a>佛以是事集比丘僧。<a id="a-AT"></a>知而故问六群比丘。<a id="a-AU"></a>汝实作是事不。<a id="a-AV"></a>答言实作世尊。<a id="a-AW"></a>佛以种种因缘诃责六群比丘。<a id="a-AX"></a>云何名比丘。<a id="a-AY"></a>知灭摈沙弥。<a id="a-AZ"></a>便畜经恤共事共宿。<a id="a-Aa"></a>种种因缘诃已。<a id="a-Ab"></a>语诸比丘。<a id="a-Ac"></a>以十利故与比丘结戒。<a id="a-Ad"></a>从今是戒应如是说。<a id="a-Ae"></a>若沙弥作是语。<a id="a-Af"></a>我知佛法义。<a id="a-Ag"></a>行淫欲不能障道。<a id="a-Ah"></a>诸比丘应如是教沙弥言。<a id="a-Ai"></a>汝莫作是语。<a id="a-Aj"></a>我知佛法义。<a id="a-Ak"></a>行淫欲不能障道。<a id="a-Al"></a>莫谤佛。<a id="a-Am"></a>谤佛者不善。<a id="a-An"></a>佛不作是语。<a id="a-Ao"></a>汝当知。<a id="a-Ap"></a>佛种种因缘诃责。<a id="a-Aq"></a>淫欲能障碍道。<a id="a-Ar"></a>汝当舍是恶邪见。<a id="a-As"></a>若是沙弥诸比丘如是诃时。<a id="a-At"></a>坚持不舍者。<a id="a-Au"></a>诸比丘应再三教令舍是事。<a id="a-Av"></a>再三教时若舍者善。<a id="a-Aw"></a>不舍者诸比丘应如是语沙弥。<a id="a-Ax"></a>汝从今不应言佛是我师。<a id="a-Ay"></a>亦不应随诸比丘后行。<a id="a-Az"></a>诸余沙弥得共比丘同房二宿。<a id="a-B0"></a>汝今不得。<a id="a-B1"></a>痴人灭去。<a id="a-B2"></a>不应住此。<a id="a-B3"></a>若比丘知是灭摈沙弥。<a id="a-B4"></a>便畜经恤共事共宿波逸提。<a id="a-B5"></a>知者。<a id="a-B6"></a>自知若从他闻若沙弥自说灭摈者如佛法。<a id="a-B7"></a>一心和合僧。<a id="a-B8"></a>作灭摈羯磨。<a id="a-B9"></a>畜者。<a id="a-BA"></a>持作弟子自作和上若阿阇梨。<a id="a-BB"></a>经恤者。<a id="a-BC"></a>若与衣钵户钩时药夜分药七日药终身药。<a id="a-BD"></a>共事者。<a id="a-BE"></a>有二种事。<a id="a-BF"></a>法事财事。<a id="a-BG"></a>共宿者。<a id="a-BH"></a>四种舍内共宿。<a id="a-BI"></a>舍者。<a id="a-BJ"></a>若一切覆一切障。<a id="a-BK"></a>一切障不覆。<a id="a-BL"></a>一切覆半障。<a id="a-BM"></a>一切覆少障。<a id="a-BN"></a>波逸提者。<a id="a-BO"></a>煮烧覆障。<a id="a-BP"></a>若不悔过。<a id="a-BQ"></a>能障碍道。<a id="a-BR"></a>是中犯者。<a id="a-BS"></a>若比丘教灭摈沙弥法。<a id="a-BT"></a>若偈说。<a id="a-BU"></a>偈偈波逸提。<a id="a-BV"></a>若经说。<a id="a-BW"></a>章章波逸提。<a id="a-BX"></a>若别句说。<a id="a-BY"></a>句句波逸提。<a id="a-BZ"></a>若从灭摈沙弥受经读诵亦如是。<a id="a-Ba"></a>若与灭摈沙弥钵波逸提。<a id="a-Bb"></a>若与衣户钩时药夜分药七日药尽形药。<a id="a-Bc"></a>皆波逸提。<a id="a-Bd"></a>若从灭摈沙弥取衣钵户钩时药夜分七日尽形药。<a id="a-Be"></a>一一皆波逸提。<a id="a-Bf"></a>四种舍中共宿波逸提。<a id="a-Bg"></a>起已还卧随起还卧。<a id="a-Bh"></a>一一波逸提。<a id="a-Bi"></a>通夜坐不卧。<a id="a-Bj"></a>亦波逸提(五十七事竟)。</p>
  <p id="aBk">佛在王舍城。<a id="a-Bl"></a>尔时世尊。<a id="a-Bm"></a>为乞食故。<a id="a-Bn"></a>早起着衣持钵。<a id="a-Bo"></a>阿难从后入王舍城。<a id="a-Bp"></a>时天大雨水突伏藏出多有宝物。<a id="a-Bq"></a>尔时世尊乞食。<a id="a-Br"></a>食已还耆阇崛山。<a id="a-Bs"></a>佛见是藏多有宝物。<a id="a-Bt"></a>佛在前行。<a id="a-Bu"></a>阿难随后一寻徐行。<a id="a-Bv"></a>阿难自念。<a id="a-Bw"></a>我若近佛。<a id="a-Bx"></a>口气脚声或恼佛故。<a id="a-By"></a>佛见是藏语阿难言。<a id="a-Bz"></a>毒蛇阿难。<a id="a-C0"></a>作是语已即便直过。<a id="a-C1"></a>不往物所。<a id="a-C2"></a>阿难见已白言。<a id="a-C3"></a>恶毒蛇世尊。<a id="a-C4"></a>作是语已即便直过。<a id="a-C5"></a>不往物所。<a id="a-C6"></a>是山下有一贫人刈麦。<a id="a-C7"></a>闻是二种语。<a id="a-C8"></a>作是念。<a id="a-C9"></a>我未曾见沙门释子毒蛇恶毒蛇。<a id="a-CA"></a>今当往看。<a id="a-CB"></a>即往见藏为水突出。<a id="a-CC"></a>见已欢喜言。<a id="a-CD"></a>沙门释子毒蛇皆是好物。<a id="a-CE"></a>即以车舆衣囊。<a id="a-CF"></a>及日取着家内。<a id="a-CG"></a>以是宝物现富贵相。<a id="a-CH"></a>谓作大舍金肆银肆客作肆铜肆珠肆象群马群牛羊群车乘辇舆人民奴婢。<a id="a-CI"></a>是人先有不相可者。<a id="a-CJ"></a>作大舍时妨其生业。<a id="a-CK"></a>是人妒嫉。<a id="a-CL"></a>便白王言。<a id="a-CM"></a>是中先有贫穷贱人。<a id="a-CN"></a>卒见富相。<a id="a-CO"></a>起大堂舍金肆银肆客作肆铜肆珠肆象群马群牛羊群人民奴婢。<a id="a-CP"></a>是人必当得大宝藏。<a id="a-CQ"></a>不欲语王。<a id="a-CR"></a>王即唤问。<a id="a-CS"></a>汝得宝藏耶。<a id="a-CT"></a>答言不得。<a id="a-CU"></a>王念。<a id="a-CV"></a>此人不被拷治。<a id="a-CW"></a>云何说实。<a id="a-CX"></a>即敕有司。<a id="a-CY"></a>尽夺财物缚着标头。<a id="a-CZ"></a>若得宝藏不语王者。<a id="a-Ca"></a>皆如是治。<a id="a-Cb"></a>作是教已。<a id="a-Cc"></a>即夺财物缚着标头。<a id="a-Cd"></a>谁得宝藏不语王者。<a id="a-Ce"></a>皆如是治。<a id="a-Cf"></a>是人作是言。<a id="a-Cg"></a>毒蛇阿难。<a id="a-Ch"></a>恶毒蛇世尊。<a id="a-Ci"></a>诸人语曰。<a id="a-Cj"></a>汝莫作是语。<a id="a-Ck"></a>毒蛇阿难。<a id="a-Cl"></a>恶毒蛇世尊。<a id="a-Cm"></a>汝应作是言。<a id="a-Cn"></a>谁得宝藏。<a id="a-Co"></a>不语王者皆有此分。<a id="a-Cp"></a>是人一心念佛作是言。<a id="a-Cq"></a>毒蛇阿难。<a id="a-Cr"></a>恶毒蛇世尊。<a id="a-Cs"></a>时人白王是人标头作如是语。<a id="a-Ct"></a>毒蛇阿难。<a id="a-Cu"></a>恶毒蛇世尊。<a id="a-Cv"></a>王即唤问。<a id="a-Cw"></a>缚汝标头实作是语毒蛇阿难恶毒蛇世尊不。<a id="a-Cx"></a>是人答言。<a id="a-Cy"></a>大王。<a id="a-Cz"></a>施我无畏者我当说实。<a id="a-D0"></a>答言。<a id="a-D1"></a>与汝无畏。<a id="a-D2"></a>即言。<a id="a-D3"></a>有是宝藏。<a id="a-D4"></a>我先贫贱。<a id="a-D5"></a>山下刈麦。<a id="a-D6"></a>有二比丘共来上山。<a id="a-D7"></a>一在前行。<a id="a-D8"></a>一在后行。<a id="a-D9"></a>前行比丘见是藏时。<a id="a-DA"></a>作是言。<a id="a-DB"></a>毒蛇阿难。<a id="a-DC"></a>语已直去不到物所。<a id="a-DD"></a>亦不取物。<a id="a-DE"></a>后行比丘亦见。<a id="a-DF"></a>复作是言。<a id="a-DG"></a>恶毒蛇世尊。<a id="a-DH"></a>语已直去不到物所。<a id="a-DI"></a>亦不取物。<a id="a-DJ"></a>我闻是二语。<a id="a-DK"></a>即作是念。<a id="a-DL"></a>我未曾见沙门释子毒蛇恶毒蛇。<a id="a-DM"></a>寻便往看。<a id="a-DN"></a>见是宝藏为水所突。<a id="a-DO"></a>见已欢喜。<a id="a-DP"></a>即以车舆衣囊取着家中。<a id="a-DQ"></a>现富贵相。<a id="a-DR"></a>起大堂舍金肆银肆客作肆铜肆珠肆象马群牛羊群车乘辇舆人民奴婢。<a id="a-DS"></a>今我堕罪便忆是语。<a id="a-DT"></a>此恶毒蛇今于我身能作何等。<a id="a-DU"></a>必啖我命。<a id="a-DV"></a>为是宝故。<a id="a-DW"></a>王尽夺我所有财物。<a id="a-DX"></a>垂当夺命。<a id="a-DY"></a>王作是念。<a id="a-DZ"></a>必当是佛与阿难。<a id="a-Da"></a>王言汝去。<a id="a-Db"></a>于命无畏赏汝金钱五百。<a id="a-Dc"></a>于是急中。<a id="a-Dd"></a>说于佛语及阿难所言故。<a id="a-De"></a>从死得脱。<a id="a-Df"></a>时是众中大臣大官大声唱言甚希有事。<a id="a-Dg"></a>忆佛语故便得脱死。<a id="a-Dh"></a>诸比丘闻是事。<a id="a-Di"></a>向佛广说。<a id="a-Dj"></a>佛言。<a id="a-Dk"></a>取重物得如是罪。<a id="a-Dl"></a>及过是罪。<a id="a-Dm"></a>皆由取宝物故。<a id="a-Dn"></a>佛但诃责而未结戒。</p>
  <p id="aDo">佛在维耶离尔时诸童子等。<a id="a-Dp"></a>出城诣园林中学射。<a id="a-Dq"></a>射门扇孔仰射空中筈筈相拄。<a id="a-Dr"></a>尔时跋难陀释子。<a id="a-Ds"></a>早起着衣持钵欲入城乞食。<a id="a-Dt"></a>诸童子遥见共相谓言。<a id="a-Du"></a>此跋难陀释子喜作恶罪。<a id="a-Dv"></a>若见罪闻罪疑罪无惭愧无厌足。<a id="a-Dw"></a>我等今当试看。<a id="a-Dx"></a>即以宝物价直一千。<a id="a-Dy"></a>放着道中舍远遥看。<a id="a-Dz"></a>时跋难陀释子到是宝物所。<a id="a-E0"></a>四顾无人取着腋下。<a id="a-E1"></a>诸童子见即往围绕捉言。<a id="a-E2"></a>汝比丘法。<a id="a-E3"></a>他物不与便偷取耶。<a id="a-E4"></a>答言不偷。<a id="a-E5"></a>何故取耶。<a id="a-E6"></a>答言。<a id="a-E7"></a>我谓粪扫物故取。<a id="a-E8"></a>诸童子言。<a id="a-E9"></a>云何宝物作粪扫取。<a id="a-EA"></a>诸童子念。<a id="a-EB"></a>此恶人当将诣众官。<a id="a-EC"></a>作是念已。<a id="a-ED"></a>将诣众官。<a id="a-EE"></a>众官问言。<a id="a-EF"></a>汝实偷不。<a id="a-EG"></a>答言不偷。<a id="a-EH"></a>作粪扫想取。<a id="a-EI"></a>众官又言。<a id="a-EJ"></a>无有宝物得作粪扫取者。<a id="a-EK"></a>众官是佛弟子。<a id="a-EL"></a>信乐佛故作是语。<a id="a-EM"></a>比丘云何作偷。<a id="a-EN"></a>诸童子辈必当虚妄。<a id="a-EO"></a>即言汝去。<a id="a-EP"></a>后莫复尔诸露地不与宝莫取。<a id="a-EQ"></a>时跋难陀作是恶事已。<a id="a-ER"></a>还向诸比丘广说是事。<a id="a-ES"></a>诸比丘以是事白佛。<a id="a-ET"></a>佛以是事集比丘僧。<a id="a-EU"></a>语诸比丘。<a id="a-EV"></a>如是罪恶及过是罪。<a id="a-EW"></a>皆由取金银宝物故。<a id="a-EX"></a>种种因缘诃已。<a id="a-EY"></a>语诸比丘。<a id="a-EZ"></a>以十利故与比丘结戒。<a id="a-Ea"></a>从今是戒应如是说若比丘若宝若似宝。<a id="a-Eb"></a>自取教取波逸提。<a id="a-Ec"></a>宝者。<a id="a-Ed"></a>钱金银砗磲玛瑙琉璃真珠。<a id="a-Ee"></a>似宝者。<a id="a-Ef"></a>铜铁白镴铅锡伪珠自取者自手取。<a id="a-Eg"></a>教取者教他取。<a id="a-Eh"></a>波逸提者煮烧覆障。<a id="a-Ei"></a>若不悔过能障碍道。<a id="a-Ej"></a>是中犯者。<a id="a-Ek"></a>若比丘捉举他钱金银波逸提。<a id="a-El"></a>捉举他砗磲玛瑙琉璃真珠波逸提。<a id="a-Em"></a>若比丘有似宝物。<a id="a-En"></a>作男子庄严具女人庄严具器仗斗具。<a id="a-Eo"></a>捉举是物波逸提。<a id="a-Ep"></a>捉举伪珠突吉罗。</p>
  <p id="aEq">佛在舍卫国。<a id="a-Er"></a>尔时舍卫城节日到。<a id="a-Es"></a>诸白衣办种种饮食出园林中。<a id="a-Et"></a>时毗舍佉鹿子母着五百金钱直庄严身具。<a id="a-Eu"></a>出城游戏。<a id="a-Ev"></a>还欲入城。<a id="a-Ew"></a>是鹿子母信乐佛及众僧。<a id="a-Ex"></a>作是念。<a id="a-Ey"></a>我今出城不应不见佛而还入城。<a id="a-Ez"></a>又我不应着如是庄严具往诣佛所。<a id="a-F0"></a>即脱严具裹着衣中。<a id="a-F1"></a>与一小婢。<a id="a-F2"></a>与已诣佛所。<a id="a-F3"></a>头面礼足一面坐。<a id="a-F4"></a>佛以种种说法示教利喜。<a id="a-F5"></a>示教利喜已默然。<a id="a-F6"></a>鹿子母闻佛说法已。<a id="a-F7"></a>从坐起头面礼足右绕而去。<a id="a-F8"></a>佛善说法。<a id="a-F9"></a>小婢闻佛法味故。<a id="a-FA"></a>即忘庄严具去。<a id="a-FB"></a>佛见是衣裹语阿难。<a id="a-FC"></a>汝看是中。<a id="a-FD"></a>有何物取举。<a id="a-FE"></a>阿难语净人开看还令裹举。<a id="a-FF"></a>佛以是事集比丘僧种种因缘赞戒赞持戒。<a id="a-FG"></a>赞戒赞持戒已语诸比丘。<a id="a-FH"></a>从今是戒应如是说。<a id="a-FI"></a>若比丘若宝若似宝。<a id="a-FJ"></a>自捉举教人捉举波逸提。<a id="a-FK"></a>除因缘因缘者。<a id="a-FL"></a>若宝若似宝在僧坊内若住处内。<a id="a-FM"></a>以如是心取。<a id="a-FN"></a>有主来者当还。<a id="a-FO"></a>是事应尔。<a id="a-FP"></a>僧坊内者。<a id="a-FQ"></a>物在僧坊壁内篱内堑内障内。<a id="a-FR"></a>住处内者随白衣所请住处。<a id="a-FS"></a>是中云何不犯。<a id="a-FT"></a>若物在僧坊内。<a id="a-FU"></a>若得净人。<a id="a-FV"></a>教取看举。<a id="a-FW"></a>若不得净人。<a id="a-FX"></a>应自取看举。<a id="a-FY"></a>若有来索者。<a id="a-FZ"></a>应问。<a id="a-Fa"></a>汝物有何相。<a id="a-Fb"></a>若说相。<a id="a-Fc"></a>是者应还。<a id="a-Fd"></a>若不是者。<a id="a-Fe"></a>应答。<a id="a-Ff"></a>无如是物。<a id="a-Fg"></a>若主未来。<a id="a-Fh"></a>是比丘有因缘欲行者。<a id="a-Fi"></a>是中有旧住善好比丘。<a id="a-Fj"></a>应语言。<a id="a-Fk"></a>我得他所忘物。<a id="a-Fl"></a>汝取看举。<a id="a-Fm"></a>有来索者。<a id="a-Fn"></a>问相。<a id="a-Fo"></a>是者应还。<a id="a-Fp"></a>若不是者。<a id="a-Fq"></a>应答。<a id="a-Fr"></a>无如是物。<a id="a-Fs"></a>若过五六岁。<a id="a-Ft"></a>无主来索应施四方僧物中用。<a id="a-Fu"></a>若后有主来索者。<a id="a-Fv"></a>应取四方僧物偿。<a id="a-Fw"></a>是物在住处者。<a id="a-Fx"></a>若得净人。<a id="a-Fy"></a>教取看举。<a id="a-Fz"></a>若不得净人。<a id="a-G0"></a>自取看举。<a id="a-G1"></a>若有来索者。<a id="a-G2"></a>应问相。<a id="a-G3"></a>是者应还。<a id="a-G4"></a>不是者。<a id="a-G5"></a>应答无如是物。<a id="a-G6"></a>若是比丘有因缘欲去。<a id="a-G7"></a>是中若有舍主善好男女应语言。<a id="a-G8"></a>我此中得他是物。<a id="a-G9"></a>汝取看举。<a id="a-GA"></a>若有索者。<a id="a-GB"></a>问相。<a id="a-GC"></a>是者应还。<a id="a-GD"></a>不是者应答。<a id="a-GE"></a>无如是物。<a id="a-GF"></a>若过五六岁无来取者。<a id="a-GG"></a>是住处若少坐床大床床板应用作。<a id="a-GH"></a>若后有来索者。<a id="a-GI"></a>应取是床座用还。<a id="a-GJ"></a>是事应尔(五十八事竟)。</p>
  <p id="aGK">佛在王舍城。<a id="a-GL"></a>尔时王舍城人。<a id="a-GM"></a>以龙雹因缘故。<a id="a-GN"></a>作一月会。<a id="a-GO"></a>最后日设会。<a id="a-GP"></a>伎儿作伎。<a id="a-GQ"></a>应多与价直。<a id="a-GR"></a>尔时六群比丘共相谓言。<a id="a-GS"></a>往看去来。<a id="a-GT"></a>皆言随意。<a id="a-GU"></a>即便俱往在一面立。<a id="a-GV"></a>遣人语伎人言。<a id="a-GW"></a>是中有所得物。<a id="a-GX"></a>与我等分。<a id="a-GY"></a>若不与者我坏汝会。<a id="a-GZ"></a>便即往语。<a id="a-Ga"></a>汝所得物与我等分。<a id="a-Gb"></a>若不与者当坏汝会。<a id="a-Gc"></a>问谁作是语。<a id="a-Gd"></a>答言沙门。<a id="a-Ge"></a>问何沙门。<a id="a-Gf"></a>答言。<a id="a-Gg"></a>释子沙门。<a id="a-Gh"></a>伎人共相谓言。<a id="a-Gi"></a>我等今牵观者心伎乐已调。<a id="a-Gj"></a>若有大乐师尚不能坏。<a id="a-Gk"></a>何况释子沙门。<a id="a-Gl"></a>不与汝分。<a id="a-Gm"></a>使即还报。<a id="a-Gn"></a>不肯与汝分。<a id="a-Go"></a>闻不与已。<a id="a-Gp"></a>即张异衣作幔。<a id="a-Gq"></a>异衣作障。<a id="a-Gr"></a>异衣作敷。<a id="a-Gs"></a>是中着白衣服结加趺坐。<a id="a-Gt"></a>辩才庄严赞佛赞法赞僧圣戒。<a id="a-Gu"></a>是中有人。<a id="a-Gv"></a>从大众中起。<a id="a-Gw"></a>试往看之。<a id="a-Gx"></a>如是第二第三。<a id="a-Gy"></a>会处皆空。<a id="a-Gz"></a>来就比丘闻法得味不复还去。<a id="a-H0"></a>是中即空。<a id="a-H1"></a>尔时伎人应大得价。<a id="a-H2"></a>即不复得。<a id="a-H3"></a>共相问言。<a id="a-H4"></a>彼中是谁。<a id="a-H5"></a>答言。<a id="a-H6"></a>沙门释子。<a id="a-H7"></a>即诃责言。<a id="a-H8"></a>是失沙门法。<a id="a-H9"></a>烧沙门法。<a id="a-HA"></a>尽夺我等所得财物。<a id="a-HB"></a>是中有比丘。<a id="a-HC"></a>少欲知足行头陀。<a id="a-HD"></a>闻是事心不喜。<a id="a-HE"></a>向佛广说。<a id="a-HF"></a>佛以是事集比丘僧。<a id="a-HG"></a>知而故问六群比丘。<a id="a-HH"></a>汝实作是事不。<a id="a-HI"></a>答言。<a id="a-HJ"></a>实作世尊。<a id="a-HK"></a>佛以种种因缘诃责六群比丘。<a id="a-HL"></a>云何名比丘。<a id="a-HM"></a>不作净染衣着。<a id="a-HN"></a>佛但诃责而未结戒。<a id="a-HO"></a>佛在舍卫国。<a id="a-HP"></a>尔时诸比丘。<a id="a-HQ"></a>从憍萨罗国游行向舍卫国。<a id="a-HR"></a>与估客众俱欲度险道。<a id="a-HS"></a>时有贼来劫估客物。<a id="a-HT"></a>裸形放去。<a id="a-HU"></a>诸比丘亦失衣服。<a id="a-HV"></a>复有余出家人。<a id="a-HW"></a>亦在此中俱失衣服。<a id="a-HX"></a>时贼收衣聚在一处。<a id="a-HY"></a>是贼爱佛法故。<a id="a-HZ"></a>语诸比丘。<a id="a-Ha"></a>汝等各各还自取衣。<a id="a-Hb"></a>余出家人亦有染衣。<a id="a-Hc"></a>诸比丘疑惑。<a id="a-Hd"></a>谓是他衣。<a id="a-He"></a>竟不敢取。<a id="a-Hf"></a>次第到舍卫国。<a id="a-Hg"></a>往诣佛所头面作礼一面坐。<a id="a-Hh"></a>诸佛常法。<a id="a-Hi"></a>有客比丘来。<a id="a-Hj"></a>如是语劳问。<a id="a-Hk"></a>可忍不足不。<a id="a-Hl"></a>乞食不难。<a id="a-Hm"></a>道路不疲耶。<a id="a-Hn"></a>佛以是语劳问诸比丘。<a id="a-Ho"></a>可忍不足不。<a id="a-Hp"></a>乞食不难。<a id="a-Hq"></a>道路不疲耶。<a id="a-Hr"></a>诸比丘言。<a id="a-Hs"></a>忍足乞食不难道路不疲。<a id="a-Ht"></a>以是事向佛广说。<a id="a-Hu"></a>佛以是事集比丘僧。<a id="a-Hv"></a>种种因缘赞戒赞持戒。<a id="a-Hw"></a>赞戒赞持戒已。<a id="a-Hx"></a>语诸比丘。<a id="a-Hy"></a>以十利故与比丘结戒。<a id="a-Hz"></a>从今是戒应如是说。<a id="a-I0"></a>若比丘得新衣者。<a id="a-I1"></a>应三种色中。<a id="a-I2"></a>随一一种。<a id="a-I3"></a>坏是衣色。<a id="a-I4"></a>若青若泥塞炵。<a id="a-I5"></a>若比丘不以三种坏衣色着新衣者波逸提。<a id="a-I6"></a>新衣者。<a id="a-I7"></a>若比丘得他故衣。<a id="a-I8"></a>初得故。<a id="a-I9"></a>亦名新衣。<a id="a-IA"></a>三种坏色者。<a id="a-IB"></a>若青若泥若茜。<a id="a-IC"></a>若比丘得青衣者。<a id="a-ID"></a>应二种净。<a id="a-IE"></a>若泥若茜。<a id="a-IF"></a>若得泥衣者。<a id="a-IG"></a>亦二种净。<a id="a-IH"></a>若青若茜。<a id="a-II"></a>若得茜衣者。<a id="a-IJ"></a>亦二种净。<a id="a-IK"></a>若青若泥。<a id="a-IL"></a>若得黄衣者。<a id="a-IM"></a>应三种净。<a id="a-IN"></a>青泥茜。<a id="a-IO"></a>得赤衣者。<a id="a-IP"></a>应三种净。<a id="a-IQ"></a>青泥茜。<a id="a-IR"></a>得白衣者。<a id="a-IS"></a>亦三种净。<a id="a-IT"></a>青泥茜。<a id="a-IU"></a>波逸提者。<a id="a-IV"></a>煮烧覆障。<a id="a-IW"></a>若不悔过。<a id="a-IX"></a>能障碍道。<a id="a-IY"></a>是中犯者。<a id="a-IZ"></a>若比丘着不作净衣波逸提。<a id="a-Ia"></a>若作敷具波逸提。<a id="a-Ib"></a>若作枕波逸提。<a id="a-Ic"></a>乃至少时试着突吉罗。<a id="a-Id"></a>若比丘得作净竟衣。<a id="a-Ie"></a>以不净段物补。<a id="a-If"></a>却刺缝一点作净。<a id="a-Ig"></a>若直缝各各作净。<a id="a-Ih"></a>若比丘得净染衣。<a id="a-Ii"></a>却刺缝即是净。<a id="a-Ij"></a>不净物补摘不净物。<a id="a-Ik"></a>还与僧净染者。<a id="a-Il"></a>如法坏色染也。<a id="a-Im"></a>不净段物者。<a id="a-In"></a>非如法色。<a id="a-Io"></a>一尺二尺故。<a id="a-Ip"></a>言不净段。<a id="a-Iq"></a>以此衣坏故。<a id="a-Ir"></a>以段补之。<a id="a-Is"></a>皆应却刺。<a id="a-It"></a>若直缝者。<a id="a-Iu"></a>衣主命终。<a id="a-Iv"></a>应摘此直缝与僧。<a id="a-Iw"></a>乃以此衣与看病人。<a id="a-Ix"></a>一点三点以净。<a id="a-Iy"></a>此不净色故。<a id="a-Iz"></a>净而却刺。<a id="a-J0"></a>是佛所许如法畜用。<a id="a-J1"></a>直缝所以不得者。<a id="a-J2"></a>以是世人衣法故。<a id="a-J3"></a>以却刺异俗(五十九事竟)。</p>
 </body>
</html>