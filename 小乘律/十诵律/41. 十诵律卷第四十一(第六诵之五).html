<!doctype html>
<html id="z3IBUvhmI" data-ver="1737">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第四十一(第六诵之五)</h1>
  <h2 id="a2">杂诵中二十法下之余</h2>
  <p id="a3">佛在舍卫国有一婆罗门生女。<a id="a-4"></a>面貌端正颜色清净。<a id="a-5"></a>颜色清净故。<a id="a-6"></a>名曰妙光。<a id="a-7"></a>此女生时。<a id="a-8"></a>相师占曰。<a id="a-9"></a>是女后当与五百男子共通。<a id="a-A"></a>诸人闻已。<a id="a-B"></a>女年十二无有求者。<a id="a-C"></a>时婆罗门有邻比估客。<a id="a-D"></a>常入海采宝。<a id="a-E"></a>是估客于楼上遥见是女。<a id="a-F"></a>即生欲心问余人言。<a id="a-G"></a>是谁女。<a id="a-H"></a>答言。<a id="a-I"></a>是某甲婆罗门女。<a id="a-J"></a>有娶者耶。<a id="a-K"></a>答曰无也。<a id="a-L"></a>有求者耶。<a id="a-M"></a>答曰未也。<a id="a-N"></a>又问曰。<a id="a-O"></a>何故无人求耶。<a id="a-P"></a>答曰。<a id="a-Q"></a>此女有一过。<a id="a-R"></a>有何过。<a id="a-S"></a>答曰。<a id="a-T"></a>此女生时有相师占曰。<a id="a-U"></a>是女后当与五百男子共通。<a id="a-V"></a>诸人闻已。<a id="a-W"></a>女年十二无有求者。<a id="a-X"></a>时估客作是念。<a id="a-Y"></a>除沙门释子。<a id="a-Z"></a>无能强入我舍者。<a id="a-a"></a>沙门释子亦无是过。<a id="a-b"></a>我当娶之。<a id="a-c"></a>即往求娶女。<a id="a-d"></a>到舍未久诸估客结伴欲入海中。<a id="a-e"></a>彼国入海法。<a id="a-f"></a>要得曾入海者。<a id="a-g"></a>若自不肯去。<a id="a-h"></a>要强将去。<a id="a-i"></a>时估客唤守门者作是言。<a id="a-j"></a>我欲入海。<a id="a-k"></a>莫听男子强入我舍。<a id="a-l"></a>除沙门释子。<a id="a-m"></a>沙门释子亦无此过。<a id="a-n"></a>答言尔。<a id="a-o"></a>作是语已便去。<a id="a-p"></a>后沙门婆罗门于其舍乞食。<a id="a-q"></a>是女见已语言。<a id="a-r"></a>共我行欲。<a id="a-s"></a>诸比丘不知云何。<a id="a-t"></a>是事白佛。<a id="a-u"></a>佛言。<a id="a-v"></a>从今日如是舍。<a id="a-w"></a>未曾往者不应往。<a id="a-x"></a>若往者不应坐。<a id="a-y"></a>何以故。<a id="a-z"></a>此舍必有非梵行过故。<a id="a-10"></a>此女后得病。<a id="a-11"></a>于夜命终。<a id="a-12"></a>其家人以庄严具合弃死人处。<a id="a-13"></a>时有五百贼。<a id="a-14"></a>于此处行。<a id="a-15"></a>见是死女。<a id="a-16"></a>即生欲心便就行欲。<a id="a-17"></a>行欲已五百人去。<a id="a-18"></a>是女以先语沙门婆罗门共我行欲因缘故堕恶道。<a id="a-19"></a>在彼国北方。<a id="a-1A"></a>生作淫龙。<a id="a-1B"></a>名毗达多。</p>
  <p id="a1C">佛在王舍城。<a id="a-1D"></a>有比丘病痈。<a id="a-1E"></a>往语耆婆治我此病。<a id="a-1F"></a>耆婆答言。<a id="a-1G"></a>膒令熟。<a id="a-1H"></a>比丘言。<a id="a-1I"></a>佛未听膒熟。<a id="a-1J"></a>诸比丘是事白佛。<a id="a-1K"></a>佛言。<a id="a-1L"></a>听膒令熟。<a id="a-1M"></a>耆婆又言。<a id="a-1N"></a>应破。<a id="a-1O"></a>答言。<a id="a-1P"></a>佛未听破痈。<a id="a-1Q"></a>是事白佛。<a id="a-1R"></a>佛言。<a id="a-1S"></a>听破。<a id="a-1T"></a>耆婆又言。<a id="a-1U"></a>应捺去脓。<a id="a-1V"></a>比丘言。<a id="a-1W"></a>佛未听捺。<a id="a-1X"></a>是事白佛。<a id="a-1Y"></a>佛言。<a id="a-1Z"></a>听捺。<a id="a-1a"></a>耆婆又言。<a id="a-1b"></a>应着食脓物。<a id="a-1c"></a>比丘言。<a id="a-1d"></a>佛未听着。<a id="a-1e"></a>是事白佛。<a id="a-1f"></a>佛言。<a id="a-1g"></a>听着种种治脓药。</p>
  <p id="a1h">佛在王舍城。<a id="a-1i"></a>尔时王舍城。<a id="a-1j"></a>一月大祠耆梨龙。<a id="a-1k"></a>尔时诸人。<a id="a-1l"></a>于王仓库中出物。<a id="a-1m"></a>办具种种饮食。<a id="a-1n"></a>与一切人。<a id="a-1o"></a>时处处多有人来集。<a id="a-1p"></a>或有人胸凹。<a id="a-1q"></a>或有人胸凸。<a id="a-1r"></a>或有人脚似象脚。<a id="a-1s"></a>或有如马脚。<a id="a-1t"></a>又似象耳马耳。<a id="a-1u"></a>或耳如箕。<a id="a-1v"></a>如是似象马人众多男女大小。<a id="a-1w"></a>皆满其中甚大欢乐。<a id="a-1x"></a>时客观中。<a id="a-1y"></a>多有四方诸估客来。<a id="a-1z"></a>王作祠时。<a id="a-20"></a>不取税故。<a id="a-21"></a>亦无禁限度者。<a id="a-22"></a>不税行不须送。<a id="a-23"></a>此祠有少日在。<a id="a-24"></a>诸估客各作是念。<a id="a-25"></a>此王不一时税我等耶。<a id="a-26"></a>祠未竟即去。<a id="a-27"></a>于后祠竟。<a id="a-28"></a>诸人各还本处。<a id="a-29"></a>时凹胸凸胸象脚马脚象耳马耳如箕耳者悉住。<a id="a-2A"></a>后日往诸多人处天祠处沙门婆罗门处游行。<a id="a-2B"></a>尔时六群比丘弊恶故。<a id="a-2C"></a>好沙弥弟子不在边住。<a id="a-2D"></a>以二事故。<a id="a-2E"></a>一者犯戒。<a id="a-2F"></a>二者畏令我等犯戒。<a id="a-2G"></a>时六群比丘见如是人已。<a id="a-2H"></a>作是念。<a id="a-2I"></a>我等若度余人。<a id="a-2J"></a>必舍我去。<a id="a-2K"></a>今当度此无教去者。<a id="a-2L"></a>六群比丘往语彼人。<a id="a-2M"></a>汝等何不出家。<a id="a-2N"></a>答言。<a id="a-2O"></a>我等如是谁当度我。<a id="a-2P"></a>有能度者我便出家。<a id="a-2Q"></a>时六群比丘言。<a id="a-2R"></a>汝能为我守舍。<a id="a-2S"></a>与我迎食。<a id="a-2T"></a>能担钵者。<a id="a-2U"></a>我当度汝。<a id="a-2V"></a>六群比丘即度此人。<a id="a-2W"></a>若有请佛及僧处。<a id="a-2X"></a>先遣持钵去。<a id="a-2Y"></a>以二事故。<a id="a-2Z"></a>一者行迟。<a id="a-2a"></a>二者羞共行。<a id="a-2b"></a>诸外道见已呵诸檀越言。<a id="a-2c"></a>汝等所供养者。<a id="a-2d"></a>是汝等塔者。<a id="a-2e"></a>汝等第一者。<a id="a-2f"></a>汝等先食者。<a id="a-2g"></a>汝等在前行者。<a id="a-2h"></a>汝等所供养者。<a id="a-2i"></a>正如是耶。<a id="a-2j"></a>诸优婆塞闻已心不喜。<a id="a-2k"></a>以是事向佛广说。<a id="a-2l"></a>佛以是事集比丘僧已。<a id="a-2m"></a>知而故问六群比丘。<a id="a-2n"></a>汝实作是事不。<a id="a-2o"></a>答言。<a id="a-2p"></a>实作世尊。<a id="a-2q"></a>佛以种种因缘呵责六群比丘。<a id="a-2r"></a>云何名比丘。<a id="a-2s"></a>度凹胸人凸胸人象脚马脚象耳马耳箕耳人。<a id="a-2t"></a>种种呵已语诸比丘。<a id="a-2u"></a>从今不得度凹胸凸胸人象脚马脚象耳马耳如箕耳人。<a id="a-2v"></a>若度者突吉罗。</p>
  <p id="a2w">佛在舍卫国。<a id="a-2x"></a>长老优婆离有二沙弥。<a id="a-2y"></a>一名陀萨。<a id="a-2z"></a>二名波罗。<a id="a-30"></a>当受戒时。<a id="a-31"></a>沙弥陀萨语波罗言。<a id="a-32"></a>汝先受戒。<a id="a-33"></a>我供汝所须。<a id="a-34"></a>波罗语陀萨言。<a id="a-35"></a>汝先受戒。<a id="a-36"></a>我供汝所须。<a id="a-37"></a>时长老优波离问佛。<a id="a-38"></a>得二沙弥一时羯磨受具戒不。<a id="a-39"></a>佛言。<a id="a-3A"></a>得应如是作。<a id="a-3B"></a>一心和合僧。<a id="a-3C"></a>是中一比丘唱言。<a id="a-3D"></a>大德僧听。<a id="a-3E"></a>是陀萨波罗。<a id="a-3F"></a>优波离与受具戒。<a id="a-3G"></a>从僧乞受具戒。<a id="a-3H"></a>长老优波离作和上。<a id="a-3I"></a>若僧时到僧忍听。<a id="a-3J"></a>僧与陀萨波罗受具戒。<a id="a-3K"></a>长老优波离作和上。<a id="a-3L"></a>如是白。<a id="a-3M"></a>白四羯磨。<a id="a-3N"></a>僧已与陀萨波罗受具戒。<a id="a-3O"></a>长老优波离作和上竟。<a id="a-3P"></a>僧忍默然故。<a id="a-3Q"></a>是事如是持。</p>
  <p id="a3R">佛在舍卫国。<a id="a-3S"></a>长老优波离问佛。<a id="a-3T"></a>世尊。<a id="a-3U"></a>我等不知佛在何处说修多罗毗尼阿毗昙。<a id="a-3V"></a>我等不知云何。<a id="a-3W"></a>佛言。<a id="a-3X"></a>在六大城。<a id="a-3Y"></a>瞻波国。<a id="a-3Z"></a>舍卫国。<a id="a-3a"></a>毗舍离国。<a id="a-3b"></a>王舍城波罗奈。<a id="a-3c"></a>迦维罗卫城。<a id="a-3d"></a>何以故。<a id="a-3e"></a>我多在彼住。<a id="a-3f"></a>种种变化皆在是处。</p>
  <p id="a3g">佛在舍卫国。<a id="a-3h"></a>尔时长老耶舍。<a id="a-3i"></a>与五百比丘。<a id="a-3j"></a>从憍萨罗。<a id="a-3k"></a>来至舍卫国。<a id="a-3l"></a>欲安居。<a id="a-3m"></a>时旧比丘客比丘共相问讯。<a id="a-3n"></a>代客比丘担衣钵。<a id="a-3o"></a>担衣钵时。<a id="a-3p"></a>有大高声多人声。<a id="a-3q"></a>佛闻是大声多人声。<a id="a-3r"></a>知而故问阿难。<a id="a-3s"></a>此僧坊内。<a id="a-3t"></a>何故有是大声多人声。<a id="a-3u"></a>白佛言。<a id="a-3v"></a>世尊。<a id="a-3w"></a>是长老耶舍。<a id="a-3x"></a>与五百比丘。<a id="a-3y"></a>从憍萨罗国。<a id="a-3z"></a>来至舍卫国。<a id="a-40"></a>欲安居。<a id="a-41"></a>时旧比丘客比丘共相问讯。<a id="a-42"></a>代客比丘担衣钵。<a id="a-43"></a>是故有是大声多人声。<a id="a-44"></a>佛语阿难。<a id="a-45"></a>汝往语耶舍等五百人言汝等作大声故驱。<a id="a-46"></a>汝等不得舍卫国安居。<a id="a-47"></a>阿难受教。<a id="a-48"></a>往语耶舍言。<a id="a-49"></a>汝等作大声故世尊驱。<a id="a-4A"></a>汝等不得舍卫国安居。<a id="a-4B"></a>尔时耶舍等五百人。<a id="a-4C"></a>即往婆求摩河边聚落中安居。<a id="a-4D"></a>尔时诸比丘作是念。<a id="a-4E"></a>佛遣我等。<a id="a-4F"></a>以大声故。<a id="a-4G"></a>我等默然者善是事白佛。<a id="a-4H"></a>佛言。<a id="a-4I"></a>听默然。<a id="a-4J"></a>时诸比丘睡睡已共相谓言。<a id="a-4K"></a>佛听我等独房住者善。<a id="a-4L"></a>是事白佛。<a id="a-4M"></a>佛言。<a id="a-4N"></a>听独房中住。<a id="a-4O"></a>独房中住亦睡。<a id="a-4P"></a>复相谓言。<a id="a-4Q"></a>佛听我等众住者善。<a id="a-4R"></a>是事白佛。<a id="a-4S"></a>佛言。<a id="a-4T"></a>听众住。<a id="a-4U"></a>众住亦睡。<a id="a-4V"></a>复相谓言。<a id="a-4W"></a>佛听我等水洗头者善。<a id="a-4X"></a>是事白佛。<a id="a-4Y"></a>佛言。<a id="a-4Z"></a>听水洗头。<a id="a-4a"></a>时诸比丘以手取水洗时不便。<a id="a-4b"></a>佛言。<a id="a-4c"></a>应作器。<a id="a-4d"></a>器大水浇衣湿。<a id="a-4e"></a>即便小作。<a id="a-4f"></a>小作不得水。<a id="a-4g"></a>是事白佛。<a id="a-4h"></a>佛言。<a id="a-4i"></a>不得大不得小。<a id="a-4j"></a>受一钵罗。<a id="a-4k"></a>若一钵罗半。<a id="a-4l"></a>时作器无柄。<a id="a-4m"></a>浇时堕他头上。<a id="a-4n"></a>痛恼垂死。<a id="a-4o"></a>是事白佛。<a id="a-4p"></a>佛言。<a id="a-4q"></a>应施柄。<a id="a-4r"></a>有比丘坐睡。<a id="a-4s"></a>余比丘以水浇。<a id="a-4t"></a>便言。<a id="a-4u"></a>我不睡何以水浇我。<a id="a-4v"></a>是事白佛。<a id="a-4w"></a>佛言。<a id="a-4x"></a>睡者不可信浇者可信。<a id="a-4y"></a>有五法以水浇他。<a id="a-4z"></a>一者怜愍。<a id="a-50"></a>二者不恼他。<a id="a-51"></a>三者睡。<a id="a-52"></a>四者头倚壁。<a id="a-53"></a>五者舒脚。<a id="a-54"></a>诸比丘故睡。<a id="a-55"></a>共相谓言。<a id="a-56"></a>听手敲者善。<a id="a-57"></a>是事白佛。<a id="a-58"></a>佛言。<a id="a-59"></a>听以手敲。<a id="a-5A"></a>有比丘坐睡。<a id="a-5B"></a>余比丘以手敲。<a id="a-5C"></a>便言我不睡。<a id="a-5D"></a>何以故推我。<a id="a-5E"></a>诸比丘不知云何。<a id="a-5F"></a>是事白佛。<a id="a-5G"></a>佛言。<a id="a-5H"></a>睡者不可信敲者可信。<a id="a-5I"></a>有五法以手敲他。<a id="a-5J"></a>一者怜愍。<a id="a-5K"></a>二者不恼他。<a id="a-5L"></a>三者睡。<a id="a-5M"></a>四者头倚壁。<a id="a-5N"></a>五者舒脚。<a id="a-5O"></a>诸比丘故睡。<a id="a-5P"></a>共相谓言。<a id="a-5Q"></a>佛听我等以鞠掷者善。<a id="a-5R"></a>是事白佛。<a id="a-5S"></a>佛言。<a id="a-5T"></a>听以鞠掷。<a id="a-5U"></a>掷已后日还归。<a id="a-5V"></a>后日诸比丘不知与谁。<a id="a-5W"></a>佛言。<a id="a-5X"></a>归本掷主。<a id="a-5Y"></a>若掷主不在。<a id="a-5Z"></a>与然灯者。<a id="a-5a"></a>然灯者不在。<a id="a-5b"></a>与执作者。<a id="a-5c"></a>执作者不在。<a id="a-5d"></a>应着堂中央地覆上。<a id="a-5e"></a>着堂中央地覆上已还坐。<a id="a-5f"></a>坐已见余比丘睡者。<a id="a-5g"></a>取是鞠掷。<a id="a-5h"></a>彼言不睡。<a id="a-5i"></a>何以掷我。<a id="a-5j"></a>佛言。<a id="a-5k"></a>睡者不可信掷者可信。<a id="a-5l"></a>有五法以鞠掷他。<a id="a-5m"></a>一者怜愍。<a id="a-5n"></a>二者不恼他。<a id="a-5o"></a>三者睡。<a id="a-5p"></a>四者头倚壁。<a id="a-5q"></a>五者舒脚。<a id="a-5r"></a>诸比丘故睡。<a id="a-5s"></a>共相谓言。<a id="a-5t"></a>佛听我用禅杖者善。<a id="a-5u"></a>是事白佛。<a id="a-5v"></a>佛言。<a id="a-5w"></a>听用禅杖。<a id="a-5x"></a>时禅杖头尖。<a id="a-5y"></a>筑时坏安陀会。<a id="a-5z"></a>共相谓言。<a id="a-60"></a>佛听我等以物裹杖头者善。<a id="a-61"></a>是事白佛。<a id="a-62"></a>佛言。<a id="a-63"></a>应以物裹杖头。<a id="a-64"></a>时禅杖着地作声。<a id="a-65"></a>佛言。<a id="a-66"></a>下头亦应裹。<a id="a-67"></a>诸比丘不知云何取禅杖。<a id="a-68"></a>是事白佛。<a id="a-69"></a>佛言。<a id="a-6A"></a>取禅杖时应生敬心。<a id="a-6B"></a>诸比丘不知云何生敬心。<a id="a-6C"></a>是事白佛。<a id="a-6D"></a>佛言。<a id="a-6E"></a>应以两手捉杖戴顶上。<a id="a-6F"></a>有比丘坐睡。<a id="a-6G"></a>一比丘捉禅杖筑睡者。<a id="a-6H"></a>睡者惊起立看。<a id="a-6I"></a>诸比丘默然无声。<a id="a-6J"></a>即时迷闷躄地。<a id="a-6K"></a>诸比丘不知云何。<a id="a-6L"></a>是事白佛。<a id="a-6M"></a>佛言。<a id="a-6N"></a>若比丘坐睡应起。<a id="a-6O"></a>看余睡者。<a id="a-6P"></a>应以禅杖筑。<a id="a-6Q"></a>筑已还坐。<a id="a-6R"></a>若无睡者。<a id="a-6S"></a>应出户彷佯来入更看。<a id="a-6T"></a>若见睡者。<a id="a-6U"></a>以禅杖筑。<a id="a-6V"></a>筑已还坐。<a id="a-6W"></a>若无睡者。<a id="a-6X"></a>还以杖着本处已坐。<a id="a-6Y"></a>有比丘坐睡。<a id="a-6Z"></a>余比丘以禅杖筑。<a id="a-6a"></a>便言不睡。<a id="a-6b"></a>何以筑我。<a id="a-6c"></a>是事白佛。<a id="a-6d"></a>佛言。<a id="a-6e"></a>睡者不可信筑者可信。<a id="a-6f"></a>有五法以禅杖筑他。<a id="a-6g"></a>一者怜愍。<a id="a-6h"></a>二者不恼他。<a id="a-6i"></a>三者睡。<a id="a-6j"></a>四者头倚壁。<a id="a-6k"></a>五者舒脚。<a id="a-6l"></a>诸比丘故睡。<a id="a-6m"></a>共相谓言。<a id="a-6n"></a>佛听我着禅镇者善。<a id="a-6o"></a>是事白佛。<a id="a-6p"></a>佛言。<a id="a-6q"></a>听着禅镇。<a id="a-6r"></a>时禅镇无孔。<a id="a-6s"></a>着时堕地。<a id="a-6t"></a>共相谓言。<a id="a-6u"></a>佛听我作孔者善。<a id="a-6v"></a>是事白佛。<a id="a-6w"></a>佛言。<a id="a-6x"></a>听作孔。<a id="a-6y"></a>作孔已以绳贯孔中。<a id="a-6z"></a>绳头施纽串。<a id="a-70"></a>耳上去额前四指着禅镇。<a id="a-71"></a>诸比丘以绳络头后着。<a id="a-72"></a>是事白佛。<a id="a-73"></a>佛言。<a id="a-74"></a>从今不得以绳络头后着禅镇。<a id="a-75"></a>络者突吉罗。<a id="a-76"></a>时禅镇堕故睡。<a id="a-77"></a>是事白佛。<a id="a-78"></a>佛言。<a id="a-79"></a>禅镇一堕听一舒脚。<a id="a-7A"></a>二堕二舒脚。<a id="a-7B"></a>三堕者应起行。<a id="a-7C"></a>行时来往故相乱。<a id="a-7D"></a>是事白佛。<a id="a-7E"></a>佛言。<a id="a-7F"></a>应如鹅法次第行。<a id="a-7G"></a>行时下坐触上座肩。<a id="a-7H"></a>是事白佛。<a id="a-7I"></a>佛言。<a id="a-7J"></a>下座行时不得触上座肩。<a id="a-7K"></a>下座应在上座后行。<a id="a-7L"></a>不得近上座。<a id="a-7M"></a>诸比丘故睡。<a id="a-7N"></a>共相谓言。<a id="a-7O"></a>佛与我等作时节者善。<a id="a-7P"></a>是事白佛。<a id="a-7Q"></a>佛言。<a id="a-7R"></a>听作时节。<a id="a-7S"></a>诸比丘共相谓言。<a id="a-7T"></a>佛听作两时者善。<a id="a-7U"></a>是事白佛。<a id="a-7V"></a>佛言。<a id="a-7W"></a>听作两时。<a id="a-7X"></a>复相谓言。<a id="a-7Y"></a>夜作时节者善。<a id="a-7Z"></a>是事白佛。<a id="a-7a"></a>佛言。<a id="a-7b"></a>听夜作时节。<a id="a-7c"></a>复相谓言。<a id="a-7d"></a>听我昼日作时节者善。<a id="a-7e"></a>是事白佛。<a id="a-7f"></a>佛言。<a id="a-7g"></a>听昼日作时节。<a id="a-7h"></a>复相谓言。<a id="a-7i"></a>佛听我等七日坐者善。<a id="a-7j"></a>是事白佛。<a id="a-7k"></a>佛言。<a id="a-7l"></a>听七日坐。<a id="a-7m"></a>复相谓言。<a id="a-7n"></a>佛听我等常坐禅者善。<a id="a-7o"></a>是事白佛。<a id="a-7p"></a>佛言。<a id="a-7q"></a>听常坐禅。</p>
  <p id="a7r">尔时听作时节两时夜时昼时七日时常坐时。<a id="a-7s"></a>不嚼杨枝口中气臭。<a id="a-7t"></a>共相谓言。<a id="a-7u"></a>佛听我等嚼杨枝者善。<a id="a-7v"></a>是事白佛。<a id="a-7w"></a>佛言。<a id="a-7x"></a>听嚼杨枝。<a id="a-7y"></a>有五利益。<a id="a-7z"></a>一者口不苦。<a id="a-80"></a>二者口不臭。<a id="a-81"></a>三者除风。<a id="a-82"></a>四者除热病。<a id="a-83"></a>五者除痰荫。<a id="a-84"></a>复有五利益。<a id="a-85"></a>一者除风。<a id="a-86"></a>二者除热。<a id="a-87"></a>三者口滋味。<a id="a-88"></a>四者能食。<a id="a-89"></a>五者眼明。<a id="a-8A"></a>尔时便作时节两时夜时昼时七日时常坐禅时。<a id="a-8B"></a>不洗浴垢臭。<a id="a-8C"></a>诸比丘共相谓言。<a id="a-8D"></a>佛听洗者善。<a id="a-8E"></a>是事白佛。<a id="a-8F"></a>佛言。<a id="a-8G"></a>听洗。<a id="a-8H"></a>尔时渠水流驶入者为水所漂。<a id="a-8I"></a>是事白佛。<a id="a-8J"></a>佛言。<a id="a-8K"></a>水中应施柱作障碍捉洗。<a id="a-8L"></a>尔时听作时节两时夜时昼时七日时常坐禅时。<a id="a-8M"></a>诸比丘得无量知见。<a id="a-8N"></a>证得须陀洹斯陀含阿那含阿罗汉。<a id="a-8O"></a>佛知诸比丘已得证。<a id="a-8P"></a>以是因缘集僧。<a id="a-8Q"></a>语诸比丘。<a id="a-8R"></a>彼处有光明。<a id="a-8S"></a>诸佛在世法。<a id="a-8T"></a>岁二时大会。<a id="a-8U"></a>春末月夏末月。<a id="a-8V"></a>春末月者。<a id="a-8W"></a>诸方国土处处诸比丘来。<a id="a-8X"></a>作是念。<a id="a-8Y"></a>佛所说法。<a id="a-8Z"></a>我等当安居时修习得安乐住。<a id="a-8a"></a>是名初大会。<a id="a-8b"></a>夏末月者。<a id="a-8c"></a>诸比丘夏三月安居竟作衣毕。<a id="a-8d"></a>持衣钵诣佛所。<a id="a-8e"></a>作是念。<a id="a-8f"></a>我等久不见佛久不见世尊。<a id="a-8g"></a>是第二大会。<a id="a-8h"></a>是时婆求摩河边诸比丘。<a id="a-8i"></a>夏安居三月过作衣竟。<a id="a-8j"></a>持衣钵来到佛所。<a id="a-8k"></a>佛遥见婆求摩河比丘来已。<a id="a-8l"></a>佛入初禅。<a id="a-8m"></a>婆求摩河比丘亦入初禅。<a id="a-8n"></a>佛从初禅起。<a id="a-8o"></a>入第二禅第三禅第四禅空无想无作。<a id="a-8p"></a>婆求摩比丘亦从初禅起。<a id="a-8q"></a>入第二禅第三禅第四禅空无想无作。<a id="a-8r"></a>尔时长老阿难。<a id="a-8s"></a>遥见婆求摩比丘来。<a id="a-8t"></a>即合掌白佛言。<a id="a-8u"></a>世尊。<a id="a-8v"></a>愿世尊共婆求摩比丘语。<a id="a-8w"></a>令婆求摩比丘长夜安乐。<a id="a-8x"></a>佛语阿难。<a id="a-8y"></a>莫作是语。<a id="a-8z"></a>阿难如我所知。<a id="a-90"></a>汝能知耶。<a id="a-91"></a>阿难。<a id="a-92"></a>我遥见婆求摩比丘来时。<a id="a-93"></a>我入初禅。<a id="a-94"></a>婆求摩比丘亦入初禅。<a id="a-95"></a>我起初禅。<a id="a-96"></a>入第二第三第四禅空无想无作。<a id="a-97"></a>婆求摩比丘亦起初禅。<a id="a-98"></a>入第二第三第四禅空无想无作。</p>
  <p id="a99">佛在舍卫国。<a id="a-9A"></a>尔时黑山土地有比丘。<a id="a-9B"></a>名马宿满宿。<a id="a-9C"></a>在此处住污他家。<a id="a-9D"></a>皆见皆闻皆知。<a id="a-9E"></a>是比丘共女人一床坐。<a id="a-9F"></a>共一盘食。<a id="a-9G"></a>共器饮酒。<a id="a-9H"></a>中后食。<a id="a-9I"></a>共食宿。<a id="a-9J"></a>啖残宿食。<a id="a-9K"></a>不受而食。<a id="a-9L"></a>不受残食法食。<a id="a-9M"></a>弹琴鼓簧。<a id="a-9N"></a>捻唇作音乐声。<a id="a-9O"></a>齰齿作伎乐。<a id="a-9P"></a>弹铜杅。<a id="a-9Q"></a>弹多罗树叶。<a id="a-9R"></a>作余种种伎乐歌舞。<a id="a-9S"></a>着鬘璎珞。<a id="a-9T"></a>以香涂身。<a id="a-9U"></a>着香熏衣。<a id="a-9V"></a>以水相洒。<a id="a-9W"></a>自手采华亦使人采。<a id="a-9X"></a>自贯华鬘亦使人贯。<a id="a-9Y"></a>头上着华亦使人着。<a id="a-9Z"></a>自着耳环亦使人着。<a id="a-9a"></a>自将他妇女去。<a id="a-9b"></a>若使人将去。<a id="a-9c"></a>若令象斗车斗步斗羊斗水牛斗狗斗鸡斗男女斗大男斗。<a id="a-9d"></a>大女斗。<a id="a-9e"></a>小男斗。<a id="a-9f"></a>小女斗。<a id="a-9g"></a>亦自共斗。<a id="a-9h"></a>拍手蹈节。<a id="a-9i"></a>四向驰走变异服。<a id="a-9j"></a>饰驰行跳踯。<a id="a-9k"></a>水中浮没。<a id="a-9l"></a>斫截树木。<a id="a-9m"></a>振臂拍髀啼哭大唤。<a id="a-9n"></a>作啸谬语诸异国语。<a id="a-9o"></a>踯绝返行如鱼婉转。<a id="a-9p"></a>掷物空中还自接取。<a id="a-9q"></a>与女人共船上载。<a id="a-9r"></a>令作伎乐。<a id="a-9s"></a>或骑象马乘车辇舆与多人众吹呗。<a id="a-9t"></a>导道入园林中。<a id="a-9u"></a>作如是等种种恶不净事。<a id="a-9v"></a>尔时长老阿难。<a id="a-9w"></a>从伽尸国来向舍卫城。<a id="a-9x"></a>到黑山邑宿。<a id="a-9y"></a>晨朝时到着衣持钵入城乞食。<a id="a-9z"></a>阿难持空钵入城。<a id="a-A0"></a>还空钵出城。<a id="a-A1"></a>出城不远多人众集。<a id="a-A2"></a>阿难到彼问众人言。<a id="a-A3"></a>汝此土地。<a id="a-A4"></a>丰乐多诸人众。<a id="a-A5"></a>今我乞食。<a id="a-A6"></a>持空钵入。<a id="a-A7"></a>还持空钵出。<a id="a-A8"></a>无有沙门释子在此多少作恶事耶。<a id="a-A9"></a>尔时有贤者。<a id="a-AA"></a>名忧楼伽。<a id="a-AB"></a>在彼众中。<a id="a-AC"></a>从坐起偏袒右肩合掌。<a id="a-AD"></a>语阿难言。<a id="a-AE"></a>大德知不。<a id="a-AF"></a>此有马宿满宿比丘。<a id="a-AG"></a>作诸恶行。<a id="a-AH"></a>如上广说。<a id="a-AI"></a>大德阿难。<a id="a-AJ"></a>是二比丘作此诸恶。<a id="a-AK"></a>悉污诸家。<a id="a-AL"></a>皆见闻知。<a id="a-AM"></a>时忧楼伽贤者。<a id="a-AN"></a>即请阿难将入自舍。<a id="a-AO"></a>敷座令坐。<a id="a-AP"></a>自手与水。<a id="a-AQ"></a>多美饮食自恣饱满。<a id="a-AR"></a>饱满已洗手摄钵。<a id="a-AS"></a>贤者取小床座。<a id="a-AT"></a>欲听法故。<a id="a-AU"></a>阿难以种种因缘说法示教利喜已。<a id="a-AV"></a>从坐起去向自房舍。<a id="a-AW"></a>随所受卧具。<a id="a-AX"></a>还付旧比丘。<a id="a-AY"></a>持衣钵游行向舍卫国。<a id="a-AZ"></a>渐到佛所。<a id="a-Aa"></a>头面礼足在一面立。<a id="a-Ab"></a>诸佛常法。<a id="a-Ac"></a>有客比丘来。<a id="a-Ad"></a>以如是语劳问。<a id="a-Ae"></a>忍不足不。<a id="a-Af"></a>安乐住不。<a id="a-Ag"></a>乞食不乏。<a id="a-Ah"></a>道路不疲耶。<a id="a-Ai"></a>佛以如是语劳问。<a id="a-Aj"></a>阿难。<a id="a-Ak"></a>忍不足不。<a id="a-Al"></a>安乐住不。<a id="a-Am"></a>乞食不难。<a id="a-An"></a>道路不疲耶。<a id="a-Ao"></a>阿难答言。<a id="a-Ap"></a>世尊。<a id="a-Aq"></a>忍足安乐住。<a id="a-Ar"></a>乞食不乏道路不疲。<a id="a-As"></a>以是因缘向佛广说。<a id="a-At"></a>佛以是事集比丘僧。<a id="a-Au"></a>种种因缘呵责马宿满宿。<a id="a-Av"></a>云何名比丘。<a id="a-Aw"></a>共女人一床坐乃至谬语。<a id="a-Ax"></a>种种因缘呵已。<a id="a-Ay"></a>语诸比丘。<a id="a-Az"></a>从今不得共女人一床坐。<a id="a-B0"></a>共坐者突吉罗。<a id="a-B1"></a>不得与女人共食。<a id="a-B2"></a>共食者突吉罗。<a id="a-B3"></a>不共女人一器饮酒。<a id="a-B4"></a>饮者突吉罗。<a id="a-B5"></a>不得非时食。<a id="a-B6"></a>食者波逸提。<a id="a-B7"></a>不得啖残宿食。<a id="a-B8"></a>食者波逸提。<a id="a-B9"></a>不得恶捉食。<a id="a-BA"></a>食者突吉罗。<a id="a-BB"></a>不得不受食。<a id="a-BC"></a>食者波逸提。<a id="a-BD"></a>不受残食法食者波逸提。<a id="a-BE"></a>内宿食啖者突吉罗。<a id="a-BF"></a>不得弹琴鼓簧。<a id="a-BG"></a>不得齰齿作节。<a id="a-BH"></a>不得吹物作节。<a id="a-BI"></a>不得弹铜杅作节。<a id="a-BJ"></a>不得击多罗树叶作节。<a id="a-BK"></a>不得歌。<a id="a-BL"></a>不得拍节。<a id="a-BM"></a>不得舞。<a id="a-BN"></a>犯者皆突吉罗。<a id="a-BO"></a>不得着华璎珞。<a id="a-BP"></a>不得着香璎珞。<a id="a-BQ"></a>不得香油涂身。<a id="a-BR"></a>不得着香熏衣。<a id="a-BS"></a>犯者皆突吉罗。<a id="a-BT"></a>不得以水相洒。<a id="a-BU"></a>犯者随得罪。<a id="a-BV"></a>不得自采华及使人采。<a id="a-BW"></a>若自取若教他者波逸提。<a id="a-BX"></a>不得贯华鬘及使人贯华璎。<a id="a-BY"></a>若自贯使人贯者突吉罗。<a id="a-BZ"></a>不得自作华鬘。<a id="a-Ba"></a>不得教他作。<a id="a-Bb"></a>若自作教他作者突吉罗。<a id="a-Bc"></a>不得自贯杂华。<a id="a-Bd"></a>不得教他贯。<a id="a-Be"></a>若自贯使他人贯者突吉罗。<a id="a-Bf"></a>不得自作使到童男童女家。<a id="a-Bg"></a>不得教他作使到童男童女家。<a id="a-Bh"></a>若自到教他到者随得突吉罗。<a id="a-Bi"></a>不得斗象斗马斗车。<a id="a-Bj"></a>不得合人戏。<a id="a-Bk"></a>不得斗羊。<a id="a-Bl"></a>不得斗水牛。<a id="a-Bm"></a>不得斗鸡。<a id="a-Bn"></a>不得斗狗。<a id="a-Bo"></a>不得斗女人。<a id="a-Bp"></a>不得斗男子。<a id="a-Bq"></a>不得斗小男小女。<a id="a-Br"></a>不得自斗。<a id="a-Bs"></a>不得教他斗。<a id="a-Bt"></a>犯者突吉罗。<a id="a-Bu"></a>不得振臂。<a id="a-Bv"></a>不得蹈节。<a id="a-Bw"></a>不得空中掷物。<a id="a-Bx"></a>不得庄面。<a id="a-By"></a>不得走。<a id="a-Bz"></a>不得跳。<a id="a-C0"></a>犯者皆突吉罗。<a id="a-C1"></a>不得斩伐草木。<a id="a-C2"></a>犯者波逸提。<a id="a-C3"></a>不得作伥行。<a id="a-C4"></a>犯者突吉罗。<a id="a-C5"></a>不得哭。<a id="a-C6"></a>不得大唤。<a id="a-C7"></a>不得啸。<a id="a-C8"></a>犯者皆突吉罗。<a id="a-C9"></a>不得倒立。<a id="a-CA"></a>不得掷绝。<a id="a-CB"></a>不得如鱼婉转。<a id="a-CC"></a>犯者皆突吉罗。<a id="a-CD"></a>不得弄铃。<a id="a-CE"></a>犯者随得罪。<a id="a-CF"></a>不得共女人船上歌作乐。<a id="a-CG"></a>犯者皆突吉罗。<a id="a-CH"></a>不得乘象马。<a id="a-CI"></a>车不得乘人。<a id="a-CJ"></a>不得作卤薄入园观中。<a id="a-CK"></a>犯者皆突吉罗。<a id="a-CL"></a>不得祠火。<a id="a-CM"></a>不得谬语。<a id="a-CN"></a>犯者随得罪。</p>
  <p id="aCO">佛在舍卫国。<a id="a-CP"></a>迦罗梨比丘。<a id="a-CQ"></a>往看斗象斗马斗车相扑斗羊斗水牛斗鸡斗狗斗男女。<a id="a-CR"></a>斗小男小女。<a id="a-CS"></a>自往观看。<a id="a-CT"></a>诸比丘以是事白佛。<a id="a-CU"></a>佛言。<a id="a-CV"></a>从今不得往看斗象马乃至小男小女。<a id="a-CW"></a>犯者皆突吉罗。<a id="a-CX"></a>中二十法竟。</p>
  <p data-pb></p>
  <h2 id="aCY">杂诵后二十法上</h2>
  <p id="aCZ">佛在舍卫国。<a id="a-Ca"></a>尔时长老优波离问佛言。<a id="a-Cb"></a>世尊。<a id="a-Cc"></a>摩诃波阇波提瞿昙弥。<a id="a-Cd"></a>受八重法故。<a id="a-Ce"></a>即是出家受具足戒。<a id="a-Cf"></a>成比丘尼法余比丘尼当云何佛言。<a id="a-Cg"></a>应现前白四羯磨。</p>
  <p id="aCh">佛在王舍城。<a id="a-Ci"></a>尔时诸比丘。<a id="a-Cj"></a>与比丘尼作羯磨。<a id="a-Ck"></a>诸比丘尼心不喜。<a id="a-Cl"></a>是事白佛。<a id="a-Cm"></a>佛言。<a id="a-Cn"></a>从今诸比丘。<a id="a-Co"></a>不应与比丘尼作羯磨。<a id="a-Cp"></a>比丘尼还比丘尼作羯磨。<a id="a-Cq"></a>除受具足戒羯磨摩那埵羯磨出罪羯磨。</p>
  <p id="aCr">佛在舍卫国。<a id="a-Cs"></a>尔时诸比丘尼。<a id="a-Ct"></a>与比丘作羯磨。<a id="a-Cu"></a>诸比丘心不喜。<a id="a-Cv"></a>是事白佛。<a id="a-Cw"></a>佛言。<a id="a-Cx"></a>诸比丘尼。<a id="a-Cy"></a>不应与比丘作羯磨。<a id="a-Cz"></a>比丘还与比丘作羯磨。<a id="a-D0"></a>除不礼拜不共语不供养羯磨。</p>
  <p id="aD1">佛在王舍城。<a id="a-D2"></a>尔时诸妇人。<a id="a-D3"></a>为夫舅姑所苦恼故。<a id="a-D4"></a>出家作比丘尼。<a id="a-D5"></a>尔时为和上尼阿阇梨尼共住比丘尼所苦恼故。<a id="a-D6"></a>还作白衣。<a id="a-D7"></a>诸居士呵责言。<a id="a-D8"></a>是诸不吉弊女辈。<a id="a-D9"></a>我等先是其主。<a id="a-DA"></a>中间作比丘尼受我尊重。<a id="a-DB"></a>今我等还受其尊重。<a id="a-DC"></a>无有决定。<a id="a-DD"></a>是事白佛。<a id="a-DE"></a>佛言。<a id="a-DF"></a>若比丘尼一反戒。<a id="a-DG"></a>不复听出家受具戒。</p>
  <p id="aDH">佛在王舍城。<a id="a-DI"></a>尔时长老摩诃迦葉。<a id="a-DJ"></a>中前着衣持钵。<a id="a-DK"></a>从耆阇崛山出。<a id="a-DL"></a>入王舍城乞食。<a id="a-DM"></a>尔时偷兰难陀比丘尼。<a id="a-DN"></a>在大迦葉前趋行。<a id="a-DO"></a>大迦葉言。<a id="a-DP"></a>妹汝。<a id="a-DQ"></a>若疾行若避我道。<a id="a-DR"></a>即骂言。<a id="a-DS"></a>汝本是外道。<a id="a-DT"></a>有何急事而不徐徐行。<a id="a-DU"></a>大迦葉言。<a id="a-DV"></a>恶女。<a id="a-DW"></a>我不责汝。<a id="a-DX"></a>我责阿难。<a id="a-DY"></a>是事白佛。<a id="a-DZ"></a>佛言。<a id="a-Da"></a>从今不听比丘尼在比丘前行。<a id="a-Db"></a>若在前行突吉罗。</p>
  <p id="aDc">佛在舍卫国。<a id="a-Dd"></a>尔时偷兰难陀比丘尼。<a id="a-De"></a>中前着衣持钵行乞食。<a id="a-Df"></a>食后以尼师檀着左肩上。<a id="a-Dg"></a>入安陀林中大坐一树下。<a id="a-Dh"></a>时有蛇来入女根中。<a id="a-Di"></a>是事白佛。<a id="a-Dj"></a>佛言。<a id="a-Dk"></a>从今不听比丘尼大坐。<a id="a-Dl"></a>若大坐突吉罗。<a id="a-Dm"></a>若展一脚坐不犯。</p>
  <p id="aDn">佛在舍卫国尔时优波离问佛言。<a id="a-Do"></a>世尊。<a id="a-Dp"></a>不听比丘尼出比丘见闻疑罪。<a id="a-Dq"></a>颇有因缘。<a id="a-Dr"></a>比丘尼出比丘见闻疑罪。<a id="a-Ds"></a>不犯罪耶。<a id="a-Dt"></a>佛言。<a id="a-Du"></a>无也。<a id="a-Dv"></a>除语莫近恶知识恶伴党。</p>
  <p id="aDw">佛在舍卫国。<a id="a-Dx"></a>尔时有比丘。<a id="a-Dy"></a>教一比丘反戒随得罪。<a id="a-Dz"></a>若教比丘尼式叉摩尼沙弥沙弥尼令反戒突吉罗。<a id="a-E0"></a>若比丘尼。<a id="a-E1"></a>教比丘尼反戒突吉罗。<a id="a-E2"></a>若比丘尼。<a id="a-E3"></a>教式叉摩尼沙弥沙弥尼比丘反戒突吉罗若式叉摩尼。<a id="a-E4"></a>教式叉摩尼反戒突吉罗。<a id="a-E5"></a>若教沙弥沙弥尼比丘比丘尼反戒突吉罗。<a id="a-E6"></a>若沙弥。<a id="a-E7"></a>教沙弥反戒突吉罗。<a id="a-E8"></a>若教沙弥尼比丘比丘尼式叉摩尼反戒突吉罗。<a id="a-E9"></a>若沙弥尼。<a id="a-EA"></a>教沙弥尼反戒突吉罗。<a id="a-EB"></a>若教比丘比丘尼式叉摩尼沙弥反戒突吉罗。<a id="a-EC"></a>若比丘。<a id="a-ED"></a>以种种物诱余比丘得罪。<a id="a-EE"></a>若诱比丘尼式叉摩尼沙弥沙弥尼突吉罗。<a id="a-EF"></a>若比丘尼。<a id="a-EG"></a>以种种物诱比丘尼犯罪。<a id="a-EH"></a>若诱式叉摩尼沙弥沙弥尼比丘突吉罗。<a id="a-EI"></a>若式叉摩尼。<a id="a-EJ"></a>以种种物诱式叉摩尼突吉罗。<a id="a-EK"></a>若诱沙弥沙弥尼比丘比丘尼突吉罗。<a id="a-EL"></a>若沙弥。<a id="a-EM"></a>以种种物诱沙弥突吉罗。<a id="a-EN"></a>若诱沙弥尼比丘比丘尼式叉摩尼突吉罗。<a id="a-EO"></a>若沙弥尼。<a id="a-EP"></a>以种种物诱沙弥尼突吉罗。<a id="a-EQ"></a>若诱比丘比丘尼式叉摩尼沙弥突吉罗。<a id="a-ER"></a>若比丘。<a id="a-ES"></a>向余比丘暗嗌突吉罗。<a id="a-ET"></a>若向比丘尼式叉摩尼沙弥沙弥尼暗嗌突吉罗。<a id="a-EU"></a>若比丘尼。<a id="a-EV"></a>向比丘尼喑嗌突吉罗。<a id="a-EW"></a>若向式叉摩尼沙弥沙弥尼喑嗌突吉罗。<a id="a-EX"></a>若比丘尼。<a id="a-EY"></a>向比丘喑嗌波逸提。<a id="a-EZ"></a>若式叉摩尼。<a id="a-Ea"></a>向式叉摩尼喑嗌突吉罗。<a id="a-Eb"></a>若向比丘比丘尼沙弥沙弥尼喑嗌突吉罗。<a id="a-Ec"></a>若沙弥。<a id="a-Ed"></a>向沙弥喑嗌突吉罗。<a id="a-Ee"></a>若向比丘比丘尼式叉摩尼沙弥尼喑嗌突吉罗。<a id="a-Ef"></a>若沙弥尼。<a id="a-Eg"></a>向沙弥尼喑嗌突吉罗。<a id="a-Eh"></a>若向比丘比丘尼式叉摩尼沙弥喑嗌突吉罗。<a id="a-Ei"></a>若比丘。<a id="a-Ej"></a>轻比丘突吉罗。<a id="a-Ek"></a>若比丘。<a id="a-El"></a>轻比丘尼式叉摩尼沙弥沙弥尼突吉罗。<a id="a-Em"></a>若比丘尼。<a id="a-En"></a>轻比丘尼突吉罗。<a id="a-Eo"></a>若比丘尼。<a id="a-Ep"></a>轻式叉摩尼沙弥沙弥尼突吉罗。<a id="a-Eq"></a>若式叉摩尼。<a id="a-Er"></a>轻式叉摩尼突吉罗。<a id="a-Es"></a>若轻沙弥沙弥尼比丘比丘尼突吉罗。<a id="a-Et"></a>若沙弥。<a id="a-Eu"></a>轻沙弥突吉罗。<a id="a-Ev"></a>若轻沙弥尼比丘比丘尼式叉摩尼皆突吉罗。<a id="a-Ew"></a>若沙弥尼。<a id="a-Ex"></a>轻沙弥尼突吉罗。<a id="a-Ey"></a>若轻比丘比丘尼式叉摩尼沙弥皆突吉罗。<a id="a-Ez"></a>若比丘。<a id="a-F0"></a>恶语向余比丘犯罪。<a id="a-F1"></a>若恶语向比丘尼式叉摩尼沙弥沙弥尼。<a id="a-F2"></a>突吉罗。<a id="a-F3"></a>若比丘尼。<a id="a-F4"></a>恶语向比丘尼犯罪。<a id="a-F5"></a>若恶语向式叉摩尼沙弥沙弥尼比丘突吉罗。<a id="a-F6"></a>若式叉摩尼。<a id="a-F7"></a>恶语向式叉摩尼突吉罗。<a id="a-F8"></a>若向沙弥沙弥尼比丘比丘尼皆突吉罗。<a id="a-F9"></a>若沙弥。<a id="a-FA"></a>恶语向沙弥突吉罗。<a id="a-FB"></a>若向沙弥尼比丘比丘尼式叉摩尼恶语突吉罗。<a id="a-FC"></a>若沙弥尼。<a id="a-FD"></a>向沙弥尼突吉罗。<a id="a-FE"></a>若向比丘比丘尼式叉摩尼沙弥突吉罗。</p>
  <p id="aFF">佛在舍卫国。<a id="a-FG"></a>尔时诸比丘尼。<a id="a-FH"></a>到祇洹听法。<a id="a-FI"></a>诸比丘敷敷具竟。<a id="a-FJ"></a>多有残在。<a id="a-FK"></a>诸比丘尼求敷具故苦恼。<a id="a-FL"></a>语比丘言。<a id="a-FM"></a>大德已敷敷具。<a id="a-FN"></a>余者借我等坐。<a id="a-FO"></a>诸比丘言。<a id="a-FP"></a>佛未听我等敷敷具竟残与比丘尼。<a id="a-FQ"></a>诸比丘不知云何。<a id="a-FR"></a>是事白佛。<a id="a-FS"></a>佛言。<a id="a-FT"></a>从今听诸比丘敷敷具竟残与比丘尼坐。</p>
  <p id="aFU">佛在王舍城。<a id="a-FV"></a>尔时长老大迦葉。<a id="a-FW"></a>中前着衣持钵。<a id="a-FX"></a>从耆阇崛山。<a id="a-FY"></a>入王舍城乞食。<a id="a-FZ"></a>偷兰难陀比丘尼随后来至。<a id="a-Fa"></a>以肘隐大迦葉背。<a id="a-Fb"></a>大迦葉言。<a id="a-Fc"></a>恶女。<a id="a-Fd"></a>我不责汝。<a id="a-Fe"></a>我责阿难。<a id="a-Ff"></a>是时白佛。<a id="a-Fg"></a>佛言。<a id="a-Fh"></a>从今不听比丘尼隐比丘背。<a id="a-Fi"></a>若隐者突吉罗。</p>
  <p id="aFj">佛在舍卫国。<a id="a-Fk"></a>尔时助提婆达多比丘尼。<a id="a-Fl"></a>着杂彩裲裆。<a id="a-Fm"></a>诸居士呵责言。<a id="a-Fn"></a>诸比丘尼自言。<a id="a-Fo"></a>善好有德。<a id="a-Fp"></a>着杂彩服。<a id="a-Fq"></a>如王夫人大臣妇。<a id="a-Fr"></a>是事白佛。<a id="a-Fs"></a>佛言。<a id="a-Ft"></a>从今比丘尼。<a id="a-Fu"></a>不应着杂彩服。<a id="a-Fv"></a>若着突吉罗。</p>
  <p id="aFw">佛在王舍城。<a id="a-Fx"></a>尔时诸比丘尼。<a id="a-Fy"></a>以杂色绳猪肠带杂彩綖系身。<a id="a-Fz"></a>是事白佛。<a id="a-G0"></a>佛言。<a id="a-G1"></a>从今不听比丘尼以杂色绳猪肠带杂彩綖系身。<a id="a-G2"></a>若系者突吉罗。</p>
  <p id="aG3">佛在王舍城。<a id="a-G4"></a>尔时助提婆达多比丘尼。<a id="a-G5"></a>着细襵衣。<a id="a-G6"></a>着毦衣。<a id="a-G7"></a>着生起衣。<a id="a-G8"></a>着细疏衣。<a id="a-G9"></a>是事白佛。<a id="a-GA"></a>佛言。<a id="a-GB"></a>从今不听比丘尼着四种衣。<a id="a-GC"></a>若着突吉罗。</p>
  <p id="aGD">佛在舍卫国。<a id="a-GE"></a>尔时偷兰难陀比丘尼故嚬呻。<a id="a-GF"></a>诸比丘尼问言。<a id="a-GG"></a>汝作何等。<a id="a-GH"></a>答言。<a id="a-GI"></a>受触乐。<a id="a-GJ"></a>是事白佛。<a id="a-GK"></a>佛言。<a id="a-GL"></a>比丘尼不应嚬呻。<a id="a-GM"></a>若故嚬呻突吉罗。</p>
  <p id="aGN">佛在舍卫国。<a id="a-GO"></a>有异比丘乞食。<a id="a-GP"></a>一时乞两分。<a id="a-GQ"></a>先乞者自食。<a id="a-GR"></a>后乞者还房与比丘尼。<a id="a-GS"></a>此比丘乞二分食。<a id="a-GT"></a>时天雨故。<a id="a-GU"></a>比丘尼不来。<a id="a-GV"></a>无人食此分。<a id="a-GW"></a>弃着僧坊内众鸟来集作大音声。<a id="a-GX"></a>佛食后将阿难往至其所。<a id="a-GY"></a>佛见已知而故问阿难。<a id="a-GZ"></a>此中何以众鸟来集作大音声。<a id="a-Ga"></a>阿难白佛言。<a id="a-Gb"></a>世尊。<a id="a-Gc"></a>有异比丘乞二分食。<a id="a-Gd"></a>前乞者自食。<a id="a-Ge"></a>后分与比丘尼。<a id="a-Gf"></a>乞两分食。<a id="a-Gg"></a>时天雨故。<a id="a-Gh"></a>比丘尼不来。<a id="a-Gi"></a>无人食此分。<a id="a-Gj"></a>弃着僧坊中。<a id="a-Gk"></a>以是因缘故。<a id="a-Gl"></a>众鸟大集作大音声。<a id="a-Gm"></a>佛知故问阿难。<a id="a-Gn"></a>诸比丘与非亲里比丘尼食耶。<a id="a-Go"></a>阿难答言。<a id="a-Gp"></a>世尊与。<a id="a-Gq"></a>佛以是因缘集比丘僧。<a id="a-Gr"></a>集僧已种种因缘呵责诸比丘。<a id="a-Gs"></a>云何名比丘。<a id="a-Gt"></a>与非亲里比丘尼食。<a id="a-Gu"></a>佛告诸比丘。<a id="a-Gv"></a>从今比丘。<a id="a-Gw"></a>不应与非亲里比丘尼食。<a id="a-Gx"></a>与者突吉罗。</p>
  <p id="aGy">佛在舍卫国。<a id="a-Gz"></a>时世饥俭乞食难得。<a id="a-H0"></a>诸比丘节日得食。<a id="a-H1"></a>多有余残。<a id="a-H2"></a>诸比丘尼求食不得。<a id="a-H3"></a>生苦恼语诸比丘言。<a id="a-H4"></a>汝等与我残食。<a id="a-H5"></a>诸比丘言。<a id="a-H6"></a>佛未听我等与诸比丘尼残食。<a id="a-H7"></a>是事白佛。<a id="a-H8"></a>佛言。<a id="a-H9"></a>如是饥俭时。<a id="a-HA"></a>听与比丘尼残食。<a id="a-HB"></a>饥俭世过至丰乐时。<a id="a-HC"></a>诸比丘如饥饿时。<a id="a-HD"></a>与比丘尼残食。<a id="a-HE"></a>诸比丘尼不受。<a id="a-HF"></a>作是言。<a id="a-HG"></a>汝等残宿。<a id="a-HH"></a>于我亦残宿。<a id="a-HI"></a>汝等不净。<a id="a-HJ"></a>于我亦不净。<a id="a-HK"></a>诸比丘不知云何。<a id="a-HL"></a>是事白佛。<a id="a-HM"></a>佛言。<a id="a-HN"></a>从今比丘残宿比丘尼净。<a id="a-HO"></a>比丘尼残宿比丘净。</p>
  <p id="aHP">佛在舍卫国。<a id="a-HQ"></a>诸比丘问比丘尼遮道法。<a id="a-HR"></a>诸比丘尼羞不喜。<a id="a-HS"></a>是事白佛。<a id="a-HT"></a>佛言。<a id="a-HU"></a>从今不听比丘问比丘尼遮道法。<a id="a-HV"></a>比丘尼应问比丘尼遮道法。</p>
  <p id="aHW">佛在舍卫国。<a id="a-HX"></a>尔时诸比丘尼。<a id="a-HY"></a>问比丘遮道法。<a id="a-HZ"></a>比丘羞不喜。<a id="a-Ha"></a>是事白佛。<a id="a-Hb"></a>佛言。<a id="a-Hc"></a>从今不听比丘尼问比丘遮道法。<a id="a-Hd"></a>比丘应问比丘遮道法。</p>
  <p id="aHe">佛在舍卫国。<a id="a-Hf"></a>尔时诸比丘尼。<a id="a-Hg"></a>与不能正语式叉摩尼受具戒。<a id="a-Hh"></a>是式叉摩尼白佛言度我。<a id="a-Hi"></a>语不正故。<a id="a-Hj"></a>便言涂我。<a id="a-Hk"></a>诸年少比丘尼笑之。<a id="a-Hl"></a>是式叉摩尼羞故起去。<a id="a-Hm"></a>以是事故。<a id="a-Hn"></a>遂不复受具戒。<a id="a-Ho"></a>是事白佛。<a id="a-Hp"></a>佛言。<a id="a-Hq"></a>从今有语不正式叉摩尼。<a id="a-Hr"></a>余比丘尼应代乞。<a id="a-Hs"></a>代乞法者。<a id="a-Ht"></a>一心和合比丘尼僧。<a id="a-Hu"></a>代乞比丘尼。<a id="a-Hv"></a>应从坐起偏袒右肩胡跪合掌作是言。<a id="a-Hw"></a>大德僧听。<a id="a-Hx"></a>是某甲式叉摩尼语不正。<a id="a-Hy"></a>从僧乞受具戒。<a id="a-Hz"></a>和上尼某甲。<a id="a-I0"></a>僧当济度与某甲式叉摩尼受具足戒。<a id="a-I1"></a>怜愍故。<a id="a-I2"></a>第二亦应言。<a id="a-I3"></a>大德僧听。<a id="a-I4"></a>是某甲式叉摩尼语不正从僧乞受具足戒。<a id="a-I5"></a>和上尼某甲。<a id="a-I6"></a>僧当济度与某甲式叉摩尼受具足戒。<a id="a-I7"></a>和上尼某甲。<a id="a-I8"></a>怜愍故。<a id="a-I9"></a>第三亦应言。<a id="a-IA"></a>大德僧听。<a id="a-IB"></a>是某甲式叉摩尼语不正。<a id="a-IC"></a>从僧乞受具足戒。<a id="a-ID"></a>和上尼某甲。<a id="a-IE"></a>僧当济度与某甲式叉摩尼受具足戒。<a id="a-IF"></a>怜愍故。</p>
  <p id="aIG">佛在王舍城。<a id="a-IH"></a>尔时长老摩诃迦葉。<a id="a-II"></a>雨时中前着衣持钵。<a id="a-IJ"></a>入王舍城乞食。<a id="a-IK"></a>偷兰难陀比丘尼。<a id="a-IL"></a>随后来至嗅大迦葉。<a id="a-IM"></a>大迦葉言。<a id="a-IN"></a>妹若在前行莫嗅我。<a id="a-IO"></a>比丘尼言。<a id="a-IP"></a>大德先去。<a id="a-IQ"></a>复嗅不已。<a id="a-IR"></a>大迦葉言。<a id="a-IS"></a>恶女。<a id="a-IT"></a>我不责汝。<a id="a-IU"></a>我责阿难。<a id="a-IV"></a>是事白。<a id="a-IW"></a>佛。<a id="a-IX"></a>佛言。<a id="a-IY"></a>从今不听比丘尼嗅比丘若嗅突吉罗。</p>
  <p id="aIZ">佛在舍卫国。<a id="a-Ia"></a>尔时城中有一估客妇。<a id="a-Ib"></a>夫行不在。<a id="a-Ic"></a>与他男子私通。<a id="a-Id"></a>腹渐渐大。<a id="a-Ie"></a>是妇怖畏夫故。<a id="a-If"></a>即自堕胎。<a id="a-Ig"></a>作是念。<a id="a-Ih"></a>无同心人持死儿去者。<a id="a-Ii"></a>愁守是儿。<a id="a-Ij"></a>有一比丘尼。<a id="a-Ik"></a>常出入是家。<a id="a-Il"></a>中前着衣持钵到是家。<a id="a-Im"></a>见妇愁忧。<a id="a-In"></a>问言。<a id="a-Io"></a>何故。<a id="a-Ip"></a>答言。<a id="a-Iq"></a>我夫不在。<a id="a-Ir"></a>与他私通有娠。<a id="a-Is"></a>畏夫嗔故。<a id="a-It"></a>即自堕胎。<a id="a-Iu"></a>无同心人与我弃者。<a id="a-Iv"></a>汝能与我持去不。<a id="a-Iw"></a>答言。<a id="a-Ix"></a>我能。<a id="a-Iy"></a>若我持去谁有知者。<a id="a-Iz"></a>即以死儿着一盆中一盆盖上持去弃屏处。<a id="a-J0"></a>时有年少戏笑人见比丘尼弃盆。<a id="a-J1"></a>共相谓言。<a id="a-J2"></a>是所弃盆中有何物。<a id="a-J3"></a>即便往看。<a id="a-J4"></a>见死小儿作是言。<a id="a-J5"></a>诸沙门释子作淫欲。<a id="a-J6"></a>令比丘尼生儿杀弃。<a id="a-J7"></a>一人语二人。<a id="a-J8"></a>二人语三人。<a id="a-J9"></a>如是展转恶名流布。<a id="a-JA"></a>满舍卫城。<a id="a-JB"></a>有诸比丘。<a id="a-JC"></a>少欲知足行头陀。<a id="a-JD"></a>闻是事心不喜。<a id="a-JE"></a>是事白佛。<a id="a-JF"></a>佛言。<a id="a-JG"></a>从今比丘尼。<a id="a-JH"></a>不应为他弃死胎。<a id="a-JI"></a>若弃犯罪。</p>
  <p id="aJJ">佛在舍卫国。<a id="a-JK"></a>尔时崛多生男儿。<a id="a-JL"></a>作是念。<a id="a-JM"></a>佛结戒。<a id="a-JN"></a>不听触男子。<a id="a-JO"></a>我生男儿不知云何。<a id="a-JP"></a>是事白佛。<a id="a-JQ"></a>佛言。<a id="a-JR"></a>从今听母自触小儿。<a id="a-JS"></a>乃至未能离母。<a id="a-JT"></a>余比丘尼不应触。<a id="a-JU"></a>若触者犯罪。<a id="a-JV"></a>若能离母。<a id="a-JW"></a>母触者突吉罗。</p>
  <p id="aJX">佛在舍卫国。<a id="a-JY"></a>尔时崛多生男儿。<a id="a-JZ"></a>作是念。<a id="a-Ja"></a>佛结戒。<a id="a-Jb"></a>乃至一夜不应共男子宿。<a id="a-Jc"></a>我生此儿。<a id="a-Jd"></a>今当云何。<a id="a-Je"></a>是事白佛。<a id="a-Jf"></a>佛言。<a id="a-Jg"></a>从今听乃至未能离乳得共宿。<a id="a-Jh"></a>若能离乳共宿者。<a id="a-Ji"></a>母得突吉罗。<a id="a-Jj"></a>余比丘尼共宿波逸提。</p>
  <p id="aJk">佛在舍卫国。<a id="a-Jl"></a>尔时崛多生男儿。<a id="a-Jm"></a>作是念。<a id="a-Jn"></a>佛说比丘尼不得独房宿乃至一夜。<a id="a-Jo"></a>须一比丘尼共房宿。<a id="a-Jp"></a>我今云何。<a id="a-Jq"></a>是事白佛。<a id="a-Jr"></a>佛以是事集僧。<a id="a-Js"></a>语诸比丘尼。<a id="a-Jt"></a>汝等与崛多比丘尼作独房羯磨。<a id="a-Ju"></a>若更有如是比丘尼者。<a id="a-Jv"></a>亦应与作独房羯磨。<a id="a-Jw"></a>独房羯磨法者。<a id="a-Jx"></a>一心和合僧。<a id="a-Jy"></a>崛多比丘尼。<a id="a-Jz"></a>从坐起脱革屣。<a id="a-K0"></a>偏袒右肩右膝着地。<a id="a-K1"></a>作是言。<a id="a-K2"></a>大德比丘尼僧忆念。<a id="a-K3"></a>我崛多生男儿。<a id="a-K4"></a>从僧乞独房羯磨。<a id="a-K5"></a>僧与我作独房羯磨。<a id="a-K6"></a>怜愍故。<a id="a-K7"></a>第二第三亦如是乞。<a id="a-K8"></a>是中一比丘尼应僧中唱言。<a id="a-K9"></a>大德僧听。<a id="a-KA"></a>是崛多生男儿。<a id="a-KB"></a>从僧乞独房羯磨。<a id="a-KC"></a>若僧时到僧忍听。<a id="a-KD"></a>僧与崛多比丘尼作独房羯磨。<a id="a-KE"></a>是名白。<a id="a-KF"></a>白二羯磨。<a id="a-KG"></a>僧与崛多比丘尼作独房羯磨竟。<a id="a-KH"></a>僧忍默然故。<a id="a-KI"></a>是事如是持。</p>
  <p id="aKJ">佛在舍卫国。<a id="a-KK"></a>尔时诸比丘。<a id="a-KL"></a>入出他家共作知识。<a id="a-KM"></a>诸居士妇语比丘言。<a id="a-KN"></a>汝度我女令作优婆夷。<a id="a-KO"></a>比丘答言我等手不触女人。<a id="a-KP"></a>云何得度。<a id="a-KQ"></a>诸比丘不知云何。<a id="a-KR"></a>是事白佛。<a id="a-KS"></a>佛言。<a id="a-KT"></a>慈愍心故。<a id="a-KU"></a>应度令作优婆夷。</p>
  <p id="aKV">佛在舍卫国。<a id="a-KW"></a>尔时诸比丘尼。<a id="a-KX"></a>出入他家共作知识。<a id="a-KY"></a>诸居士言。<a id="a-KZ"></a>度我儿作优婆塞。<a id="a-Ka"></a>比丘尼言。<a id="a-Kb"></a>我等手不触男儿。<a id="a-Kc"></a>云何得度。<a id="a-Kd"></a>是事白佛。<a id="a-Ke"></a>佛言。<a id="a-Kf"></a>慈愍心故。<a id="a-Kg"></a>应度为优婆塞。</p>
  <p id="aKh">佛在舍卫国。<a id="a-Ki"></a>尔时诸比丘尼。<a id="a-Kj"></a>入出他家共作知识。<a id="a-Kk"></a>诸居士妇语比丘尼言。<a id="a-Kl"></a>汝等与我少许弊坏衣。<a id="a-Km"></a>守护小儿故。<a id="a-Kn"></a>比丘尼言。<a id="a-Ko"></a>汝等倒语。<a id="a-Kp"></a>汝白衣应供养我等。<a id="a-Kq"></a>云何反索。<a id="a-Kr"></a>诸比丘尼不知云何。<a id="a-Ks"></a>是事白佛。<a id="a-Kt"></a>佛言。<a id="a-Ku"></a>慈愍心故。<a id="a-Kv"></a>应与。</p>
  <p id="aKw">佛在舍卫国。<a id="a-Kx"></a>尔时多有诸贵释种女。<a id="a-Ky"></a>出家作比丘尼。<a id="a-Kz"></a>露胸行乞食。<a id="a-L0"></a>诸居士呵责言。<a id="a-L1"></a>诸比丘尼自言。<a id="a-L2"></a>善好有德。<a id="a-L3"></a>露胸行乞。<a id="a-L4"></a>如王夫人大臣妇。<a id="a-L5"></a>诸比丘尼不知云何。<a id="a-L6"></a>是事白佛。<a id="a-L7"></a>佛言。<a id="a-L8"></a>从今听诸比丘尼用覆胁衣覆胸行乞食。</p>
  <p id="aL9">佛在舍卫国。<a id="a-LA"></a>尔时有比丘尼。<a id="a-LB"></a>独入乐善园中。<a id="a-LC"></a>值贼剥脱裸形。<a id="a-LD"></a>诸比丘尼不知云何。<a id="a-LE"></a>是事白佛。<a id="a-LF"></a>佛言。<a id="a-LG"></a>从今不听诸比丘尼入乐善园中。<a id="a-LH"></a>余一切园中亦不得入。<a id="a-LI"></a>犯者突吉罗。</p>
  <p id="aLJ">佛在王舍城。<a id="a-LK"></a>助提婆达多比丘尼。<a id="a-LL"></a>男子前入池浴。<a id="a-LM"></a>诸居士呵责言。<a id="a-LN"></a>诸比丘尼自言。<a id="a-LO"></a>善好有德。<a id="a-LP"></a>在男子前浴。<a id="a-LQ"></a>如淫女无异。<a id="a-LR"></a>有比丘尼。<a id="a-LS"></a>少欲知足行头陀。<a id="a-LT"></a>闻是事心不喜。<a id="a-LU"></a>以是事白佛。<a id="a-LV"></a>佛以是事集僧。<a id="a-LW"></a>集僧已种种因缘呵责言。<a id="a-LX"></a>云何名比丘尼。<a id="a-LY"></a>男子前浴。<a id="a-LZ"></a>从今比丘尼。<a id="a-La"></a>不应男子前浴。<a id="a-Lb"></a>浴者波逸提。</p>
  <p id="aLc">佛在舍卫国。<a id="a-Ld"></a>尔时摩诃波阇波提瞿昙弥。<a id="a-Le"></a>深护佛法。<a id="a-Lf"></a>以折伏语。<a id="a-Lg"></a>为诸比丘尼作羯磨。<a id="a-Lh"></a>谓苦切羯磨依止羯磨驱出羯磨下意羯磨。<a id="a-Li"></a>诸比丘尼轻慢言。<a id="a-Lj"></a>某是我和上尼。<a id="a-Lk"></a>某是我阿阇梨尼。<a id="a-Ll"></a>我从某僧中受具足戒。<a id="a-Lm"></a>是老弊比丘尼。<a id="a-Ln"></a>不知谁是其和上尼阿阇梨尼。<a id="a-Lo"></a>从何僧中受具戒。<a id="a-Lp"></a>瞿昙弥闻是事心不喜。<a id="a-Lq"></a>是事白佛。<a id="a-Lr"></a>佛以是事集僧。<a id="a-Ls"></a>语比丘尼。<a id="a-Lt"></a>汝等莫恼摩诃波阇波提瞿昙弥。<a id="a-Lu"></a>瞿昙弥。<a id="a-Lv"></a>随受八重法时。<a id="a-Lw"></a>即出家得具足戒。<a id="a-Lx"></a>成比丘尼。</p>
  <p id="aLy">佛在舍卫国。<a id="a-Lz"></a>尔时华色比丘尼。<a id="a-M0"></a>中前着衣持钵入城乞食。<a id="a-M1"></a>食后以尼师檀着肩上。<a id="a-M2"></a>入安陀林中敷尼师檀。<a id="a-M3"></a>在一树下半跏趺坐。<a id="a-M4"></a>尔时有婆罗门儿。<a id="a-M5"></a>于比丘尼生贪着心。<a id="a-M6"></a>到比丘尼所言。<a id="a-M7"></a>共行不净事来。<a id="a-M8"></a>华色比丘尼念言。<a id="a-M9"></a>我若逆者。<a id="a-MA"></a>或强捉我。<a id="a-MB"></a>语言。<a id="a-MC"></a>小住。<a id="a-MD"></a>问言何故。<a id="a-ME"></a>但当小住。<a id="a-MF"></a>是比丘尼即以神力。<a id="a-MG"></a>变内身为外身。<a id="a-MH"></a>婆罗门儿嗔言。<a id="a-MI"></a>为我厌恶。<a id="a-MJ"></a>即以拳打头。<a id="a-MK"></a>两目脱出。<a id="a-ML"></a>余比丘尼即以水器承眼。<a id="a-MM"></a>往诣佛所。<a id="a-MN"></a>佛语诸比丘尼。<a id="a-MO"></a>当作诚实语。<a id="a-MP"></a>华色比丘尼。<a id="a-MQ"></a>于佛法中深心信乐。<a id="a-MR"></a>于佛法僧无有净物于佛法僧而不施者。<a id="a-MS"></a>以此实故。<a id="a-MT"></a>令其两眼还复如故。<a id="a-MU"></a>诸比丘尼作是实语已。<a id="a-MV"></a>眼复如故。<a id="a-MW"></a>佛语诸比丘。<a id="a-MX"></a>从今比丘尼。<a id="a-MY"></a>不得住阿练儿处。<a id="a-MZ"></a>若住得突吉罗。</p>
  <p id="aMa">佛在舍卫国。<a id="a-Mb"></a>尔时诸比丘尼。<a id="a-Mc"></a>依放牧人住。<a id="a-Md"></a>以象声马声男女声童男童女声故。<a id="a-Me"></a>妨坐禅诵经。<a id="a-Mf"></a>是诸比丘尼。<a id="a-Mg"></a>早起着衣持钵。<a id="a-Mh"></a>到亲里知识檀越家。<a id="a-Mi"></a>诸居士问言。<a id="a-Mj"></a>汝安隐不。<a id="a-Mk"></a>答言。<a id="a-Ml"></a>不安隐。<a id="a-Mm"></a>何以故。<a id="a-Mn"></a>我等近放牧人住。<a id="a-Mo"></a>象声马声男女声童男童女声故。<a id="a-Mp"></a>妨我等坐禅诵经行道。<a id="a-Mq"></a>诸居士言。<a id="a-Mr"></a>我为汝等作房舍。<a id="a-Ms"></a>比丘尼言。<a id="a-Mt"></a>佛未听我等住房舍。<a id="a-Mu"></a>是事白佛。<a id="a-Mv"></a>佛言。<a id="a-Mw"></a>从今听诸比丘尼起僧坊。</p>
  <p id="aMx">佛在王舍城。<a id="a-My"></a>尔时助提婆达多比丘尼。<a id="a-Mz"></a>共诸善比丘尼住恼诸善比丘尼。<a id="a-N0"></a>诸善比丘尼。<a id="a-N1"></a>中前着衣持钵。<a id="a-N2"></a>到亲里知识檀越家。<a id="a-N3"></a>诸居士问言。<a id="a-N4"></a>汝等安隐不。<a id="a-N5"></a>答言。<a id="a-N6"></a>不安隐。<a id="a-N7"></a>何以故。<a id="a-N8"></a>答言。<a id="a-N9"></a>与助提婆达多比丘尼共住。<a id="a-NA"></a>恼乱我等。<a id="a-NB"></a>居士语言。<a id="a-NC"></a>我为汝等别作房舍。<a id="a-ND"></a>比丘尼言。<a id="a-NE"></a>佛未听我等别住房舍。<a id="a-NF"></a>是事白佛。<a id="a-NG"></a>佛言。<a id="a-NH"></a>从今听诸比丘尼别作房舍。</p>
  <p id="aNI">佛在王舍城。<a id="a-NJ"></a>尔时助提婆达多比丘尼。<a id="a-NK"></a>喜在门外高处立看。<a id="a-NL"></a>诸居士呵责言。<a id="a-NM"></a>诸比丘尼自言。<a id="a-NN"></a>善好有德。<a id="a-NO"></a>门外高处立看。<a id="a-NP"></a>如淫女。<a id="a-NQ"></a>是事白佛。<a id="a-NR"></a>佛言。<a id="a-NS"></a>从今不听诸比丘尼门外高处立看。<a id="a-NT"></a>若立看波夜提。<a id="a-NU"></a>佛既不听门外高处立看。<a id="a-NV"></a>故便于窗棂中看。<a id="a-NW"></a>诸居士呵责言。<a id="a-NX"></a>诸比丘尼自言。<a id="a-NY"></a>善好有德。<a id="a-NZ"></a>在窗棂中看。<a id="a-Na"></a>如王夫人如大臣妇。<a id="a-Nb"></a>有比丘尼。<a id="a-Nc"></a>少欲知足。<a id="a-Nd"></a>闻是事心不喜。<a id="a-Ne"></a>是事白佛。<a id="a-Nf"></a>佛种种因缘呵责。<a id="a-Ng"></a>云何比丘尼。<a id="a-Nh"></a>窗棂中看。<a id="a-Ni"></a>从今不得窗棂中看。<a id="a-Nj"></a>看者突吉罗。</p>
  <p id="aNk">佛在舍卫国。<a id="a-Nl"></a>尔时诸比丘尼。<a id="a-Nm"></a>与式叉摩尼受具戒。<a id="a-Nn"></a>问言。<a id="a-No"></a>汝是女耶。<a id="a-Np"></a>答言。<a id="a-Nq"></a>我有二根。<a id="a-Nr"></a>诸比丘尼不知云何。<a id="a-Ns"></a>是事白佛。<a id="a-Nt"></a>佛言。<a id="a-Nu"></a>是二根人不能女。<a id="a-Nv"></a>不能女故。<a id="a-Nw"></a>不听出家受具戒。<a id="a-Nx"></a>若已出家受具戒者。<a id="a-Ny"></a>当作灭摈。<a id="a-Nz"></a>何以故。<a id="a-O0"></a>二根人不能女。<a id="a-O1"></a>于我法中。<a id="a-O2"></a>不生善比尼法故。</p>
  <p id="aO3">佛在舍卫国。<a id="a-O4"></a>尔时诸比丘尼。<a id="a-O5"></a>与式叉摩尼受具戒。<a id="a-O6"></a>问言。<a id="a-O7"></a>汝是女人耶。<a id="a-O8"></a>答言。<a id="a-O9"></a>我小便时大便出。<a id="a-OA"></a>大便时小便出。<a id="a-OB"></a>诸比丘尼不知云何。<a id="a-OC"></a>是事白佛。<a id="a-OD"></a>佛言。<a id="a-OE"></a>二道合不能女。<a id="a-OF"></a>不应与出家受具戒。<a id="a-OG"></a>若已出家受具戒者。<a id="a-OH"></a>应作灭摈。<a id="a-OI"></a>何以故。<a id="a-OJ"></a>二道合人不能女。<a id="a-OK"></a>于我法中。<a id="a-OL"></a>不生善法比尼故。</p>
  <p id="aOM">佛在舍卫国。<a id="a-ON"></a>尔时诸比丘尼。<a id="a-OO"></a>与式叉摩尼受具戒。<a id="a-OP"></a>问言。<a id="a-OQ"></a>汝有月忌不。<a id="a-OR"></a>答言。<a id="a-OS"></a>常有。<a id="a-OT"></a>诸比丘尼不知云何。<a id="a-OU"></a>是事白佛。<a id="a-OV"></a>佛言。<a id="a-OW"></a>常有月忌不能女。<a id="a-OX"></a>不应与出家受具戒。<a id="a-OY"></a>若已出家受具戒者。<a id="a-OZ"></a>应作灭摈。<a id="a-Oa"></a>何以故。<a id="a-Ob"></a>常月忌不能女。<a id="a-Oc"></a>于我法中。<a id="a-Od"></a>不生善法比尼故。</p>
  <p id="aOe">佛在舍卫国。<a id="a-Of"></a>尔时诸比丘尼。<a id="a-Og"></a>与式叉摩尼受具戒。<a id="a-Oh"></a>问言。<a id="a-Oi"></a>汝有月忌止耶。<a id="a-Oj"></a>答言。<a id="a-Ok"></a>我常无月忌。<a id="a-Ol"></a>诸比丘尼不知云何。<a id="a-Om"></a>是事白佛。<a id="a-On"></a>佛言。<a id="a-Oo"></a>常无月忌不能女。<a id="a-Op"></a>不听出家受具戒。<a id="a-Oq"></a>若已出家受具戒者。<a id="a-Or"></a>应作灭摈。<a id="a-Os"></a>何以故。<a id="a-Ot"></a>常无月忌不能女。<a id="a-Ou"></a>于我法中。<a id="a-Ov"></a>不生善法比尼故。</p>
  <p id="aOw">佛在舍卫国。<a id="a-Ox"></a>尔时诸比丘尼。<a id="a-Oy"></a>与式叉摩尼受具戒。<a id="a-Oz"></a>问言。<a id="a-P0"></a>汝是女人耶。<a id="a-P1"></a>答言。<a id="a-P2"></a>我少有女相。<a id="a-P3"></a>诸比丘尼不知云何。<a id="a-P4"></a>是事白佛。<a id="a-P5"></a>佛言。<a id="a-P6"></a>少有女相不能女。<a id="a-P7"></a>不听出家受具戒。<a id="a-P8"></a>若已出家受具戒者。<a id="a-P9"></a>应作灭摈。<a id="a-PA"></a>何以故。<a id="a-PB"></a>少有女相不能女。<a id="a-PC"></a>于我法中。<a id="a-PD"></a>不生善法比尼故。</p>
  <p id="aPE">佛在舍卫国。<a id="a-PF"></a>尔时有偷兰难陀比丘尼。<a id="a-PG"></a>月忌未止而巷中行。<a id="a-PH"></a>血堕污地。<a id="a-PI"></a>诸居士呵责言。<a id="a-PJ"></a>不吉弊女。<a id="a-PK"></a>若有此月忌病。<a id="a-PL"></a>何以出巷中行。<a id="a-PM"></a>诸比丘尼不知云何。<a id="a-PN"></a>是事白佛。<a id="a-PO"></a>佛言。<a id="a-PP"></a>从今比丘尼。<a id="a-PQ"></a>月忌未止。<a id="a-PR"></a>出外行者突吉罗。<a id="a-PS"></a>有诸比丘尼贫穷。<a id="a-PT"></a>月忌未止。<a id="a-PU"></a>从他乞饭羹菜薪草灯烛。<a id="a-PV"></a>受诸苦恼。<a id="a-PW"></a>是事白佛。<a id="a-PX"></a>佛言。<a id="a-PY"></a>应以衣裹出外行乞。</p>
  <p id="aPZ">佛在王舍城。<a id="a-Pa"></a>尔时长老大迦葉。<a id="a-Pb"></a>中前着衣持钵。<a id="a-Pc"></a>从耆阇崛山向王舍城乞食。<a id="a-Pd"></a>时偷兰难陀比丘尼。<a id="a-Pe"></a>早起城门中立。<a id="a-Pf"></a>看出入男子。<a id="a-Pg"></a>谁好谁丑。<a id="a-Ph"></a>是大迦葉入。<a id="a-Pi"></a>即唾言。<a id="a-Pj"></a>不吉。<a id="a-Pk"></a>我早起见本外道。<a id="a-Pl"></a>大迦葉言。<a id="a-Pm"></a>恶女。<a id="a-Pn"></a>我不责汝。<a id="a-Po"></a>我责阿难。<a id="a-Pp"></a>诸比丘尼以是事白佛。<a id="a-Pq"></a>佛言。<a id="a-Pr"></a>诸比丘尼。<a id="a-Ps"></a>不应唾比丘。<a id="a-Pt"></a>若唾突吉罗。</p>
  <p id="aPu">佛在舍卫国。<a id="a-Pv"></a>尔时诸比丘尼。<a id="a-Pw"></a>在比丘前忏悔。<a id="a-Px"></a>发露粗罪。<a id="a-Py"></a>诸比丘尼羞愧。<a id="a-Pz"></a>不知云何。<a id="a-Q0"></a>是事白佛。<a id="a-Q1"></a>佛言。<a id="a-Q2"></a>从今比丘尼粗罪。<a id="a-Q3"></a>不应比丘前发露。<a id="a-Q4"></a>应向比丘尼前发露。<a id="a-Q5"></a>诸比丘尼发露时。<a id="a-Q6"></a>不知是何罪摄在何处。<a id="a-Q7"></a>是事白佛。<a id="a-Q8"></a>佛言。<a id="a-Q9"></a>应问比丘作是言。<a id="a-QA"></a>大德。<a id="a-QB"></a>作是事。<a id="a-QC"></a>犯何罪。<a id="a-QD"></a>是罪何名。<a id="a-QE"></a>比丘应答。<a id="a-QF"></a>作是事者。<a id="a-QG"></a>得如是罪。<a id="a-QH"></a>摄在某处。<a id="a-QI"></a>是罪名某。</p>
  <p id="aQJ">佛在舍卫国。<a id="a-QK"></a>尔时比丘尼。<a id="a-QL"></a>月忌未止。<a id="a-QM"></a>至祇洹听法。<a id="a-QN"></a>坐比丘敷具上。<a id="a-QO"></a>有血污之。<a id="a-QP"></a>陀骠力士子知众僧敷具。<a id="a-QQ"></a>余日浣时嫌言。<a id="a-QR"></a>诸比丘尼有如是病。<a id="a-QS"></a>何故坐僧敷具上。<a id="a-QT"></a>是事白佛。<a id="a-QU"></a>佛言。<a id="a-QV"></a>从今若比丘尼。<a id="a-QW"></a>月忌未止。<a id="a-QX"></a>不得坐僧敷具上。<a id="a-QY"></a>坐者突吉罗。</p>
  <p id="aQZ">佛在王舍城。<a id="a-Qa"></a>尔时助提婆达多比丘尼。<a id="a-Qb"></a>立沽酒店。<a id="a-Qc"></a>索价时受诸苦恼。<a id="a-Qd"></a>诸居士呵责言。<a id="a-Qe"></a>汝出家人何以立酒店。<a id="a-Qf"></a>诸比丘尼不知云何。<a id="a-Qg"></a>是事白佛。<a id="a-Qh"></a>佛言。<a id="a-Qi"></a>从今比丘尼。<a id="a-Qj"></a>不应立酒店。<a id="a-Qk"></a>若作突吉罗。</p>
  <p id="aQl">佛在舍卫国。<a id="a-Qm"></a>尔时偷兰难陀比丘尼。<a id="a-Qn"></a>畜婢为眷属。<a id="a-Qo"></a>诸居士呵责言。<a id="a-Qp"></a>诸比丘尼自言。<a id="a-Qq"></a>善好有德。<a id="a-Qr"></a>畜婢为眷属。<a id="a-Qs"></a>如王夫人大臣妇。<a id="a-Qt"></a>诸比丘尼不知云何。<a id="a-Qu"></a>是事白佛。<a id="a-Qv"></a>佛言。<a id="a-Qw"></a>从今不听畜婢为眷属。<a id="a-Qx"></a>若畜为眷属者突吉罗。</p>
  <p id="aQy">佛在舍卫国。<a id="a-Qz"></a>偷兰难陀比丘尼。<a id="a-R0"></a>度淫女为弟子。<a id="a-R1"></a>晨朝时到。<a id="a-R2"></a>着衣持钵入舍卫城乞食。<a id="a-R3"></a>先共作不净行诸居士。<a id="a-R4"></a>语诸居士。<a id="a-R5"></a>我先共此比丘尼作不净。<a id="a-R6"></a>彼比丘尼愁恼。<a id="a-R7"></a>是事白佛。<a id="a-R8"></a>佛言。<a id="a-R9"></a>从今不听度淫女若度者突吉罗。</p>
  <p id="aRA">佛在舍卫国。<a id="a-RB"></a>尔时长老迦留陀夷。<a id="a-RC"></a>中前着衣持钵入城乞食。<a id="a-RD"></a>偷兰难陀比丘尼随后来至。<a id="a-RE"></a>以手摩触迦留陀夷。<a id="a-RF"></a>迦留陀夷即以手脚蹴打卧地。<a id="a-RG"></a>语言。<a id="a-RH"></a>弊女。<a id="a-RI"></a>汝唾摩诃迦葉。<a id="a-RJ"></a>谓我亦尔耶。<a id="a-RK"></a>诸比丘尼不知云何。<a id="a-RL"></a>是事白佛。<a id="a-RM"></a>佛言。<a id="a-RN"></a>从今比丘尼。<a id="a-RO"></a>不得摩触比丘身。<a id="a-RP"></a>摩触者犯罪。</p>
  <p id="aRQ">佛在俱舍弥国。<a id="a-RR"></a>尔时迦留罗提舍比丘命过。<a id="a-RS"></a>是人有姊妹比丘尼七人。<a id="a-RT"></a>偷兰难陀。<a id="a-RU"></a>周那难陀。<a id="a-RV"></a>提舍。<a id="a-RW"></a>优婆提舍。<a id="a-RX"></a>域多提舍。<a id="a-RY"></a>和梨提舍。<a id="a-RZ"></a>勒叉多。<a id="a-Ra"></a>有大力势。<a id="a-Rb"></a>祭祀被烧死尸。<a id="a-Rc"></a>诸居士呵责言。<a id="a-Rd"></a>汝等出家入道。<a id="a-Re"></a>何以与死人饮食。<a id="a-Rf"></a>诸比丘尼不知云何。<a id="a-Rg"></a>是事白佛。<a id="a-Rh"></a>佛言。<a id="a-Ri"></a>从今诸比丘尼。<a id="a-Rj"></a>不得祭祀死人。<a id="a-Rk"></a>若祭祀者突吉罗。</p>
  <p id="aRl">佛在舍卫国。<a id="a-Rm"></a>尔时有比丘。<a id="a-Rn"></a>失男根成女根。<a id="a-Ro"></a>诸比丘不知云何。<a id="a-Rp"></a>是事白佛。<a id="a-Rq"></a>佛言。<a id="a-Rr"></a>即以先出家受具戒岁数。<a id="a-Rs"></a>遣入比丘尼众中。</p>
  <p id="aRt">佛在舍卫国。<a id="a-Ru"></a>尔时有比丘尼。<a id="a-Rv"></a>失女根得男根。<a id="a-Rw"></a>诸比丘尼不知云何。<a id="a-Rx"></a>是事白佛。<a id="a-Ry"></a>佛言。<a id="a-Rz"></a>即以先出家受具戒岁数。<a id="a-S0"></a>遣入比丘众中。</p>
 </body>
</html>