<!doctype html>
<html id="z3IBUwPmW" data-ver="1794">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">十诵律卷第五十五</h1>
  <h2 id="a2">增一法第八诵之四</h2>
  <h2 id="a3">后十法中五法初</h2>
  <p id="a4">有五事故僧与下意。<a id="a-5"></a>说佛过法过僧过戒过。<a id="a-6"></a>作非威仪。<a id="a-7"></a>复有五事。<a id="a-8"></a>僧与作下意。<a id="a-9"></a>骂比丘。<a id="a-A"></a>道说比丘。<a id="a-B"></a>出比丘过。<a id="a-C"></a>处处说他过。<a id="a-D"></a>使他不得施不得住处。<a id="a-E"></a>复有五事。<a id="a-F"></a>僧与下意。<a id="a-G"></a>骂白衣道说白衣出白衣过。<a id="a-H"></a>处处说他过。<a id="a-I"></a>使白衣不得利失住处。<a id="a-J"></a>复有五事。<a id="a-K"></a>僧与下意。<a id="a-L"></a>比丘两舌斗他。<a id="a-M"></a>以比丘向比丘两舌。<a id="a-N"></a>以白衣向白衣两舌。<a id="a-O"></a>以比丘向白衣两舌。<a id="a-P"></a>以白衣向比丘两舌。<a id="a-Q"></a>作世间法骂有五事。<a id="a-R"></a>形相生种作犯病。<a id="a-S"></a>复有五事。<a id="a-T"></a>形相生相作多烦恼作世间法骂。<a id="a-U"></a>有五种皮不应畜。<a id="a-V"></a>师子皮虎皮豹皮獭皮狸皮。<a id="a-W"></a>有五种皮不应畜。<a id="a-X"></a>象皮马皮狗皮野干皮黑鹿皮。<a id="a-Y"></a>有五种粪扫衣。<a id="a-Z"></a>不应畜。<a id="a-a"></a>火烧衣牛嚼衣鼠啖衣初嫁衣产衣。<a id="a-b"></a>有五事。<a id="a-c"></a>老比丘语不应受。<a id="a-d"></a>无义语。<a id="a-e"></a>非法语。<a id="a-f"></a>非毗尼语。<a id="a-g"></a>无怜愍语。<a id="a-h"></a>非教敕语。<a id="a-i"></a>有五。<a id="a-j"></a>自说阿罗汉。<a id="a-k"></a>如先说。<a id="a-l"></a>佛语优波离。<a id="a-m"></a>比丘欲入僧。<a id="a-n"></a>应住五法中。<a id="a-o"></a>如先说。<a id="a-p"></a>有五事。<a id="a-q"></a>犯僧伽婆尸沙。<a id="a-r"></a>如先说。<a id="a-s"></a>有五处分。<a id="a-t"></a>界处分。<a id="a-u"></a>施处分道径行处分。<a id="a-v"></a>戒处分。<a id="a-w"></a>见处分。<a id="a-x"></a>有五纯色不应畜。<a id="a-y"></a>纯赤纯青纯郁金色纯黄蓝色纯曼提咤色。<a id="a-z"></a>有五种大色不应畜。<a id="a-10"></a>穹伽色黔蛇色卢耶那色嵯梨多色呵梨陀罗色。<a id="a-11"></a>有五事。<a id="a-12"></a>闼利咤比丘不能灭诤。<a id="a-13"></a>不见言见。<a id="a-14"></a>不闻言闻。<a id="a-15"></a>不忆言忆。<a id="a-16"></a>不知言知。<a id="a-17"></a>非法言法。<a id="a-18"></a>是名五事闼利吒比丘不能灭诤。<a id="a-19"></a>复有五事。<a id="a-1A"></a>闼利吒比丘能灭诤。<a id="a-1B"></a>见言见。<a id="a-1C"></a>闻言闻。<a id="a-1D"></a>忆言忆。<a id="a-1E"></a>知言知。<a id="a-1F"></a>法言法。<a id="a-1G"></a>是名五闼利吒比丘能灭诤。<a id="a-1H"></a>复有五事。<a id="a-1I"></a>闼利吒比丘不能灭诤。<a id="a-1J"></a>随爱嗔怖痴非法言法。<a id="a-1K"></a>是名五事闼利吒比丘不能灭诤。<a id="a-1L"></a>复有五事。<a id="a-1M"></a>闼利吒比丘能灭诤。<a id="a-1N"></a>不随爱嗔怖痴法言法。<a id="a-1O"></a>是名五闼利吒比丘能灭诤。<a id="a-1P"></a>复有五事。<a id="a-1Q"></a>闼利吒比丘有犯。<a id="a-1R"></a>不见言见。<a id="a-1S"></a>不闻言闻。<a id="a-1T"></a>不忆言忆。<a id="a-1U"></a>不知言知。<a id="a-1V"></a>非法言法。<a id="a-1W"></a>是名五闼利吒比丘有犯。<a id="a-1X"></a>有五事。<a id="a-1Y"></a>闼利吒比丘无犯。<a id="a-1Z"></a>见言见。<a id="a-1a"></a>闻言闻。<a id="a-1b"></a>忆言忆。<a id="a-1c"></a>知言知。<a id="a-1d"></a>法言法。<a id="a-1e"></a>是名五事闼利吒比丘无犯。<a id="a-1f"></a>复有五事。<a id="a-1g"></a>闼利吒比丘有犯。<a id="a-1h"></a>随爱随嗔随怖随痴非法言法。<a id="a-1i"></a>是名五事闼利吒比丘有犯。<a id="a-1j"></a>复有五事。<a id="a-1k"></a>闼利吒比丘无犯。<a id="a-1l"></a>不随爱嗔怖痴法言法。<a id="a-1m"></a>是名五闼利吒比丘无犯。<a id="a-1n"></a>有五事。<a id="a-1o"></a>闼利吒比丘不能灭诤。<a id="a-1p"></a>不善知诤。<a id="a-1q"></a>不善知诤住处。<a id="a-1r"></a>不善分别诤。<a id="a-1s"></a>不知灭诤因缘。<a id="a-1t"></a>不善知灭诤已更起因缘。<a id="a-1u"></a>是名五闼利吒比丘不能灭诤。<a id="a-1v"></a>复有五事。<a id="a-1w"></a>闼利吒比丘能灭诤。<a id="a-1x"></a>善知诤。<a id="a-1y"></a>善知诤住处。<a id="a-1z"></a>善分别诤。<a id="a-20"></a>善知灭诤因缘。<a id="a-21"></a>善知灭诤已更不复起因缘。<a id="a-22"></a>是名五闼利吒比丘能灭诤。<a id="a-23"></a>复有五事。<a id="a-24"></a>闼利吒比丘不能灭诤。<a id="a-25"></a>不善知修多罗。<a id="a-26"></a>不善知毗尼。<a id="a-27"></a>不善知诤不善知诤住处。<a id="a-28"></a>不善分别诤。<a id="a-29"></a>是名五闼利吒比丘不能灭诤。<a id="a-2A"></a>有五事。<a id="a-2B"></a>闼利吒比丘能灭诤。<a id="a-2C"></a>善修多罗。<a id="a-2D"></a>善毗尼。<a id="a-2E"></a>善知诤。<a id="a-2F"></a>善知诤住处。<a id="a-2G"></a>善分别诤。<a id="a-2H"></a>是名五闼利吒比丘能灭诤。<a id="a-2I"></a>有五事。<a id="a-2J"></a>五岁比丘不依止他。<a id="a-2K"></a>知犯知不犯知轻知重广通利戒。<a id="a-2L"></a>是名五。<a id="a-2M"></a>五岁比丘不依止他。<a id="a-2N"></a>有五同意取。<a id="a-2O"></a>若亲厚若活在若现前。<a id="a-2P"></a>若取已当语令知。<a id="a-2Q"></a>取已彼必欢喜。<a id="a-2R"></a>是名五同意取。<a id="a-2S"></a>有五事故。<a id="a-2T"></a>如来按行诸房舍。<a id="a-2U"></a>为断比丘俗语故。<a id="a-2V"></a>以床卧具不料理者为料理故。<a id="a-2W"></a>已料理好安隐故。<a id="a-2X"></a>看病比丘故。<a id="a-2Y"></a>未制戒欲制故。<a id="a-2Z"></a>是名五事如来按行房舍。<a id="a-2a"></a>有五事。<a id="a-2b"></a>如来知而故问。<a id="a-2c"></a>为起因缘故。<a id="a-2d"></a>为制戒故。<a id="a-2e"></a>为分别义句故。<a id="a-2f"></a>与修多罗文句相似故。<a id="a-2g"></a>为后众生令自解故。<a id="a-2h"></a>是名五事如来知而故问。<a id="a-2i"></a>经行有五利益。<a id="a-2j"></a>剿健有力不病消食意得坚固。<a id="a-2k"></a>是名经行五利。<a id="a-2l"></a>复有经行五利益。<a id="a-2m"></a>能行故。<a id="a-2n"></a>解劳故。<a id="a-2o"></a>除风故。<a id="a-2p"></a>消冷热病故。<a id="a-2q"></a>意得坚固。<a id="a-2r"></a>是名经行五利。<a id="a-2s"></a>有五非法发露。<a id="a-2t"></a>向别住人。<a id="a-2u"></a>不共住人。<a id="a-2v"></a>未受大戒众。<a id="a-2w"></a>无残事。<a id="a-2x"></a>不见是事发露。<a id="a-2y"></a>是名五非法发露。<a id="a-2z"></a>有五如法发露。<a id="a-30"></a>不向别住人。<a id="a-31"></a>不向不共住人。<a id="a-32"></a>不向未受大戒众。<a id="a-33"></a>以有残事。<a id="a-34"></a>见是事发露。<a id="a-35"></a>是名五事如法发露。<a id="a-36"></a>有五事。<a id="a-37"></a>非法作苦切羯磨。<a id="a-38"></a>非法非毗尼。<a id="a-39"></a>应遮应置。<a id="a-3A"></a>无事不现前作。<a id="a-3B"></a>无举者不令他忆不三问作。<a id="a-3C"></a>是名五事作非法苦切羯磨。<a id="a-3D"></a>有五如法作苦切羯磨。<a id="a-3E"></a>是法是毗尼。<a id="a-3F"></a>不应遮不应置。<a id="a-3G"></a>有事现前作。<a id="a-3H"></a>有举者令他忆念。<a id="a-3I"></a>三问作。<a id="a-3J"></a>是名五如法与苦切羯磨。<a id="a-3K"></a>有五事。<a id="a-3L"></a>名善好闼利吒比丘。<a id="a-3M"></a>见言见。<a id="a-3N"></a>闻言闻。<a id="a-3O"></a>忆言忆。<a id="a-3P"></a>知言知。<a id="a-3Q"></a>法言法。<a id="a-3R"></a>是名五善好闼利吒比丘。<a id="a-3S"></a>有五事。<a id="a-3T"></a>名好闼利吒比丘。<a id="a-3U"></a>不随爱嗔怖痴法言法。<a id="a-3V"></a>是名五好闼利吒比丘。<a id="a-3W"></a>有五事。<a id="a-3X"></a>名好闼利吒比丘。<a id="a-3Y"></a>善分别取事。<a id="a-3Z"></a>无过者不说有过。<a id="a-3a"></a>有过者说过。<a id="a-3b"></a>不清净边生不清净。<a id="a-3c"></a>清净边生清净。<a id="a-3d"></a>法言法。<a id="a-3e"></a>是名五好闼利吒比丘。<a id="a-3f"></a>有五事。<a id="a-3g"></a>名好闼利吒比丘。<a id="a-3h"></a>善分别事不恃力。<a id="a-3i"></a>僧中断事。<a id="a-3j"></a>得听已举他事。<a id="a-3k"></a>无偏私受悔过。<a id="a-3l"></a>无偏私见他过。<a id="a-3m"></a>无偏私说他过。<a id="a-3n"></a>法言法。<a id="a-3o"></a>是名五好闼利吒比丘。<a id="a-3p"></a>有五事。<a id="a-3q"></a>名好闼利吒比丘。<a id="a-3r"></a>善取诤。<a id="a-3s"></a>善知诤处。<a id="a-3t"></a>善分别诤。<a id="a-3u"></a>善知诤灭已更不起。<a id="a-3v"></a>法言法。<a id="a-3w"></a>是名五好闼利吒比丘。<a id="a-3x"></a>有五事。<a id="a-3y"></a>名好闼利吒比丘。<a id="a-3z"></a>善知修多罗。<a id="a-40"></a>善知毗尼。<a id="a-41"></a>善知诤。<a id="a-42"></a>善知诤处。<a id="a-43"></a>法言法。<a id="a-44"></a>是名五好闼利吒比丘。<a id="a-45"></a>复有五事。<a id="a-46"></a>名好闼利吒比丘。<a id="a-47"></a>受戒满十岁若过十岁。<a id="a-48"></a>若持戒若多闻。<a id="a-49"></a>善如法断自疑他疑。<a id="a-4A"></a>善能断自他恶邪见。<a id="a-4B"></a>是名五好闼利吒比丘。<a id="a-4C"></a>有五事。<a id="a-4D"></a>名好闼利吒比丘。<a id="a-4E"></a>善能令他住戒。<a id="a-4F"></a>善教毗尼阿毗昙。<a id="a-4G"></a>弟子若入他方不乐能将来。<a id="a-4H"></a>能看病教他看。<a id="a-4I"></a>是名五好闼利吒比丘。<a id="a-4J"></a>有五事。<a id="a-4K"></a>名好闼利吒比丘。<a id="a-4L"></a>能令他有信有持戒有多闻有施有智。<a id="a-4M"></a>是名五好闼利吒比丘。<a id="a-4N"></a>复有五事。<a id="a-4O"></a>名好闼利吒比丘。<a id="a-4P"></a>若自住无学戒无学定无学。<a id="a-4Q"></a>智无学解脱解脱知见。<a id="a-4R"></a>亦能令他住无学戒定慧解脱解脱知见。<a id="a-4S"></a>是名五好闼利吒比丘。<a id="a-4T"></a>复有五事。<a id="a-4U"></a>名好闼利吒比丘。<a id="a-4V"></a>知犯知不犯知轻知重广通利戒。<a id="a-4W"></a>是名五好闼利吒比丘。<a id="a-4X"></a>有五事。<a id="a-4Y"></a>名好闼利吒比丘。<a id="a-4Z"></a>知出家知羯磨知教授知依止知障道不障道。<a id="a-4a"></a>是名五好闼利吒比丘(五法竟)。</p>
  <p id="a4b">六法如先说。</p>
  <p id="a4c">七法如先说。</p>
  <p data-pb></p>
  <h2 id="a4d">八法初</h2>
  <p id="a4e">应畜八种钵。<a id="a-4f"></a>金钵银钵琉璃钵颇梨钵铜钵白镴钵木钵石钵。<a id="a-4g"></a>是名八种钵不应畜。<a id="a-4h"></a>余如先说。</p>
  <h2 id="a4i">九法初</h2>
  <p id="a4j">佛语优波离。<a id="a-4k"></a>一比丘不能破僧。<a id="a-4l"></a>二三四乃至九比丘清净同见者能破。<a id="a-4m"></a>一比丘尼一式叉摩尼一沙弥一沙弥尼一出家一出家尼不能破僧。<a id="a-4n"></a>二三四乃至九亦不能破。<a id="a-4o"></a>优波离。<a id="a-4p"></a>若有九比丘清净同见者能破僧。<a id="a-4q"></a>有九犯。<a id="a-4r"></a>犯波罗夷犯僧伽婆尸沙。<a id="a-4s"></a>犯波逸提。<a id="a-4t"></a>犯波罗提提舍尼。<a id="a-4u"></a>犯突吉罗。<a id="a-4v"></a>犯恶口突吉罗。<a id="a-4w"></a>犯偷兰遮突吉罗。<a id="a-4x"></a>犯毗尼突吉罗。<a id="a-4y"></a>犯威仪突吉罗。<a id="a-4z"></a>是名九犯有九退。<a id="a-50"></a>戒退见退命退。<a id="a-51"></a>威仪退自退他退。<a id="a-52"></a>知识退资生物退生死退。<a id="a-53"></a>是名九退。<a id="a-54"></a>有九不退。<a id="a-55"></a>戒不退见不退命不退。<a id="a-56"></a>威仪不退自不退他不退。<a id="a-57"></a>知识不退资生物不退生死不退。<a id="a-58"></a>是名九不退。<a id="a-59"></a>佛语优波离。<a id="a-5A"></a>闼利吒比丘若断诤时。<a id="a-5B"></a>应以九事。<a id="a-5C"></a>观言者。<a id="a-5D"></a>观诤者。<a id="a-5E"></a>观威仪。<a id="a-5F"></a>观来往处。<a id="a-5G"></a>观亲里。<a id="a-5H"></a>观知识。<a id="a-5I"></a>观身口行。<a id="a-5J"></a>观先来。<a id="a-5K"></a>观云何相言。<a id="a-5L"></a>应听他语应从他闻。<a id="a-5M"></a>是名九应观言者诤者。<a id="a-5N"></a>何等九事观彼言者。<a id="a-5O"></a>观斗不斗。<a id="a-5P"></a>观诤不诤。<a id="a-5Q"></a>观相持不相持。<a id="a-5R"></a>观相言不相言。<a id="a-5S"></a>观犯戒。<a id="a-5T"></a>观犯见。<a id="a-5U"></a>观犯命。<a id="a-5V"></a>观言语。<a id="a-5W"></a>观从他闻。<a id="a-5X"></a>是名九应观。<a id="a-5Y"></a>彼言者。<a id="a-5Z"></a>尔时长老优波离。<a id="a-5a"></a>往到佛所头面作礼在一面立。<a id="a-5b"></a>善哉世尊。<a id="a-5c"></a>愿略说法。<a id="a-5d"></a>令我知是法是毗尼是佛教。<a id="a-5e"></a>佛语优波离。<a id="a-5f"></a>若法随欲不随无欲。<a id="a-5g"></a>随嗔不随无嗔。<a id="a-5h"></a>随嫉妒不随无嫉妒。<a id="a-5i"></a>随往来不随不往来。<a id="a-5j"></a>随增长不随不增长。<a id="a-5k"></a>随斗不随无斗。<a id="a-5l"></a>随诤不随无诤。<a id="a-5m"></a>随相持不随不相持。<a id="a-5n"></a>随相言不随不相言。<a id="a-5o"></a>优婆离。<a id="a-5p"></a>汝定知是非法非毗尼非佛教。<a id="a-5q"></a>优婆离。<a id="a-5r"></a>若法随无欲不随欲。<a id="a-5s"></a>随无嗔不随嗔。<a id="a-5t"></a>随无嫉妒不随嫉妒。<a id="a-5u"></a>随不往来不随往来。<a id="a-5v"></a>随不增长不随增长。<a id="a-5w"></a>随不斗不随斗。<a id="a-5x"></a>随不诤不随诤。<a id="a-5y"></a>随不相持不随相持。<a id="a-5z"></a>随不相言不随相言。<a id="a-60"></a>汝定知是法是比尼是佛教。</p>
  <p id="a61">尔时长老阿那律。<a id="a-62"></a>往到佛所头面作礼在一面坐。<a id="a-63"></a>白佛言。<a id="a-64"></a>善哉世尊。<a id="a-65"></a>愿略说法。<a id="a-66"></a>令我知是法是比尼是佛教。<a id="a-67"></a>佛语阿那律。<a id="a-68"></a>若法随贪不随无贪。<a id="a-69"></a>随无厌不随厌。<a id="a-6A"></a>随多欲不随少欲。<a id="a-6B"></a>随不知足不随知足。<a id="a-6C"></a>随难满不随易满。<a id="a-6D"></a>随放逸不随不放逸。<a id="a-6E"></a>随非法不随法。<a id="a-6F"></a>随背法不随不背法。<a id="a-6G"></a>随世俗语不随毗尼语。<a id="a-6H"></a>佛语阿那律。<a id="a-6I"></a>汝定知是非法非毗尼非佛教。<a id="a-6J"></a>阿那律。<a id="a-6K"></a>若法随无贪不随贪。<a id="a-6L"></a>随厌不随无厌。<a id="a-6M"></a>随少欲不随多欲。<a id="a-6N"></a>随知足不随不知足。<a id="a-6O"></a>随易满不随难满。<a id="a-6P"></a>随不放逸不随放逸。<a id="a-6Q"></a>随法不随非法。<a id="a-6R"></a>随顺法不随背法。<a id="a-6S"></a>随比尼语不随俗语。<a id="a-6T"></a>汝定知是法是毗尼是佛教。<a id="a-6U"></a>如长老优波离所问。<a id="a-6V"></a>大爱道亦如是问。<a id="a-6W"></a>如长老阿那律所问。<a id="a-6X"></a>瘦瞿昙弥亦如是问。<a id="a-6Y"></a>有九依止。<a id="a-6Z"></a>若善男子依止信心。<a id="a-6a"></a>舍不善取善者。<a id="a-6b"></a>是名舍不善取善。<a id="a-6c"></a>戒闻施智亦尔。<a id="a-6d"></a>是名善男子依止信心舍不善取善。<a id="a-6e"></a>是人住是五法已。<a id="a-6f"></a>应更证四法。<a id="a-6g"></a>法忍随忍乐忍弃舍忍。<a id="a-6h"></a>是名九依止。<a id="a-6i"></a>有外道。<a id="a-6j"></a>名婆呵树和。<a id="a-6k"></a>往到佛所问讯在一面坐已白佛言。<a id="a-6l"></a>瞿昙。<a id="a-6m"></a>先在优楼频蠡国尼连禅河边。<a id="a-6n"></a>在一迦和罗树下。<a id="a-6o"></a>得阿耨多罗三藐三菩提。<a id="a-6p"></a>不久我时彼处从瞿昙闻。<a id="a-6q"></a>漏尽阿罗汉。<a id="a-6r"></a>不还生死不作五事。<a id="a-6s"></a>不故杀生不盗不淫不故妄语不饮酒。<a id="a-6t"></a>我从瞿昙闻说是语。<a id="a-6u"></a>即便信受。<a id="a-6v"></a>佛言。<a id="a-6w"></a>我先已说今亦复说。<a id="a-6x"></a>漏尽阿罗汉。<a id="a-6y"></a>不还生死不作九事。<a id="a-6z"></a>不故杀生不盗不淫不故妄语不饮酒不随爱嗔怖痴。<a id="a-70"></a>是名九事。<a id="a-71"></a>有外道。<a id="a-72"></a>名沙陀。<a id="a-73"></a>往到佛所问讯。<a id="a-74"></a>在一面坐已白佛言。<a id="a-75"></a>瞿昙。<a id="a-76"></a>先在优楼频螺国尼连禅河边。<a id="a-77"></a>在一迦和罗树下。<a id="a-78"></a>得阿耨多罗三藐三菩提。<a id="a-79"></a>不久我时彼处从瞿昙闻。<a id="a-7A"></a>漏尽阿罗汉。<a id="a-7B"></a>不还生死不作五事。<a id="a-7C"></a>不故杀生不盗不淫不故妄语不饮酒。<a id="a-7D"></a>我从瞿昙闻说是语。<a id="a-7E"></a>即便信受。<a id="a-7F"></a>佛言。<a id="a-7G"></a>我先已说今亦复说。<a id="a-7H"></a>漏尽阿罗汉。<a id="a-7I"></a>不还生死不作九事。<a id="a-7J"></a>不故杀生。<a id="a-7K"></a>不盗不淫。<a id="a-7L"></a>不故妄语。<a id="a-7M"></a>不饮酒。<a id="a-7N"></a>不来还。<a id="a-7O"></a>不起邪见。<a id="a-7P"></a>见常法。<a id="a-7Q"></a>观生死无常。<a id="a-7R"></a>是名九事。<a id="a-7S"></a>有九恼。<a id="a-7T"></a>无利无益。<a id="a-7U"></a>恼我不安隐我。<a id="a-7V"></a>余如先说(九法竟)。</p>
  <p data-pb></p>
  <h2 id="a7W">十法初</h2>
  <p id="a7X">有十利。<a id="a-7Y"></a>摄僧故。<a id="a-7Z"></a>僧一心故。<a id="a-7a"></a>僧安乐行故。<a id="a-7b"></a>折伏高心故。<a id="a-7c"></a>不信者令得信故。<a id="a-7d"></a>已信者令增长故。<a id="a-7e"></a>惭愧者令得安乐故。<a id="a-7f"></a>遮今世恼漏故。<a id="a-7g"></a>断后世漏故。<a id="a-7h"></a>佛法久住故。<a id="a-7i"></a>是名十利。<a id="a-7j"></a>有十语。<a id="a-7k"></a>随修多罗语毗尼语阿毗昙语。<a id="a-7l"></a>和上语阿阇梨语。<a id="a-7m"></a>戒语衣语钵语食语药语。<a id="a-7n"></a>是名十语。<a id="a-7o"></a>有十愿。<a id="a-7p"></a>修多罗愿毗尼愿阿毗昙愿。<a id="a-7q"></a>和上愿阿阇梨愿。<a id="a-7r"></a>戒愿衣愿钵愿食愿药愿。<a id="a-7s"></a>是名十愿。<a id="a-7t"></a>有十羯磨。<a id="a-7u"></a>白羯磨。<a id="a-7v"></a>白二羯磨。<a id="a-7w"></a>白四羯磨。<a id="a-7x"></a>僧羯磨。<a id="a-7y"></a>闼赖吒比丘羯磨。<a id="a-7z"></a>戒羯磨。<a id="a-80"></a>非法羯磨。<a id="a-81"></a>如法羯磨。<a id="a-82"></a>别众羯磨。<a id="a-83"></a>和合众羯磨。<a id="a-84"></a>是名十羯磨。<a id="a-85"></a>有十治。<a id="a-86"></a>苦切。<a id="a-87"></a>依止。<a id="a-88"></a>驱出。<a id="a-89"></a>下意。<a id="a-8A"></a>不见摈。<a id="a-8B"></a>不作摈。<a id="a-8C"></a>恶邪不除摈。<a id="a-8D"></a>别住。<a id="a-8E"></a>摩那埵。<a id="a-8F"></a>本日治。<a id="a-8G"></a>是名十治。<a id="a-8H"></a>有十罚。<a id="a-8I"></a>苦切依止驱出下意。<a id="a-8J"></a>不见摈不作摈。<a id="a-8K"></a>恶邪不除摈。<a id="a-8L"></a>别住摩那埵本日治。<a id="a-8M"></a>是名十罚有十遮受戒法。<a id="a-8N"></a>杀父杀母。<a id="a-8O"></a>杀阿罗汉。<a id="a-8P"></a>出佛身血。<a id="a-8Q"></a>本犯重罪。<a id="a-8R"></a>贼住比丘。<a id="a-8S"></a>本白衣。<a id="a-8T"></a>不能男。<a id="a-8U"></a>污比丘尼。<a id="a-8V"></a>越济人。<a id="a-8W"></a>是名十遮受戒法。<a id="a-8X"></a>有十难。<a id="a-8Y"></a>王难贼难火难水难恶兽难龙难人难。<a id="a-8Z"></a>非人难命难梵行难。<a id="a-8a"></a>是名十难。<a id="a-8b"></a>有十非毗尼。<a id="a-8c"></a>谓十不善业。<a id="a-8d"></a>有十毗尼。<a id="a-8e"></a>谓十善业。<a id="a-8f"></a>复有十非毗尼。<a id="a-8g"></a>谓十邪。<a id="a-8h"></a>有十毗尼。<a id="a-8i"></a>谓无学十真。<a id="a-8j"></a>有十无志。<a id="a-8k"></a>别住者。<a id="a-8l"></a>别住竟者。<a id="a-8m"></a>行摩那埵。<a id="a-8n"></a>行摩那埵竟。<a id="a-8o"></a>苦切依止。<a id="a-8p"></a>驱出下意。<a id="a-8q"></a>不见摈不作摈。<a id="a-8r"></a>是名十无志。<a id="a-8s"></a>有十非法遮说戒。<a id="a-8t"></a>非波罗夷。<a id="a-8u"></a>不出波罗夷事。<a id="a-8v"></a>不轻呵僧。<a id="a-8w"></a>不出轻呵僧事。<a id="a-8x"></a>不舍戒。<a id="a-8y"></a>不出舍戒事。<a id="a-8z"></a>随顺如法僧事。<a id="a-90"></a>不破戒不破见不破威仪。<a id="a-91"></a>不见不闻不疑。<a id="a-92"></a>是名十非法遮说戒。<a id="a-93"></a>何等十如法遮说戒。<a id="a-94"></a>犯波罗夷。<a id="a-95"></a>出波罗夷事。<a id="a-96"></a>轻呵僧。<a id="a-97"></a>出轻呵僧事。<a id="a-98"></a>舍戒。<a id="a-99"></a>出舍戒事。<a id="a-9A"></a>不随顺如法僧事。<a id="a-9B"></a>破戒破见破威仪。<a id="a-9C"></a>见闻疑。<a id="a-9D"></a>是名十如法遮说戒。</p>
  <p id="a9E">尔时佛在婆伽那梨槃国。<a id="a-9F"></a>是中有一优婆塞。<a id="a-9G"></a>有信乐心。<a id="a-9H"></a>造一房舍。<a id="a-9I"></a>别施长老罗云。<a id="a-9J"></a>如先说。<a id="a-9K"></a>有十利故如来结戒。<a id="a-9L"></a>摄僧故。<a id="a-9M"></a>僧一心故。<a id="a-9N"></a>僧安乐住故。<a id="a-9O"></a>折伏高心故。<a id="a-9P"></a>不信者令信故。<a id="a-9Q"></a>已信者令增长故。<a id="a-9R"></a>惭愧者得安隐住故。<a id="a-9S"></a>遮今世恼漏故。<a id="a-9T"></a>断后世漏故。<a id="a-9U"></a>佛法久住故。<a id="a-9V"></a>如来制戒制修多罗制毗尼制阿毗昙。<a id="a-9W"></a>诵修多罗诵毗尼诵阿毗昙。<a id="a-9X"></a>持修多罗持毗尼持阿毗昙。<a id="a-9Y"></a>持修多罗者。<a id="a-9Z"></a>持毗尼者。<a id="a-9a"></a>持阿毗昙者。<a id="a-9b"></a>摄修多罗。<a id="a-9c"></a>摄毗尼。<a id="a-9d"></a>摄阿毗昙。<a id="a-9e"></a>和上阿阇梨。<a id="a-9f"></a>共行弟子近行弟子沙弥。<a id="a-9g"></a>教威仪毗尼。<a id="a-9h"></a>说毗尼者。<a id="a-9i"></a>波罗提木叉。<a id="a-9j"></a>说波罗提木叉者。<a id="a-9k"></a>遮波罗提木叉。<a id="a-9l"></a>遮波罗提木叉者。<a id="a-9m"></a>受自恣。<a id="a-9n"></a>受自恣者。<a id="a-9o"></a>遮受自恣。<a id="a-9p"></a>遮受自恣者。<a id="a-9q"></a>与欲。<a id="a-9r"></a>与欲者受欲。<a id="a-9s"></a>受欲者持欲。<a id="a-9t"></a>持欲者说欲。<a id="a-9u"></a>说欲者取欲。<a id="a-9v"></a>取欲者与清净。<a id="a-9w"></a>与清净者受清净。<a id="a-9x"></a>受清净者持清净。<a id="a-9y"></a>持清净者说清净。<a id="a-9z"></a>说清净者取清净。<a id="a-A0"></a>取清净者与欲清净。<a id="a-A1"></a>与欲清净者受欲清净。<a id="a-A2"></a>受欲清净者持欲清净。<a id="a-A3"></a>持欲清净者说欲清净。<a id="a-A4"></a>说欲清净者取欲清净。<a id="a-A5"></a>取欲清净者与自恣。<a id="a-A6"></a>与自恣者受自恣。<a id="a-A7"></a>受自恣者持自恣。<a id="a-A8"></a>持自恣者说自恣。<a id="a-A9"></a>说自恣者取自恣。<a id="a-AA"></a>取自恣者依止。<a id="a-AB"></a>依止者与依止与依止者受依止。<a id="a-AC"></a>受依止者舍依止。<a id="a-AD"></a>舍依止者折伏驱出。<a id="a-AE"></a>同意悔过。<a id="a-AF"></a>受悔过者。<a id="a-AG"></a>白羯磨。<a id="a-AH"></a>白二羯磨。<a id="a-AI"></a>白四羯磨。<a id="a-AJ"></a>苦切羯磨。<a id="a-AK"></a>依止羯磨。<a id="a-AL"></a>驱出羯磨。<a id="a-AM"></a>下意羯磨。<a id="a-AN"></a>不见摈不作摈。<a id="a-AO"></a>恶邪不除摈。<a id="a-AP"></a>别住摩那埵本日治。<a id="a-AQ"></a>出罪觅罪相。<a id="a-AR"></a>举他令忆念共要羯磨。<a id="a-AS"></a>羁系羯磨。<a id="a-AT"></a>乞听羯磨。<a id="a-AU"></a>听白羯磨。<a id="a-AV"></a>不调伏者令调伏。<a id="a-AW"></a>皆以十利故(十法竟)。</p>
  <p data-pb></p>
  <h2 id="aAX">增十一相初</h2>
  <p id="aAY">有所犯事。<a id="a-AZ"></a>应言白应言不白。<a id="a-Aa"></a>答言。<a id="a-Ab"></a>犯应言白。<a id="a-Ac"></a>又犯。<a id="a-Ad"></a>应言色应言非色。<a id="a-Ae"></a>答言。<a id="a-Af"></a>犯应言色。<a id="a-Ag"></a>又犯。<a id="a-Ah"></a>应言可见不可见。<a id="a-Ai"></a>答言。<a id="a-Aj"></a>应言可见。<a id="a-Ak"></a>又犯。<a id="a-Al"></a>应言根数非根数。<a id="a-Am"></a>答言。<a id="a-An"></a>应言根数。<a id="a-Ao"></a>又犯。<a id="a-Ap"></a>应言有漏非漏。<a id="a-Aq"></a>答言应言有漏又犯。<a id="a-Ar"></a>应言。<a id="a-As"></a>有为无为。<a id="a-At"></a>答言。<a id="a-Au"></a>应言有为。<a id="a-Av"></a>又犯。<a id="a-Aw"></a>应言世间出世间。<a id="a-Ax"></a>答言。<a id="a-Ay"></a>应言世间。<a id="a-Az"></a>又犯。<a id="a-B0"></a>应言阴摄非阴摄答言。<a id="a-B1"></a>应言阴摄。<a id="a-B2"></a>又犯。<a id="a-B3"></a>应言界摄非界摄。<a id="a-B4"></a>答言。<a id="a-B5"></a>应言界摄。<a id="a-B6"></a>又犯。<a id="a-B7"></a>应言受不受。<a id="a-B8"></a>答言。<a id="a-B9"></a>应言受。<a id="a-BA"></a>又犯。<a id="a-BB"></a>应言四大造。<a id="a-BC"></a>非四大造。<a id="a-BD"></a>答言。<a id="a-BE"></a>四大造。<a id="a-BF"></a>又犯。<a id="a-BG"></a>应言想非想。<a id="a-BH"></a>答言。<a id="a-BI"></a>应言想。<a id="a-BJ"></a>又犯应言乱心非乱心。<a id="a-BK"></a>答言。<a id="a-BL"></a>应言乱心。<a id="a-BM"></a>又犯。<a id="a-BN"></a>应言染不染。<a id="a-BO"></a>答言。<a id="a-BP"></a>有染有不染。<a id="a-BQ"></a>染者故犯。<a id="a-BR"></a>佛结戒。<a id="a-BS"></a>不染者不故犯戒。<a id="a-BT"></a>又犯。<a id="a-BU"></a>应言杂不杂。<a id="a-BV"></a>答言。<a id="a-BW"></a>应言杂。<a id="a-BX"></a>又犯应言有欲无欲。<a id="a-BY"></a>答言。<a id="a-BZ"></a>有欲。<a id="a-Ba"></a>又犯。<a id="a-Bb"></a>应言有着无著。<a id="a-Bc"></a>答言。<a id="a-Bd"></a>有着。<a id="a-Be"></a>又犯。<a id="a-Bf"></a>应言有对无对。<a id="a-Bg"></a>答言。<a id="a-Bh"></a>有对。<a id="a-Bi"></a>又犯。<a id="a-Bj"></a>应言心非心。<a id="a-Bk"></a>答言。<a id="a-Bl"></a>有心。<a id="a-Bm"></a>又犯。<a id="a-Bn"></a>应言有报无报。<a id="a-Bo"></a>答言。<a id="a-Bp"></a>有报。<a id="a-Bq"></a>又犯。<a id="a-Br"></a>应言业非业。<a id="a-Bs"></a>答言。<a id="a-Bt"></a>业。<a id="a-Bu"></a>又犯。<a id="a-Bv"></a>应言外入内入。<a id="a-Bw"></a>答言。<a id="a-Bx"></a>内入。<a id="a-By"></a>又犯。<a id="a-Bz"></a>应言过去未来现在。<a id="a-C0"></a>答言。<a id="a-C1"></a>有过去未来现在。<a id="a-C2"></a>过去者。<a id="a-C3"></a>若所犯事已向他发露悔过。<a id="a-C4"></a>是名过去。<a id="a-C5"></a>未来者。<a id="a-C6"></a>未犯必当犯者。<a id="a-C7"></a>是名未来。<a id="a-C8"></a>现在者。<a id="a-C9"></a>现有所犯。<a id="a-CA"></a>是名现在。<a id="a-CB"></a>又犯。<a id="a-CC"></a>应言善不善无记。<a id="a-CD"></a>答言。<a id="a-CE"></a>不善无记。<a id="a-CF"></a>不善者故犯。<a id="a-CG"></a>佛结戒。<a id="a-CH"></a>是名不善。<a id="a-CI"></a>无记者。<a id="a-CJ"></a>不故犯戒。<a id="a-CK"></a>是名无记。<a id="a-CL"></a>又犯。<a id="a-CM"></a>应言欲界色界无色界。<a id="a-CN"></a>答言。<a id="a-CO"></a>犯应言欲界。<a id="a-CP"></a>又犯。<a id="a-CQ"></a>应言学无学。<a id="a-CR"></a>答言。<a id="a-CS"></a>非学非无学。<a id="a-CT"></a>又犯。<a id="a-CU"></a>应言见谛断思惟断答言。<a id="a-CV"></a>思惟断。<a id="a-CW"></a>颇有作是事犯即作是事非犯耶。<a id="a-CX"></a>佛言。<a id="a-CY"></a>有。<a id="a-CZ"></a>若比丘不受迦絺那衣畜长衣。<a id="a-Ca"></a>数数食。<a id="a-Cb"></a>别众食。<a id="a-Cc"></a>不白入聚落。<a id="a-Cd"></a>不着僧伽梨入聚落。<a id="a-Ce"></a>是名犯。<a id="a-Cf"></a>若比丘受迦絺那衣畜长衣。<a id="a-Cg"></a>数数食别众食。<a id="a-Ch"></a>不白入聚落。<a id="a-Ci"></a>不着僧伽梨入聚落。<a id="a-Cj"></a>是名非犯。<a id="a-Ck"></a>是名作是事犯即作是事非犯。<a id="a-Cl"></a>有作羯磨者有犯。<a id="a-Cm"></a>有作羯磨者非犯。<a id="a-Cn"></a>云何作羯磨者有犯。<a id="a-Co"></a>作羯磨者非犯。<a id="a-Cp"></a>若比丘。<a id="a-Cq"></a>与比丘作不见摈不作摈恶邪不除摈。<a id="a-Cr"></a>是比丘自见罪向他说。<a id="a-Cs"></a>若界外与舍羯磨。<a id="a-Ct"></a>即与共事共住教授。<a id="a-Cu"></a>有余比丘作是言僧与是比丘不见摈不作摈恶邪不除摈。<a id="a-Cv"></a>莫与是比丘共事共住教授。<a id="a-Cw"></a>答言。<a id="a-Cx"></a>是人见罪已与舍羯磨。<a id="a-Cy"></a>问言。<a id="a-Cz"></a>何处舍。<a id="a-D0"></a>答言。<a id="a-D1"></a>界外。<a id="a-D2"></a>又言。<a id="a-D3"></a>是不善舍。<a id="a-D4"></a>若比丘。<a id="a-D5"></a>与比丘不见摈不作摈恶邪不除摈。<a id="a-D6"></a>若自见罪向他说。<a id="a-D7"></a>界内与舍。<a id="a-D8"></a>共事共住教授。<a id="a-D9"></a>有比丘言。<a id="a-DA"></a>僧与是比丘不见摈不作摈恶邪不除摈。<a id="a-DB"></a>莫与是比丘共事共住教授。<a id="a-DC"></a>答言。<a id="a-DD"></a>是罪已舍。<a id="a-DE"></a>问言。<a id="a-DF"></a>何处舍。<a id="a-DG"></a>答言。<a id="a-DH"></a>界内。<a id="a-DI"></a>又言。<a id="a-DJ"></a>善舍。<a id="a-DK"></a>如是作羯磨者有犯。<a id="a-DL"></a>如是作羯磨者非犯。<a id="a-DM"></a>有知犯有不知犯。<a id="a-DN"></a>知犯者。<a id="a-DO"></a>知五种犯体。<a id="a-DP"></a>是名知犯。<a id="a-DQ"></a>不知犯者。<a id="a-DR"></a>不知五种犯体。<a id="a-DS"></a>是名不知犯。<a id="a-DT"></a>是人虽不知。<a id="a-DU"></a>亦名为犯。<a id="a-DV"></a>有自知犯有罪。<a id="a-DW"></a>有他知犯有罪。<a id="a-DX"></a>自知犯有罪者。<a id="a-DY"></a>若知五种犯体。<a id="a-DZ"></a>是名自知犯有罪。<a id="a-Da"></a>他知犯有罪者。<a id="a-Db"></a>若可信优婆塞证知。<a id="a-Dc"></a>是名他知犯有罪。<a id="a-Dd"></a>有忆犯不忆犯。<a id="a-De"></a>忆犯者。<a id="a-Df"></a>忆五种犯体。<a id="a-Dg"></a>是名忆犯。<a id="a-Dh"></a>不忆犯者。<a id="a-Di"></a>不忆五种犯体。<a id="a-Dj"></a>是名不忆犯。<a id="a-Dk"></a>有现前犯不现前。<a id="a-Dl"></a>犯现前犯者。<a id="a-Dm"></a>现有所犯。<a id="a-Dn"></a>是名现前。<a id="a-Do"></a>犯不现前犯者。<a id="a-Dp"></a>若未犯必当犯。<a id="a-Dq"></a>是名不现前犯有犯事不共住。<a id="a-Dr"></a>有犯事种种不共住。<a id="a-Ds"></a>有种种不共住非不共住。<a id="a-Dt"></a>若不见摈不作摈恶邪不除摈狂心乱心苦痛心。<a id="a-Du"></a>是名有犯事不共住有犯事种种不共住有种种不共住非不共住。<a id="a-Dv"></a>有作羯磨不共住。<a id="a-Dw"></a>有作羯磨种种不共住。<a id="a-Dx"></a>有种种不共住非不共住。<a id="a-Dy"></a>若不见摈不作摈恶邪不除摈狂心乱心苦痛心。<a id="a-Dz"></a>是名作羯磨不共。<a id="a-E0"></a>住作羯磨种种不共住有种种不共住非不共住。<a id="a-E1"></a>有知不共住。<a id="a-E2"></a>有知种种不共住。<a id="a-E3"></a>有种种不共住非不共住。<a id="a-E4"></a>若不见摈不作摈恶邪不除摈狂心乱心苦痛心。<a id="a-E5"></a>是名有知不共住有知种种不共住有种种不共住非不共住。<a id="a-E6"></a>不知不共住。<a id="a-E7"></a>不知种种不共住。<a id="a-E8"></a>有种种不共住非不共住。<a id="a-E9"></a>若不见摈不作摈恶邪不除摈狂心乱心苦痛心。<a id="a-EA"></a>是名不知不共住不知种种不共住有种种不共住非不共住。<a id="a-EB"></a>有自说不共住。<a id="a-EC"></a>有自说种种不共住。<a id="a-ED"></a>有种种不共住非不共住。<a id="a-EE"></a>若不见摈不作摈恶邪不除摈狂心乱心苦痛心。<a id="a-EF"></a>是名自说不共住自说种种不共住有种种不共住非不共住。<a id="a-EG"></a>有他说不共住。<a id="a-EH"></a>有他说种种不共住。<a id="a-EI"></a>有种种不共住非不共住。<a id="a-EJ"></a>若不见摈不作摈恶邪不除摈狂心乱心苦痛心。<a id="a-EK"></a>是名他说不共住他说种种不共住有种种不共住非不共住。<a id="a-EL"></a>有忆不共住。<a id="a-EM"></a>有忆种种不共住。<a id="a-EN"></a>有种种不共住非不共住。<a id="a-EO"></a>若不见摈不作摈恶邪不除摈狂心乱心苦痛心。<a id="a-EP"></a>是名有忆不共住有忆种种不共住。<a id="a-EQ"></a>有种种不共住非不共住。<a id="a-ER"></a>有不忆不共住。<a id="a-ES"></a>有不忆种种不共住。<a id="a-ET"></a>有种种不共住非不共住。<a id="a-EU"></a>若不见摈不作摈恶邪不除摈狂心乱心苦痛心。<a id="a-EV"></a>是名不忆不共住不忆种种不共住有种种不共住非不共住。<a id="a-EW"></a>有现前不共住。<a id="a-EX"></a>有现前种种不共住。<a id="a-EY"></a>有种种不共住非不共住。<a id="a-EZ"></a>若不见摈不作摈恶邪不除摈狂心乱心苦痛心。<a id="a-Ea"></a>是名现前不共住现前种种不共住有种种不共住非不共住。<a id="a-Eb"></a>有不现前不共住。<a id="a-Ec"></a>有不现前种种不共住。<a id="a-Ed"></a>有种种不共住非不共住。<a id="a-Ee"></a>若不见摈不作摈恶邪不除摈狂心乱心苦痛心。<a id="a-Ef"></a>是名不现前不共住不现前种种不共住有种种不共住非不共住。<a id="a-Eg"></a>有犯。<a id="a-Eh"></a>僧与作羯磨三人二人一人。<a id="a-Ei"></a>云何有犯僧与作羯磨三人二人一人。<a id="a-Ej"></a>若比丘。<a id="a-Ek"></a>与比丘作不见摈不作摈恶邪不除摈狂心乱心苦痛心。<a id="a-El"></a>犯是事。<a id="a-Em"></a>僧与作羯磨。<a id="a-En"></a>即是事三人二人一人有知者。<a id="a-Eo"></a>僧与作羯磨三人二人一人云何知僧与作羯磨三人二人一人。<a id="a-Ep"></a>若比丘。<a id="a-Eq"></a>与比丘作不见摈不作摈恶邪不除摈狂心乱心苦痛心。<a id="a-Er"></a>是名知者僧与作羯磨。<a id="a-Es"></a>即是事三人二人一人有不知者。<a id="a-Et"></a>僧与作羯磨三人二人一人。<a id="a-Eu"></a>云何不知者僧与作羯磨三人二人一人。<a id="a-Ev"></a>若比丘。<a id="a-Ew"></a>与比丘不见摈不作摈恶邪不除摈狂心乱心苦痛心。<a id="a-Ex"></a>是名不知者僧与作羯磨。<a id="a-Ey"></a>即是事三人二人一人有自说。<a id="a-Ez"></a>僧与作羯磨三人二人一人。<a id="a-F0"></a>云何自说僧与作羯磨三人二人一人。<a id="a-F1"></a>若比丘。<a id="a-F2"></a>与比丘作不见摈不作摈恶邪不除摈狂心乱心苦痛心。<a id="a-F3"></a>是名自说僧与作羯磨。<a id="a-F4"></a>即是事三人二人一人有不自说。<a id="a-F5"></a>僧与作羯磨三人二人一人。<a id="a-F6"></a>云何不自说僧与作羯磨三人二人一人。<a id="a-F7"></a>若比丘。<a id="a-F8"></a>与比丘不见摈不作摈恶邪不除摈狂心乱心苦痛心。<a id="a-F9"></a>是名不自说僧与作羯磨。<a id="a-FA"></a>即是事三人二人一人有忆者。<a id="a-FB"></a>僧与作羯磨三人二人一人。<a id="a-FC"></a>云何忆者僧与作羯磨三人二人一人。<a id="a-FD"></a>若比丘。<a id="a-FE"></a>与比丘作不见摈不作摈恶邪不除摈狂心乱心苦痛心。<a id="a-FF"></a>是名忆者僧与作羯磨。<a id="a-FG"></a>即是事三人二人一人有不忆。<a id="a-FH"></a>僧与作羯磨三人二人一人。<a id="a-FI"></a>云何不忆僧与作羯磨三人二人一人。<a id="a-FJ"></a>若比丘。<a id="a-FK"></a>与比丘不见摈不作摈恶邪不除摈狂心乱心苦痛心。<a id="a-FL"></a>是名不忆者僧与作羯磨。<a id="a-FM"></a>即是事三人二人一人。<a id="a-FN"></a>有现前僧与作羯磨三人二人一人。<a id="a-FO"></a>云何现前僧与作羯磨三人二人一人。<a id="a-FP"></a>若比丘。<a id="a-FQ"></a>与比丘不见摈不作摈恶邪不除摈狂心乱心苦痛心。<a id="a-FR"></a>是名现前僧与作羯磨。<a id="a-FS"></a>即是事三人二人一人。<a id="a-FT"></a>有不现前僧与作羯磨三人二人一人。<a id="a-FU"></a>云何不现前僧与作羯磨三人二人一人。<a id="a-FV"></a>若比丘。<a id="a-FW"></a>与比丘不见摈不作摈恶邪不除摈狂心乱心苦痛心。<a id="a-FX"></a>是名不现前僧与作羯磨即是事三人二人一人。<a id="a-FY"></a>有四调伏羯磨。<a id="a-FZ"></a>苦切。<a id="a-Fa"></a>依止。<a id="a-Fb"></a>驱出。<a id="a-Fc"></a>下意。<a id="a-Fd"></a>颇有从是事。<a id="a-Fe"></a>自说破僧。<a id="a-Ff"></a>未受戒不应受。<a id="a-Fg"></a>已受者应灭。<a id="a-Fh"></a>即是事自说破僧。<a id="a-Fi"></a>未受戒者与受。<a id="a-Fj"></a>已受者不应灭邪。<a id="a-Fk"></a>佛言。<a id="a-Fl"></a>有。<a id="a-Fm"></a>若非法非法想。<a id="a-Fn"></a>作法见破僧。<a id="a-Fo"></a>未受戒者不应受。<a id="a-Fp"></a>已受者应灭。<a id="a-Fq"></a>若法想破僧。<a id="a-Fr"></a>未受戒者应受。<a id="a-Fs"></a>已受者不应灭。<a id="a-Ft"></a>颇有从是事。<a id="a-Fu"></a>自言贼住比丘。<a id="a-Fv"></a>未受戒者不应受。<a id="a-Fw"></a>已受者应灭。<a id="a-Fx"></a>即是事自言贼住比丘。<a id="a-Fy"></a>未受戒者应受已受者不应灭耶。<a id="a-Fz"></a>佛言。<a id="a-G0"></a>有。<a id="a-G1"></a>若再三听布萨。<a id="a-G2"></a>是人未受戒者不应受。<a id="a-G3"></a>已受者应灭。<a id="a-G4"></a>若一布萨或听或不听。<a id="a-G5"></a>未受者应受。<a id="a-G6"></a>已受者不应灭。<a id="a-G7"></a>颇有是事。<a id="a-G8"></a>污比丘尼。<a id="a-G9"></a>未受者不应受。<a id="a-GA"></a>已受者应灭。<a id="a-GB"></a>即是事污比丘尼。<a id="a-GC"></a>未受戒者应受。<a id="a-GD"></a>已受者不应灭耶。<a id="a-GE"></a>佛言。<a id="a-GF"></a>有。<a id="a-GG"></a>若以淫污比丘尼。<a id="a-GH"></a>未受戒者不应受。<a id="a-GI"></a>已受者应灭。<a id="a-GJ"></a>若以身相触污比丘尼。<a id="a-GK"></a>未受应受。<a id="a-GL"></a>已受者不应灭。<a id="a-GM"></a>颇有是事。<a id="a-GN"></a>自言我杀父母。<a id="a-GO"></a>未受戒者不应受。<a id="a-GP"></a>已受者应灭。<a id="a-GQ"></a>即是事自言我杀父母。<a id="a-GR"></a>未受者应受。<a id="a-GS"></a>已受者不应灭耶。<a id="a-GT"></a>佛言。<a id="a-GU"></a>有。<a id="a-GV"></a>若知是父母。<a id="a-GW"></a>无有异想不误杀。<a id="a-GX"></a>未受者不应受。<a id="a-GY"></a>已受者应灭。<a id="a-GZ"></a>若不知有异想误杀父母。<a id="a-Ga"></a>未受戒者应受。<a id="a-Gb"></a>已受者不应灭。</p>
  <p id="aGc">尔时长老优波离问佛言。<a id="a-Gd"></a>世尊。<a id="a-Ge"></a>颇有善心杀父母。<a id="a-Gf"></a>得波罗夷并逆罪耶。<a id="a-Gg"></a>不善心杀父母。<a id="a-Gh"></a>无记心杀父母耶。<a id="a-Gi"></a>佛语优波离。<a id="a-Gj"></a>有善心杀父母得波罗夷并逆罪不善心杀无记心杀。<a id="a-Gk"></a>云何善心杀。<a id="a-Gl"></a>若母病受苦恼。<a id="a-Gm"></a>杀令离苦。<a id="a-Gn"></a>是名善心杀母得波罗夷并逆罪。<a id="a-Go"></a>云何不善心杀母。<a id="a-Gp"></a>若为利杀。<a id="a-Gq"></a>是名不善心杀母。<a id="a-Gr"></a>得波罗夷并逆罪。<a id="a-Gs"></a>云何无记心杀母。<a id="a-Gt"></a>若作方便已。<a id="a-Gu"></a>自眠时母死。<a id="a-Gv"></a>是名无记心杀母。<a id="a-Gw"></a>得波罗夷并逆罪。<a id="a-Gx"></a>又问。<a id="a-Gy"></a>颇有善心杀母。<a id="a-Gz"></a>犯波罗夷是逆罪。<a id="a-H0"></a>有善心杀母。<a id="a-H1"></a>不犯波罗夷非逆罪耶。<a id="a-H2"></a>佛言。<a id="a-H3"></a>有善心杀母。<a id="a-H4"></a>犯波罗夷是逆罪。<a id="a-H5"></a>有善心杀母。<a id="a-H6"></a>非波罗夷非逆罪。<a id="a-H7"></a>云何善心杀母。<a id="a-H8"></a>犯波罗夷是逆罪。<a id="a-H9"></a>云何善心杀母。<a id="a-HA"></a>非波罗夷非逆罪耶。<a id="a-HB"></a>若母病受苦恼断其命。<a id="a-HC"></a>是名犯波罗夷是逆罪。<a id="a-HD"></a>若母病。<a id="a-HE"></a>与饭与粥与羹。<a id="a-HF"></a>食已命终。<a id="a-HG"></a>是名善心杀非波罗夷非逆罪。<a id="a-HH"></a>优波离。<a id="a-HI"></a>如是善心杀母。<a id="a-HJ"></a>得波罗夷并逆罪。<a id="a-HK"></a>如是无波罗夷无逆罪。<a id="a-HL"></a>又问。<a id="a-HM"></a>颇不善心杀母。<a id="a-HN"></a>犯波罗夷是逆罪。<a id="a-HO"></a>不善心杀母。<a id="a-HP"></a>非波罗夷非逆罪耶。<a id="a-HQ"></a>佛言。<a id="a-HR"></a>有不善心杀母。<a id="a-HS"></a>犯波罗夷是逆罪。<a id="a-HT"></a>有不善心杀母。<a id="a-HU"></a>非波罗夷非逆罪。<a id="a-HV"></a>云何不善心杀母。<a id="a-HW"></a>犯波罗夷逆罪。<a id="a-HX"></a>不善心杀母。<a id="a-HY"></a>非波罗夷非逆罪。<a id="a-HZ"></a>若为利断母命。<a id="a-Ha"></a>是名不善心杀母犯波罗夷并逆罪。<a id="a-Hb"></a>若为杀畜生故施弶。<a id="a-Hc"></a>母堕死者。<a id="a-Hd"></a>非波罗夷非逆罪。<a id="a-He"></a>优波离。<a id="a-Hf"></a>是名不善心杀母犯波罗夷并逆罪。<a id="a-Hg"></a>如是不善心杀母。<a id="a-Hh"></a>非波罗夷非逆罪。<a id="a-Hi"></a>又问。<a id="a-Hj"></a>颇无记心杀母。<a id="a-Hk"></a>犯波罗夷逆罪。<a id="a-Hl"></a>无记心杀母。<a id="a-Hm"></a>非波罗夷非逆罪耶。<a id="a-Hn"></a>佛言。<a id="a-Ho"></a>有无记心杀母。<a id="a-Hp"></a>犯波罗夷并逆罪。<a id="a-Hq"></a>有无记心杀母。<a id="a-Hr"></a>不犯波罗夷不得逆罪。<a id="a-Hs"></a>云何无记心杀母。<a id="a-Ht"></a>犯波罗夷并逆罪。<a id="a-Hu"></a>云何无记心杀母。<a id="a-Hv"></a>不犯波罗夷非逆罪。<a id="a-Hw"></a>若作方便欲杀母。<a id="a-Hx"></a>自眠时母死。<a id="a-Hy"></a>是名犯波罗夷是逆罪。<a id="a-Hz"></a>若射壁树误射母杀。<a id="a-I0"></a>不犯波罗夷非逆罪。<a id="a-I1"></a>优波离。<a id="a-I2"></a>如是无记心杀母。<a id="a-I3"></a>犯波罗夷是逆罪。<a id="a-I4"></a>如是无记心杀母。<a id="a-I5"></a>不犯波罗夷非逆罪。<a id="a-I6"></a>优波离。<a id="a-I7"></a>杀父杀阿罗汉亦如是。</p>
  <p id="aI8">颇有共事比丘。<a id="a-I9"></a>不入僧中亦不与欲。<a id="a-IA"></a>在界内作一切羯磨不犯耶。<a id="a-IB"></a>佛言。<a id="a-IC"></a>有。<a id="a-ID"></a>如来至真等正觉是。<a id="a-IE"></a>我先语目连。<a id="a-IF"></a>汝等从今日。<a id="a-IG"></a>自说波罗提木叉。<a id="a-IH"></a>我更不来说波罗提木叉。<a id="a-II"></a>颇有比丘不听五种说戒得作布萨耶。<a id="a-IJ"></a>佛言。<a id="a-IK"></a>有。<a id="a-IL"></a>若比丘独处布萨者是。<a id="a-IM"></a>如佛言未受大戒人前不应说戒。<a id="a-IN"></a>颇有未受大戒人前得说戒不犯耶。<a id="a-IO"></a>佛言有。<a id="a-IP"></a>我先说。<a id="a-IQ"></a>除却波斯匿王眷属。<a id="a-IR"></a>独为王说。<a id="a-IS"></a>令心清净故。<a id="a-IT"></a>长老优波离问佛。<a id="a-IU"></a>为善心犯。<a id="a-IV"></a>为不善心犯。<a id="a-IW"></a>为无记心犯耶。<a id="a-IX"></a>佛言。<a id="a-IY"></a>有善心犯。<a id="a-IZ"></a>有不善心犯有无记心犯。<a id="a-Ia"></a>善心犯者。<a id="a-Ib"></a>若新受戒比丘不知戒相。<a id="a-Ic"></a>自手拔塔前草。<a id="a-Id"></a>自治经行处草。<a id="a-Ie"></a>自采花。<a id="a-If"></a>是名善心犯。<a id="a-Ig"></a>不善心犯者。<a id="a-Ih"></a>故犯佛结戒。<a id="a-Ii"></a>是名不善心犯。<a id="a-Ij"></a>无记心犯者。<a id="a-Ik"></a>不故犯戒。<a id="a-Il"></a>长老优波离问佛。<a id="a-Im"></a>阿罗汉。<a id="a-In"></a>为善心犯。<a id="a-Io"></a>为不善心犯。<a id="a-Ip"></a>为无记心犯耶。<a id="a-Iq"></a>佛言。<a id="a-Ir"></a>优波离。<a id="a-Is"></a>若阿罗汉。<a id="a-It"></a>有所犯者皆无记心。<a id="a-Iu"></a>世尊。<a id="a-Iv"></a>云何阿罗汉有所犯是无记心。<a id="a-Iw"></a>佛言。<a id="a-Ix"></a>若阿罗汉。<a id="a-Iy"></a>心不忆有长衣。<a id="a-Iz"></a>数数食。<a id="a-J0"></a>别众食。<a id="a-J1"></a>不白入聚落。<a id="a-J2"></a>不着僧伽梨入聚落。<a id="a-J3"></a>若睡时他持着高广床上。<a id="a-J4"></a>若睡时他。<a id="a-J5"></a>持着女人床上。<a id="a-J6"></a>若未睡时未受大戒人出房。<a id="a-J7"></a>睡眠时未受大戒人入房。<a id="a-J8"></a>觉已即悔过。<a id="a-J9"></a>优波离。<a id="a-JA"></a>是名阿罗汉所犯皆是无记心。<a id="a-JB"></a>若僧破是僧恼。<a id="a-JC"></a>若僧恼是僧破耶有僧破非僧恼。<a id="a-JD"></a>有僧恼非僧破。<a id="a-JE"></a>有僧破是僧恼。<a id="a-JF"></a>有非僧破非僧恼。<a id="a-JG"></a>僧破非僧恼者。<a id="a-JH"></a>若僧破不取不观十四破僧事。<a id="a-JI"></a>是名僧破非僧恼。<a id="a-JJ"></a>僧恼非僧破者。<a id="a-JK"></a>若取观十四破僧事。<a id="a-JL"></a>而僧不破。<a id="a-JM"></a>是名僧恼非僧破。<a id="a-JN"></a>僧破僧恼者若。<a id="a-JO"></a>僧破取观十四破僧事。<a id="a-JP"></a>是名僧破僧恼。<a id="a-JQ"></a>非僧破非僧恼者。<a id="a-JR"></a>除上事。<a id="a-JS"></a>有僧破非僧诤。<a id="a-JT"></a>有僧诤非僧破。<a id="a-JU"></a>有僧破亦僧诤。<a id="a-JV"></a>有非僧破非僧诤。<a id="a-JW"></a>僧破非僧诤者。<a id="a-JX"></a>若僧破。<a id="a-JY"></a>事不异。<a id="a-JZ"></a>得施不异。<a id="a-Ja"></a>界不异。<a id="a-Jb"></a>是名僧破非僧诤。<a id="a-Jc"></a>僧诤非僧破者。<a id="a-Jd"></a>若僧事异。<a id="a-Je"></a>得施异。<a id="a-Jf"></a>界异。<a id="a-Jg"></a>而不破。<a id="a-Jh"></a>是名僧诤非僧破。<a id="a-Ji"></a>僧破僧诤者。<a id="a-Jj"></a>若僧破。<a id="a-Jk"></a>事异。<a id="a-Jl"></a>得施异。<a id="a-Jm"></a>界异是名僧破僧诤。<a id="a-Jn"></a>非僧破非僧诤者。<a id="a-Jo"></a>除上事。<a id="a-Jp"></a>有僧破非僧别。<a id="a-Jq"></a>有僧别非僧破。<a id="a-Jr"></a>有僧破亦僧别。<a id="a-Js"></a>有非僧破非僧别。<a id="a-Jt"></a>僧破非僧别者。<a id="a-Ju"></a>若僧破。<a id="a-Jv"></a>事不异。<a id="a-Jw"></a>界不异。<a id="a-Jx"></a>得施不异。<a id="a-Jy"></a>是名僧破非僧别。<a id="a-Jz"></a>僧别非僧破者。<a id="a-K0"></a>若僧事异界异得施异而不破。<a id="a-K1"></a>是名僧别非僧破。<a id="a-K2"></a>僧破僧别者。<a id="a-K3"></a>若僧破事异界异得施异。<a id="a-K4"></a>是名僧破僧别。<a id="a-K5"></a>非僧破非僧别者。<a id="a-K6"></a>除上事。<a id="a-K7"></a>若破僧是一劫寿。<a id="a-K8"></a>一劫寿是破僧耶。<a id="a-K9"></a>有破僧非一劫寿。<a id="a-KA"></a>一劫寿非破僧。<a id="a-KB"></a>有破僧是一劫寿。<a id="a-KC"></a>有非破僧非一劫寿。<a id="a-KD"></a>破僧非一劫寿者。<a id="a-KE"></a>若法想破僧。<a id="a-KF"></a>是名破僧非一劫寿。<a id="a-KG"></a>一劫寿非破僧者。<a id="a-KH"></a>伊罗龙王。<a id="a-KI"></a>摩那斯龙王。<a id="a-KJ"></a>迦留伽罗龙王。<a id="a-KK"></a>难陀龙王。<a id="a-KL"></a>跋难陀龙王。<a id="a-KM"></a>迦毗罗龙王。<a id="a-KN"></a>阿摄波罗龙王。<a id="a-KO"></a>阎罗王。<a id="a-KP"></a>梵迦夷天。<a id="a-KQ"></a>是名一劫寿非破僧。<a id="a-KR"></a>破僧是一劫寿者。<a id="a-KS"></a>如调达。<a id="a-KT"></a>是名破僧是一劫寿。<a id="a-KU"></a>非破僧非一劫寿者。<a id="a-KV"></a>除上事。<a id="a-KW"></a>若破僧是一劫报。<a id="a-KX"></a>一劫报是破僧耶。<a id="a-KY"></a>有破僧非一劫报。<a id="a-KZ"></a>有一劫报非破僧。<a id="a-Ka"></a>有破僧是一劫报。<a id="a-Kb"></a>有非破僧非一劫报。<a id="a-Kc"></a>破僧非一劫报者。<a id="a-Kd"></a>若法想破僧。<a id="a-Ke"></a>是名破僧非一劫报。<a id="a-Kf"></a>一劫报非破僧者。<a id="a-Kg"></a>如伊罗龙王摩那斯龙王迦留伽罗难陀跋难陀迦毗罗阿摄波罗阎罗王。<a id="a-Kh"></a>是名一劫报非破僧。<a id="a-Ki"></a>破僧是一劫报者。<a id="a-Kj"></a>如调达是名破僧一劫报。<a id="a-Kk"></a>非破僧非一劫报者。<a id="a-Kl"></a>除上事。<a id="a-Km"></a>若破僧是邪见。<a id="a-Kn"></a>邪见是破僧耶。<a id="a-Ko"></a>有破僧非邪见。<a id="a-Kp"></a>有邪见非破僧。<a id="a-Kq"></a>破僧是邪见。<a id="a-Kr"></a>有非破僧非邪见。<a id="a-Ks"></a>破僧非邪见者。<a id="a-Kt"></a>以法想破僧。<a id="a-Ku"></a>是名破僧非邪见。<a id="a-Kv"></a>邪见非破僧者。<a id="a-Kw"></a>六师是。<a id="a-Kx"></a>是名邪见非破。<a id="a-Ky"></a>僧破僧是邪见者。<a id="a-Kz"></a>调达是。<a id="a-L0"></a>非破僧非邪见者。<a id="a-L1"></a>除上事。<a id="a-L2"></a>若破僧是无明。<a id="a-L3"></a>无明是破僧耶。<a id="a-L4"></a>有破僧非无明。<a id="a-L5"></a>有无明非破。<a id="a-L6"></a>僧有破僧是无明。<a id="a-L7"></a>有非破僧非无明。<a id="a-L8"></a>破僧非无明者。<a id="a-L9"></a>以法想破僧。<a id="a-LA"></a>是破僧非无明。<a id="a-LB"></a>无明非破僧者。<a id="a-LC"></a>杀父母杀阿罗汉恶心出佛身血。<a id="a-LD"></a>是名无明非破僧。<a id="a-LE"></a>破僧是无明者。<a id="a-LF"></a>调达是。<a id="a-LG"></a>是名破僧是无明。<a id="a-LH"></a>非破僧非无明者。<a id="a-LI"></a>除上事。<a id="a-LJ"></a>尔时长老优波离白佛言世尊。<a id="a-LK"></a>为比丘能起破僧事耶。<a id="a-LL"></a>为比丘尼式叉摩尼沙弥沙弥尼能起破僧事耶。<a id="a-LM"></a>佛言。<a id="a-LN"></a>比丘能起破僧事。<a id="a-LO"></a>非比丘尼式叉摩尼沙弥沙弥尼能起破僧事。<a id="a-LP"></a>又问。<a id="a-LQ"></a>破僧犯何罪。<a id="a-LR"></a>佛言。<a id="a-LS"></a>犯偷兰遮。<a id="a-LT"></a>又问。<a id="a-LU"></a>破僧罪云何悔。<a id="a-LV"></a>佛言。<a id="a-LW"></a>偷兰遮悔。<a id="a-LX"></a>若受事者是不共住。<a id="a-LY"></a>不共住者。<a id="a-LZ"></a>是受事耶。<a id="a-La"></a>有受事非不共住。<a id="a-Lb"></a>有不共住非受事。<a id="a-Lc"></a>有不共住是受事。<a id="a-Ld"></a>有非受事非不共住。<a id="a-Le"></a>受事非不共住者。<a id="a-Lf"></a>受持五法不犯波罗夷。<a id="a-Lg"></a>是名受事非不共住。<a id="a-Lh"></a>不共住非受事者。<a id="a-Li"></a>于四波罗夷中。<a id="a-Lj"></a>随有所犯不受五法。<a id="a-Lk"></a>是名不共住非受事。<a id="a-Ll"></a>受事是不共住者。<a id="a-Lm"></a>受五法四波罗夷中随有所犯。<a id="a-Ln"></a>是名受事是不共住。<a id="a-Lo"></a>非受事非不共住者。<a id="a-Lp"></a>除上事。<a id="a-Lq"></a>有不共住。<a id="a-Lr"></a>是种种不共住。<a id="a-Ls"></a>有种种不共住。<a id="a-Lt"></a>非不共住。<a id="a-Lu"></a>谓不见摈不作摈恶邪不除摈狂心乱心苦痛心。<a id="a-Lv"></a>若呵责是折伏。<a id="a-Lw"></a>折伏亦是呵责。<a id="a-Lx"></a>云何是羯磨。<a id="a-Ly"></a>云何羯磨事。<a id="a-Lz"></a>若犯是羯磨因。<a id="a-M0"></a>起事处亦是羯磨。<a id="a-M1"></a>悔过是羯磨事。<a id="a-M2"></a>云何是迦絺那衣。<a id="a-M3"></a>云何受迦絺那。<a id="a-M4"></a>云何舍迦絺那。<a id="a-M5"></a>佛语优波离。<a id="a-M6"></a>名字是迦絺那衣。<a id="a-M7"></a>能起九心。<a id="a-M8"></a>是受迦絺那。<a id="a-M9"></a>有八事。<a id="a-MA"></a>名舍迦絺那。<a id="a-MB"></a>有非比丘犯比丘得脱。<a id="a-MC"></a>有比丘犯非比丘得脱。<a id="a-MD"></a>非比丘犯比丘得脱者。<a id="a-ME"></a>若比丘尼。<a id="a-MF"></a>犯不同僧伽婆尸沙。<a id="a-MG"></a>转根作比丘。<a id="a-MH"></a>得灭是罪。<a id="a-MI"></a>是名非比丘犯比丘得脱。<a id="a-MJ"></a>比丘犯非比丘得脱者。<a id="a-MK"></a>若比丘不同。<a id="a-ML"></a>犯僧伽婆尸沙。<a id="a-MM"></a>转根作比丘尼。<a id="a-MN"></a>得灭是罪。<a id="a-MO"></a>如是比丘灭。<a id="a-MP"></a>如是非比丘灭。</p>
  <p id="aMQ">有不知犯知悔过。<a id="a-MR"></a>有知犯不知悔过。<a id="a-MS"></a>不知犯知悔者。<a id="a-MT"></a>如睡比丘。<a id="a-MU"></a>他持着高床上。<a id="a-MV"></a>持着女人床上。<a id="a-MW"></a>未受大戒人出。<a id="a-MX"></a>时睡后还来入。<a id="a-MY"></a>觉已悔过。<a id="a-MZ"></a>是名不知犯知悔。<a id="a-Ma"></a>知犯不知悔者。<a id="a-Mb"></a>若比丘犯僧伽婆尸沙。<a id="a-Mc"></a>作出罪羯磨时。<a id="a-Md"></a>闻白已睡至羯磨竟。<a id="a-Me"></a>是名知犯不知悔。<a id="a-Mf"></a>有睡犯觉悔。<a id="a-Mg"></a>有觉犯睡悔睡犯觉悔者。<a id="a-Mh"></a>若比丘睡时。<a id="a-Mi"></a>他持着高床上女人床上。<a id="a-Mj"></a>未受大戒人出。<a id="a-Mk"></a>时睡后还来入是名睡犯觉悔。<a id="a-Ml"></a>觉犯睡悔者。<a id="a-Mm"></a>若比丘犯僧伽婆尸沙。<a id="a-Mn"></a>作出罪羯磨时。<a id="a-Mo"></a>闻白已睡。<a id="a-Mp"></a>是名觉犯睡悔。<a id="a-Mq"></a>颇有比丘说一方便犯三波罗夷耶。<a id="a-Mr"></a>佛言。<a id="a-Ms"></a>有。<a id="a-Mt"></a>若比丘。<a id="a-Mu"></a>与比丘共要言。<a id="a-Mv"></a>汝见我偷某甲重物。<a id="a-Mw"></a>断某甲人命。<a id="a-Mx"></a>知我得阿罗汉。<a id="a-My"></a>是名说一方便犯三波罗夷。<a id="a-Mz"></a>颇有比丘尼说一方便犯四波罗夷耶。<a id="a-N0"></a>佛言。<a id="a-N1"></a>有。<a id="a-N2"></a>若比丘尼。<a id="a-N3"></a>与比丘尼共作要言。<a id="a-N4"></a>汝见我取某甲重物。<a id="a-N5"></a>见我断某甲人命。<a id="a-N6"></a>知我助不见摈比丘。<a id="a-N7"></a>知我得阿罗汉。<a id="a-N8"></a>是名说一方便犯四波罗夷。<a id="a-N9"></a>颇有比丘在一处坐犯五种戒体耶。<a id="a-NA"></a>佛言。<a id="a-NB"></a>有。<a id="a-NC"></a>若落饭食犯突吉罗。<a id="a-ND"></a>学家中自手取食。<a id="a-NE"></a>犯波罗提提舍尼。<a id="a-NF"></a>无净人为女人说法。<a id="a-NG"></a>过五六语。<a id="a-NH"></a>犯波逸提。<a id="a-NI"></a>向女人说恶语。<a id="a-NJ"></a>犯僧伽婆尸沙。<a id="a-NK"></a>说得过人法。<a id="a-NL"></a>犯波罗夷。<a id="a-NM"></a>颇有比丘以一方便犯百千罪若过是耶。<a id="a-NN"></a>佛言。<a id="a-NO"></a>有。<a id="a-NP"></a>若比丘在大众中坐。<a id="a-NQ"></a>以一把小豆一把大豆一把沙。<a id="a-NR"></a>散大众上。<a id="a-NS"></a>随粒堕他上。<a id="a-NT"></a>犯尔所罪。<a id="a-NU"></a>颇有比丘盗心取他重物不犯波罗夷耶。<a id="a-NV"></a>佛言。<a id="a-NW"></a>有。<a id="a-NX"></a>若衣钵在地拽去未离本处。<a id="a-NY"></a>犯偷兰遮。<a id="a-NZ"></a>颇有盗三钱犯波罗夷耶。<a id="a-Na"></a>佛言。<a id="a-Nb"></a>有。<a id="a-Nc"></a>钱贵时。<a id="a-Nd"></a>颇有盗五钱不犯波罗夷耶。<a id="a-Ne"></a>佛言。<a id="a-Nf"></a>有。<a id="a-Ng"></a>钱贱时。<a id="a-Nh"></a>颇有少取犯少取不犯耶。<a id="a-Ni"></a>佛言。<a id="a-Nj"></a>有。<a id="a-Nk"></a>若少取黑羊毛不犯。<a id="a-Nl"></a>少取下。<a id="a-Nm"></a>羊毛犯。<a id="a-Nn"></a>颇有多取犯多取不犯耶。<a id="a-No"></a>佛言。<a id="a-Np"></a>有。<a id="a-Nq"></a>若多取黑羊毛过量者犯。<a id="a-Nr"></a>多取下羊毛不犯。<a id="a-Ns"></a>颇如量作衣有犯不犯耶。<a id="a-Nt"></a>佛言。<a id="a-Nu"></a>有。<a id="a-Nv"></a>如佛衣量作衣者犯。<a id="a-Nw"></a>自如量作者不犯。<a id="a-Nx"></a>颇染衣有犯染衣不犯耶。<a id="a-Ny"></a>佛言。<a id="a-Nz"></a>有。<a id="a-O0"></a>若比丘得新衣。<a id="a-O1"></a>不以三种染有犯。<a id="a-O2"></a>以三种染不犯。<a id="a-O3"></a>颇从是事未入初禅。<a id="a-O4"></a>犯僧伽婆尸沙。<a id="a-O5"></a>即是事入初禅。<a id="a-O6"></a>犯僧伽婆尸沙耶。<a id="a-O7"></a>佛言。<a id="a-O8"></a>有。<a id="a-O9"></a>若比丘。<a id="a-OA"></a>使比丘作房舍。<a id="a-OB"></a>语已入初禅。<a id="a-OC"></a>入已他与成房舍。<a id="a-OD"></a>犯僧伽婆尸沙。<a id="a-OE"></a>颇有从是事未入第二第三第四禅犯僧伽婆尸沙。<a id="a-OF"></a>即是事乃至入第四禅有犯耶。<a id="a-OG"></a>佛言。<a id="a-OH"></a>有。<a id="a-OI"></a>若比丘。<a id="a-OJ"></a>使比丘作房舍。<a id="a-OK"></a>语已乃至入第四禅。<a id="a-OL"></a>入已他与成房舍。<a id="a-OM"></a>犯僧伽婆尸沙。<a id="a-ON"></a>颇有比丘尼无所犯乃至突吉罗非比丘尼耶。<a id="a-OO"></a>佛言。<a id="a-OP"></a>有。<a id="a-OQ"></a>转根者是。<a id="a-OR"></a>颇有比丘无所犯乃至众学法非比丘耶。<a id="a-OS"></a>佛言。<a id="a-OT"></a>有。<a id="a-OU"></a>转根者是。<a id="a-OV"></a>颇有比丘独入房犯四波罗夷耶。<a id="a-OW"></a>佛言。<a id="a-OX"></a>有。<a id="a-OY"></a>如优波离中说。<a id="a-OZ"></a>颇有比丘在房中衣边破安居失衣自违言耶。<a id="a-Oa"></a>佛言。<a id="a-Ob"></a>有。<a id="a-Oc"></a>如先说。<a id="a-Od"></a>颇有比丘断比丘命非父非阿罗汉犯波罗夷是逆罪耶。<a id="a-Oe"></a>佛言。<a id="a-Of"></a>有。<a id="a-Og"></a>若母出家受戒转根者是。<a id="a-Oh"></a>颇有比丘尼断比丘尼命非母非阿罗汉犯波罗夷是逆罪耶。<a id="a-Oi"></a>佛言。<a id="a-Oj"></a>有。<a id="a-Ok"></a>若父出家受戒转根者是。<a id="a-Ol"></a>颇有比丘尼因他说犯波罗夷耶。<a id="a-Om"></a>佛言。<a id="a-On"></a>有。<a id="a-Oo"></a>若比丘尼。<a id="a-Op"></a>随顺被摈比丘。<a id="a-Oq"></a>三谏不止者是。<a id="a-Or"></a>颇有比丘因他说犯僧伽婆尸沙耶。<a id="a-Os"></a>佛言。<a id="a-Ot"></a>有。<a id="a-Ou"></a>若比丘欲破僧。<a id="a-Ov"></a>随顺破僧污他家戾语。<a id="a-Ow"></a>三谏不止者是。<a id="a-Ox"></a>颇有比丘因他说犯波逸提耶。<a id="a-Oy"></a>佛言。<a id="a-Oz"></a>有。<a id="a-P0"></a>若比丘恶见。<a id="a-P1"></a>三谏不止者是。<a id="a-P2"></a>颇有因他说犯波罗提提舍尼耶。<a id="a-P3"></a>佛言。<a id="a-P4"></a>有。<a id="a-P5"></a>若比丘尼在白衣家。<a id="a-P6"></a>指示与比丘食。<a id="a-P7"></a>不呵而食者是。<a id="a-P8"></a>颇有因他说犯突吉罗耶。<a id="a-P9"></a>佛言。<a id="a-PA"></a>有。<a id="a-PB"></a>若比丘说戒中三问清净时。<a id="a-PC"></a>不向他发露者是。<a id="a-PD"></a>如佛说。<a id="a-PE"></a>比丘尼若舍戒。<a id="a-PF"></a>更不得受戒。<a id="a-PG"></a>颇有比丘尼舍戒更与受戒不犯耶。<a id="a-PH"></a>佛言。<a id="a-PI"></a>有。<a id="a-PJ"></a>若比丘尼舍戒已。<a id="a-PK"></a>转根作男子。<a id="a-PL"></a>与受戒者不犯。<a id="a-PM"></a>颇有身口无犯非比丘尼耶。<a id="a-PN"></a>佛言。<a id="a-PO"></a>有。<a id="a-PP"></a>若比丘尼。<a id="a-PQ"></a>覆藏比丘尼重罪。<a id="a-PR"></a>乃至地了。<a id="a-PS"></a>犯波罗夷。<a id="a-PT"></a>颇有比丘犯四种罪不悔不发露不犯耶。<a id="a-PU"></a>佛言。<a id="a-PV"></a>有。<a id="a-PW"></a>转根者是。<a id="a-PX"></a>颇有比丘尼。<a id="a-PY"></a>犯五种罪。<a id="a-PZ"></a>不悔过不发露不犯耶。<a id="a-Pa"></a>佛言。<a id="a-Pb"></a>有。<a id="a-Pc"></a>转根者是。<a id="a-Pd"></a>颇有比丘断人命不犯波罗夷耶。<a id="a-Pe"></a>佛言。<a id="a-Pf"></a>有。<a id="a-Pg"></a>误杀者是。<a id="a-Ph"></a>颇有比丘尼行淫彼犯罪耶。<a id="a-Pi"></a>佛言。<a id="a-Pj"></a>有。<a id="a-Pk"></a>若比丘尼。<a id="a-Pl"></a>见彼比丘尼行淫。<a id="a-Pm"></a>覆藏乃至地了者是。<a id="a-Pn"></a>又问。<a id="a-Po"></a>颇从是事犯波罗夷。<a id="a-Pp"></a>即是事犯僧伽婆尸沙耶。<a id="a-Pq"></a>佛言。<a id="a-Pr"></a>有。<a id="a-Ps"></a>若比丘尼犯身相触。<a id="a-Pt"></a>是波罗夷。<a id="a-Pu"></a>若比丘犯身相触。<a id="a-Pv"></a>是僧伽婆尸沙。<a id="a-Pw"></a>又问。<a id="a-Px"></a>颇有从是事犯波罗夷即是事犯波逸提耶。<a id="a-Py"></a>佛言。<a id="a-Pz"></a>有。<a id="a-Q0"></a>比丘尼见比丘尼恶罪。<a id="a-Q1"></a>覆藏一夜犯波罗夷。<a id="a-Q2"></a>比丘覆藏犯波逸提。<a id="a-Q3"></a>颇有从是事犯波罗夷。<a id="a-Q4"></a>即是事犯突吉罗耶。<a id="a-Q5"></a>佛言。<a id="a-Q6"></a>有。<a id="a-Q7"></a>比丘尼随顺被摈比丘。<a id="a-Q8"></a>三谏不止。<a id="a-Q9"></a>犯波罗夷。<a id="a-QA"></a>比丘随顺犯突吉罗。<a id="a-QB"></a>颇有从是事犯僧伽婆尸沙。<a id="a-QC"></a>即是事犯波罗夷耶。<a id="a-QD"></a>佛言。<a id="a-QE"></a>有。<a id="a-QF"></a>比丘犯身相触。<a id="a-QG"></a>是僧伽婆尸沙。<a id="a-QH"></a>比丘尼身相触。<a id="a-QI"></a>是波罗夷。<a id="a-QJ"></a>颇有从是事犯僧伽婆尸沙。<a id="a-QK"></a>即是事犯波逸提耶。<a id="a-QL"></a>佛言。<a id="a-QM"></a>有。<a id="a-QN"></a>比丘故出精。<a id="a-QO"></a>僧伽婆尸沙。<a id="a-QP"></a>比丘尼故出精。<a id="a-QQ"></a>波逸提。<a id="a-QR"></a>颇有从是事犯波逸提。<a id="a-QS"></a>即是事犯僧伽婆尸沙耶。<a id="a-QT"></a>佛言。<a id="a-QU"></a>有。<a id="a-QV"></a>比丘尼故出精。<a id="a-QW"></a>波逸提。<a id="a-QX"></a>比丘故出精。<a id="a-QY"></a>僧伽婆尸沙。<a id="a-QZ"></a>颇有从是事犯波逸提。<a id="a-Qa"></a>即是事犯波罗提提舍尼耶。<a id="a-Qb"></a>佛言。<a id="a-Qc"></a>有。<a id="a-Qd"></a>比丘索美食。<a id="a-Qe"></a>波逸提。<a id="a-Qf"></a>比丘尼索美食。<a id="a-Qg"></a>波罗提提舍尼。<a id="a-Qh"></a>颇有从是事犯波逸提。<a id="a-Qi"></a>即是事犯突吉罗耶。<a id="a-Qj"></a>佛言。<a id="a-Qk"></a>有。<a id="a-Ql"></a>比丘尼生草菜上大小便。<a id="a-Qm"></a>波逸提。<a id="a-Qn"></a>比丘突吉罗。<a id="a-Qo"></a>颇有从是事犯波罗提提舍尼。<a id="a-Qp"></a>即是事犯波逸提耶。<a id="a-Qq"></a>佛言。<a id="a-Qr"></a>有。<a id="a-Qs"></a>若比丘尼索美食。<a id="a-Qt"></a>波罗提提舍尼。<a id="a-Qu"></a>比丘波逸提。<a id="a-Qv"></a>颇有从是事犯波罗提提舍尼。<a id="a-Qw"></a>即是事犯突吉罗耶。<a id="a-Qx"></a>佛言。<a id="a-Qy"></a>有。<a id="a-Qz"></a>比丘学家中自手取食。<a id="a-R0"></a>波罗提提舍尼。<a id="a-R1"></a>比丘尼突吉罗。<a id="a-R2"></a>颇有从是事犯突吉罗。<a id="a-R3"></a>即是事犯波逸提耶。<a id="a-R4"></a>佛言。<a id="a-R5"></a>有。<a id="a-R6"></a>比丘生草菜上大小便。<a id="a-R7"></a>突吉罗。<a id="a-R8"></a>比丘尼波逸提。<a id="a-R9"></a>颇有从是事犯突吉罗。<a id="a-RA"></a>即是事犯波罗提提舍尼耶。<a id="a-RB"></a>佛言。<a id="a-RC"></a>有。<a id="a-RD"></a>若比丘尼学家中自手取食。<a id="a-RE"></a>突吉罗。<a id="a-RF"></a>比丘波罗提提舍尼。<a id="a-RG"></a>颇有从是事犯无残。<a id="a-RH"></a>即是事犯有残耶。<a id="a-RI"></a>佛言。<a id="a-RJ"></a>有。<a id="a-RK"></a>比丘尼犯不同四波罗夷者是无残。<a id="a-RL"></a>比丘是有残。<a id="a-RM"></a>颇有从是事犯波罗夷。<a id="a-RN"></a>即是事不犯波罗夷耶。<a id="a-RO"></a>佛言。<a id="a-RP"></a>有。<a id="a-RQ"></a>若比丘尼身触男子者。<a id="a-RR"></a>犯波罗夷。<a id="a-RS"></a>比丘身相触女人者。<a id="a-RT"></a>非波罗夷。<a id="a-RU"></a>比丘尼覆藏他犯。<a id="a-RV"></a>是波罗夷。<a id="a-RW"></a>比丘覆藏他犯。<a id="a-RX"></a>非波罗夷。<a id="a-RY"></a>比丘尼随顺被摈比丘犯波罗夷。<a id="a-RZ"></a>比丘随顺。<a id="a-Ra"></a>非波罗夷。<a id="a-Rb"></a>颇有从是事犯僧伽婆尸沙。<a id="a-Rc"></a>即是事不犯耶。<a id="a-Rd"></a>佛言。<a id="a-Re"></a>有。<a id="a-Rf"></a>若比丘犯身相触。<a id="a-Rg"></a>是僧伽婆尸沙。<a id="a-Rh"></a>比丘尼非僧伽婆尸沙。<a id="a-Ri"></a>比丘故出精。<a id="a-Rj"></a>犯僧伽婆尸沙。<a id="a-Rk"></a>比丘尼故出精。<a id="a-Rl"></a>非僧伽婆尸沙。<a id="a-Rm"></a>比丘尼恃势言人。<a id="a-Rn"></a>犯僧伽婆尸沙。<a id="a-Ro"></a>比丘恃势言人。<a id="a-Rp"></a>非僧伽婆尸沙颇有从是事犯波逸提。<a id="a-Rq"></a>即是事不犯波逸提。<a id="a-Rr"></a>若比丘尼故出精。<a id="a-Rs"></a>犯波逸提。<a id="a-Rt"></a>比丘故出精。<a id="a-Ru"></a>非波逸提。<a id="a-Rv"></a>比丘索美食。<a id="a-Rw"></a>犯波逸提。<a id="a-Rx"></a>比丘尼索美食。<a id="a-Ry"></a>非波逸提。<a id="a-Rz"></a>比丘尼生草上大小便。<a id="a-S0"></a>犯波逸提。<a id="a-S1"></a>比丘生草上大小便。<a id="a-S2"></a>非波逸提。<a id="a-S3"></a>颇有从是事犯波罗提提舍尼。<a id="a-S4"></a>即是事不犯波罗提提舍尼耶。<a id="a-S5"></a>佛言。<a id="a-S6"></a>有。<a id="a-S7"></a>若比丘学家中自手取食。<a id="a-S8"></a>犯波罗提提舍尼。<a id="a-S9"></a>比丘尼非波罗提提舍尼。<a id="a-SA"></a>比丘尼自索美食。<a id="a-SB"></a>犯波罗提提舍尼。<a id="a-SC"></a>比丘自索美食。<a id="a-SD"></a>非波罗提提舍尼。<a id="a-SE"></a>颇有是事犯突吉罗。<a id="a-SF"></a>即是事不犯突吉罗耶。<a id="a-SG"></a>佛言。<a id="a-SH"></a>有。<a id="a-SI"></a>若比丘生草菜上大小便。<a id="a-SJ"></a>犯突吉罗。<a id="a-SK"></a>比丘尼生草菜上大小便。<a id="a-SL"></a>非突吉罗。<a id="a-SM"></a>颇有得脱时犯犯时得脱耶。<a id="a-SN"></a>佛言。<a id="a-SO"></a>有。<a id="a-SP"></a>若比丘犯僧伽婆尸沙。<a id="a-SQ"></a>作出罪羯磨时。<a id="a-SR"></a>着革屣。<a id="a-SS"></a>覆两肩。<a id="a-ST"></a>襆头。<a id="a-SU"></a>杀草木。<a id="a-SV"></a>指画地。<a id="a-SW"></a>是名得脱时犯。<a id="a-SX"></a>犯时得脱者。<a id="a-SY"></a>若比丘污他家时转根。<a id="a-SZ"></a>是名犯时得脱。<a id="a-Sa"></a>颇有舍有结耶。<a id="a-Sb"></a>佛言。<a id="a-Sc"></a>有。<a id="a-Sd"></a>若舍界时结聚落界。<a id="a-Se"></a>若去者为何所去。<a id="a-Sf"></a>佛言界。<a id="a-Sg"></a>尔时长老优波离问佛。<a id="a-Sh"></a>若论毗尼时从何处求。<a id="a-Si"></a>佛言。<a id="a-Sj"></a>应从比丘比丘尼戒中求。<a id="a-Sk"></a>七法八法增一中求。<a id="a-Sl"></a>同不同中求若无根可转。<a id="a-Sm"></a>不入佛法不取灭。<a id="a-Sn"></a>终不取灭。<a id="a-So"></a>为是谁耶。<a id="a-Sp"></a>佛言。<a id="a-Sq"></a>化人是若杀化人得何罪。<a id="a-Sr"></a>佛言。<a id="a-Ss"></a>得偷兰遮。<a id="a-St"></a>应以何悔过。<a id="a-Su"></a>佛言。<a id="a-Sv"></a>作偷兰遮悔过。</p>
 </body>
</html>