<!doctype html>
<html id="z3IBVCXsW" data-ver="526">
 <head>
  <meta charset="utf-8">
  <meta author="拔合思巴">
  <meta library="龙藏">
  <meta catalog="小乘律">
  <meta period="元">
 </head>
 <body>
  <h1 id="a1">根本说一切有部苾刍习学略法</h1>
  <p id="a2">敬礼一切智。</p>
  <p id="a3">教示增上戒学律藏有三种。</p>
  <p id="a4">第一未得令得仪范。</p>
  <p id="a5">第二已得律仪不犯护持方便。</p>
  <p id="a6">第三若有犯者令修补法。</p>
  <p id="a7">第一未得令得仪范者有四种。</p>
  <p id="a8">能为得律仪作障　能为安住律仪作障　能为增长德业作障　能为端严众作障。</p>
  <p id="a9">若俱无此四种违缘。<a id="a-A"></a>复以归处形相身体思念仪范。<a id="a-B"></a>若全有此五种顺缘者。<a id="a-C"></a>方得律仪。<a id="a-D"></a>此差别义如仪范中应知。</p>
  <p id="aE">第二已得律仪不犯护持方便者。<a id="a-F"></a>有五种。</p>
  <p id="aG">一依依止师护持　二以对治想护持　三了知应舍相违护持　四净自戒律护持　五依安乐住缘护持。</p>
  <p id="aH">第一依依止师护持者。</p>
  <p id="aI">若受近圆已满足十年。<a id="a-J"></a>二十一种五德法中具十五法。<a id="a-K"></a>解律比丘求为依止师。<a id="a-L"></a>应作不应作。<a id="a-M"></a>一切事业应问彼师。<a id="a-N"></a>如师教示随教所行。<a id="a-O"></a>自受近圆。<a id="a-P"></a>满十年等。<a id="a-Q"></a>三种德业圆满已来。<a id="a-R"></a>应依彼师。</p>
  <p id="aS">第二以对治想护持者。</p>
  <p id="aT">于一切时中念知不放。<a id="a-U"></a>逸具此三种法。<a id="a-V"></a>除一切相违法。<a id="a-W"></a>成就一切善法。</p>
  <p id="aX">第三了知应舍相违护持者。</p>
  <p id="aY">总集为五篇二百五十三。<a id="a-Z"></a>应舍法中具清净戒。<a id="a-a"></a>或具应修补戒。<a id="a-b"></a>有心有念。<a id="a-c"></a>复非初缘不舍学处。<a id="a-d"></a>不犯学处。<a id="a-e"></a>第一波罗夷篇者。<a id="a-f"></a>苾刍于三道中。<a id="a-g"></a>随一一道行不净行者。<a id="a-h"></a>犯第一波罗夷罪。<a id="a-i"></a>若盗非属己身他人物者。<a id="a-j"></a>犯第二波罗夷罪。<a id="a-k"></a>除己身外人或人胎断其命者。<a id="a-l"></a>犯第三波罗夷罪。<a id="a-m"></a>妄说过上人法者。<a id="a-n"></a>犯第四波罗夷罪。<a id="a-o"></a>此四波罗夷罪。<a id="a-p"></a>皆能断绝正戒根本。<a id="a-q"></a>说第一篇竟。</p>
  <p id="ar">第二十三僧伽婆尸沙篇者。<a id="a-s"></a>若故泄精者。<a id="a-t"></a>若染心触女人身者。<a id="a-u"></a>若共女人说淫欲粗恶名者。<a id="a-v"></a>若于女人前赞叹自身。<a id="a-w"></a>可持淫欲法供养者。<a id="a-x"></a>若为人成夫妇事者。<a id="a-y"></a>若三不堪处。<a id="a-z"></a>从他人乞地并材物造房者。<a id="a-10"></a>若不堪处。<a id="a-11"></a>建僧伽蓝者。<a id="a-12"></a>若无根谤苾刍犯波罗夷法者。<a id="a-13"></a>若无根以小因缘。<a id="a-14"></a>谤说苾刍犯波罗夷法者。<a id="a-15"></a>若破和合僧者。<a id="a-16"></a>若助破和合僧者。<a id="a-17"></a>若因污他家以为僧摈毁谤僧者。<a id="a-18"></a>若自戒中他比丘。<a id="a-19"></a>以怜愍心欲令劝时。<a id="a-1A"></a>言说诸僧伽因我一切戒法。<a id="a-1B"></a>莫论说我。<a id="a-1C"></a>而违拒者。<a id="a-1D"></a>此十三法从僧伽应修补。<a id="a-1E"></a>故名为僧伽婆尸沙。<a id="a-1F"></a>第二篇竟。</p>
  <p id="a1G">第三波逸底迦篇有二种。</p>
  <p id="a1H">第一三十泥萨只波逸底迦者。</p>
  <p id="a1I">初篇十种者。<a id="a-1J"></a>若未曾加持衣畜过十宿者。<a id="a-1K"></a>若已加持三衣。<a id="a-1L"></a>过一宿离者。<a id="a-1M"></a>若三衣物不足望他。<a id="a-1N"></a>足过三十宿畜彼物者。<a id="a-1O"></a>若使非亲尼浣洗衣者。<a id="a-1P"></a>若从比丘尼取衣者。<a id="a-1Q"></a>若有三衣从在家人乞衣者。<a id="a-1R"></a>若自无三衣从他人乞时。<a id="a-1S"></a>过分乞者。<a id="a-1T"></a>若他欲与物未与索者。<a id="a-1U"></a>若他人各各欲与物。<a id="a-1V"></a>未与索者。<a id="a-1W"></a>若已送到不堪作衣物。<a id="a-1X"></a>若过三语索。<a id="a-1Y"></a>或过三默索者。<a id="a-1Z"></a>初遍十种竟。</p>
  <p id="a1a">第二遍十种者。</p>
  <p id="a1b">若蚕绵作新敷具者。<a id="a-1c"></a>若纯黑羊毛作新敷具者。<a id="a-1d"></a>若合黑白羊毛作敷具者。<a id="a-1e"></a>若减六年作第二敷具者。<a id="a-1f"></a>若作新坐具不以故者。<a id="a-1g"></a>纵广佛一张手贴新者。<a id="a-1h"></a>上用敷者。<a id="a-1i"></a>若无持负羊毛人。<a id="a-1j"></a>自持负羊毛。<a id="a-1k"></a>过三由旬者。<a id="a-1l"></a>有持负人自持负过一里者。<a id="a-1m"></a>若使非亲比丘尼擘羊毛者。<a id="a-1n"></a>若畜自己珠宝目触教人触者。<a id="a-1o"></a>若以资财出纳求利者。<a id="a-1p"></a>若买卖者。<a id="a-1q"></a>第二遍十种竟。</p>
  <p id="a1r">第三遍十种者。</p>
  <p id="a1s">若应量器不加持畜过十宿者。<a id="a-1t"></a>若自有钵更求余者。<a id="a-1u"></a>若使非亲织师不与工钱。<a id="a-1v"></a>织作成衣者。<a id="a-1w"></a>若他人为己使人织作衣间。<a id="a-1x"></a>为自利益教长织者。<a id="a-1y"></a>若与比丘衣或钵已后还夺取者。<a id="a-1z"></a>若夏安居中所得利养安居内取要。<a id="a-20"></a>或安居中分散。<a id="a-21"></a>或安居竟自恣后。<a id="a-22"></a>彼利养不分者。<a id="a-23"></a>若住阿兰若苾刍。<a id="a-24"></a>聚落村舍内留法衣过六夜。<a id="a-25"></a>后不到留衣处。<a id="a-26"></a>或自阿兰若处者。<a id="a-27"></a>若雨浴衣安居一月前求者。<a id="a-28"></a>或安居后过半月畜者。<a id="a-29"></a>若欲与众僧物。<a id="a-2A"></a>或欲与一僧物。<a id="a-2B"></a>自回入己者。<a id="a-2C"></a>若应堪取舍四种药。<a id="a-2D"></a>各各过限畜者。<a id="a-2E"></a>此是第三遍十种三十泥萨只波逸底竟。</p>
  <p id="a2F">第二九遍十种波底逸迦者。</p>
  <p id="a2G">初遍十种者。<a id="a-2H"></a>若苾刍故妄语者。<a id="a-2I"></a>若说他苾刍过失者。<a id="a-2J"></a>若两舌令二苾刍等离间者。<a id="a-2K"></a>若有诤竞苾刍和合已后。<a id="a-2L"></a>再发举诤者。<a id="a-2M"></a>若与在家妇人无男子时说法者。<a id="a-2N"></a>若与未近圆人同声读诵教示法者。<a id="a-2O"></a>若知他苾刍有犯堕落法。<a id="a-2P"></a>或僧残法。<a id="a-2Q"></a>随一一与在家人说者。<a id="a-2R"></a>若向未近圆人。<a id="a-2S"></a>未证圣谛人实说所得上人法者。<a id="a-2T"></a>若众僧执事苾刍无过失而毁说。<a id="a-2U"></a>言以僧物人事与知识者。<a id="a-2V"></a>若布萨日诵微碎戒时。<a id="a-2W"></a>轻呵而言。<a id="a-2X"></a>何须说如是杂碎戒。<a id="a-2Y"></a>令他苾刍闻者。<a id="a-2Z"></a>初遍十种竟。</p>
  <p id="a2a">第二遍十种者。</p>
  <p id="a2b">若坏种子断青草木者。<a id="a-2c"></a>若嫌毁轻贱僧伽执事苾刍者。<a id="a-2d"></a>若同学法人教利益语而违恼者。<a id="a-2e"></a>若将僧伽敷具。<a id="a-2f"></a>以放逸心安置露地者。<a id="a-2g"></a>若于僧房内敷草。<a id="a-2h"></a>或叶用已不除扫者。<a id="a-2i"></a>若从僧伽蓝遣苾刍出者。<a id="a-2j"></a>若僧住处后来苾刍欺凌先住苾刍者。<a id="a-2k"></a>若僧住处不坚固。<a id="a-2l"></a>重房棚上坐卧脱脚床者。<a id="a-2m"></a>若为他使用有虫水等者。<a id="a-2n"></a>若垒寺僧伽蓝墙时。<a id="a-2o"></a>除许量外。<a id="a-2p"></a>过量垒者。<a id="a-2q"></a>第二遍十种竟。</p>
  <p id="a2r">第三遍十种者。</p>
  <p id="a2s">若僧伽不曾差。<a id="a-2t"></a>自意往教诫苾刍尼者。<a id="a-2u"></a>若教诫苾刍尼至日暮者。<a id="a-2v"></a>若实无此念而毁说他。<a id="a-2w"></a>为此小饮食教诫苾刍尼者。<a id="a-2x"></a>若苾刍与苾刍尼衣者。<a id="a-2y"></a>若苾刍与苾刍尼缝衣者。<a id="a-2z"></a>若苾刍与苾刍尼作伴道路行者。<a id="a-30"></a>若苾刍与苾刍尼同乘船者。<a id="a-31"></a>若苾刍共女人屏处坐者。<a id="a-32"></a>若苾刍与女人屏处立者。<a id="a-33"></a>若因苾刍尼赞叹受在家食者。<a id="a-34"></a>第三遍十种竟。</p>
  <p id="a35">第四遍十种者。</p>
  <p id="a36">若一时食中无利养受再食等者。<a id="a-37"></a>若于外道住处经一宿住受再食等者。<a id="a-38"></a>若苾刍足食竟。<a id="a-39"></a>不作余食法更食者。<a id="a-3A"></a>若乞食苾刍从在家人。<a id="a-3B"></a>受过两三钵食者。<a id="a-3C"></a>若苾刍足食竟劝令更食者。<a id="a-3D"></a>若苾刍离众僧常食处。<a id="a-3E"></a>各无己食。<a id="a-3F"></a>共三苾刍等别食者。<a id="a-3G"></a>若自洲日斜至明相出食。<a id="a-3H"></a>非时食者。<a id="a-3I"></a>若食或自或他。<a id="a-3J"></a>苾刍经畜食者。<a id="a-3K"></a>若食不与不受食者。<a id="a-3L"></a>若从施主索美食食者。<a id="a-3M"></a>第四遍十种竟。</p>
  <p id="a3N">第五遍十种者。</p>
  <p id="a3O">若有虫水等为己身用者。<a id="a-3P"></a>若在家人行不净行时。<a id="a-3Q"></a>同房坐者。<a id="a-3R"></a>若在家人行不净行时。<a id="a-3S"></a>同房立听者。<a id="a-3T"></a>若与裸形外道食者。<a id="a-3U"></a>若观欲战严整军者。<a id="a-3V"></a>若无因缘军阵中过二宿住者。<a id="a-3W"></a>若混乱排定军阵者。<a id="a-3X"></a>若打苾刍者。<a id="a-3Y"></a>若以拟手向苾刍者。<a id="a-3Z"></a>若知他苾刍有粗恶罪覆藏者。<a id="a-3a"></a>第五遍十种竟。</p>
  <p id="a3b">第六遍十种者。</p>
  <p id="a3c">若施主欲与苾刍食以冤酬故。<a id="a-3d"></a>遮不令与当日绝食者。<a id="a-3e"></a>若触火者。<a id="a-3f"></a>若因苾刍作羯磨时。<a id="a-3g"></a>与他欲已而后悔者。<a id="a-3h"></a>若苾刍与未近圆人。<a id="a-3i"></a>近一寻地内。<a id="a-3j"></a>宿过一宿者。<a id="a-3k"></a>若说淫欲不为障碍执事恶见。<a id="a-3l"></a>若僧谏时不舍者。<a id="a-3m"></a>若共众僧所遣比丘而作伴者。<a id="a-3n"></a>若知是被摈沙弥。<a id="a-3o"></a>而收摄而作眷属饶益共住者。<a id="a-3p"></a>若受用不染色白衣敷具等者。<a id="a-3q"></a>若属他宝及以宝好物。<a id="a-3r"></a>自触教人触者。<a id="a-3s"></a>若从四月初一日。<a id="a-3t"></a>至六月十五日。<a id="a-3u"></a>除此两个半月。<a id="a-3v"></a>其余时中。<a id="a-3w"></a>若未至半月而洗浴者。<a id="a-3x"></a>第六遍十种竟。</p>
  <p id="a3y">第七遍十种者。</p>
  <p id="a3z">若故断畜生命者。<a id="a-40"></a>若言苾刍汝非苾刍。<a id="a-41"></a>令须臾不乐者。<a id="a-42"></a>若以指击历苾刍者。<a id="a-43"></a>若水中戏者。<a id="a-44"></a>若独自共在家女人。<a id="a-45"></a>一室同宿至明者。<a id="a-46"></a>若苾刍但一因由恐怖苾刍者。<a id="a-47"></a>若藏苾刍衣者。<a id="a-48"></a>若与苾刍衣不回还复取受者。<a id="a-49"></a>若苾刍无僧残罪无因。<a id="a-4A"></a>或以小因谤说犯僧残罪者。<a id="a-4B"></a>若共在家女人更无男子同道行者。<a id="a-4C"></a>第七遍十种竟。</p>
  <p id="a4D">第八遍十种者。</p>
  <p id="a4E">若共盗贼或匿税商旅同道行者。<a id="a-4F"></a>若知年未满二十。<a id="a-4G"></a>与授近圆者。<a id="a-4H"></a>若坚实地中掘一抄土者。<a id="a-4I"></a>若受在家人请。<a id="a-4J"></a>住过四月者。<a id="a-4K"></a>若不依僧伽制而反毁谤。<a id="a-4L"></a>告白苾刍言。<a id="a-4M"></a>汝愚痴无所知者。<a id="a-4N"></a>若共有斗诤苾刍欲令斗诤往彼听其所说者。<a id="a-4O"></a>若从僧伽所作羯磨处。<a id="a-4P"></a>不问一苾刍从坐而起。<a id="a-4Q"></a>远去离闻声地者。<a id="a-4R"></a>若应敬信僧伽处僧伽执事等处。<a id="a-4S"></a>不敬信不随顺者。<a id="a-4T"></a>若饮诸酒等者。<a id="a-4U"></a>若不问苾刍等。<a id="a-4V"></a>向暮入聚落者。<a id="a-4W"></a>第八遍十种竟。</p>
  <p id="a4X">第九遍十种者。</p>
  <p id="a4Y">若苾刍受食家请。<a id="a-4Z"></a>午时前去行诣入余三家等。<a id="a-4a"></a>或向暮时。<a id="a-4b"></a>除僧伽集处。<a id="a-4c"></a>入余四家等者。<a id="a-4d"></a>若日没之后。<a id="a-4e"></a>红相已灭。<a id="a-4f"></a>至明相未出。<a id="a-4g"></a>入灌顶王宫内。<a id="a-4h"></a>或后妃宫内者。<a id="a-4i"></a>若布萨日诵别解脱戒经时。<a id="a-4j"></a>于杂碎戒中。<a id="a-4k"></a>言我今始知如是杂碎戒。<a id="a-4l"></a>是应可学而轻呵者。<a id="a-4m"></a>若用象牙等作针筒者。<a id="a-4n"></a>若坐卧足过量床者。<a id="a-4o"></a>若将僧伽敷具。<a id="a-4p"></a>以木绵等沾污者。<a id="a-4q"></a>若作坐具。<a id="a-4r"></a>应长三肘广二肘六指。<a id="a-4s"></a>过此量作者。<a id="a-4t"></a>若作覆疮衣。<a id="a-4u"></a>应长六肘广三肘。<a id="a-4v"></a>过此量作者若作雨浴衣。<a id="a-4w"></a>应长九肘广三肘一十八指。<a id="a-4x"></a>过此量作者。<a id="a-4y"></a>若同佛衣量作衣。<a id="a-4z"></a>或教他作者。<a id="a-50"></a>犯波逸底迦。<a id="a-51"></a>如来衣量者。<a id="a-52"></a>长中形。<a id="a-53"></a>人一十五肘广九肘是也。<a id="a-54"></a>第九遍十种竟。<a id="a-55"></a>总九十波逸底迦竟。</p>
  <p id="a56">第四四种波罗底提舍尼者。</p>
  <p id="a57">若聚落或聚落外。<a id="a-58"></a>或在道中或近道外。<a id="a-59"></a>从苾刍尼受食者。<a id="a-5A"></a>若于白衣家内有苾刍尼。<a id="a-5B"></a>趣次指授食不止而食者。<a id="a-5C"></a>若众僧所制白衣家内。<a id="a-5D"></a>反取食者。<a id="a-5E"></a>若差看守怖难道。<a id="a-5F"></a>却不看守。<a id="a-5G"></a>受食坐者。<a id="a-5H"></a>四波罗底提舍尼竟。</p>
  <p id="a5I">第五一百一十二应当学者。</p>
  <p id="a5J">齐整着安陀会。<a id="a-5K"></a>不太高不太下。<a id="a-5L"></a>衣角不象鼻。<a id="a-5M"></a>不多罗叶。<a id="a-5N"></a>不谷团形。<a id="a-5O"></a>不蛇头齐整披法衣。<a id="a-5P"></a>不太高不太下。<a id="a-5Q"></a>乞食行时善护身语行。<a id="a-5R"></a>齐整披法衣。<a id="a-5S"></a>行不作声行不乱视。<a id="a-5T"></a>行当观一寻地量行。<a id="a-5U"></a>若入聚落不得用衣覆头行。<a id="a-5V"></a>不得抄衣行。<a id="a-5W"></a>不得收衣附。<a id="a-5X"></a>肩行。<a id="a-5Y"></a>不得两手交项上行。<a id="a-5Z"></a>不得两手交脑后行。<a id="a-5a"></a>不得跳行。<a id="a-5b"></a>不得探脚行。<a id="a-5c"></a>不得蹲行。<a id="a-5d"></a>不得足指行。<a id="a-5e"></a>不得叉腰行。<a id="a-5f"></a>不得摇身行。<a id="a-5g"></a>不得掉臂行。<a id="a-5h"></a>不得摇头行。<a id="a-5i"></a>不得磨肩行。<a id="a-5j"></a>不得连手行。<a id="a-5k"></a>若不请不得在白衣家敷具上坐。<a id="a-5l"></a>不善观察不应坐。<a id="a-5m"></a>不得放身重坐。<a id="a-5n"></a>不得交足坐。<a id="a-5o"></a>不得交腿坐。<a id="a-5p"></a>不重内外踝坐。<a id="a-5q"></a>若床上坐时。<a id="a-5r"></a>不得曲脚入床下。<a id="a-5s"></a>不得叉脚坐不得宽脚坐。<a id="a-5t"></a>应正意受食。<a id="a-5u"></a>不得满钵受食。<a id="a-5v"></a>不得菜食齐等受。<a id="a-5w"></a>应依坐次受食。<a id="a-5x"></a>应视钵受食。<a id="a-5y"></a>行食未至不得预伸钵为更望重受。<a id="a-5z"></a>不得以食覆菜。<a id="a-60"></a>不得以菜覆食。<a id="a-61"></a>若受食时不得安钵在食上正意而食。<a id="a-62"></a>不得作极小抟而食。<a id="a-63"></a>不得作极大抟而食。<a id="a-64"></a>应作中抟而食。<a id="a-65"></a>若食未至不得张口待食。<a id="a-66"></a>不得含食语。<a id="a-67"></a>不得皱眉而食。<a id="a-68"></a>不得[口*專][口*集]口食。<a id="a-69"></a>不得呵气食。<a id="a-6A"></a>不得吹气食。<a id="a-6B"></a>不得舒舌食。<a id="a-6C"></a>不得一粒粒取食。<a id="a-6D"></a>若受食时不得叱笑他。<a id="a-6E"></a>若受食时不得换颊嚼食。<a id="a-6F"></a>不得弹舌食。<a id="a-6G"></a>不得啮半食。<a id="a-6H"></a>不得舐手。<a id="a-6I"></a>不得振手。<a id="a-6J"></a>不得刮钵舌舐。<a id="a-6K"></a>不得振钵内食食垒作塔形。<a id="a-6L"></a>不应损坏而食。<a id="a-6M"></a>不得轻笑比坐苾刍钵。<a id="a-6N"></a>不得污手捉净水瓶。<a id="a-6O"></a>不得有饭水洒近坐苾刍。<a id="a-6P"></a>不问房主有饭水。<a id="a-6Q"></a>不得弃白衣家内。<a id="a-6R"></a>应弃残食。<a id="a-6S"></a>不得置于钵内。<a id="a-6T"></a>若地上无替不应安钵涧边。<a id="a-6U"></a>不得置钵危崄处。<a id="a-6V"></a>不得置钵峻崖处。<a id="a-6W"></a>不得置钵。<a id="a-6X"></a>不得立洗钵涧边。<a id="a-6Y"></a>不得洗钵危崄处。<a id="a-6Z"></a>不得洗钵峻崖处。<a id="a-6a"></a>不得洗钵迎暴流。<a id="a-6b"></a>不得以钵酌水。<a id="a-6c"></a>应当学。<a id="a-6d"></a>人坐己立。<a id="a-6e"></a>不应为说法。<a id="a-6f"></a>人卧己坐不应为说法。<a id="a-6g"></a>人在高座己在下坐。<a id="a-6h"></a>不应为说法。<a id="a-6i"></a>人在前行己在后行。<a id="a-6j"></a>不应为说法。<a id="a-6k"></a>人在道行己在非道行。<a id="a-6l"></a>不应为说法。<a id="a-6m"></a>不应为覆头人说法。<a id="a-6n"></a>不应为抄衣人说法。<a id="a-6o"></a>不应为收衣拊肩人说法。<a id="a-6p"></a>不应为两手交项人说法。<a id="a-6q"></a>不应为两手交脑后人说法。<a id="a-6r"></a>不应为以发作顶髻人说法。<a id="a-6s"></a>不应为戴帽人说法。<a id="a-6t"></a>不应为戴冠人说法。<a id="a-6u"></a>不应为戴华鬘人说法。<a id="a-6v"></a>不应为缠头人说法。<a id="a-6w"></a>不应为乘象人说法。<a id="a-6x"></a>不应为乘马人说法。<a id="a-6y"></a>不应为乘舆人说法。<a id="a-6z"></a>不应为乘坐诸物人说法。<a id="a-70"></a>不应为着靴人说法。<a id="a-71"></a>不应为持杖人说法。<a id="a-72"></a>不应为持刀人说法。<a id="a-73"></a>不应为持盖人说法。<a id="a-74"></a>不应为持剑人说法。<a id="a-75"></a>不应为持兵器人说法。<a id="a-76"></a>不应为披铠人说法。<a id="a-77"></a>不得立大小便。<a id="a-78"></a>不得水中大小便及涕唾呕吐等。<a id="a-79"></a>不得青草上大小便及洟唾呕吐等。<a id="a-7A"></a>从说法为首。<a id="a-7B"></a>此三十九应当学。<a id="a-7C"></a>中除有病苾刍无犯。<a id="a-7D"></a>除难缘。<a id="a-7E"></a>不得上树过人头。<a id="a-7F"></a>应当学。<a id="a-7G"></a>一百一十二种应当学突吉罗竟。</p>
  <p id="a7H">已上四波罗夷篇。<a id="a-7I"></a>十三僧伽婆尸沙篇。<a id="a-7J"></a>三十尼萨只波逸底迦。<a id="a-7K"></a>并九十单波逸底迦。<a id="a-7L"></a>共为一百二十波逸底迦篇。<a id="a-7M"></a>四波罗底提舍尼篇。<a id="a-7N"></a>一百一十二应当学篇。<a id="a-7O"></a>总为二百五十三律仪法。<a id="a-7P"></a>受近圆苾刍精进护持者。<a id="a-7Q"></a>此是第三了知。<a id="a-7R"></a>应舍相违护持。</p>
  <p id="a7S">第四净自戒律护持者。</p>
  <p id="a7T">为净自戒故作布萨法。<a id="a-7U"></a>又为除灭自他身命恶灾难等。<a id="a-7V"></a>结夏安居三月安居竟。<a id="a-7W"></a>作自恣。<a id="a-7X"></a>此三种者是第四净自戒律护持。<a id="a-7Y"></a>此广差别义应看余律。</p>
  <p id="a7Z">第五依安乐住缘护持者。</p>
  <p id="a7a">衣服饮食住处医药。<a id="a-7b"></a>于此四中远离奢乐极苦二边。<a id="a-7c"></a>应以处中而住。<a id="a-7d"></a>此是第五依安乐住缘护持。<a id="a-7e"></a>此有差别义。<a id="a-7f"></a>余略羯磨仪范文中。<a id="a-7g"></a>或广毗奈耶中应看。</p>
  <p id="a7h">第三若有所犯令修补法者。</p>
  <p id="a7i">欲除覆藏罪应须发露。<a id="a-7j"></a>欲除所犯罪。<a id="a-7k"></a>应须忏悔。<a id="a-7l"></a>身语未作意中。<a id="a-7m"></a>所有微细罪业。<a id="a-7n"></a>应须防护。<a id="a-7o"></a>为欲羯磨中不作障难。<a id="a-7p"></a>应须守持为令不复更犯。<a id="a-7q"></a>应须治罚。<a id="a-7r"></a>此是第三。<a id="a-7s"></a>若有犯者。<a id="a-7t"></a>再修补法。<a id="a-7u"></a>此广差别义。<a id="a-7v"></a>百一羯磨中应看。<a id="a-7w"></a>若作此受戒护持修补法时。<a id="a-7x"></a>应慎护诸恶。<a id="a-7y"></a>不令损害一切有情。<a id="a-7z"></a>愿获涅槃果。<a id="a-80"></a>应须护持。</p>
  <p id="a81">根本说一切有部苾刍习学略法。</p>
  <p id="a82">恭惟略本之始。<a id="a-83"></a>乃大元世主今上明君。<a id="a-84"></a>睿智日新。<a id="a-85"></a>鸿慈天赋。<a id="a-86"></a>万机之暇。<a id="a-87"></a>释教是遵。<a id="a-88"></a>爰有帝师。<a id="a-89"></a>智慧备足。<a id="a-8A"></a>名称旌显于十方。<a id="a-8B"></a>教理洞明。<a id="a-8C"></a>威德普洽于万汇。<a id="a-8D"></a>能引三聚萨埵。<a id="a-8E"></a>径至三种菩提。<a id="a-8F"></a>复设近圆令正满觉。<a id="a-8G"></a>帝师盛德。<a id="a-8H"></a>心口匪穷。<a id="a-8I"></a>既具种种圣能。<a id="a-8J"></a>致使灯灯传授。<a id="a-8K"></a>有三藏苾刍法救。<a id="a-8L"></a>奉圣主出纶。<a id="a-8M"></a>蒙帝师挥麈集成略本。<a id="a-8N"></a>庶广流通。<a id="a-8O"></a>令含伊罗国人解三种声明。<a id="a-8P"></a>通法词二辩。<a id="a-8Q"></a>翰林承旨弹压孙译成畏兀儿文字。<a id="a-8R"></a>宣授诸路释教都总统合台萨哩都通。<a id="a-8S"></a>翻作华言。<a id="a-8T"></a>至元八年上元有五日云。</p>
 </body>
</html>