<!doctype html>
<html id="z3IBV8vrC" data-ver="1224">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘律">
  <meta period="后汉">
 </head>
 <body>
  <h1 id="a1">大比丘三千威仪卷下</h1>
  <p id="a2">十二头陀者。<a id="a-3"></a>一者不受人请。<a id="a-4"></a>日行乞食。<a id="a-5"></a>亦不受比丘僧一饭食分钱财。<a id="a-6"></a>二者止宿山上。<a id="a-7"></a>不宿人舍郡县聚落。<a id="a-8"></a>三者不得从人乞衣被。<a id="a-9"></a>人与衣被亦不受。<a id="a-A"></a>但取丘冢间死人所弃衣。<a id="a-B"></a>补治衣之。<a id="a-C"></a>四者止宿野田中树下。<a id="a-D"></a>五者一日一食一名僧迦僧泥。<a id="a-E"></a>六者昼夜不卧。<a id="a-F"></a>但坐睡来起经行。<a id="a-G"></a>一名僧泥沙者伛。<a id="a-H"></a>七者有三领衣。<a id="a-I"></a>无有余衣。<a id="a-J"></a>亦不卧被中。<a id="a-K"></a>八者在冢间。<a id="a-L"></a>不在佛寺中。<a id="a-M"></a>亦不在人间。<a id="a-N"></a>目视死人骸骨。<a id="a-O"></a>坐禅求道。<a id="a-P"></a>九者但欲独处不欲见人。<a id="a-Q"></a>亦不欲与人共卧。<a id="a-R"></a>十者先食果蓏。<a id="a-S"></a>却食饭食已。<a id="a-T"></a>不得复食果。<a id="a-U"></a>十一者但欲露卧。<a id="a-V"></a>不在树下屋宿。<a id="a-W"></a>十二者不食肉亦不食醍醐。<a id="a-X"></a>麻油不涂身。</p>
  <p id="aY">持锡杖有二十五事。<a id="a-Z"></a>一者为地虫故。<a id="a-a"></a>二者为年老故。<a id="a-b"></a>三者为分卫故。<a id="a-c"></a>四者出入见佛像。<a id="a-d"></a>不得使头有声。<a id="a-e"></a>五者不得持杖入众。<a id="a-f"></a>六者日中后不得复持杖出。<a id="a-g"></a>七者不得担着肩上。<a id="a-h"></a>八者不得横着肩上以手悬两头。<a id="a-i"></a>九者不得手掉前却。<a id="a-j"></a>十者不得持杖至舍后。<a id="a-k"></a>十一者三师已持杖出。<a id="a-l"></a>不得复持杖随出。<a id="a-m"></a>十二者若四人共行。<a id="a-n"></a>一人以持杖出。<a id="a-o"></a>不得复持杖随后。<a id="a-p"></a>十三者至檀越家。<a id="a-q"></a>应杖不得离身。<a id="a-r"></a>十四者至人门时当三欬嗽不出。<a id="a-s"></a>应当便去至余处。<a id="a-t"></a>十五者设人出。<a id="a-u"></a>应当杖着左肘挟之。<a id="a-v"></a>十六者杖在室中。<a id="a-w"></a>不得使着地。<a id="a-x"></a>十七者当持自近卧床。<a id="a-y"></a>十八者当取拭之。<a id="a-z"></a>十九者不得使头有生。<a id="a-10"></a>二十者欲持杖出。<a id="a-11"></a>当从沙弥受若白衣受。<a id="a-12"></a>二十一者至病瘦家宿。<a id="a-13"></a>应得暮杖二十二者远送过去。<a id="a-14"></a>当得暮杖。<a id="a-15"></a>二十三者远请行宿。<a id="a-16"></a>应得暮杖。<a id="a-17"></a>二十四者行阿其云。<a id="a-18"></a>应得暮杖。<a id="a-19"></a>二十五者常当以自近。<a id="a-1A"></a>不得指人若画地作字。</p>
  <p id="a1B">至优婆塞家。<a id="a-1C"></a>有五事应往。<a id="a-1D"></a>一者为僧使。<a id="a-1E"></a>二者分卫。<a id="a-1F"></a>三者阿其云。<a id="a-1G"></a>四者请饭。<a id="a-1H"></a>五者疾病死亡。<a id="a-1I"></a>其余一切皆不应往。</p>
  <p id="a1J">比丘为优婆夷说经。<a id="a-1K"></a>有五事。<a id="a-1L"></a>一者优婆夷抱小儿来问经。<a id="a-1M"></a>不应持淫意向说。<a id="a-1N"></a>二者设淫意起。<a id="a-1O"></a>不得前取小儿摩弄。<a id="a-1P"></a>三者不得牵坐着边。<a id="a-1Q"></a>四者优婆夷使比丘说麻油术经。<a id="a-1R"></a>当令男子持杨枝与比丘。<a id="a-1S"></a>当持男子手中杨枝者善不应说。<a id="a-1T"></a>五者若优婆塞。<a id="a-1U"></a>与优婆夷俱来问经。<a id="a-1V"></a>若优婆塞先去比丘亦应出。<a id="a-1W"></a>不者非法。</p>
  <p id="a1X">新至比丘有十德。<a id="a-1Y"></a>一者礼佛已。<a id="a-1Z"></a>当却住问摩摩德姓字。<a id="a-1a"></a>比丘僧几人日持为姓字。<a id="a-1b"></a>二者上座当礼下座问讯。<a id="a-1c"></a>三者不得问所止处。<a id="a-1d"></a>四者人与比丘床席卧具。<a id="a-1e"></a>不得呵好丑。<a id="a-1f"></a>五者当求依止阿阇梨。<a id="a-1g"></a>六者当亦供养。<a id="a-1h"></a>七者不得呵经。<a id="a-1i"></a>八者不得自在出入。<a id="a-1j"></a>九者欲扫塔上当报摩波梨。<a id="a-1k"></a>十者欲出去有卧具当寄主人。</p>
  <p id="a1l">复有五事一者当忧众事。<a id="a-1m"></a>二者不得妄用。<a id="a-1n"></a>寺中净水。<a id="a-1o"></a>三者不得妄至人户。<a id="a-1p"></a>四者不得逆行。<a id="a-1q"></a>五者不得踰越寺中杖木上。</p>
  <p id="a1r">当以十事待新至比丘。<a id="a-1s"></a>一者当避与房。<a id="a-1t"></a>二者当给所须。<a id="a-1u"></a>三者当朝暮往问讯。<a id="a-1v"></a>四者当语国土习俗。<a id="a-1w"></a>五者当教避讳。<a id="a-1x"></a>六者当语乞丐处。<a id="a-1y"></a>七者当语僧教令。<a id="a-1z"></a>八者当语其可食。<a id="a-20"></a>九者当语县官禁忌。<a id="a-21"></a>十者当语贼盗。<a id="a-22"></a>某许可逃。<a id="a-23"></a>某许不可逃。<a id="a-24"></a>新至比丘。<a id="a-25"></a>欲到贤者所自归持作依止阿阇梨。<a id="a-26"></a>当先自说言。<a id="a-27"></a>今我为某远离三师。<a id="a-28"></a>各去是若干里。<a id="a-29"></a>今某独来在此。<a id="a-2A"></a>本意欲学。<a id="a-2B"></a>连遇国君不安故。<a id="a-2C"></a>来到是今自归贤者。<a id="a-2D"></a>当为我作依止阿阇梨贤者用某自归故。<a id="a-2E"></a>受某甲为弟子。<a id="a-2F"></a>当与某甲共止作弟子当依某甲与共居。<a id="a-2G"></a>为某甲弟子。<a id="a-2H"></a>贤者当用法故。<a id="a-2I"></a>当为某甲作阿阇梨师。<a id="a-2J"></a>已头面作礼因言。<a id="a-2K"></a>阿阇梨。<a id="a-2L"></a>为用三尊故。<a id="a-2M"></a>已受某甲为师作。<a id="a-2N"></a>当教某甲所行出入法若有强共某诤某。<a id="a-2O"></a>阿阇梨当有某甲作弟子。<a id="a-2P"></a>若阿阇梨若某。<a id="a-2Q"></a>欲去止俱得自在。<a id="a-2R"></a>设某去后。<a id="a-2S"></a>复从彼面来还。<a id="a-2T"></a>阿阇梨故当受某为弟子。<a id="a-2U"></a>如是说至三。<a id="a-2V"></a>师当言报贤者某听今我所说。<a id="a-2W"></a>令卿得道常当行。<a id="a-2X"></a>如佛语当护戒。<a id="a-2Y"></a>当忍辱当精进。<a id="a-2Z"></a>当一心念道当念慧。<a id="a-2a"></a>当止身口意灭毒。<a id="a-2b"></a>当为三法事。<a id="a-2c"></a>已作佛弟子。<a id="a-2d"></a>不得念行世间事。<a id="a-2e"></a>能如法行者。<a id="a-2f"></a>会当得道度世耳。<a id="a-2g"></a>说竟。<a id="a-2h"></a>起作礼持头面着师足去。<a id="a-2i"></a>还取衣钵往上师从受衣。<a id="a-2j"></a>若比丘受衣钵三衣。<a id="a-2k"></a>阿阇梨比丘当自说亡失。<a id="a-2l"></a>若水火盗贼坏败因缘。<a id="a-2m"></a>比丘先自归言。<a id="a-2n"></a>明贤者。<a id="a-2o"></a>慧行净戒是某三师为某。<a id="a-2p"></a>如是便三说本因缘已。<a id="a-2q"></a>三说便上。<a id="a-2r"></a>若钵若衣受阿阇梨。<a id="a-2s"></a>便说教诫。<a id="a-2t"></a>某贤者听人有六情。<a id="a-2u"></a>当护当念清净。<a id="a-2v"></a>虽世间净洁。<a id="a-2w"></a>不能到清净行慧者道。<a id="a-2x"></a>当护内外清净。<a id="a-2y"></a>不垢不漏内外相应。<a id="a-2z"></a>是为能致清净道者。<a id="a-30"></a>是故当依当摄当护。<a id="a-31"></a>是为钵事依者。<a id="a-32"></a>当言数持视数着以时浣。<a id="a-33"></a>比丘譬如贤者。<a id="a-34"></a>亦世间处身。<a id="a-35"></a>乐沐浴薰香衣服卧具。<a id="a-36"></a>宁欲令身不安隐意不安隐。<a id="a-37"></a>所有可意有破服。<a id="a-38"></a>不设具坚安隐。<a id="a-39"></a>亦不能致清净慧者道中。<a id="a-3A"></a>若漏湿为虫所食腐。<a id="a-3B"></a>譬身若一处腐烂。<a id="a-3C"></a>从是不安隐。<a id="a-3D"></a>不致慧者道。<a id="a-3E"></a>譬身若一处。<a id="a-3F"></a>为虫所食疮。<a id="a-3G"></a>若痛若痒。<a id="a-3H"></a>从是不安隐。<a id="a-3I"></a>不致慧者道。<a id="a-3J"></a>从上至竟依护内外洗净。<a id="a-3K"></a>是为除贪亦少欲。<a id="a-3L"></a>使致贤者清净。<a id="a-3M"></a>是为依事。</p>
  <p id="a3N">依止阿阇梨教弟子。<a id="a-3O"></a>有十五事。<a id="a-3P"></a>一者比丘僧会时。<a id="a-3Q"></a>当教如法视上下。<a id="a-3R"></a>二者比丘僧有令语使莫犯。<a id="a-3S"></a>三者当教随顺僧上下。<a id="a-3T"></a>四者当教令恭敬。<a id="a-3U"></a>五者当语国土方俗忌讳。<a id="a-3V"></a>所可食饭应尔不应尔。<a id="a-3W"></a>六者当语丐处。<a id="a-3X"></a>某处可往。<a id="a-3Y"></a>某许不可往。<a id="a-3Z"></a>七者若有贼盗。<a id="a-3a"></a>某处可逃。<a id="a-3b"></a>某处不可逃。<a id="a-3c"></a>八者病瘦当占视之。<a id="a-3d"></a>九者衣被破坏当给与。<a id="a-3e"></a>十者若有去住不得留难。<a id="a-3f"></a>十一者当相视人意。<a id="a-3g"></a>十二者当随方便所住。<a id="a-3h"></a>十三者来有问当答让。<a id="a-3i"></a>十四者欲浇洒地常当谦让。<a id="a-3j"></a>十五者有过不得言我不复与卿语。<a id="a-3k"></a>是为依止阿阇梨法。</p>
  <p id="a3l">弟子依止阿阇梨。<a id="a-3m"></a>有五事。<a id="a-3n"></a>一者当数往。<a id="a-3o"></a>二者往至户当三弹指。<a id="a-3p"></a>三者入当头面礼。<a id="a-3q"></a>四者长跪问消息。<a id="a-3r"></a>五者去当还出户。</p>
  <p id="a3s">复有五事。<a id="a-3t"></a>一者旦夕往问讯。<a id="a-3u"></a>二者师呼即着袈裟往。<a id="a-3v"></a>应不得单身着屐入。<a id="a-3w"></a>三者当扫地具澡水拂拭床席。<a id="a-3x"></a>四者若自有所作。<a id="a-3y"></a>若出入行止当报。<a id="a-3z"></a>五者往受经问解得不得。<a id="a-40"></a>不应有恐意。<a id="a-41"></a>是为五事。<a id="a-42"></a>自依止阿阇梨法。</p>
  <p id="a43">贤者比丘不应畜七种药。<a id="a-44"></a>一者辟谷药。<a id="a-45"></a>二者消谷药三者吐下药。<a id="a-46"></a>四者强中药。<a id="a-47"></a>五者服食药。<a id="a-48"></a>六者毒药。<a id="a-49"></a>七者兵疮药。<a id="a-4A"></a>无有病一切不应服药。<a id="a-4B"></a>亦不得与他人使服。<a id="a-4C"></a>堕罪。</p>
  <p id="a4D">比丘欲起沙弥法。<a id="a-4E"></a>有五事。<a id="a-4F"></a>一者当知四阿含。<a id="a-4G"></a>二者当知戒。<a id="a-4H"></a>三者当知经。<a id="a-4I"></a>四者当知有慧。<a id="a-4J"></a>五者当有德。</p>
  <p id="a4K">复有五事。<a id="a-4L"></a>一者当持戒。<a id="a-4M"></a>二者当不犯戒。<a id="a-4N"></a>三者当能解经。<a id="a-4O"></a>四者当忍辱。<a id="a-4P"></a>五者当自守一切。<a id="a-4Q"></a>具有是行者。<a id="a-4R"></a>乃可举沙弥。<a id="a-4S"></a>不悉知不应起沙弥比丘有沙弥。<a id="a-4T"></a>当教行五事。<a id="a-4U"></a>一者沙弥作众事未竟。<a id="a-4V"></a>不得呼使。<a id="a-4W"></a>二者不得令沙弥求贤者长短。<a id="a-4X"></a>三者不得信沙弥语。<a id="a-4Y"></a>四者不得于众中大声骂沙弥。<a id="a-4Z"></a>五者不得独使令当给众事。</p>
  <p id="a4a">有三事不应与沙弥共居。<a id="a-4b"></a>一者爱端正好。<a id="a-4c"></a>二者见之欲嗔。<a id="a-4d"></a>三者疾病。</p>
  <p id="a4e">有三事应逐去。<a id="a-4f"></a>一者言犯戒无罪。<a id="a-4g"></a>二者言无佛法僧。<a id="a-4h"></a>三者行向人说和上阿阇梨善恶若欲远行。<a id="a-4i"></a>持沙弥寄人。<a id="a-4j"></a>有五事。<a id="a-4k"></a>一者先问沙弥某可汝意不。<a id="a-4l"></a>二者汝承事主能可人意不。<a id="a-4m"></a>三者设呵骂汝不得言非我阿阇梨骂我为非。<a id="a-4n"></a>四者承事主如视我。<a id="a-4o"></a>五者如法教汝不得舍去。<a id="a-4p"></a>持沙弥至主许寄时。<a id="a-4q"></a>有五事。<a id="a-4r"></a>一者当教头面礼。<a id="a-4s"></a>二者教自归。<a id="a-4t"></a>三者当言卿视。<a id="a-4u"></a>我沙弥如卿沙弥。<a id="a-4v"></a>四者我从彼来还。<a id="a-4w"></a>自当归我。<a id="a-4x"></a>五者若我无常长属卿。</p>
  <p id="a4y">受人寄沙弥。<a id="a-4z"></a>有五事。<a id="a-50"></a>一者当教读经二者教莫犯戒。<a id="a-51"></a>三者当教随众上下。<a id="a-52"></a>四者当教行步法则。<a id="a-53"></a>五者教恭敬众人。</p>
  <p id="a54">比丘僧饭时。<a id="a-55"></a>有五事。<a id="a-56"></a>一者上座未坐不得先坐。<a id="a-57"></a>二者上座未受案不得先受。<a id="a-58"></a>三者上座未饭不得先饭。<a id="a-59"></a>四者上座饭未讫不得先止。<a id="a-5A"></a>五者上座未起不得先起。</p>
  <p id="a5B">受案有五事。<a id="a-5C"></a>一者当持手巾并受。<a id="a-5D"></a>二者当决阔尺六。<a id="a-5E"></a>三者当持手巾连案若机足。<a id="a-5F"></a>四者当却膝。<a id="a-5G"></a>五者两肘不得离膝。</p>
  <p id="a5H">复有五事。<a id="a-5I"></a>一者已受莫离。<a id="a-5J"></a>二者不得狂左右顾视。<a id="a-5K"></a>三者已离当从上座受。<a id="a-5L"></a>四者设人不应不得食。<a id="a-5M"></a>五者若人宿与不相便。<a id="a-5N"></a>可当自作方便。<a id="a-5O"></a>若自呼人。</p>
  <p id="a5P">复有五事。<a id="a-5Q"></a>一者左右手不得有所携持。<a id="a-5R"></a>二者不得大呼有所求索。<a id="a-5S"></a>三者授人钵当视上下相前人。<a id="a-5T"></a>四者授钵当右手抚上。<a id="a-5U"></a>五者当护所受。</p>
  <p id="a5V">复有五事。<a id="a-5W"></a>一者人来授物。<a id="a-5X"></a>手近当更澡手。<a id="a-5Y"></a>二者不得持上着钵中。<a id="a-5Z"></a>三者若见不可意不应食。<a id="a-5a"></a>亦不得使左右人知。<a id="a-5b"></a>四者食中不得唾上座前。<a id="a-5c"></a>五者不应饭而饭之。<a id="a-5d"></a>堕罪。</p>
  <p id="a5e">复有五事。<a id="a-5f"></a>一者不得以手摩抆面目。<a id="a-5g"></a>二者左手已污。<a id="a-5h"></a>不得近右手。<a id="a-5i"></a>三者若手已污不得获钵水。<a id="a-5j"></a>四者不得已污手正袈裟。<a id="a-5k"></a>五者不得持手巾拭腻手。</p>
  <p id="a5l">复有五事。<a id="a-5m"></a>一者前杯着设横当正之不正者不得食。<a id="a-5n"></a>二者食具已堕不应复食。<a id="a-5o"></a>三者若人来有所益。<a id="a-5p"></a>常当以指堕柱之。<a id="a-5q"></a>四者不见来时不应食。<a id="a-5r"></a>五者饭食在前不得尝味。</p>
  <p id="a5s">复有五事。<a id="a-5t"></a>一者饭时不得于坐上失风。<a id="a-5u"></a>二者饭未已不得中唾前地。<a id="a-5v"></a>三者急欲唾唾履下。<a id="a-5w"></a>四者已澡手不得复持履。<a id="a-5x"></a>五者已持履自知手污。<a id="a-5y"></a>不取拭者不得以持袈裟右饭食四十条事。</p>
  <p id="a5z">饭食上澡漱。<a id="a-60"></a>有五事。<a id="a-61"></a>一者不得挼手杯上。<a id="a-62"></a>二者不得手指挑撩口中。<a id="a-63"></a>三者不得涕鼻大唾钵中。<a id="a-64"></a>四者漱口不得令有饭吐钵中。<a id="a-65"></a>五者不得大奋手污溅左右人。</p>
  <p id="a66">复有五事。<a id="a-67"></a>一者持手巾不得教软。<a id="a-68"></a>当先熟历手。<a id="a-69"></a>二者不得奋湿取燥。<a id="a-6A"></a>三者不得以手拭面目鼻口。<a id="a-6B"></a>四者不得言我自有不取持去。<a id="a-6C"></a>五者当如法用之。</p>
  <p id="a6D">复有五事。<a id="a-6E"></a>一者以拭手燥即当藏弃膝上巾。<a id="a-6F"></a>二者已即当正袈裟。<a id="a-6G"></a>不得罗左右人。<a id="a-6H"></a>三者下座澡未已。<a id="a-6I"></a>不得呵令使来。<a id="a-6J"></a>四者日达嚫不得乱语。<a id="a-6K"></a>五者达嚫未竟不得妄起。</p>
  <p id="a6L">复有五事。<a id="a-6M"></a>一者若上座为檀越说经。<a id="a-6N"></a>当正坐听。<a id="a-6O"></a>二者若急欲去作众事。<a id="a-6P"></a>当过白摩波利。<a id="a-6Q"></a>三者急欲东西使。<a id="a-6R"></a>当语下坐人。<a id="a-6S"></a>四者若得钱分即当捡藏之。<a id="a-6T"></a>五者若有所还若欲寄人。<a id="a-6U"></a>不得以足推徙。<a id="a-6V"></a>亦不得遥掷与。</p>
  <p id="a6W">饭上有十事。<a id="a-6X"></a>左右顾视无不有罪。<a id="a-6Y"></a>一者当视上座受案未。<a id="a-6Z"></a>二者当视上座前具未。<a id="a-6a"></a>三者视下座亦尔。<a id="a-6b"></a>四者人皆饭。<a id="a-6c"></a>当复视之上座前少。<a id="a-6d"></a>何等有尽者。<a id="a-6e"></a>为呼益。<a id="a-6f"></a>五者视下座亦尔。<a id="a-6g"></a>六者饭未已。<a id="a-6h"></a>当复中止视。<a id="a-6i"></a>上座欲得何等。<a id="a-6j"></a>七者视下座亦尔。<a id="a-6k"></a>八者当视上座已未设自先已。<a id="a-6l"></a>以手持前所有不得坐视人。<a id="a-6m"></a>九者视下座亦尔。<a id="a-6n"></a>十者不得先取案。<a id="a-6o"></a>当排之当持待人。</p>
  <p id="a6p">比丘持宾揵澡槃。<a id="a-6q"></a>有二十五事。<a id="a-6r"></a>一者手不净不得擭上饰手。<a id="a-6s"></a>二者手不净。<a id="a-6t"></a>不得擭上盖。<a id="a-6u"></a>三者手不净。<a id="a-6v"></a>不得擭前口。<a id="a-6w"></a>四者手不净。<a id="a-6x"></a>不得使益水。<a id="a-6y"></a>五者手不净。<a id="a-6z"></a>不得擭前颈。<a id="a-70"></a>六者当从下捧腹。<a id="a-71"></a>七者水少但当小洗手使净。<a id="a-72"></a>八者当出益水还入善浇。<a id="a-73"></a>九者欲益澡水当先浇水三洗令净。<a id="a-74"></a>十者欲着水。<a id="a-75"></a>当三倒易水满持入。<a id="a-76"></a>十一者欲持入不得当道住。<a id="a-77"></a>十二者安着屏处。<a id="a-78"></a>十三者下常当使有枝。<a id="a-79"></a>十四者安正上盖。<a id="a-7A"></a>十五者当宿盛水令满。<a id="a-7B"></a>十六者持澡槃不得曳有声。<a id="a-7C"></a>十七者不得使上边污。<a id="a-7D"></a>十八者不得使中有饭。<a id="a-7E"></a>十九者弃不净水。<a id="a-7F"></a>二十者弃水不得远手徐徐泻之。<a id="a-7G"></a>二十一者澡槃当先澡内外使澡净。<a id="a-7H"></a>二十二者持澡槃手不净。<a id="a-7I"></a>不得中止持漱口。<a id="a-7J"></a>二十三者持澡槃手污。<a id="a-7K"></a>不得擭宾揵上拭若口。<a id="a-7L"></a>二十四者不得取窖下水用澡宾揵。<a id="a-7M"></a>二十五者中外各当三更水澡乃得持入。<a id="a-7N"></a>欲持宾揵着槃中。<a id="a-7O"></a>不得大投使有声。</p>
  <p id="a7P">当用手巾有五事。<a id="a-7Q"></a>一者当拭上下头。<a id="a-7R"></a>二者当用一头拭手。<a id="a-7S"></a>以一头拭面目。<a id="a-7T"></a>三者不得持拭鼻。<a id="a-7U"></a>四者以用拭腻污当即浣之。<a id="a-7V"></a>五者不得拭身体。<a id="a-7W"></a>若澡浴各当自有巾。</p>
  <p id="a7X">若着僧伽梨时。<a id="a-7Y"></a>持手巾有五事。<a id="a-7Z"></a>一者不得使巾头垂见。<a id="a-7a"></a>二者不得持白巾。<a id="a-7b"></a>三者当败色令黑。<a id="a-7c"></a>四者不得拭面。<a id="a-7d"></a>五者饭当用覆膝上。<a id="a-7e"></a>饭已当下去。<a id="a-7f"></a>设不去若有来作。<a id="a-7g"></a>礼若起去先取襞去之比丘僧有七人。<a id="a-7h"></a>不应作摩波利及直日。<a id="a-7i"></a>一者年老不任事。<a id="a-7j"></a>二者病疹疮不净洁。<a id="a-7k"></a>三者久病羸极。<a id="a-7l"></a>四者众人共使养病。<a id="a-7m"></a>五者上座日。<a id="a-7n"></a>六者摩摩德。<a id="a-7o"></a>七者直岁是。<a id="a-7p"></a>七人皆不应作。<a id="a-7q"></a>若有强揵如反。<a id="a-7r"></a>不欲作者不应诃问。<a id="a-7s"></a>自是后世珍宝藏也。</p>
  <p id="a7t">作钵泥僧摩波利。<a id="a-7u"></a>当行百六十德。<a id="a-7v"></a>作直月。<a id="a-7w"></a>当行六十德。<a id="a-7x"></a>作直日。<a id="a-7y"></a>当行十德。<a id="a-7z"></a>作摩摩德。<a id="a-80"></a>当行三十德。<a id="a-81"></a>作直岁。<a id="a-82"></a>当行十德此上五人如上行者。<a id="a-83"></a>久会至无为度世道矣。</p>
  <p id="a84">钵泥僧摩波利。<a id="a-85"></a>有十五德。<a id="a-86"></a>一者用佛故。<a id="a-87"></a>二者用法故。<a id="a-88"></a>三者用比丘僧故。<a id="a-89"></a>四者当惜众物。<a id="a-8A"></a>五者当惜招提僧物。<a id="a-8B"></a>六者当惜比丘僧物。<a id="a-8C"></a>七者当知佛事。<a id="a-8D"></a>八者当知招提僧事。<a id="a-8E"></a>九者当知比丘僧事。<a id="a-8F"></a>十者不得持塔物着招提僧物中。<a id="a-8G"></a>十一者不得持塔物着比丘僧物中。<a id="a-8H"></a>十二者不得持招提僧物着塔物中。<a id="a-8I"></a>十三者不得持招提僧物着比丘僧物中。<a id="a-8J"></a>十四者不得持比丘僧物着塔物中。<a id="a-8K"></a>十五者不得持比丘僧物着招提僧物中复有十五德。<a id="a-8L"></a>一者欲有所作。<a id="a-8M"></a>当白报众人。<a id="a-8N"></a>二者不得割夺众物独匿自入。<a id="a-8O"></a>三者不得持众人物私意饶益亲厚。<a id="a-8P"></a>四者不得断取众家物以匿施用作名字。<a id="a-8Q"></a>五者当数护理众家卧具。<a id="a-8R"></a>六者若有病痛当占视随所思持与之。<a id="a-8S"></a>七者当恭敬瞻视比丘僧。<a id="a-8T"></a>八者为比丘僧作饭食当令净洁。<a id="a-8U"></a>九者当随婆罗门意。<a id="a-8V"></a>十者譬如事鬼神无有异。<a id="a-8W"></a>十一者不得自嗔喜。<a id="a-8X"></a>十二者欲行清净不得露身于窖下作事。<a id="a-8Y"></a>十三者日暮常当自起按行门户。<a id="a-8Z"></a>视诸比丘户皆闭。<a id="a-8a"></a>不设见异人。<a id="a-8b"></a>不得即呵问言。<a id="a-8c"></a>卿为是沙门。<a id="a-8d"></a>许当复待明日。<a id="a-8e"></a>十四者不得扫寒着热。<a id="a-8f"></a>十五者不得扫热着寒。<a id="a-8g"></a>是为十五事。</p>
  <p id="a8h">营事维那。<a id="a-8i"></a>饭时于堂中当行。<a id="a-8j"></a>二十五德。<a id="a-8k"></a>一者已布空案。<a id="a-8l"></a>当自身行遍视下竟皆遍净不。<a id="a-8m"></a>二者不得先布空案。<a id="a-8n"></a>三者上座已有应分饭。<a id="a-8o"></a>四者一切有所分布。<a id="a-8p"></a>皆当至沙弥若白衣受五者三师在中不得持增益。<a id="a-8q"></a>六者作分上下当使平等。<a id="a-8r"></a>七者分饭自当更手令平。<a id="a-8s"></a>八者欲分羹当三回杓乃斟。<a id="a-8t"></a>九者令汁滓调。<a id="a-8u"></a>十者不得即以釜中羹着人钵中。<a id="a-8v"></a>皆当先更分着器中。<a id="a-8w"></a>十一者所有分不得于上语笑。<a id="a-8x"></a>十二者不得遥大呼言取某来。<a id="a-8y"></a>十三者众中有不食羹者。<a id="a-8z"></a>为取所便与之。<a id="a-90"></a>十四者若众中有不相便可者。<a id="a-91"></a>不得即于坐中呵骂。<a id="a-92"></a>十五者急当念养病。<a id="a-93"></a>十六者饭时人持物来。<a id="a-94"></a>当即分布尽之。<a id="a-95"></a>不得言当遗后日。<a id="a-96"></a>十七者急先益羹。<a id="a-97"></a>十八者急当益中饭尽。<a id="a-98"></a>十九者不得中止踞视僧。<a id="a-99"></a>二十者不得远离僧于前舍出。<a id="a-9A"></a>二十一者皆已饭。<a id="a-9B"></a>当自视中所不具者。<a id="a-9C"></a>复视多少益。<a id="a-9D"></a>二十二者不得住大呼从人捡挍食具去。<a id="a-9E"></a>二十三者盖藏无令有声捐弃着地。<a id="a-9F"></a>二十四者当教人豫具扫帚澡水手巾。<a id="a-9G"></a>二十五者当住待僧达嚫竟。<a id="a-9H"></a>自当白毕竟乃出去窖下有二十五德。<a id="a-9I"></a>一者为钵泥僧尽力忍辱。<a id="a-9J"></a>二者当佛法行恭敬等视上下。<a id="a-9K"></a>三者若人从有所索。<a id="a-9L"></a>有即当一切与。<a id="a-9M"></a>不得逆言无有。<a id="a-9N"></a>四者当早起行视当一切具。<a id="a-9O"></a>五者一切使人行。<a id="a-9P"></a>若有所买不得施乞之。<a id="a-9Q"></a>六者欲呼使不得遥大作声呼。<a id="a-9R"></a>七者一切有所作。<a id="a-9S"></a>不得使物器大有声。<a id="a-9T"></a>八者一切当可众人意。<a id="a-9U"></a>不得自在直行强。<a id="a-9V"></a>九者若人持饭来若余物多少。<a id="a-9W"></a>即当白众人使达嚫。<a id="a-9X"></a>不得独受便遣令去。<a id="a-9Y"></a>十者即分布令遍。<a id="a-9Z"></a>设使过时当藏弃不得便先当视。<a id="a-9a"></a>十一者若檀越来言欲作饭。<a id="a-9b"></a>未见所有。<a id="a-9c"></a>不得即对人说。<a id="a-9d"></a>若主人持钱来。<a id="a-9e"></a>作比丘僧饭。<a id="a-9f"></a>若钵泥僧与主人。<a id="a-9g"></a>若白贤者。<a id="a-9h"></a>共议所当两作。<a id="a-9i"></a>不得独自可。<a id="a-9j"></a>十二者汲水不得大投瓶井中令水浊。<a id="a-9k"></a>十三者不得自择米。<a id="a-9l"></a>十四者澡釜三易水令净。<a id="a-9m"></a>十五者勿持釜中热汤浇渎中。<a id="a-9n"></a>十六者不得自然窖。<a id="a-9o"></a>十七者不得自扫生草断去根。<a id="a-9p"></a>十八者不得以生菜根叶着火中。<a id="a-9q"></a>十九者不得持食饭注渎中。<a id="a-9r"></a>二十者一切饭具当覆上。<a id="a-9s"></a>不得使受尘坌。<a id="a-9t"></a>二十一者不得教人作长分。<a id="a-9u"></a>设僧不食当自置弃之。<a id="a-9v"></a>二十二者不得持众物猗身以作恩惠。<a id="a-9w"></a>二十三者盖藏自当行视令坚。<a id="a-9x"></a>二十四者不得分今日食遗旦日。<a id="a-9y"></a>二十五者不得持旦食遗今日。</p>
  <p id="a9z">有七事以待新至比丘。<a id="a-A0"></a>一者来至即当问消息。<a id="a-A1"></a>二者当为次座上下。<a id="a-A2"></a>三者当给与房室。<a id="a-A3"></a>四者当给卧具被枕。<a id="a-A4"></a>五者当给与灯火。<a id="a-A5"></a>六者当语比丘僧教令。<a id="a-A6"></a>七者当语国土习俗。</p>
  <p id="aA7">教人市买有五事。<a id="a-A8"></a>一者当教莫与人诤。<a id="a-A9"></a>二者当教买净者。<a id="a-AA"></a>三者莫使侵人。<a id="a-AB"></a>四者不得走促人五者当护人意。</p>
  <p id="aAC">买肉有五事。<a id="a-AD"></a>一者设见肉完。<a id="a-AE"></a>未断不应便买。<a id="a-AF"></a>二者人已断余乃应买。<a id="a-AG"></a>三者设见肉少不得尽买。<a id="a-AH"></a>四者若肉少不得妄增钱取。<a id="a-AI"></a>五者设肉已尽。<a id="a-AJ"></a>不得言当多买。</p>
  <p id="aAK">教人汲水有五事。<a id="a-AL"></a>一者当使先净澡器。<a id="a-AM"></a>二者当使着屏处。<a id="a-AN"></a>三者当覆上令净。<a id="a-AO"></a>四者不得持腻汁污。<a id="a-AP"></a>五者若人有污不得复用。</p>
  <p id="aAQ">教人破薪有五事。<a id="a-AR"></a>一者莫当道。<a id="a-AS"></a>二者先视斧柄令坚。<a id="a-AT"></a>三者不得使破有青草薪。<a id="a-AU"></a>四者不得妄破塔材。<a id="a-AV"></a>五者积着燥处。</p>
  <p id="aAW">教人择米有五事。<a id="a-AX"></a>一者当自量视多少。<a id="a-AY"></a>二者不得有草。<a id="a-AZ"></a>三者择去鼠屎。<a id="a-Aa"></a>四者不得令有穬。<a id="a-Ab"></a>五者向净地。<a id="a-Ac"></a>教人洮米有五事。<a id="a-Ad"></a>一者当用坚器。<a id="a-Ae"></a>二者用净水。<a id="a-Af"></a>三者五易水令净。<a id="a-Ag"></a>四者内着屏处。<a id="a-Ah"></a>五者覆上令密。</p>
  <p id="aAi">澡釜有五事。<a id="a-Aj"></a>一者不得持汁大冲釜底。<a id="a-Ak"></a>二者当使盖器受污水出弃之。<a id="a-Al"></a>三者当添满水。<a id="a-Am"></a>四者净澡木盖覆上。<a id="a-An"></a>五者日暮覆上看令坚。<a id="a-Ao"></a>燃窖有五事。<a id="a-Ap"></a>一者燃火不得横薪。<a id="a-Aq"></a>二者不得燃生薪。<a id="a-Ar"></a>三者不得燃釜倒逆薪。<a id="a-As"></a>四者不得自以口吹火燃。<a id="a-At"></a>五者不得持热汤浇火灭。</p>
  <p id="aAu">教人炊米有五事。<a id="a-Av"></a>一者当教待气出而庄之。<a id="a-Aw"></a>二者随气上米稍稍炊之。<a id="a-Ax"></a>三者安正甑不得令气泄。<a id="a-Ay"></a>四者着米甑中随覆之。<a id="a-Az"></a>五者已熟下之。<a id="a-B0"></a>亦当覆上莫使露也。</p>
  <p id="aB1">择菜有五事。<a id="a-B2"></a>一者当去根。<a id="a-B3"></a>二者当令等。<a id="a-B4"></a>三者不得令青黄合。<a id="a-B5"></a>四者当使澡净。<a id="a-B6"></a>五者皆当令向火知之乃得布用。</p>
  <p id="aB7">作羹有五事。<a id="a-B8"></a>一者当教如次内物。<a id="a-B9"></a>二者当令熟。<a id="a-BA"></a>三者令味调适。<a id="a-BB"></a>四者当自视令净洁。<a id="a-BC"></a>五者已熟当去下火覆之。</p>
  <p id="aBD">教人澡案一切食具有五事。<a id="a-BE"></a>一者皆当三易水使净。<a id="a-BF"></a>二者拭使净。<a id="a-BG"></a>三者布案使相去二尺。<a id="a-BH"></a>四者皆当案正下橙令坚。<a id="a-BI"></a>五者不得令污比丘僧衣。</p>
  <p id="aBJ">揵椎有五事。<a id="a-BK"></a>一者常会时。<a id="a-BL"></a>二者旦食时。<a id="a-BM"></a>三者昼饭时。<a id="a-BN"></a>四者暮投槃时。<a id="a-BO"></a>五者一切无常。</p>
  <p id="aBP">复有七法。<a id="a-BQ"></a>一者县官。<a id="a-BR"></a>二者大火。<a id="a-BS"></a>三者大水。<a id="a-BT"></a>四者盗贼。<a id="a-BU"></a>五者会沙弥。<a id="a-BV"></a>六者会优婆塞。<a id="a-BW"></a>七者呼私儿。</p>
  <p id="aBX">当复知十二时揵椎。<a id="a-BY"></a>常会时先从小起稍至大大下击二十。<a id="a-BZ"></a>稍小二十一下。<a id="a-Ba"></a>小小十下复大三下。<a id="a-Bb"></a>旦食大下八。<a id="a-Bc"></a>昼食一通。<a id="a-Bd"></a>投槃亦一通。<a id="a-Be"></a>会沙弥三下优婆塞三下无常者随视时。<a id="a-Bf"></a>县官水火盗贼亦随时。<a id="a-Bg"></a>呼私儿一下。<a id="a-Bh"></a>持一通至比丘揵椎无后音有百六十事钵泥僧会。<a id="a-Bi"></a>摩波利所当行。<a id="a-Bj"></a>钵泥僧会时。<a id="a-Bk"></a>有五事。<a id="a-Bl"></a>一者当礼佛。<a id="a-Bm"></a>二者当礼僧。<a id="a-Bn"></a>三者随次坐。<a id="a-Bo"></a>四者不得大踞床有声。<a id="a-Bp"></a>五者遗上座处。</p>
  <p id="aBq">复有五事。<a id="a-Br"></a>一者不得诤坐上下。<a id="a-Bs"></a>二者当恭敬上座。<a id="a-Bt"></a>三者当随众法令。<a id="a-Bu"></a>四者若摩波利次直日若使作即当如法受。<a id="a-Bv"></a>五者已毕。</p>
  <p id="aBw">起坐当过白和上阿阇梨已。<a id="a-Bx"></a>受直日有五事。<a id="a-By"></a>一者当先受户钥。<a id="a-Bz"></a>二者当数铜佛像。<a id="a-C0"></a>三者当数铜香炉。<a id="a-C1"></a>四者当数铜灯。<a id="a-C2"></a>五者当正坐席自承比。</p>
  <p id="aC3">扫塔上有五事。<a id="a-C4"></a>一者不得着履上。<a id="a-C5"></a>二者不得背佛扫塔。<a id="a-C6"></a>三者不得取上墡土持下弃。<a id="a-C7"></a>四者当下佛像上故花。<a id="a-C8"></a>五者当且过澡手自持净巾还。<a id="a-C9"></a>拭佛像复有五事。<a id="a-CA"></a>一者当坚持。<a id="a-CB"></a>二者常拭令净。<a id="a-CC"></a>三者不得以手摩近面目罗手指。<a id="a-CD"></a>四者当自出钱买花。<a id="a-CE"></a>五者当布与人令散佛上。</p>
  <p id="aCF">扫塔下有五事。<a id="a-CG"></a>一者当先洒地。<a id="a-CH"></a>二者当使调。<a id="a-CI"></a>三者当待燥。<a id="a-CJ"></a>四者不得逆扫。<a id="a-CK"></a>五者不得逆风扫。</p>
  <p id="aCL">扫除又有五事。<a id="a-CM"></a>一者不得去墡土。<a id="a-CN"></a>二者当自手拾草。<a id="a-CO"></a>三者当取中土转着下处。<a id="a-CP"></a>四者不得令四角扫处有迹。<a id="a-CQ"></a>五者扫塔前六步使净。<a id="a-CR"></a>设大比丘僧会时。<a id="a-CS"></a>扫除讲堂中有七事。<a id="a-CT"></a>一者当早起行视门户开未。<a id="a-CU"></a>二者当捡空灯当摒之。<a id="a-CV"></a>三者当扫拭佛像去前宿花。<a id="a-CW"></a>四者当烧香着佛前。<a id="a-CX"></a>五者当作大灯火着堂中央。<a id="a-CY"></a>却正比丘僧坐席。<a id="a-CZ"></a>六者僧比丘事毕去徐当洒地。<a id="a-Ca"></a>七者当更净扫地。</p>
  <p id="aCb">有五事洒地。<a id="a-Cc"></a>一者当却行。<a id="a-Cd"></a>二者当轻手。<a id="a-Ce"></a>三者当令遍。<a id="a-Cf"></a>四者当待燥。<a id="a-Cg"></a>五者不得溅人衣。<a id="a-Ch"></a>扫塔地有五事。<a id="a-Ci"></a>一者不得背佛。<a id="a-Cj"></a>二者不得不掉手污人足。<a id="a-Ck"></a>三者不得扫去墡土。<a id="a-Cl"></a>四者当自手除出弃之。<a id="a-Cm"></a>五者不得当人道。<a id="a-Cn"></a>亦莫弃水中及圊中。</p>
  <p id="aCo">捡灯有五事。<a id="a-Cp"></a>一者不得灭中炷。<a id="a-Cq"></a>二者当泻中余膏作大灯燃着佛前。<a id="a-Cr"></a>三者当取空灯内着常处。<a id="a-Cs"></a>四者不得妄破碎。<a id="a-Ct"></a>五者若亡物皆当应买偿着常处。</p>
  <p id="aCu">烧香着佛前有三事。<a id="a-Cv"></a>一者易中故火。<a id="a-Cw"></a>二者当自出香。<a id="a-Cx"></a>三者当布与人。<a id="a-Cy"></a>整顿比丘僧床席有三事。<a id="a-Cz"></a>一者当安隐视床足使坚。<a id="a-D0"></a>二者当下意扫拭令净。<a id="a-D1"></a>三者拂拭席当使遍。<a id="a-D2"></a>不得令污比丘僧衣。</p>
  <p id="aD3">具香炉有三事。<a id="a-D4"></a>一者当先除去故火。<a id="a-D5"></a>拾取中香聚一面。<a id="a-D6"></a>二者当拭令净乃着火。<a id="a-D7"></a>还取故香着中。<a id="a-D8"></a>三者着火不得大炽火不得少令灰火疾灭冥。<a id="a-D9"></a>燃灯有五事。<a id="a-DA"></a>一者当持净巾拭中外令净。<a id="a-DB"></a>二者当作净炷。<a id="a-DC"></a>三者当自作麻油。<a id="a-DD"></a>四者着膏不得令满。<a id="a-DE"></a>亦不得令少。<a id="a-DF"></a>五者当护令坚。<a id="a-DG"></a>莫悬妨人道污人。<a id="a-DH"></a>是直日法。<a id="a-DI"></a>如上行之得福。<a id="a-DJ"></a>右六十事直日所行。</p>
  <p id="aDK">摩摩德有十五德。<a id="a-DL"></a>一者用佛故。<a id="a-DM"></a>二者用法故。<a id="a-DN"></a>三者用比丘僧故。<a id="a-DO"></a>四者用和上阿阇梨故。<a id="a-DP"></a>五者用我弃家作沙门故。<a id="a-DQ"></a>六者用作主人耐忍四远故。<a id="a-DR"></a>七者当待四远故。<a id="a-DS"></a>八者众中人有过。<a id="a-DT"></a>不得于前言当擅罚之。<a id="a-DU"></a>九者众中一人有过。<a id="a-DV"></a>众人欲罚。<a id="a-DW"></a>当下座请之。<a id="a-DX"></a>不得独匿。<a id="a-DY"></a>十者当有德。<a id="a-DZ"></a>十一者当能致檀越。<a id="a-Da"></a>十二者四远比丘来衣。<a id="a-Db"></a>被破坏当为乞丐补纳之。<a id="a-Dc"></a>十三者饭食一切当共用。<a id="a-Dd"></a>十四者占视病瘦当等。<a id="a-De"></a>十五者闻外有病比丘。<a id="a-Df"></a>当往看视之。</p>
  <p id="aDg">复有六事。<a id="a-Dh"></a>一者不得招提僧物着塔物。<a id="a-Di"></a>二者不得持招提僧物着比丘物。<a id="a-Dj"></a>三者不得塔物着招提僧物。<a id="a-Dk"></a>四者不得塔物着比丘僧物。<a id="a-Dl"></a>五者不得持比丘僧物着塔物。<a id="a-Dm"></a>六者不得持比丘僧物着招提僧物。</p>
  <p id="aDn">复有三事。<a id="a-Do"></a>一者一切从如毛发。<a id="a-Dp"></a>至无数不得有匿。<a id="a-Dq"></a>二者从沙弥上至日。<a id="a-Dr"></a>若有疾病衣被坏。<a id="a-Ds"></a>当买与易。<a id="a-Dt"></a>不得持作恩惠求名闻。<a id="a-Du"></a>皆当使作平等。<a id="a-Dv"></a>三者一切塔有物。<a id="a-Dw"></a>若招提僧所有物。<a id="a-Dx"></a>不得行来出入。<a id="a-Dy"></a>如此辈不得先受彼福。<a id="a-Dz"></a>能护是事者。<a id="a-E0"></a>可为摩摩德。</p>
  <p id="aE1">复有四事。<a id="a-E2"></a>一者从四月十五日至七月十五日。<a id="a-E3"></a>当与比丘僧共对计具视凡疏白。<a id="a-E4"></a>如是已计众人皆知要。<a id="a-E5"></a>当所余视皆现在分明。<a id="a-E6"></a>二者槃泥僧从十五日至十五日。<a id="a-E7"></a>若摩波利若僧。<a id="a-E8"></a>共计视疏念非常。<a id="a-E9"></a>是为四行。<a id="a-EA"></a>三者若比丘欲到彼面。<a id="a-EB"></a>设宿从问三法事等。<a id="a-EC"></a>问塔若佛像若僧数杂物。<a id="a-ED"></a>若比丘僧。<a id="a-EE"></a>若日名檀越姓字一切所问。<a id="a-EF"></a>皆当报语使得具知。<a id="a-EG"></a>四者若国尊长者寺主檀越。<a id="a-EH"></a>持物多少来。<a id="a-EI"></a>即白僧令知。<a id="a-EJ"></a>具闻如是四事贤者所值已不惜。<a id="a-EK"></a>是为摩摩德功效。<a id="a-EL"></a>自净得度世道。</p>
  <p id="aEM">直岁有十德。<a id="a-EN"></a>一者为三法尽力。<a id="a-EO"></a>二者若有比丘从远方来当逆安隐。<a id="a-EP"></a>三者当给与床席若灯火三日至七日。<a id="a-EQ"></a>四者设房皆满。<a id="a-ER"></a>当自避持处与之。<a id="a-ES"></a>五者当数往问讯占视。<a id="a-ET"></a>六者当为说国土习俗。<a id="a-EU"></a>七者当忧所不具足。<a id="a-EV"></a>八者若中有共诤者。<a id="a-EW"></a>不得有所助。<a id="a-EX"></a>常当和解令安隐。<a id="a-EY"></a>九者若宿与不相便安。<a id="a-EZ"></a>不得于众中呵骂。<a id="a-Ea"></a>亦不得呼人使共作某令主不可。<a id="a-Eb"></a>十者不得与摩波利共诤求长短。<a id="a-Ec"></a>数于众中若行说之。<a id="a-Ed"></a>亦不得取三法中所有物持行作恩惠。<a id="a-Ee"></a>如法行者可作直岁。<a id="a-Ef"></a>万物何因缘生。</p>
  <p id="aEg">有五事。<a id="a-Eh"></a>一者四时五行。<a id="a-Ei"></a>二者种性。<a id="a-Ej"></a>三者自然。<a id="a-Ek"></a>四者施与。<a id="a-El"></a>五者功德。<a id="a-Em"></a>直岁以是五事。<a id="a-En"></a>会当得佛。</p>
  <p id="aEo">都摩波利揵椎有五事。<a id="a-Ep"></a>一者当会。<a id="a-Eq"></a>二者常会读经。<a id="a-Er"></a>三者布萨。<a id="a-Es"></a>四者会僧饭。<a id="a-Et"></a>五者一切非常。<a id="a-Eu"></a>复有五事。<a id="a-Ev"></a>一者挝揵椎时当先视早晚。<a id="a-Ew"></a>二者常当报上座。<a id="a-Ex"></a>三者当复待檀越视般泥僧具未。<a id="a-Ey"></a>四者当可众人意。<a id="a-Ez"></a>五者当次僧坐处。<a id="a-F0"></a>不得数起僧。</p>
  <p id="aF1">复有五事。<a id="a-F2"></a>一者不得正对僧坐。<a id="a-F3"></a>二者不得先自檀罚人。<a id="a-F4"></a>三者语但顺人意。<a id="a-F5"></a>四者白事不得增减人语。<a id="a-F6"></a>五者若有所分皆当调等。</p>
  <p id="aF7">复有五事。<a id="a-F8"></a>一者若僧中不如法者。<a id="a-F9"></a>不应便自于众中呵骂。<a id="a-FA"></a>二者不得违僧正令。<a id="a-FB"></a>三者不得数舍僧出妄行。<a id="a-FC"></a>四者事毕当从僧悔。<a id="a-FD"></a>若语言不可分布不等乞除罪。<a id="a-FE"></a>五者白彼已不得先出去。</p>
  <p id="aFF">复有五事。<a id="a-FG"></a>一者朝暮当行视病瘦。<a id="a-FH"></a>二者当日行问讯上座诸大人。<a id="a-FI"></a>三者当时往至檀越家劳问。<a id="a-FJ"></a>四者若有远许比丘来当安隐之。<a id="a-FK"></a>五者若同学中有命尽。<a id="a-FL"></a>当占视远送之。<a id="a-FM"></a>是都摩波利二十五德。</p>
  <p id="aFN">从是五德。<a id="a-FO"></a>一者后世在所从生。<a id="a-FP"></a>若有被病着床。<a id="a-FQ"></a>当有自然持神药往瞻视护汝。<a id="a-FR"></a>二者后世若在厄难处无所闻知。<a id="a-FS"></a>当有自然呼者。<a id="a-FT"></a>三者后世若在无谷水浆之处。<a id="a-FU"></a>当有自然持香甘美食往与之。<a id="a-FV"></a>四者后世若在不安隐处地饥渴。<a id="a-FW"></a>当有自然持甘露与之。<a id="a-FX"></a>五者已受是福。<a id="a-FY"></a>后世会当得道神足。</p>
  <p id="aFZ">当会揵椎。<a id="a-Fa"></a>当先从小起。<a id="a-Fb"></a>大下三十。<a id="a-Fc"></a>次下二十。<a id="a-Fd"></a>次下十。<a id="a-Fe"></a>小小下五。<a id="a-Ff"></a>如是至三。<a id="a-Fg"></a>后大下三。<a id="a-Fh"></a>会沙门时。<a id="a-Fi"></a>便大下四十。<a id="a-Fj"></a>次下三十。<a id="a-Fk"></a>次下二十。<a id="a-Fl"></a>次下十。<a id="a-Fm"></a>小小下五。<a id="a-Fn"></a>上三通。<a id="a-Fo"></a>后三大下。<a id="a-Fp"></a>若布萨时。<a id="a-Fq"></a>先小小下七。<a id="a-Fr"></a>大下五十。<a id="a-Fs"></a>次四十。<a id="a-Ft"></a>次三十。<a id="a-Fu"></a>次二十。<a id="a-Fv"></a>次小小下十。<a id="a-Fw"></a>亦三通。<a id="a-Fx"></a>大下三。<a id="a-Fy"></a>僧饭时。<a id="a-Fz"></a>先大下四。<a id="a-G0"></a>疏直下二十。<a id="a-G1"></a>次下十。<a id="a-G2"></a>小小下亦十。<a id="a-G3"></a>次下五。<a id="a-G4"></a>后再通。<a id="a-G5"></a>先数随时。<a id="a-G6"></a>趣三通当视因缘。<a id="a-G7"></a>非常时无数。<a id="a-G8"></a>先急后缓或时先缓后急。<a id="a-G9"></a>是都摩波利揵椎法。<a id="a-GA"></a>当会有五事。<a id="a-GB"></a>一者闻揵椎声。<a id="a-GC"></a>即当着袈裟出户如法。<a id="a-GD"></a>二者于讲堂户外当止住正袈裟脱帽乃入。<a id="a-GE"></a>三者有佛像者当头面着地作礼却礼僧。<a id="a-GF"></a>四者当随次向上座。<a id="a-GG"></a>五者当遗上座处。<a id="a-GH"></a>上座随坐踞随踞。</p>
  <p id="aGI">踞坐有五事。<a id="a-GJ"></a>一者不得交足。<a id="a-GK"></a>二者不得双前两足。<a id="a-GL"></a>三者不得却踞两手掉捎两足。<a id="a-GM"></a>四者不得支柱一足申一足。<a id="a-GN"></a>五者不得上下足。</p>
  <p id="aGO">正坐有五事。<a id="a-GP"></a>一者不得倚壁。<a id="a-GQ"></a>二者不得以两手前据。<a id="a-GR"></a>三者不得以肘据床。<a id="a-GS"></a>四者不得伏卧以两手捧头。<a id="a-GT"></a>五者不得以手指拄颊。</p>
  <p id="aGU">复有五事。<a id="a-GV"></a>一者不得倚左右人肩。<a id="a-GW"></a>二者不得妄起至上座前边坐三者不得妄咄叱摩波利若下坐。<a id="a-GX"></a>四者不得解袈裟着上座舍出。<a id="a-GY"></a>五者不得坐自摇使床有声。</p>
  <p id="aGZ">复有五事。<a id="a-Ga"></a>一者欲出当先正袈裟。<a id="a-Gb"></a>不得参差。<a id="a-Gc"></a>二者欲正袈裟。<a id="a-Gd"></a>视左右不得令拂人面。<a id="a-Ge"></a>三者起时视地。<a id="a-Gf"></a>不得过六尺。<a id="a-Gg"></a>四者起出不得使袈裟被地。<a id="a-Gh"></a>五者行直视前。<a id="a-Gi"></a>不得左右顾视。</p>
  <p id="aGj">复有五事。<a id="a-Gk"></a>一者上座说经。<a id="a-Gl"></a>不得从下是正。<a id="a-Gm"></a>二者设有上座自共诤语。<a id="a-Gn"></a>不得从下有所助。<a id="a-Go"></a>三者下座共诤语。<a id="a-Gp"></a>若有所白。<a id="a-Gq"></a>不得强呵止。<a id="a-Gr"></a>四者摩波利来前。<a id="a-Gs"></a>有所白使行。<a id="a-Gt"></a>上座者即当起。<a id="a-Gu"></a>下床坐当言诺。<a id="a-Gv"></a>五者不得言上座某次当行。<a id="a-Gw"></a>下座某常示为。<a id="a-Gx"></a>我前自以作某。</p>
  <p id="aGy">复有五事。<a id="a-Gz"></a>一者已白彼去。<a id="a-H0"></a>不得于后说某今日所作为强自用耳。<a id="a-H1"></a>二者不得言我今日欲难某。<a id="a-H2"></a>但欲用某故置之耳。<a id="a-H3"></a>三者和尚阿阇梨有所过当随。<a id="a-H4"></a>若教先去有所取。<a id="a-H5"></a>当如教受语。<a id="a-H6"></a>四者若自共归。<a id="a-H7"></a>不得先归入门。<a id="a-H8"></a>当随后倚右面。<a id="a-H9"></a>若行日中不得蹈师影。<a id="a-HA"></a>五者人欲止留饭者。<a id="a-HB"></a>当报师以去。<a id="a-HC"></a>不得使留止饭。</p>
  <p id="aHD">复有五事。<a id="a-HE"></a>一者设人坚坐留饭不得报师。<a id="a-HF"></a>饭已即当求去。<a id="a-HG"></a>不得坐至冥。<a id="a-HH"></a>二者若至冥归。<a id="a-HI"></a>当如事自说悔过三者不得屏处自誉言。<a id="a-HJ"></a>某今日独留我止饭。<a id="a-HK"></a>无所不有。<a id="a-HL"></a>四者不得于人前言。<a id="a-HM"></a>我今日自当还饭。<a id="a-HN"></a>某强留我饭。<a id="a-HO"></a>使我腹中不安隐。<a id="a-HP"></a>五者还且当经行入室思惟念道。<a id="a-HQ"></a>不得妄至人室中说世间事。</p>
  <p id="aHR">布萨时入众有五事。<a id="a-HS"></a>一者不得着靼[革*區]入众。<a id="a-HT"></a>二者不得拄锡杖入众。<a id="a-HU"></a>三者不得持入竹扇持白手巾入众。<a id="a-HV"></a>四者不得白履入众。<a id="a-HW"></a>五者不得着屐入众。</p>
  <p id="aHX">复有五事。<a id="a-HY"></a>一者比丘僧会。<a id="a-HZ"></a>不得但着结袈裟入行众中。<a id="a-Ha"></a>二者不得当讲堂户中观僧。<a id="a-Hb"></a>三者不得踞户外听僧语。<a id="a-Hc"></a>四者不得住户中大呼留上人。<a id="a-Hd"></a>五者设讲堂户已闭。<a id="a-He"></a>不得排开。<a id="a-Hf"></a>急欲入当三弹指。</p>
  <p id="aHg">复有五事。<a id="a-Hh"></a>一者已读经戒。<a id="a-Hi"></a>不应复作礼。<a id="a-Hj"></a>二者当低头从上下至坐。<a id="a-Hk"></a>三者不得排夺人处。<a id="a-Hl"></a>四者勿道口说外因缘事。<a id="a-Hm"></a>五者已安坐。<a id="a-Hn"></a>不得语比丘僧。<a id="a-Ho"></a>今日会何大早。</p>
  <p id="aHp">复有五事。<a id="a-Hq"></a>一者众人议事不得戏语。<a id="a-Hr"></a>二者不得妄唾前地。<a id="a-Hs"></a>三者不得持手捧膝。<a id="a-Ht"></a>四者不得持手捧头睡卧。<a id="a-Hu"></a>五者不得大张口欠。</p>
  <p id="aHv">至舍后。<a id="a-Hw"></a>有二十五事。<a id="a-Hx"></a>一者欲大小便。<a id="a-Hy"></a>当行时不得道上为上座作礼。<a id="a-Hz"></a>二者亦莫受人礼。<a id="a-I0"></a>三者往时当直低头视地。<a id="a-I1"></a>四者往当三弹指。<a id="a-I2"></a>五者已有人弹指不得逼。<a id="a-I3"></a>六者已止住三弹指乃踞。<a id="a-I4"></a>七者正踞中。<a id="a-I5"></a>八者不得一足前一足却。<a id="a-I6"></a>九者不得令身倚。<a id="a-I7"></a>十者敛衣不得使垂圊中。<a id="a-I8"></a>十一者不得大咽使而赤。<a id="a-I9"></a>十二者当直视前不得顾听。<a id="a-IA"></a>十三者不得唾污四壁。<a id="a-IB"></a>十四者不得低头视圊中。<a id="a-IC"></a>十五者不得视阴。<a id="a-ID"></a>十六者不得以手持阴。<a id="a-IE"></a>十七者不得持草画地作字。<a id="a-IF"></a>十八者不得持草画壁作字。<a id="a-IG"></a>十九者用水不得大费。<a id="a-IH"></a>二十者不得污溅。<a id="a-II"></a>二十一者用水不得使前手着后手。<a id="a-IJ"></a>二十二者用土当三过。<a id="a-IK"></a>二十三者当澡豆。<a id="a-IL"></a>二十四者三过水。<a id="a-IM"></a>二十五者设见水草土。<a id="a-IN"></a>尽当语直日主者。<a id="a-IO"></a>若自手取为善。</p>
  <p id="aIP">不应用水有十事。<a id="a-IQ"></a>一者作塔事。<a id="a-IR"></a>二者作比丘僧事。<a id="a-IS"></a>三者大寒。<a id="a-IT"></a>四者行道。<a id="a-IU"></a>五者不与女人共圊。<a id="a-IV"></a>六者欲起经。<a id="a-IW"></a>七者写经。<a id="a-IX"></a>八者作法衣。<a id="a-IY"></a>九者染衣。<a id="a-IZ"></a>十者远行应请。<a id="a-Ia"></a>是皆不得用水。<a id="a-Ib"></a>若有香草得用水。</p>
  <p id="aIc">阴起有十事。<a id="a-Id"></a>五事有罪。<a id="a-Ie"></a>五事无罪。<a id="a-If"></a>一者见色起。<a id="a-Ig"></a>二者闻因缘起。<a id="a-Ih"></a>三者思念女人端正。<a id="a-Ii"></a>四者思念故宿因缘。<a id="a-Ij"></a>五者手持起。<a id="a-Ik"></a>有罪无罪。<a id="a-Il"></a>一者谓卧膑申。<a id="a-Im"></a>二者常习。<a id="a-In"></a>三者卧频申。<a id="a-Io"></a>四者体有疮手把近。<a id="a-Ip"></a>五者欲行小便逼捉不得阴起无罪从八月十六日至腊月十五日为一时。<a id="a-Iq"></a>百二十日属冬。<a id="a-Ir"></a>从腊月十六日至四月十五日为一时。<a id="a-Is"></a>百二十日属春。<a id="a-It"></a>从四月十六日至八月十五日为一时。<a id="a-Iu"></a>百二十日属夏为长岁尽。<a id="a-Iv"></a>从八月十六日至腊月十五日即属冬。<a id="a-Iw"></a>作沙门不更夏。<a id="a-Ix"></a>虽得钵和兰不得岁。<a id="a-Iy"></a>或有十五日得岁者。<a id="a-Iz"></a>或十六日得岁者沙门。</p>
  <p id="aJ0">萨和多部者。<a id="a-J1"></a>博通敏智导利法化。<a id="a-J2"></a>应着绛袈裟。<a id="a-J3"></a>昙无德部者。<a id="a-J4"></a>奉执重戒断当法律。<a id="a-J5"></a>应着皂袈裟。<a id="a-J6"></a>迦葉维部者。<a id="a-J7"></a>精勤勇决拯护众生。<a id="a-J8"></a>应着木兰袈裟。<a id="a-J9"></a>弥沙塞部。<a id="a-JA"></a>禅思入微究畅玄幽应着青袈裟。<a id="a-JB"></a>摩诃僧部者。<a id="a-JC"></a>勤学众经敷演义理。<a id="a-JD"></a>应着黄袈裟。</p>
  <p id="aJE">昔佛在此时。<a id="a-JF"></a>众被服唯纯直。<a id="a-JG"></a>不衣杂白。<a id="a-JH"></a>自后起比丘罗旬踰。<a id="a-JI"></a>每行分卫辄饥空还。<a id="a-JJ"></a>佛知其宿罪。<a id="a-JK"></a>欲视殃福示后世明戒故。<a id="a-JL"></a>众僧分为五部。<a id="a-JM"></a>着五色袈裟。<a id="a-JN"></a>于是遂相承制。<a id="a-JO"></a>直至佛度世后。<a id="a-JP"></a>立号称名举取长。<a id="a-JQ"></a>名其被色。<a id="a-JR"></a>诸人集会悉共忍听。<a id="a-JS"></a>今比丘规度四方。<a id="a-JT"></a>诸可瑞应及施余业。<a id="a-JU"></a>众僧时会。<a id="a-JV"></a>皆共和忍。<a id="a-JW"></a>于是同辞专精禁戒。<a id="a-JX"></a>修行平等净护诸学。<a id="a-JY"></a>今者结界。<a id="a-JZ"></a>此之言教悉共忍听。<a id="a-Ja"></a>与并规度四方。<a id="a-Jb"></a>以说禁戒。<a id="a-Jc"></a>结精舍界。<a id="a-Jd"></a>堪能尔咸共寂然。<a id="a-Je"></a>若能忍便说。<a id="a-Jf"></a>不可众僧会。<a id="a-Jg"></a>以共专精平等结界。<a id="a-Jh"></a>已说禁戒。<a id="a-Ji"></a>众僧可之。<a id="a-Jj"></a>便默然持。</p>
 </body>
</html>