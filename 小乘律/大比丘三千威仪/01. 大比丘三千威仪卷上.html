<!doctype html>
<html id="z3IBV8trB" data-ver="1227">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘律">
  <meta period="后汉">
 </head>
 <body>
  <h1 id="a1">大比丘三千威仪卷上</h1>
  <p id="a2">佛弟子者。<a id="a-3"></a>有二种。<a id="a-4"></a>一者在家。<a id="a-5"></a>二者出家。<a id="a-6"></a>在家者。<a id="a-7"></a>初受五戒为本。<a id="a-8"></a>遮三恶趣求人天福。<a id="a-9"></a>以未能永舍家眷属缘累故。<a id="a-A"></a>更加三戒助前五戒。<a id="a-B"></a>一日一夜。<a id="a-C"></a>种未来世永出因缘。<a id="a-D"></a>出家者。<a id="a-E"></a>行有始终上中下业下出家者。<a id="a-F"></a>先以十戒为本。<a id="a-G"></a>尽形受持。<a id="a-H"></a>虽舍家眷属因缘执作于俗人等。<a id="a-I"></a>是出家。<a id="a-J"></a>于具戒者。<a id="a-K"></a>故是在家。<a id="a-L"></a>是名下出家。<a id="a-M"></a>其中出家者。<a id="a-N"></a>次应舍执作缘务。<a id="a-O"></a>具受八万四千向道因缘。<a id="a-P"></a>虽舍作业缘务。<a id="a-Q"></a>身口行意业。<a id="a-R"></a>未能具足清净。<a id="a-S"></a>心结犹存未得出要。<a id="a-T"></a>上及不足下比有余。<a id="a-U"></a>是名中出家。<a id="a-V"></a>上出家者。<a id="a-W"></a>根心猛利。<a id="a-X"></a>次应舍结使缠缚。<a id="a-Y"></a>舍结使缠缚者。<a id="a-Z"></a>要得禅定慧力。<a id="a-a"></a>得禅定慧力。<a id="a-b"></a>心得解脱。<a id="a-c"></a>得解脱者。<a id="a-d"></a>名净身口意业。<a id="a-e"></a>出于缘务烦恼之家。<a id="a-f"></a>永处闲静清凉之室。<a id="a-g"></a>是名上出家。<a id="a-h"></a>中出家者。<a id="a-i"></a>始受具戒。<a id="a-j"></a>沙门仪法未能周悉。<a id="a-k"></a>要须依止长宿有德行者。<a id="a-l"></a>是以优波离问佛。<a id="a-m"></a>成就几法尽令不依止耶。<a id="a-n"></a>佛答。<a id="a-o"></a>凡成就二十五法。<a id="a-p"></a>不依止广而言之。<a id="a-q"></a>二十五法取要言之。<a id="a-r"></a>但能知二部戒为本。<a id="a-s"></a>今但成就十法。<a id="a-t"></a>一者不知广利二部戒共议。<a id="a-u"></a>共议者。<a id="a-v"></a>当一篇中。<a id="a-w"></a>或同或异。<a id="a-x"></a>或僧戒中轻。<a id="a-y"></a>尼戒中重。<a id="a-z"></a>或尼戒中轻。<a id="a-10"></a>僧戒中重。<a id="a-11"></a>或前篇中有。<a id="a-12"></a>或后篇中无。<a id="a-13"></a>或戒本中有。<a id="a-14"></a>或余戒中无。<a id="a-15"></a>或余戒中无。<a id="a-16"></a>或余戒中有或戒本中无。<a id="a-17"></a>如是等戒不知分部。<a id="a-18"></a>是名不知戒。<a id="a-19"></a>二者。<a id="a-1A"></a>不知是罪非罪。<a id="a-1B"></a>或是佛法罪非世界罪。<a id="a-1C"></a>或世界罪非佛法罪。<a id="a-1D"></a>或亦佛法罪亦世界罪。<a id="a-1E"></a>或非佛法罪非世界罪。<a id="a-1F"></a>佛法罪非世界罪者。<a id="a-1G"></a>制戒后长财离衣等是。<a id="a-1H"></a>世界罪非佛法罪。<a id="a-1I"></a>未制戒前杀盗等是。<a id="a-1J"></a>亦佛法罪亦世界罪者。<a id="a-1K"></a>制戒前制戒后犯淫欺戒等是。<a id="a-1L"></a>或非佛法罪非世界罪。<a id="a-1M"></a>制戒前杀草木等是。<a id="a-1N"></a>若比丘触食夜食。<a id="a-1O"></a>比丘失食宿。<a id="a-1P"></a>观能作此三事。<a id="a-1Q"></a>若食此食。<a id="a-1R"></a>是罪。<a id="a-1S"></a>若可信人共食宿食。<a id="a-1T"></a>是非罪。<a id="a-1U"></a>如是等事不知。<a id="a-1V"></a>是名不知是罪非罪。<a id="a-1W"></a>三者。<a id="a-1X"></a>不知轻不知重。<a id="a-1Y"></a>不知轻者。<a id="a-1Z"></a>如与戒。<a id="a-1a"></a>沙弥一犯淫戒极惭愧。<a id="a-1b"></a>死不更犯。<a id="a-1c"></a>终身易位不受人请。<a id="a-1d"></a>众中慨恻。<a id="a-1e"></a>愿听我为比丘。<a id="a-1f"></a>终身劝化作福。<a id="a-1g"></a>如是人等。<a id="a-1h"></a>现世虽不得道种。<a id="a-1i"></a>将来世受罪轻微是名不知轻。<a id="a-1j"></a>不知重者。<a id="a-1k"></a>如掐树叶比丘。<a id="a-1l"></a>迦葉佛时堕龙中。<a id="a-1m"></a>至今受报未尽。<a id="a-1n"></a>不知犯轻戒而罪重。<a id="a-1o"></a>是名不知重。<a id="a-1p"></a>四者。<a id="a-1q"></a>不知有残无残罪。<a id="a-1r"></a>如盗一人五钱后还主。<a id="a-1s"></a>如杀旃陀罗等。<a id="a-1t"></a>是不知无残罪中有残。<a id="a-1u"></a>是名不知有残。<a id="a-1v"></a>不知无残者。<a id="a-1w"></a>如三十事中。<a id="a-1x"></a>亲厚意中索好衣。<a id="a-1y"></a>衣主还索。<a id="a-1z"></a>若不还五钱以上。<a id="a-20"></a>犯波罗夷。<a id="a-21"></a>不知如是比丘中有残无残。<a id="a-22"></a>是名不知无残。<a id="a-23"></a>五者。<a id="a-24"></a>不知一制者。<a id="a-25"></a>有戒始终不开。<a id="a-26"></a>或有一因缘一开。<a id="a-27"></a>是名不知一制。<a id="a-28"></a>六者。<a id="a-29"></a>不知二制。<a id="a-2A"></a>或有戒二三因缘合为一戒。<a id="a-2B"></a>或有因缘二开乃至六开。<a id="a-2C"></a>是名不知二制。<a id="a-2D"></a>七者。<a id="a-2E"></a>不知偏制。<a id="a-2F"></a>是名净国不受食。<a id="a-2G"></a>如事外国不洗大小行便。<a id="a-2H"></a>如寒雪国听着复衣。<a id="a-2I"></a>如是比不犯。<a id="a-2J"></a>余国便犯。<a id="a-2K"></a>是为不知偏制。<a id="a-2L"></a>八者不知一切制。<a id="a-2M"></a>如杀等无国不遮。<a id="a-2N"></a>是名不知一切制。<a id="a-2O"></a>九者。<a id="a-2P"></a>不知布萨羯磨。<a id="a-2Q"></a>布萨者。<a id="a-2R"></a>秦言净住义言长养比丘和合。<a id="a-2S"></a>若作百一羯磨。<a id="a-2T"></a>而不知和合。<a id="a-2U"></a>是名不知布萨。<a id="a-2V"></a>十者。<a id="a-2W"></a>不知请岁羯磨。<a id="a-2X"></a>请岁者。<a id="a-2Y"></a>求人出己之过。<a id="a-2Z"></a>若见闻疑语我。<a id="a-2a"></a>若五人以上。<a id="a-2b"></a>作百一羯磨。<a id="a-2c"></a>广自恣要差二人。<a id="a-2d"></a>所以二人者。<a id="a-2e"></a>僧自恣竟自相向出罪。<a id="a-2f"></a>不得求余人自恣。<a id="a-2g"></a>余人僧不差故。<a id="a-2h"></a>二三四人三语自恣。<a id="a-2i"></a>一人心念口言。<a id="a-2j"></a>若不知是者。<a id="a-2k"></a>名不知请岁若成就十法不知上事者。<a id="a-2l"></a>虽满五岁若过。<a id="a-2m"></a>尽令依止宿长有德者。<a id="a-2n"></a>若不依止。<a id="a-2o"></a>日日犯突吉罗。<a id="a-2p"></a>若知上下十法者。<a id="a-2q"></a>若满五岁得离依止师。<a id="a-2r"></a>离依止师已。<a id="a-2s"></a>当学作师法。<a id="a-2t"></a>满十岁当得度人。<a id="a-2u"></a>若不知五法。<a id="a-2v"></a>尽令不得度人。</p>
  <p id="a2w">五法者。<a id="a-2x"></a>一者广利二部戒。<a id="a-2y"></a>二者能决弟子疑罪。<a id="a-2z"></a>三者弟子远方力能使弟子来。<a id="a-30"></a>四者能破弟子恶邪见。<a id="a-31"></a>及教诫勿使作恶。<a id="a-32"></a>五者若弟子病能好看视如父养子。<a id="a-33"></a>若有五法成就满十岁。<a id="a-34"></a>得与人作和上。<a id="a-35"></a>若不知事者。<a id="a-36"></a>终身不得度人。<a id="a-37"></a>度人者得突吉罗罪。<a id="a-38"></a>既离依止已得度人。<a id="a-39"></a>度人者当与徒众者。<a id="a-3A"></a>应知聚众法。<a id="a-3B"></a>众中无知法者。<a id="a-3C"></a>百人千人不得一处住。<a id="a-3D"></a>是以优波离问师。<a id="a-3E"></a>云何比丘寓一处住如哑羊。<a id="a-3F"></a>佛言。<a id="a-3G"></a>若比丘不知四法。<a id="a-3H"></a>一者不知说戒。<a id="a-3I"></a>不知戒事者。<a id="a-3J"></a>未知广利共议决定顺经。<a id="a-3K"></a>二者不知说戒事。<a id="a-3L"></a>十四日十五日宜广宜略。<a id="a-3M"></a>四人以上行筹广说。<a id="a-3N"></a>二人三人三说戒。<a id="a-3O"></a>一人心念口言。<a id="a-3P"></a>若说戒时有事难起。<a id="a-3Q"></a>始说戒序第二第三篇竟。<a id="a-3R"></a>应作一白羯磨。<a id="a-3S"></a>今有事起。<a id="a-3T"></a>已说戒序竟。<a id="a-3U"></a>余者僧常闻。<a id="a-3V"></a>若僧问不知上事者。<a id="a-3W"></a>是名不知说戒事。<a id="a-3X"></a>三者不知羯磨。<a id="a-3Y"></a>应白一更白二。<a id="a-3Z"></a>应白二更白四。<a id="a-3a"></a>非法别众。<a id="a-3b"></a>非法者。<a id="a-3c"></a>先羯磨后白。<a id="a-3d"></a>有事人不现前。<a id="a-3e"></a>设现前不语有此事便唱。<a id="a-3f"></a>别众者。<a id="a-3g"></a>应嘱授不嘱授。<a id="a-3h"></a>有事人界外羯磨。<a id="a-3i"></a>界内众僧亦尔。<a id="a-3j"></a>结内界竟方结外界。<a id="a-3k"></a>是非法别众。<a id="a-3l"></a>或非法众聚一处。<a id="a-3m"></a>或众和合布萨非法。<a id="a-3n"></a>如是比。<a id="a-3o"></a>是名不知会羯磨。<a id="a-3p"></a>四者不知会坐。<a id="a-3q"></a>说戒自恣时。<a id="a-3r"></a>有客比丘来。<a id="a-3s"></a>应更说不应更说。<a id="a-3t"></a>应次第听不使次第听。<a id="a-3u"></a>先比丘应出界。<a id="a-3v"></a>而出客比丘或时客来少。<a id="a-3w"></a>虽不应更说。<a id="a-3x"></a>设客有重德。<a id="a-3y"></a>若刚强能作斗乱事。<a id="a-3z"></a>应更说而不说。<a id="a-40"></a>如是比是名不知会坐。<a id="a-41"></a>若众中不知上四法。<a id="a-42"></a>不得一处住。<a id="a-43"></a>应当请知法人来。<a id="a-44"></a>若请不能得。<a id="a-45"></a>应举众依他知法众住。<a id="a-46"></a>若不请不依他知法众住者。<a id="a-47"></a>举众得突吉罗罪。<a id="a-48"></a>已得离依止。<a id="a-49"></a>复得度人。<a id="a-4A"></a>徒众使得次。<a id="a-4B"></a>应净身口净衣食。<a id="a-4C"></a>净身者。<a id="a-4D"></a>洗大小便剪十指爪。<a id="a-4E"></a>净口者。<a id="a-4F"></a>嚼杨枝漱口刮舌。<a id="a-4G"></a>若不洗大小便。<a id="a-4H"></a>得突吉罗罪。<a id="a-4I"></a>亦不得僧净坐。<a id="a-4J"></a>具上坐及礼三宝。<a id="a-4K"></a>设礼无福德。<a id="a-4L"></a>若不嚼杨枝。<a id="a-4M"></a>若食若服药若饮。<a id="a-4N"></a>得三突吉罗罪。<a id="a-4O"></a>若不净衣向聚落。<a id="a-4P"></a>得突吉罗罪。<a id="a-4Q"></a>净食者。<a id="a-4R"></a>非大僧触。<a id="a-4S"></a>非是不可信人共食宿。<a id="a-4T"></a>非是不净器者。<a id="a-4U"></a>非不澡豆洗钵器。<a id="a-4V"></a>不用木器及以内食。<a id="a-4W"></a>亦不自种作及贩卖得。<a id="a-4X"></a>如是等是净衣。<a id="a-4Y"></a>所以净衣者踞坐。<a id="a-4Z"></a>食者。<a id="a-4a"></a>佛始成道食糜家女糜竟。<a id="a-4b"></a>自念若有出家弟子者。<a id="a-4c"></a>云何坐。<a id="a-4d"></a>云何食。<a id="a-4e"></a>观诸佛法。<a id="a-4f"></a>皆着净衣。<a id="a-4g"></a>偏踞坐食一坐食。<a id="a-4h"></a>我弟子法亦如是。<a id="a-4i"></a>所以着净衣者。<a id="a-4j"></a>欲作限碍能防众戒故。<a id="a-4k"></a>所以踞坐。<a id="a-4l"></a>为净衣故。<a id="a-4m"></a>亦反俗法。<a id="a-4n"></a>亦为草坐食易故。<a id="a-4o"></a>因踞坐不如法。<a id="a-4p"></a>得九突吉罗罪。<a id="a-4q"></a>一者脚前却。<a id="a-4r"></a>二者阔脚。<a id="a-4s"></a>三者摇动。<a id="a-4t"></a>四者竖立。<a id="a-4u"></a>五者交。<a id="a-4v"></a>六者垂三衣覆足。<a id="a-4w"></a>七翘。<a id="a-4x"></a>八累脚。<a id="a-4y"></a>九累髀。<a id="a-4z"></a>尽皆犯突吉罗。<a id="a-50"></a>因不踞坐。<a id="a-51"></a>得三突吉罗罪。<a id="a-52"></a>所以坐受香者。<a id="a-53"></a>达波国有比丘住处。<a id="a-54"></a>妇女行香触比丘手。<a id="a-55"></a>因起欲心即时罢道。<a id="a-56"></a>师问所以。<a id="a-57"></a>即说因缘。<a id="a-58"></a>因是白佛。<a id="a-59"></a>佛即制戒。<a id="a-5A"></a>若立受香者。<a id="a-5B"></a>得突吉罗罪。<a id="a-5C"></a>所以不得数数食一食者。<a id="a-5D"></a>若作若乞及以荡器。<a id="a-5E"></a>即妨半日之功。<a id="a-5F"></a>亦长淫怒痴结。<a id="a-5G"></a>复不异于俗人。<a id="a-5H"></a>是以一食上。<a id="a-5I"></a>虽知沙门仪法种种别异。<a id="a-5J"></a>未论出家人所作业务。<a id="a-5K"></a>业务者。<a id="a-5L"></a>一者坐禅。<a id="a-5M"></a>二者诵经法。<a id="a-5N"></a>三者劝化众事。<a id="a-5O"></a>若具足作三业者。<a id="a-5P"></a>是应出家人法。<a id="a-5Q"></a>若不行者徒生徒死。<a id="a-5R"></a>或有受苦之因。</p>
  <p id="a5S">若比丘成就是十法。<a id="a-5T"></a>得度人授人具足戒。<a id="a-5U"></a>成就威仪畏慎小罪。<a id="a-5V"></a>多闻能持师所说法。<a id="a-5W"></a>善诵二部律分别其义。<a id="a-5X"></a>能教弟子增戒学增心学增慧学。<a id="a-5Y"></a>能除弟子疑亦能使人除其疑。<a id="a-5Z"></a>能治弟子病亦能使人治其病。<a id="a-5a"></a>若弟子生恶邪见能教令舍亦能教人使令舍。<a id="a-5b"></a>若弟子国土觉起能回其意亦能使人回之。<a id="a-5c"></a>若满十岁。<a id="a-5d"></a>若过十岁有成就十法。<a id="a-5e"></a>应授人具足戒。<a id="a-5f"></a>知重罪知轻罪。<a id="a-5g"></a>知粗罪。<a id="a-5h"></a>知有余罪。<a id="a-5i"></a>知无余罪。<a id="a-5j"></a>知有羯磨罪。<a id="a-5k"></a>知无羯磨罪。<a id="a-5l"></a>因缘。<a id="a-5m"></a>满十岁。<a id="a-5n"></a>若过十岁有成就五法。<a id="a-5o"></a>应授人具足戒。<a id="a-5p"></a>能教弟子增戒学增心学增慧学。<a id="a-5q"></a>所行审谛系念在前有成就五法。<a id="a-5r"></a>三法如上。<a id="a-5s"></a>聪明辩才。<a id="a-5t"></a>有成就五法。<a id="a-5u"></a>戒成就。<a id="a-5v"></a>定成就。<a id="a-5w"></a>慧成就。<a id="a-5x"></a>解脱成就。<a id="a-5y"></a>解脱知见成就。<a id="a-5z"></a>有成就五法。<a id="a-60"></a>自住戒教人住戒。<a id="a-61"></a>自住定教他住定。<a id="a-62"></a>自住慧教他住慧。<a id="a-63"></a>自住解脱教他住解脱。<a id="a-64"></a>自住解脱知见教他住解脱知见。<a id="a-65"></a>又成就五法。<a id="a-66"></a>成就无学戒众。<a id="a-67"></a>无学定众。<a id="a-68"></a>无学慧众。<a id="a-69"></a>无学解脱众。<a id="a-6A"></a>无学解脱知见众。<a id="a-6B"></a>又成就五法。<a id="a-6C"></a>能教弟子增上戒。<a id="a-6D"></a>增上梵行。<a id="a-6E"></a>知犯不犯。<a id="a-6F"></a>知悔过未悔过。<a id="a-6G"></a>满十岁若过十岁。<a id="a-6H"></a>应授人具足戒。<a id="a-6I"></a>度沙弥为作依止亦如是。<a id="a-6J"></a>上下比丘僧皆明听。<a id="a-6K"></a>今日岁节四方皆会。<a id="a-6L"></a>佛难得见。<a id="a-6M"></a>法难得闻。<a id="a-6N"></a>贤者会难。<a id="a-6O"></a>岁节易竟。<a id="a-6P"></a>今诸贤者。<a id="a-6Q"></a>自见若干生若干死。<a id="a-6R"></a>已得生法中。<a id="a-6S"></a>已得受戒。<a id="a-6T"></a>已得闻法。<a id="a-6U"></a>已得好行。<a id="a-6V"></a>从前岁中至今所犯。<a id="a-6W"></a>若贪淫若嗔恚若愚痴。<a id="a-6X"></a>今日皆当说所犯罪过相。<a id="a-6Y"></a>忍愚痴不得匿藏。<a id="a-6Z"></a>所犯罪人于众人中。<a id="a-6a"></a>因欺便为妄言。<a id="a-6b"></a>堕不中止罪。<a id="a-6c"></a>便轻戒自毁。<a id="a-6d"></a>犯淫比丘字迦留多。<a id="a-6e"></a>犯杀比丘字迦留。<a id="a-6f"></a>犯盗比丘字迦留桓。<a id="a-6g"></a>犯妄语比丘字迦桓。<a id="a-6h"></a>皆在舍卫国中起室比丘字迦留。<a id="a-6i"></a>在舍卫国中弄阴出精比丘字迦留多。<a id="a-6j"></a>在罗阅只国中。<a id="a-6k"></a>有比丘字迦留多将五百弟子在尼衍国中。<a id="a-6l"></a>十三事中。<a id="a-6m"></a>有三事不应忏。<a id="a-6n"></a>何等三抱持匿地不应忏。<a id="a-6o"></a>不真相助不应忏。<a id="a-6p"></a>淫戏檀越妇女及青衣不应忏。<a id="a-6q"></a>是为三不应忏。<a id="a-6r"></a>其余十事皆应忏。<a id="a-6s"></a>若犯过一日即悔。<a id="a-6t"></a>应作三日忏。<a id="a-6u"></a>若过三日不悔。<a id="a-6v"></a>应作七日忏。<a id="a-6w"></a>过七日不悔。<a id="a-6x"></a>应作十五日忏。<a id="a-6y"></a>若过十五日不悔。<a id="a-6z"></a>应作三十日忏。<a id="a-70"></a>若过三十日不悔。<a id="a-71"></a>当更受戒。<a id="a-72"></a>不者非沙门。<a id="a-73"></a>若欲忏者。<a id="a-74"></a>当得二十人。<a id="a-75"></a>不满二十人。<a id="a-76"></a>不应忏(言过三十日更受戒者律无此文竟不知出何典)三十事皆应忏。<a id="a-77"></a>当满七人比丘少一人不应忏。<a id="a-78"></a>若犯一日即悔。<a id="a-79"></a>应作三日忏。<a id="a-7A"></a>若过三日不悔。<a id="a-7B"></a>应作七日忏。<a id="a-7C"></a>若过七日不悔。<a id="a-7D"></a>应作十五日忏。<a id="a-7E"></a>若过十五日不悔。<a id="a-7F"></a>应作三十日忏。<a id="a-7G"></a>若过三十日不悔者。<a id="a-7H"></a>当作九十日忏。</p>
  <p id="a7I">九十事皆应忏。<a id="a-7J"></a>若犯过一日即悔。<a id="a-7K"></a>应作三日忏。<a id="a-7L"></a>过三日不悔。<a id="a-7M"></a>应作七日忏。<a id="a-7N"></a>过七日不悔。<a id="a-7O"></a>应作十五日忏。<a id="a-7P"></a>过十五日不悔。<a id="a-7Q"></a>应作三十日忏。<a id="a-7R"></a>过三十日不悔。<a id="a-7S"></a>应作九十日忏。<a id="a-7T"></a>若忏当满四人。</p>
  <p id="a7U">有十事应作羯磨羯磨德。<a id="a-7V"></a>一者久正戒。<a id="a-7W"></a>二者名闻三者智慧四者方便。<a id="a-7X"></a>五者能起功德。<a id="a-7Y"></a>六者有德。<a id="a-7Z"></a>七者当可比丘僧。<a id="a-7a"></a>八者可檀越。<a id="a-7b"></a>九者能致檀越。<a id="a-7c"></a>十者当满十岁。</p>
  <p id="a7d">复有四事应行。<a id="a-7e"></a>一者舍屋败。<a id="a-7f"></a>二者无檀越。<a id="a-7g"></a>三者饶蚊虻毒虫。<a id="a-7h"></a>四者国君嫉妒道。</p>
  <p id="a7i">复有四事应行。<a id="a-7j"></a>一者塔使。<a id="a-7k"></a>二者比丘僧使。<a id="a-7l"></a>三者三师使。<a id="a-7m"></a>四者学尽三师所知。<a id="a-7n"></a>应从师求尽至明者。</p>
  <p id="a7o">所有四事到他国不着袈裟无罪。<a id="a-7p"></a>一者无塔寺。<a id="a-7q"></a>二者无比丘僧。<a id="a-7r"></a>三者有盗贼。<a id="a-7s"></a>四者国君不乐道。</p>
  <p id="a7t">有七事不应止。<a id="a-7u"></a>一者闹门间。<a id="a-7v"></a>二者屠杀处。<a id="a-7w"></a>三者祠祀处。<a id="a-7x"></a>四者桥下。<a id="a-7y"></a>五者桥头。<a id="a-7z"></a>六者四徼道。<a id="a-80"></a>七者空闲处。<a id="a-81"></a>此七处恶鬼所止处。</p>
  <p id="a82">卧起欲出户有五事。<a id="a-83"></a>一者起下床。<a id="a-84"></a>不得使床有声。<a id="a-85"></a>二者着履先当抖擞。<a id="a-86"></a>三者正住着法衣。<a id="a-87"></a>四者欲开户先三弹指。<a id="a-88"></a>不得使户有声。<a id="a-89"></a>五者户中有佛像不得背出。<a id="a-8A"></a>当还向户而出。<a id="a-8B"></a>出不得住与人言。</p>
  <p id="a8C">澡嗽有五事。<a id="a-8D"></a>一者不得蹲。<a id="a-8E"></a>二者不得向佛塔亦莫背。<a id="a-8F"></a>三者不得向和上阿阇梨诸师亦莫背。<a id="a-8G"></a>四者不得于渎上若净地。<a id="a-8H"></a>五者不得中与人共语。<a id="a-8I"></a>亦莫受人礼。</p>
  <p id="a8J">用杨枝有五事。<a id="a-8K"></a>一者断当如度。<a id="a-8L"></a>二者破当如法。<a id="a-8M"></a>三者嚼头不得过三分。<a id="a-8N"></a>四者疏齿当中三啮。<a id="a-8O"></a>五者当汁澡自用。</p>
  <p id="a8P">刮舌有五事。<a id="a-8Q"></a>一者不得过三返。<a id="a-8R"></a>二者舌上血出当止。<a id="a-8S"></a>三者不得大振手污僧伽梨若足。<a id="a-8T"></a>四者弃杨枝莫当人道。<a id="a-8U"></a>五者常当着屏处。</p>
  <p id="a8V">取袈裟着时有五事。<a id="a-8W"></a>一者手搔身不得便着当更澡手。<a id="a-8X"></a>二者手未澡不得便持袈裟。<a id="a-8Y"></a>三者袈裟不得从上牵下。<a id="a-8Z"></a>当以右手逆排左手从下受。<a id="a-8a"></a>四者以下持袈裟。<a id="a-8b"></a>当先抖擞之乃申着。<a id="a-8c"></a>五者不得从前掉着臂上。</p>
  <p id="a8d">复有五事。<a id="a-8e"></a>一者当先到等。<a id="a-8f"></a>不得令下着地。<a id="a-8g"></a>二者当下两头。<a id="a-8h"></a>不得令着足。<a id="a-8i"></a>三者着袈裟不得正向佛塔亦莫背。<a id="a-8j"></a>四者不得向上坐若三师亦莫背五者襞袈裟。<a id="a-8k"></a>不得以口衔。<a id="a-8l"></a>亦不得以两手奋。</p>
  <p id="a8m">绕塔有五事。<a id="a-8n"></a>一者低头视地。<a id="a-8o"></a>二者不得蹈虫。<a id="a-8p"></a>三者不得左右顾视。<a id="a-8q"></a>四者不得唾塔前地上。<a id="a-8r"></a>五者不得中住与人语。</p>
  <p id="a8s">当念有五事。<a id="a-8t"></a>一者当念佛功德。<a id="a-8u"></a>二者当念佛经戒。<a id="a-8v"></a>三者当念佛智慧。<a id="a-8w"></a>四者当念佛恩大难报。<a id="a-8x"></a>五者当念佛精进乃至泥洹。</p>
  <p id="a8y">复有五事。<a id="a-8z"></a>一者当念比丘僧。<a id="a-90"></a>二者当念师恩。<a id="a-91"></a>三者当念父母恩。<a id="a-92"></a>四者当念同学恩。<a id="a-93"></a>五者当念一切人皆使解脱离一切苦。</p>
  <p id="a94">复有五事。<a id="a-95"></a>一者当自念学慧。<a id="a-96"></a>二者当念除三毒。<a id="a-97"></a>三者当念求要道。<a id="a-98"></a>四者视塔上草生。<a id="a-99"></a>念以手去之不得捉拔。<a id="a-9A"></a>五者见有不净即分除。</p>
  <p id="a9B">复有五事。<a id="a-9C"></a>一者天雨当脱履塔下乃上礼佛。<a id="a-9D"></a>二者已当从次第坐依大小坐当问讯。<a id="a-9E"></a>三者僧有众事。<a id="a-9F"></a>若使行即当行。<a id="a-9G"></a>四者欲出行。<a id="a-9H"></a>当有所报师令知。<a id="a-9I"></a>五者闻揵槌声即当出会。</p>
  <p id="a9J">暮入户有五事。<a id="a-9K"></a>一者欲入当住。<a id="a-9L"></a>三弹指入不得使户有声。<a id="a-9M"></a>二者履污泥当于外脱去。<a id="a-9N"></a>三者当如法解袈裟着常处。<a id="a-9O"></a>四者当取履拭持着屏处。<a id="a-9P"></a>五者已当澡洗却住随意所愿。</p>
  <p id="a9Q">欲上床有五事。<a id="a-9R"></a>一者当徐却踞床。<a id="a-9S"></a>二者不得匍匐上。<a id="a-9T"></a>三者不得使床有声。<a id="a-9U"></a>四者不得大拂拭床席使有声。<a id="a-9V"></a>五者洗足未燥当拭之。</p>
  <p id="a9W">在床上有五事。<a id="a-9X"></a>一者不得大欠。<a id="a-9Y"></a>二者不得吒喷(普寸)喈。<a id="a-9Z"></a>三者不得叹息思念世间事。<a id="a-9a"></a>四者不得倚壁卧。<a id="a-9b"></a>五者欲起坐当以时。<a id="a-9c"></a>若意走不定。<a id="a-9d"></a>当自责本即起。</p>
  <p id="a9e">经行有五事。<a id="a-9f"></a>一者当于闲处。<a id="a-9g"></a>二者当于户前。<a id="a-9h"></a>三者当于讲堂前。<a id="a-9i"></a>四者当于塔下。<a id="a-9j"></a>五者当于阁下。</p>
  <p id="a9k">复有五事。<a id="a-9l"></a>一者不得于阁上坐。<a id="a-9m"></a>二者不得持杖寺中行。<a id="a-9n"></a>三者不得卧诵经。<a id="a-9o"></a>四者不得着屐。<a id="a-9p"></a>五者不得大举足蹈地使有声。</p>
  <p id="a9q">卧有五事。<a id="a-9r"></a>一者当头首向佛。<a id="a-9s"></a>二者不得卧视佛。<a id="a-9t"></a>三者不得双申两足。<a id="a-9u"></a>四者不得向壁卧。<a id="a-9v"></a>亦不得伏卧。<a id="a-9w"></a>五者不得竖两膝更上下足。<a id="a-9x"></a>要当枕手捡两足累两膝。</p>
  <p id="a9y">夜起读经有五事。<a id="a-9z"></a>一者不得念我经戒利。<a id="a-A0"></a>余人不如我。<a id="a-A1"></a>二者设不利。<a id="a-A2"></a>不得言我经戒不利。<a id="a-A3"></a>正为某比丘事故乱我意。<a id="a-A4"></a>三者不得坐念人恶。<a id="a-A5"></a>四者设明日欲问所疑。<a id="a-A6"></a>不得说余。<a id="a-A7"></a>直当说不解者所知而已。<a id="a-A8"></a>五者不得念言。<a id="a-A9"></a>当持是经中语以行问人使穷。<a id="a-AA"></a>但有是念非贤者法。</p>
  <p id="aAB">在寺中有五事。<a id="a-AC"></a>一者不得持舍后履上塔上。<a id="a-AD"></a>二者不得逆塔行。<a id="a-AE"></a>三者不得背佛出门户。<a id="a-AF"></a>四者不得唾塔上。<a id="a-AG"></a>五者不得行塔栏木坐上。</p>
  <p id="aAH">复有五事。<a id="a-AI"></a>一者不得取非物着非处。<a id="a-AJ"></a>二者舍后还不得过用摩摩德水澡手。<a id="a-AK"></a>三者不得妄用众家手巾。<a id="a-AL"></a>四者不得于众家井上澡足。<a id="a-AM"></a>五者不得妄取众家一切人物。<a id="a-AN"></a>有所取当报主复有五事。<a id="a-AO"></a>一者不得与白衣共调譺相骂。<a id="a-AP"></a>二者与人共语不得颔头。<a id="a-AQ"></a>三者不得于上座床上坐。<a id="a-AR"></a>四者不得于上座前踞。<a id="a-AS"></a>五者不得与和上阿阇梨并坐。</p>
  <p id="aAT">复有五事。<a id="a-AU"></a>一者不得上树。<a id="a-AV"></a>二者不得持梨掷与人。<a id="a-AW"></a>三者不得持水洒人。<a id="a-AX"></a>四者水中有虫不得饮若洗。<a id="a-AY"></a>五者人骂比丘。<a id="a-AZ"></a>比丘不得报。</p>
  <p id="aAa">复有五事。<a id="a-Ab"></a>一者不得嗔恚挝骂畜生。<a id="a-Ac"></a>二者不得恶口骂人作畜生。<a id="a-Ad"></a>三者不得坐卧令使有画床上。<a id="a-Ae"></a>四者不得花香脂粉自着身上。<a id="a-Af"></a>五者不得歌咏作唱伎。<a id="a-Ag"></a>若有音乐不得观听。</p>
  <p id="aAh">饭时有五事。<a id="a-Ai"></a>一者比丘以饭不得言。<a id="a-Aj"></a>我知何时当死。<a id="a-Ak"></a>但复自饱饭来。<a id="a-Al"></a>二者比丘饭已。<a id="a-Am"></a>饱人复持饭来与。<a id="a-An"></a>比丘不得受。<a id="a-Ao"></a>三者比丘饭有余。<a id="a-Ap"></a>不得持掷人。<a id="a-Aq"></a>亦不得以掷草上。<a id="a-Ar"></a>四者饭有余当持泻净地。<a id="a-As"></a>五者人有少所余请比丘去饭不应住行应请饭。<a id="a-At"></a>复有十事。<a id="a-Au"></a>一者住当弹指直入。<a id="a-Av"></a>二者当视席坐。<a id="a-Aw"></a>三者席下有钱刀果蓏不应坐。<a id="a-Ax"></a>四者若兵器衣物在坐下。<a id="a-Ay"></a>若承尘土不得坐上。<a id="a-Az"></a>五者若金银好漆器在前。<a id="a-B0"></a>不得把持形相。<a id="a-B1"></a>六者不得数顾视檀越家妇女。<a id="a-B2"></a>七者当如法坐。<a id="a-B3"></a>八者未食不得为人说法。<a id="a-B4"></a>九者不得饭上有所求索。<a id="a-B5"></a>十者饭未饱不得语。</p>
  <p id="aB6">不应作礼有五事。<a id="a-B7"></a>一者至舍后还。<a id="a-B8"></a>不得中道为人作礼。<a id="a-B9"></a>亦莫受人礼。<a id="a-BA"></a>二者上座卧不得为作礼。<a id="a-BB"></a>亦莫受人礼。<a id="a-BC"></a>三者上座澡嗽口。<a id="a-BD"></a>不得为作礼。<a id="a-BE"></a>自嗽口亦莫受人礼。<a id="a-BF"></a>四者上座收槃未竟。<a id="a-BG"></a>不得为作礼。<a id="a-BH"></a>自前槃未收亦莫受人礼。<a id="a-BI"></a>五者上座饭。<a id="a-BJ"></a>不得为作礼。<a id="a-BK"></a>自饭亦莫受人礼。</p>
  <p id="aBL">不应作礼。<a id="a-BM"></a>有五事。<a id="a-BN"></a>一者若读经若持经。<a id="a-BO"></a>不应为上座作礼。<a id="a-BP"></a>二者上座在下处。<a id="a-BQ"></a>自在高处。<a id="a-BR"></a>不应作礼。<a id="a-BS"></a>三者上座在前若已去。<a id="a-BT"></a>不应从后作礼。<a id="a-BU"></a>四者不得座上为上座作礼。<a id="a-BV"></a>五者不得着帽为佛作礼。<a id="a-BW"></a>若三师比丘僧上座。<a id="a-BX"></a>其罪重比丘着泥洹僧有五事。<a id="a-BY"></a>一者不得到持下着上。<a id="a-BZ"></a>二者当使四边等。<a id="a-Ba"></a>三者襞头当近左面。<a id="a-Bb"></a>四者结带当于右面。<a id="a-Bc"></a>五者带当三绕。<a id="a-Bd"></a>不得垂两头。</p>
  <p id="aBe">露着泥洹僧。<a id="a-Bf"></a>有十事。<a id="a-Bg"></a>一者上无僧迦支不得着袈裟。<a id="a-Bh"></a>二者不得持上塔佛像前。<a id="a-Bi"></a>三者不得持入讲堂中。<a id="a-Bj"></a>四者不得持三师前住。<a id="a-Bk"></a>五者不得上座共说经。<a id="a-Bl"></a>六者不得持与上座共并坐。<a id="a-Bm"></a>七者不得持至摩波利床上坐。<a id="a-Bn"></a>八者不得持入上座室中。<a id="a-Bo"></a>九者不得持入食堂中若僧前。<a id="a-Bp"></a>十者上无僧迦支。<a id="a-Bq"></a>不应出门下楼三尺。</p>
  <p id="aBr">着三法衣有五事。<a id="a-Bs"></a>一者着泥洹僧上无中尼卫。<a id="a-Bt"></a>不得着安陀会。<a id="a-Bu"></a>二者着中尼卫上无安陀会。<a id="a-Bv"></a>不得着郁多罗僧。<a id="a-Bw"></a>三者着安陀会上。<a id="a-Bx"></a>无郁多罗僧。<a id="a-By"></a>不得着僧伽梨。<a id="a-Bz"></a>四者三衣当令中外等。<a id="a-C0"></a>五者不得过三色。<a id="a-C1"></a>如法行步。<a id="a-C2"></a>是为道法。</p>
  <p id="aC3">持钵有五事。<a id="a-C4"></a>一者当令带坚。<a id="a-C5"></a>二者当着左腋下。<a id="a-C6"></a>三者行时当使外向。<a id="a-C7"></a>四者不得使下扈相近。<a id="a-C8"></a>五者饭已持钵当还使自向。</p>
  <p id="aC9">澡钵有五事。<a id="a-CA"></a>一者当用澡豆若皂荚。<a id="a-CB"></a>二者不得于净地。<a id="a-CC"></a>三者不得向塔比丘僧若三师。<a id="a-CD"></a>四者不得跳掷弃水。<a id="a-CE"></a>五者不得以污巾拭中外。<a id="a-CF"></a>各当有常巾。<a id="a-CG"></a>手摩燥为善。<a id="a-CH"></a>急欲出会时。<a id="a-CI"></a>当着日中使燥向火。</p>
  <p id="aCJ">持户钥有五事。<a id="a-CK"></a>一者欲出时常当先所披贯臂着指。<a id="a-CL"></a>二者欲闭户不得并持钥。<a id="a-CM"></a>牵大户当谛视。<a id="a-CN"></a>三者欲开户。<a id="a-CO"></a>不得并持钥大排户。<a id="a-CP"></a>当徐脱之。<a id="a-CQ"></a>四者着常处取持自近。<a id="a-CR"></a>五者至七日当拭去鉎持。</p>
  <p id="aCS">复有五事。<a id="a-CT"></a>一者不得与女人连席坐。<a id="a-CU"></a>二者若贤明医师不得从问诸药诸事。<a id="a-CV"></a>三者不得与世人诤语。<a id="a-CW"></a>四者母人与比丘对坐。<a id="a-CX"></a>不得妄说不急事。<a id="a-CY"></a>五者设见因缘不可意。<a id="a-CZ"></a>即当起去。</p>
  <p id="aCa">行至人家读经有五事。<a id="a-Cb"></a>一者当四人俱。<a id="a-Cc"></a>二者往当随次如法坐。<a id="a-Cd"></a>三者当视因缘。<a id="a-Ce"></a>可读经不。<a id="a-Cf"></a>不可读经不。<a id="a-Cg"></a>四者若坐席人不欲闻经。<a id="a-Ch"></a>当退止。<a id="a-Ci"></a>五者若座中有醉者。<a id="a-Cj"></a>恶言形相经者不应复读。</p>
  <p id="aCk">比丘至郡国县长吏。<a id="a-Cl"></a>有三事应往。<a id="a-Cm"></a>一者为三师事故。<a id="a-Cn"></a>二者为病死亡。<a id="a-Co"></a>来呼比丘读经故。<a id="a-Cp"></a>三者请比丘饭故。</p>
  <p id="aCq">有七事不应往。<a id="a-Cr"></a>一者不得妄往候事。<a id="a-Cs"></a>二者不得事事往到。<a id="a-Ct"></a>三者不得强往从请事。<a id="a-Cu"></a>四者设往不得为说诸药事。<a id="a-Cv"></a>五者若呼比丘。<a id="a-Cw"></a>问世间事。<a id="a-Cx"></a>若难异经。<a id="a-Cy"></a>六者呼比丘教相星宿视岁善恶。<a id="a-Cz"></a>七者比国起兵。<a id="a-D0"></a>欲呼比丘宜军事。<a id="a-D1"></a>如贤者不应往。</p>
  <p id="aD2">上高座读经有五事。<a id="a-D3"></a>一者当先礼佛。<a id="a-D4"></a>二者当礼经法上座。<a id="a-D5"></a>三者当先一足蹑阿僧提上正住坐。<a id="a-D6"></a>四者当还向上座。<a id="a-D7"></a>五者先手安座乃却坐已。</p>
  <p id="aD8">坐有五事。<a id="a-D9"></a>一者当正法衣安坐。<a id="a-DA"></a>二者犍捶声绝当先赞偈呗。<a id="a-DB"></a>三者当随因缘读。<a id="a-DC"></a>四者若有不可意人。<a id="a-DD"></a>不得于座上嗔恚。<a id="a-DE"></a>五者若有持物施者。<a id="a-DF"></a>当排下着前。</p>
  <p id="aDG">不应说经有五事。<a id="a-DH"></a>一者人不敬三师。<a id="a-DI"></a>二者人犯戒。<a id="a-DJ"></a>三者诽谤佛道。<a id="a-DK"></a>四者比丘问经不如法。<a id="a-DL"></a>五者不应为白衣说比丘戒经。<a id="a-DM"></a>得罪。</p>
  <p id="aDN">复有五事。<a id="a-DO"></a>一者相牵连臂。<a id="a-DP"></a>二者同小床。<a id="a-DQ"></a>三者人知少所经。<a id="a-DR"></a>欲来难比丘。<a id="a-DS"></a>四者说经人不听。<a id="a-DT"></a>五者人病酒。<a id="a-DU"></a>皆不应为说法。</p>
  <p id="aDV">欲坐禅复有五事。<a id="a-DW"></a>一者当随时。<a id="a-DX"></a>二者当得安床。<a id="a-DY"></a>三者当得端坐。<a id="a-DZ"></a>四者当得闲处。<a id="a-Da"></a>五者当得善知识。</p>
  <p id="aDb">复有五事。<a id="a-Dc"></a>一者当得好善檀越。<a id="a-Dd"></a>二者当有善意。<a id="a-De"></a>三者当有善药。<a id="a-Df"></a>四者当能服药。<a id="a-Dg"></a>五者当得助尔乃得猗。<a id="a-Dh"></a>随时者。<a id="a-Di"></a>谓四时。<a id="a-Dj"></a>安床者。<a id="a-Dk"></a>谓绳床。<a id="a-Dl"></a>软座者。<a id="a-Dm"></a>谓毛坐。<a id="a-Dn"></a>闲处者。<a id="a-Do"></a>谓山中树下。<a id="a-Dp"></a>亦谓私寺中不与人共。<a id="a-Dq"></a>善知识者。<a id="a-Dr"></a>谓同居。<a id="a-Ds"></a>善檀越者。<a id="a-Dt"></a>谓令人无所求。<a id="a-Du"></a>善意者。<a id="a-Dv"></a>谓能观善。<a id="a-Dw"></a>善药者。<a id="a-Dx"></a>谓能伏意。<a id="a-Dy"></a>能服药者。<a id="a-Dz"></a>谓不念万物。<a id="a-E0"></a>善助者。<a id="a-E1"></a>谓禅带。</p>
  <p id="aE2">禅带有五事。<a id="a-E3"></a>一者当广一尺。<a id="a-E4"></a>二者当长八尺。<a id="a-E5"></a>三者当头有钩。<a id="a-E6"></a>四者当三重。<a id="a-E7"></a>五者不得用生草。<a id="a-E8"></a>亦不得用金钩。</p>
  <p id="aE9">有五事不应用坐。<a id="a-EA"></a>一者众坐时。<a id="a-EB"></a>二者入城时。<a id="a-EC"></a>三者九十日竟时。<a id="a-ED"></a>四者与三师同处为恭敬。<a id="a-EE"></a>五者至白衣家若客舍皆不应独自一室中安隐时得用作私匿。</p>
  <p id="aEF">有五事。<a id="a-EG"></a>一者当用熟韦。<a id="a-EH"></a>二者当如法作。<a id="a-EI"></a>三者不过再重。<a id="a-EJ"></a>四者不得丝缀之。<a id="a-EK"></a>五者着当如法。<a id="a-EL"></a>不得使湿着。</p>
  <p id="aEM">有五事。<a id="a-EN"></a>一者不得着礼佛。<a id="a-EO"></a>二者不得着入众坐。<a id="a-EP"></a>三者不得着上佛塔上。<a id="a-EQ"></a>四者不得着经行。<a id="a-ER"></a>五者天雨不得着自得分卫。</p>
  <p id="aES">复有五事。<a id="a-ET"></a>一者不得着入三师室。<a id="a-EU"></a>二者不得持问经。<a id="a-EV"></a>三者不得着持为和上阿阇梨作礼。<a id="a-EW"></a>四者不得着为众僧作礼。<a id="a-EX"></a>五者日暮不得用洗。</p>
  <p id="aEY">有五事应相入室。<a id="a-EZ"></a>一者问讯。<a id="a-Ea"></a>二者病瘦往瞻视。<a id="a-Eb"></a>三者问经。<a id="a-Ec"></a>四者有所借。<a id="a-Ed"></a>五者众人使往呼住有五事。<a id="a-Ee"></a>一者当于外弹指。<a id="a-Ef"></a>二者入当脱帽。<a id="a-Eg"></a>三者当作礼。<a id="a-Eh"></a>四者当正住人教坐乃坐。<a id="a-Ei"></a>五者不得忘持入经。</p>
  <p id="aEj">问经有五事。<a id="a-Ek"></a>一者当如法下床问。<a id="a-El"></a>二者不得共坐问。<a id="a-Em"></a>三者有不解直当问。<a id="a-En"></a>四者不得持意念外因缘。<a id="a-Eo"></a>五者设解头面着地作礼反向。<a id="a-Ep"></a>出户复有五事。<a id="a-Eq"></a>一者不得教买某来我欲饭之。<a id="a-Er"></a>二者不得持果蓏与沙弥。<a id="a-Es"></a>汝持授我我欲食之。<a id="a-Et"></a>三者不得调譺卧人床上。<a id="a-Eu"></a>四者不得唾人净地。<a id="a-Ev"></a>五者人如法呵之。<a id="a-Ew"></a>不得怒去。<a id="a-Ex"></a>是为恭敬。</p>
  <p id="aEy">和上当有十五德。<a id="a-Ez"></a>一者当知戒。<a id="a-F0"></a>二者当持戒。<a id="a-F1"></a>三者当不犯戒。<a id="a-F2"></a>四者当知经。<a id="a-F3"></a>五者当自守。<a id="a-F4"></a>六者当教经。<a id="a-F5"></a>七者当教诫。<a id="a-F6"></a>八者当教习意。<a id="a-F7"></a>九者当教稍稍受。<a id="a-F8"></a>十者当教法则。<a id="a-F9"></a>十一者当自有隐德。<a id="a-FA"></a>十二者能致檀越。<a id="a-FB"></a>十三者不得有独匿心。<a id="a-FC"></a>十四者人持物来。<a id="a-FD"></a>当言皆为众人物。<a id="a-FE"></a>十五者占视病瘦。<a id="a-FF"></a>当令差。</p>
  <p id="aFG">复有十五事。<a id="a-FH"></a>一者有弟子当能衣食。<a id="a-FI"></a>二者当能经纪。<a id="a-FJ"></a>三者当能解经令知义。<a id="a-FK"></a>四者有深经好语。<a id="a-FL"></a>皆悉当教弟子。<a id="a-FM"></a>五者有所问当能报语。<a id="a-FN"></a>六者当能分别。<a id="a-FO"></a>为说三恶道罪。<a id="a-FP"></a>七者当能教黠慧如我胜我。<a id="a-FQ"></a>八者当教持戒分别知所行。<a id="a-FR"></a>九者当教晓戒随说。<a id="a-FS"></a>十者当审弟子意节度与。<a id="a-FT"></a>阿阇梨当有五德。<a id="a-FU"></a>一者当有四阿含。<a id="a-FV"></a>二者当有戒具德。<a id="a-FW"></a>三者当有慧德。<a id="a-FX"></a>四者当有大德。<a id="a-FY"></a>五者当自守。</p>
  <p id="aFZ">复有五事。<a id="a-Fa"></a>一者作师当自持戒。<a id="a-Fb"></a>二者设弟子衣被破败当能给与。<a id="a-Fc"></a>三者弟子病瘦。<a id="a-Fd"></a>当能瞻视。<a id="a-Fe"></a>四者当致布施。<a id="a-Ff"></a>分别为说罪福。<a id="a-Fg"></a>五者十岁应作和上。<a id="a-Fh"></a>所知当具悉。</p>
  <p id="aFi">复有五事。<a id="a-Fj"></a>一者当教学慧。<a id="a-Fk"></a>二者当教多诵经。<a id="a-Fl"></a>三者当教能解经。<a id="a-Fm"></a>四者当教深经。<a id="a-Fn"></a>五者当教莫与人诤经。</p>
  <p id="aFo">复有五事。<a id="a-Fp"></a>一者当教诫。<a id="a-Fq"></a>二者当教稍稍受。<a id="a-Fr"></a>三者当教知戒。<a id="a-Fs"></a>四者当教持戒。<a id="a-Ft"></a>五者当教。<a id="a-Fu"></a>随和上。<a id="a-Fv"></a>十岁尽所知事。<a id="a-Fw"></a>事师有五事。<a id="a-Fx"></a>一者当畏敬师。<a id="a-Fy"></a>二者。<a id="a-Fz"></a>当随师教诫。<a id="a-G0"></a>三者当随顺师意。<a id="a-G1"></a>四者当识师语。<a id="a-G2"></a>五者不得违师教。</p>
  <p id="aG3">复有五事。<a id="a-G4"></a>一者朝暮往问讯安否。<a id="a-G5"></a>二者往当着袈裟脱帽。<a id="a-G6"></a>三者往至户前当三弹指。<a id="a-G7"></a>不得纵横入。<a id="a-G8"></a>四者当头面着地作礼。<a id="a-G9"></a>前长跪问消息。<a id="a-GA"></a>五者若师言贤者某人来。<a id="a-GB"></a>说卿所作不如法。<a id="a-GC"></a>汝自知犯过不。<a id="a-GD"></a>设有即当悔过。<a id="a-GE"></a>言某实愚痴。<a id="a-GF"></a>若无有不得还语。<a id="a-GG"></a>师教去即起作礼。<a id="a-GH"></a>还向出户。</p>
  <p id="aGI">复有五事。<a id="a-GJ"></a>一者当为师取宾揵澡槃。<a id="a-GK"></a>出净洗着水持还。<a id="a-GL"></a>二者当拂拭床席次襞被杭。<a id="a-GM"></a>三者当为师襞袈裟着常处。<a id="a-GN"></a>四者自却住。<a id="a-GO"></a>师教坐不得便坐。<a id="a-GP"></a>师三言坐。<a id="a-GQ"></a>乃应坐。<a id="a-GR"></a>若问卿经利不。<a id="a-GS"></a>若不教诵不应便诵。<a id="a-GT"></a>五者若自问经戒。<a id="a-GU"></a>视时可问不应问。</p>
  <p id="aGV">复有五事。<a id="a-GW"></a>当报。<a id="a-GX"></a>一者沐浴剃头。<a id="a-GY"></a>二者澡洗。<a id="a-GZ"></a>三者出行。<a id="a-Ga"></a>若近读。<a id="a-Gb"></a>四者若作众事。<a id="a-Gc"></a>五者病瘦服药。<a id="a-Gd"></a>有弟子事师二十事。<a id="a-Ge"></a>若比丘作法衣服。<a id="a-Gf"></a>有五事。<a id="a-Gg"></a>一者当头面着地作礼。<a id="a-Gh"></a>二者当如事说。<a id="a-Gi"></a>某到。<a id="a-Gj"></a>某今持作。<a id="a-Gk"></a>某白如是。<a id="a-Gl"></a>三者师默然不报。<a id="a-Gm"></a>当起作礼去。<a id="a-Gn"></a>四者若听使作。<a id="a-Go"></a>当如法受教。<a id="a-Gp"></a>五者师若言是未可作。<a id="a-Gq"></a>某使广若干长若干。<a id="a-Gr"></a>当随师教不得违。</p>
  <p id="aGs">复有五事。<a id="a-Gt"></a>一者三衣不具。<a id="a-Gu"></a>急当具足。<a id="a-Gv"></a>二者已具不复多作。<a id="a-Gw"></a>三者法衣破败应当作。<a id="a-Gx"></a>四者衣未极败不应作。<a id="a-Gy"></a>五者作法衣当如度。<a id="a-Gz"></a>得作三色青黄木兰。<a id="a-H0"></a>是为衣服。</p>
  <p id="aH1">染法衣有五事。<a id="a-H2"></a>一者当用净器。<a id="a-H3"></a>二者当屏处。<a id="a-H4"></a>三者当令竿坚。<a id="a-H5"></a>四者不得离去。<a id="a-H6"></a>五者当数持视。</p>
  <p id="aH7">着法衣有五事。<a id="a-H8"></a>一者至檀越家。<a id="a-H9"></a>不得开胸前入门。<a id="a-HA"></a>二者不得以法衣挂肘入。<a id="a-HB"></a>三者不得摸法衣入门。<a id="a-HC"></a>四者不得担法衣入门。<a id="a-HD"></a>五者不得左右顾视。</p>
  <p id="aHE">行到时着法衣。<a id="a-HF"></a>有五事。<a id="a-HG"></a>一者道中见三师。<a id="a-HH"></a>当出右肩。<a id="a-HI"></a>二者覆两肩。<a id="a-HJ"></a>当从喉下出右手。<a id="a-HK"></a>三者覆两肩。<a id="a-HL"></a>得从下出右手。<a id="a-HM"></a>四者行泥中。<a id="a-HN"></a>得持一手敛衣。<a id="a-HO"></a>五者还入户恐污衣。<a id="a-HP"></a>得两手敛衣。</p>
  <p id="aHQ">不应着僧伽梨。<a id="a-HR"></a>有三事。<a id="a-HS"></a>一者作塔事。<a id="a-HT"></a>二者作招提僧事。<a id="a-HU"></a>三者作比丘僧事。</p>
  <p id="aHV">复有十事。<a id="a-HW"></a>一者补未讫。<a id="a-HX"></a>二者浣未燥。<a id="a-HY"></a>三者沙弥持钥出未入。<a id="a-HZ"></a>四者大风。<a id="a-Ha"></a>五者雨堕。<a id="a-Hb"></a>六者大水。<a id="a-Hc"></a>七者大火。<a id="a-Hd"></a>八者县官。<a id="a-He"></a>九者盗贼。<a id="a-Hf"></a>十者与女人事。</p>
  <p id="aHg">复有五事。<a id="a-Hh"></a>一者泥湿。<a id="a-Hi"></a>二者霜露。<a id="a-Hj"></a>三者大阴。<a id="a-Hk"></a>四者入出。<a id="a-Hl"></a>五者远行。</p>
  <p id="aHm">曝法衣有五事。<a id="a-Hn"></a>一者风起不得曝。<a id="a-Ho"></a>二者六日当还一曝。<a id="a-Hp"></a>三者不得当人径。<a id="a-Hq"></a>四者不得太久。<a id="a-Hr"></a>五者不得即襞。<a id="a-Hs"></a>且当尽起。</p>
  <p id="aHt">浣法衣有五事。<a id="a-Hu"></a>一者不得持足蹋。<a id="a-Hv"></a>二者不得两手着擩。<a id="a-Hw"></a>三者不得两手捉提。<a id="a-Hx"></a>四者不得持衣披戏人。<a id="a-Hy"></a>五者不得襞着席下居。</p>
  <p id="aHz">复有五事。<a id="a-I0"></a>一者着净巾上。<a id="a-I1"></a>二者欲襞持入。<a id="a-I2"></a>当从人受。<a id="a-I3"></a>三者持入当着常处。<a id="a-I4"></a>四者不得持余衣着上。<a id="a-I5"></a>五者不得襞法衣卧上。</p>
  <p id="aI6">复有五事。<a id="a-I7"></a>一者不得无三法衣入众僧坐。<a id="a-I8"></a>二者法衣不具。<a id="a-I9"></a>不得入寺中止。<a id="a-IA"></a>三者至舍后未净手不得着衣。<a id="a-IB"></a>四者至舍后未用水不得上塔。<a id="a-IC"></a>五者至舍后。<a id="a-ID"></a>当脱袈裟僧迦支。</p>
  <p id="aIE">沐浴剃头报有五事。<a id="a-IF"></a>一者从十五日至十五日报。<a id="a-IG"></a>具沐浴剃头应报。<a id="a-IH"></a>二者澡洗当报。<a id="a-II"></a>三者除手足爪应报。<a id="a-IJ"></a>四者自知常。<a id="a-IK"></a>若小小不应报。<a id="a-IL"></a>五者自知不应时。<a id="a-IM"></a>皆不应报。<a id="a-IN"></a>欲出行报有五事。<a id="a-IO"></a>一者当头面作礼。<a id="a-IP"></a>二者当正住如事说。<a id="a-IQ"></a>三者已可当礼。<a id="a-IR"></a>四者若师可止不得违。<a id="a-IS"></a>五者。<a id="a-IT"></a>欲还入室读经。</p>
  <p id="aIU">入浴室有二十五事。<a id="a-IV"></a>一者当低头入。<a id="a-IW"></a>不得上向。<a id="a-IX"></a>二者当随次踞。<a id="a-IY"></a>勿当日前。<a id="a-IZ"></a>三者不得读经狂语。<a id="a-Ia"></a>四者日达嚫。<a id="a-Ib"></a>不得以水洗。<a id="a-Ic"></a>五者不得取日水用。<a id="a-Id"></a>六者不得持水浇火。<a id="a-Ie"></a>七者不得呵火多少。<a id="a-If"></a>八者不得多用人水。<a id="a-Ig"></a>九者不得于中浣手巾衣。<a id="a-Ih"></a>十者浴已即出去十一者和上阿阇梨在中不得入。<a id="a-Ii"></a>十二者三师浴。<a id="a-Ij"></a>当入回之。<a id="a-Ik"></a>十三者三师浴。<a id="a-Il"></a>当持衣住外待。<a id="a-Im"></a>十四者已出易衣。<a id="a-In"></a>当取浴布浣之。<a id="a-Io"></a>十五者自入浴当报。<a id="a-Ip"></a>十六者入当着麻油。<a id="a-Iq"></a>十七者当用土。<a id="a-Ir"></a>十八者用澡豆。<a id="a-Is"></a>十九者当用灰。<a id="a-It"></a>二十者当用汤已乃用水。<a id="a-Iu"></a>二十一者当多少诵经二十二者当持水澡浴处。<a id="a-Iv"></a>二十三者不得住上座前二十四者设无日当达嚫礼越主二十五者出。<a id="a-Iw"></a>不得当风住急入室。</p>
  <p id="aIx">入温室有二十五事。<a id="a-Iy"></a>一者当随次坐。<a id="a-Iz"></a>二者各自读经。<a id="a-J0"></a>三者当思惟念道。<a id="a-J1"></a>四者不得妄起至上座前。<a id="a-J2"></a>五者不得与下座共说世事。<a id="a-J3"></a>六者闻揵槌声当先礼佛。<a id="a-J4"></a>七者当礼比丘僧。<a id="a-J5"></a>八者不得至上座处坐。<a id="a-J6"></a>九者不得左右顾视语。<a id="a-J7"></a>十者不得唾污净地。<a id="a-J8"></a>十一者不得呵叱下座。<a id="a-J9"></a>十二者不得呵人火。<a id="a-JA"></a>十三者不得数起出入。<a id="a-JB"></a>十四者行不得使足有声。<a id="a-JC"></a>十五者出当牵户反闭之。<a id="a-JD"></a>十六者设户已闭当弹指。<a id="a-JE"></a>十七者不得大排户使有声。<a id="a-JF"></a>十八者已弹指安心读经。<a id="a-JG"></a>十九者。<a id="a-JH"></a>自读经不得中语。<a id="a-JI"></a>二十者人读经不得妄语。<a id="a-JJ"></a>二十一者读经未竟。<a id="a-JK"></a>不得数起使床有声乱人意。<a id="a-JL"></a>二十二者读经未竟。<a id="a-JM"></a>不得先去卧。<a id="a-JN"></a>二十三者达嚫未已。<a id="a-JO"></a>不得便开户去。<a id="a-JP"></a>二十四者当礼佛。<a id="a-JQ"></a>二十五者当礼上座。</p>
  <p id="aJR">入堂室有五事。<a id="a-JS"></a>一者当礼上坐。<a id="a-JT"></a>二者不得解袈裟着上座前舍起。<a id="a-JU"></a>三者不得大声。<a id="a-JV"></a>四者不得聚语笑。<a id="a-JW"></a>五者上座说经。<a id="a-JX"></a>当一意听。</p>
  <p id="aJY">复有五事。<a id="a-JZ"></a>一者人说经时有是非不得中断人语。<a id="a-Ja"></a>二者已竟徐起问疑。<a id="a-Jb"></a>三者不得诤经以恶意相向。<a id="a-Jc"></a>四者不得嗔恚卧人坐上。<a id="a-Jd"></a>五者当思惟自责。</p>
  <p id="aJe">对问经。<a id="a-Jf"></a>有三事应问。<a id="a-Jg"></a>三事不应问。<a id="a-Jh"></a>一者人身安隐应问。<a id="a-Ji"></a>二者人欢喜时应问。<a id="a-Jj"></a>三者人自说经随时因缘应问。<a id="a-Jk"></a>人身不安隐不应问。<a id="a-Jl"></a>若不欢喜不应问。<a id="a-Jm"></a>人说他事不应问。</p>
 </body>
</html>