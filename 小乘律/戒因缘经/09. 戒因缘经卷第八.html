<!doctype html>
<html id="z3IBVAWrn" data-ver="536">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第八</h1>
  <h2 id="a2">鼻奈耶卷第八</h2>
  <h2 id="a3">波逸提法第五之二</h2>
  <p id="a4">佛世尊游舍卫国祇树给孤独园。<a id="a-5"></a>尔时世尊未结过中食戒。<a id="a-6"></a>尊者迦留陀夷日下晡。<a id="a-7"></a>着衣持钵入舍卫殡陀跋陀。<a id="a-8"></a>天阴夜黑厚云。<a id="a-9"></a>掣电霹雳光亘然明。<a id="a-A"></a>有一妊娠妇女。<a id="a-B"></a>出外汲水。<a id="a-C"></a>尊者迦留陀夷至门欲入分卫。<a id="a-D"></a>电光中见迦留陀夷。<a id="a-E"></a>大惊怖惧。<a id="a-F"></a>便失声言。<a id="a-G"></a>毗舍支。<a id="a-H"></a>(毗舍支鬼也)迦留陀夷答。<a id="a-I"></a>我是沙门非鬼。<a id="a-J"></a>妇人答。<a id="a-K"></a>若沙门者不杀汝父不害汝母。<a id="a-L"></a>而堕我娠。<a id="a-M"></a>时此妇人往语十二法比丘。<a id="a-N"></a>十二法比丘往白世尊。<a id="a-O"></a>世尊告曰。<a id="a-P"></a>若比丘日过中食者堕。<a id="a-Q"></a>时尊者婆特婆梨。<a id="a-R"></a>闻世尊结过中食戒。<a id="a-S"></a>便作是语。<a id="a-T"></a>二食中最好最妙无过暮食。<a id="a-U"></a>而沙门瞿昙断我此食。<a id="a-V"></a>诸比丘闻往白世尊。<a id="a-W"></a>世尊告曰。<a id="a-X"></a>此着味来日久。<a id="a-Y"></a>不但今日听我说。<a id="a-Z"></a>往昔无数劫时。<a id="a-a"></a>劫尽天地融烂。<a id="a-b"></a>后此地有肥甚甘美肥。<a id="a-c"></a>如弱石蜜。<a id="a-d"></a>有一阿婆最罗天子来下此地。<a id="a-e"></a>以指尝地肥甚甘美。<a id="a-f"></a>意爱乐喜还上天上。<a id="a-g"></a>语诸天子。<a id="a-h"></a>将诸天子来下教使尝此地肥。<a id="a-i"></a>至三日身重不复能飞。<a id="a-j"></a>地肥渐没地生卤土曝。<a id="a-k"></a>后渐自然粳米出而食之。<a id="a-l"></a>尔时此人亦着味。<a id="a-m"></a>今复着味。</p>
  <p id="an">佛游舍卫国祇树给孤独园。<a id="a-o"></a>尊者毕陵泪跋昔患目痛。<a id="a-p"></a>诸长者婆罗门送酥油蜜黑石蜜及诸生食。<a id="a-q"></a>诸弟子常停食经宿而食。<a id="a-r"></a>时十二法比丘见往白世尊。<a id="a-s"></a>世尊告曰。<a id="a-t"></a>若比丘无病停食。<a id="a-u"></a>经宿而食者堕。</p>
  <p id="av">佛世尊游舍卫国祇树给孤独园。<a id="a-w"></a>时六群比丘不受水不受食而食。<a id="a-x"></a>十二法比丘见往白世尊。<a id="a-y"></a>世尊告曰。<a id="a-z"></a>若比丘不受水不受食而食。<a id="a-10"></a>投面门除其水扬枝者堕。</p>
  <p id="a11">佛世尊游舍卫国祇树给孤独园。<a id="a-12"></a>时六群比丘所至村落见酪乳酥鱼肉脯。<a id="a-13"></a>辄乞自入。<a id="a-14"></a>诸长者见自相谓言。<a id="a-15"></a>此沙门释子太乞鱼脯用为。<a id="a-16"></a>往白十二法比丘。<a id="a-17"></a>十二法比丘往白世尊。<a id="a-18"></a>世尊集和合僧。<a id="a-19"></a>备十功德。<a id="a-1A"></a>佛为沙门结戒。<a id="a-1B"></a>若比丘知彼村落有好酥乳酪出鱼肉脯。<a id="a-1C"></a>若比丘无病往彼乞者。<a id="a-1D"></a>波逸提。</p>
  <p id="a1E">佛世尊游舍卫国祇树给孤独园。<a id="a-1F"></a>尔时有二比丘。<a id="a-1G"></a>住拘萨罗界深山中。<a id="a-1H"></a>住未曾见佛。<a id="a-1I"></a>常怀企望欲得见佛。<a id="a-1J"></a>二人共议。<a id="a-1K"></a>便发进路来见世尊。<a id="a-1L"></a>时春后月极热。<a id="a-1M"></a>野马像水日以向中。<a id="a-1N"></a>值旷野中了无水浆。<a id="a-1O"></a>身体燋渴。<a id="a-1P"></a>二人处处求水。<a id="a-1Q"></a>值小潭水水少虫多。<a id="a-1R"></a>其一比丘语一比丘言。<a id="a-1S"></a>饮此虫水。<a id="a-1T"></a>度此旷泽得觐世尊。<a id="a-1U"></a>一比丘答言。<a id="a-1V"></a>受世尊戒。<a id="a-1W"></a>云何当坏。<a id="a-1X"></a>时一人饮一人不饮。<a id="a-1Y"></a>其不饮水者命终。<a id="a-1Z"></a>生三十三天。<a id="a-1a"></a>着百宝冠来诣世尊。<a id="a-1b"></a>头面礼足在一面住。<a id="a-1c"></a>时世尊与说法。<a id="a-1d"></a>使得见谛。<a id="a-1e"></a>其饮水者在后至。<a id="a-1f"></a>世尊遥见比丘来。<a id="a-1g"></a>脱忧多罗僧示黄金体。<a id="a-1h"></a>汝为痴人。<a id="a-1i"></a>用观是四大身为纯盛臭处。<a id="a-1j"></a>其见法者则见我身。<a id="a-1k"></a>世尊告曰。<a id="a-1l"></a>若比丘知杂虫水而取饮者堕。</p>
  <p id="a1m">佛世尊游舍卫国祇树给孤独园。<a id="a-1n"></a>有一长者。<a id="a-1o"></a>请佛及比丘僧。<a id="a-1p"></a>时六群比丘先前至饭食厨间止。<a id="a-1q"></a>诸长者见自相谓言。<a id="a-1r"></a>此沙门释子先来是间妨作饭食。<a id="a-1s"></a>十二法比丘闻往白世尊。<a id="a-1t"></a>世尊告曰。<a id="a-1u"></a>若比丘先至请饭食家坐若卧。<a id="a-1v"></a>弄小儿堕。</p>
  <p id="a1w">佛世尊游舍卫国祇树给孤独园。<a id="a-1x"></a>有一长者。<a id="a-1y"></a>请比丘僧。<a id="a-1z"></a>长者出行不在。<a id="a-20"></a>长者妇独在后作食。<a id="a-21"></a>时尊者迦留陀夷先至长者家坐。<a id="a-22"></a>诸长者见自相谓言。<a id="a-23"></a>云何比丘释子独与妇人一处坐。<a id="a-24"></a>十二法比丘往白世尊。<a id="a-25"></a>世尊告曰。<a id="a-26"></a>若比丘先至请食家与妇人独处坐者堕。</p>
  <p id="a27">佛世尊游舍卫国祇树给孤独园。<a id="a-28"></a>与大比丘僧五百人俱。<a id="a-29"></a>尔时鞞罗然村有婆罗门。<a id="a-2A"></a>名阿耆达兜。<a id="a-2B"></a>大富饶钱财田业成就。<a id="a-2C"></a>时来至舍卫住一长者家。<a id="a-2D"></a>语长者言。<a id="a-2E"></a>卿此间颇有沙门婆罗门聪明智慧。<a id="a-2F"></a>将诸徒众众中人师者不。<a id="a-2G"></a>有此人者我欲时往礼拜问讯。<a id="a-2H"></a>使我心开意解。<a id="a-2I"></a>长者答。<a id="a-2J"></a>此间有沙门瞿昙。<a id="a-2K"></a>是释种子。<a id="a-2L"></a>出家学道剃除须发。<a id="a-2M"></a>服三法衣。<a id="a-2N"></a>今成阿耨多罗阿惟三佛。<a id="a-2O"></a>欲往见者今正是时。<a id="a-2P"></a>可往问讯。<a id="a-2Q"></a>婆罗门问。<a id="a-2R"></a>瞿昙今为所在。<a id="a-2S"></a>欲往问讯。<a id="a-2T"></a>时长者答。<a id="a-2U"></a>今世尊在舍卫国祇树给孤独园。<a id="a-2V"></a>欲往便往。<a id="a-2W"></a>时阿耆达兜婆罗门明日出舍卫诣只桓。<a id="a-2X"></a>尔时世尊与无数亿百千人说法。<a id="a-2Y"></a>时阿耆达兜婆罗门遥见世尊端正无比诸根具足身黄金色。<a id="a-2Z"></a>即前至佛所擎拳称善在一面坐。<a id="a-2a"></a>世尊为说种种微妙法。<a id="a-2b"></a>说法已默然住。<a id="a-2c"></a>时婆罗门白世尊言。<a id="a-2d"></a>愿沙门瞿昙及比丘僧。<a id="a-2e"></a>受我夏坐九十日。<a id="a-2f"></a>尔时世尊亿往昔对而不可避。<a id="a-2g"></a>即默然受婆罗门请。<a id="a-2h"></a>时婆罗门从坐起。<a id="a-2i"></a>擎拳辞退。<a id="a-2j"></a>从舍卫国即往鞞罗然。<a id="a-2k"></a>与佛比丘僧办四月夏坐。<a id="a-2l"></a>种种饭食至夏坐。<a id="a-2m"></a>初敕守门者。<a id="a-2n"></a>我今于四月中在内。<a id="a-2o"></a>欲不出行。<a id="a-2p"></a>莫令有人入。<a id="a-2q"></a>若有苦乐吉凶事。<a id="a-2r"></a>亦莫白我。<a id="a-2s"></a>守门者即奉教命。<a id="a-2t"></a>尔时世尊夏坐时到。<a id="a-2u"></a>集和合僧。<a id="a-2v"></a>世尊告曰。<a id="a-2w"></a>汝等各各收治衣钵。<a id="a-2x"></a>当诣鞞罗然所。<a id="a-2y"></a>时五百比丘从世尊着衣持钵。<a id="a-2z"></a>至鞞罗然。<a id="a-30"></a>时鞞罗然无有堂舍。<a id="a-31"></a>北有大失利。<a id="a-32"></a>沙山山谷旷大草木深邃。<a id="a-33"></a>种种华树若干种鸟。<a id="a-34"></a>尔时世尊及比丘僧。<a id="a-35"></a>于彼山宿。<a id="a-36"></a>时鞞罗然纯婆罗门人民饥馑乞求难得。<a id="a-37"></a>世尊即夜集和合僧。<a id="a-38"></a>告诸比丘。<a id="a-39"></a>比丘当知。<a id="a-3A"></a>此鞞罗然纯婆罗门种人民饥饿乞求难得。<a id="a-3B"></a>诸比丘欲于此间夏坐者坐。<a id="a-3C"></a>不者各随所宜。<a id="a-3D"></a>时舍利弗即退至阿茂诃山顶。<a id="a-3E"></a>受释提桓因须夷阿须伦女请(帝释夫人)四月食天厨。<a id="a-3F"></a>时世尊于鞞罗然。<a id="a-3G"></a>一不满五百比丘结夏坐。<a id="a-3H"></a>其长者婆罗门信佛者。<a id="a-3I"></a>或作四食五食六食便止。<a id="a-3J"></a>诸比丘乞求不能得。<a id="a-3K"></a>时尊者目犍连白佛言。<a id="a-3L"></a>所以名阎浮提。<a id="a-3M"></a>因阎浮提果名。<a id="a-3N"></a>东方去此无数千里。<a id="a-3O"></a>取阎浮果。<a id="a-3P"></a>与比丘使食。<a id="a-3Q"></a>去果不远。<a id="a-3R"></a>有呵梨勒阿摩勒国。<a id="a-3S"></a>至郁单曰取自然粳米。<a id="a-3T"></a>至三十三天取天甘露。<a id="a-3U"></a>与诸比丘使食。<a id="a-3V"></a>取此地肥以左手反此地。<a id="a-3W"></a>右手取地肥。<a id="a-3X"></a>与诸比丘使食。<a id="a-3Y"></a>世尊告目犍连曰。<a id="a-3Z"></a>知汝有此神力。<a id="a-3a"></a>此诸比丘宿对因缘。<a id="a-3b"></a>欲置何所。<a id="a-3c"></a>世尊不许鞞罗然界饶软水草。<a id="a-3d"></a>有马子驱马于中放。<a id="a-3e"></a>见诸比丘乞求无所得。<a id="a-3f"></a>语比丘言。<a id="a-3g"></a>此间谷贵乞求难得。<a id="a-3h"></a>我无有熟食麨干饭。<a id="a-3i"></a>唯有马麦。<a id="a-3j"></a>须当相施。<a id="a-3k"></a>诸比丘答。<a id="a-3l"></a>世尊不许。<a id="a-3m"></a>当食马麦。<a id="a-3n"></a>往白世尊。<a id="a-3o"></a>世尊告曰。<a id="a-3p"></a>虽知是马麦。<a id="a-3q"></a>随时饮水饱生草可取食耳。<a id="a-3r"></a>时马有五百匹。<a id="a-3s"></a>比丘僧少一不满五百。<a id="a-3t"></a>马日食麦一斗。<a id="a-3u"></a>养马人日食麦二斗。<a id="a-3v"></a>分人马麦各半。<a id="a-3w"></a>以施佛比丘僧。<a id="a-3x"></a>时阿难持世尊分及己分。<a id="a-3y"></a>入鞞罗然。<a id="a-3z"></a>求人熟见一妇人。<a id="a-40"></a>叹佛功德。<a id="a-41"></a>世尊有此戒三昧智慧解脱解脱智。<a id="a-42"></a>三十二大人相八十种好庄严其身。<a id="a-43"></a>圆光七尺(佛寻竟手足覆四支不啻七尺)身黄金色视之无厌。<a id="a-44"></a>剔除须发破袈裟出家学道。<a id="a-45"></a>得阿耨多罗三耶三佛。<a id="a-46"></a>救众生厄不度者度。<a id="a-47"></a>不脱者脱。<a id="a-48"></a>不般涅槃者令般涅槃。<a id="a-49"></a>无生老病死忧悲恼苦。<a id="a-4A"></a>不出家学道者。<a id="a-4B"></a>当作转轮王。<a id="a-4C"></a>七宝前导轮宝象宝马宝摩尼宝玉女宝长者宝主兵宝。<a id="a-4D"></a>当有千子。<a id="a-4E"></a>雄健勇猛。<a id="a-4F"></a>典四天下不加刀杖。<a id="a-4G"></a>我及汝等皆当臣属。<a id="a-4H"></a>受请至此鞞罗然夏坐。<a id="a-4I"></a>大妹能以此麦与作糗不。<a id="a-4J"></a>妇人答言。<a id="a-4K"></a>我家阿难役务事多。<a id="a-4L"></a>自尚不供。<a id="a-4M"></a>况当供他。<a id="a-4N"></a>去此不远。<a id="a-4O"></a>有一妇人闻叹佛功德甚奇甚特便作此念。<a id="a-4P"></a>世间乃有是人耶。<a id="a-4Q"></a>即呼阿难持此麦来。<a id="a-4R"></a>我与作糗。<a id="a-4S"></a>从今日始佛阿难及余梵行者麦来。<a id="a-4T"></a>我与作糗。<a id="a-4U"></a>时此妇人即磨麦持与阿难。<a id="a-4V"></a>阿难持糗。<a id="a-4W"></a>诣佛所行澡水授佛糗。<a id="a-4X"></a>佛便食之。<a id="a-4Y"></a>阿难见佛食糗悲泣堕泪。<a id="a-4Z"></a>复作是念。<a id="a-4a"></a>佛世尊是国王子。<a id="a-4b"></a>常食好食未曾食恶食。<a id="a-4c"></a>云何今日食此麦糗。<a id="a-4d"></a>那得气力。<a id="a-4e"></a>时世尊知阿难心所念。<a id="a-4f"></a>语阿难言。<a id="a-4g"></a>汝能食此糗不。<a id="a-4h"></a>对曰能食。<a id="a-4i"></a>世尊即授与一揣使食。<a id="a-4j"></a>天甘露味。<a id="a-4k"></a>阿难复作此念。<a id="a-4l"></a>世尊食此必有气力。<a id="a-4m"></a>世尊食已澡钵行水。<a id="a-4n"></a>白佛。<a id="a-4o"></a>向者倩一妇人作糗。<a id="a-4p"></a>而不肯作。<a id="a-4q"></a>有一妇人不倩而自作。<a id="a-4r"></a>愿闻其意。<a id="a-4s"></a>世尊告曰。<a id="a-4t"></a>其不作者设当为作。<a id="a-4u"></a>当为转轮圣王。<a id="a-4v"></a>第一夫人不使而作者。<a id="a-4w"></a>获大功德。<a id="a-4x"></a>虽不更作余福。<a id="a-4y"></a>种阿耨多罗三耶三佛根。<a id="a-4z"></a>对未毕日。<a id="a-50"></a>无有闻佛及比丘僧食马麦者。<a id="a-51"></a>有天魔波旬化作比丘僧。<a id="a-52"></a>担囊盛干饼石蜜。<a id="a-53"></a>摸持九百叶饼于街巷间行。<a id="a-54"></a>诸长者问诸比丘。<a id="a-55"></a>从何所来。<a id="a-56"></a>诸比丘答。<a id="a-57"></a>从鞞罗然来。<a id="a-58"></a>佛及比丘。<a id="a-59"></a>僧无所乏婆。<a id="a-5A"></a>化比丘答。<a id="a-5B"></a>饮食丰饶不能食尽。<a id="a-5C"></a>今送余至舍卫往。<a id="a-5D"></a>对偿毕。<a id="a-5E"></a>其时十六大国皆闻佛及比丘僧在鞞罗然。<a id="a-5F"></a>三月食马麦。<a id="a-5G"></a>诸富长者婆罗门积财一亿。<a id="a-5H"></a>及入海导师车马骆驼。<a id="a-5I"></a>载负种种供具往迎世尊及比丘僧。<a id="a-5J"></a>余有七日当新岁。<a id="a-5K"></a>佛知而问阿难。<a id="a-5L"></a>新岁余有几日。<a id="a-5M"></a>阿难白佛。<a id="a-5N"></a>余有七日。<a id="a-5O"></a>佛语阿难。<a id="a-5P"></a>将二比丘入鞞罗然邑。<a id="a-5Q"></a>语阿耆达兜婆罗门。<a id="a-5R"></a>佛已受卿请九十日今竟欲普人间分卫。<a id="a-5S"></a>时比丘白佛。<a id="a-5T"></a>阿耆达兜意不一饭佛。<a id="a-5U"></a>何以故告别。<a id="a-5V"></a>世尊告曰。<a id="a-5W"></a>虽不设饭交是请主法应当别。<a id="a-5X"></a>时尊者阿难承佛教。<a id="a-5Y"></a>将二比丘入鞞罗然。<a id="a-5Z"></a>住阿耆达兜门。<a id="a-5a"></a>语守门者。<a id="a-5b"></a>汝往白阿难。<a id="a-5c"></a>在外欲得相见。<a id="a-5d"></a>时阿耆达兜在中庭。<a id="a-5e"></a>沐头被白氎衣踞绳床上。<a id="a-5f"></a>时守门者即白答。<a id="a-5g"></a>语使入。<a id="a-5h"></a>阿难即入。<a id="a-5i"></a>徐徐就坐默然须臾。<a id="a-5j"></a>婆罗门问。<a id="a-5k"></a>以何事来。<a id="a-5l"></a>阿难报言。<a id="a-5m"></a>世尊语婆罗门已受卿请九十日。<a id="a-5n"></a>今欲入人间普分卫。<a id="a-5o"></a>婆罗门问。<a id="a-5p"></a>云何阿难。<a id="a-5q"></a>瞿昙于此夏坐耶。<a id="a-5r"></a>阿难答。<a id="a-5s"></a>卿前请夏坐而忘耶。<a id="a-5t"></a>婆罗门问。<a id="a-5u"></a>九十日中云何得食。<a id="a-5v"></a>阿难答。<a id="a-5w"></a>大困大厄。<a id="a-5x"></a>世尊及比丘僧三月食马麦。<a id="a-5y"></a>时婆罗门忆请佛及比丘僧办夏坐具敕守门者莫令人来。<a id="a-5z"></a>阿耆达兜婆罗门复作是念。<a id="a-60"></a>四方远近皆当闻。<a id="a-61"></a>我为此恶事。<a id="a-62"></a>阿耆达兜请佛比丘僧。<a id="a-63"></a>无有供养。<a id="a-64"></a>复语阿难。<a id="a-65"></a>可留瞿昙沙门得忏悔不。<a id="a-66"></a>阿难答曰。<a id="a-67"></a>不得留。<a id="a-68"></a>时阿耆达兜愁忧懊恼自投于地。<a id="a-69"></a>时亲里众以水洒而起。<a id="a-6A"></a>坐亲里语阿耆达兜言。<a id="a-6B"></a>汝莫愁忧。<a id="a-6C"></a>我等当诣瞿昙沙门所。<a id="a-6D"></a>与汝悔过。<a id="a-6E"></a>若不住者持此种种饮食。<a id="a-6F"></a>使人舁往当随后行。<a id="a-6G"></a>住处有乏当以供养。<a id="a-6H"></a>时阿难与婆罗门及亲里众。<a id="a-6I"></a>诣世尊所悔过。<a id="a-6J"></a>世尊遥见来。<a id="a-6K"></a>若我不住者沸血当从面孔出。<a id="a-6L"></a>以大慈悲更住七日。<a id="a-6M"></a>前所办夏坐四月饮食尽舁来。<a id="a-6N"></a>丰饶盈溢。<a id="a-6O"></a>时跋嗜(邵脂反)人民闻佛当来六十日。<a id="a-6P"></a>普行分卫各办供具。<a id="a-6Q"></a>以待如来。<a id="a-6R"></a>时世尊于鞞罗然具补纳衣。<a id="a-6S"></a>一日衣竟。<a id="a-6T"></a>着衣持钵诣跋嗜国。<a id="a-6U"></a>阿耆达亦载饮食。<a id="a-6V"></a>随如来后有所乏者。<a id="a-6W"></a>即供足之。<a id="a-6X"></a>知如来所投顿辄在前供办。<a id="a-6Y"></a>并作是语。<a id="a-6Z"></a>我今日我明日请佛。<a id="a-6a"></a>时跋嗜人民闻阿耆达载饮食随如来后。<a id="a-6b"></a>此必妨我不得饭佛。<a id="a-6c"></a>即集会自作限制。<a id="a-6d"></a>其作食饭佛者作小食。<a id="a-6e"></a>复作蜜浆。<a id="a-6f"></a>勿听婆罗门得作饭食。<a id="a-6g"></a>其有见阿耆达者。<a id="a-6h"></a>当骂言。<a id="a-6i"></a>恶婆罗门将佛及比丘僧。<a id="a-6j"></a>九十日与马麦食。<a id="a-6k"></a>今复载饭食妨他耶。<a id="a-6l"></a>时婆罗门愁闷在一面立。<a id="a-6m"></a>看诸人民供具少者。<a id="a-6n"></a>辄供足之。<a id="a-6o"></a>唯见无豆鬻。<a id="a-6p"></a>即以胡麻子苏子豆。<a id="a-6q"></a>捣阿摩勒鞞醯勒荜茇姜作鬻。<a id="a-6r"></a>奉上世尊。<a id="a-6s"></a>世尊告曰。<a id="a-6t"></a>分与比丘僧。<a id="a-6u"></a>比丘僧不受。<a id="a-6v"></a>世尊不许当食此鬻。<a id="a-6w"></a>时婆罗门来白世尊。<a id="a-6x"></a>诸比丘不受此鬻。<a id="a-6y"></a>世尊告诸比丘。<a id="a-6z"></a>从今以往有病无病。<a id="a-70"></a>常服此鬻。<a id="a-71"></a>有五事。<a id="a-72"></a>益于身体除饥不渴。<a id="a-73"></a>无风寒病肠胃通利。<a id="a-74"></a>生食病熟。<a id="a-75"></a>阿耆达复作是念。<a id="a-76"></a>我夏四月办种种饮食载饮食来。<a id="a-77"></a>复不得饭佛及比丘僧。<a id="a-78"></a>我今当如祭神法布食着地。<a id="a-79"></a>使诸比丘脚履上过。<a id="a-7A"></a>则为己食。<a id="a-7B"></a>世尊告曰。<a id="a-7C"></a>此非脚所履物。<a id="a-7D"></a>此是口所食具。<a id="a-7E"></a>世尊与婆罗门说法。<a id="a-7F"></a>说法已婆罗门即还去。<a id="a-7G"></a>时世尊着衣持钵。<a id="a-7H"></a>还舍卫国。<a id="a-7I"></a>有一外道梵志身体肥大。<a id="a-7J"></a>从世尊后。<a id="a-7K"></a>有一婆罗门着道来。<a id="a-7L"></a>问此梵志此间饮食可得不。<a id="a-7M"></a>答言可得。<a id="a-7N"></a>复问由谁得。<a id="a-7O"></a>答言。<a id="a-7P"></a>从是秃长者得。<a id="a-7Q"></a>婆罗门言。<a id="a-7R"></a>咄去去。<a id="a-7S"></a>汝为恶言。<a id="a-7T"></a>汝得肥壮皆由瞿昙沙门。<a id="a-7U"></a>而反更骂。<a id="a-7V"></a>若瞿昙沙门闻当为沙门结戒。<a id="a-7W"></a>不复与外道饮食。<a id="a-7X"></a>诸比丘往白世尊。<a id="a-7Y"></a>世尊告曰。<a id="a-7Z"></a>此外道异学长夜习颠倒。<a id="a-7a"></a>此等若被打中毒横罗官事。<a id="a-7b"></a>谓呼沙门瞿昙为。<a id="a-7c"></a>时世尊故未与沙门结戒。<a id="a-7d"></a>前至舍卫国。<a id="a-7e"></a>舍卫国长者与佛及比丘僧。<a id="a-7f"></a>作酥饼百叶脆饼。<a id="a-7g"></a>诸佛世尊常法饮食不足终不起坐。<a id="a-7h"></a>要当食足。<a id="a-7i"></a>若檀越少者以佛力一切充足。<a id="a-7j"></a>有二婆罗门妇来。<a id="a-7k"></a>语尊者阿难。<a id="a-7l"></a>见施少饼。<a id="a-7m"></a>时以两番饼。<a id="a-7n"></a>与一人。<a id="a-7o"></a>一番饼与一。<a id="a-7p"></a>人得一番者。<a id="a-7q"></a>问彼一人。<a id="a-7r"></a>汝得几番。<a id="a-7s"></a>答言。<a id="a-7t"></a>得二番。<a id="a-7u"></a>反问。<a id="a-7v"></a>汝得几番。<a id="a-7w"></a>答得一番。<a id="a-7x"></a>汝长得一番。<a id="a-7y"></a>当与我分答各自得分。<a id="a-7z"></a>不与汝分。<a id="a-80"></a>一人言。<a id="a-81"></a>阿难必是汝婿。<a id="a-82"></a>二人共相捽搣大唤。<a id="a-83"></a>世尊知而问阿难。<a id="a-84"></a>此人何以共斗。<a id="a-85"></a>阿难具白世尊。<a id="a-86"></a>世尊告曰。<a id="a-87"></a>若比丘自手与婆罗门。<a id="a-88"></a>婆罗门妇饼者堕。<a id="a-89"></a>食有五种。<a id="a-8A"></a>一根食。<a id="a-8B"></a>根食者。<a id="a-8C"></a>藕卢卜系婆陀(根小而甜)二茎食。<a id="a-8D"></a>茎食者。<a id="a-8E"></a>竿炙叔基(酢茎)诸所食菜。<a id="a-8F"></a>三为叶食。<a id="a-8G"></a>诸所食叶。<a id="a-8H"></a>四为华食婆婆罗梨华(波波罗酸枣)婆婆。<a id="a-8I"></a>五为果食。<a id="a-8J"></a>诸所食果蒲萄甘橘。<a id="a-8K"></a>复有五食。<a id="a-8L"></a>粟米糜米青麦豌豆粳米。<a id="a-8M"></a>若食此食时有五婆罗门来乞。<a id="a-8N"></a>当言此非我食。<a id="a-8O"></a>有索水者当言非我水。<a id="a-8P"></a>索果者当言非我果。<a id="a-8Q"></a>尽不得与。<a id="a-8R"></a>除其父母病人。</p>
  <p id="a8S">佛世尊游舍卫国祇树给孤独园。<a id="a-8T"></a>王波斯匿与阿阇世常共斗。<a id="a-8U"></a>时兴兵相伐。<a id="a-8V"></a>六群比丘自相谓言。<a id="a-8W"></a>共往看军马。<a id="a-8X"></a>即往看军马。<a id="a-8Y"></a>诸长者见自相谓言。<a id="a-8Z"></a>此沙门释子出家为道。<a id="a-8a"></a>方观军马。<a id="a-8b"></a>以此事往白世尊。<a id="a-8c"></a>世尊告曰。<a id="a-8d"></a>若比丘军马欲发就往看者堕。</p>
 </body>
</html>