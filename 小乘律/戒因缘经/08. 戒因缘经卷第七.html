<!doctype html>
<html id="z3IBVATrm" data-ver="1135">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第七</h1>
  <h2 id="a2">鼻奈耶卷第七</h2>
  <h2 id="a3">波逸提法第五之一</h2>
  <p id="a4">佛世尊游舍卫国祇树给孤独园。<a id="a-5"></a>时尊者罗芸于众人中戏笑妄语。<a id="a-6"></a>诸比丘诲责。<a id="a-7"></a>汝为佛子云何妄语。<a id="a-8"></a>诸比丘往具白世尊。<a id="a-9"></a>世尊告罗芸。<a id="a-A"></a>曰汝何为戏笑妄语以偈诲责罗芸。</p>
  <p id="aB">妄语地狱近　　作之言不作</p>
  <p id="aC">二罪后俱受　　是行自牵去</p>
  <p id="aD">法衣在其身　　为恶不自禁</p>
  <p id="aE">苟为恶行者　　命逝堕地狱</p>
  <p id="aF">无戒受供养　　街巷乞不惭</p>
  <p id="aG">死啖烧铁丸　　极热剧赤火</p>
  <p id="aH">如是世尊诲责已。<a id="a-I"></a>为沙门结戒。<a id="a-J"></a>若比丘戏笑妄语者。<a id="a-K"></a>贝夜提。</p>
  <p id="aL">佛世尊游舍卫国祇树给孤独园。<a id="a-M"></a>时六群比丘种类骂诸比丘。<a id="a-N"></a>诸比丘往具白世尊。<a id="a-O"></a>世尊告曰。<a id="a-P"></a>若比丘种类相骂者。<a id="a-Q"></a>贝夜提。</p>
  <p id="aR">佛世尊游舍卫国祇树给孤独园。<a id="a-S"></a>时六群比丘常与十七群比丘共诤。<a id="a-T"></a>此间闻语。<a id="a-U"></a>便往告彼。<a id="a-V"></a>彼间闻语便来告。<a id="a-W"></a>此诸比丘闻往白世尊。<a id="a-X"></a>世尊告曰。<a id="a-Y"></a>若比丘调戏两舌斗乱彼此者。<a id="a-Z"></a>贝夜提。</p>
  <p id="aa">佛世尊游拘舍弥瞿师罗园。<a id="a-b"></a>彼拘舍弥比丘喜斗。<a id="a-c"></a>系闭坐众耆老。<a id="a-d"></a>事以得解。<a id="a-e"></a>六群比丘还扬举本事。<a id="a-f"></a>诸君以何事诤不使我等断。<a id="a-g"></a>诸比丘闻六群比丘事解。<a id="a-h"></a>还扬举往具白世尊。<a id="a-i"></a>世尊告曰。<a id="a-j"></a>若比丘诤如法事止还扬举者。<a id="a-k"></a>贝夜提。</p>
  <p id="al">佛世尊游舍卫国祇树给孤独园。<a id="a-m"></a>时迦留陀夷独入宫。<a id="a-n"></a>与末利夫人说法。<a id="a-o"></a>王诸大臣自相谓言。<a id="a-p"></a>云何比丘独入宫说法。<a id="a-q"></a>十二法比丘往白世尊。<a id="a-r"></a>世尊告曰。<a id="a-s"></a>若比丘独与女人说法。<a id="a-t"></a>不得过五六语。<a id="a-u"></a>除其有人。<a id="a-v"></a>贝夜提。</p>
  <p id="aw">佛世尊游舍卫国祇树给孤独园。<a id="a-x"></a>时六群比丘向沙弥说毗尼语。<a id="a-y"></a>诸比丘见。<a id="a-z"></a>云何向未受大戒者说戒。<a id="a-10"></a>往具白世尊。<a id="a-11"></a>世尊告曰。<a id="a-12"></a>若比丘向未受大戒者说一句戒法。<a id="a-13"></a>贝夜提。</p>
  <p id="a14">佛世尊游舍卫国祇树给孤独园。<a id="a-15"></a>时有一比丘入沙弥聚。<a id="a-16"></a>自称誉言。<a id="a-17"></a>我得初禅第二第三第四禅慈悲喜护。<a id="a-18"></a>诸比丘见即往责数。<a id="a-19"></a>云何比丘向未受大戒者自称得禅。<a id="a-1A"></a>往具白世尊。<a id="a-1B"></a>世尊告曰。<a id="a-1C"></a>若比丘向未受大戒人自称誉言。<a id="a-1D"></a>我知是见是实者。<a id="a-1E"></a>贝逸提。</p>
  <p id="a1F">佛世尊游舍卫国祇树给孤独园。<a id="a-1G"></a>时六群比丘语不受大戒人。<a id="a-1H"></a>某甲比丘犯僧伽婆施沙贝逸提。<a id="a-1I"></a>诸比丘闻便往白世尊。<a id="a-1J"></a>世尊告曰。<a id="a-1K"></a>若比丘向未受大戒人说。<a id="a-1L"></a>犯僧伽婆施沙贝逸提者。<a id="a-1M"></a>除其僧使。<a id="a-1N"></a>贝逸提。</p>
  <p id="a1O">佛世尊游舍卫国祇树给孤独园。<a id="a-1P"></a>时诸长者来诣园房观看。<a id="a-1Q"></a>若还去者身饥不能得达。<a id="a-1R"></a>便语十二法比丘。<a id="a-1S"></a>此沙门释子常食人供。<a id="a-1T"></a>而到园了无待宾。<a id="a-1U"></a>比丘语六群比丘。<a id="a-1V"></a>此诸长者诣园观看。<a id="a-1W"></a>若还去时饥不能得。<a id="a-1X"></a>至可听少籴谷米以供宾客。<a id="a-1Y"></a>六群比丘答言。<a id="a-1Z"></a>大善。<a id="a-1a"></a>后比丘多籴谷米以待宾客。<a id="a-1b"></a>六群比丘语诸比丘。<a id="a-1c"></a>谁使汝等大散僧物籴谷米以待宾客。<a id="a-1d"></a>比丘答君前自许。<a id="a-1e"></a>复言我不许。<a id="a-1f"></a>汝诸比丘不知当何答。<a id="a-1g"></a>往白世尊。<a id="a-1h"></a>世尊告曰。<a id="a-1i"></a>若比丘先共要后作是语。<a id="a-1j"></a>汝减比丘僧物。<a id="a-1k"></a>用违前要者。<a id="a-1l"></a>贝逸提。</p>
  <p id="a1m">佛世尊游舍卫国祇树给孤独园。<a id="a-1n"></a>时十五日挝揵[禾*遲]。<a id="a-1o"></a>比丘僧集说戒。<a id="a-1p"></a>尊者阐怒语诸比丘。<a id="a-1q"></a>半月用说是杂碎戒。<a id="a-1r"></a>为使诸比丘愁愦不得行道。<a id="a-1s"></a>诸比丘闻便往白世尊。<a id="a-1t"></a>世尊因此事。<a id="a-1u"></a>集和合僧备十功德。<a id="a-1v"></a>佛为沙门结戒。<a id="a-1w"></a>若比丘说戒之日作是语。<a id="a-1x"></a>半月用说此杂碎戒。<a id="a-1y"></a>为弹却戒者。<a id="a-1z"></a>贝逸提。</p>
  <p id="a20">佛世尊游舍卫国祇树给孤独园。<a id="a-21"></a>六群比丘斫树作床。<a id="a-22"></a>树神嗔往语十二法比丘。<a id="a-23"></a>我所居舍尽斫坏。<a id="a-24"></a>诸比丘往白世尊。<a id="a-25"></a>世尊告曰。<a id="a-26"></a>有神依树根。<a id="a-27"></a>有神依树岐。<a id="a-28"></a>有神依树枝里。<a id="a-29"></a>有神依树皮里。<a id="a-2A"></a>有神依树皮裂中。<a id="a-2B"></a>有神依树蓓蕾。<a id="a-2C"></a>有神依树叶。<a id="a-2D"></a>有神依树花住。<a id="a-2E"></a>有神依树果。<a id="a-2F"></a>一切药草树木尽有神。<a id="a-2G"></a>神所以依住者食其香故。<a id="a-2H"></a>若比丘自斫树教他斫堕。</p>
  <p id="a2I">佛世尊游舍卫国祇树给孤独园。<a id="a-2J"></a>六群比丘常与十七群比丘共诤。<a id="a-2K"></a>十七群比丘不能忍。<a id="a-2L"></a>卒便嗔恚。<a id="a-2M"></a>诸十二法比丘闻往白世尊。<a id="a-2N"></a>世尊告曰。<a id="a-2O"></a>卒嗔恚者堕。</p>
  <p id="a2P">佛世尊游舍卫国祇树给孤独园。<a id="a-2Q"></a>时六群比丘挠扰激动阿练儿。<a id="a-2R"></a>诸君已得初禅第二第三第四。<a id="a-2S"></a>尽生死修梵行。<a id="a-2T"></a>诸比丘闻便往白世尊。<a id="a-2U"></a>世尊告曰。<a id="a-2V"></a>若比丘激动人使嗔者堕。</p>
  <p id="a2W">佛世尊游舍卫国祇树给孤独园。<a id="a-2X"></a>时六群比丘于露地敷床廌席拘柘竟。<a id="a-2Y"></a>日坐论便起去。<a id="a-2Z"></a>时天大雨尽污湿座具床廌席拘拓。<a id="a-2a"></a>诸长者见自相谓言。<a id="a-2b"></a>我等减损子孙分。<a id="a-2c"></a>以供比丘僧。<a id="a-2d"></a>此比丘不惭取他信施。<a id="a-2e"></a>使雨浇烂。<a id="a-2f"></a>十二法比丘往白世尊。<a id="a-2g"></a>世尊告曰。<a id="a-2h"></a>若比丘于露地敷比丘僧床廌席拘拓。<a id="a-2i"></a>若坐若卧。<a id="a-2j"></a>起后不自收。<a id="a-2k"></a>不教他人收者堕。</p>
  <p id="a2l">佛世尊游舍卫国祇树给孤独园。<a id="a-2m"></a>时六群比丘于房中敷卧具。<a id="a-2n"></a>起去后不收坐具虫食。<a id="a-2o"></a>诸长者来房中见自相谓言。<a id="a-2p"></a>此沙门释子夜卧已不收卧具。<a id="a-2q"></a>使虫啖食。<a id="a-2r"></a>十二法比丘闻往白世尊。<a id="a-2s"></a>世尊告曰。<a id="a-2t"></a>若比丘比丘僧坐具于房中敷。<a id="a-2u"></a>若坐若卧。<a id="a-2v"></a>起后不自收。<a id="a-2w"></a>不教人收者堕。</p>
  <p id="a2x">佛世尊游舍卫国祇树给孤独园。<a id="a-2y"></a>时尊者耶舍将五百众从拘萨罗至舍卫国。<a id="a-2z"></a>六群比丘自相谓言。<a id="a-30"></a>我等小避须此比丘扫洒房室。<a id="a-31"></a>敷坐具已。<a id="a-32"></a>我等当往问。<a id="a-33"></a>君为几岁。<a id="a-34"></a>彼自当说。<a id="a-35"></a>尔许岁。<a id="a-36"></a>答言。<a id="a-37"></a>我等大君若不出者。<a id="a-38"></a>当强驱出。<a id="a-39"></a>伺诸比丘扫洒房室敷坐具已。<a id="a-3A"></a>即往问。<a id="a-3B"></a>君为几岁。<a id="a-3C"></a>答我尔许岁。<a id="a-3D"></a>六群比丘言。<a id="a-3E"></a>我大君促出去不须住。<a id="a-3F"></a>此诸比丘不知当云何。<a id="a-3G"></a>往白世尊。<a id="a-3H"></a>世尊告曰。<a id="a-3I"></a>若比丘至比丘房诈为嗔恚驱他使出。<a id="a-3J"></a>若使人驱者堕。</p>
  <p id="a3K">佛世尊游舍卫国祇树给孤独园。<a id="a-3L"></a>有众多比丘。<a id="a-3M"></a>于讲堂前夜敷坐具。<a id="a-3N"></a>或禅或卧。<a id="a-3O"></a>迦留陀夷从后至。<a id="a-3P"></a>亦敷坐具卧。<a id="a-3Q"></a>时迦留陀夷诈呓喘喘息粗恶如厌。<a id="a-3R"></a>唤呼手脚烦扰。<a id="a-3S"></a>诸坐禅比丘不住。<a id="a-3T"></a>即皆收坐具避去。<a id="a-3U"></a>诸十二法比丘闻往白世尊。<a id="a-3V"></a>世尊告曰。<a id="a-3W"></a>若比丘于房中先敷卧具。<a id="a-3X"></a>若后有来强敷坐具。<a id="a-3Y"></a>若不喜我者。<a id="a-3Z"></a>自当出去。<a id="a-3a"></a>及烦扰者堕。</p>
  <p id="a3b">佛世尊游罗阅城迦兰陀竹园所。<a id="a-3c"></a>时新成重阁。<a id="a-3d"></a>重阁上敷义足床阁下有一比丘。<a id="a-3e"></a>禅跋难陀释子。<a id="a-3f"></a>于阁上放身疾坐床上床足下陷蹄比丘头破。<a id="a-3g"></a>禅比丘即失声。<a id="a-3h"></a>唤众比丘集问。<a id="a-3i"></a>汝何以头破。<a id="a-3j"></a>具陈所由。<a id="a-3k"></a>诸比丘不知当云何往白世尊。<a id="a-3l"></a>世尊告曰。<a id="a-3m"></a>若比丘上重阁上作尖足绳床纵力坐。<a id="a-3n"></a>若卧者堕。</p>
  <p id="a3o">佛世尊游罗阅城迦兰陀竹园所。<a id="a-3p"></a>尊者阐怒以有虫水洒地和泥。<a id="a-3q"></a>诸比丘语阐怒。<a id="a-3r"></a>汝无以虫水洒地和泥。<a id="a-3s"></a>阐怒佷戾不随谏语。<a id="a-3t"></a>诸比丘不知当如何往白世尊。<a id="a-3u"></a>世尊告曰。<a id="a-3v"></a>若比丘知有虫水洒地。<a id="a-3w"></a>若教人洒自和泥。<a id="a-3x"></a>若教人和者堕。</p>
  <p id="a3y">佛世尊游舍卫国祇树给孤独园。<a id="a-3z"></a>有一摩诃卢比丘。<a id="a-40"></a>取檀越百千两金。<a id="a-41"></a>作大讲堂。<a id="a-42"></a>一日累涂覆即夜崩坏。<a id="a-43"></a>其长者闻惊怪愁忧。<a id="a-44"></a>用乃尔所钱竟不成讲堂。<a id="a-45"></a>即往具白世尊。<a id="a-46"></a>世尊因此事。<a id="a-47"></a>集和合僧备十功德。<a id="a-48"></a>佛为沙门结戒。<a id="a-49"></a>比丘作大讲堂。<a id="a-4A"></a>先作阈窗牖得通日光。<a id="a-4B"></a>细泥涂地再三覆之(重草盖之)若过三者贝逸提。<a id="a-4C"></a>佛游舍卫国祇树给孤独园。<a id="a-4D"></a>时六群比丘次未应。<a id="a-4E"></a>与比丘尼说法。<a id="a-4F"></a>自往与说法。<a id="a-4G"></a>十二法比丘闻往白世尊。<a id="a-4H"></a>世尊告曰。<a id="a-4I"></a>若比丘比丘僧次未差。<a id="a-4J"></a>与比丘尼说法。<a id="a-4K"></a>自往说法者堕。</p>
  <p id="a4L">佛游舍卫国祇树给孤独园。<a id="a-4M"></a>诸比丘次第与比丘尼说法。<a id="a-4N"></a>尊者难陀次应直往而不肯行。<a id="a-4O"></a>摩诃爱道瞿昙弥。<a id="a-4P"></a>将五百比丘尼。<a id="a-4Q"></a>诣如来所。<a id="a-4R"></a>头面礼足在一面住。<a id="a-4S"></a>时世尊与大爱道及五百比丘尼。<a id="a-4T"></a>说微妙法。<a id="a-4U"></a>说法已今正是时。<a id="a-4V"></a>各还所在。<a id="a-4W"></a>大爱道及五百比丘尼头面礼足。<a id="a-4X"></a>右绕三匝而去。<a id="a-4Y"></a>去不久顾问。<a id="a-4Z"></a>阿难次应谁与。<a id="a-4a"></a>比丘尼说法耶。<a id="a-4b"></a>阿难白佛言。<a id="a-4c"></a>比丘僧已周。<a id="a-4d"></a>次应难陀难陀不肯行。<a id="a-4e"></a>时难陀亦在座上。<a id="a-4f"></a>时世尊告难陀。<a id="a-4g"></a>汝可往为比丘尼说法何以故。<a id="a-4h"></a>我之说法汝之说法。<a id="a-4i"></a>有何等异。<a id="a-4j"></a>难陀闻佛教。<a id="a-4k"></a>默然而受。<a id="a-4l"></a>时尊者难陀平旦着衣持钵。<a id="a-4m"></a>入舍卫分卫。<a id="a-4n"></a>分卫已还出城。<a id="a-4o"></a>举衣钵举座布。<a id="a-4p"></a>着肩上入房坐禅。<a id="a-4q"></a>时比丘尼众闻难陀次来说法。<a id="a-4r"></a>自相谓言。<a id="a-4s"></a>难陀于夏四月读一偈不能得。<a id="a-4t"></a>欲云何与比丘尼说法难陀出竫室在堂前敷座具。<a id="a-4u"></a>结跏趺坐。<a id="a-4v"></a>时大爱道及五百比丘尼诣难陀所。<a id="a-4w"></a>头面礼足在一面坐。<a id="a-4x"></a>时尊者难陀则入三昧。<a id="a-4y"></a>以三昧力东没西踊西没东踊。<a id="a-4z"></a>坐卧虚空身放种种光。<a id="a-50"></a>青黄赤白或琉璃色。<a id="a-51"></a>身下出火身上出水。<a id="a-52"></a>身上出火身下出水。<a id="a-53"></a>如是变化不可称数。<a id="a-54"></a>还于本座上结跏趺坐。<a id="a-55"></a>难陀告诸比丘尼。<a id="a-56"></a>与汝说法。<a id="a-57"></a>善思念之。<a id="a-58"></a>云何诸妹眼有常无常耶。<a id="a-59"></a>答曰。<a id="a-5A"></a>无常也。<a id="a-5B"></a>难陀若无常者为苦不苦耶。<a id="a-5C"></a>答曰。<a id="a-5D"></a>苦也。<a id="a-5E"></a>难陀若无常苦为变易法。<a id="a-5F"></a>彼见谛人作是求言。<a id="a-5G"></a>是我所非我所不耶。<a id="a-5H"></a>不也。<a id="a-5I"></a>难陀云何诸妹耳鼻舌身心有常无常耶。<a id="a-5J"></a>无常也。<a id="a-5K"></a>难陀。<a id="a-5L"></a>若无常者苦不苦耶。<a id="a-5M"></a>苦也。<a id="a-5N"></a>难陀。<a id="a-5O"></a>若无常苦变易之法。<a id="a-5P"></a>彼见谛人作是求言。<a id="a-5Q"></a>是我所非我所不。<a id="a-5R"></a>不也。<a id="a-5S"></a>难陀。<a id="a-5T"></a>何以故。<a id="a-5U"></a>今如谛等智见眼无常。<a id="a-5V"></a>眼识苦乐亦复无常。<a id="a-5W"></a>如是耳鼻舌身心无常。<a id="a-5X"></a>意识起想苦乐不苦不乐亦复无常。<a id="a-5Y"></a>善哉善哉。<a id="a-5Z"></a>诸妹。<a id="a-5a"></a>如汝所言。<a id="a-5b"></a>眼无常眼所识苦乐亦复无常。<a id="a-5c"></a>如是耳鼻舌身心无常。<a id="a-5d"></a>意识起想苦乐不苦不乐亦复无常。<a id="a-5e"></a>云何诸妹。<a id="a-5f"></a>眼因缘有识彼眼识者有常无常。<a id="a-5g"></a>无常也。<a id="a-5h"></a>难陀。<a id="a-5i"></a>若无常者苦不苦耶。<a id="a-5j"></a>苦也。<a id="a-5k"></a>难陀。<a id="a-5l"></a>若无常苦变易之法。<a id="a-5m"></a>彼见谛人作是求言。<a id="a-5n"></a>是我所非我所不。<a id="a-5o"></a>不也。<a id="a-5p"></a>难陀。<a id="a-5q"></a>如是耳鼻舌身心心因缘有识生心识者有常无常。<a id="a-5r"></a>无常也。<a id="a-5s"></a>难陀。<a id="a-5t"></a>若无常者苦不苦耶。<a id="a-5u"></a>苦也。<a id="a-5v"></a>难陀。<a id="a-5w"></a>若无常苦变易之法。<a id="a-5x"></a>彼见谛人作是求言。<a id="a-5y"></a>是我所非我所不。<a id="a-5z"></a>不也。<a id="a-60"></a>难陀。<a id="a-61"></a>何以故。<a id="a-62"></a>如谛等智见眼无常。<a id="a-63"></a>眼色识无常。<a id="a-64"></a>眼识起想苦乐亦复无常。<a id="a-65"></a>如是耳鼻舌身心法心识无常。<a id="a-66"></a>心识因缘生想苦乐不苦不乐亦复无常。<a id="a-67"></a>善哉善哉。<a id="a-68"></a>诸妹。<a id="a-69"></a>如汝所言。<a id="a-6A"></a>眼无常色眼识无常。<a id="a-6B"></a>眼识因缘起想苦乐不苦不乐。<a id="a-6C"></a>亦复无常。<a id="a-6D"></a>如是耳鼻舌身心法心识无常。<a id="a-6E"></a>心识因缘起想苦乐不苦不乐。<a id="a-6F"></a>亦复无常。<a id="a-6G"></a>诸妹。<a id="a-6H"></a>眼因缘色色因缘识三事。<a id="a-6I"></a>共会有更。<a id="a-6J"></a>云何诸妹。<a id="a-6K"></a>更者有常无常。<a id="a-6L"></a>无常也。<a id="a-6M"></a>难陀。<a id="a-6N"></a>若无常者苦不苦耶苦也。<a id="a-6O"></a>难陀。<a id="a-6P"></a>若无常苦变易法者。<a id="a-6Q"></a>彼见谛人作是求言。<a id="a-6R"></a>是我所非我所不。<a id="a-6S"></a>不也。<a id="a-6T"></a>难陀。<a id="a-6U"></a>如是耳鼻舌身心法心识心更心。<a id="a-6V"></a>更者有常无常。<a id="a-6W"></a>无常也。<a id="a-6X"></a>难陀。<a id="a-6Y"></a>若无常者苦不苦。<a id="a-6Z"></a>苦也。<a id="a-6a"></a>难陀。<a id="a-6b"></a>若无常苦变易法者。<a id="a-6c"></a>彼见谛人作是求言。<a id="a-6d"></a>是我所非我所不。<a id="a-6e"></a>不也。<a id="a-6f"></a>难陀。<a id="a-6g"></a>何以故。<a id="a-6h"></a>如谛等智观眼无常。<a id="a-6i"></a>色眼识眼更眼更因缘起想苦乐不苦不乐。<a id="a-6j"></a>亦复无常。<a id="a-6k"></a>如是耳鼻舌身心法心识心更心更因缘起想。<a id="a-6l"></a>苦乐不苦不乐。<a id="a-6m"></a>亦复无常。<a id="a-6n"></a>善哉善哉。<a id="a-6o"></a>诸妹。<a id="a-6p"></a>如汝所言。<a id="a-6q"></a>眼无常色眼识眼更因缘起想。<a id="a-6r"></a>苦乐不苦不乐。<a id="a-6s"></a>亦复无常。<a id="a-6t"></a>如是耳鼻舌身心法心识心更心更因缘起想。<a id="a-6u"></a>苦乐不苦不乐。<a id="a-6v"></a>亦复无常。<a id="a-6w"></a>云何诸妹。<a id="a-6x"></a>眼因缘色色因缘识三事合为更。<a id="a-6y"></a>更因缘痛彼更痛有常无常无常也。<a id="a-6z"></a>难陀。<a id="a-70"></a>若无常者苦不苦苦也。<a id="a-71"></a>难陀。<a id="a-72"></a>若无常苦变易法者。<a id="a-73"></a>彼见谛人作是求言。<a id="a-74"></a>是我所非我所不。<a id="a-75"></a>不也。<a id="a-76"></a>难陀。<a id="a-77"></a>如是耳鼻舌身心法心识心更。<a id="a-78"></a>心更所生痛有常无常。<a id="a-79"></a>无常也。<a id="a-7A"></a>难陀。<a id="a-7B"></a>若无常者苦不苦。<a id="a-7C"></a>苦也。<a id="a-7D"></a>难陀。<a id="a-7E"></a>若无常苦变易法者。<a id="a-7F"></a>彼见谛人作是求言。<a id="a-7G"></a>是我所非我所不。<a id="a-7H"></a>不也。<a id="a-7I"></a>难陀。<a id="a-7J"></a>何以故。<a id="a-7K"></a>如谛等智观眼无常。<a id="a-7L"></a>色眼识眼更痛眼更痛因缘起想。<a id="a-7M"></a>苦乐不苦不乐。<a id="a-7N"></a>亦复无常。<a id="a-7O"></a>如是耳鼻舌身心法心识心更心更痛无常。<a id="a-7P"></a>痛因缘起想。<a id="a-7Q"></a>苦乐不苦不乐。<a id="a-7R"></a>亦复无常。<a id="a-7S"></a>善哉善哉。<a id="a-7T"></a>诸妹。<a id="a-7U"></a>如汝所言。<a id="a-7V"></a>眼无常色眼识眼更眼更痛因缘起想。<a id="a-7W"></a>苦乐不苦不乐。<a id="a-7X"></a>亦复无常。<a id="a-7Y"></a>如是耳鼻舌身心法心识心更心更痛因缘起想。<a id="a-7Z"></a>苦乐不苦不乐。<a id="a-7a"></a>亦复无常。<a id="a-7b"></a>云何诸妹。<a id="a-7c"></a>眼因缘。<a id="a-7d"></a>色色因缘。<a id="a-7e"></a>识识因缘。<a id="a-7f"></a>更更因缘。<a id="a-7g"></a>痛痛因缘。<a id="a-7h"></a>爱彼眼爱者有常无常。<a id="a-7i"></a>无常也。<a id="a-7j"></a>难陀。<a id="a-7k"></a>若无常者苦不苦。<a id="a-7l"></a>苦也。<a id="a-7m"></a>难陀。<a id="a-7n"></a>若无常苦变易法者。<a id="a-7o"></a>彼见谛人作是求言。<a id="a-7p"></a>是我所非我所不。<a id="a-7q"></a>不也。<a id="a-7r"></a>难陀。<a id="a-7s"></a>如是耳鼻舌身心法心识心更心更痛。<a id="a-7t"></a>爱彼痛爱者有常无常。<a id="a-7u"></a>无常也。<a id="a-7v"></a>难陀。<a id="a-7w"></a>若无常者苦不苦。<a id="a-7x"></a>苦也。<a id="a-7y"></a>难陀。<a id="a-7z"></a>若无常苦变易法者。<a id="a-80"></a>彼见谛人作是求言。<a id="a-81"></a>是我所非我所不。<a id="a-82"></a>不也。<a id="a-83"></a>难陀。<a id="a-84"></a>何以故如谛等智观彼法法自生法法自灭。<a id="a-85"></a>善哉善哉。<a id="a-86"></a>诸妹彼法法自生法法自灭。<a id="a-87"></a>如是诸妹。<a id="a-88"></a>六情因缘起想苦乐不苦不乐。<a id="a-89"></a>亦复无常。<a id="a-8A"></a>诸妹。<a id="a-8B"></a>譬如屠牛人若屠牛弟子执利刀杀牛。<a id="a-8C"></a>剥皮取筋肉段段置着一处。<a id="a-8D"></a>还以其皮覆上云何诸妹。<a id="a-8E"></a>还得成牛不。<a id="a-8F"></a>比丘尼答。<a id="a-8G"></a>不也。<a id="a-8H"></a>难陀。<a id="a-8I"></a>何以故。<a id="a-8J"></a>牛以分离实不像本。<a id="a-8K"></a>所以引斯喻者。<a id="a-8L"></a>当解此义。<a id="a-8M"></a>如是诸妹。<a id="a-8N"></a>牛者六情相因起想。<a id="a-8O"></a>苦乐不苦不乐。<a id="a-8P"></a>常住不灭。<a id="a-8Q"></a>无变易法。<a id="a-8R"></a>作是等求者。<a id="a-8S"></a>为可得道。<a id="a-8T"></a>何以故。<a id="a-8U"></a>如谛等智观不见彼法法生。<a id="a-8V"></a>不见彼法法灭。<a id="a-8W"></a>所以引喻者。<a id="a-8X"></a>观意不聚。<a id="a-8Y"></a>如牛者六情无异。<a id="a-8Z"></a>如彼筋肉六尘。<a id="a-8a"></a>是彼利刀者等智是。<a id="a-8b"></a>何以故。<a id="a-8c"></a>诸妹等智刀尽断一切生死结。<a id="a-8d"></a>不复生彼此界断等断。<a id="a-8e"></a>善哉诸妹。<a id="a-8f"></a>当作是学。<a id="a-8g"></a>于染着法心不染着。<a id="a-8h"></a>欲得息于牵连法。<a id="a-8i"></a>心不随嗔恚愚痴息。<a id="a-8j"></a>次当学四意止七觉意八圣道八解脱门。<a id="a-8k"></a>是故当学。<a id="a-8l"></a>诸妹。<a id="a-8m"></a>如是学者诸多陀竭阿罗诃三耶三佛。<a id="a-8n"></a>皆从中出。<a id="a-8o"></a>无数善法皆从三十七品中出。<a id="a-8p"></a>常等心身无令中绝。<a id="a-8q"></a>说是法时。<a id="a-8r"></a>五百比丘尼得阿罗汉道。<a id="a-8s"></a>见始变化时。<a id="a-8t"></a>二百五十比丘尼得阿罗汉道。<a id="a-8u"></a>其二百五十比丘尼迦葉佛时。<a id="a-8v"></a>曾闻此法故。<a id="a-8w"></a>今闻法得果。<a id="a-8x"></a>难陀语诸妹。<a id="a-8y"></a>今正是时。<a id="a-8z"></a>各还所在。<a id="a-90"></a>时大爱道及五百比丘尼头面礼足而去。<a id="a-91"></a>明日大爱道及五百比丘尼。<a id="a-92"></a>平旦着衣持钵。<a id="a-93"></a>诣如来所。<a id="a-94"></a>头面礼足却住一面。<a id="a-95"></a>世尊观诸比丘尼尽得道须臾。<a id="a-96"></a>佛告诸比丘尼。<a id="a-97"></a>今正是时。<a id="a-98"></a>各还所在。<a id="a-99"></a>诸比丘尼作礼已还去。<a id="a-9A"></a>世尊告曰。<a id="a-9B"></a>难陀。<a id="a-9C"></a>明日复次与比丘尼说法。<a id="a-9D"></a>时难陀默然受教。<a id="a-9E"></a>难陀明日着衣持钵。<a id="a-9F"></a>入舍卫分卫。<a id="a-9G"></a>分卫已还出城。<a id="a-9H"></a>举衣钵洗手足。<a id="a-9I"></a>以尼师檀着肩上。<a id="a-9J"></a>入室坐禅。<a id="a-9K"></a>出室于堂前敷座具。<a id="a-9L"></a>结跏趺座。<a id="a-9M"></a>瞿昙弥大爱道将五百比丘尼。<a id="a-9N"></a>诣难陀所。<a id="a-9O"></a>头面作礼在一面坐。<a id="a-9P"></a>尊者难陀与说种种微妙法。<a id="a-9Q"></a>说法已竟。<a id="a-9R"></a>今正是时。<a id="a-9S"></a>各还所在。<a id="a-9T"></a>诸比丘尼礼足而去。<a id="a-9U"></a>时日入城门已闭。<a id="a-9V"></a>或依树下宿。<a id="a-9W"></a>或住阜边宿。<a id="a-9X"></a>或依池水宿。<a id="a-9Y"></a>或依流水宿。<a id="a-9Z"></a>或依城池宿。<a id="a-9a"></a>明日门开诸比丘尼入城。<a id="a-9b"></a>其守门者。<a id="a-9c"></a>自相谓言。<a id="a-9d"></a>诸比丘尼是沙门妇。<a id="a-9e"></a>城外共宿。<a id="a-9f"></a>清旦来入。<a id="a-9g"></a>其十二法比丘闻以是语往白世尊。<a id="a-9h"></a>世尊告曰。<a id="a-9i"></a>比丘僧次第与比丘尼说法。<a id="a-9j"></a>不得至暮还至暮者堕。</p>
  <p id="a9k">佛在舍卫国祇树给孤独园。<a id="a-9l"></a>时六群比丘与比丘尼同道行。<a id="a-9m"></a>诸长者见自相谓言。<a id="a-9n"></a>此沙门释子与诸比丘尼同道行。<a id="a-9o"></a>是沙门妇。<a id="a-9p"></a>若非妇者何由同道行。<a id="a-9q"></a>其十二法比丘闻往白世尊。<a id="a-9r"></a>世尊告曰。<a id="a-9s"></a>若比丘共比丘尼同道行。<a id="a-9t"></a>从一村至村落内者堕。<a id="a-9u"></a>或应共行者。<a id="a-9v"></a>若有贾客前有虎狼贼寇得共行。</p>
  <p id="a9w">佛游舍卫国祇树给孤独园。<a id="a-9x"></a>时六群比丘从拘萨罗国。<a id="a-9y"></a>来至舍卫。<a id="a-9z"></a>时阿脂罗江须舡尔乃得渡。<a id="a-A0"></a>六群比丘与比丘尼同舡。<a id="a-A1"></a>或逆水上。<a id="a-A2"></a>或随水下。<a id="a-A3"></a>经时日已没。<a id="a-A4"></a>便渡水各散去。<a id="a-A5"></a>时比丘尼为贼所劫。<a id="a-A6"></a>以此事具白世尊。<a id="a-A7"></a>世尊告曰。<a id="a-A8"></a>若比丘与比丘尼同舡。<a id="a-A9"></a>或逆水上。<a id="a-AA"></a>或随水下除直渡堕。</p>
  <p id="aAB">佛世尊游舍卫国祇树给孤独园。<a id="a-AC"></a>时迦留陀夷与崛多比丘尼衣着。<a id="a-AD"></a>诸比丘尼问。<a id="a-AE"></a>所由得此衣。<a id="a-AF"></a>答迦留陀夷见施。<a id="a-AG"></a>诸比丘尼往白世尊。<a id="a-AH"></a>世尊告曰。<a id="a-AI"></a>若比丘非亲里比丘尼。<a id="a-AJ"></a>持衣施者堕。</p>
  <p id="aAK">佛世尊游舍卫国祇树给孤独园。<a id="a-AL"></a>时迦留陀夷使崛多比丘尼作衣。<a id="a-AM"></a>诸比丘尼问与谁作衣。<a id="a-AN"></a>答言。<a id="a-AO"></a>迦留陀夷作衣。<a id="a-AP"></a>诸比丘尼不知当云何。<a id="a-AQ"></a>往白世尊。<a id="a-AR"></a>世尊告曰若比丘非亲里比丘尼使作衣者堕。</p>
  <p id="aAS">佛世尊游舍卫国祇树给孤独园。<a id="a-AT"></a>时迦留陀夷与崛多比丘尼屏处坐。<a id="a-AU"></a>诸比丘尼见往白世尊。<a id="a-AV"></a>世尊告曰。<a id="a-AW"></a>若比丘独与比丘尼屏处坐者堕。</p>
  <p id="aAX">佛世尊游舍卫国祇树给孤独园。<a id="a-AY"></a>时迦留陀夷与佛陀优婆夷露处坐。<a id="a-AZ"></a>诸长者见自相谓言。<a id="a-Aa"></a>此沙门释子云何与妇人露处坐。<a id="a-Ab"></a>十二法比丘闻往白世尊。<a id="a-Ac"></a>世尊告曰。<a id="a-Ad"></a>若比丘独与妇人露处坐者堕(上比丘尼妹)</p>
  <p id="aAe">佛世尊游舍卫国祇树给孤独园。<a id="a-Af"></a>有一优婆夷。<a id="a-Ag"></a>请摩诃迦葉舍利弗目揵连阿那律。<a id="a-Ah"></a>时长者妇馔具种种饮食。<a id="a-Ai"></a>敷好坐具。<a id="a-Aj"></a>时鋀罗难陀比丘尼。<a id="a-Ak"></a>先与长者妇善知识。<a id="a-Al"></a>平旦着衣持钵。<a id="a-Am"></a>来诣此家。<a id="a-An"></a>见馔具种种饮食敷好坐具。<a id="a-Ao"></a>即问长者妇。<a id="a-Ap"></a>欲请阿谁。<a id="a-Aq"></a>作是好饮食敷好坐具。<a id="a-Ar"></a>长者妇答。<a id="a-As"></a>请摩诃迦葉舍利弗目揵连阿那律。<a id="a-At"></a>比丘尼语。<a id="a-Au"></a>舍龙象而请骡驴。<a id="a-Av"></a>长者妇问。<a id="a-Aw"></a>谁是龙象。<a id="a-Ax"></a>比丘尼答。<a id="a-Ay"></a>尊者调达骞陀达婆迦留罗提施三文陀糸头。<a id="a-Az"></a>此上人是。<a id="a-B0"></a>迦葉最大先前入舍。<a id="a-B1"></a>鋀罗比丘尼见来入语长者妇。<a id="a-B2"></a>善哉优婆夷。<a id="a-B3"></a>所谓龙象以至。<a id="a-B4"></a>时长者俱闻此语。<a id="a-B5"></a>便作是言。<a id="a-B6"></a>恶比丘尼。<a id="a-B7"></a>先言骡驴。<a id="a-B8"></a>今言龙象耶。<a id="a-B9"></a>去恶比丘尼莫复入此舍。<a id="a-BA"></a>时长者见贤严坐定。<a id="a-BB"></a>自行澡水。<a id="a-BC"></a>布种种饮食。<a id="a-BD"></a>饮食已竟。<a id="a-BE"></a>重行澡水。<a id="a-BF"></a>已在一面坐。<a id="a-BG"></a>听达嚫摩诃迦葉。<a id="a-BH"></a>说达嚫已。<a id="a-BI"></a>即从坐起去。<a id="a-BJ"></a>诣如来所。<a id="a-BK"></a>头面作礼在一面坐。<a id="a-BL"></a>以此事具白世尊。<a id="a-BM"></a>世尊因此事。<a id="a-BN"></a>集和合僧备十功德。<a id="a-BO"></a>佛为沙门结戒。<a id="a-BP"></a>若比丘知比丘尼誉一比丘僧毁一比丘僧。<a id="a-BQ"></a>往彼饭者(调达婆儿阿难妹也)波逸提。</p>
  <p id="aBR">佛世尊游王舍城迦兰陀竹园所。<a id="a-BS"></a>当于尔时。<a id="a-BT"></a>人民饥馑乞求难得。<a id="a-BU"></a>诸长者或请一比丘。<a id="a-BV"></a>或请两比丘。<a id="a-BW"></a>其不请往者。<a id="a-BX"></a>或四或五。<a id="a-BY"></a>诸长者见自相谓言。<a id="a-BZ"></a>此沙门释子不知厌足无有惭愧。<a id="a-Ba"></a>其请一者五三自往。<a id="a-Bb"></a>十二法比丘闻往白世尊。<a id="a-Bc"></a>世尊告曰。<a id="a-Bd"></a>若比丘不请强往者堕。<a id="a-Be"></a>或时应往。<a id="a-Bf"></a>或病或执僧事作衣。<a id="a-Bg"></a>此应食。</p>
  <p id="aBh">佛游舍卫国祇树给孤独园。<a id="a-Bi"></a>拘萨罗界有一长者起招提僧舍。<a id="a-Bj"></a>其有客比丘。<a id="a-Bk"></a>得一日食。<a id="a-Bl"></a>时尊者舍利弗遇病从拘萨罗至舍卫国。<a id="a-Bm"></a>过此僧舍。<a id="a-Bn"></a>住三宿食。<a id="a-Bo"></a>时舍利弗便发去。<a id="a-Bp"></a>至舍卫国祇树给孤独园。<a id="a-Bq"></a>便怀狐疑。<a id="a-Br"></a>我不过食。<a id="a-Bs"></a>招提僧食耶。<a id="a-Bt"></a>往自世尊。<a id="a-Bu"></a>世尊告曰。<a id="a-Bv"></a>若比丘无病得一宿住食。<a id="a-Bw"></a>若过食者堕。</p>
  <p id="aBx">佛世尊游舍卫国祇树给孤独园。<a id="a-By"></a>有多比丘。<a id="a-Bz"></a>从拘萨罗诣舍卫国。<a id="a-C0"></a>有长者中道请饭丰饶酥酪。<a id="a-C1"></a>时六群比丘两三钵盛下行。<a id="a-C2"></a>比丘不得。<a id="a-C3"></a>诸长者见自相谓言。<a id="a-C4"></a>此沙门释子重叠两三钵盛下行。<a id="a-C5"></a>比丘不得。<a id="a-C6"></a>往白世尊。<a id="a-C7"></a>世尊告曰。<a id="a-C8"></a>若比丘请入舍。<a id="a-C9"></a>长者设好食酥酪丰饶不得。<a id="a-CA"></a>两三钵盛。<a id="a-CB"></a>犯者堕。<a id="a-CC"></a>若两三钵取出外当等分与。<a id="a-CD"></a>不得比丘。</p>
  <p id="aCE">佛世尊游舍卫国祇树给孤独园。<a id="a-CF"></a>时舍卫国。<a id="a-CG"></a>有一长者。<a id="a-CH"></a>居门衰丧。<a id="a-CI"></a>唯有一少男儿在后。<a id="a-CJ"></a>此少儿闻其饭佛及比丘僧者。<a id="a-CK"></a>得生三十三天第二天。<a id="a-CL"></a>我当往行出筋力。<a id="a-CM"></a>作所得钱财当饭佛及比丘僧。<a id="a-CN"></a>即往诣比舍。<a id="a-CO"></a>语一长者作是语。<a id="a-CP"></a>我欲客作为可尔不。<a id="a-CQ"></a>长者答。<a id="a-CR"></a>须几许物。<a id="a-CS"></a>少儿言与我五百两金。<a id="a-CT"></a>自当竭力作使。<a id="a-CU"></a>长者便思惟。<a id="a-CV"></a>如今人饥馑乞求难得。<a id="a-CW"></a>乞一食者尚不可得。<a id="a-CX"></a>况尔所两金。<a id="a-CY"></a>长者问。<a id="a-CZ"></a>少儿能何等作为。<a id="a-Ca"></a>少儿答。<a id="a-Cb"></a>能坐金银铜铁绵绢丝肆。<a id="a-Cc"></a>要不取价。<a id="a-Cd"></a>竟十月已。<a id="a-Ce"></a>长者便作是念。<a id="a-Cf"></a>或有人先索价却作使。<a id="a-Cg"></a>今此少儿先与人使。<a id="a-Ch"></a>却乃索直。<a id="a-Ci"></a>即使知金银肆。<a id="a-Cj"></a>是少儿宿有福德。<a id="a-Ck"></a>常人坐肆。<a id="a-Cl"></a>得一倍利。<a id="a-Cm"></a>此少儿得八倍十倍。<a id="a-Cn"></a>长者便作是念。<a id="a-Co"></a>得此少儿是我之幸。<a id="a-Cp"></a>常人坐肆得一倍利。<a id="a-Cq"></a>此少儿坐肆得八倍十倍利。<a id="a-Cr"></a>次使知铜铁绵绢丝肆。<a id="a-Cs"></a>皆尔获利。<a id="a-Ct"></a>次使知田业。<a id="a-Cu"></a>常人耕种得一倍利。<a id="a-Cv"></a>此少儿得八倍十倍利。<a id="a-Cw"></a>十月期尽。<a id="a-Cx"></a>即从长者索直。<a id="a-Cy"></a>时长者不为不欲与。<a id="a-Cz"></a>正欲与恐少儿去。<a id="a-D0"></a>复重再三索。<a id="a-D1"></a>为欲与我不。<a id="a-D2"></a>长者问。<a id="a-D3"></a>得此金用作何等。<a id="a-D4"></a>少儿答。<a id="a-D5"></a>我闻饭佛及比丘僧得生三十三天。<a id="a-D6"></a>所以客作欲饭佛及比丘僧。<a id="a-D7"></a>愿见时与。<a id="a-D8"></a>长者便作是念。<a id="a-D9"></a>怪此少儿为佛及比丘僧。<a id="a-DA"></a>执此勤劳。<a id="a-DB"></a>即问。<a id="a-DC"></a>少儿汝欲饭佛耶。<a id="a-DD"></a>答言。<a id="a-DE"></a>饭佛。<a id="a-DF"></a>奈得薪草釜窖器皿及人力。<a id="a-DG"></a>可即于此间饭佛及比丘僧。<a id="a-DH"></a>二人俱时得福。<a id="a-DI"></a>少儿答。<a id="a-DJ"></a>亦可尔耳。<a id="a-DK"></a>长者语。<a id="a-DL"></a>汝自往请佛及比丘僧。<a id="a-DM"></a>即诣世尊所。<a id="a-DN"></a>头面礼足在一面坐。<a id="a-DO"></a>世尊与说法。<a id="a-DP"></a>说法已默然。<a id="a-DQ"></a>时少儿即从坐起。<a id="a-DR"></a>偏袒右肩右膝着地。<a id="a-DS"></a>叉手向佛白世尊言。<a id="a-DT"></a>欲设微供。<a id="a-DU"></a>愿佛及比丘僧临顾须臾。<a id="a-DV"></a>时世尊默然受请。<a id="a-DW"></a>少儿见如来默然可之。<a id="a-DX"></a>即起头面礼足而去。<a id="a-DY"></a>即夜具种种饭食敷好座具。<a id="a-DZ"></a>往白世尊。<a id="a-Da"></a>饮食已办。<a id="a-Db"></a>今正是时。<a id="a-Dc"></a>比丘僧往世尊住别送食来。<a id="a-Dd"></a>僧诣长者家。<a id="a-De"></a>各次第坐坐定。<a id="a-Df"></a>少儿自手行水。<a id="a-Dg"></a>布种种食。<a id="a-Dh"></a>时是月八日国俗此日食先亡者。<a id="a-Di"></a>以残食施诸比丘僧。<a id="a-Dj"></a>诸比丘僧食已。<a id="a-Dk"></a>至少儿家略不食。<a id="a-Dl"></a>诸比丘同声语。<a id="a-Dm"></a>行食人稍下。<a id="a-Dn"></a>少儿见饮食不减。<a id="a-Do"></a>便作是念。<a id="a-Dp"></a>比丘僧不食者。<a id="a-Dq"></a>我必不生三十三天。<a id="a-Dr"></a>涕泣诣如来所。<a id="a-Ds"></a>白世尊言。<a id="a-Dt"></a>比丘僧食少不多。<a id="a-Du"></a>比丘不食者。<a id="a-Dv"></a>我必不生三十三天。<a id="a-Dw"></a>世尊告曰。<a id="a-Dx"></a>汝往稍益食必生三十三天无疑。<a id="a-Dy"></a>少儿复作是念。<a id="a-Dz"></a>如来广长舌言。<a id="a-E0"></a>必得生三十三天。<a id="a-E1"></a>欢喜踊跃不能自胜。<a id="a-E2"></a>即头面礼足绕佛三匝而去。<a id="a-E3"></a>往诣比丘僧所。<a id="a-E4"></a>比丘僧食竟。<a id="a-E5"></a>行澡水已。<a id="a-E6"></a>在前长跪。<a id="a-E7"></a>受咒愿。<a id="a-E8"></a>上坐咒愿已便去。<a id="a-E9"></a>即日有五百贾客。<a id="a-EA"></a>入海还归。<a id="a-EB"></a>最大导师入城求食。<a id="a-EC"></a>问行路人。<a id="a-ED"></a>谁家有食卖。<a id="a-EE"></a>行人答言。<a id="a-EF"></a>某长者家。<a id="a-EG"></a>今日饭佛及比丘僧。<a id="a-EH"></a>必有饮食。<a id="a-EI"></a>导师即诣此舍。<a id="a-EJ"></a>语守门者言。<a id="a-EK"></a>汝往白长者。<a id="a-EL"></a>外有入海导师。<a id="a-EM"></a>欲得相见。<a id="a-EN"></a>守门者即为白长者。<a id="a-EO"></a>出迎共相问讯。<a id="a-EP"></a>揖引入坐。<a id="a-EQ"></a>须臾起语长者言。<a id="a-ER"></a>承有饮食卖当送直。<a id="a-ES"></a>时少儿在一面坐。<a id="a-ET"></a>长者答。<a id="a-EU"></a>此非我食。<a id="a-EV"></a>指言此檀越食也。<a id="a-EW"></a>复问少儿。<a id="a-EX"></a>有食见与。<a id="a-EY"></a>当送直。<a id="a-EZ"></a>答言。<a id="a-Ea"></a>我食不卖。<a id="a-Eb"></a>若须者便相呼入坐。<a id="a-Ec"></a>当相供给。<a id="a-Ed"></a>不须直即往。<a id="a-Ee"></a>呼伴入坐。<a id="a-Ef"></a>少儿自手行水。<a id="a-Eg"></a>布种种食。<a id="a-Eh"></a>贾客食讫。<a id="a-Ei"></a>少儿还就床坐。<a id="a-Ej"></a>去少儿不远。<a id="a-Ek"></a>有拘萨罗码瑙揵茨(拘萨罗国外大故称)时大导师语诸贾人。<a id="a-El"></a>此少儿饭食我等皆令充足。<a id="a-Em"></a>我等各各共报其恩。<a id="a-En"></a>诸商称善。<a id="a-Eo"></a>时大导师语少儿。<a id="a-Ep"></a>过此揵茨来。<a id="a-Eq"></a>即过与导师开头巾里一明珠。<a id="a-Er"></a>直百千两金。<a id="a-Es"></a>着揵茨钵中。<a id="a-Et"></a>其余商人。<a id="a-Eu"></a>或直九十千两金珠。<a id="a-Ev"></a>或八十七十六十五十四十三十二十。<a id="a-Ew"></a>下至直十千两金珠。<a id="a-Ex"></a>流溢揵茨持与少儿。<a id="a-Ey"></a>少儿不取曰。<a id="a-Ez"></a>薄食不卖自相施耳。<a id="a-F0"></a>导师复语。<a id="a-F1"></a>计此珠价百千万倍。<a id="a-F2"></a>胜汝饮食。<a id="a-F3"></a>意欲相遗。<a id="a-F4"></a>幸莫见逆。<a id="a-F5"></a>少儿便作是念。<a id="a-F6"></a>我若取者不生三十三天上。<a id="a-F7"></a>少住此间听我往问世尊。<a id="a-F8"></a>还即诣如来所。<a id="a-F9"></a>头面礼足在一面住。<a id="a-FA"></a>以此事具白世尊。<a id="a-FB"></a>世尊告曰。<a id="a-FC"></a>汝往受之。<a id="a-FD"></a>此并花报果实在后。<a id="a-FE"></a>少儿欢喜踊跃不能自胜。<a id="a-FF"></a>头面礼足便退去。<a id="a-FG"></a>去不久佛与沙门结戒。<a id="a-FH"></a>若比丘先食重往食者堕。<a id="a-FI"></a>时此长者往诣妇所。<a id="a-FJ"></a>作是语。<a id="a-FK"></a>此少儿门户种姓不减我族。<a id="a-FL"></a>计一珠价足得我田业。<a id="a-FM"></a>可嫁此女与为夫妇。<a id="a-FN"></a>妇曰善。<a id="a-FO"></a>即嫁女与。<a id="a-FP"></a>俄尔长者夫妇尽丧亡。<a id="a-FQ"></a>王波斯匿闻彼长者亡。<a id="a-FR"></a>问傍臣。<a id="a-FS"></a>颇有兄弟儿息不。<a id="a-FT"></a>答言无。<a id="a-FU"></a>唯有女夫在家。<a id="a-FV"></a>王敕召来。<a id="a-FW"></a>即往召至。<a id="a-FX"></a>王遥见容颜甚欢敬之。<a id="a-FY"></a>即封户一千使知边城。<a id="a-FZ"></a>日出就位。<a id="a-Fa"></a>即名日出相国。</p>
  <p id="aFb">佛世尊游舍卫国祇树给孤独园。<a id="a-Fc"></a>众多比丘从舍卫国。<a id="a-Fd"></a>诣拘萨罗界。<a id="a-Fe"></a>时跋难陀弟子欲与诸比丘伴。<a id="a-Ff"></a>至拘萨罗来辞跋难陀。<a id="a-Fg"></a>今比丘去弟子欲共行。<a id="a-Fh"></a>跋难陀以前恐故。<a id="a-Fi"></a>即语卿少住食。<a id="a-Fj"></a>弟子对先以食。<a id="a-Fk"></a>跋难陀语。<a id="a-Fl"></a>知卿已食。<a id="a-Fm"></a>意欲使卿更食去。<a id="a-Fn"></a>言语留连。<a id="a-Fo"></a>诸比丘已去。<a id="a-Fp"></a>跋难陀弟子后去不及。<a id="a-Fq"></a>伴为贼所劫。<a id="a-Fr"></a>即往具白世尊。<a id="a-Fs"></a>世尊告曰。<a id="a-Ft"></a>若比丘以知比丘食强劝使食。<a id="a-Fu"></a>犯者堕。</p>
  <p id="aFv">佛世尊游舍卫国祇树给孤独园。<a id="a-Fw"></a>时失梨崛长者事外道常狐疑。<a id="a-Fx"></a>世尊是佛非佛耶。<a id="a-Fy"></a>是法非法耶。<a id="a-Fz"></a>是比丘僧非比丘僧耶。<a id="a-G0"></a>我当施设饭食。<a id="a-G1"></a>往请佛试之。<a id="a-G2"></a>即往诣世尊所。<a id="a-G3"></a>擎拳问讯在一面坐。<a id="a-G4"></a>时世尊与说种种微妙法。<a id="a-G5"></a>佛说法已默然住。<a id="a-G6"></a>长者失梨崛白佛言。<a id="a-G7"></a>欲请沙门瞿昙及比丘僧。<a id="a-G8"></a>时世尊默然可之。<a id="a-G9"></a>失梨崛从坐起。<a id="a-GA"></a>擎拳而退。<a id="a-GB"></a>于门中凿坑盛满炭火。<a id="a-GC"></a>无有烟焰。<a id="a-GD"></a>以沙薄覆上。<a id="a-GE"></a>兴起此念。<a id="a-GF"></a>沙门瞿昙有一切智。<a id="a-GG"></a>知一切未然事。<a id="a-GH"></a>自当知。<a id="a-GI"></a>若无一切智。<a id="a-GJ"></a>自当堕火。<a id="a-GK"></a>及沙门众。<a id="a-GL"></a>堂上设不累绳床伪敷坐具。<a id="a-GM"></a>复作是念。<a id="a-GN"></a>若沙门瞿昙有一切智者。<a id="a-GO"></a>自当知。<a id="a-GP"></a>若无一切智者当堕床。<a id="a-GQ"></a>及沙门众为人所笑。<a id="a-GR"></a>复设杂毒食。<a id="a-GS"></a>复作是念。<a id="a-GT"></a>若沙门瞿昙有一切智者。<a id="a-GU"></a>自当知。<a id="a-GV"></a>若无一切智食此毒饭自当死。<a id="a-GW"></a>及诸沙门。<a id="a-GX"></a>即往白佛食具已办。<a id="a-GY"></a>今正是时。<a id="a-GZ"></a>世尊着衣持钵。<a id="a-Ga"></a>及比丘僧来至失梨崛舍。<a id="a-Gb"></a>世尊顾语阿难。<a id="a-Gc"></a>汝往语诸比丘。<a id="a-Gd"></a>尽不得先如来前入失梨崛舍。<a id="a-Ge"></a>阿难即往告诸比丘。<a id="a-Gf"></a>不得先如来入失梨崛舍。<a id="a-Gg"></a>时如来足蹑火坑。<a id="a-Gh"></a>自然成浴池。<a id="a-Gi"></a>中生忧钵拘物波头摩分陀利花。<a id="a-Gj"></a>凫雁鸳鸯和声悲鸣。<a id="a-Gk"></a>时世尊足登花上。<a id="a-Gl"></a>入失梨崛舍。<a id="a-Gm"></a>花琉璃色花绀碧色。<a id="a-Gn"></a>如来黄金色。<a id="a-Go"></a>色色相夺。<a id="a-Gp"></a>时绳伪床自然成宝床。<a id="a-Gq"></a>时此长者见二变化。<a id="a-Gr"></a>心开意解。<a id="a-Gs"></a>叉手向佛白世尊言。<a id="a-Gt"></a>此食杂毒愿小顷留。<a id="a-Gu"></a>更设好食。<a id="a-Gv"></a>世尊告曰。<a id="a-Gw"></a>但行此食无苦。<a id="a-Gx"></a>时失梨崛自手行水。<a id="a-Gy"></a>布种种食。<a id="a-Gz"></a>佛语阿难。<a id="a-H0"></a>此诸比丘尽不得于此间食。<a id="a-H1"></a>当诣阿耨达所。<a id="a-H2"></a>时世尊与失梨崛男女说法施义戒义十善义生天义。<a id="a-H3"></a>贪淫堕恶出家得道。<a id="a-H4"></a>时世尊复与说法苦习尽道。<a id="a-H5"></a>失梨崛即得道迹。<a id="a-H6"></a>如纯白氎易染为色。<a id="a-H7"></a>失梨崛即从座起。<a id="a-H8"></a>头面礼足。<a id="a-H9"></a>从今以去归佛归法归比丘僧。<a id="a-HA"></a>听为优婆塞。<a id="a-HB"></a>尽命不杀生。<a id="a-HC"></a>世尊及五百阿罗汉盛满钵饭。<a id="a-HD"></a>即入三昧。<a id="a-HE"></a>从失梨崛门尽飞陵虚。<a id="a-HF"></a>诣阿耨达宫。<a id="a-HG"></a>时阿耨达亦知如来来化。<a id="a-HH"></a>五百莲华大如车轮。<a id="a-HI"></a>复为如来化作一华最妙。<a id="a-HJ"></a>如来坐上。<a id="a-HK"></a>五百阿罗汉各次第坐。<a id="a-HL"></a>如来五百阿罗汉比丘僧食已。<a id="a-HM"></a>广说阿耨达经。<a id="a-HN"></a>时如来及比丘僧入三昧。<a id="a-HO"></a>从阿耨达宫没还至只桓。<a id="a-HP"></a>时毗舍佉无夷罗母闻佛及五百阿罗汉受失梨崛请。<a id="a-HQ"></a>诣阿耨达食广说阿耨达经。<a id="a-HR"></a>今来舍卫。<a id="a-HS"></a>我当别请佛及五百阿罗汉。<a id="a-HT"></a>即往诣如来所。<a id="a-HU"></a>头面礼足在一面住。<a id="a-HV"></a>世尊广为毗舍佉说法。<a id="a-HW"></a>说法已。<a id="a-HX"></a>毗舍佉即长跪请佛及五百阿罗汉。<a id="a-HY"></a>世尊默然可之。<a id="a-HZ"></a>毗舍佉头面礼足而去。<a id="a-Ha"></a>即夜办馔具好食敷好坐具。<a id="a-Hb"></a>重开门户。<a id="a-Hc"></a>手擎香炉叉手礼言。<a id="a-Hd"></a>饮食已办。<a id="a-He"></a>今正是时。<a id="a-Hf"></a>诸比丘往。<a id="a-Hg"></a>或从地踊出。<a id="a-Hh"></a>或从壁入。<a id="a-Hi"></a>或从空下。<a id="a-Hj"></a>唯如来住。<a id="a-Hk"></a>别留佛食。<a id="a-Hl"></a>毗舍佉见比丘坐定。<a id="a-Hm"></a>自手行水。<a id="a-Hn"></a>布种种食。<a id="a-Ho"></a>食已竟。<a id="a-Hp"></a>复行澡水。<a id="a-Hq"></a>在前长跪受咒愿。<a id="a-Hr"></a>上坐咒愿已而去。<a id="a-Hs"></a>阿难来取佛食。<a id="a-Ht"></a>世尊知而问阿难。<a id="a-Hu"></a>有几比丘。<a id="a-Hv"></a>在毗舍佉舍食。<a id="a-Hw"></a>阿难白佛。<a id="a-Hx"></a>前所至阿耨达宫食。<a id="a-Hy"></a>五百阿罗汉尽在彼食。<a id="a-Hz"></a>世尊告曰。<a id="a-I0"></a>云何阿难。<a id="a-I1"></a>颇有一比丘。<a id="a-I2"></a>于比丘僧中唱使行不。<a id="a-I3"></a>不也世尊。<a id="a-I4"></a>世尊告曰。<a id="a-I5"></a>愍此毗舍佉不获一福。<a id="a-I6"></a>云何不食一比丘。<a id="a-I7"></a>彼阿难毗舍佉母。<a id="a-I8"></a>食一比丘僧者。<a id="a-I9"></a>得大福获大果报世尊告曰。<a id="a-IA"></a>若比丘众中不唱私去会者。<a id="a-IB"></a>犯者堕。<a id="a-IC"></a>有应得去。<a id="a-ID"></a>若道路行。<a id="a-IE"></a>若乘舡若大节会。<a id="a-IF"></a>若沙门普会。<a id="a-IG"></a>此应去。<a id="a-IH"></a>时举国人民闻佛言饭一比丘僧达嚫胜饭五百阿罗汉。<a id="a-II"></a>长者婆罗门尽得信佛净比丘僧(三十六竟)</p>
 </body>
</html>