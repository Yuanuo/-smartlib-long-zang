<!doctype html>
<html id="z3IBVA3ri" data-ver="837">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第三</h1>
  <h2 id="a2">鼻奈耶卷第三</h2>
  <h2 id="a3">僧伽婆尸沙法第二之一</h2>
  <p id="a4">佛世尊游舍卫国祇树给孤独园。<a id="a-5"></a>尔时尊者迦留陀夷。<a id="a-6"></a>(迦留陀夷黑光也阿难从弟也)于只桓岁坐扫洒房室。<a id="a-7"></a>于中敷床前着澡罐。<a id="a-8"></a>外复有澡罐。<a id="a-9"></a>到时着衣持钵入舍卫城分卫。<a id="a-A"></a>得食而还。<a id="a-B"></a>入房举衣钵息。<a id="a-C"></a>迦留陀夷淫意偏多。<a id="a-D"></a>忆向所见得食之家妇女。<a id="a-E"></a>淫意炽盛。<a id="a-F"></a>以手弄阴精堕。<a id="a-G"></a>即便洗手澡浴扫洒房室。<a id="a-H"></a>如是再三。<a id="a-I"></a>乃至竟夏坐。<a id="a-J"></a>时诸比丘是迦留陀夷知识。<a id="a-K"></a>在拘萨罗结夏坐。<a id="a-L"></a>坐已具补纳衣。<a id="a-M"></a>一日竟衣着衣持钵。<a id="a-N"></a>来至舍卫国祇树给孤独园。<a id="a-O"></a>时诸比丘往诣迦留陀夷比丘所。<a id="a-P"></a>各各相向礼拜问讯已。<a id="a-Q"></a>在一面坐。<a id="a-R"></a>云何优陀夷体履健不。<a id="a-S"></a>于夏坐中无苦不。<a id="a-T"></a>乞求婆。<a id="a-U"></a>优陀夷答。<a id="a-V"></a>我于此间扫洒房室。<a id="a-W"></a>乃至弄阴具。<a id="a-X"></a>向诸比丘说。<a id="a-Y"></a>诸比丘答。<a id="a-Z"></a>云何优陀夷无数方便。<a id="a-a"></a>世尊说淫不净。<a id="a-b"></a>向淫念淫淫炽盛。<a id="a-c"></a>说淫之恶露。<a id="a-d"></a>卿云何于中起淫意。<a id="a-e"></a>如是诸比丘极苦责谏。<a id="a-f"></a>责谏已便起去。<a id="a-g"></a>往诣世尊。<a id="a-h"></a>如事具白世尊。<a id="a-i"></a>世尊知而自问优陀夷。<a id="a-j"></a>审为此事耶。<a id="a-k"></a>时优陀夷内怀惭愧外则耻众。<a id="a-l"></a>从坐起。<a id="a-m"></a>偏袒右肩右膝着地。<a id="a-n"></a>叉手向佛白世尊言。<a id="a-o"></a>审尔世尊。<a id="a-p"></a>世尊告曰。<a id="a-q"></a>云何痴人我不以无数方便说淫之不净。<a id="a-r"></a>向淫念淫淫炽盛淫之恶露。<a id="a-s"></a>云何痴人而以此手受长者信施。<a id="a-t"></a>复以此手而捉此形弄耶。<a id="a-u"></a>如是佛世尊无数方便诲责。<a id="a-v"></a>因此事集和合僧。<a id="a-w"></a>备十功德。<a id="a-x"></a>世尊为沙门结戒。<a id="a-y"></a>诸沙门当共防此。<a id="a-z"></a>若比丘忆念弄阴堕精。<a id="a-10"></a>僧伽婆施沙(秦言众决断)</p>
  <p id="a11">世尊游舍卫国祇树给孤独园。<a id="a-12"></a>时有一比丘。<a id="a-13"></a>在只桓夏坐。<a id="a-14"></a>此比丘于梦中失精。<a id="a-15"></a>觉已便怀狐疑。<a id="a-16"></a>我不犯僧伽婆施沙耶。<a id="a-17"></a>便问诸比丘。<a id="a-18"></a>诸比丘不知。<a id="a-19"></a>当何报。<a id="a-1A"></a>诸比丘往白世尊。<a id="a-1B"></a>世尊告曰。<a id="a-1C"></a>梦中失精无罪。<a id="a-1D"></a>若比丘弄阴失精。<a id="a-1E"></a>除其梦中。<a id="a-1F"></a>僧伽婆施沙。<a id="a-1G"></a>时尊者优波离问世尊。<a id="a-1H"></a>失精有几处。<a id="a-1I"></a>是僧伽婆施沙。<a id="a-1J"></a>世尊告曰。<a id="a-1K"></a>左右手弄者僧伽婆施沙。<a id="a-1L"></a>使他手弄亦尔。<a id="a-1M"></a>他两曲肘弄者。<a id="a-1N"></a>及屈膝间两掖间脐两边。<a id="a-1O"></a>及岐间尻沟间。<a id="a-1P"></a>两肩上项间。<a id="a-1Q"></a>现身上屈申处衣里弄者。<a id="a-1R"></a>伏床褥弄者。<a id="a-1S"></a>画女像木女像作处所弄失精者。<a id="a-1T"></a>僧伽婆施沙。</p>
  <p id="a1U">佛游舍卫国祇树给孤独园。<a id="a-1V"></a>时尊者难陀淫意偏多入舍卫城分卫。<a id="a-1W"></a>有一长者妇。<a id="a-1X"></a>以手接难陀足作礼。<a id="a-1Y"></a>女人手濡。<a id="a-1Z"></a>难陀便失精堕此人手上。<a id="a-1a"></a>女人即举手涂顶上。<a id="a-1b"></a>我今得大利。<a id="a-1c"></a>乃使尊者难陀淫意炽盛。<a id="a-1d"></a>梵行全硕。<a id="a-1e"></a>意不犯戒。<a id="a-1f"></a>难陀便怀狐疑。<a id="a-1g"></a>我不犯僧伽婆施沙。<a id="a-1h"></a>便问诸比丘。<a id="a-1i"></a>诸比丘不知报。<a id="a-1j"></a>即往具白世尊。<a id="a-1k"></a>时世尊因此事。<a id="a-1l"></a>集和合僧。<a id="a-1m"></a>世尊知而问难陀。<a id="a-1n"></a>实如此事不难陀时尊者难陀。<a id="a-1o"></a>内怀惭愧外则耻众。<a id="a-1p"></a>偏袒右肩右膝着地。<a id="a-1q"></a>叉手向佛白世尊言。<a id="a-1r"></a>审尔世尊。<a id="a-1s"></a>尔时世尊于众人前叹难陀言。<a id="a-1t"></a>善哉善哉。<a id="a-1u"></a>难陀。<a id="a-1v"></a>乃能作是全梵行能尔。<a id="a-1w"></a>行梵行者得大果报。<a id="a-1x"></a>得大功德。<a id="a-1y"></a>时世尊告诸比丘。<a id="a-1z"></a>其族姓子见难陀者。<a id="a-20"></a>谁能呰言不端政乎。<a id="a-21"></a>身体柔濡筋力胜人。<a id="a-22"></a>淫意偏多。<a id="a-23"></a>谁能胜难陀也。<a id="a-24"></a>如是比丘难陀族姓子闭塞根门。<a id="a-25"></a>饮食知足。<a id="a-26"></a>夜不失时。<a id="a-27"></a>念定不乱(此上四句其人名曰修妒路是本明也)难陀能尽形寿净修梵行。<a id="a-28"></a>彼难陀族姓子云何能闭塞诸根门。<a id="a-29"></a>于此难陀族姓子。<a id="a-2A"></a>眼见色者意无染着。<a id="a-2B"></a>设使见色眼根不具者。<a id="a-2C"></a>当念无明忧恶不善法。<a id="a-2D"></a>意不向者则护眼根。<a id="a-2E"></a>如是耳鼻舌身意法知已不起染着。<a id="a-2F"></a>设使意根不具者。<a id="a-2G"></a>当念无明忧恶不善法。<a id="a-2H"></a>意不向者则护意根。<a id="a-2I"></a>此是难陀族姓子闭塞根门。<a id="a-2J"></a>彼难陀族姓子云何饮食知足。<a id="a-2K"></a>于此难陀族姓子抟饭食知足。<a id="a-2L"></a>无有贪餮。<a id="a-2M"></a>不求颜色气力无细滑意。<a id="a-2N"></a>所以食者欲使身体久住。<a id="a-2O"></a>以灭故病新者不兴乐得行道。<a id="a-2P"></a>譬如有人有疮痍病。<a id="a-2Q"></a>以膏涂之。<a id="a-2R"></a>所以涂者何。<a id="a-2S"></a>欲使疮愈。<a id="a-2T"></a>如是难陀族姓子饮食知足。<a id="a-2U"></a>无有贪餮。<a id="a-2V"></a>乃至乐得行道。<a id="a-2W"></a>譬如有人以脂膏车。<a id="a-2X"></a>所以膏者何。<a id="a-2Y"></a>以其重载故。<a id="a-2Z"></a>如是难陀族姓子饮食知足。<a id="a-2a"></a>无有贪餮。<a id="a-2b"></a>乃至乐得行道。<a id="a-2c"></a>此是难陀族姓子饮食知足。<a id="a-2d"></a>彼难陀嫉姓子云何是夜不失时。<a id="a-2e"></a>于此难陀族姓子昼日经行坐禅。<a id="a-2f"></a>夜亦经行坐禅。<a id="a-2g"></a>初夜时经行坐禅。<a id="a-2h"></a>降伏心不使睡眠。<a id="a-2i"></a>中夜之时襞忧多僧使四叠而敷坐上。<a id="a-2j"></a>举僧伽梨着头前右胁着地。<a id="a-2k"></a>累足更互。<a id="a-2l"></a>申脚系想在明。<a id="a-2m"></a>何时当晓。<a id="a-2n"></a>后夜即起经行坐禅。<a id="a-2o"></a>降伏心法。<a id="a-2p"></a>此是难陀族姓子初夜后夜不失时。<a id="a-2q"></a>彼难陀族姓子云何念定不乱。<a id="a-2r"></a>于此难陀族姓子。<a id="a-2s"></a>若欲视东。<a id="a-2t"></a>正身思惟而视东。<a id="a-2u"></a>无有乱意。<a id="a-2v"></a>若欲视南西北。<a id="a-2w"></a>正身思惟而视无有乱意。<a id="a-2x"></a>于是难陀族姓子。<a id="a-2y"></a>若欲有痛想终不失智。<a id="a-2z"></a>行识亦尔。<a id="a-30"></a>痛想未起不令使兴。<a id="a-31"></a>若痛想有起次第灭之。<a id="a-32"></a>此是难陀族姓子念定不乱。<a id="a-33"></a>是故难陀失精无罪。<a id="a-34"></a>若复当有如是失者。<a id="a-35"></a>亦复无罪。<a id="a-36"></a>诸比丘从今以去。<a id="a-37"></a>当着舍勒(半泥洹僧)弄阴者义何所趣独处兴意念想。<a id="a-38"></a>若己若彼身体相近弄阴。<a id="a-39"></a>是弄义也。</p>
  <p id="a3A">佛游释羁瘦迦惟罗越那拘陀园。<a id="a-3B"></a>尔时尊者迦留陀夷当五日。<a id="a-3C"></a>直有诸长者妇女来至园中诸房间观。<a id="a-3D"></a>时尊者迦留陀夷手执钥牡在门外立呼言。<a id="a-3E"></a>诸姊来前。<a id="a-3F"></a>入此园游观。<a id="a-3G"></a>中有浴池泉源时诸妇女即入园游观开诸房户。<a id="a-3H"></a>使入观看。<a id="a-3I"></a>历阴室内。<a id="a-3J"></a>捉诸妇女抱鸣捻挃身体。<a id="a-3K"></a>诸妇女或欲从者。<a id="a-3L"></a>或不从者。<a id="a-3M"></a>其不从者出语诸比丘。<a id="a-3N"></a>常无畏处安隐处。<a id="a-3O"></a>而更大有恐畏。<a id="a-3P"></a>诸比丘问有何恐畏。<a id="a-3Q"></a>即以所见事具白诸比丘。<a id="a-3R"></a>诸比丘不知。<a id="a-3S"></a>当何报。<a id="a-3T"></a>往诣世尊具白此事。<a id="a-3U"></a>世尊知而问尊者优陀夷。<a id="a-3V"></a>审为此事耶。<a id="a-3W"></a>时优陀夷内怀惭愧外则耻众。<a id="a-3X"></a>偏袒右肩右膝着地。<a id="a-3Y"></a>合掌向佛白世尊言。<a id="a-3Z"></a>审尔世尊。<a id="a-3a"></a>世尊告曰。<a id="a-3b"></a>云何我前不为痴人无数方便说淫不净。<a id="a-3c"></a>向淫念淫淫意炽盛淫之恶露。<a id="a-3d"></a>云何忧陀夷。<a id="a-3e"></a>我前不向忧填王说淫不净耶。<a id="a-3f"></a>王忧填问我。<a id="a-3g"></a>瞿昙。<a id="a-3h"></a>此诸比丘年少端正新来入法鼻奈。<a id="a-3i"></a>诸根善具眼鼻充泽。<a id="a-3j"></a>皮濡如桃花。<a id="a-3k"></a>安详不犯他妇女。<a id="a-3l"></a>尽命净修梵行。<a id="a-3m"></a>尔时我语王。<a id="a-3n"></a>诸比丘其像母者。<a id="a-3o"></a>当呼言母。<a id="a-3p"></a>其像姊妹者。<a id="a-3q"></a>当呼言姊妹。<a id="a-3r"></a>像女者。<a id="a-3s"></a>亦当呼言女。<a id="a-3t"></a>以是义理故。<a id="a-3u"></a>大王使诸比丘年少端正者乃至不犯女色。<a id="a-3v"></a>尽形命得修梵行。<a id="a-3w"></a>王复问。<a id="a-3x"></a>世尊。<a id="a-3y"></a>人心多想。<a id="a-3z"></a>设使我等像母言母。<a id="a-40"></a>乃至像女言女。<a id="a-41"></a>心故走世法。<a id="a-42"></a>颇更有余义。<a id="a-43"></a>使诸年少比丘尽命净修梵行不。<a id="a-44"></a>世尊告曰。<a id="a-45"></a>我以语诸比丘。<a id="a-46"></a>大王。<a id="a-47"></a>诸比丘当观此身。<a id="a-48"></a>从足拇指上至发际。<a id="a-49"></a>观种种恶露不净。<a id="a-4A"></a>此身中有发毛爪齿尘垢皮肉血筋脉骨髓心肝脾肾肺肠胃腹屎溺肪膏胆涕唾涎脑膜以是义故。<a id="a-4B"></a>大王使诸年少比丘尽命得修梵行。<a id="a-4C"></a>王复问。<a id="a-4D"></a>世尊。<a id="a-4E"></a>此心多想。<a id="a-4F"></a>说使我等观此恶露。<a id="a-4G"></a>故谓是净颇更有余义。<a id="a-4H"></a>使诸年少比丘尽命得修梵行不。<a id="a-4I"></a>世尊告曰。<a id="a-4J"></a>我前以说大王。<a id="a-4K"></a>诸比丘当闭诸根门。<a id="a-4L"></a>守念不忘。<a id="a-4M"></a>意不分散。<a id="a-4N"></a>设眼见色心不染着。<a id="a-4O"></a>设眼见色有染著者。<a id="a-4P"></a>心念无明忧恼不善之法使不近者。<a id="a-4Q"></a>则守念眼根。<a id="a-4R"></a>如是耳鼻舌身意法无有染着。<a id="a-4S"></a>假有染着意心念无明忧恼不善之法。<a id="a-4T"></a>使不近者则守念意根。<a id="a-4U"></a>以是义故。<a id="a-4V"></a>大王。<a id="a-4W"></a>使诸年少比丘尽命得修梵行。<a id="a-4X"></a>王白世尊。<a id="a-4Y"></a>傥有此义。<a id="a-4Z"></a>诸年少比丘尽命得修梵行。<a id="a-4a"></a>若我入宫里时不护身念根。<a id="a-4b"></a>意不端一则心走向淫意世法。<a id="a-4c"></a>若护身念根。<a id="a-4d"></a>意端一心无分散。<a id="a-4e"></a>不向淫世法。<a id="a-4f"></a>是故世尊可奇可特。<a id="a-4g"></a>谁闻沙门瞿昙此语。<a id="a-4h"></a>能不具诸根。<a id="a-4i"></a>我今自归佛归法归比丘僧。<a id="a-4j"></a>愿世尊听为优婆塞尽命不杀生受三自归。<a id="a-4k"></a>尔时世尊告优陀夷。<a id="a-4l"></a>此世人常能尔。<a id="a-4m"></a>痴人而不防此。<a id="a-4n"></a>像母者。<a id="a-4o"></a>当言母。<a id="a-4p"></a>乃至女亦如是。<a id="a-4q"></a>尔时世尊以无数方便。<a id="a-4r"></a>诲责优陀夷。<a id="a-4s"></a>集和合僧备十功德。<a id="a-4t"></a>为比丘结戒。<a id="a-4u"></a>若比丘淫意炽盛。<a id="a-4v"></a>手摸女人。<a id="a-4w"></a>若执手捉臂捉发。<a id="a-4x"></a>及诸身体腕节摩抆把持犯者。<a id="a-4y"></a>僧伽婆施沙。<a id="a-4z"></a>时尊者优波离问佛。<a id="a-50"></a>把持女人几处。<a id="a-51"></a>是僧伽婆施沙。<a id="a-52"></a>世尊告曰。<a id="a-53"></a>若比丘以淫意炽盛。<a id="a-54"></a>从堂上抱女子着象上。<a id="a-55"></a>僧伽婆施沙。<a id="a-56"></a>若象上抱下着马上。<a id="a-57"></a>马上抱着车上。<a id="a-58"></a>车上抱着舆上。<a id="a-59"></a>舆上抱着床上。<a id="a-5A"></a>床上抱着绳床上。<a id="a-5B"></a>绳床上抱着机上。<a id="a-5C"></a>机上抱着地。<a id="a-5D"></a>若复从地抱展转还至堂上者。<a id="a-5E"></a>僧伽婆施沙。<a id="a-5F"></a>除其母姊妹病人无染着意者。<a id="a-5G"></a>不犯戒。</p>
  <p id="a5H">佛世尊游舍卫国祇树给孤独园。<a id="a-5I"></a>尔时有众比丘。<a id="a-5J"></a>于拘萨罗国夏坐。<a id="a-5K"></a>夏坐已补纳衣一日成衣着衣持钵。<a id="a-5L"></a>来至舍卫。<a id="a-5M"></a>去舍卫不远。<a id="a-5N"></a>有江名阿脂赖跋提。<a id="a-5O"></a>南岸止住。<a id="a-5P"></a>水流駃疾。<a id="a-5Q"></a>时有诸妇女白比丘言。<a id="a-5R"></a>诸严贤等渡我等。<a id="a-5S"></a>诸比丘答。<a id="a-5T"></a>诸姊当知。<a id="a-5U"></a>世尊不许得渡女人。<a id="a-5V"></a>诸女人各相执手。<a id="a-5W"></a>便入水中为水所漂。<a id="a-5X"></a>即称怨言。<a id="a-5Y"></a>诸贤诸贤。<a id="a-5Z"></a>谁有慈心能胜释子。<a id="a-5a"></a>我今没溺。<a id="a-5b"></a>愿来见救。<a id="a-5c"></a>诸比丘愍念。<a id="a-5d"></a>往执手救。<a id="a-5e"></a>诸比丘各怀疑。<a id="a-5f"></a>不犯僧伽婆施沙。<a id="a-5g"></a>即问诸比丘。<a id="a-5h"></a>诸比丘不知当何报。<a id="a-5i"></a>往白世尊。<a id="a-5j"></a>世尊告曰。<a id="a-5k"></a>无染着意不犯罪。<a id="a-5l"></a>以慈心往救。<a id="a-5m"></a>若复当有溺没者。<a id="a-5n"></a>若捉发执衣不得持体。<a id="a-5o"></a>火厄亦尔。<a id="a-5p"></a>有一女人行崄峪侧时比丘捉手过。<a id="a-5q"></a>比丘便疑。<a id="a-5r"></a>我不犯僧伽婆施沙。<a id="a-5s"></a>往白世尊。<a id="a-5t"></a>世尊告曰。<a id="a-5u"></a>无染着意不犯罪。<a id="a-5v"></a>若复当更有如此者。<a id="a-5w"></a>以衣裹手往捉臂过。</p>
  <p id="a5x">佛世尊游舍卫国祇树给孤独园。<a id="a-5y"></a>时尊者迦留陀夷于只桓止住。<a id="a-5z"></a>有诸长者妇女来至浴池房园观看。<a id="a-60"></a>执钥牡开诸房户。<a id="a-61"></a>呼曰。<a id="a-62"></a>诸姊来入浴池观看。<a id="a-63"></a>妇女至浴池园观。<a id="a-64"></a>优陀夷共诸妇女谈语经时。<a id="a-65"></a>说淫快乐相娱乐事。<a id="a-66"></a>其中妇女或有然可。<a id="a-67"></a>或不然可。<a id="a-68"></a>其不然可者。<a id="a-69"></a>出白诸比丘。<a id="a-6A"></a>常闻无畏安隐处。<a id="a-6B"></a>而更恐畏。<a id="a-6C"></a>诸比丘问有何恐畏。<a id="a-6D"></a>诸妇女具白比丘。<a id="a-6E"></a>时优陀夷以出语诸比丘亦尔。<a id="a-6F"></a>诸比丘谏责优陀夷。<a id="a-6G"></a>世尊不以无数方便说淫不净。<a id="a-6H"></a>向淫念淫淫意炽盛淫之恶露。<a id="a-6I"></a>诸比丘苦谏已。<a id="a-6J"></a>往白世尊。<a id="a-6K"></a>世尊知而问尊者优陀夷。<a id="a-6L"></a>审为此事。<a id="a-6M"></a>如诸比丘所白不。<a id="a-6N"></a>优陀夷内怀惭愧外则耻众。<a id="a-6O"></a>偏袒右肩右膝着地。<a id="a-6P"></a>叉手向佛白世尊言。<a id="a-6Q"></a>审尔世尊。<a id="a-6R"></a>世尊告曰。<a id="a-6S"></a>我不以无数方便说淫之不净。<a id="a-6T"></a>向淫念淫淫意炽盛。<a id="a-6U"></a>淫之恶露。<a id="a-6V"></a>卿云何叹淫相娱乐事。<a id="a-6W"></a>世尊无数方便诲责。<a id="a-6X"></a>集和合僧。<a id="a-6Y"></a>备十功德。<a id="a-6Z"></a>为比丘结戒。<a id="a-6a"></a>若比丘淫意炽盛。<a id="a-6b"></a>向女人叹淫相娱乐事。<a id="a-6c"></a>恶语相向恶眼相视。<a id="a-6d"></a>若大若小女人犯者。<a id="a-6e"></a>僧伽婆施沙。</p>
  <p id="a6f">佛世尊游舍卫国祇树给孤独园。<a id="a-6g"></a>时诸比丘各行乞食至揭贰迦村(淫聚)诸长者见嫌其到彼。<a id="a-6h"></a>此诸释子吉无不利。<a id="a-6i"></a>自知称好而入此淫聚。<a id="a-6j"></a>如彼淫人。<a id="a-6k"></a>入者以淫故。<a id="a-6l"></a>亦入诸女家大童女家。<a id="a-6m"></a>如欲娶妇者。<a id="a-6n"></a>诸比丘以此因缘。<a id="a-6o"></a>具白世尊。<a id="a-6p"></a>世尊告曰。<a id="a-6q"></a>比丘有五事不应行。<a id="a-6r"></a>云何五。<a id="a-6s"></a>入淫种家。<a id="a-6t"></a>入大童女家。<a id="a-6u"></a>若寡妇不端者家。<a id="a-6v"></a>沽酒家。<a id="a-6w"></a>偷贼家。<a id="a-6x"></a>比丘此五不应行。<a id="a-6y"></a>比丘不得入。<a id="a-6z"></a>若其入者此比丘为犯罪。<a id="a-70"></a>为有重过。</p>
  <p id="a71">佛世尊游舍卫国祇树给孤独园。<a id="a-72"></a>彼有一婆罗门生女。<a id="a-73"></a>颜色姝好端正无双。<a id="a-74"></a>以其端正故母字为善光。<a id="a-75"></a>初生之日为相师婆罗门见记。<a id="a-76"></a>此女人当与五百人通。<a id="a-77"></a>遂长十六岁。<a id="a-78"></a>诸人闻记当与五百人通。<a id="a-79"></a>无有娶者有一入海商人。<a id="a-7A"></a>与共比村。<a id="a-7B"></a>遥见此女端正。<a id="a-7C"></a>便起淫想。<a id="a-7D"></a>即问此谁家女。<a id="a-7E"></a>答者言。<a id="a-7F"></a>婆罗门女。<a id="a-7G"></a>复问为嫁未。<a id="a-7H"></a>答未也。<a id="a-7I"></a>若尔者我当娶为妇。<a id="a-7J"></a>答者言。<a id="a-7K"></a>此女尽好有一不可。<a id="a-7L"></a>问是何事。<a id="a-7M"></a>答者具语。<a id="a-7N"></a>初生之日相师梵志记。<a id="a-7O"></a>当与五百人通。<a id="a-7P"></a>商人复作是念。<a id="a-7Q"></a>我舍无有人入。<a id="a-7R"></a>唯有释子。<a id="a-7S"></a>然释子无有此意。<a id="a-7T"></a>商人便娉为妇娶之。<a id="a-7U"></a>未远有商人入海采宝。<a id="a-7V"></a>彼国常法其有商人数入海者。<a id="a-7W"></a>常使导前。<a id="a-7X"></a>若自不肯王逼之。<a id="a-7Y"></a>时商人来语此商人。<a id="a-7Z"></a>君次应在前采宝。<a id="a-7a"></a>商人便敕守门者。<a id="a-7b"></a>我今入海采宝。<a id="a-7c"></a>莫使异人于此止宿。<a id="a-7d"></a>除其释子。<a id="a-7e"></a>所以尔者释子无有淫意。<a id="a-7f"></a>即日发引入海。<a id="a-7g"></a>有沙门婆罗门。<a id="a-7h"></a>至此家乞食者。<a id="a-7i"></a>妇便共调戏说淫之欢乐。<a id="a-7j"></a>可来与我作不净行。<a id="a-7k"></a>诸比丘不知当何报。<a id="a-7l"></a>各怀疑往诣世尊。<a id="a-7m"></a>具白此事。<a id="a-7n"></a>世尊告曰。<a id="a-7o"></a>如此家者比丘不得入乞食。<a id="a-7p"></a>若入乞食者。<a id="a-7q"></a>不得坐不得与言语。<a id="a-7r"></a>何以故。<a id="a-7s"></a>如此家坏人梵行。<a id="a-7t"></a>设坐听受语者。<a id="a-7u"></a>僧伽婆施沙。<a id="a-7v"></a>彼女人淫意炽盛。<a id="a-7w"></a>即日向暮便死。<a id="a-7x"></a>庄严服饰舆弃冢间。<a id="a-7y"></a>时有五百群贼从冢间过。<a id="a-7z"></a>见此女尸便起淫意。<a id="a-80"></a>向五百人尽为不净行。<a id="a-81"></a>如前婆罗门所记。<a id="a-82"></a>其语不虚。<a id="a-83"></a>坐与沙门婆罗门调戏故。<a id="a-84"></a>由此因缘生三恶趣。<a id="a-85"></a>天竺国北泉水名毗怛吐作龙妻。<a id="a-86"></a>有五百龙常与共通。</p>
  <p id="a87">佛世尊游舍卫国祇树给孤独园。<a id="a-88"></a>尔时有诸长者妇女。<a id="a-89"></a>来至房舍园观观看。<a id="a-8A"></a>时六群比丘语诸长者妇女言。<a id="a-8B"></a>我等国王子端正无双。<a id="a-8C"></a>身体香洁精进无比。<a id="a-8D"></a>于法中最上者。<a id="a-8E"></a>汝等可与我戏笑相娱乐。<a id="a-8F"></a>能以身施者于檀中最尊。<a id="a-8G"></a>其中妇女或然可者。<a id="a-8H"></a>不然可者。<a id="a-8I"></a>其不然者出语诸比丘。<a id="a-8J"></a>常无恐惧安隐之处。<a id="a-8K"></a>而更有恐惧。<a id="a-8L"></a>诸比丘问有何事。<a id="a-8M"></a>诸妇女具白比丘。<a id="a-8N"></a>比丘不知当何报。<a id="a-8O"></a>往白世尊。<a id="a-8P"></a>世尊知而问六群诸比丘。<a id="a-8Q"></a>审为此事耶。<a id="a-8R"></a>比丘内怀惭愧外则耻众。<a id="a-8S"></a>偏袒右臂右膝着地。<a id="a-8T"></a>长跪叉手白佛言。<a id="a-8U"></a>审尔世尊。<a id="a-8V"></a>世尊告曰。<a id="a-8W"></a>云何痴人我不说淫如蛇毒蜇人(修妒路)宁为蛇毒虺毒黑蟒毒所蜇。<a id="a-8X"></a>不与刹利种婆罗门种长者种妇女交会。<a id="a-8Y"></a>虽复端正无双服饰殊好。<a id="a-8Z"></a>宁投身入火不与交会。<a id="a-8a"></a>我不说淫如大聚薪(修妒路)放火然大聚薪火炎炽盛宁身投入中不与刹利种婆罗门长者妇女交接娱乐。<a id="a-8b"></a>我不说淫如深火坑(修妒路)大深坑盛满火。<a id="a-8c"></a>但有赤炭无有烟气。<a id="a-8d"></a>宁投身入不与刹利婆罗门长者种妇女交接娱乐。<a id="a-8e"></a>淫如狗咬(五巧反)骨。<a id="a-8f"></a>如鸟衔肉。<a id="a-8g"></a>肉既少少受苦多也。<a id="a-8h"></a>如蜜涂刀淫亦复尔。<a id="a-8i"></a>如王有教取彼罪人。<a id="a-8j"></a>日三时拷拷则矛刺百疮。<a id="a-8k"></a>淫亦复然。<a id="a-8l"></a>亦如画瓶中盛臭处。<a id="a-8m"></a>如毒花香向鼻则死。<a id="a-8n"></a>宁饮毒浆而不向淫。<a id="a-8o"></a>如人弹琴。<a id="a-8p"></a>但有空声。<a id="a-8q"></a>亦如剑树上下刺人。<a id="a-8r"></a>如怨家盗贼常无善意。<a id="a-8s"></a>如沸屎灰河地狱。<a id="a-8t"></a>淫亦复然。<a id="a-8u"></a>我不说淫义因缘淫本末斗诤。<a id="a-8v"></a>县官佞谗眩惑欺诳。<a id="a-8w"></a>作种种无数恶法。<a id="a-8x"></a>皆由淫起。<a id="a-8y"></a>我无数方便说淫不净。<a id="a-8z"></a>向淫念淫淫意炽盛淫之恶露。<a id="a-90"></a>卿等云何于中造恶。<a id="a-91"></a>时世尊无数方便诲责。<a id="a-92"></a>因此事集和合僧备十功德。<a id="a-93"></a>佛为比丘结戒。<a id="a-94"></a>若比丘淫意炽盛。<a id="a-95"></a>于女人前自叹身端正。<a id="a-96"></a>又言精进比丘。<a id="a-97"></a>于法中最上净行。<a id="a-98"></a>作如是法行者。<a id="a-99"></a>僧伽婆施沙(一跋难陀。<a id="a-9A"></a>二难陀。<a id="a-9B"></a>生天迦留陀夷。<a id="a-9C"></a>阐怒阐怒车匿也。<a id="a-9D"></a>佛去世已于阿难许得道二人般涅槃。<a id="a-9E"></a>马师弗那跋生龙中六人也。<a id="a-9F"></a>皆从弟。<a id="a-9G"></a>阐触绵反。<a id="a-9H"></a>怒奴故反)</p>
  <p id="a9I">佛世尊游舍卫国祇树给孤独园。<a id="a-9J"></a>尔时尊者阿难平旦着衣持钵。<a id="a-9K"></a>入舍卫城分卫。<a id="a-9L"></a>分卫已还出城。<a id="a-9M"></a>尔时甚热夏后月暑盛。<a id="a-9N"></a>时尊者阿难行路中道焦渴。<a id="a-9O"></a>彼中道有旃荼罗女。<a id="a-9P"></a>名钵吉蹄。<a id="a-9Q"></a>于井汲水。<a id="a-9R"></a>时阿难诣井乞水。<a id="a-9S"></a>语大妹。<a id="a-9T"></a>我今须水。<a id="a-9U"></a>施我少水。<a id="a-9V"></a>时女报阿难。<a id="a-9W"></a>我是摩邓伽种。<a id="a-9X"></a>阿难语。<a id="a-9Y"></a>我不问是义旃荼罗非旃荼罗也。<a id="a-9Z"></a>我今须水。<a id="a-9a"></a>但施我水。<a id="a-9b"></a>女报。<a id="a-9c"></a>君母种成就。<a id="a-9d"></a>沙门瞿昙第一弟子。<a id="a-9e"></a>王波斯匿所敬末利夫人阿阇梨。<a id="a-9f"></a>我是旃荼罗种不敢持水相与。<a id="a-9g"></a>阿难语女。<a id="a-9h"></a>我不问汝旃荼罗非旃荼罗。<a id="a-9i"></a>我今须水。<a id="a-9j"></a>速以水见与。<a id="a-9k"></a>女答。<a id="a-9l"></a>若须水者便取。<a id="a-9m"></a>时女先掬水浇阿难足。<a id="a-9n"></a>复掬水浇阿难手。<a id="a-9o"></a>浇手足已。<a id="a-9p"></a>复生淫意。<a id="a-9q"></a>时尊者阿难饮水已。<a id="a-9r"></a>便前进路。<a id="a-9s"></a>时钵吉蹄女见阿难前行不远。<a id="a-9t"></a>捉水瓶还家。<a id="a-9u"></a>启白父母。<a id="a-9v"></a>阿母愿以沙门阿难为夫婿。<a id="a-9w"></a>母答。<a id="a-9x"></a>此阿难者转轮王家子。<a id="a-9y"></a>刹利释种。<a id="a-9z"></a>姓瞿昙。<a id="a-A0"></a>国王大臣尽识知。<a id="a-A1"></a>沙门瞿昙弟子。<a id="a-A2"></a>是波斯匿所敬末利夫人师。<a id="a-A3"></a>我等小家旃荼罗种。<a id="a-A4"></a>当云何得阿难以为夫婿。<a id="a-A5"></a>女报母。<a id="a-A6"></a>若不得阿难为夫婿者。<a id="a-A7"></a>我若当饮毒以刀自刺。<a id="a-A8"></a>若自绞死。<a id="a-A9"></a>母报女曰。<a id="a-AA"></a>此间亦有摩邓伽神语符咒。<a id="a-AB"></a>能移日月以堕着地。<a id="a-AC"></a>复能移着。<a id="a-AD"></a>彼亦能咒。<a id="a-AE"></a>因帝梵天使下。<a id="a-AF"></a>况不能得沙门。<a id="a-AG"></a>阿难使来。<a id="a-AH"></a>或能以一事不可得。<a id="a-AI"></a>若死若生不能淫。<a id="a-AJ"></a>设复为沙门瞿昙所护者。<a id="a-AK"></a>我不能得除此可得。<a id="a-AL"></a>女闻此语欢喜踊跃。<a id="a-AM"></a>便起澡浴庄严身体。<a id="a-AN"></a>着白服饰敷卧具思想而望来。<a id="a-AO"></a>时母亦藻浴着白服饰。<a id="a-AP"></a>以牛屎涂地。<a id="a-AQ"></a>以五色綖结缕盛满四瓶水。<a id="a-AR"></a>盛满四碗血。<a id="a-AS"></a>盛满碗四种香水。<a id="a-AT"></a>盛满四碗[麩-夫+并]浆。<a id="a-AU"></a>以四口大刀竖牛屎四角头竖四枚箭。<a id="a-AV"></a>然八明灯。<a id="a-AW"></a>取四死人髑髅。<a id="a-AX"></a>种种香涂其上。<a id="a-AY"></a>以花布地。<a id="a-AZ"></a>捉熨斗烧香绕三匝。<a id="a-Aa"></a>向东方跪而诵摩邓伽咒术。<a id="a-Ab"></a>时阿难于只桓意便恍惚。<a id="a-Ac"></a>为咒所缚。<a id="a-Ad"></a>如鱼被铁钩。<a id="a-Ae"></a>如象随钩。<a id="a-Af"></a>时尊者阿难随咒术至旃荼罗家。<a id="a-Ag"></a>母便语女。<a id="a-Ah"></a>阿难已至。<a id="a-Ai"></a>从卿所为。<a id="a-Aj"></a>时钵吉蹄女见阿难。<a id="a-Ak"></a>踊跃欢喜前抱阿难。<a id="a-Al"></a>坐着床上牵掣衣裳。<a id="a-Am"></a>捻挃阿难。<a id="a-An"></a>譬如力人手捉长毛小羊从其人手。<a id="a-Ao"></a>尔时尊者阿难见十方尽闇冥譬如日月为罗睺阿须伦手所障。<a id="a-Ap"></a>无复有明。<a id="a-Aq"></a>如是阿难为大咒所厌不得动。<a id="a-Ar"></a>于是阿难有大力人力(当十大力士力拘夷力亦如阿难)为咒术所厌。<a id="a-As"></a>不能得动。<a id="a-At"></a>时尊者阿难圣道谛力念还得寤。<a id="a-Au"></a>我今困厄世尊不慈愍我。<a id="a-Av"></a>世尊知阿难为旃荼罗咒术所缚。<a id="a-Aw"></a>便诵佛语。</p>
  <p id="aAx">佛者最极尊于世间　　谛无有能过佛之前</p>
  <p id="aAy">佛者最极尊于人天　　谛诸法之王无上田</p>
  <p id="aAz">阿难以此实义。<a id="a-B0"></a>于旃荼罗舍得解。</p>
  <p id="aB1">法者最极尊于世间　　谛无有能过法之前</p>
  <p id="aB2">法者最极尊于人天　　谛断诸缚结永息田</p>
  <p id="aB3">阿难以此实义。<a id="a-B4"></a>于旃荼罗舍得解。</p>
  <p id="aB5">僧者最极尊于世间　　谛无有能过僧之前</p>
  <p id="aB6">僧者最极尊于人天　　谛美福第一无上田</p>
  <p id="aB7">阿难以此实义。<a id="a-B8"></a>于旃荼罗舍得解。<a id="a-B9"></a>诵偈适竟。<a id="a-BA"></a>旃荼罗家内所设咒具。<a id="a-BB"></a>刀箭碎折瓶瓮破坏。<a id="a-BC"></a>灯灭髑髅迸碎。<a id="a-BD"></a>黑风起展转不相见。<a id="a-BE"></a>旃荼罗咒术不行。<a id="a-BF"></a>母便告女。<a id="a-BG"></a>此必瞿昙沙门神力所为。<a id="a-BH"></a>众物碎散咒术不行。<a id="a-BI"></a>时阿难便作是念。<a id="a-BJ"></a>此将是世尊恩力。<a id="a-BK"></a>时尊者阿难得解。<a id="a-BL"></a>譬如大象王盛年六十醉暴凶恶。<a id="a-BM"></a>身大牙长从铁靽得解。<a id="a-BN"></a>从城走向空闲处。<a id="a-BO"></a>阿难亦尔。<a id="a-BP"></a>乃尊诵佛语从旃荼罗舍得解。<a id="a-BQ"></a>还向只桓。<a id="a-BR"></a>时此女人逐阿难。<a id="a-BS"></a>至只桓门。<a id="a-BT"></a>并作是语。<a id="a-BU"></a>阿难是我夫阿难是我夫。<a id="a-BV"></a>如犊随母不离须臾。<a id="a-BW"></a>时此女人逐阿难后。<a id="a-BX"></a>不离须臾时尊者阿难往诣世尊所。<a id="a-BY"></a>头面礼足具白世尊。<a id="a-BZ"></a>世尊告曰。<a id="a-Ba"></a>我于诸法中不见幻惑诳人如女人者。<a id="a-Bb"></a>人亦复尔。<a id="a-Bc"></a>何以故。<a id="a-Bd"></a>以其淫系意故。<a id="a-Be"></a>是故阿难当觉意方便。<a id="a-Bf"></a>不为六欲所牵。<a id="a-Bg"></a>时尊者阿难平旦着衣持钵。<a id="a-Bh"></a>入舍卫分卫。<a id="a-Bi"></a>此女人亦逐其后。<a id="a-Bj"></a>语诸长者。<a id="a-Bk"></a>阿难是我夫。<a id="a-Bl"></a>阿难是我夫。<a id="a-Bm"></a>时阿难分卫竟。<a id="a-Bn"></a>还至佛所。<a id="a-Bo"></a>前白佛言。<a id="a-Bp"></a>此女去处语诸长者。<a id="a-Bq"></a>污染人不审当何为。<a id="a-Br"></a>世尊告曰。<a id="a-Bs"></a>汝往共语。<a id="a-Bt"></a>如姊妹相向。<a id="a-Bu"></a>何以故。<a id="a-Bv"></a>此女人应当作比丘尼。<a id="a-Bw"></a>时此女人来到佛所。<a id="a-Bx"></a>白世尊言。<a id="a-By"></a>愿世尊还我沙门阿难。<a id="a-Bz"></a>用作夫婿。<a id="a-C0"></a>世尊告曰。<a id="a-C1"></a>若须阿难者。<a id="a-C2"></a>于我法中为比丘尼。<a id="a-C3"></a>当与汝阿难。<a id="a-C4"></a>时此女人欢喜踊跃。<a id="a-C5"></a>尔时世尊当为道。<a id="a-C6"></a>世尊当为道。<a id="a-C7"></a>如来世尊问。<a id="a-C8"></a>有父母不。<a id="a-C9"></a>辞父母未。<a id="a-CA"></a>女报。<a id="a-CB"></a>有父母而未辞父母。<a id="a-CC"></a>汝往辞父母还。<a id="a-CD"></a>时此女人即从坐起。<a id="a-CE"></a>诣父母所。<a id="a-CF"></a>而以此事具白父母。<a id="a-CG"></a>父母闻此语已。<a id="a-CH"></a>欢喜踊跃。<a id="a-CI"></a>本殖善根各应得道。<a id="a-CJ"></a>母告女。<a id="a-CK"></a>欲为道者便为我等。<a id="a-CL"></a>亦欲共往见世尊。<a id="a-CM"></a>时父母及女往诣佛所。<a id="a-CN"></a>头面礼足在一面住。<a id="a-CO"></a>时世尊为此女故。<a id="a-CP"></a>广与大众说法。<a id="a-CQ"></a>无数方便现诸法义。<a id="a-CR"></a>柔濡义檀义尸义天义。<a id="a-CS"></a>说淫不净义。<a id="a-CT"></a>增长生根诸结义。<a id="a-CU"></a>出家义诸道品义。<a id="a-CV"></a>时世尊说四圣谛苦习尽道。<a id="a-CW"></a>时此女人即在坐上解四圣谛。<a id="a-CX"></a>父母得阿那含道。<a id="a-CY"></a>女得须陀洹道。<a id="a-CZ"></a>譬如纯帛氎衣易为作色。<a id="a-Ca"></a>彼闻法亦尔。<a id="a-Cb"></a>时父母叉手白佛。<a id="a-Cc"></a>从今以往归佛归法归众。<a id="a-Cd"></a>听为优婆塞。<a id="a-Ce"></a>尽命不杀归命。<a id="a-Cf"></a>时钵吉蹄女现世得果。<a id="a-Cg"></a>头面礼佛足叉手向佛。<a id="a-Ch"></a>白世尊言。<a id="a-Ci"></a>所犯过者世尊含容。<a id="a-Cj"></a>愿如来不尤责。<a id="a-Ck"></a>如小儿如痴。<a id="a-Cl"></a>如无善所向。<a id="a-Cm"></a>阿难作不善意。<a id="a-Cn"></a>愿恕听入道为比丘尼。<a id="a-Co"></a>得依世尊修行梵行。<a id="a-Cp"></a>时世尊告阿难汝往。<a id="a-Cq"></a>阿难将二比丘尼及此女人。<a id="a-Cr"></a>往夏坐比丘尼所。<a id="a-Cs"></a>摩诃钵柘钵提瞿昙弥。<a id="a-Ct"></a>世尊有教以此女为道。<a id="a-Cu"></a>授具足戒。<a id="a-Cv"></a>时阿难受此教已。<a id="a-Cw"></a>将二比丘尼及此女人。<a id="a-Cx"></a>往诣钵柘钵提瞿昙弥所。<a id="a-Cy"></a>世尊有教。<a id="a-Cz"></a>使此女为道授具足戒。<a id="a-D0"></a>大爱道问阿难。<a id="a-D1"></a>云何阿难。<a id="a-D2"></a>世尊许旃荼罗女为道耶。<a id="a-D3"></a>阿难报。<a id="a-D4"></a>瞿昙弥。<a id="a-D5"></a>此女人以得道果。<a id="a-D6"></a>何以不得为道。<a id="a-D7"></a>时大爱道即与剔发为道。<a id="a-D8"></a>授具足戒。<a id="a-D9"></a>教威仪礼节。<a id="a-DA"></a>得八解脱禅。<a id="a-DB"></a>得阿罗汉道。<a id="a-DC"></a>时大爱道将此女人及五百比丘尼。<a id="a-DD"></a>往诣佛所。<a id="a-DE"></a>头面作礼在一面立。<a id="a-DF"></a>时世尊观钵吉蹄女人意语言。<a id="a-DG"></a>汝今须阿难为夫不。<a id="a-DH"></a>时比丘尼惭愧羞耻。<a id="a-DI"></a>长跪白佛言。<a id="a-DJ"></a>尊者阿难是我兄。<a id="a-DK"></a>同一法同一水乳。<a id="a-DL"></a>时阿难意怀狐疑。<a id="a-DM"></a>我不犯僧伽婆施沙不。<a id="a-DN"></a>即问诸比丘。<a id="a-DO"></a>诸比丘不知当云何答。<a id="a-DP"></a>往白世尊。<a id="a-DQ"></a>世尊告曰。<a id="a-DR"></a>阿难不犯罪。<a id="a-DS"></a>此乃摩邓伽咒所惑。<a id="a-DT"></a>若复当有被咒术者。<a id="a-DU"></a>彼亦无罪。</p>
 </body>
</html>