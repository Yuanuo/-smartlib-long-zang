<!doctype html>
<html id="z3IBVAcrp" data-ver="1044">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第十</h1>
  <h2 id="a2">鼻奈耶卷第十</h2>
  <h2 id="a3">簸丽提舍尼法第六</h2>
  <p id="a4">佛世尊游舍卫国祇树给孤独园。<a id="a-5"></a>尔时年旱谷贵乞求难得。<a id="a-6"></a>诸比丘颜色憔悴。<a id="a-7"></a>瞿昙弥提恕比丘尼。<a id="a-8"></a>广有知识。<a id="a-9"></a>所索从意。<a id="a-A"></a>诸长者不逆。<a id="a-B"></a>见诸比丘颜色憔悴。<a id="a-C"></a>所得饭食。<a id="a-D"></a>尽施比丘而自饿不食。<a id="a-E"></a>连三四日不食。<a id="a-F"></a>平旦欲来入城。<a id="a-G"></a>至城门头悬卧路侧。<a id="a-H"></a>有一优婆塞。<a id="a-I"></a>遥见即入家。<a id="a-J"></a>遣一婢使汝往扶彼比丘尼来。<a id="a-K"></a>时婢使即往扶比丘尼将来至舍。<a id="a-L"></a>即煮粥饭比丘尼。<a id="a-M"></a>优婆塞问阿姨。<a id="a-N"></a>有何患苦。<a id="a-O"></a>于路侧卧。<a id="a-P"></a>时比丘尼具说此事。<a id="a-Q"></a>诸长者闻自相谓言。<a id="a-R"></a>此沙门释子不知厌足。<a id="a-S"></a>乃使提恕比丘尼不食三四日甚为苦哉。<a id="a-T"></a>十二法比丘闻往白世尊。<a id="a-U"></a>世尊告曰。<a id="a-V"></a>若比丘不病入邑落。<a id="a-W"></a>从非亲里比丘尼自手取食饭。<a id="a-X"></a>此比丘当向善比丘悔过。<a id="a-Y"></a>我为可耻。<a id="a-Z"></a>如法悔过。<a id="a-a"></a>此悔过法。</p>
  <p id="ab">佛世尊游舍卫国祇树给孤独园。<a id="a-c"></a>有一长者。<a id="a-d"></a>施设净食请众多比丘僧。<a id="a-e"></a>吐罗难陀比丘尼亦于彼家食。<a id="a-f"></a>大呼求欲得益。<a id="a-g"></a>诸长者见自相谓言。<a id="a-h"></a>此比丘尼于大众中。<a id="a-i"></a>何以高声唤呼。<a id="a-j"></a>十二法比丘闻往白世尊。<a id="a-k"></a>世尊告曰。<a id="a-l"></a>若比丘坐食。<a id="a-m"></a>比丘尼于众中大呼索食。<a id="a-n"></a>比丘不得食当默然住。<a id="a-o"></a>诸比丘当语比丘尼言。<a id="a-p"></a>大妹。<a id="a-q"></a>小住须比丘食竟。<a id="a-r"></a>其众中不有一比丘语比丘尼小住者。<a id="a-s"></a>此比丘当向诸比丘悔过。<a id="a-t"></a>我为可耻。<a id="a-u"></a>如法悔过。<a id="a-v"></a>此悔过法。</p>
  <p id="aw">佛世尊游舍卫国祇树给孤独园。<a id="a-x"></a>尔时舍卫国波斯匿王大臣失梨羯怒财富无数。<a id="a-y"></a>大有田业。<a id="a-z"></a>持戒精进智慧聪明。<a id="a-10"></a>见谛得果请佛及比丘僧供给衣食床卧病瘦医药。<a id="a-11"></a>布施作福。<a id="a-12"></a>作福不已。<a id="a-13"></a>后稍稍贫。<a id="a-14"></a>妻息奴仆衣裳不覆形体。<a id="a-15"></a>诸长者见自相谓言。<a id="a-16"></a>此沙门释子不知厌足。<a id="a-17"></a>数来失梨羯怒舍。<a id="a-18"></a>夺妻息分为比丘食。<a id="a-19"></a>妻息裸形行。<a id="a-1A"></a>十二法比丘闻往白世尊。<a id="a-1B"></a>世尊告曰。<a id="a-1C"></a>知见谛家请不得长至彼家食。<a id="a-1D"></a>若比丘于彼见谛家虽先受请不得过一宿。<a id="a-1E"></a>若过一宿往。<a id="a-1F"></a>自手取饮食。<a id="a-1G"></a>此比丘当向善比丘悔过。<a id="a-1H"></a>我为可耻如法悔过。<a id="a-1I"></a>此悔过法。</p>
  <p id="a1J">佛世尊游迦维罗卫释种尼拘类园。<a id="a-1K"></a>迦维罗卫释种常为佛比丘僧。<a id="a-1L"></a>别出饮食分。<a id="a-1M"></a>然后自食。<a id="a-1N"></a>时释种妇女负饮食来。<a id="a-1O"></a>垂垂欲到为贼所夺。<a id="a-1P"></a>六群比丘闻释种妇女为贼所夺。<a id="a-1Q"></a>自相谓言。<a id="a-1R"></a>我等共往逆嗤弄之。<a id="a-1S"></a>即往语妇女言。<a id="a-1T"></a>饮食为所在施。<a id="a-1U"></a>我少食。<a id="a-1V"></a>诸妇女悉失衣裳耻。<a id="a-1W"></a>答言。<a id="a-1X"></a>为贼所劫。<a id="a-1Y"></a>世尊知而问阿难曰。<a id="a-1Z"></a>园外是何等人语言声高。<a id="a-1a"></a>阿难白佛。<a id="a-1b"></a>释种妇女负饮食来。<a id="a-1c"></a>为贼所劫。<a id="a-1d"></a>又六群比丘往嗤弄之。<a id="a-1e"></a>是故声高。<a id="a-1f"></a>世尊告阿难曰。<a id="a-1g"></a>汝往取拾长白氎与使被来。<a id="a-1h"></a>阿难受教。<a id="a-1i"></a>即取白[疊*毛]与使被来。<a id="a-1j"></a>前诸释种妇女即被白[疊*毛]来诣佛所。<a id="a-1k"></a>头面礼足在一面坐。<a id="a-1l"></a>时世尊与诸妇女说法。<a id="a-1m"></a>说法已默然。<a id="a-1n"></a>诸妇女见佛默然。<a id="a-1o"></a>即起礼佛而去。<a id="a-1p"></a>尔时世尊见诸妇女去不远。<a id="a-1q"></a>因此事集和合僧。<a id="a-1r"></a>备十功德。<a id="a-1s"></a>佛为沙门结戒。<a id="a-1t"></a>阿练儿所居处。<a id="a-1u"></a>远道路崄难多寇贼。<a id="a-1v"></a>若比丘知阿练儿所居处。<a id="a-1w"></a>远道路崄难多贼寇。<a id="a-1x"></a>若比丘僧先不差出。<a id="a-1y"></a>园外园内以食。<a id="a-1z"></a>出外复索饮食。<a id="a-20"></a>此比丘当向善比丘悔过。<a id="a-21"></a>我为可耻如法悔过。<a id="a-22"></a>此悔过法。</p>
  <p data-pb></p>
  <h2 id="a23">尸叉罽赖尼法第七</h2>
  <p id="a24">佛世尊游舍卫国祇树给孤独园。<a id="a-25"></a>时六群比丘着泥洹僧下曳。<a id="a-26"></a>诸长者见自相谓言。<a id="a-27"></a>此沙门释子着泥洹僧下曳。<a id="a-28"></a>与妇女何异。<a id="a-29"></a>十二法比丘往白世尊。<a id="a-2A"></a>世尊告曰。<a id="a-2B"></a>着泥洹僧不得下曳。<a id="a-2C"></a>若下曳者。<a id="a-2D"></a>为不应尸叉罽赖尼。<a id="a-2E"></a>彼六群比丘复高着泥洹僧。<a id="a-2F"></a>诸长者见自相谓言。<a id="a-2G"></a>此沙门释子着泥洹僧高。<a id="a-2H"></a>与妇女何异。<a id="a-2I"></a>十二法比丘往白世尊。<a id="a-2J"></a>世尊告曰。<a id="a-2K"></a>不得高着泥洹僧。<a id="a-2L"></a>若高著者。<a id="a-2M"></a>不应戒行。<a id="a-2N"></a>彼六群比丘偏曳一角着泥洹僧。<a id="a-2O"></a>诸长者见自相谓言。<a id="a-2P"></a>此沙门释子。<a id="a-2Q"></a>着泥洹僧偏曳一角。<a id="a-2R"></a>世尊告曰。<a id="a-2S"></a>着泥洹僧不得偏曳一角。<a id="a-2T"></a>偏曳一角者不应戒行。<a id="a-2U"></a>彼六群比丘着泥洹僧。<a id="a-2V"></a>细摄带上下垂。<a id="a-2W"></a>似斧刃。<a id="a-2X"></a>诸长者见自相谓言。<a id="a-2Y"></a>此沙门释子着泥洹僧。<a id="a-2Z"></a>细摄带上下垂。<a id="a-2a"></a>世尊告曰。<a id="a-2b"></a>着泥洹僧不得细摄其上下摄。<a id="a-2c"></a>其上下垂者。<a id="a-2d"></a>不应戒行。<a id="a-2e"></a>彼六群比丘多勒树叶着泥洹僧。<a id="a-2f"></a>诸长者见自相谓言。<a id="a-2g"></a>此沙门释子着泥洹僧。<a id="a-2h"></a>如多勒树叶。<a id="a-2i"></a>世尊告曰。<a id="a-2j"></a>着泥洹僧不得如多勒树叶。<a id="a-2k"></a>如多勒树叶著者。<a id="a-2l"></a>不应戒行。<a id="a-2m"></a>彼六群比丘象鼻着泥洹僧。<a id="a-2n"></a>诸长者见自相谓言。<a id="a-2o"></a>此沙门释子如象鼻着泥洹僧。<a id="a-2p"></a>世尊告曰着泥洹僧不得如象鼻。<a id="a-2q"></a>如象鼻者。<a id="a-2r"></a>不应戒行(六一角当前下垂)彼六群比丘麦饭揣着泥洹僧。<a id="a-2s"></a>诸长者见自相谓言。<a id="a-2t"></a>此沙门释子着泥洹僧。<a id="a-2u"></a>如麦饭揣。<a id="a-2v"></a>世尊告曰。<a id="a-2w"></a>着泥洹僧不得如麦饭揣。<a id="a-2x"></a>如麦饭揣者。<a id="a-2y"></a>不应戒行(偏捉一角而上臿之不着带)彼六群比丘罽罗婆着泥洹僧。<a id="a-2z"></a>诸长者见自相谓言。<a id="a-30"></a>此沙门释子着泥洹僧。<a id="a-31"></a>如罽罗婆。<a id="a-32"></a>世尊告曰。<a id="a-33"></a>着泥洹僧不得如罽罗婆。<a id="a-34"></a>如罽罗婆者。<a id="a-35"></a>不应戒行(八细摄上枉臿如草束束胡言罽罗婆)彼六群比丘辗泥洹僧作光着。<a id="a-36"></a>诸长者见自相谓言。<a id="a-37"></a>此沙门释子辗泥洹僧作光着。<a id="a-38"></a>世尊告曰着泥洹僧不得辗作光着。<a id="a-39"></a>辗作光著者。<a id="a-3A"></a>不应戒行。<a id="a-3B"></a>彼六群比丘屯头着泥洹僧。<a id="a-3C"></a>诸长者见自相谓言。<a id="a-3D"></a>此沙门释子屯头着泥洹僧。<a id="a-3E"></a>世尊告曰。<a id="a-3F"></a>不得屯头着泥洹僧。<a id="a-3G"></a>屯头著者不应戒行。<a id="a-3H"></a>彼六群比丘着细缕泥洹僧。<a id="a-3I"></a>诸长者见自相谓言。<a id="a-3J"></a>此沙门释子着细缕泥洹僧。<a id="a-3K"></a>世尊告曰。<a id="a-3L"></a>不得着细缕泥洹僧。<a id="a-3M"></a>著者不应戒行。<a id="a-3N"></a>世尊告诸比丘曰。<a id="a-3O"></a>当整齐着泥洹僧不整齐著者。<a id="a-3P"></a>不应戒行。</p>
  <p id="a3Q">佛世尊游舍卫国祇树给孤独园。<a id="a-3R"></a>尔时六群比丘垂曳三衣一角。<a id="a-3S"></a>世尊见而告曰。<a id="a-3T"></a>不得垂曳三衣一角。<a id="a-3U"></a>若垂曳者。<a id="a-3V"></a>不应戒行。<a id="a-3W"></a>彼六群比丘高着三衣。<a id="a-3X"></a>世尊见而告曰。<a id="a-3Y"></a>不得高着三衣。<a id="a-3Z"></a>高著者。<a id="a-3a"></a>不应戒行。<a id="a-3b"></a>彼六群比丘垂三衣前角。<a id="a-3c"></a>世尊见而告曰。<a id="a-3d"></a>不得垂三衣前角着。<a id="a-3e"></a>著者不应戒行(不抄着肩上垂之臂上肘前)世尊告曰。<a id="a-3f"></a>诸比丘当齐整着三衣。<a id="a-3g"></a>不齐整者。<a id="a-3h"></a>不应戒行。</p>
  <p id="a3i">佛世尊游舍卫国祇树给孤独园。<a id="a-3j"></a>时六群比丘不静寂行入室。<a id="a-3k"></a>世尊见而告曰。<a id="a-3l"></a>当静寂行入室。<a id="a-3m"></a>不静寂行者。<a id="a-3n"></a>不应戒行。<a id="a-3o"></a>彼六群比丘不静寂入室坐。<a id="a-3p"></a>世尊见而告曰。<a id="a-3q"></a>当静寂入室坐。<a id="a-3r"></a>不静寂入室坐者。<a id="a-3s"></a>不应戒行。<a id="a-3t"></a>彼六群比丘不谛视行入室。<a id="a-3u"></a>世尊见而告曰。<a id="a-3v"></a>当谛视行入室。<a id="a-3w"></a>不谛视者。<a id="a-3x"></a>不应戒行。<a id="a-3y"></a>彼六群比丘不谛视入室坐。<a id="a-3z"></a>世尊见而告曰。<a id="a-40"></a>当谛视入室坐。<a id="a-41"></a>不谛视坐者。<a id="a-42"></a>不应戒行。<a id="a-43"></a>彼六群比丘大张目行入室。<a id="a-44"></a>世尊见而告曰。<a id="a-45"></a>不得大张目行入室。<a id="a-46"></a>若张目行入室者。<a id="a-47"></a>不应戒行。<a id="a-48"></a>彼六群比丘大张目入室坐。<a id="a-49"></a>世尊见而告曰。<a id="a-4A"></a>不得大张目入室坐。<a id="a-4B"></a>大张目入室坐者。<a id="a-4C"></a>不应戒行。<a id="a-4D"></a>彼六群比丘呵叱人行入室。<a id="a-4E"></a>世尊见而告曰。<a id="a-4F"></a>不得呵叱人行入室。<a id="a-4G"></a>呵叱人行入室者。<a id="a-4H"></a>不应戒行(仰头与呵叱意同也)彼六群比丘呵叱人行入室坐。<a id="a-4I"></a>世尊见而告曰。<a id="a-4J"></a>不得呵叱人入室坐。<a id="a-4K"></a>呵叱人入室坐者。<a id="a-4L"></a>不应戒行(似自大也)彼六群比丘唤呼行入室。<a id="a-4M"></a>世尊见而告曰。<a id="a-4N"></a>不得唤呼行入室。<a id="a-4O"></a>唤呼行入室者。<a id="a-4P"></a>不应戒行。<a id="a-4Q"></a>彼六群比丘唤呼入室坐。<a id="a-4R"></a>世尊见而告曰。<a id="a-4S"></a>不得唤呼入室坐。<a id="a-4T"></a>唤呼入室坐者。<a id="a-4U"></a>不应戒行。<a id="a-4V"></a>彼六群比丘高声大呼行入室。<a id="a-4W"></a>世尊见而告曰。<a id="a-4X"></a>不得高声大呼行入室。<a id="a-4Y"></a>高声大呼行入室者。<a id="a-4Z"></a>不应戒行(多戒一对)彼六群比丘高声大唤入室坐。<a id="a-4a"></a>世尊见而告曰。<a id="a-4b"></a>不得高声大唤入室坐。<a id="a-4c"></a>高声大唤入室坐者。<a id="a-4d"></a>不应戒行。<a id="a-4e"></a>彼六群比丘蹲行入室。<a id="a-4f"></a>世尊见而告曰。<a id="a-4g"></a>不得蹲行入室。<a id="a-4h"></a>蹲行入室者。<a id="a-4i"></a>不应戒行。<a id="a-4j"></a>彼六群比丘蹲行入室坐。<a id="a-4k"></a>世尊见而告曰。<a id="a-4l"></a>不得蹲行入室坐。<a id="a-4m"></a>蹲行入室坐者。<a id="a-4n"></a>不应戒行。<a id="a-4o"></a>彼六群比丘三衣覆头行入室。<a id="a-4p"></a>世尊见而告曰。<a id="a-4q"></a>不得三衣覆头行入室。<a id="a-4r"></a>三衣覆头行入室者。<a id="a-4s"></a>不应戒行。<a id="a-4t"></a>彼六群比丘三衣覆头行入室坐。<a id="a-4u"></a>世尊见而告曰。<a id="a-4v"></a>不得三衣覆头行入室坐。<a id="a-4w"></a>三衣覆头行入室坐者。<a id="a-4x"></a>不应戒行。<a id="a-4y"></a>彼六群比丘三衣缠头行入室。<a id="a-4z"></a>世尊见而告曰。<a id="a-50"></a>不得三衣缠头行入室。<a id="a-51"></a>三衣缠头行入室者。<a id="a-52"></a>不应戒行。<a id="a-53"></a>彼六群比丘三衣缠头入室坐。<a id="a-54"></a>世尊见而告曰。<a id="a-55"></a>不得三衣缠头入室坐。<a id="a-56"></a>三衣缠头入室坐者。<a id="a-57"></a>不应戒行。<a id="a-58"></a>彼六群比丘着三衣。<a id="a-59"></a>开臆现胸行入室。<a id="a-5A"></a>世尊见而告曰。<a id="a-5B"></a>不得开臆现胸行入室。<a id="a-5C"></a>开臆现胸行入室者。<a id="a-5D"></a>不应戒行。<a id="a-5E"></a>彼六群比丘着三衣。<a id="a-5F"></a>开臆现胸入室坐。<a id="a-5G"></a>世尊见而告曰。<a id="a-5H"></a>不得开臆现胸入室坐。<a id="a-5I"></a>开臆现胸入室坐者。<a id="a-5J"></a>不应戒行。<a id="a-5K"></a>彼六群比丘垂三衣覆足行入室。<a id="a-5L"></a>世尊见而告曰。<a id="a-5M"></a>不得垂三衣覆足行入室。<a id="a-5N"></a>垂三衣覆足行入室者。<a id="a-5O"></a>不应戒行。<a id="a-5P"></a>彼六群比丘垂三衣覆足入室坐。<a id="a-5Q"></a>世尊见而告曰。<a id="a-5R"></a>不得垂三衣覆足入室坐。<a id="a-5S"></a>垂三衣覆足入室坐者。<a id="a-5T"></a>不应戒行。<a id="a-5U"></a>彼六群比丘着三衣。<a id="a-5V"></a>左右抄着臂上行入室。<a id="a-5W"></a>世尊见而告曰。<a id="a-5X"></a>不得着三衣。<a id="a-5Y"></a>左右抄着臂上行入室。<a id="a-5Z"></a>左右抄着臂上行入室者。<a id="a-5a"></a>不应戒行。<a id="a-5b"></a>彼六群比丘着三衣。<a id="a-5c"></a>左右抄着臂上入室坐。<a id="a-5d"></a>世尊见而告曰。<a id="a-5e"></a>不得着三衣。<a id="a-5f"></a>左右抄着臂上入室坐。<a id="a-5g"></a>左右抄着臂上入室坐者。<a id="a-5h"></a>不应戒行。<a id="a-5i"></a>彼六群比丘反抄三衣着左肩上行入室。<a id="a-5j"></a>世尊见而告曰。<a id="a-5k"></a>不得反抄三衣着左肩上行入室。<a id="a-5l"></a>反抄三衣着左肩上行入室者。<a id="a-5m"></a>不应戒行。<a id="a-5n"></a>彼六群比丘反抄三衣着左肩上入室坐。<a id="a-5o"></a>世尊见而告曰。<a id="a-5p"></a>不得反抄三衣着左肩上入室坐。<a id="a-5q"></a>着左肩上入室坐者。<a id="a-5r"></a>不应戒行(少戒右也)彼六群比丘三衣内掉左右臂行入室。<a id="a-5s"></a>世尊见而告曰。<a id="a-5t"></a>不得三衣内掉左右臂行入室。<a id="a-5u"></a>掉左右臂行入室者。<a id="a-5v"></a>不应戒行。<a id="a-5w"></a>彼六群比丘三衣内掉左右臂入室坐。<a id="a-5x"></a>世尊见而告曰。<a id="a-5y"></a>不得三衣内掉左右臂入室坐。<a id="a-5z"></a>掉左右臂入室坐者。<a id="a-60"></a>不应戒行。<a id="a-61"></a>彼六群比丘摇手行入室。<a id="a-62"></a>世尊见而告曰。<a id="a-63"></a>不得摇手行入室。<a id="a-64"></a>摇手行入室者。<a id="a-65"></a>不应戒行。<a id="a-66"></a>彼六群比丘摇手入室坐。<a id="a-67"></a>世尊见而告曰。<a id="a-68"></a>不得摇手入室坐。<a id="a-69"></a>摇手入室坐者。<a id="a-6A"></a>不应戒行(多戒)彼六群比丘摇肘行入室。<a id="a-6B"></a>世尊见而告曰。<a id="a-6C"></a>不得摇肘行入室。<a id="a-6D"></a>摇肘行入室者。<a id="a-6E"></a>不应戒行。<a id="a-6F"></a>彼六群比丘摇肘入室坐。<a id="a-6G"></a>世尊见而告曰。<a id="a-6H"></a>不得摇肘入室坐。<a id="a-6I"></a>摇肘入室坐者。<a id="a-6J"></a>不应戒行(多戒)彼六群比丘摇肩行入室。<a id="a-6K"></a>世尊见而告曰。<a id="a-6L"></a>不得摇肩行入室。<a id="a-6M"></a>摇肩行入室者。<a id="a-6N"></a>不应戒行。<a id="a-6O"></a>彼六群比丘摇肩行入室坐。<a id="a-6P"></a>世尊见而告曰。<a id="a-6Q"></a>不得摇肩入室坐。<a id="a-6R"></a>摇肩入室坐者。<a id="a-6S"></a>不应戒行。<a id="a-6T"></a>彼六群比丘摇头行入室。<a id="a-6U"></a>世尊见而告曰。<a id="a-6V"></a>不得摇头行入室。<a id="a-6W"></a>摇头行入室者。<a id="a-6X"></a>不应戒行。<a id="a-6Y"></a>彼六群比丘摇头入室坐。<a id="a-6Z"></a>世尊见而告曰。<a id="a-6a"></a>不得摇头入室坐。<a id="a-6b"></a>摇头入室坐者。<a id="a-6c"></a>不应戒行。<a id="a-6d"></a>彼六群比丘摇身行入室。<a id="a-6e"></a>世尊见而告曰。<a id="a-6f"></a>不得摇身行入室。<a id="a-6g"></a>摇身行入室者。<a id="a-6h"></a>不应戒行。<a id="a-6i"></a>彼六群比丘摇身入室坐。<a id="a-6j"></a>世尊见而告曰。<a id="a-6k"></a>不得摇身入室坐。<a id="a-6l"></a>摇身入室坐者。<a id="a-6m"></a>不应戒行。<a id="a-6n"></a>彼六群比丘携手行入室。<a id="a-6o"></a>世尊见而告曰。<a id="a-6p"></a>不得携手行入室。<a id="a-6q"></a>携手行入室者。<a id="a-6r"></a>不应戒行。<a id="a-6s"></a>彼六群比丘携手入室坐。<a id="a-6t"></a>世尊见而告曰。<a id="a-6u"></a>不得携手入室坐。<a id="a-6v"></a>携手入室坐者。<a id="a-6w"></a>不应戒行(连臂断道舆车马于上度)彼六群比丘翘一脚跳行入室。<a id="a-6x"></a>世尊见而告曰。<a id="a-6y"></a>不得翘一脚行入室。<a id="a-6z"></a>翘一脚行入室者。<a id="a-70"></a>不应戒行。<a id="a-71"></a>彼六群比丘翘一脚入室坐。<a id="a-72"></a>世尊见而告曰。<a id="a-73"></a>不得翘一脚入室坐。<a id="a-74"></a>翘一脚入室坐者。<a id="a-75"></a>不应戒行。<a id="a-76"></a>彼六群比丘双脚跳行入室。<a id="a-77"></a>世尊见而告曰。<a id="a-78"></a>不得双脚跳行入室双脚跳行入室者。<a id="a-79"></a>不应戒行(多戒)彼六群比丘双脚跳入室坐。<a id="a-7A"></a>世尊见而告曰。<a id="a-7B"></a>不得双脚跳入室坐。<a id="a-7C"></a>双脚跳入室坐者。<a id="a-7D"></a>不应戒行。<a id="a-7E"></a>彼六群比丘累足趺坐室。<a id="a-7F"></a>世尊见而告曰。<a id="a-7G"></a>不得累足趺坐室。<a id="a-7H"></a>累足趺坐室者。<a id="a-7I"></a>不应戒行。<a id="a-7J"></a>彼六群比丘交脚坐室。<a id="a-7K"></a>世尊见而告曰。<a id="a-7L"></a>不得交脚坐室。<a id="a-7M"></a>交脚坐室者。<a id="a-7N"></a>不应戒行。<a id="a-7O"></a>彼六群比丘拄颊坐室更相笑。<a id="a-7P"></a>世尊见而告曰。<a id="a-7Q"></a>不得拄颊坐室更相笑。<a id="a-7R"></a>更相笑者。<a id="a-7S"></a>不应戒行。<a id="a-7T"></a>佛游舍卫国祇树给孤独园。<a id="a-7U"></a>有一长者请佛及比丘僧。<a id="a-7V"></a>佛及比丘僧坐定。<a id="a-7W"></a>自手行水。<a id="a-7X"></a>布种种饮食。<a id="a-7Y"></a>长者妇女尽来行食。<a id="a-7Z"></a>时六群比丘仰视长者妇女。<a id="a-7a"></a>饮食漏落不入钵中。<a id="a-7b"></a>诸长者见自相谓言。<a id="a-7c"></a>云何沙门视妇女颜色。<a id="a-7d"></a>饮食不入钵中。<a id="a-7e"></a>十二法比丘往白世尊。<a id="a-7f"></a>世尊告曰。<a id="a-7g"></a>当用意端视受食。<a id="a-7h"></a>不用意端视受食者不应戒行。<a id="a-7i"></a>彼六群比丘不用意端视受羹菜。<a id="a-7j"></a>世尊告曰。<a id="a-7k"></a>当用意端视受羹菜。<a id="a-7l"></a>不用意者。<a id="a-7m"></a>不应戒行。<a id="a-7n"></a>彼六群比丘溢钵受饭世尊告曰。<a id="a-7o"></a>当平钵受饭。<a id="a-7p"></a>溢受饭者。<a id="a-7q"></a>不应戒行。<a id="a-7r"></a>彼六群比丘挑饭中食。<a id="a-7s"></a>世尊见而告曰。<a id="a-7t"></a>不得偏饭中食。<a id="a-7u"></a>偏饭中食者。<a id="a-7v"></a>不应戒行。<a id="a-7w"></a>彼六群比丘捻钵大指入饭中食。<a id="a-7x"></a>世尊告曰。<a id="a-7y"></a>不得捻钵大指入饭中食。<a id="a-7z"></a>捻钵大指入饭中食者。<a id="a-80"></a>不应戒行。<a id="a-81"></a>彼六群比丘揣饭食。<a id="a-82"></a>世尊告曰。<a id="a-83"></a>不得揣饭食。<a id="a-84"></a>揣饭者。<a id="a-85"></a>不应戒行。<a id="a-86"></a>彼六群比丘处处撮饭食。<a id="a-87"></a>世尊见而告曰。<a id="a-88"></a>不得处处撮饭食。<a id="a-89"></a>处处撮饭食者。<a id="a-8A"></a>不应戒行。<a id="a-8B"></a>彼六群比丘缩鼻食。<a id="a-8C"></a>世尊见而告曰。<a id="a-8D"></a>不得缩鼻食。<a id="a-8E"></a>缩鼻食者。<a id="a-8F"></a>不应戒行。<a id="a-8G"></a>彼六群比丘震手食。<a id="a-8H"></a>世尊见而告曰。<a id="a-8I"></a>不得振手食。<a id="a-8J"></a>振手食者。<a id="a-8K"></a>不应戒行。<a id="a-8L"></a>彼六群比丘噏饭食。<a id="a-8M"></a>世尊见而告曰。<a id="a-8N"></a>不得噏饭食。<a id="a-8O"></a>噏饭食者。<a id="a-8P"></a>不应戒行。<a id="a-8Q"></a>彼六群比丘舐手食。<a id="a-8R"></a>世尊见而告曰。<a id="a-8S"></a>不得舐手食。<a id="a-8T"></a>舐手食者。<a id="a-8U"></a>不应戒行。<a id="a-8V"></a>彼六群比丘曲指抆钵舐食。<a id="a-8W"></a>世尊见而告曰。<a id="a-8X"></a>不得曲指抆钵舐食。<a id="a-8Y"></a>曲指抆钵舐食者。<a id="a-8Z"></a>不应戒行。<a id="a-8a"></a>彼六群比丘吐舌食。<a id="a-8b"></a>世尊见而告曰。<a id="a-8c"></a>不得吐舌食。<a id="a-8d"></a>吐舌食者。<a id="a-8e"></a>不应戒行。<a id="a-8f"></a>彼六群比丘不嚼饭而吞。<a id="a-8g"></a>世尊见而告曰。<a id="a-8h"></a>不得不嚼饭而吞。<a id="a-8i"></a>不嚼饭而吞者。<a id="a-8j"></a>不应戒行。<a id="a-8k"></a>彼六群比丘捻钵大指污腻而以取浆。<a id="a-8l"></a>世尊见而告曰。<a id="a-8m"></a>不得大指污腻而以取浆。<a id="a-8n"></a>大指污腻而以取浆者。<a id="a-8o"></a>不应戒行。<a id="a-8p"></a>彼六群比丘大揣饭掌按内口中。<a id="a-8q"></a>世尊见而告曰。<a id="a-8r"></a>不得大揣饭掌案内口中。<a id="a-8s"></a>大揣饭掌案内口中者。<a id="a-8t"></a>不应戒行。<a id="a-8u"></a>彼六群比丘揣饭过四指本食。<a id="a-8v"></a>世尊告曰。<a id="a-8w"></a>不得揣食过四指本。<a id="a-8x"></a>过四指本者。<a id="a-8y"></a>不应戒行。<a id="a-8z"></a>彼六群比丘大张口食。<a id="a-90"></a>世尊见而告曰。<a id="a-91"></a>不得大张口食。<a id="a-92"></a>大张口食者。<a id="a-93"></a>不应戒行。<a id="a-94"></a>彼六群比丘揣饭未至大张口待。<a id="a-95"></a>世尊见而告曰。<a id="a-96"></a>揣饭未至不得大张口待。<a id="a-97"></a>大张口待者。<a id="a-98"></a>不应戒行。<a id="a-99"></a>彼六群比丘含饭语。<a id="a-9A"></a>世尊见而告曰。<a id="a-9B"></a>不得含饭语。<a id="a-9C"></a>含饭语者。<a id="a-9D"></a>不应戒行。<a id="a-9E"></a>彼六群比丘不病请羹饭。<a id="a-9F"></a>世尊见而告曰。<a id="a-9G"></a>不病不得请羹饭。<a id="a-9H"></a>请羹饭者。<a id="a-9I"></a>不应戒行。<a id="a-9J"></a>彼六群比丘以饭覆羹上更索羹。<a id="a-9K"></a>世尊见而告曰。<a id="a-9L"></a>不得以饭覆羹上更索羹。<a id="a-9M"></a>饭覆羹上更索羹者。<a id="a-9N"></a>不应戒行。<a id="a-9O"></a>彼六群比丘左右顾视比坐钵饭多少。<a id="a-9P"></a>世尊见而告曰。<a id="a-9Q"></a>不得左右顾视比坐钵饭多少。<a id="a-9R"></a>左右顾视比坐钵饭多少者。<a id="a-9S"></a>不应戒行。<a id="a-9T"></a>彼六群比丘不视钵而食。<a id="a-9U"></a>世尊见而告曰。<a id="a-9V"></a>不得不视钵而食。<a id="a-9W"></a>不视钵而食者。<a id="a-9X"></a>不应戒行。<a id="a-9Y"></a>彼六群比丘择人受食。<a id="a-9Z"></a>世尊见而告曰。<a id="a-9a"></a>不得择人受。<a id="a-9b"></a>择人受者。<a id="a-9c"></a>不应戒行。<a id="a-9d"></a>彼六群比丘澡钵余食不语施主而弃。<a id="a-9e"></a>世尊见而告曰。<a id="a-9f"></a>澡钵余食主人不听不弃。<a id="a-9g"></a>弃者不应戒行。</p>
  <p id="a9h">佛世尊游舍卫国祇树给孤独园。<a id="a-9i"></a>王波斯匿自作限制尽命。<a id="a-9j"></a>佛在舍卫国祇树给孤独园。<a id="a-9k"></a>自要日往谒拜世尊。<a id="a-9l"></a>若我一不去大臣谪吾五百两金。<a id="a-9m"></a>语诸大臣扫洒只桓。<a id="a-9n"></a>今日欲往礼觐世尊。<a id="a-9o"></a>诸臣闻王教而不从命。<a id="a-9p"></a>王复再三。<a id="a-9q"></a>语诸臣扫洒只桓。<a id="a-9r"></a>今日欲往礼觐世尊。<a id="a-9s"></a>诸臣闻教而不从命。<a id="a-9t"></a>王波斯匿便嗔恚。<a id="a-9u"></a>语诸大臣。<a id="a-9v"></a>敕扫洒只桓。<a id="a-9w"></a>何以不从我教。<a id="a-9x"></a>不扫只桓。<a id="a-9y"></a>不从我教不扫只桓者。<a id="a-9z"></a>尽枭其头首。<a id="a-A0"></a>次着道上。<a id="a-A1"></a>足蹑至只桓门。<a id="a-A2"></a>诸臣闻此语。<a id="a-A3"></a>自相谓言。<a id="a-A4"></a>此王凶暴无有慈心。<a id="a-A5"></a>能取我等。<a id="a-A6"></a>尔耳。<a id="a-A7"></a>便往扫洒只桓。<a id="a-A8"></a>即来白王。<a id="a-A9"></a>扫洒已讫。<a id="a-AA"></a>大王今是时。<a id="a-AB"></a>王波斯匿便敕御者。<a id="a-AC"></a>汝往严羽宝车。<a id="a-AD"></a>我今欲往礼觐世尊。<a id="a-AE"></a>时御者即往严车驾在门外。<a id="a-AF"></a>来入白王。<a id="a-AG"></a>严车已竟。<a id="a-AH"></a>大王今正是时。<a id="a-AI"></a>时王波斯匿乘羽宝车。<a id="a-AJ"></a>从舍卫城至只桓门外。<a id="a-AK"></a>下车却五威仪。<a id="a-AL"></a>去盖脱冠珠柄拂刻镂屣解剑。<a id="a-AM"></a>将步从至如来所。<a id="a-AN"></a>头面礼足。<a id="a-AO"></a>却坐一面。<a id="a-AP"></a>王波斯匿闻非人间香。<a id="a-AQ"></a>世尊与王说法不入王意。<a id="a-AR"></a>意但在香上。<a id="a-AS"></a>世尊知而问王波斯匿。<a id="a-AT"></a>王今日何以不大听法而有二心。<a id="a-AU"></a>王波斯匿白世尊曰。<a id="a-AV"></a>少小生长深宫。<a id="a-AW"></a>八岁知王事。<a id="a-AX"></a>遍库藏中有种种香。<a id="a-AY"></a>木櫁青木栴檀蔑钱鸡舌闻香尽识。<a id="a-AZ"></a>初不闻此非人间之香。<a id="a-Aa"></a>此是谁香。<a id="a-Ab"></a>愿世尊告。<a id="a-Ac"></a>世尊告曰。<a id="a-Ad"></a>大王欲见此香乎。<a id="a-Ae"></a>唯然欲见。<a id="a-Af"></a>时世尊出右臂百相庄严。<a id="a-Ag"></a>以手按地。<a id="a-Ah"></a>有骸骨出长五丈六(七人人八尺)上升虚空坐卧飞行。<a id="a-Ai"></a>或坐三昧放种种光。<a id="a-Aj"></a>青黄赤白。<a id="a-Ak"></a>或琉璃色。<a id="a-Al"></a>东涌西没四方皆尔。<a id="a-Am"></a>身下出水身上出火。<a id="a-An"></a>身下出火身上出水。<a id="a-Ao"></a>作若干变化。<a id="a-Ap"></a>还没于地。<a id="a-Aq"></a>举一只桓闻此骸骨香。<a id="a-Ar"></a>王波斯匿白佛。<a id="a-As"></a>此谁骸骨。<a id="a-At"></a>世尊告王曰。<a id="a-Au"></a>是辟支三佛骨。<a id="a-Av"></a>王白世尊。<a id="a-Aw"></a>本作何功德有此妙香。<a id="a-Ax"></a>世尊告曰。<a id="a-Ay"></a>去此久远无数劫时。<a id="a-Az"></a>人寿二十千岁。<a id="a-B0"></a>有迦葉多陀阿竭三耶三佛出世。<a id="a-B1"></a>广与众生说法。<a id="a-B2"></a>于无余泥洹而般泥洹。<a id="a-B3"></a>是时有王名执鞞(音蒲迷反)王载香华幡盖幢麾螺鼓。<a id="a-B4"></a>作倡伎乐种种供养。<a id="a-B5"></a>而阇维之。<a id="a-B6"></a>时王执鞞便作是念。<a id="a-B7"></a>欲与迦葉如来作偷婆。<a id="a-B8"></a>何者为妙。<a id="a-B9"></a>尔时四城门内有四大龙王。<a id="a-BA"></a>从水而出。<a id="a-BB"></a>化作婆罗门形。<a id="a-BC"></a>来住王前。<a id="a-BD"></a>擎手问讯。<a id="a-BE"></a>各一面坐。<a id="a-BF"></a>不审大王。<a id="a-BG"></a>为迦葉作何等偷婆。<a id="a-BH"></a>王答言。<a id="a-BI"></a>当筑土作。<a id="a-BJ"></a>时四人白王。<a id="a-BK"></a>凡常人死与筑土为坟。<a id="a-BL"></a>况此世尊而筑土耶。<a id="a-BM"></a>王问。<a id="a-BN"></a>四人欲云何作。<a id="a-BO"></a>四人报言。<a id="a-BP"></a>用四宝作。<a id="a-BQ"></a>时王报言。<a id="a-BR"></a>举阎浮提卖不得一宝。<a id="a-BS"></a>况四宝乎。<a id="a-BT"></a>时四人便作是念。<a id="a-BU"></a>王必不识我是龙王。<a id="a-BV"></a>即白王曰。<a id="a-BW"></a>我是龙王非凡常人。<a id="a-BX"></a>住此城四门内。<a id="a-BY"></a>所有宫殿或金或银或琉璃水精。<a id="a-BZ"></a>王遣巧手于四城门里作堑。<a id="a-Ba"></a>其有金者则成金堑。<a id="a-Bb"></a>其有银水精琉璃。<a id="a-Bc"></a>皆成银水精琉璃堑。<a id="a-Bd"></a>时王即遣人于四城里作堑。<a id="a-Be"></a>皆成四种宝堑作迦葉偷婆。<a id="a-Bf"></a>纵一由延广一由延高一由延。<a id="a-Bg"></a>上刹帝隶刹帝隶(盖承露盘最上)去案[跳-兆+奈]一拘恕(一鸣八千尺四之由延)作迦葉偷婆竟。<a id="a-Bh"></a>而欲[目*匿]夜埿(打[木*戈]封地)王遣人。<a id="a-Bi"></a>于城里振铎。<a id="a-Bj"></a>令其卖华者尽诣宫门。<a id="a-Bk"></a>我当与直。<a id="a-Bl"></a>有一长者子。<a id="a-Bm"></a>常诣淫种淫色。<a id="a-Bn"></a>时此妇人敕一婢使彼长者子持华来者。<a id="a-Bo"></a>便与开门。<a id="a-Bp"></a>若无华者勿与开门。<a id="a-Bq"></a>时长者子来诣此门。<a id="a-Br"></a>婢问。<a id="a-Bs"></a>是谁。<a id="a-Bt"></a>答言。<a id="a-Bu"></a>是长者子。<a id="a-Bv"></a>婢问。<a id="a-Bw"></a>有华来不。<a id="a-Bx"></a>答言。<a id="a-By"></a>无华。<a id="a-Bz"></a>若无华者不得来入。<a id="a-C0"></a>时长者子便作是念。<a id="a-C1"></a>此城中华甚贵。<a id="a-C2"></a>不可得。<a id="a-C3"></a>唯迦葉佛偷婆中华易得。<a id="a-C4"></a>即往入迦葉偷婆。<a id="a-C5"></a>盛满白氎华而还。<a id="a-C6"></a>日已暮。<a id="a-C7"></a>城门闭。<a id="a-C8"></a>从水窦入。<a id="a-C9"></a>扣淫种门。<a id="a-CA"></a>婢便问。<a id="a-CB"></a>是谁。<a id="a-CC"></a>答曰。<a id="a-CD"></a>长者子。<a id="a-CE"></a>婢复问。<a id="a-CF"></a>有华来不。<a id="a-CG"></a>答言。<a id="a-CH"></a>有华。<a id="a-CI"></a>开门呼前。<a id="a-CJ"></a>即入持华与淫种妇。<a id="a-CK"></a>中夜交通。<a id="a-CL"></a>向明身体一切生疮。<a id="a-CM"></a>如芥子疮。<a id="a-CN"></a>渐转大如蜱豆。<a id="a-CO"></a>转如大豆。<a id="a-CP"></a>转如阿摩勒。<a id="a-CQ"></a>转如鞞醯勒如小百子瓠。<a id="a-CR"></a>身体脓溃黑血流出。<a id="a-CS"></a>时此淫妇即敕婢。<a id="a-CT"></a>使将投坑中。<a id="a-CU"></a>其婢白言。<a id="a-CV"></a>不可。<a id="a-CW"></a>当告其父。<a id="a-CX"></a>时婢即往语其父。<a id="a-CY"></a>贤子有患可往看视。<a id="a-CZ"></a>其父即来四人共舁还家。<a id="a-Ca"></a>呼诸良医语言。<a id="a-Cb"></a>此童子有是患苦当云何疗治。<a id="a-Cc"></a>诸医答言。<a id="a-Cd"></a>当须九两牛头栴檀。<a id="a-Ce"></a>其父问欲何为。<a id="a-Cf"></a>医答。<a id="a-Cg"></a>三两用涂身。<a id="a-Ch"></a>三两用服。<a id="a-Ci"></a>三两用熏衣。<a id="a-Cj"></a>其父便作是念。<a id="a-Ck"></a>所有钱财尽输淫妇舍。<a id="a-Cl"></a>牛头栴檀其价甚贵。<a id="a-Cm"></a>恐不能办。<a id="a-Cn"></a>语诸亲里众为我办少许。<a id="a-Co"></a>即得九两。<a id="a-Cp"></a>牛头栴檀在病人前。<a id="a-Cq"></a>于石上磨。<a id="a-Cr"></a>病者问。<a id="a-Cs"></a>欲作何等。<a id="a-Ct"></a>其父答曰。<a id="a-Cu"></a>用涂疮。<a id="a-Cv"></a>其子白父。<a id="a-Cw"></a>我所犯罪重。<a id="a-Cx"></a>卧我着栴檀林中。<a id="a-Cy"></a>犹不能令我病愈。<a id="a-Cz"></a>父母问。<a id="a-D0"></a>是何重罪。<a id="a-D1"></a>其子具如事白。<a id="a-D2"></a>愿以此九两栴檀施我。<a id="a-D3"></a>即持栴檀与。<a id="a-D4"></a>愿父母舁我至迦葉佛偷婆。<a id="a-D5"></a>即四人舁往执三两牛头栴檀。<a id="a-D6"></a>便作是语。<a id="a-D7"></a>近所取迦葉佛华者。<a id="a-D8"></a>持此香偿价。<a id="a-D9"></a>其余六两持上迦葉佛。<a id="a-DA"></a>便发愿言。<a id="a-DB"></a>缘是功德莫堕泥犁薜荔畜生。<a id="a-DC"></a>唯生天上人中。<a id="a-DD"></a>最后得辟支佛而般泥洹。<a id="a-DE"></a>即时身体疮愈。<a id="a-DF"></a>去时舆往还自步行。<a id="a-DG"></a>后命终生三十三天上。<a id="a-DH"></a>当生之日诸天无不闻其栴檀香。<a id="a-DI"></a>天上寿终生此人间。<a id="a-DJ"></a>一一毛孔尽作栴檀香。<a id="a-DK"></a>出家学道得辟支佛。<a id="a-DL"></a>于无余泥洹而般泥洹。<a id="a-DM"></a>般泥洹已来至今日五百岁。<a id="a-DN"></a>骸骨不朽。<a id="a-DO"></a>故有此非世之香。<a id="a-DP"></a>使此只桓尽闻其香。<a id="a-DQ"></a>说是语时。<a id="a-DR"></a>数千万人发辟支佛意。<a id="a-DS"></a>大王。<a id="a-DT"></a>尔时长者子者今辟支佛骸骨是世尊与王说法。<a id="a-DU"></a>说法已默然而住。<a id="a-DV"></a>尔时王波斯匿从坐起。<a id="a-DW"></a>头面作礼而去。<a id="a-DX"></a>乘羽宝车还舍卫城。<a id="a-DY"></a>时六群比丘王乘车并与说法。<a id="a-DZ"></a>十二法比丘见往白世尊。<a id="a-Da"></a>世尊告曰。<a id="a-Db"></a>不得与乘车人说法。<a id="a-Dc"></a>与乘车人说法者。<a id="a-Dd"></a>不应戒行。<a id="a-De"></a>彼六群比丘王在前自在后与说法。<a id="a-Df"></a>世尊告曰。<a id="a-Dg"></a>人在前自在后不应为说法。<a id="a-Dh"></a>说法者。<a id="a-Di"></a>不应戒行。<a id="a-Dj"></a>彼六群比丘。<a id="a-Dk"></a>王在道中己在道外为说法。<a id="a-Dl"></a>世尊告曰。<a id="a-Dm"></a>人在道中己在道外不应为说法。<a id="a-Dn"></a>说法者。<a id="a-Do"></a>不应戒行。<a id="a-Dp"></a>彼六群比丘王坐己立为说法。<a id="a-Dq"></a>世尊告曰。<a id="a-Dr"></a>人坐比丘立不应为说法。<a id="a-Ds"></a>说法者。<a id="a-Dt"></a>不应戒行。<a id="a-Du"></a>彼六群比丘己在卑坐。<a id="a-Dv"></a>王在高坐为说法。<a id="a-Dw"></a>世尊告曰己在卑坐人在高坐不应为说法。<a id="a-Dx"></a>说法者。<a id="a-Dy"></a>不应戒行。<a id="a-Dz"></a>除其病。<a id="a-E0"></a>彼六群比丘王覆头与说法。<a id="a-E1"></a>世尊告曰。<a id="a-E2"></a>人覆头不应为说法。<a id="a-E3"></a>说法者。<a id="a-E4"></a>不应戒行。<a id="a-E5"></a>彼六群比丘王缠头与说法。<a id="a-E6"></a>世尊告曰。<a id="a-E7"></a>人缠头不应为说法。<a id="a-E8"></a>说法者。<a id="a-E9"></a>不应戒行。<a id="a-EA"></a>彼六群比丘人左右抄三衣与说法。<a id="a-EB"></a>世尊告曰。<a id="a-EC"></a>人左右抄三衣不应为说法。<a id="a-ED"></a>说法者。<a id="a-EE"></a>不应戒行。<a id="a-EF"></a>彼六群比丘人偏曳三衣角与说法。<a id="a-EG"></a>世尊告曰人偏曳三衣角不应为说法。<a id="a-EH"></a>说法者。<a id="a-EI"></a>不应戒行。<a id="a-EJ"></a>彼六群比丘人偏垂三衣上角现胸为说法。<a id="a-EK"></a>世尊告曰。<a id="a-EL"></a>人偏垂三衣上角不得为说法。<a id="a-EM"></a>说法者。<a id="a-EN"></a>不应戒行。<a id="a-EO"></a>除病。<a id="a-EP"></a>彼六群比丘人反抄三衣着肩上与说法。<a id="a-EQ"></a>世尊告曰。<a id="a-ER"></a>人反抄三衣着肩上不应为说法。<a id="a-ES"></a>说法者。<a id="a-ET"></a>违戒。<a id="a-EU"></a>除病。<a id="a-EV"></a>彼六群比丘人三衣里掉两臂与说法。<a id="a-EW"></a>世尊告曰。<a id="a-EX"></a>人三衣里掉两臂不应为说法。<a id="a-EY"></a>说法者。<a id="a-EZ"></a>不应戒行。<a id="a-Ea"></a>彼六群比丘坐人卧与说法。<a id="a-Eb"></a>世尊告曰。<a id="a-Ec"></a>人卧比丘坐不应为说法。<a id="a-Ed"></a>说法者。<a id="a-Ee"></a>不应戒行。<a id="a-Ef"></a>彼六群比丘人着革屣与说法。<a id="a-Eg"></a>世尊告曰。<a id="a-Eh"></a>人着革屣不应为说法。<a id="a-Ei"></a>说法者不应戒行。<a id="a-Ej"></a>彼六群比丘人着木屐为说法。<a id="a-Ek"></a>世尊告曰。<a id="a-El"></a>人着木屐不应为说法。<a id="a-Em"></a>说法者。<a id="a-En"></a>不应戒行。<a id="a-Eo"></a>彼六群比丘人持盖覆身与说法。<a id="a-Ep"></a>世尊告曰。<a id="a-Eq"></a>人持盖覆身不应为说法。<a id="a-Er"></a>说法者。<a id="a-Es"></a>不应戒行。<a id="a-Et"></a>彼六群比丘人拄杖与说法。<a id="a-Eu"></a>世尊告曰。<a id="a-Ev"></a>人拄杖不应为说法。<a id="a-Ew"></a>说法者。<a id="a-Ex"></a>不应戒行。<a id="a-Ey"></a>彼六群比丘人持刀与法说。<a id="a-Ez"></a>世尊告曰。<a id="a-F0"></a>人持刀一切不得为说法。<a id="a-F1"></a>说法者。<a id="a-F2"></a>不应戒行。<a id="a-F3"></a>彼六群比丘人持句子载与说法。<a id="a-F4"></a>世尊告曰。<a id="a-F5"></a>人持句子载一切不得为说法。<a id="a-F6"></a>说法者。<a id="a-F7"></a>不应戒行。<a id="a-F8"></a>彼六群比丘人持钺与说法。<a id="a-F9"></a>世尊告曰。<a id="a-FA"></a>人持钺不应为说法。<a id="a-FB"></a>说法者。<a id="a-FC"></a>不应戒行(钺与禅带皆曰阿喻呵音相似)彼六群比丘于净园菜地大小便涕唾。<a id="a-FD"></a>世尊告曰。<a id="a-FE"></a>不得于净菜草上大小便涕唾。<a id="a-FF"></a>大小便涕唾者。<a id="a-FG"></a>不应戒行。<a id="a-FH"></a>彼六群比丘长者所食水。<a id="a-FI"></a>于中大小便涕唾。<a id="a-FJ"></a>世尊告曰。<a id="a-FK"></a>不得于净水中大小便涕唾大小便涕唾者。<a id="a-FL"></a>不应戒行。<a id="a-FM"></a>彼六群比丘立小便。<a id="a-FN"></a>诸长者见自相谓言。<a id="a-FO"></a>此沙门释子立小便与尼犍子何异。<a id="a-FP"></a>往白世尊。<a id="a-FQ"></a>世尊告曰。<a id="a-FR"></a>不得立小便。<a id="a-FS"></a>立小便者。<a id="a-FT"></a>不应戒行。<a id="a-FU"></a>唯除其病。</p>
  <p id="aFV">佛世尊游舍卫国祇树给孤独园。<a id="a-FW"></a>有一长者请佛及比丘僧。<a id="a-FX"></a>彼六群比丘十七群比丘。<a id="a-FY"></a>次直留守。<a id="a-FZ"></a>自相便安。<a id="a-Fa"></a>十七群比丘住守。<a id="a-Fb"></a>六群比丘为往请分。<a id="a-Fc"></a>时六群比丘即往中道自相谓言。<a id="a-Fd"></a>我等若得饭食。<a id="a-Fe"></a>徐徐在比丘僧后。<a id="a-Ff"></a>须日过中当持食往。<a id="a-Fg"></a>比丘僧食竟。<a id="a-Fh"></a>与请食分。<a id="a-Fi"></a>在比丘后。<a id="a-Fj"></a>徐徐往在只桓门外。<a id="a-Fk"></a>或在城下。<a id="a-Fl"></a>或在树下。<a id="a-Fm"></a>彷徉不入。<a id="a-Fn"></a>时十七群比丘年少不耐饥。<a id="a-Fo"></a>出门外望不见。<a id="a-Fp"></a>便登大树望。<a id="a-Fq"></a>便见皆在树下城下坐。<a id="a-Fr"></a>诸长者见上树。<a id="a-Fs"></a>来白世尊。<a id="a-Ft"></a>世尊告曰。<a id="a-Fu"></a>不得上树过一人。<a id="a-Fv"></a>上树过一人者。<a id="a-Fw"></a>不应戒行。<a id="a-Fx"></a>除其恐怖虎狼盗贼。</p>
  <p id="aFy">佛世尊游舍卫国祇树给孤独园。<a id="a-Fz"></a>尔时有比丘名斯瞿。<a id="a-G0"></a>好喜斗诤不避尊卑。<a id="a-G1"></a>触人骂詈。<a id="a-G2"></a>诸比丘十二法比丘往白世尊。<a id="a-G3"></a>世尊告曰。<a id="a-G4"></a>恕此比丘。<a id="a-G5"></a>如恕痴人有七悔过法。<a id="a-G6"></a>前为过即教悔之(一也)端汝心意勿令有失(二也)若愚人为过教令为默(三也)不知法者教令知法(四也)有所犯过。<a id="a-G7"></a>于比丘僧中如草布地悔过重悔过(五也羊皮四布)夫诲责比丘有五法。<a id="a-G8"></a>先自无瑕。<a id="a-G9"></a>然后责彼。<a id="a-GA"></a>己既不净。<a id="a-GB"></a>不能自净。<a id="a-GC"></a>先自净然后净人。<a id="a-GD"></a>诲责比丘。<a id="a-GE"></a>于此初法端一心意。<a id="a-GF"></a>然后诲责人(一也)彼诲责比丘口所说不净。<a id="a-GG"></a>己口不净。<a id="a-GH"></a>不能自净。<a id="a-GI"></a>先自净己然后净人。<a id="a-GJ"></a>诲责比丘。<a id="a-GK"></a>于此二法端一心意然后诲责人(二也)彼诲责比丘。<a id="a-GL"></a>己心不净不能自净。<a id="a-GM"></a>先净己心然后净人。<a id="a-GN"></a>诲责比丘。<a id="a-GO"></a>于此三法端一心意然后诲责彼(三也)诲责比丘行来无度。<a id="a-GP"></a>不能自禁。<a id="a-GQ"></a>先自净己而后诲人。<a id="a-GR"></a>诲责比丘。<a id="a-GS"></a>于此四法端一心意然后诲彼(四也)诲责比丘。<a id="a-GT"></a>不多闻不聪明。<a id="a-GU"></a>宿无学业。<a id="a-GV"></a>先自勤学。<a id="a-GW"></a>然后教人。<a id="a-GX"></a>诲责比丘。<a id="a-GY"></a>于此五法端一心意然后诲彼(五也)复当学五法恭敬。<a id="a-GZ"></a>世尊法比丘僧戒净行。<a id="a-Ga"></a>此为五法。<a id="a-Gb"></a>有所犯过。<a id="a-Gc"></a>上座比丘当向下座忏悔。<a id="a-Gd"></a>下座比丘当向上座忏悔。<a id="a-Ge"></a>当相恕过。<a id="a-Gf"></a>不得经宿不悔过。<a id="a-Gg"></a>若经宿不悔过者。<a id="a-Gh"></a>于鼻贰法不得鼻贰法。<a id="a-Gi"></a>诸比丘意已无善有所犯过。<a id="a-Gj"></a>上座比丘下座比丘当共忏悔。<a id="a-Gk"></a>于鼻贰法得鼻贰法。<a id="a-Gl"></a>诸比丘则得安身行道。<a id="a-Gm"></a>世尊告诸比丘曰。<a id="a-Gn"></a>有过不悔。<a id="a-Go"></a>不应戒行。<a id="a-Gp"></a>(于戒七法少长老年少二事其人以后二五事为七后五中上下相向悔足了之也)三衣中(前四同戒后六对多一抄右肩上)入内(律张目呵叱高声唤呼戒自大仰视默然)摇手至食(律多摇手双脚二对戒多住顿)受食(律惟平合为一大张口捻钵大指入饭不嚼吞大揣掌推戒抖擞指探获饭于咽博[口*集]也)说法(己卑坐人高座)泥洹僧中律戒不同一(律云细摄其上戒云细摄头麦饭揣反卷也)</p>
 </body>
</html>