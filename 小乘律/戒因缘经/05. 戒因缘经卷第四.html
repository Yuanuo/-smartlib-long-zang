<!doctype html>
<html id="z3IBVA5rj" data-ver="792">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第四</h1>
  <h2 id="a2">鼻奈耶卷第四</h2>
  <h2 id="a3">僧伽婆尸沙法第二之二</h2>
  <p id="a4">佛游舍卫国祇树给孤独园。<a id="a-5"></a>尔时有一比丘名迦留鹿园子(母字)于中止住。<a id="a-6"></a>广有知识。<a id="a-7"></a>国王大臣长者梵志所求衣食卧具病瘦医药。<a id="a-8"></a>时大有长者妇女。<a id="a-9"></a>便作是念。<a id="a-A"></a>此迦留比丘广有知识。<a id="a-B"></a>国王大臣长者梵志无不识者。<a id="a-C"></a>所求尽得。<a id="a-D"></a>我等共往诱訹迦留比丘。<a id="a-E"></a>使至他家。<a id="a-F"></a>时诸妇女即往诣迦留比丘所。<a id="a-G"></a>白比丘言。<a id="a-H"></a>尊者。<a id="a-I"></a>广有知识国王大臣所求尽得。<a id="a-J"></a>欲相劳屈为我等行。<a id="a-K"></a>至某甲家。<a id="a-L"></a>闻汝女端政。<a id="a-M"></a>我儿亦复端政。<a id="a-N"></a>可嫁卿女为我子妇。<a id="a-O"></a>门族种姓亦不相减。<a id="a-P"></a>我雇君。<a id="a-Q"></a>君为我往。<a id="a-R"></a>时此比丘即随是语。<a id="a-S"></a>即往媒嫁女人。<a id="a-T"></a>复有一寡妇。<a id="a-U"></a>嘱比丘言。<a id="a-V"></a>往至某甲长者家。<a id="a-W"></a>作是语。<a id="a-X"></a>此某甲妇端政无双。<a id="a-Y"></a>可为作夫。<a id="a-Z"></a>若不作妇可与私通。<a id="a-a"></a>此比丘即媒此事。<a id="a-b"></a>复有一长者。<a id="a-c"></a>语比丘言。<a id="a-d"></a>尊者广有知识。<a id="a-e"></a>国王大臣长者梵志为我故。<a id="a-f"></a>往至某甲家。<a id="a-g"></a>语某甲妇女。<a id="a-h"></a>卿又无夫。<a id="a-i"></a>我既无妇。<a id="a-j"></a>我是大长者。<a id="a-k"></a>能与我作妇不。<a id="a-l"></a>诸长者嘱及比丘。<a id="a-m"></a>如是非一。<a id="a-n"></a>时此比丘即往至诸妇女家。<a id="a-o"></a>具传此事。<a id="a-p"></a>其中妇女或有从意者。<a id="a-q"></a>或不从者。<a id="a-r"></a>其不从者展转语诸亲里。<a id="a-s"></a>诸长者闻是语。<a id="a-t"></a>各各怨恨。<a id="a-u"></a>此沙门释子自称誉精进。<a id="a-v"></a>今方似商人贩卖媒嫁男女。<a id="a-w"></a>诸长者闻是语。<a id="a-x"></a>其中有行十二法比丘。<a id="a-y"></a>诸比丘闻愁罔。<a id="a-z"></a>不知当何答。<a id="a-10"></a>往白世尊。<a id="a-11"></a>世尊知而问迦留比丘。<a id="a-12"></a>审为此事不。<a id="a-13"></a>答审然世尊。<a id="a-14"></a>世尊告。<a id="a-15"></a>汝违比丘行。<a id="a-16"></a>汝出家学道媒嫁女人。<a id="a-17"></a>以为欢乐。<a id="a-18"></a>有死亡时汝亦在中。<a id="a-19"></a>欢乐时汝亦在中。<a id="a-1A"></a>汝非沙门行。<a id="a-1B"></a>汝为沙门执奴仆使。<a id="a-1C"></a>世尊无数方便诲责已。<a id="a-1D"></a>集和合僧备十功德。<a id="a-1E"></a>佛为沙门结戒。<a id="a-1F"></a>若比丘用心。<a id="a-1G"></a>媒嫁女与男。<a id="a-1H"></a>媒男与女。<a id="a-1I"></a>媒嫁寡妇与傍夫。<a id="a-1J"></a>僧伽婆施沙。</p>
  <p id="a1K">佛世尊游舍卫国祇树给孤独园。<a id="a-1L"></a>彼迦留比丘广识诸长者。<a id="a-1M"></a>导诸长者。<a id="a-1N"></a>施设福事。<a id="a-1O"></a>诸长者夫妇自共斗诤。<a id="a-1P"></a>此比丘往教使和解。<a id="a-1Q"></a>牵捉使共宿。<a id="a-1R"></a>余长者亲里笑此比丘所为。<a id="a-1S"></a>我等所应和解者。<a id="a-1T"></a>反更比丘为。<a id="a-1U"></a>诸长者怀嫉妒心。<a id="a-1V"></a>即往语诸比丘。<a id="a-1W"></a>诸比丘不知当何报。<a id="a-1X"></a>往至佛所。<a id="a-1Y"></a>具白世尊。<a id="a-1Z"></a>世尊告曰。<a id="a-1a"></a>诸比丘不得至彼家和合合偶。<a id="a-1b"></a>时世尊缘此事集和合僧备十功德。<a id="a-1c"></a>佛为沙门结戒。<a id="a-1d"></a>若比丘用心。<a id="a-1e"></a>媒嫁女与男。<a id="a-1f"></a>媒男与女媒。<a id="a-1g"></a>若嫁寡妇与傍夫。<a id="a-1h"></a>下及和解合偶。<a id="a-1i"></a>僧伽婆施沙。<a id="a-1j"></a>男有三妇。<a id="a-1k"></a>一劫掠得。<a id="a-1l"></a>二财买得。<a id="a-1m"></a>三结发妇。<a id="a-1n"></a>若比丘于此三妇中语其夫。<a id="a-1o"></a>可与此妇卧置。<a id="a-1p"></a>彼妇斗诤和解。<a id="a-1q"></a>僧伽婆施沙。<a id="a-1r"></a>若比丘解放畜生合其牝牡。<a id="a-1s"></a>僧伽婆施沙。</p>
  <p id="a1t">佛世尊游罗阅只竹园迦兰陀所。<a id="a-1u"></a>时达贰比丘瓦陶家子。<a id="a-1v"></a>便作是念我工陶作。<a id="a-1w"></a>无与我等者。<a id="a-1x"></a>我既盛壮前造木舍。<a id="a-1y"></a>阿阇世王欲取吾杀。<a id="a-1z"></a>我今当作瓦舍于中住。<a id="a-20"></a>便和泥造大舍。<a id="a-21"></a>瓦户瓦阈。<a id="a-22"></a>瓦楣额瓦窗牖。<a id="a-23"></a>瓦龙牙杙瓦衣架。<a id="a-24"></a>时此比丘收拾薪草枝叶蓬蒿。<a id="a-25"></a>放火烧此坏舍。<a id="a-26"></a>火炎盛炽。<a id="a-27"></a>国人无不见者。<a id="a-28"></a>烧瓦舍竟周行分卫。<a id="a-29"></a>六十日我所乞者集会诸比丘入舍。<a id="a-2A"></a>佛见此事知而告阿难曰。<a id="a-2B"></a>汝着衣来我欲至某处观看。<a id="a-2C"></a>时世尊将阿难至达贰比丘瓦舍所。<a id="a-2D"></a>世尊遥见瓦舍火炎炽盛。<a id="a-2E"></a>世尊知而问阿难。<a id="a-2F"></a>此是何物炎火乃尔炽盛。<a id="a-2G"></a>时尊者阿难具白世尊。<a id="a-2H"></a>世尊告白。<a id="a-2I"></a>汝往阿难。<a id="a-2J"></a>坏此瓦含。<a id="a-2K"></a>所以然者。<a id="a-2L"></a>当为后世人故。<a id="a-2M"></a>于吾此法初不见有作瓦舍者。<a id="a-2N"></a>时阿难即往坏此瓦舍。<a id="a-2O"></a>达贰比丘二月分卫。<a id="a-2P"></a>还到罗阅城。<a id="a-2Q"></a>达贰遥见瓦舍坏。<a id="a-2R"></a>就看起恚意。<a id="a-2S"></a>问比住比丘谁来坏此瓦舍。<a id="a-2T"></a>答世尊来坏。<a id="a-2U"></a>达贰言。<a id="a-2V"></a>审世尊坏者。<a id="a-2W"></a>当复如之何。</p>
  <p id="a2X">佛世尊游释羁瘦(释种)迦维罗越尼拘陀园。<a id="a-2Y"></a>尔时迦维罗越释种新造大堂舍。<a id="a-2Z"></a>新成不久。<a id="a-2a"></a>量度尺寸不失其法。<a id="a-2b"></a>门向东方。<a id="a-2c"></a>迦维罗越诸释种闻佛已至在尼拘陀园。<a id="a-2d"></a>便作是念。<a id="a-2e"></a>我等造作此舍。<a id="a-2f"></a>新成不久。<a id="a-2g"></a>量度尺寸不失其法。<a id="a-2h"></a>户向东方。<a id="a-2i"></a>未有住者。<a id="a-2j"></a>沙门婆罗门释种。<a id="a-2k"></a>释种子先当请佛及比丘僧入舍。<a id="a-2l"></a>施设饮食留佛一宿。<a id="a-2m"></a>及比丘僧。<a id="a-2n"></a>当得大福利。<a id="a-2o"></a>时诸释种出迦维罗越城东门。<a id="a-2p"></a>诣尼拘陀园。<a id="a-2q"></a>尔时世尊与无数众围绕说法释种遥见世尊坐树间端政无比。<a id="a-2r"></a>身如金山。<a id="a-2s"></a>诸天人师最尊第一。<a id="a-2t"></a>三十二相自庄严身。<a id="a-2u"></a>释种见已。<a id="a-2v"></a>各下车马前至佛所。<a id="a-2w"></a>头面礼足在一面坐。<a id="a-2x"></a>世尊与诸释种说法。<a id="a-2y"></a>使意欢喜。<a id="a-2z"></a>时世尊与诸释种说法已默然。<a id="a-30"></a>诸释种从坐起。<a id="a-31"></a>偏袒右肩右膝着地。<a id="a-32"></a>叉手向佛白世尊言。<a id="a-33"></a>我等世尊。<a id="a-34"></a>于迦维罗越造大堂舍。<a id="a-35"></a>新成不久。<a id="a-36"></a>量度尺寸不失其法。<a id="a-37"></a>户向东方。<a id="a-38"></a>然未有住者。<a id="a-39"></a>沙门婆罗门释种子。<a id="a-3A"></a>愿世尊将比丘僧到彼观看。<a id="a-3B"></a>当使我得大福利。<a id="a-3C"></a>时世尊默然可之。<a id="a-3D"></a>时诸释种见世尊默然可已。<a id="a-3E"></a>从坐而起。<a id="a-3F"></a>头面礼足各绕三匝如去。<a id="a-3G"></a>至新堂舍。<a id="a-3H"></a>铲治扫洒敷诸坐具。<a id="a-3I"></a>氍毹毾[登*毛]白氎。<a id="a-3J"></a>休持[昔*毛][疊*毛]布地。<a id="a-3K"></a>瓶盛好水。<a id="a-3L"></a>以好净油白[疊*毛]为炷。<a id="a-3M"></a>然大明灯。<a id="a-3N"></a>如是供养不可称数。<a id="a-3O"></a>复往世尊所。<a id="a-3P"></a>头面礼足叉手向佛。<a id="a-3Q"></a>白世尊言。<a id="a-3R"></a>微供已办。<a id="a-3S"></a>今正是时。<a id="a-3T"></a>时世尊食后着衣持钵。<a id="a-3U"></a>庄严及比丘僧。<a id="a-3V"></a>往诣新讲堂所。<a id="a-3W"></a>在外洗足。<a id="a-3X"></a>入讲堂中。<a id="a-3Y"></a>遍观堂已就大高座。<a id="a-3Z"></a>颜色和悦。<a id="a-3a"></a>比丘僧亦洗足入讲堂中。<a id="a-3b"></a>次第西壁下东向坐。<a id="a-3c"></a>时诸释种在外洗足。<a id="a-3d"></a>入讲堂中东壁下西向坐。<a id="a-3e"></a>尔时世尊。<a id="a-3f"></a>即于其夜见众会定。<a id="a-3g"></a>为释种说法。<a id="a-3h"></a>无数方便说法已。<a id="a-3i"></a>世尊告曰。<a id="a-3j"></a>夜欲过半。<a id="a-3k"></a>各从所宜。<a id="a-3l"></a>时诸释种从坐起礼佛而去。<a id="a-3m"></a>尔时世尊。<a id="a-3n"></a>见诸释种去未久。<a id="a-3o"></a>观诸比丘心宜唱皆寂靖皆寂靖。<a id="a-3p"></a>深入微妙种种三昧。<a id="a-3q"></a>世尊告目揵连。<a id="a-3r"></a>唱皆寂靖皆寂靖。<a id="a-3s"></a>比丘众深入微妙种种三昧。<a id="a-3t"></a>吾今使汝为比丘僧说法。<a id="a-3u"></a>我今患脊痛不堪说法。<a id="a-3v"></a>时目犍连从佛受教唱默然寂靖。<a id="a-3w"></a>时世尊四叠襞忧多僧敷床上。<a id="a-3x"></a>僧伽梨着头前。<a id="a-3y"></a>右胁卧师子座。<a id="a-3z"></a>累膝互屈申脚。<a id="a-40"></a>系意念明何时当晓。<a id="a-41"></a>时尊者目犍连告诸比丘。<a id="a-42"></a>向者面被世尊教。<a id="a-43"></a>从佛承受此名无闻之闻法。<a id="a-44"></a>如比丘无闻能行。<a id="a-45"></a>如比丘闻能行。<a id="a-46"></a>云何比丘无闻能行。<a id="a-47"></a>于此比丘中。<a id="a-48"></a>比丘。<a id="a-49"></a>若眼见色念色。<a id="a-4A"></a>色着不念。<a id="a-4B"></a>色色离意。<a id="a-4C"></a>不专一意。<a id="a-4D"></a>解脱智慧解脱如实。<a id="a-4E"></a>不解诸恶法所生处故。<a id="a-4F"></a>在不灭不得有余无余处。<a id="a-4G"></a>此谓比丘无闻能行念色。<a id="a-4H"></a>着色者耳声鼻香。<a id="a-4I"></a>舌味身细滑。<a id="a-4J"></a>心法念色法着。<a id="a-4K"></a>不念色法法。<a id="a-4L"></a>离意不专一意。<a id="a-4M"></a>解脱智慧解脱如实不解诸恶法所生处故。<a id="a-4N"></a>在不灭不得有余无余处。<a id="a-4O"></a>此谓比丘心意法着无闻能行作是无闻行者。<a id="a-4P"></a>比丘魔得其便。<a id="a-4Q"></a>坏败其意。<a id="a-4R"></a>若眼见魔。<a id="a-4S"></a>魔则得眼便。<a id="a-4T"></a>耳鼻舌身意见魔者魔得其便。<a id="a-4U"></a>譬如比丘有干竹苇丛。<a id="a-4V"></a>若碎毫聚以火往烧四方。<a id="a-4W"></a>岂有不然者乎。<a id="a-4X"></a>如是比丘若眼见魔。<a id="a-4Y"></a>魔则得眼便坏败其意。<a id="a-4Z"></a>如是耳鼻舌身意法魔得其便。<a id="a-4a"></a>如是比丘为色所降。<a id="a-4b"></a>不能降伏色声香味细滑法。<a id="a-4c"></a>比丘为法所降。<a id="a-4d"></a>不能降伏法。<a id="a-4e"></a>为色所降为法所降。<a id="a-4f"></a>不能降伏恶法。<a id="a-4g"></a>不能降伏恶法。<a id="a-4h"></a>则生诸结增长种。<a id="a-4i"></a>后世苦生老病死。<a id="a-4j"></a>如是比丘此谓无闻能行。<a id="a-4k"></a>云何比丘闻能行。<a id="a-4l"></a>于此比丘中比丘若眼见色念色色不着。<a id="a-4m"></a>不念色色离心。<a id="a-4n"></a>得专一则得意解脱(止也)智慧解脱(观也)如实知法所生处。<a id="a-4o"></a>即灭不起得有余无余处。<a id="a-4p"></a>此谓比丘若眼见色闻。<a id="a-4q"></a>则能行眼见色。<a id="a-4r"></a>不着声香味细滑法。<a id="a-4s"></a>念色法不着不念色法。<a id="a-4t"></a>已离心得专一。<a id="a-4u"></a>则得意解脱智慧解脱。<a id="a-4v"></a>如实知恶法所生处。<a id="a-4w"></a>即灭不起得有余无余处。<a id="a-4x"></a>此谓比丘意法知闻则能行。<a id="a-4y"></a>如是比丘作是行者。<a id="a-4z"></a>魔在在处处不得其便。<a id="a-50"></a>不能坏败。<a id="a-51"></a>譬如有人造作石舍。<a id="a-52"></a>若堂复重泥涂其上四面。<a id="a-53"></a>执炬烧之而不能然。<a id="a-54"></a>如是比丘在在处处眼见魔。<a id="a-55"></a>魔不能得便。<a id="a-56"></a>耳鼻舌身意魔不得便。<a id="a-57"></a>此则比丘能降伏色不为色所降。<a id="a-58"></a>如是声香味细滑法。<a id="a-59"></a>比丘能降伏法不为法所降。<a id="a-5A"></a>不造来世恶法。<a id="a-5B"></a>众结不与生老病死苦断。<a id="a-5C"></a>此谓比丘闻则能行。<a id="a-5D"></a>时世尊从卧起。<a id="a-5E"></a>脊痛间结跏趺坐。<a id="a-5F"></a>时世尊告尊者摩诃目犍连。<a id="a-5G"></a>汝向为诸比丘说无闻之闻法耶。<a id="a-5H"></a>答唯然世尊。<a id="a-5I"></a>时世尊叹目揵连。<a id="a-5J"></a>善哉善哉目连。<a id="a-5K"></a>汝数数与诸比丘说法。<a id="a-5L"></a>莫使断绝。<a id="a-5M"></a>是时世尊告诸比丘。<a id="a-5N"></a>奉持无闻之闻法诵习。<a id="a-5O"></a>为众生故。<a id="a-5P"></a>演此句义。<a id="a-5Q"></a>诸天世人得闻此法。<a id="a-5R"></a>时世尊以达贰比丘故。<a id="a-5S"></a>告诸比丘。<a id="a-5T"></a>此释种长者造作堂舍。<a id="a-5U"></a>量度尺寸不失其法。<a id="a-5V"></a>门正向东世人尚尔。<a id="a-5W"></a>况汝达贰于吾法中所不许而作瓦舍。<a id="a-5X"></a>世尊因此事备十功德。<a id="a-5Y"></a>为沙门结戒。<a id="a-5Z"></a>若比丘自用如达贰作瓦舍者。<a id="a-5a"></a>僧伽婆施沙。<a id="a-5b"></a>自为自作主。<a id="a-5c"></a>当有限量。<a id="a-5d"></a>彼舍限量者长十二肘。<a id="a-5e"></a>是如来舒手(右指尽两端)广七肘。<a id="a-5f"></a>于其间呼持法比丘。<a id="a-5g"></a>持法比丘当以法量。<a id="a-5h"></a>不以淫怒痴量。<a id="a-5i"></a>若以淫怒痴量者不得作舍。<a id="a-5j"></a>比丘自求索作舍。<a id="a-5k"></a>自为自作主。<a id="a-5l"></a>又不呼持法比丘。<a id="a-5m"></a>过限量者。<a id="a-5n"></a>僧伽婆施沙(上自为已下是戒语非鼻奈经)</p>
  <p id="a5o">佛世尊游罗阅只耆阇崛山。<a id="a-5p"></a>尔时有一摩诃罗比丘。<a id="a-5q"></a>于四徼道头。<a id="a-5r"></a>斫大白杨树用作讲堂。<a id="a-5s"></a>时彼树神抱男负女。<a id="a-5t"></a>更三子从往世尊所。<a id="a-5u"></a>头面礼足在一面住。<a id="a-5v"></a>白世尊言。<a id="a-5w"></a>于世尊有摩诃罗比丘。<a id="a-5x"></a>斫大树卧四徼道头。<a id="a-5y"></a>此树是我舍。<a id="a-5z"></a>于今向寒竹园叶落。<a id="a-60"></a>将此儿子当向何所。<a id="a-61"></a>时世尊以大慈悲告语一天将此树神安隐所宜。<a id="a-62"></a>使过大寒。<a id="a-63"></a>彼国街巷无不闻者。<a id="a-64"></a>皆传此摩诃罗比丘四徼道头。<a id="a-65"></a>斫大树卧持用作堂舍。<a id="a-66"></a>彼诸长者闻此已。<a id="a-67"></a>皆嫌比丘所作。<a id="a-68"></a>此诸释子比丘皆言精进不犯娆人。<a id="a-69"></a>而斫此大白杨树。<a id="a-6A"></a>持用作堂舍。<a id="a-6B"></a>与我俗人当有何异。<a id="a-6C"></a>时头陀沙门闻此不馨问。<a id="a-6D"></a>往白世尊。<a id="a-6E"></a>世尊知而告此摩诃罗比丘曰。<a id="a-6F"></a>汝实斫此树那。<a id="a-6G"></a>时摩诃罗比丘内怀惭愧外则耻众。<a id="a-6H"></a>右膝着地叉手白世尊言。<a id="a-6I"></a>审然世尊。<a id="a-6J"></a>世尊告曰。<a id="a-6K"></a>汝为比丘常当慈心。<a id="a-6L"></a>云何斫他四徼道神祀大树。<a id="a-6M"></a>持用作堂舍。<a id="a-6N"></a>世尊以无数方便诲责。<a id="a-6O"></a>集和合僧备十功德。<a id="a-6P"></a>佛为沙门结戒。<a id="a-6Q"></a>摩诃罗比丘起大堂舍。<a id="a-6R"></a>僧伽婆施沙。<a id="a-6S"></a>若起堂舍当呼持法比丘。<a id="a-6T"></a>并呼檀越。<a id="a-6U"></a>持法比丘来当语尺丈不使增减。<a id="a-6V"></a>若摩诃罗比丘起大堂不呼持法比丘及檀越。<a id="a-6W"></a>自用意作者。<a id="a-6X"></a>僧伽婆施沙(量从檀越也)</p>
  <p id="a6Y">佛世尊在罗阅只耆阇崛山。<a id="a-6Z"></a>尔时王频毗沙罗吉御车者。<a id="a-6a"></a>汝往严驾羽宝车。<a id="a-6b"></a>我欲往世尊所礼拜世尊。<a id="a-6c"></a>时侍御史即往严驾车。<a id="a-6d"></a>来诣王门白王敕严羽宝车。<a id="a-6e"></a>今已在外。<a id="a-6f"></a>时王频毗(光泽)沙罗(第一)乘羽宝车。<a id="a-6g"></a>出罗阅城。<a id="a-6h"></a>诣耆阇崛山。<a id="a-6i"></a>往世尊所。<a id="a-6j"></a>下车上山。<a id="a-6k"></a>刹利王法却五威仪。<a id="a-6l"></a>解剑却盖脱珠冠。<a id="a-6m"></a>去玉柄拂及金镂屣。<a id="a-6n"></a>从人留后少将步人。<a id="a-6o"></a>前至佛所。<a id="a-6p"></a>头面礼足在一面坐。<a id="a-6q"></a>其诸从人中有礼佛者。<a id="a-6r"></a>揖让者。<a id="a-6s"></a>有合手敬者。<a id="a-6t"></a>有遥观佛者。<a id="a-6u"></a>尔时世尊。<a id="a-6v"></a>与王说法。<a id="a-6w"></a>诸人寂然无声。<a id="a-6x"></a>时王频毗沙罗。<a id="a-6y"></a>闻佛说法。<a id="a-6z"></a>即从坐起。<a id="a-70"></a>右膝着地偏袒右肩。<a id="a-71"></a>叉手白世尊言。<a id="a-72"></a>明日设净微食。<a id="a-73"></a>愿世尊及僧临顾。<a id="a-74"></a>须臾世尊默然受。<a id="a-75"></a>频毗沙罗请。<a id="a-76"></a>时王见世尊默然可。<a id="a-77"></a>从坐起头面礼足。<a id="a-78"></a>绕佛三匝而去。<a id="a-79"></a>还诣所在。<a id="a-7A"></a>即于其夜具好饮食敷好坐具。<a id="a-7B"></a>告一傍臣。<a id="a-7C"></a>汝往世尊所。<a id="a-7D"></a>持我名字问讯世尊。<a id="a-7E"></a>饮食已办。<a id="a-7F"></a>今正是时。<a id="a-7G"></a>时此臣受王教已往诣佛所。<a id="a-7H"></a>头面礼足而白世尊。<a id="a-7I"></a>饮食已办。<a id="a-7J"></a>今正是时。<a id="a-7K"></a>尔时世尊到时着衣持钵。<a id="a-7L"></a>及比丘僧往诣王宫。<a id="a-7M"></a>各次第坐。<a id="a-7N"></a>时王频毗沙罗见佛比丘僧坐定。<a id="a-7O"></a>自行澡水次行种种饮食。<a id="a-7P"></a>自手斟酌不以为劳。<a id="a-7Q"></a>众食已讫。<a id="a-7R"></a>王在一面坐。<a id="a-7S"></a>须臾从坐起叉手向佛。<a id="a-7T"></a>白世尊言。<a id="a-7U"></a>愿世尊及比丘僧受我夏坐。<a id="a-7V"></a>于此罗阅只城。<a id="a-7W"></a>近为世尊立一讲堂。<a id="a-7X"></a>尺量应法户东向西壁。<a id="a-7Y"></a>大窗门户端直。<a id="a-7Z"></a>复为比丘僧起五百房。<a id="a-7a"></a>五百床。<a id="a-7b"></a>五百领荐席。<a id="a-7c"></a>五百拘遥枕各五百。<a id="a-7d"></a>有好供具香粳米。<a id="a-7e"></a>王藏中有病瘦医药。<a id="a-7f"></a>持用供佛及比丘僧。<a id="a-7g"></a>时世尊默然可王所说。<a id="a-7h"></a>时世尊与王达嚫。<a id="a-7i"></a>梵志事火(终身恒续不从他求也)续为目佉(门也向也前也首也)梵经四部。</p>
  <p id="a7j">章句为首　　诸人民中　　以王为首</p>
  <p id="a7k">众水流河　　以海为首　　星列空中</p>
  <p id="a7l">月为其首　　众热之中　　以日为首</p>
  <p id="a7m">上下四域　　所有诸方　　两足人天</p>
  <p id="a7n">三佛为首</p>
  <p id="a7o">世尊如是说达嚫已还去。<a id="a-7p"></a>食后世尊因此事集和合僧。<a id="a-7q"></a>告诸比丘。<a id="a-7r"></a>此比丘王者种把持人民为一切主。<a id="a-7s"></a>住大土界。<a id="a-7t"></a>为国事得大力势。<a id="a-7u"></a>此王见四道神树犹不斫作讲堂。<a id="a-7v"></a>作讲堂不过量。<a id="a-7w"></a>善量善度户向东方西壁。<a id="a-7x"></a>窗牖门户正直。<a id="a-7y"></a>何故比丘不限作舍。</p>
  <p id="a7z">佛世尊在罗阅只迦兰陀竹园。<a id="a-80"></a>当尔时尊者比丘名陀骠末路子。<a id="a-81"></a>王舍城知分处食。<a id="a-82"></a>知分处床卧。<a id="a-83"></a>分诸比丘食。<a id="a-84"></a>不私亲友。<a id="a-85"></a>不选好恶。<a id="a-86"></a>不畏不痴。<a id="a-87"></a>次第下次第上次第行不违。<a id="a-88"></a>尔时有名蜜妒路地比丘。<a id="a-89"></a>次应贫家食。<a id="a-8A"></a>彼比丘食恶食。<a id="a-8B"></a>时作是念。<a id="a-8C"></a>我为苦。<a id="a-8D"></a>我为灾。<a id="a-8E"></a>我为困。<a id="a-8F"></a>而彼末路子。<a id="a-8G"></a>知已差我食恶食。<a id="a-8H"></a>我当云何报彼怨。<a id="a-8I"></a>作是念无根弃捐谤之。<a id="a-8J"></a>即尔时彼比丘有妹比丘尼。<a id="a-8K"></a>名蜜妒路(姓也)彼比丘尼到彼比丘所。<a id="a-8L"></a>到已接足礼却住一面住已。<a id="a-8M"></a>彼比丘不共语。<a id="a-8N"></a>不让坐。<a id="a-8O"></a>彼比丘尼便作是念。<a id="a-8P"></a>今我不犯此诸贤耶。<a id="a-8Q"></a>不有苦不有过耶。<a id="a-8R"></a>而此诸贤今日不共我语。<a id="a-8S"></a>不让我坐。<a id="a-8T"></a>诸比丘语妹。<a id="a-8U"></a>汝不知耶。<a id="a-8V"></a>我辈为彼末路子。<a id="a-8W"></a>差我恶食而触娆。<a id="a-8X"></a>我汝不助。<a id="a-8Y"></a>我以是故不共汝语。<a id="a-8Z"></a>不让汝坐。<a id="a-8a"></a>比丘尼答。<a id="a-8b"></a>我当云何。<a id="a-8c"></a>彼比丘曰。<a id="a-8d"></a>妹汝去至世尊所。<a id="a-8e"></a>作如是白。<a id="a-8f"></a>于此世尊有何平等。<a id="a-8g"></a>有何可贵。<a id="a-8h"></a>陀骠末路子。<a id="a-8i"></a>与我共为不净行弃捐。<a id="a-8j"></a>比丘尼答。<a id="a-8k"></a>云何我当谤真净比丘。<a id="a-8l"></a>梵行无根本弃捐法。<a id="a-8m"></a>当为此耶。<a id="a-8n"></a>比丘答。<a id="a-8o"></a>汝若不往白佛者。<a id="a-8p"></a>我不与汝坐起言语。<a id="a-8q"></a>比丘尼答。<a id="a-8r"></a>可作是语。<a id="a-8s"></a>但为不应耳。<a id="a-8t"></a>比丘答。<a id="a-8u"></a>汝徐徐来我等先至佛所。<a id="a-8v"></a>汝徐徐来至。<a id="a-8w"></a>尔时诸比丘往至佛所。<a id="a-8x"></a>头面礼足在一面坐。<a id="a-8y"></a>坐未久比丘尼至。<a id="a-8z"></a>头面礼足在一面立。<a id="a-90"></a>白世尊言。<a id="a-91"></a>于此世尊有何平等。<a id="a-92"></a>有何可贵。<a id="a-93"></a>陀骠比丘与我共为不净行弃捐法。<a id="a-94"></a>尔时同情比丘白世尊言审尔世尊。<a id="a-95"></a>如比丘尼所言。<a id="a-96"></a>我等尽知。<a id="a-97"></a>尔时尊者陀骠比丘在世尊后执拂拂佛。<a id="a-98"></a>时世尊顾谓陀骠比丘。<a id="a-99"></a>如汝于今当复何言。<a id="a-9A"></a>今蜜妒路比丘尼云有何平等。<a id="a-9B"></a>有何可贵。<a id="a-9C"></a>陀骠比丘与我为不净行弃捐。<a id="a-9D"></a>陀骠比丘白曰。<a id="a-9E"></a>唯如来知。<a id="a-9F"></a>唯世尊知。<a id="a-9G"></a>世尊告曰。<a id="a-9H"></a>汝今陀骠。<a id="a-9I"></a>不应引我为证。<a id="a-9J"></a>言唯如来知唯世尊知。<a id="a-9K"></a>若忆为者当言为。<a id="a-9L"></a>若不忆为者当言不为。<a id="a-9M"></a>比丘白佛。<a id="a-9N"></a>不忆也世尊。<a id="a-9O"></a>不忆也如来。<a id="a-9P"></a>尔时世尊。<a id="a-9Q"></a>告比丘曰。<a id="a-9R"></a>今陀骠比丘所白。<a id="a-9S"></a>此蜜妒路比丘尼自言。<a id="a-9T"></a>有是即是弃捐。<a id="a-9U"></a>世尊说已从坐起。<a id="a-9V"></a>还入静室。<a id="a-9W"></a>尔时众比丘见世尊去不久。<a id="a-9X"></a>数责蜜妒路比丘尼。<a id="a-9Y"></a>善责诲及同情比丘。<a id="a-9Z"></a>汝等颇见陀骠比丘过不。<a id="a-9a"></a>何时见云何见。<a id="a-9b"></a>从何谁闻言见。<a id="a-9c"></a>如是诸比丘数责问其情实。<a id="a-9d"></a>同情比丘答。<a id="a-9e"></a>自用意嗔恚痴。<a id="a-9f"></a>陀骠比丘信清净梵行。<a id="a-9g"></a>众比丘告。<a id="a-9h"></a>汝等何以自用意嗔恚痴诽谤。<a id="a-9i"></a>今复言陀骠比丘信清净。<a id="a-9j"></a>如是再三责数同情比丘。<a id="a-9k"></a>作是语也。</p>
  <p id="a9l">闻如是一时。<a id="a-9m"></a>佛游罗阅只竹园迦兰陀所。<a id="a-9n"></a>当于是时尊者陀骠比丘。<a id="a-9o"></a>比丘分饭分付坐席。<a id="a-9p"></a>不自用意。<a id="a-9q"></a>不嗔恚不愚痴。<a id="a-9r"></a>从上至下从下至上。<a id="a-9s"></a>不违威仪。<a id="a-9t"></a>时遇有请值贫寒家。<a id="a-9u"></a>得恶饭食。<a id="a-9v"></a>便生此念。<a id="a-9w"></a>甚苦甚剧甚厄。<a id="a-9x"></a>此陀骠比丘。<a id="a-9y"></a>处我等着此间。<a id="a-9z"></a>我等当与生其过。<a id="a-A0"></a>使堕无根弃捐法。<a id="a-A1"></a>以是故。<a id="a-A2"></a>诸贤我嗔恚痴说是语耳。<a id="a-A3"></a>陀骠比丘信清净梵行。<a id="a-A4"></a>尔时世尊。<a id="a-A5"></a>从静室起。<a id="a-A6"></a>还讲堂比丘僧前坐。<a id="a-A7"></a>时诸比丘叉手向佛。<a id="a-A8"></a>具白世尊言。<a id="a-A9"></a>向者如来入室不久。<a id="a-AA"></a>善责蜜妒路地比丘。<a id="a-AB"></a>汝等云何见何时见。<a id="a-AC"></a>从何谁闻言见。<a id="a-AD"></a>蜜妒路地言。<a id="a-AE"></a>自用意嗔恚痴。<a id="a-AF"></a>说此语。<a id="a-AG"></a>世尊告曰。<a id="a-AH"></a>云何比丘我本不说此义耶。<a id="a-AI"></a>念陀骠比丘所白。<a id="a-AJ"></a>蜜妒路比丘尼自言。<a id="a-AK"></a>有是即堕弃捐。<a id="a-AL"></a>时世尊因此事备十功德。<a id="a-AM"></a>佛为沙门结戒。<a id="a-AN"></a>若比丘憎嫉妒谤彼清净比丘。<a id="a-AO"></a>不犯无根弃捐法。<a id="a-AP"></a>诽谤我当堕此失梵行。<a id="a-AQ"></a>若于后时被责数言无根弃捐。<a id="a-AR"></a>谤比丘不改者。<a id="a-AS"></a>僧伽婆施沙。</p>
  <p id="aAT">佛世尊游罗阅城耆阇崛山。<a id="a-AU"></a>当于尔时。<a id="a-AV"></a>尊者陀骠比丘在一石室止住。<a id="a-AW"></a>彼诸比丘次第教训比丘尼。<a id="a-AX"></a>时陀骠比丘次应教训比丘尼。<a id="a-AY"></a>时诸比丘尼往至陀骠比丘所。<a id="a-AZ"></a>时诸蜜妒路地同情比丘。<a id="a-Aa"></a>以前饮食怨故。<a id="a-Ab"></a>常求过失。<a id="a-Ac"></a>伺比丘尼出入。<a id="a-Ad"></a>石室诸比丘在一石龛中。<a id="a-Ae"></a>遥看便生是念。<a id="a-Af"></a>是诸比丘尼乍出乍入。<a id="a-Ag"></a>此陀骠比丘必当牵捉。<a id="a-Ah"></a>与共私语。<a id="a-Ai"></a>各共相语。<a id="a-Aj"></a>此必然不疑。<a id="a-Ak"></a>便告诸比丘。<a id="a-Al"></a>彼闇钝比丘便信此语。<a id="a-Am"></a>头陀比丘闻是语已。<a id="a-An"></a>各怀不乐。<a id="a-Ao"></a>往具白世尊。<a id="a-Ap"></a>时世尊缘是事。<a id="a-Aq"></a>集和合僧备十功德。<a id="a-Ar"></a>佛为沙门结戒。<a id="a-As"></a>若比丘憎嫉妒彼清净比丘。<a id="a-At"></a>谤堕不净行。<a id="a-Au"></a>伺小小过不犯弃捐。<a id="a-Av"></a>言犯弃捐。<a id="a-Aw"></a>若于后时被责数还悔者可。<a id="a-Ax"></a>若不悔者故伺小小过。<a id="a-Ay"></a>为作大过者。<a id="a-Az"></a>僧伽婆施沙。</p>
  <p id="aB0">佛世尊游罗阅城耆阇崛山。<a id="a-B1"></a>时尊者舍利弗摩诃目揵连平旦着衣持钵。<a id="a-B2"></a>从耆阇崛山入罗阅城分卫。<a id="a-B3"></a>道逢暴雨。<a id="a-B4"></a>入石室避雨。<a id="a-B5"></a>有牧牛女人先入中避雨。<a id="a-B6"></a>卧梦失精。<a id="a-B7"></a>舍利弗等见即寻出去。<a id="a-B8"></a>时瞿婆离比丘调达弟子。<a id="a-B9"></a>见舍利弗目揵连出。<a id="a-BA"></a>寻入石室见此女人。<a id="a-BB"></a>便生念言。<a id="a-BC"></a>此舍利弗目揵连必与此女人为不净行。<a id="a-BD"></a>时瞿婆离入城。<a id="a-BE"></a>语诸比丘。<a id="a-BF"></a>诸君常言舍利弗目揵连污清净行。<a id="a-BG"></a>我向者具见此事。<a id="a-BH"></a>诸比丘不知当何答。<a id="a-BI"></a>往白世尊。<a id="a-BJ"></a>世尊告曰。<a id="a-BK"></a>此痴人成大重罪。<a id="a-BL"></a>清净比丘净行以无根本弃捐谤。<a id="a-BM"></a>此痴人长夜受苦堕地狱。<a id="a-BN"></a>时瞿婆离比丘往诣佛所。<a id="a-BO"></a>头面礼足在一面坐。<a id="a-BP"></a>世尊告瞿婆离。<a id="a-BQ"></a>瞿婆离比丘。<a id="a-BR"></a>汝宜及时悔心。<a id="a-BS"></a>向舍利弗目揵连。<a id="a-BT"></a>何以故。<a id="a-BU"></a>此等梵行全。<a id="a-BV"></a>瞿婆离白佛。<a id="a-BW"></a>知如来信彼人意净。<a id="a-BX"></a>但为眼见舍利弗目揵连为恶。<a id="a-BY"></a>世尊复再语瞿婆离。<a id="a-BZ"></a>瞿婆离。<a id="a-Ba"></a>汝宜及时悔心。<a id="a-Bb"></a>向舍利弗目揵连。<a id="a-Bc"></a>何以故。<a id="a-Bd"></a>此等梵行全。<a id="a-Be"></a>瞿婆离白佛。<a id="a-Bf"></a>知如来信舍利弗等。<a id="a-Bg"></a>但为眼见舍利弗目揵连为恶。<a id="a-Bh"></a>佛如是三语瞿婆离。<a id="a-Bi"></a>瞿婆离。<a id="a-Bj"></a>汝宜及时悔心。<a id="a-Bk"></a>向舍利弗目揵连何以故。<a id="a-Bl"></a>此等梵行全。<a id="a-Bm"></a>瞿婆离白佛。<a id="a-Bn"></a>知如来信彼人意净。<a id="a-Bo"></a>但为眼见舍利弗目揵连为恶。<a id="a-Bp"></a>时瞿婆离比丘佛三语不受。<a id="a-Bq"></a>便从坐起而去。<a id="a-Br"></a>去不久身体生疮。<a id="a-Bs"></a>状如芥子。<a id="a-Bt"></a>渐渐长大。<a id="a-Bu"></a>转如蜱豆行如大豆。<a id="a-Bv"></a>转如雌豆。<a id="a-Bw"></a>(如枣核许)转如阿摩勒果。<a id="a-Bx"></a>转如勒路(如百子瓠)溃烂一切身脓血流出。<a id="a-By"></a>时瞿婆离比丘即夜命断。<a id="a-Bz"></a>堕婆昙暮地狱。<a id="a-C0"></a>即夜有一天来至佛所。<a id="a-C1"></a>头面礼足在一面立。<a id="a-C2"></a>白世尊言。<a id="a-C3"></a>瞿婆离(牧牛)比丘起恶意。<a id="a-C4"></a>向舍利弗目揵连谤言犯梵行。<a id="a-C5"></a>堕摩诃婆昙暮地狱。<a id="a-C6"></a>白世尊已。<a id="a-C7"></a>礼足没还天上。<a id="a-C8"></a>佛告诸比丘。<a id="a-C9"></a>昨夜有天来至我所。<a id="a-CA"></a>头面礼足在一面住。<a id="a-CB"></a>白我言。<a id="a-CC"></a>瞿婆离比丘起恶意。<a id="a-CD"></a>向舍利弗目揵连谤言犯梵行。<a id="a-CE"></a>死堕婆昙暮大地狱。<a id="a-CF"></a>此比丘因小事作。<a id="a-CG"></a>大诽谤清净比丘梵行。<a id="a-CH"></a>若比丘作是诽谤者。<a id="a-CI"></a>僧伽婆施沙。<a id="a-CJ"></a>时世尊若诸比丘。<a id="a-CK"></a>欲闻婆昙暮大地狱众生寿命长短不。<a id="a-CL"></a>今正是时。<a id="a-CM"></a>愿世尊说婆昙摩大地狱。<a id="a-CN"></a>诸比丘闻当承受奉行。<a id="a-CO"></a>譬如比丘摩竭大斗十二斛。<a id="a-CP"></a>胡麻子箪盛满麻子上使盛锋。<a id="a-CQ"></a>有人百年取一麻子。<a id="a-CR"></a>诸比丘尚可数知。<a id="a-CS"></a>麻子之数无知。<a id="a-CT"></a>阿浮地狱人命不可数知如二十无实地狱。<a id="a-CU"></a>不如一空无实地狱。<a id="a-CV"></a>如二十空无实地狱。<a id="a-CW"></a>不如一唤呼地狱。<a id="a-CX"></a>如二十唤呼地狱。<a id="a-CY"></a>不如一使河地狱。<a id="a-CZ"></a>如二十使河地狱。<a id="a-Ca"></a>不如一须犍提地狱。<a id="a-Cb"></a>如二十须犍提(甚香)地狱。<a id="a-Cc"></a>不如一摩头犍提地狱(蒲陶酒香)如二十摩头犍提地狱。<a id="a-Cd"></a>不如一优波罗地狱。<a id="a-Ce"></a>如二十优波罗地狱。<a id="a-Cf"></a>不如一拘勿豆地狱。<a id="a-Cg"></a>如二十拘勿豆地狱。<a id="a-Ch"></a>不如一分陀离地狱。<a id="a-Ci"></a>如二十分陀离地狱。<a id="a-Cj"></a>不如一婆昙摩地狱。<a id="a-Ck"></a>彼瞿婆离比丘调达弟子。<a id="a-Cl"></a>谤舍利弗目揵连生其中。</p>
 </body>
</html>