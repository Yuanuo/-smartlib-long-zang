<!doctype html>
<html id="z3IBVA1rh" data-ver="1027">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第二</h1>
  <h2 id="a2">鼻奈耶卷第二</h2>
  <h2 id="a3">波罗夷法第一之二</h2>
  <p id="a4">佛世尊在跋署村(金刚)跋渠沫江(秦言槃曲)与大比丘僧俱。<a id="a-5"></a>尔时世尊告诸比丘。<a id="a-6"></a>观诸恶露极观莫疲坐。<a id="a-7"></a>观食不净想不忘。<a id="a-8"></a>何以故。<a id="a-9"></a>观恶露者得大果功德福。<a id="a-A"></a>尔时诸比丘作是念言。<a id="a-B"></a>世尊说恶露不净行。<a id="a-C"></a>乃至坐观食不净行。<a id="a-D"></a>不净行观此行已。<a id="a-E"></a>当得大果大功德报。<a id="a-F"></a>诸贤当共勖勉观不净行。<a id="a-G"></a>乃至坐观食不净行。<a id="a-H"></a>我等观此行已。<a id="a-I"></a>当得大果大功德报。<a id="a-J"></a>是诸比丘观不净行。<a id="a-K"></a>极观不净行。<a id="a-L"></a>乃至坐观食不净行。<a id="a-M"></a>作是观行时。<a id="a-N"></a>厌此臭身众恼集会。<a id="a-O"></a>还自惭愧。<a id="a-P"></a>用此身为。<a id="a-Q"></a>何时当脱此苦。<a id="a-R"></a>譬如壮夫端正无双。<a id="a-S"></a>以诸珍宝璎珞其身。<a id="a-T"></a>随时澡浴香熏涂身。<a id="a-U"></a>头着宝冠及花鬘饰。<a id="a-V"></a>身被天衣不受尘土。<a id="a-W"></a>手脚柔软发绀青色。<a id="a-X"></a>须髭奋吒。<a id="a-Y"></a>为人中最。<a id="a-Z"></a>若以死蛇及狗。<a id="a-a"></a>死人青膖脓烂食不尽。<a id="a-b"></a>段段异处。<a id="a-c"></a>便血涂染臭处不净。<a id="a-d"></a>以此三尸璎此人颈。<a id="a-e"></a>人甚秽恶众恼集会。<a id="a-f"></a>还自惭愧。<a id="a-g"></a>何时当早脱此患去。<a id="a-h"></a>如是诸比丘观诸不净。<a id="a-i"></a>乃至坐观食不净行。<a id="a-j"></a>厌此臭身意自念言。<a id="a-k"></a>何时当死。<a id="a-l"></a>尔时众中有一比丘。<a id="a-m"></a>观不净行。<a id="a-n"></a>乃至自患厌即舍本位。<a id="a-o"></a>往猎师种沙门崛比丘所(沙门崛其名也)语沙门崛言。<a id="a-p"></a>贤严比丘能杀我者。<a id="a-q"></a>当雇卿三衣。<a id="a-r"></a>尔时沙门崛比丘手执利刀断其命杀此比丘已。<a id="a-s"></a>执刀诣跋渠末水坐洗其血。<a id="a-t"></a>时水上有立魔天(现神足在水上也)赞沙门崛比丘言。<a id="a-u"></a>善哉善哉。<a id="a-v"></a>贤严成大功德。<a id="a-w"></a>能取精进比丘不度者度。<a id="a-x"></a>不脱者脱。<a id="a-y"></a>不般泥洹者令般泥洹。<a id="a-z"></a>时沙门崛比丘作是念。<a id="a-10"></a>诚如天言。<a id="a-11"></a>我大得功德。<a id="a-12"></a>令诸比丘不度者度。<a id="a-13"></a>不脱者脱。<a id="a-14"></a>不般泥洹者令般泥洹。<a id="a-15"></a>既度沙门加得三衣。<a id="a-16"></a>喜自庆贺。<a id="a-17"></a>尔时沙门崛比丘信此倒见已。<a id="a-18"></a>执向者刀。<a id="a-19"></a>还至众中房房告。<a id="a-1A"></a>令我能不度者度。<a id="a-1B"></a>不脱者脱。<a id="a-1C"></a>不般泥洹者令般泥洹。<a id="a-1D"></a>时诸比丘观不净行。<a id="a-1E"></a>乃至自厌臭身秽恶。<a id="a-1F"></a>房房中诸比丘出。<a id="a-1G"></a>诣沙门崛比丘所。<a id="a-1H"></a>作是语。<a id="a-1I"></a>能取我辈杀断命者。<a id="a-1J"></a>当雇卿三衣。<a id="a-1K"></a>时沙门崛比丘执利刀杀一二三四五乃至六十比丘断其命。<a id="a-1L"></a>尔时世尊十五日说戒。<a id="a-1M"></a>在大众中敷高座坐具。<a id="a-1N"></a>坐定遍观众比丘竟。<a id="a-1O"></a>见诸比丘坐少不足言。<a id="a-1P"></a>世尊知问阿难。<a id="a-1Q"></a>云何阿难。<a id="a-1R"></a>今日众僧坐何以希集会说戒。<a id="a-1S"></a>时阿难承世尊所说。<a id="a-1T"></a>善受持右膝着地。<a id="a-1U"></a>偏袒右肩整衣服。<a id="a-1V"></a>叉手向佛。<a id="a-1W"></a>白世尊言。<a id="a-1X"></a>世尊。<a id="a-1Y"></a>敕诸比丘观不净行。<a id="a-1Z"></a>乃至厌身臭处行不净行。<a id="a-1a"></a>坐观食想。<a id="a-1b"></a>已得大果大功德。<a id="a-1c"></a>尔时诸比丘各自相语。<a id="a-1d"></a>诸贤当知。<a id="a-1e"></a>世尊说观不净行。<a id="a-1f"></a>行不净行已。<a id="a-1g"></a>得大果大功德。<a id="a-1h"></a>我等当共观不净行。<a id="a-1i"></a>行不净行已。<a id="a-1j"></a>得大果大功德。<a id="a-1k"></a>尔时诸比丘观不净行。<a id="a-1l"></a>行不净行已。<a id="a-1m"></a>厌此臭身。<a id="a-1n"></a>譬如壮夫端正无双。<a id="a-1o"></a>以诸珍宝璎珞其身。<a id="a-1p"></a>随时澡浴香熏涂身。<a id="a-1q"></a>头着宝冠及花鬘饰。<a id="a-1r"></a>身被天衣不受尘土。<a id="a-1s"></a>手脚柔软发绀青色。<a id="a-1t"></a>须髭奋吒为人中最。<a id="a-1u"></a>若以死蛇及狗。<a id="a-1v"></a>死人青膖脓烂。<a id="a-1w"></a>食不尽。<a id="a-1x"></a>段段异处。<a id="a-1y"></a>便血涂染臭处不净。<a id="a-1z"></a>以此三尸璎此人颈。<a id="a-20"></a>人甚秽恶众恼集会。<a id="a-21"></a>还自惭愧何时当早脱此患去。<a id="a-22"></a>如是众比丘观诸不净。<a id="a-23"></a>乃至坐观食观不净行。<a id="a-24"></a>厌此臭身。<a id="a-25"></a>意自念言。<a id="a-26"></a>何时当死。<a id="a-27"></a>尔时众中有一比丘。<a id="a-28"></a>观不净行。<a id="a-29"></a>乃至自患厌即舍本位。<a id="a-2A"></a>往猎师种沙门崛比丘所。<a id="a-2B"></a>语沙门崛言。<a id="a-2C"></a>贤严比丘能杀我者。<a id="a-2D"></a>当雇卿三衣。<a id="a-2E"></a>尔时沙门崛比丘手执利刀断其命。<a id="a-2F"></a>杀此比丘已。<a id="a-2G"></a>执利刀诣跋渠沫水坐洗其血。<a id="a-2H"></a>时水上有立魔天。<a id="a-2I"></a>赞沙门崛比丘。<a id="a-2J"></a>善哉善哉。<a id="a-2K"></a>贤严。<a id="a-2L"></a>成大功德。<a id="a-2M"></a>能取精进比丘不度者度。<a id="a-2N"></a>不脱者脱。<a id="a-2O"></a>不般涅槃者令般涅槃。<a id="a-2P"></a>时沙门崛比丘作是念。<a id="a-2Q"></a>诚如天言。<a id="a-2R"></a>我得大功德。<a id="a-2S"></a>令诸比丘不度者度。<a id="a-2T"></a>不脱者脱。<a id="a-2U"></a>不般涅槃者令般涅槃。<a id="a-2V"></a>既度沙门加得三衣。<a id="a-2W"></a>喜自庆贺。<a id="a-2X"></a>尔时沙门崛比丘信此倒见已。<a id="a-2Y"></a>执向者刀还至众中房房告。<a id="a-2Z"></a>令我能不度者度不脱者脱。<a id="a-2a"></a>不般涅槃者令般涅槃。<a id="a-2b"></a>时诸比丘观不净行。<a id="a-2c"></a>乃至自厌臭身秽恶。<a id="a-2d"></a>房房中诸比丘出。<a id="a-2e"></a>诣沙门崛比丘所。<a id="a-2f"></a>作是语。<a id="a-2g"></a>能取我辈杀断命者。<a id="a-2h"></a>当雇卿三衣。<a id="a-2i"></a>时沙门崛比丘执利刀杀一二三四五乃至六十比丘断其命。<a id="a-2j"></a>以是之故比丘僧说戒希少。<a id="a-2k"></a>善哉世尊。<a id="a-2l"></a>愿说余方便。<a id="a-2m"></a>使诸比丘得无量智慧之证。</p>
  <p id="a2n">尔时世尊告诸比丘。<a id="a-2o"></a>当学安般念广修其行。<a id="a-2p"></a>食息之顷莫失安般念行。<a id="a-2q"></a>何以故。<a id="a-2r"></a>行安般念广修其行。<a id="a-2s"></a>后得大果有大功德报。<a id="a-2t"></a>于此比丘中。<a id="a-2u"></a>比丘若在村落。<a id="a-2v"></a>若在城郭依彼止住。<a id="a-2w"></a>到时着衣持钵。<a id="a-2x"></a>入村落乞食。<a id="a-2y"></a>将护其身。<a id="a-2z"></a>专定六根莫失至行。<a id="a-30"></a>若眼见色不兴起想染着之意。<a id="a-31"></a>作如是行。<a id="a-32"></a>则成眼根。<a id="a-33"></a>如是耳鼻舌身意。<a id="a-34"></a>法不兴起想染着之意。<a id="a-35"></a>意不适彼则成意根。<a id="a-36"></a>若于村落乞食之后。<a id="a-37"></a>取衣钵着房中。<a id="a-38"></a>先洗脚举尼师坛着肩上。<a id="a-39"></a>求无人处。<a id="a-3A"></a>向彼闲靖树下露精草庐。<a id="a-3B"></a>园外平处冢间山谷岩窟。<a id="a-3C"></a>依彼止住。<a id="a-3D"></a>若至闲居。<a id="a-3E"></a>若至树下布尼师坛。<a id="a-3F"></a>结加趺坐。<a id="a-3G"></a>平坐不倾猗。<a id="a-3H"></a>系念在门(鼻也)比丘念息顷息出亦念。<a id="a-3I"></a>息入亦念。<a id="a-3J"></a>息出长亦知长。<a id="a-3K"></a>息入长亦知长。<a id="a-3L"></a>息出短亦知短。<a id="a-3M"></a>息入短亦知短。<a id="a-3N"></a>身诸毛孔息出尽觉知。<a id="a-3O"></a>身诸毛孔息入尽觉知。<a id="a-3P"></a>若意定觉灭出息。<a id="a-3Q"></a>觉灭入息。<a id="a-3R"></a>身口意觉灭出息。<a id="a-3S"></a>觉灭入息(出息为安入息为般)譬如旋作轮。<a id="a-3T"></a>若旋弟子。<a id="a-3U"></a>牵旋长亦知。<a id="a-3V"></a>牵旋短亦知。<a id="a-3W"></a>(此土亦作此轮作南土名之为勃勃作大品衍中轮同此)比丘如是行安般念广修其行。<a id="a-3X"></a>乃至意念学灭出息入息。<a id="a-3Y"></a>作是行安般念广修其行。<a id="a-3Z"></a>得大果有大功德报。<a id="a-3a"></a>尔时诸比丘各自相敕。<a id="a-3b"></a>世尊怜愍卿等。<a id="a-3c"></a>说安般念。<a id="a-3d"></a>欲使我等广修其行。<a id="a-3e"></a>行安般念广修其行。<a id="a-3f"></a>已得大果报有大功德。<a id="a-3g"></a>卿等来共至所在。<a id="a-3h"></a>行安般念广修其行。<a id="a-3i"></a>不失安般念。<a id="a-3j"></a>何以故。<a id="a-3k"></a>行安般念广修其行。<a id="a-3l"></a>得大果报有大功德。<a id="a-3m"></a>尔时诸比丘行安般念广修其行。<a id="a-3n"></a>逮无量智慧。<a id="a-3o"></a>证得阿罗汉道。<a id="a-3p"></a>尔时尊者阿难诣世尊所。<a id="a-3q"></a>头面礼佛足右膝着地。<a id="a-3r"></a>叉手向佛。<a id="a-3s"></a>白世尊曰。<a id="a-3t"></a>世尊。<a id="a-3u"></a>广说安般念行。<a id="a-3v"></a>乃至广修其行。<a id="a-3w"></a>诸比丘承佛圣教行安般念。<a id="a-3x"></a>皆得无量智慧。<a id="a-3y"></a>证得阿罗汉道。<a id="a-3z"></a>尔时世尊。<a id="a-40"></a>以是因缘。<a id="a-41"></a>以是妙行集和合僧。<a id="a-42"></a>备十功德。<a id="a-43"></a>世尊为沙门结戒。<a id="a-44"></a>诸比丘当防此事。<a id="a-45"></a>若比丘若人人形之类。<a id="a-46"></a>自手念断其命。<a id="a-47"></a>若持刀。<a id="a-48"></a>若使他持劝他使死。<a id="a-49"></a>若称誉死。<a id="a-4A"></a>或作是语。<a id="a-4B"></a>咄此男子用此苦生为。<a id="a-4C"></a>汝生不如死。<a id="a-4D"></a>彼人心从此心作是念。<a id="a-4E"></a>无数方便劝他使死。<a id="a-4F"></a>若称誉死。<a id="a-4G"></a>设使此人就死者。<a id="a-4H"></a>如是比丘弃捐不受比丘。<a id="a-4I"></a>在避屏处。<a id="a-4J"></a>持弓刀弩关机(机射科)及阱用是杀人者波罗移不受。<a id="a-4K"></a>比丘向官谗言以官势杀人者。<a id="a-4L"></a>波罗移不受。<a id="a-4M"></a>比丘鞞陀路婆(鬼着尸也使起杀人)若作咒若作药持用杀人。<a id="a-4N"></a>波罗移不受。<a id="a-4O"></a>比丘作弶罥人颈杀。<a id="a-4P"></a>波罗移不受。<a id="a-4Q"></a>比丘和合吐下药。<a id="a-4R"></a>若灌鼻若从下灌。<a id="a-4S"></a>若针灸出血。<a id="a-4T"></a>若着眼散持用杀人者。<a id="a-4U"></a>波罗移不受。<a id="a-4V"></a>若复比丘女人怀妊。<a id="a-4W"></a>有杀心持手按腹。<a id="a-4X"></a>若教他人按。<a id="a-4Y"></a>若儿女人死。<a id="a-4Z"></a>波罗移不受。<a id="a-4a"></a>若一死二死俱波罗移不受。<a id="a-4b"></a>若比丘怀杀心教人投火赴水投岩。<a id="a-4c"></a>作是杀人者。<a id="a-4d"></a>波罗移不受(外道多尔故戒)比丘怀杀心密作书。<a id="a-4e"></a>谗使持书人云有重罪。<a id="a-4f"></a>令杀彼。<a id="a-4g"></a>若杀者。<a id="a-4h"></a>波罗移不受。<a id="a-4i"></a>在母胞胎中得二根。<a id="a-4j"></a>身根命根。<a id="a-4k"></a>比丘若于彼怀杀意咒堕人胎。<a id="a-4l"></a>作是杀者。<a id="a-4m"></a>波罗移不受。</p>
  <p id="a4n">佛世尊在舍卫国祇树给孤独园。<a id="a-4o"></a>当尔时。<a id="a-4p"></a>尊者薄佉罗处鍜作园中(锻作人立此园故以为名)止房中遇患病苦。<a id="a-4q"></a>尊者分尼侍扶给水浆。<a id="a-4r"></a>尔时薄佉罗语分尼。<a id="a-4s"></a>往诣佛所。<a id="a-4t"></a>持我名字头面礼世尊。<a id="a-4u"></a>圣体康强轻利不。<a id="a-4v"></a>起居有力得行道不。<a id="a-4w"></a>往作是语。<a id="a-4x"></a>近日薄佉罗比丘在锻作园止房中遇病困。<a id="a-4y"></a>此比丘遥礼世尊。<a id="a-4z"></a>圣体康强轻利不。<a id="a-50"></a>起居有力得行道不。<a id="a-51"></a>薄佉罗比丘欲来觐世尊。<a id="a-52"></a>但患身无气力。<a id="a-53"></a>至世尊所问讯。<a id="a-54"></a>善哉世尊。<a id="a-55"></a>愿屈意至锻作园。<a id="a-56"></a>为薄佉罗比丘。<a id="a-57"></a>尔时分尼比丘速疾速疾受薄佉罗比丘语。<a id="a-58"></a>诣世尊所。<a id="a-59"></a>头面礼足具如是白。<a id="a-5A"></a>善哉世尊。<a id="a-5B"></a>愿屈意往到锻作园薄佉罗比丘所。<a id="a-5C"></a>为薄佉罗比丘故。<a id="a-5D"></a>世尊默然不答。<a id="a-5E"></a>尔时分尼见世尊默然可。<a id="a-5F"></a>便从坐起。<a id="a-5G"></a>头面礼足绕佛三匝而去。<a id="a-5H"></a>尔时世尊见分尼去不远。<a id="a-5I"></a>食后从禅起。<a id="a-5J"></a>往至锻作园薄佉罗比丘所。<a id="a-5K"></a>薄佉罗比丘遥见佛来。<a id="a-5L"></a>欲从坐起。<a id="a-5M"></a>然无气力得起。<a id="a-5N"></a>尔时世尊语薄佉罗比丘言。<a id="a-5O"></a>不须起但卧。<a id="a-5P"></a>更有余坐。<a id="a-5Q"></a>吾当升座。<a id="a-5R"></a>坐定后。<a id="a-5S"></a>世尊告薄佉罗比丘。<a id="a-5T"></a>堪忍浆粥得消化不。<a id="a-5U"></a>体中苦痛疼有除降不。<a id="a-5V"></a>除降觉增觉损不。<a id="a-5W"></a>薄佉罗比丘白佛言。<a id="a-5X"></a>唯然世尊。<a id="a-5Y"></a>不堪忍浆粥无有消化。<a id="a-5Z"></a>有苦痛疼。<a id="a-5a"></a>但增无损。<a id="a-5b"></a>觉增不觉损。<a id="a-5c"></a>譬如世尊有力之人以索缠头此人如是头苦痛痛疼。<a id="a-5d"></a>如是世尊。<a id="a-5e"></a>我头痛疼亦如彼人无异。<a id="a-5f"></a>以是故。<a id="a-5g"></a>不堪忍浆粥无有消化。<a id="a-5h"></a>但有增无损。<a id="a-5i"></a>觉增不觉损。<a id="a-5j"></a>譬如世尊。<a id="a-5k"></a>有力之人手执利刀头而赞顶上。<a id="a-5l"></a>如是顶上患苦疼痛。<a id="a-5m"></a>我今头痛。<a id="a-5n"></a>世尊亦尔。<a id="a-5o"></a>但觉增无损。<a id="a-5p"></a>譬如世尊有力之人执刀刺牛腹患。<a id="a-5q"></a>此腹疼痛不可言。<a id="a-5r"></a>我今如是。<a id="a-5s"></a>腹疼痛亦如彼。<a id="a-5t"></a>譬如世尊有两健人捉一羸者。<a id="a-5u"></a>各持手脚于火坑上转旋。<a id="a-5v"></a>此人疼痛不可言。<a id="a-5w"></a>我今世尊身如是。<a id="a-5x"></a>以是故。<a id="a-5y"></a>不堪忍浆粥。<a id="a-5z"></a>但觉增不觉损。<a id="a-60"></a>我今世尊欲持刀自刺杀。<a id="a-61"></a>不堪取生。<a id="a-62"></a>佛言。<a id="a-63"></a>我还问卿。<a id="a-64"></a>汝当答我。<a id="a-65"></a>云何薄佉罗。<a id="a-66"></a>夫言色者有常无常耶。<a id="a-67"></a>答无常也。<a id="a-68"></a>云何苦无常者为苦为乐耶。<a id="a-69"></a>答苦世尊云何若无常苦变易法者。<a id="a-6A"></a>或复于此闻诸道证言是我所非我所。<a id="a-6B"></a>有信者不。<a id="a-6C"></a>不也世尊。<a id="a-6D"></a>云何薄佉罗。<a id="a-6E"></a>痛想行识有常无常。<a id="a-6F"></a>无常也世尊。<a id="a-6G"></a>若无常者。<a id="a-6H"></a>苦耶乐耶。<a id="a-6I"></a>答苦也世尊。<a id="a-6J"></a>若无常苦变易法者。<a id="a-6K"></a>或复于此闻诸道证言是我所非我所有信者不。<a id="a-6L"></a>不也世尊以是之故。<a id="a-6M"></a>薄佉罗所有色过去当来今现在。<a id="a-6N"></a>内外大小善恶。<a id="a-6O"></a>若远若近。<a id="a-6P"></a>此一切我所非我所尽。<a id="a-6Q"></a>无观诸法等。<a id="a-6R"></a>以是故。<a id="a-6S"></a>薄佉罗。<a id="a-6T"></a>痛想行识过去当来今现在。<a id="a-6U"></a>乃至观诸法等。<a id="a-6V"></a>薄佉罗闻说诸道证。<a id="a-6W"></a>觉色空无所有则得解脱。<a id="a-6X"></a>得解脱已智慧生。<a id="a-6Y"></a>我今生死尽逮净行。<a id="a-6Z"></a>所作已办不复处胞胎。<a id="a-6a"></a>如是痛想行识不复更。<a id="a-6b"></a>乃至不处胞胎。<a id="a-6c"></a>以是故。<a id="a-6d"></a>薄佉罗。<a id="a-6e"></a>莫恐莫。<a id="a-6f"></a>怖汝不复入恶道。<a id="a-6g"></a>不生恶道中。<a id="a-6h"></a>去处不遇恶。<a id="a-6i"></a>世尊说已。<a id="a-6j"></a>迳还精舍中即日夜半有二天人。<a id="a-6k"></a>色像无双。<a id="a-6l"></a>来至佛所。<a id="a-6m"></a>头面礼足在一面住。<a id="a-6n"></a>其一天人前白佛言。<a id="a-6o"></a>尊者薄佉罗得护解脱(第三软根也)次第二天前白佛言。<a id="a-6p"></a>尊者薄佉罗于解脱得解脱(二解脱一时解脱二无疑解脱时是信无疑法也各于三时钝根法利根而其人云六阿罗汉无疑解脱四以下时解脱第五能通六火气四以下不能通也其人云尔实三已下时四已上法耳此人三已下人故曰护也)诸天作是语礼佛而去。</p>
  <p id="a6q">尔时世尊即于其夜。<a id="a-6r"></a>告诸比丘。<a id="a-6s"></a>向者有二天来问此义。<a id="a-6t"></a>尊者薄佉罗得解脱护。<a id="a-6u"></a>第二天问。<a id="a-6v"></a>于解脱得解脱。<a id="a-6w"></a>受解而去。<a id="a-6x"></a>佛告一比丘。<a id="a-6y"></a>往诣锻作园薄佉罗比丘所(祇洹墙里有六僧伽蓝此一也)作是语。<a id="a-6z"></a>君听世。<a id="a-70"></a>尊教及天问。<a id="a-71"></a>莫恐莫怖。<a id="a-72"></a>不生恶处。<a id="a-73"></a>不于恶处生。<a id="a-74"></a>所生处无有恶。<a id="a-75"></a>此世尊教。<a id="a-76"></a>昨夜有二天来至我所。<a id="a-77"></a>一天者问。<a id="a-78"></a>尊者薄佉罗得护解脱不。<a id="a-79"></a>第二天问。<a id="a-7A"></a>尊者薄佉罗于解脱得解脱不。<a id="a-7B"></a>此薄佉罗是天语。<a id="a-7C"></a>比丘闻佛教已。<a id="a-7D"></a>往诣锻作园。<a id="a-7E"></a>时薄佉罗语侍病比丘。<a id="a-7F"></a>诸贤共举我着床上舁出门。<a id="a-7G"></a>不堪取活。<a id="a-7H"></a>我今持刀欲自刺死。<a id="a-7I"></a>诸比丘即着床上舁出门。<a id="a-7J"></a>时大比丘众于门外经行。<a id="a-7K"></a>彼佛所遣比丘诣经行比丘所。<a id="a-7L"></a>作是语。<a id="a-7M"></a>薄佉罗比丘住何所。<a id="a-7N"></a>欲往问讯。<a id="a-7O"></a>众比丘答。<a id="a-7P"></a>薄佉罗比丘今舁出门。<a id="a-7Q"></a>持刀欲自刺死。<a id="a-7R"></a>若欲问讯。<a id="a-7S"></a>便往。<a id="a-7T"></a>时此比丘迳至薄佉罗所。<a id="a-7U"></a>薄佉罗遥见一比丘来。<a id="a-7V"></a>即语侍病比丘。<a id="a-7W"></a>小停床住待此比丘来。<a id="a-7X"></a>即便停床。<a id="a-7Y"></a>彼比丘至语薄佉罗。<a id="a-7Z"></a>如佛所教具向说之。<a id="a-7a"></a>乃至此是佛教。<a id="a-7b"></a>此是天语。<a id="a-7c"></a>薄佉罗答。<a id="a-7d"></a>我所得者世尊亦知。<a id="a-7e"></a>我所见者世尊亦知。<a id="a-7f"></a>是故我无疑。<a id="a-7g"></a>于色有常无常乃至行识。<a id="a-7h"></a>若复无常。<a id="a-7i"></a>苦空变易之法。<a id="a-7j"></a>及于诸法闻沙门证。<a id="a-7k"></a>是我所非我所悉无。<a id="a-7l"></a>如其实等见。<a id="a-7m"></a>我所知者诸天亦知。<a id="a-7n"></a>我所见者天亦见。<a id="a-7o"></a>是故我不疑有常无常。<a id="a-7p"></a>乃至等见无疑。<a id="a-7q"></a>宿对见逼持刀自断命。<a id="a-7r"></a>作是语已。<a id="a-7s"></a>便举刀自刎。<a id="a-7t"></a>诸侍病比丘皆自疑。<a id="a-7u"></a>我等不犯波罗移不受婆。<a id="a-7v"></a>我等共舁出者往问佛。<a id="a-7w"></a>佛答。<a id="a-7x"></a>若厌患杀意授刀与者。<a id="a-7y"></a>若教使死有杀意。<a id="a-7z"></a>舁出者。<a id="a-80"></a>波罗移不受。<a id="a-81"></a>若有慈悲喜护。<a id="a-82"></a>随意不逆病者。<a id="a-83"></a>不有波罗移不受。</p>
  <p id="a84">拘萨罗界有诸比丘止住。<a id="a-85"></a>此比丘数数斗。<a id="a-86"></a>二国王有比丘。<a id="a-87"></a>驿使送书。<a id="a-88"></a>若导军前杀人教他杀。<a id="a-89"></a>波罗移不受。</p>
  <p id="a8A">佛世尊在罗阅城竹园迦兰陀处。<a id="a-8B"></a>尔时调婆达兜十二年诵经学道。<a id="a-8C"></a>禀受教授无有休懈。<a id="a-8D"></a>于其间闻佛所说经。<a id="a-8E"></a>尽皆讽诵。<a id="a-8F"></a>亲近岩穴无事树下空处冢间。<a id="a-8G"></a>舍利弗。<a id="a-8H"></a>目揵连。<a id="a-8I"></a>阿那律。<a id="a-8J"></a>难提。<a id="a-8K"></a>金鞞罗比丘等共侣。<a id="a-8L"></a>此调达于世尊不起恶意时。<a id="a-8M"></a>初不犯戒如毫毛。<a id="a-8N"></a>后正起恶心于世尊。<a id="a-8O"></a>于是便犯戒。<a id="a-8P"></a>彼诸堂室地尽布坐具。<a id="a-8Q"></a>世尊先以结戒不洗足不得入。<a id="a-8R"></a>尔时调达不洗足而入。<a id="a-8S"></a>时有优钵色比丘尼。<a id="a-8T"></a>语调达。<a id="a-8U"></a>云何调达。<a id="a-8V"></a>世尊制戒言。<a id="a-8W"></a>不洗足不得入。<a id="a-8X"></a>调达答。<a id="a-8Y"></a>何弊恶比丘尼。<a id="a-8Z"></a>汝知戒能胜我耶。<a id="a-8a"></a>即以力士力拳打比丘尼头上。<a id="a-8b"></a>比丘尼即命过。<a id="a-8c"></a>诸比丘如状向世尊说。<a id="a-8d"></a>世尊告白。<a id="a-8e"></a>愍此恶人得无限罪。<a id="a-8f"></a>此比丘尼得阿罗汉道。<a id="a-8g"></a>时世尊缘此事集和合僧结戒。<a id="a-8h"></a>若比丘若男若女。<a id="a-8i"></a>自手断命犯者。<a id="a-8j"></a>波罗移不受。</p>
  <p id="a8k">佛世尊在舍卫国祇树给孤独园。<a id="a-8l"></a>尔时尊者目犍连为执杖梵志(手所持杖似人头)所打如压竹筒乃命尽。<a id="a-8m"></a>彼国人民即知。<a id="a-8n"></a>尊者目犍连为执杖梵志所杀。<a id="a-8o"></a>身体碎烂如压竹筒。<a id="a-8p"></a>马师弗那跋二人闻师为人所杀。<a id="a-8q"></a>嗔恚炽盛毛衣尽竖。<a id="a-8r"></a>以大力士力尽取执杖梵志杀。<a id="a-8s"></a>佛观此事知而告马师弗那跋比丘。<a id="a-8t"></a>我今与卿等说四句法义婆。<a id="a-8u"></a>(四谛)时马师弗那跋惭愧无颜。<a id="a-8v"></a>右膝着地叉手向佛。<a id="a-8w"></a>白世尊言。<a id="a-8x"></a>我等罪重不敢闻此深法义也。<a id="a-8y"></a>世尊殷勤问。<a id="a-8z"></a>乃至再三。<a id="a-90"></a>世尊愍此恶人。<a id="a-91"></a>离我远离深法远。<a id="a-92"></a>即因此事为诸沙门结此戒。<a id="a-93"></a>若比丘自手杀人。<a id="a-94"></a>教他杀者。<a id="a-95"></a>波罗移不受(此二人堕龙中。<a id="a-96"></a>在揵陀越国西失利虎头山水中嗔佛昔不与说法。<a id="a-97"></a>欲出水坏佛法。<a id="a-98"></a>辄有化佛在其前。<a id="a-99"></a>立曰汝。<a id="a-9A"></a>汝欲闻四深法义婆。<a id="a-9B"></a>恚便止。<a id="a-9C"></a>如是非一。<a id="a-9D"></a>此二人佛从弟)</p>
  <p id="a9E">佛世尊在舍卫国祇树给孤独园。<a id="a-9F"></a>尔时尊者耶舍比丘。<a id="a-9G"></a>将从弟子二百五十。<a id="a-9H"></a>尊者跋陀西、<a id="a-9I"></a>跋檀陀儿将从弟子。<a id="a-9J"></a>亦二百五十人。<a id="a-9K"></a>从拘萨罗国来至舍卫国。<a id="a-9L"></a>欲觐世尊问讯。<a id="a-9M"></a>诸比丘在祇洹门外谈论。<a id="a-9N"></a>声彻门内。<a id="a-9O"></a>世尊闻大声。<a id="a-9P"></a>世尊知而问阿难。<a id="a-9Q"></a>门外有何等人谈论声高乃彻此间。<a id="a-9R"></a>时阿难具白世尊。<a id="a-9S"></a>是诸比丘论义之顷。<a id="a-9T"></a>众人云集语声遂高。<a id="a-9U"></a>即遣阿难。<a id="a-9V"></a>语耶舍众及跋陀先众。<a id="a-9W"></a>世尊告卿等。<a id="a-9X"></a>不得于此舍卫国夏岁坐。<a id="a-9Y"></a>时阿难承佛教。<a id="a-9Z"></a>即诣耶舍众及跋陀先众所。<a id="a-9a"></a>世尊告卿等。<a id="a-9b"></a>不得在舍卫国夏坐。<a id="a-9c"></a>时尊者耶舍及跋陀先众。<a id="a-9d"></a>即诣跋渠末江水边。<a id="a-9e"></a>作庐舍结夏坐。<a id="a-9f"></a>当于尔岁人民饥饿。<a id="a-9g"></a>霜雹飞蝗食谷。<a id="a-9h"></a>乞求难得。<a id="a-9i"></a>时诸比丘作是念言。<a id="a-9j"></a>卿等知不。<a id="a-9k"></a>今谷贵时霜雹飞蝗食谷。<a id="a-9l"></a>乞求难得。<a id="a-9m"></a>我等共诣鞞舍离国诸长者家。<a id="a-9n"></a>各各相称誉。<a id="a-9o"></a>长者知不。<a id="a-9p"></a>此某甲比丘名是姓是。<a id="a-9q"></a>得第一禅第二禅第三禅第四禅。<a id="a-9r"></a>亦逮慈悲喜护。<a id="a-9s"></a>得四空定止观安般守意。<a id="a-9t"></a>须陀洹果斯陀含阿那含阿罗汉果。<a id="a-9u"></a>共同此语各相赞叹。<a id="a-9v"></a>然后于此国当得供养。<a id="a-9w"></a>国王大臣长者婆罗门行道庶民。<a id="a-9x"></a>当得衣被乞食床卧病瘦医药。<a id="a-9y"></a>时诸比丘入鞞舍离国。<a id="a-9z"></a>诸长者前各相称誉。<a id="a-A0"></a>长者当知。<a id="a-A1"></a>此某甲比丘名是姓是。<a id="a-A2"></a>得须陀洹乃至阿罗汉果。<a id="a-A3"></a>时诸长者皆信。<a id="a-A4"></a>谓呼得道。<a id="a-A5"></a>随时供养众僧衣裳饭食。<a id="a-A6"></a>诸佛常法。<a id="a-A7"></a>众僧集会。<a id="a-A8"></a>有二时节春后月(外国三时分一年春三月坐后一月诣佛诣师二时亦尔)往诣佛所礼觐禀受佛所说法。<a id="a-A9"></a>吾等当学于夏坐中讽诵。<a id="a-AA"></a>岁后月夏坐讫。<a id="a-AB"></a>三月中补纳衣。<a id="a-AC"></a>一日竟衣。<a id="a-AD"></a>执钵往诣佛所。<a id="a-AE"></a>此二时节众僧大会。<a id="a-AF"></a>尔时跋渠末江水边夏坐比丘。<a id="a-AG"></a>三月补纳衣。<a id="a-AH"></a>一日竟衣至舍卫国祇树给孤独园。<a id="a-AI"></a>诣佛所。<a id="a-AJ"></a>诸佛常法有远来比丘。<a id="a-AK"></a>先问于夏坐中。<a id="a-AL"></a>善得诵经行道。<a id="a-AM"></a>得无惓耶。<a id="a-AN"></a>时世尊以此句以此义告比丘曰。<a id="a-AO"></a>诸比丘等诵经行道得无惓耶。<a id="a-AP"></a>诸比丘答言。<a id="a-AQ"></a>我等世尊。<a id="a-AR"></a>无有疲极。<a id="a-AS"></a>跋渠末江水夏坐沙门身体肥盛。<a id="a-AT"></a>血脉隆胀。<a id="a-AU"></a>其舍卫国夏坐沙门。<a id="a-AV"></a>身体羸瘦颜色无光。<a id="a-AW"></a>气力微少。<a id="a-AX"></a>江水边诸沙门语舍卫国比丘。<a id="a-AY"></a>卿等何以羸瘦颜无光泽。<a id="a-AZ"></a>答曰。<a id="a-Aa"></a>卿不知耶。<a id="a-Ab"></a>此国谷贵乞求难得。<a id="a-Ac"></a>以是故。<a id="a-Ad"></a>身体羸黑颜无光泽。<a id="a-Ae"></a>卿等何以独肥盛颜光晖晖。<a id="a-Af"></a>此诸比丘如状具说。<a id="a-Ag"></a>羸比丘闻是语。<a id="a-Ah"></a>甚怪所以。<a id="a-Ai"></a>云何卿等以少臭食故。<a id="a-Aj"></a>言是上人法。<a id="a-Ak"></a>此诸比丘极甚责数诸比丘。<a id="a-Al"></a>云何比丘。<a id="a-Am"></a>世尊无数方便说妄语之罪。<a id="a-An"></a>不妄语者叹其德。<a id="a-Ao"></a>诸比丘各诣佛所。<a id="a-Ap"></a>头面礼足坐一面。<a id="a-Aq"></a>即以此事具白世尊。<a id="a-Ar"></a>世尊知而问曰。<a id="a-As"></a>诸比丘实为此事耶。<a id="a-At"></a>诸比丘惭愧两膝着地。<a id="a-Au"></a>叉手向佛。<a id="a-Av"></a>审尔世尊。<a id="a-Aw"></a>世尊告曰。<a id="a-Ax"></a>云何比丘。<a id="a-Ay"></a>我前不为痴人无数方便说妄语罪。<a id="a-Az"></a>不妄语叹其德。<a id="a-B0"></a>卿等云何种此罪根。<a id="a-B1"></a>佛以无数方便。<a id="a-B2"></a>因是事缘和合集僧备十功德。<a id="a-B3"></a>为沙门结戒。<a id="a-B4"></a>使诸沙门得知此义。<a id="a-B5"></a>若比丘不知不见上人法。<a id="a-B6"></a>我得诸德。<a id="a-B7"></a>我知我见善处无为。<a id="a-B8"></a>我知是见。<a id="a-B9"></a>是此比丘若于余时。<a id="a-BA"></a>若有人问。<a id="a-BB"></a>卿是阿罗汉非。<a id="a-BC"></a>答言。<a id="a-BD"></a>非我无状。<a id="a-BE"></a>前作是语。<a id="a-BF"></a>当净其过。<a id="a-BG"></a>忆所作事不知言知。<a id="a-BH"></a>不见言见。<a id="a-BI"></a>空妄语诳言不净。<a id="a-BJ"></a>除过而故为者。<a id="a-BK"></a>比丘波罗夷不受。</p>
  <p id="aBL">佛世尊在舍卫国祇树给孤独园。<a id="a-BM"></a>尔时有一比丘。<a id="a-BN"></a>年少学道日浅。<a id="a-BO"></a>不悉法去真念根未定。<a id="a-BP"></a>行无节度。<a id="a-BQ"></a>若至他家自称上。<a id="a-BR"></a>人法。<a id="a-BS"></a>时大比丘众执钵着衣。<a id="a-BT"></a>入舍卫国分卫。<a id="a-BU"></a>闻年少比丘自称言我是上人法。<a id="a-BV"></a>诸比丘闻得食出城去。<a id="a-BW"></a>往诣年少比丘所语言。<a id="a-BX"></a>卿莫数数至他家。<a id="a-BY"></a>莫自称言是上人法。<a id="a-BZ"></a>年少比丘答曰。<a id="a-Ba"></a>诸长老比丘常至他家。<a id="a-Bb"></a>况我何不得至他家耶。<a id="a-Bc"></a>如是谏不从。<a id="a-Bd"></a>长老比丘语诸长老比丘。<a id="a-Be"></a>往诣佛所。<a id="a-Bf"></a>具白此事。<a id="a-Bg"></a>世尊告曰。<a id="a-Bh"></a>譬如比丘大空旷深山有泉水处。<a id="a-Bi"></a>中有龙象下入泉水。<a id="a-Bj"></a>选取藕根。<a id="a-Bk"></a>洗泥土却极令使净而取食啖。<a id="a-Bl"></a>此诸龙象食各饱满。<a id="a-Bm"></a>气力强壮欢乐不暴。<a id="a-Bn"></a>不相杀害无有死苦。<a id="a-Bo"></a>大象群中诸小龙象。<a id="a-Bp"></a>若下入深泉水泽。<a id="a-Bq"></a>取藕根竟不洗净。<a id="a-Br"></a>合泥土食。<a id="a-Bs"></a>食已气力转微无复欢乐。<a id="a-Bt"></a>缘是故。<a id="a-Bu"></a>共相杀害而有死苦。<a id="a-Bv"></a>如是长老比丘淫怒痴离。<a id="a-Bw"></a>久修净行。<a id="a-Bx"></a>又不数至诸檀越家。<a id="a-By"></a>以不数至檀越家故。<a id="a-Bz"></a>不信法而来求信。<a id="a-C0"></a>信者重令信。<a id="a-C1"></a>若得咒愿物意不染着。<a id="a-C2"></a>不怀嫉妒。<a id="a-C3"></a>若受信施而得消化。<a id="a-C4"></a>不相谤苦无邪伪意。<a id="a-C5"></a>此诸长老比丘。<a id="a-C6"></a>众中有年少比丘。<a id="a-C7"></a>学道日浅未解法去真。<a id="a-C8"></a>自相称誉言上人法。<a id="a-C9"></a>所至到处。<a id="a-CA"></a>不信法者增其不信。<a id="a-CB"></a>若常信者损其本心。<a id="a-CC"></a>所得信施怀染着意。<a id="a-CD"></a>嫉妒结友不解无常。<a id="a-CE"></a>而取食之。<a id="a-CF"></a>食之已颜无光泽。<a id="a-CG"></a>无有气力。<a id="a-CH"></a>以是故而有死苦。<a id="a-CI"></a>时世尊缘此事集和合僧为沙门结戒。<a id="a-CJ"></a>若比丘至长者家。<a id="a-CK"></a>恒自称誉言上人法者。<a id="a-CL"></a>比丘波罗移不受。</p>
  <p id="aCM">佛世尊在罗阅城竹园迦兰陀所。<a id="a-CN"></a>时调达初求作沙门。<a id="a-CO"></a>赍三百千两金。<a id="a-CP"></a>所乘象亦直金百千两。<a id="a-CQ"></a>象之乘具亦直金百千两。<a id="a-CR"></a>调达所著衣裳服饰亦直金百千两。<a id="a-CS"></a>出家剔除须发着袈裟。<a id="a-CT"></a>捐弃国土入山行道。<a id="a-CU"></a>诵经禀受。<a id="a-CV"></a>于其间世尊说经法尽诵上口。<a id="a-CW"></a>彼亦有大神足比丘。<a id="a-CX"></a>往以阎浮树名故。<a id="a-CY"></a>此地名阎浮提。<a id="a-CZ"></a>诸神足比丘往取阎浮果。<a id="a-Ca"></a>持来食啖。<a id="a-Cb"></a>去阎浮树不远。<a id="a-Cc"></a>有大呵梨勒园大阿摩勒园(各相去五十由旬)或至郁怛曰取自然粳米。<a id="a-Cd"></a>持来食啖。<a id="a-Ce"></a>或至兜术天上。<a id="a-Cf"></a>取天甘露持来食啖。<a id="a-Cg"></a>或至东方南方西方北方。<a id="a-Ch"></a>种种变化飞腾虚空。<a id="a-Ci"></a>调达见如是起憎嫉意。<a id="a-Cj"></a>我当何时有此大神足。<a id="a-Ck"></a>往诣阎浮树下。<a id="a-Cl"></a>取甘果来食。<a id="a-Cm"></a>乃至飞腾虚空无所挂碍。<a id="a-Cn"></a>便生念言。<a id="a-Co"></a>我今先当往诣佛所问神足道。<a id="a-Cp"></a>便往佛所问神足道。<a id="a-Cq"></a>世尊知此调达当为此不救罪。<a id="a-Cr"></a>于此佛法作无益事。<a id="a-Cs"></a>是故佛语调达。<a id="a-Ct"></a>去不须问神足道。<a id="a-Cu"></a>但思念无常苦空无我。<a id="a-Cv"></a>思此事。<a id="a-Cw"></a>调达闻此不入神怀。<a id="a-Cx"></a>意故念神足。<a id="a-Cy"></a>复作是念。<a id="a-Cz"></a>舍利弗者大智慧人。<a id="a-D0"></a>当往问神足道。<a id="a-D1"></a>当不逆我。<a id="a-D2"></a>即往问舍利弗神足道。<a id="a-D3"></a>见佛不然故不向说。<a id="a-D4"></a>复作是念。<a id="a-D5"></a>此目揵连者于声闻中大神足第一。<a id="a-D6"></a>当往问神足道。<a id="a-D7"></a>便往问神足道。<a id="a-D8"></a>目揵连亦不与说。<a id="a-D9"></a>复作是念。<a id="a-DA"></a>此阿难者是我小弟。<a id="a-DB"></a>世尊亦说。<a id="a-DC"></a>于声闻中多闻第一。<a id="a-DD"></a>当往问神足道。<a id="a-DE"></a>必向我说神足道。<a id="a-DF"></a>往诣阿难所问神足道。<a id="a-DG"></a>时阿难未得神通不虑此事。<a id="a-DH"></a>又己垢未尽。<a id="a-DI"></a>所闻神足便向说。<a id="a-DJ"></a>时调达从阿难禀受神足道不忘。<a id="a-DK"></a>便向空静处树下深山园果处所。<a id="a-DL"></a>习行此法昼夜不懈。<a id="a-DM"></a>便得世俗四禅。<a id="a-DN"></a>依此禅便得神足。<a id="a-DO"></a>以前所言誓往诣阎浮树下取果来食啖。<a id="a-DP"></a>乃至兜术天取天甘露。<a id="a-DQ"></a>无数方便变化非一。<a id="a-DR"></a>时调达便起妒嫉意。<a id="a-DS"></a>向如来复作是念。<a id="a-DT"></a>此沙门瞿昙生处种姓不能胜我。<a id="a-DU"></a>此亦释种我亦释种。<a id="a-DV"></a>有何差降。<a id="a-DW"></a>所以人来供养者以其神足。<a id="a-DX"></a>我今亦当以神足教化受化者多。<a id="a-DY"></a>彼复作是念。<a id="a-DZ"></a>今王频婆娑罗。<a id="a-Da"></a>以在沙门瞿昙道。<a id="a-Db"></a>阿惟越致声闻。<a id="a-Dc"></a>我不能以神足化此。<a id="a-Dd"></a>调达至聪明翻揵。<a id="a-De"></a>天文地理虚空星宿尽明达知。<a id="a-Df"></a>遍观众人唯太子阿阇世王相备具。<a id="a-Dg"></a>此太子必作王无疑。<a id="a-Dh"></a>我今当往以神足化太子。<a id="a-Di"></a>使此居门当受我教。<a id="a-Dj"></a>时调达化身为象。<a id="a-Dk"></a>往至阿阇世太子所。<a id="a-Dl"></a>从壁入门中出作若干变化。<a id="a-Dm"></a>欲使阿阇世太子知是调达。<a id="a-Dn"></a>复化身为马出入无碍。<a id="a-Do"></a>或从门入从非门出。<a id="a-Dp"></a>或化诸珍宝以作宝冠。<a id="a-Dq"></a>在阿阇世太子膝上。<a id="a-Dr"></a>太子便取冠之。<a id="a-Ds"></a>虽尔知是调达变化所作。<a id="a-Dt"></a>复化作小儿金银璎珞其身。<a id="a-Du"></a>在太子膝上坐。<a id="a-Dv"></a>太子抱弄唾哺鸣口。<a id="a-Dw"></a>亦复知是调达变化。<a id="a-Dx"></a>时阿阇世太子便起嫉妒恚意。<a id="a-Dy"></a>调达神足乃欲胜佛。<a id="a-Dz"></a>便兴供养衣服饮食床卧病瘦医药。<a id="a-E0"></a>日送五百釜饭。<a id="a-E1"></a>至调达所。<a id="a-E2"></a>严五百乘车。<a id="a-E3"></a>将从自至调达所。<a id="a-E4"></a>亦有五百比丘。<a id="a-E5"></a>在调达所坐食。<a id="a-E6"></a>时诸大比丘众。<a id="a-E7"></a>到时着衣持钵入罗阅城分卫。<a id="a-E8"></a>时诸比丘闻阿阇世太子供养调达无能过者。<a id="a-E9"></a>乃至严五百乘车。<a id="a-EA"></a>至调达所。<a id="a-EB"></a>调达所将从五百比丘坐食。<a id="a-EC"></a>诸比丘闻已。<a id="a-ED"></a>往诣佛所。<a id="a-EE"></a>具白此事。<a id="a-EF"></a>世尊告曰。<a id="a-EG"></a>汝等莫诣调达所受供养。<a id="a-EH"></a>莫兴起羡意。<a id="a-EI"></a>何以故。<a id="a-EJ"></a>如饮毒药岂有不死者耶。<a id="a-EK"></a>既自饮毒复饮他人。<a id="a-EL"></a>譬如比丘建陀利树果生枝折。<a id="a-EM"></a>竹苇子生则死。<a id="a-EN"></a>如骡怀躯二命俱死。<a id="a-EO"></a>如是比丘。<a id="a-EP"></a>调达供养既自饮毒。<a id="a-EQ"></a>复饮他人。<a id="a-ER"></a>譬如比丘。<a id="a-ES"></a>大力之人执杖打恶狗或破头鼻。<a id="a-ET"></a>狗遂恶不。<a id="a-EU"></a>比丘答言。<a id="a-EV"></a>唯然世尊。<a id="a-EW"></a>如是调达所得供养。<a id="a-EX"></a>意遂炽盛。<a id="a-EY"></a>念此愚人长夜受太山罪。<a id="a-EZ"></a>时调达便兴此念。<a id="a-Ea"></a>我今供养胜于如来。<a id="a-Eb"></a>如来何以禁固众僧。<a id="a-Ec"></a>不使来受供养。<a id="a-Ed"></a>调达兴念适竟便失神足。<a id="a-Ee"></a>当于尔时。<a id="a-Ef"></a>尊者目揵连在罗阅城迦陵伽峪。<a id="a-Eg"></a>时目揵连同学比丘名陜浮陀。<a id="a-Eh"></a>拘利长者子。<a id="a-Ei"></a>修四等心生梵天上。<a id="a-Ej"></a>陜浮陀梵即以天眼见调达失神足。<a id="a-Ek"></a>时陜浮陀梵如人屈申臂顷。<a id="a-El"></a>从梵上至目揵连所迦陵伽峪前。<a id="a-Em"></a>白尊者目揵连。<a id="a-En"></a>尊者知不。<a id="a-Eo"></a>调达已失神足。<a id="a-Ep"></a>目揵连可往白世尊。<a id="a-Eq"></a>调达以失神足。<a id="a-Er"></a>目揵连便兴此意。<a id="a-Es"></a>坐入三昧观调达心。<a id="a-Et"></a>时目揵连便入三昧。<a id="a-Eu"></a>知调达已失神足。<a id="a-Ev"></a>时目揵连默然可天所白。<a id="a-Ew"></a>天便还天上。<a id="a-Ex"></a>时目揵连见天去不久。<a id="a-Ey"></a>即坐三昧至竹园所。<a id="a-Ez"></a>去佛不远。<a id="a-F0"></a>从三昧起。<a id="a-F1"></a>整顿衣服来至佛所。<a id="a-F2"></a>头面礼足。<a id="a-F3"></a>在一面立。<a id="a-F4"></a>白世尊言。<a id="a-F5"></a>如陜浮陀梵言。<a id="a-F6"></a>调达失神足。<a id="a-F7"></a>如是语顷。<a id="a-F8"></a>调达将从五人瞿婆离骞陀罗婆婆迦留陀带三文陀罗[口*系]头(户摕反)世尊遥见调达将从五人来。<a id="a-F9"></a>世尊顾语目揵连止止。<a id="a-FA"></a>护口不须作是语。<a id="a-FB"></a>此痴人来当自有言。<a id="a-FC"></a>时目揵连便作是念。<a id="a-FD"></a>我今入三昧正受。<a id="a-FE"></a>于此间坐。<a id="a-FF"></a>使调达不见我。<a id="a-FG"></a>时调达来至佛所。<a id="a-FH"></a>头面礼足在一面坐。<a id="a-FI"></a>白世尊言。<a id="a-FJ"></a>今世尊老大气力微弱。<a id="a-FK"></a>年已时过。<a id="a-FL"></a>善哉世尊。<a id="a-FM"></a>敕诸众僧受我供养。<a id="a-FN"></a>世尊答曰。<a id="a-FO"></a>如舍利弗目揵连等大神足人。<a id="a-FP"></a>来索众僧。<a id="a-FQ"></a>吾尚不与。<a id="a-FR"></a>况汝在怀抱受他唾哺。<a id="a-FS"></a>当与众僧。<a id="a-FT"></a>时调达便兴此念。<a id="a-FU"></a>云何世尊独叹舍利弗目犍连。<a id="a-FV"></a>而阏绝我德。<a id="a-FW"></a>时调达便起恶意。<a id="a-FX"></a>向佛及舍利弗目揵连不辞。<a id="a-FY"></a>即从坐起去。<a id="a-FZ"></a>世尊告诸比丘。<a id="a-Fa"></a>信施甚重。<a id="a-Fb"></a>比丘堕人冥中。<a id="a-Fc"></a>不得言得。<a id="a-Fd"></a>前所诵者今懈不讽。<a id="a-Fe"></a>不得证言得证。<a id="a-Ff"></a>譬如力士切筋作索用缠脚膊两头互牵。<a id="a-Fg"></a>此索伤皮及肉肉尽伤筋。<a id="a-Fh"></a>筋断至骨。<a id="a-Fi"></a>彻骨及髓。<a id="a-Fj"></a>如是比丘当知。<a id="a-Fk"></a>信施亦复如是。<a id="a-Fl"></a>堕人冥中不得言得。<a id="a-Fm"></a>前所诵者今懈不讽。<a id="a-Fn"></a>不得证言得证。<a id="a-Fo"></a>其有比丘受信施者。<a id="a-Fp"></a>味着以为己有。<a id="a-Fq"></a>伤皮乃彻骨髓。<a id="a-Fr"></a>善哉比丘。<a id="a-Fs"></a>从今以去当学。<a id="a-Ft"></a>所得信施不味着以为己有受。<a id="a-Fu"></a>当如所施受心无狐疑。<a id="a-Fv"></a>比丘当作是学。<a id="a-Fw"></a>时世尊因此事缘。<a id="a-Fx"></a>乃至备十功德。<a id="a-Fy"></a>为沙门结戒。<a id="a-Fz"></a>若比丘若依俗禅起神足及自称誉。<a id="a-G0"></a>言上人法。<a id="a-G1"></a>此比丘波罗移不受。<a id="a-G2"></a>时世尊告诸比丘。<a id="a-G3"></a>当知其有比丘。<a id="a-G4"></a>以衣裳饮食床卧病瘦医药故。<a id="a-G5"></a>非阿罗汉言阿罗汉。<a id="a-G6"></a>若复比丘作贼导师。<a id="a-G7"></a>将从百人二百三百。<a id="a-G8"></a>乃至千人。<a id="a-G9"></a>此二大贼有何差降。<a id="a-GA"></a>比丘答曰。<a id="a-GB"></a>将从百人及千人者。<a id="a-GC"></a>此常小贼。<a id="a-GD"></a>此第二贼。<a id="a-GE"></a>天上人中梵魔众沙门婆罗门。<a id="a-GF"></a>以衣裳饭食床卧医药故。<a id="a-GG"></a>非阿罗汉言阿罗汉。<a id="a-GH"></a>此贼中之大贼。</p>
  <p id="aGI">时尊者优婆离问世尊曰。<a id="a-GJ"></a>波罗移者。<a id="a-GK"></a>义何所趣。<a id="a-GL"></a>世尊答曰。<a id="a-GM"></a>一切根力觉道登道树下得果。<a id="a-GN"></a>诸结尽都弃。<a id="a-GO"></a>是故言弃。<a id="a-GP"></a>譬如比丘人有过于王所。<a id="a-GQ"></a>尽夺养生之具。<a id="a-GR"></a>舍宅捐弃。<a id="a-GS"></a>如是于四波罗移展转犯事。<a id="a-GT"></a>一切功德尽捐弃。<a id="a-GU"></a>云何不受名。<a id="a-GV"></a>若说戒受岁。<a id="a-GW"></a>其众僧秘事比丘不受。<a id="a-GX"></a>不受非沙门。<a id="a-GY"></a>非释种子。</p>
 </body>
</html>