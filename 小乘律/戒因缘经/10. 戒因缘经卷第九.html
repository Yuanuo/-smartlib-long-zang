<!doctype html>
<html id="z3IBVAaro" data-ver="1318">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第九</h1>
  <h2 id="a2">鼻奈耶卷第九</h2>
  <h2 id="a3">波逸提法第五之三</h2>
  <p id="a4">佛世尊游舍卫国祇树给孤独园。<a id="a-5"></a>波斯匿大臣伊沙多富兰那[打-丁+翕]跋提见谛人。<a id="a-6"></a>将诸比丘往看军马。<a id="a-7"></a>诸比丘亦有亲里。<a id="a-8"></a>在军中留。<a id="a-9"></a>比丘住三日。<a id="a-A"></a>诸长者见自相谓言。<a id="a-B"></a>此沙门释子出家为道。<a id="a-C"></a>必当传彼此语。<a id="a-D"></a>十二法比丘闻往白世尊。<a id="a-E"></a>世尊告曰。<a id="a-F"></a>若比丘在军中不得过再宿。<a id="a-G"></a>若过者堕。<a id="a-H"></a>拘萨罗波斯匿王讲武戏军。<a id="a-I"></a>诸比丘往看。<a id="a-J"></a>诸长者见自相谓言。<a id="a-K"></a>此沙门释子非其所习而来观看。<a id="a-L"></a>十二法比丘闻往白世尊。<a id="a-M"></a>世尊告曰。<a id="a-N"></a>若比丘讲武戏军。<a id="a-O"></a>若观军卤簿幢麾者堕。</p>
  <p id="aP">佛世尊游舍卫国祇树给孤独园。<a id="a-Q"></a>时六群比丘常与十七群比丘共诤。<a id="a-R"></a>六群比丘自恃豪姓。<a id="a-S"></a>打十七群比丘。<a id="a-T"></a>诸长者见自相谓言。<a id="a-U"></a>云何比丘比丘自相打。<a id="a-V"></a>十二法比丘闻往具白世尊。<a id="a-W"></a>世尊告曰。<a id="a-X"></a>若比丘嗔比丘打者堕。<a id="a-Y"></a>时六群比丘嗔举杖相恐。<a id="a-Z"></a>以手相搏。<a id="a-a"></a>十二法比丘见往白世尊。<a id="a-b"></a>世尊告曰。<a id="a-c"></a>若比丘不得举杖相恐以手相搏者堕。</p>
  <p id="ad">佛世尊游舍卫国祇树给孤独园。<a id="a-e"></a>时跋难陀弟子难陀语跋难陀弟子言。<a id="a-f"></a>我欲有所至可逐我到彼。<a id="a-g"></a>便然共往。<a id="a-h"></a>路逢一女人。<a id="a-i"></a>难陀便将覆屏处为不净行。<a id="a-j"></a>跋难陀弟子见还语诸比丘。<a id="a-k"></a>诸比丘往白世尊。<a id="a-l"></a>世尊因此事。<a id="a-m"></a>集和合僧备十功德佛为沙门结戒。<a id="a-n"></a>若比丘见犯罪藏匿经一宿者。<a id="a-o"></a>贝夜提。</p>
  <p id="ap">佛世尊游舍卫国祇树给孤独园。<a id="a-q"></a>时跋难陀释子便作是念。<a id="a-r"></a>此弟子辱我小弟。<a id="a-s"></a>今当报之。<a id="a-t"></a>便语弟子言。<a id="a-u"></a>我欲有所至着衣持钵随我来。<a id="a-v"></a>亦当语檀越好供养汝。<a id="a-w"></a>即相随去。<a id="a-x"></a>处处将行。<a id="a-y"></a>从一家至一家。<a id="a-z"></a>视日欲中。<a id="a-10"></a>挝揵稚。<a id="a-11"></a>时过便语弟子。<a id="a-12"></a>汝还舍卫。<a id="a-13"></a>我不喜与汝共行。<a id="a-14"></a>即还向只桓。<a id="a-15"></a>日已过中。<a id="a-16"></a>比丘食已竟。<a id="a-17"></a>即往白世尊。<a id="a-18"></a>世尊告曰。<a id="a-19"></a>若比丘语比丘。<a id="a-1A"></a>作是语。<a id="a-1B"></a>我欲有所至共我到彼。<a id="a-1C"></a>当语檀越好供养汝。<a id="a-1D"></a>将去之后复作是语。<a id="a-1E"></a>汝去。<a id="a-1F"></a>比丘。<a id="a-1G"></a>我不喜与汝共行。<a id="a-1H"></a>我乐独行。<a id="a-1I"></a>作如是调诳者堕(非上难陀同字耳)</p>
  <p id="a1J">佛世尊游舍卫国祇树给孤独园。<a id="a-1K"></a>佛从舍卫欲诣拘萨罗界。<a id="a-1L"></a>中道无有村落。<a id="a-1M"></a>依一山宿。<a id="a-1N"></a>有一摩诃罗比丘。<a id="a-1O"></a>负大腐木来欲然火。<a id="a-1P"></a>有黑虺蛇木中来出。<a id="a-1Q"></a>比丘怖惧便失声唤。<a id="a-1R"></a>诸比丘闻谓为被贼。<a id="a-1S"></a>即前问。<a id="a-1T"></a>何以惊唤。<a id="a-1U"></a>比丘如事答。<a id="a-1V"></a>诸比丘往白世尊。<a id="a-1W"></a>世尊告曰。<a id="a-1X"></a>若比丘不病于露地聚薪草牛屎糠树叶然火。<a id="a-1Y"></a>若自然。<a id="a-1Z"></a>教他然者堕。</p>
  <p id="a1a">佛世尊游舍卫国祇树给孤独园。<a id="a-1b"></a>时尊者舍利弗来辞佛及比丘僧。<a id="a-1c"></a>欲六十日普行分卫。<a id="a-1d"></a>时加罗檀提比丘闻舍利弗欲六十日普行分卫。<a id="a-1e"></a>即来诣佛所。<a id="a-1f"></a>头面礼足在一面坐。<a id="a-1g"></a>迦罗檀提白世尊言。<a id="a-1h"></a>尊者舍利弗懈慢不辞别世尊及比丘僧。<a id="a-1i"></a>欲于人间普行分卫。<a id="a-1j"></a>时世尊即敕一比丘僧。<a id="a-1k"></a>汝往诣舍利弗所。<a id="a-1l"></a>世尊来呼汝。<a id="a-1m"></a>时比丘即从坐起。<a id="a-1n"></a>头面礼足而去。<a id="a-1o"></a>诣舍利弗所。<a id="a-1p"></a>世尊使我来呼舍利弗。<a id="a-1q"></a>舍利弗与此比丘诣如来所。<a id="a-1r"></a>头面礼足在一面坐。<a id="a-1s"></a>世尊告舍利弗言。<a id="a-1t"></a>汝向者去不久。<a id="a-1u"></a>有此比丘来言。<a id="a-1v"></a>舍利弗不辞佛及比丘僧欲于人间普行分卫。<a id="a-1w"></a>舍利弗白佛言。<a id="a-1x"></a>所周行处未曾失旨。<a id="a-1y"></a>无不辞众而行。<a id="a-1z"></a>但此比丘所白事误。<a id="a-20"></a>譬如髦牛截两角。<a id="a-21"></a>却将人间行。<a id="a-22"></a>无复抵突人意。<a id="a-23"></a>我亦如是。<a id="a-24"></a>未曾懈慢。<a id="a-25"></a>不辞众而行。<a id="a-26"></a>譬如此地含容秽恶。<a id="a-27"></a>大小行地亦不作此言。<a id="a-28"></a>当载此置此。<a id="a-29"></a>我亦如是。<a id="a-2A"></a>与地无异。<a id="a-2B"></a>岂当懈慢不辞众而行。<a id="a-2C"></a>时迦罗檀提比丘从坐起。<a id="a-2D"></a>礼舍利弗足悔过。<a id="a-2E"></a>舍利弗。<a id="a-2F"></a>悔过愿恕。<a id="a-2G"></a>我如痴不及。<a id="a-2H"></a>我今云何谤舍利弗净行。<a id="a-2I"></a>我自前犯此妄语。<a id="a-2J"></a>愿舍利弗受我悔过。<a id="a-2K"></a>时世尊告舍利弗言。<a id="a-2L"></a>时受悔过。<a id="a-2M"></a>勿令此比丘于此座上头破七分。<a id="a-2N"></a>时舍利弗承佛教。<a id="a-2O"></a>即受其悔过。<a id="a-2P"></a>世尊告曰。<a id="a-2Q"></a>若比丘比丘僧常法辞比丘僧。<a id="a-2R"></a>僧听使行。<a id="a-2S"></a>后比丘证言不如法辞比丘僧。<a id="a-2T"></a>初可后违者堕。</p>
  <p id="a2U">佛世尊游舍卫国祇树给孤独园。<a id="a-2V"></a>时沙弥罗云舍利弗弟子夜不听使房中宿。<a id="a-2W"></a>所向诸房皆不听宿。<a id="a-2X"></a>唯有一客比丘房无人。<a id="a-2Y"></a>罗云于中宿。<a id="a-2Z"></a>卧未久复有一客比丘。<a id="a-2a"></a>至言。<a id="a-2b"></a>汝是沙弥。<a id="a-2c"></a>避我大沙门去。<a id="a-2d"></a>即牵曳出。<a id="a-2e"></a>时罗云堕泪。<a id="a-2f"></a>行诣如来厕。<a id="a-2g"></a>入厕屋持如来一只屐。<a id="a-2h"></a>枕头如眠。<a id="a-2i"></a>有一恶蛇。<a id="a-2j"></a>常居此厕。<a id="a-2k"></a>先出求食。<a id="a-2l"></a>中夜暴风雨蛇走来趣厕。<a id="a-2m"></a>诸佛常法夜三时观众生。<a id="a-2n"></a>谁应得度见。<a id="a-2o"></a>罗云正尔。<a id="a-2p"></a>当为恶蛇所害。<a id="a-2q"></a>时世尊即以三昧力。<a id="a-2r"></a>往至厕上。<a id="a-2s"></a>时如来三弹指。<a id="a-2t"></a>罗云即觉。<a id="a-2u"></a>世尊问汝是谁沙弥。<a id="a-2v"></a>答是罗云。<a id="a-2w"></a>世尊问。<a id="a-2x"></a>何以于此眠。<a id="a-2y"></a>罗云具白世尊。<a id="a-2z"></a>时如来左肘拥罗云头。<a id="a-30"></a>将至石室。<a id="a-31"></a>平旦世尊集和合僧。<a id="a-32"></a>告诸比丘言。<a id="a-33"></a>此沙弥无父无母。<a id="a-34"></a>唯仰和上阿阇梨。<a id="a-35"></a>随时看视。<a id="a-36"></a>不看者谁当看。<a id="a-37"></a>从今已往听沙弥与大比丘再宿。<a id="a-38"></a>过者堕。</p>
  <p id="a39">佛世尊游舍卫国祇树给孤独园。<a id="a-3A"></a>时阐怒比丘生此恶念。<a id="a-3B"></a>观如来说法。<a id="a-3C"></a>我悉知犯。<a id="a-3D"></a>此恶法者不足以为罪。<a id="a-3E"></a>时众多比丘闻阐怒比丘生此恶念。<a id="a-3F"></a>观如来说法。<a id="a-3G"></a>我悉知犯。<a id="a-3H"></a>恶法者不足为罪。<a id="a-3I"></a>时众多比丘往至阐怒比丘所。<a id="a-3J"></a>语阐怒比丘言。<a id="a-3K"></a>审有是语。<a id="a-3L"></a>观如来说法我悉知犯。<a id="a-3M"></a>恶法者不足为罪耶。<a id="a-3N"></a>阐怒比丘答言。<a id="a-3O"></a>此事信然。<a id="a-3P"></a>世尊说法我悉知犯。<a id="a-3Q"></a>恶法者不足为罪。<a id="a-3R"></a>诸比丘语。<a id="a-3S"></a>止止阐怒。<a id="a-3T"></a>莫作是语。<a id="a-3U"></a>亦莫谤如来。<a id="a-3V"></a>谤如来者现世不得善。<a id="a-3W"></a>世尊无数方便说犯罪恶。<a id="a-3X"></a>汝今阐怒舍此倒见。<a id="a-3Y"></a>诸比丘谏而不肯随。<a id="a-3Z"></a>诸比丘不知当云何。<a id="a-3a"></a>往白世尊。<a id="a-3b"></a>世尊告曰。<a id="a-3c"></a>若比丘生此恶念。<a id="a-3d"></a>观如来说法。<a id="a-3e"></a>我悉知犯。<a id="a-3f"></a>恶事者不足为罪。<a id="a-3g"></a>善比丘再三谏从。<a id="a-3h"></a>谏者可。<a id="a-3i"></a>不从谏者堕。</p>
  <p id="a3j">佛世尊游舍卫国祇树给孤独园。<a id="a-3k"></a>时阐怒比丘故习恶见。<a id="a-3l"></a>不亲近比丘僧。<a id="a-3m"></a>与六群比丘为伴。<a id="a-3n"></a>受六群教。<a id="a-3o"></a>诸比丘见往白世尊。<a id="a-3p"></a>世尊告曰。<a id="a-3q"></a>若比丘习恶见已摈出。<a id="a-3r"></a>若与坐卧言语者堕。</p>
  <p id="a3s">佛世尊游舍卫国祇树给孤独园。<a id="a-3t"></a>时尊者目揵连有二沙弥。<a id="a-3u"></a>不持戒习恶法。<a id="a-3v"></a>在只桓外各各为恶。<a id="a-3w"></a>诸比丘见语沙弥言。<a id="a-3x"></a>世尊无数方便说淫不净。<a id="a-3y"></a>向淫念淫淫意炽盛淫之恶露。<a id="a-3z"></a>汝等云何习此不净。<a id="a-40"></a>时沙弥答。<a id="a-41"></a>我等亦见如来说法其习淫者无有罪。<a id="a-42"></a>诸比丘复语。<a id="a-43"></a>汝为沙弥莫作是语言。<a id="a-44"></a>世尊说法犯淫无罪。<a id="a-45"></a>莫谤如来。<a id="a-46"></a>其谤如来现身不得善。<a id="a-47"></a>汝今沙弥可舍恶见。<a id="a-48"></a>时沙弥不从比丘谏。<a id="a-49"></a>诸比丘不知云何。<a id="a-4A"></a>往白世尊。<a id="a-4B"></a>世尊告曰。<a id="a-4C"></a>若沙弥作是语。<a id="a-4D"></a>如来说法犯淫无罪。<a id="a-4E"></a>时比丘来谏。<a id="a-4F"></a>汝沙弥莫作是语。<a id="a-4G"></a>世尊说法犯淫无罪。<a id="a-4H"></a>莫谤如来。<a id="a-4I"></a>谤如来者现身不善。<a id="a-4J"></a>若沙弥从谏者善。<a id="a-4K"></a>不从者比丘当语沙弥作是语。<a id="a-4L"></a>从今以往不得礼如来世尊。<a id="a-4M"></a>亦不得逐比丘行。<a id="a-4N"></a>如诸沙弥。<a id="a-4O"></a>应得与大比丘再宿。<a id="a-4P"></a>汝今无是。<a id="a-4Q"></a>汝今促去。<a id="a-4R"></a>不复得住此。<a id="a-4S"></a>若比丘知此沙弥已被摈。<a id="a-4T"></a>将行作使。<a id="a-4U"></a>若同止一宿者堕。</p>
  <p id="a4V">佛世尊游舍卫国祇树给孤独园。<a id="a-4W"></a>时毗舍佉无夷罗母。<a id="a-4X"></a>着百种金璎珞。<a id="a-4Y"></a>往诣世尊所。<a id="a-4Z"></a>毗舍佉无夷罗母中道便作是念。<a id="a-4a"></a>我今往见世尊着璎珞非我礼。<a id="a-4b"></a>即脱璎珞。<a id="a-4c"></a>白氎裹付一婢使时。<a id="a-4d"></a>无夷罗母前礼佛足在一面坐。<a id="a-4e"></a>时世尊与说种种微妙法。<a id="a-4f"></a>说法已即从坐起。<a id="a-4g"></a>礼佛而去。<a id="a-4h"></a>时此婢使忘金璎珞。<a id="a-4i"></a>时阿难见即取举之。<a id="a-4j"></a>便怀狐疑。<a id="a-4k"></a>我不犯堕婆。<a id="a-4l"></a>即白世尊。<a id="a-4m"></a>世尊告曰。<a id="a-4n"></a>若比丘手捉金宝璎珞。<a id="a-4o"></a>若教人取者堕。<a id="a-4p"></a>除其僧园中得金宝。<a id="a-4q"></a>当遍令无人取者。<a id="a-4r"></a>停九十日停九十日复令无人取者停三岁。<a id="a-4s"></a>复令无人取者。<a id="a-4t"></a>以供僧事。<a id="a-4u"></a>若三岁后有主来索者。<a id="a-4v"></a>持僧物偿此是应取。</p>
  <p id="a4w">佛世尊游舍卫国祇树给孤独园。<a id="a-4x"></a>时六群比丘不染新衣而着。<a id="a-4y"></a>诸长者见自相谓言。<a id="a-4z"></a>此沙门释子出家学道。<a id="a-50"></a>不染衣而着。<a id="a-51"></a>与俗人何异。<a id="a-52"></a>十二法比丘闻往白世尊。<a id="a-53"></a>世尊告曰。<a id="a-54"></a>若比丘得新衣当染。<a id="a-55"></a>作三色青皂木兰。<a id="a-56"></a>若比丘不染作三色青皂木兰者堕。</p>
  <p id="a57">佛世尊游舍卫国祇树给孤独园。<a id="a-58"></a>王波斯匿别作浴室。<a id="a-59"></a>问诸阿逸。<a id="a-5A"></a>今日应浴不。<a id="a-5B"></a>诸比丘答曰。<a id="a-5C"></a>今日应浴。<a id="a-5D"></a>王语比丘。<a id="a-5E"></a>于我浴室浴诸比丘。<a id="a-5F"></a>或早食时浴。<a id="a-5G"></a>或食后浴。<a id="a-5H"></a>或夜浴。<a id="a-5I"></a>波斯匿王夜来欲浴。<a id="a-5J"></a>诸比丘洗王不得。<a id="a-5K"></a>浴竟夜欲晓。<a id="a-5L"></a>方乃得浴。<a id="a-5M"></a>王便作是念。<a id="a-5N"></a>我不见如来。<a id="a-5O"></a>即还城者非是我宜。<a id="a-5P"></a>时王波斯匿即诣佛所。<a id="a-5Q"></a>头面作礼在一面坐。<a id="a-5R"></a>佛知而问王。<a id="a-5S"></a>时犹未晓。<a id="a-5T"></a>王从何来。<a id="a-5U"></a>王具白世尊。<a id="a-5V"></a>时佛为王说种种法默然住。<a id="a-5W"></a>王闻说法已。<a id="a-5X"></a>即从坐起。<a id="a-5Y"></a>头面礼足而去。<a id="a-5Z"></a>世尊见王去不久。<a id="a-5a"></a>集和合僧备十功德。<a id="a-5b"></a>世尊与沙门结戒。<a id="a-5c"></a>若比丘半月一浴过者。<a id="a-5d"></a>贝逸提。<a id="a-5e"></a>此应时春后一月半岁前一月。<a id="a-5f"></a>此应得浴。<a id="a-5g"></a>除其热风雨。<a id="a-5h"></a>僧作着路行此常得浴(六十竟)</p>
  <p id="a5i">佛世尊游鞞舍梨猕猴江石室所。<a id="a-5j"></a>当于尔时。<a id="a-5k"></a>鞞舍梨诸童子等在城门里而射。<a id="a-5l"></a>筈筈相拄。<a id="a-5m"></a>时尊者迦留陀夷平旦着衣持钵。<a id="a-5n"></a>入鞞舍梨分卫。<a id="a-5o"></a>遥见诸童子共射筈筈相续。<a id="a-5p"></a>即往诣射所。<a id="a-5q"></a>语童子言。<a id="a-5r"></a>汝等共射虽为奇特。<a id="a-5s"></a>不如我工。<a id="a-5t"></a>诸童子即授弓箭。<a id="a-5u"></a>迦留陀夷问。<a id="a-5v"></a>欲使我射何等物。<a id="a-5w"></a>当于尔时。<a id="a-5x"></a>有一鸱在上飞。<a id="a-5y"></a>诸童子言。<a id="a-5z"></a>仰射此鸟。<a id="a-60"></a>迦留陀夷即以四角叉箭射鸱。<a id="a-61"></a>叉箭叉鸱令住空不得飞。<a id="a-62"></a>童子复言。<a id="a-63"></a>不杀此鸟。<a id="a-64"></a>何以为工巧。<a id="a-65"></a>迦留陀夷问。<a id="a-66"></a>欲射何处。<a id="a-67"></a>童子言。<a id="a-68"></a>射右眼。<a id="a-69"></a>即射右眼。<a id="a-6A"></a>鸟堕地死。<a id="a-6B"></a>诸童子往白世尊。<a id="a-6C"></a>世尊告曰。<a id="a-6D"></a>若比丘断众生命者堕(佛及洴沙王迦留陀夷三人无比射也)</p>
  <p id="a6E">佛世尊游舍卫国祇树给孤独园。<a id="a-6F"></a>六群比丘常与十七群比丘共诤。<a id="a-6G"></a>二群共着道行。<a id="a-6H"></a>六群比丘语十七群比丘言。<a id="a-6I"></a>汝等前行蹈杀虫犯贝逸提。<a id="a-6J"></a>可时来向我悔过。<a id="a-6K"></a>时此十七群比丘即向悔过。<a id="a-6L"></a>诸十二法比丘闻往白世尊。<a id="a-6M"></a>世尊告曰。<a id="a-6N"></a>若比丘不杀虫。<a id="a-6O"></a>证言杀虫者堕。</p>
  <p id="a6P">佛世尊游舍卫国祇树给孤独园。<a id="a-6Q"></a>诸比丘在静室坐禅。<a id="a-6R"></a>时天甚热。<a id="a-6S"></a>各各欲睡。<a id="a-6T"></a>诸比丘以指相挃。<a id="a-6U"></a>惊禅比丘觉。<a id="a-6V"></a>欠复以指挃口中。<a id="a-6W"></a>诸十二法比丘往白世尊。<a id="a-6X"></a>世尊告曰。<a id="a-6Y"></a>若比丘禅以指挃惊觉欠。<a id="a-6Z"></a>复以指挃口中者堕。</p>
  <p id="a6a">佛世尊游舍卫国祇树给孤独园。<a id="a-6b"></a>时诸比丘在静室坐禅。<a id="a-6c"></a>时天甚热。<a id="a-6d"></a>各各欲睡。<a id="a-6e"></a>诸比丘以水相洒。<a id="a-6f"></a>惊禅比丘。<a id="a-6g"></a>比丘往白世尊。<a id="a-6h"></a>世尊告曰。<a id="a-6i"></a>若比丘不得以水相洒惊禅者堕。</p>
  <p id="a6j">佛世尊游舍卫国祇树给孤独园。<a id="a-6k"></a>时尊者阿那律在拘萨罗界夏坐。<a id="a-6l"></a>夏坐已着衣持钵。<a id="a-6m"></a>诣舍卫国中道过一邑。<a id="a-6n"></a>问中人此间得止宿不。<a id="a-6o"></a>人指示一寡妇家。<a id="a-6p"></a>此中得住。<a id="a-6q"></a>尊者阿那律即往此家语言。<a id="a-6r"></a>大妹。<a id="a-6s"></a>此间得住不。<a id="a-6t"></a>阿那律面首白净。<a id="a-6u"></a>妇人见淫意起。<a id="a-6v"></a>答言得宿。<a id="a-6w"></a>即与净扫房室敷床使坐在内。<a id="a-6x"></a>办种种饮食。<a id="a-6y"></a>日已向暮。<a id="a-6z"></a>持水来洗手持食来。<a id="a-70"></a>沙门可食。<a id="a-71"></a>阿那律答。<a id="a-72"></a>我今一食不向暮饭。<a id="a-73"></a>妇人便作是念。<a id="a-74"></a>今虽不食暮必与我卧。<a id="a-75"></a>更好布床使卧。<a id="a-76"></a>妇人自食已。<a id="a-77"></a>然油明灯。<a id="a-78"></a>时此妇人即床头立。<a id="a-79"></a>前牵引阿那律衣裳。<a id="a-7A"></a>欲作不净行。<a id="a-7B"></a>阿那律答。<a id="a-7C"></a>梵行净不得从汝意。<a id="a-7D"></a>世尊无数方便说淫不净。<a id="a-7E"></a>向淫念淫淫意炽盛。<a id="a-7F"></a>妇人竟夜扰阿那律。<a id="a-7G"></a>妇人便作是念。<a id="a-7H"></a>此必清净沙门。<a id="a-7I"></a>非不净人。<a id="a-7J"></a>便心开意解。<a id="a-7K"></a>向阿那律。<a id="a-7L"></a>阿那律为说种种深法。<a id="a-7M"></a>即时妇人坏二十亿恶。<a id="a-7N"></a>得须陀洹。<a id="a-7O"></a>见谛得果。<a id="a-7P"></a>即从坐起头面礼阿那律足。<a id="a-7Q"></a>我今日已往归佛归法归比丘僧。<a id="a-7R"></a>听为优婆夷。<a id="a-7S"></a>尽命不杀生。<a id="a-7T"></a>愿尊者阿那律受我请。<a id="a-7U"></a>于此间食。<a id="a-7V"></a>阿那律默然受请。<a id="a-7W"></a>妇人入内。<a id="a-7X"></a>办种种食。<a id="a-7Y"></a>行清净水手自授食。<a id="a-7Z"></a>食已行水在前。<a id="a-7a"></a>长跪白阿那律言。<a id="a-7b"></a>尽命受我请衣被饮食床卧病瘦医药。<a id="a-7c"></a>阿那律默然受请。<a id="a-7d"></a>阿那律为说法已。<a id="a-7e"></a>即从坐起而去。<a id="a-7f"></a>诣舍卫国至世尊所。<a id="a-7g"></a>头面礼足在一面坐。<a id="a-7h"></a>佛问阿那律。<a id="a-7i"></a>于夏坐中无所乏少婆。<a id="a-7j"></a>阿那律白佛。<a id="a-7k"></a>无所乏少。<a id="a-7l"></a>时阿那律以此事具白世尊。<a id="a-7m"></a>世尊告曰。<a id="a-7n"></a>阿那律。<a id="a-7o"></a>譬如四毒蛇同一室住。<a id="a-7p"></a>宁与恶蛇同处。<a id="a-7q"></a>不与女人同床坐。<a id="a-7r"></a>譬如有明人王教令之守此四蛇。<a id="a-7s"></a>食饮不失时节。<a id="a-7t"></a>若一蛇嗔杀汝不疑。<a id="a-7u"></a>语此人从汝所宜。<a id="a-7v"></a>时此人便舍去。<a id="a-7w"></a>复值五拔刀贼欲杀云何。<a id="a-7x"></a>阿那律此人畏四蛇得脱。<a id="a-7y"></a>复值五贼趣得免之。<a id="a-7z"></a>复值六怨家。<a id="a-80"></a>常伺其便。<a id="a-81"></a>今适相逢杀汝不疑。<a id="a-82"></a>复得脱去。<a id="a-83"></a>前有空舍欲入中藏。<a id="a-84"></a>见舍空无所有。<a id="a-85"></a>扪摸四壁值瓶器皆空。<a id="a-86"></a>有一人来语此人言。<a id="a-87"></a>今有贼来可时避去。<a id="a-88"></a>适出门遇贼。<a id="a-89"></a>复得免去。<a id="a-8A"></a>前值山水流驶堕水死者无数人。<a id="a-8B"></a>所立处复有狼虎。<a id="a-8C"></a>欲来害人。<a id="a-8D"></a>意欲渡水无有舟船。<a id="a-8E"></a>便作是念。<a id="a-8F"></a>我以何方便得渡此水。<a id="a-8G"></a>即收草木缚以为筏。<a id="a-8H"></a>手足排水得到彼岸得脱。<a id="a-8I"></a>四蛇五贼六怨家空舍贼。<a id="a-8J"></a>山水虎狼得度。<a id="a-8K"></a>婆罗门得活。<a id="a-8L"></a>佛告阿那律。<a id="a-8M"></a>所以引喻者。<a id="a-8N"></a>当解此义。<a id="a-8O"></a>蛇所居以喻此身。<a id="a-8P"></a>身肥白好由父母得长。<a id="a-8Q"></a>此亦无常是坏败法。<a id="a-8R"></a>四蛇者。<a id="a-8S"></a>是四大。<a id="a-8T"></a>地界水火风界各各增则死不疑。<a id="a-8U"></a>五贼者。<a id="a-8V"></a>喻五阴色痛想行识。<a id="a-8W"></a>六怨家者。<a id="a-8X"></a>喻六入。<a id="a-8Y"></a>空聚者。<a id="a-8Z"></a>喻六情眼耳鼻舌身意处。<a id="a-8a"></a>观眼眼空。<a id="a-8b"></a>观耳鼻舌身心心空。<a id="a-8c"></a>出门见贼者。<a id="a-8d"></a>外六尘。<a id="a-8e"></a>山水者。<a id="a-8f"></a>四使欲界欲使不可使。<a id="a-8g"></a>痴使。<a id="a-8h"></a>见使。<a id="a-8i"></a>河水者。<a id="a-8j"></a>三爱是欲爱色爱无色爱。<a id="a-8k"></a>所住处有虎狼者。<a id="a-8l"></a>谓五道生死。<a id="a-8m"></a>度彼岸者。<a id="a-8n"></a>谓泥洹。<a id="a-8o"></a>筏者。<a id="a-8p"></a>八圣道。<a id="a-8q"></a>手足排水者。<a id="a-8r"></a>是勇猛婆罗门。<a id="a-8s"></a>得活者。<a id="a-8t"></a>谓如来无所著等正觉。<a id="a-8u"></a>佛告阿那律。<a id="a-8v"></a>我与汝等勤苦学道。<a id="a-8w"></a>正可尔耳。<a id="a-8x"></a>是以之故。<a id="a-8y"></a>阿练儿常处树下空处禅思莫懈。<a id="a-8z"></a>时世尊因此事为沙门结戒。<a id="a-90"></a>若比丘与妇人同共室宿者堕。</p>
  <p id="a91">佛世尊游白善山时。<a id="a-92"></a>佛中夜起室前经行。<a id="a-93"></a>时须那刹多比丘协掣子反被拘执。<a id="a-94"></a>来恐世尊曰。<a id="a-95"></a>我天地大神汝避我去。<a id="a-96"></a>世尊告曰。<a id="a-97"></a>十八亿魔来恐我不能动一毛。<a id="a-98"></a>岂当畏反被拘执遥来恐我耶。<a id="a-99"></a>明旦世尊告诸比丘。<a id="a-9A"></a>若比丘自恐人。<a id="a-9B"></a>教人恐者堕。</p>
  <p id="a9C">佛世尊游舍卫国祇树给孤独园。<a id="a-9D"></a>时六群比丘取十七群比丘衣钵。<a id="a-9E"></a>藏揵槌以鸣。<a id="a-9F"></a>比丘僧入坐。<a id="a-9G"></a>十七群比丘索衣钵不知所在。<a id="a-9H"></a>比丘僧会罢还其衣钵。<a id="a-9I"></a>十七群比丘语。<a id="a-9J"></a>汝为沙门何以盗人衣钵。<a id="a-9K"></a>六群比丘答戏耳不盗。<a id="a-9L"></a>诸比丘闻往白世尊。<a id="a-9M"></a>世尊告曰。<a id="a-9N"></a>若比丘戏藏衣钵户钥针筒革屣及种种物。<a id="a-9O"></a>自戏藏若教人藏者堕。</p>
  <p id="a9P">佛世尊游舍卫国祇树给孤独园。<a id="a-9Q"></a>时跋难陀释子赊卖衣。<a id="a-9R"></a>与比丘尼。<a id="a-9S"></a>后从借着既着衣坏。<a id="a-9T"></a>复责他直。<a id="a-9U"></a>十二法比丘闻往白世尊。<a id="a-9V"></a>世尊告曰。<a id="a-9W"></a>若比丘赊卖衣与比丘。<a id="a-9X"></a>若比丘尼式叉摩尼沙弥沙弥尼。<a id="a-9Y"></a>还借着既着衣坏。<a id="a-9Z"></a>复责其直者堕。</p>
  <p id="a9a">佛世尊游舍卫国祇树给孤独园。<a id="a-9b"></a>时尊者摩诃拘致罗从拘萨罗国来。<a id="a-9c"></a>至舍卫国中路依他聚宿。<a id="a-9d"></a>尔时村中夫妇共斗。<a id="a-9e"></a>时妇逃走。<a id="a-9f"></a>尊者摩诃拘致平旦着衣持钵。<a id="a-9g"></a>出此村诣舍卫国。<a id="a-9h"></a>道逢此妇人。<a id="a-9i"></a>问沙门欲何所至。<a id="a-9j"></a>答言。<a id="a-9k"></a>至舍卫国。<a id="a-9l"></a>妇人语沙门言。<a id="a-9m"></a>贪为伴至舍卫国。<a id="a-9n"></a>答言随意。<a id="a-9o"></a>时夫觅妇不知所在。<a id="a-9p"></a>逢一人随道来。<a id="a-9q"></a>即问。<a id="a-9r"></a>行人颇见有妇人西向行耶。<a id="a-9s"></a>行人答言。<a id="a-9t"></a>有一妇人共一沙门西去。<a id="a-9u"></a>即嗔恚往逐捉。<a id="a-9v"></a>得沙门。<a id="a-9w"></a>汝为比丘将我妇欲何所至。<a id="a-9x"></a>时比丘答。<a id="a-9y"></a>我不将行此自着路行。<a id="a-9z"></a>即熟打沙门。<a id="a-A0"></a>放使去。<a id="a-A1"></a>至舍卫国。<a id="a-A2"></a>向诸比丘说。<a id="a-A3"></a>诸比丘往白世尊。<a id="a-A4"></a>世尊告曰。<a id="a-A5"></a>若比丘与妇人同道行。<a id="a-A6"></a>从一村至一村者堕。</p>
  <p id="aA7">佛游王舍城迦兰陀竹园所。<a id="a-A8"></a>慈地比丘数数证尊者沓婆犯僧迦婆施沙。<a id="a-A9"></a>诸比丘闻往白世尊。<a id="a-AA"></a>世尊集和合僧备十功德。<a id="a-AB"></a>佛为沙门结戒。<a id="a-AC"></a>若比丘证言犯无根僧迦婆施沙法者。<a id="a-AD"></a>贝逸提。</p>
  <p id="aAE">佛游舍卫国祇树给孤独园。<a id="a-AF"></a>有一比丘。<a id="a-AG"></a>从拘萨罗诣舍卫国中道至[口*蔡]罗园。<a id="a-AH"></a>与群贼相值。<a id="a-AI"></a>即问诸贼。<a id="a-AJ"></a>君何所至。<a id="a-AK"></a>答言。<a id="a-AL"></a>至舍卫国。<a id="a-AM"></a>沙门语相贪为伴。<a id="a-AN"></a>即与为伴。<a id="a-AO"></a>至舍卫国。<a id="a-AP"></a>贼不着大道行。<a id="a-AQ"></a>为罗护人所捉。<a id="a-AR"></a>罗人语群贼言。<a id="a-AS"></a>此沙门亦作贼耶。<a id="a-AT"></a>答言。<a id="a-AU"></a>亦作贼为最魁首。<a id="a-AV"></a>即将诣耆老所。<a id="a-AW"></a>具陈事状。<a id="a-AX"></a>耆老心好道德言。<a id="a-AY"></a>此沙门释子终不作贼。<a id="a-AZ"></a>放使去莫复更尔。<a id="a-Aa"></a>此比丘至舍卫国。<a id="a-Ab"></a>语诸比丘。<a id="a-Ac"></a>诸比丘往白世尊。<a id="a-Ad"></a>世尊告曰。<a id="a-Ae"></a>若比丘知群贼与共行。<a id="a-Af"></a>从一村至一村者堕。</p>
  <p id="aAg">佛世尊游王舍城迦兰陀竹园所。<a id="a-Ah"></a>尔时尊者大目揵连将罗阅城内十余童子为道。<a id="a-Ai"></a>集诸年少沙弥七八十人。<a id="a-Aj"></a>年未满二十。<a id="a-Ak"></a>次第授具足戒。<a id="a-Al"></a>竹园门外诸沙弥少气多饥唤呼索食。<a id="a-Am"></a>世尊知而问阿难。<a id="a-An"></a>唤呼涕泣者谁。<a id="a-Ao"></a>阿难白佛。<a id="a-Ap"></a>尊者目揵连在外授诸沙弥。<a id="a-Aq"></a>七八十人具足戒。<a id="a-Ar"></a>饥不得食。<a id="a-As"></a>是以唤呼。<a id="a-At"></a>世尊知而问目揵连。<a id="a-Au"></a>年未满二十。<a id="a-Av"></a>汝授具足戒耶。<a id="a-Aw"></a>答审尔世尊。<a id="a-Ax"></a>世尊告曰。<a id="a-Ay"></a>年未满二十者。<a id="a-Az"></a>不耐寒热饥渴。<a id="a-B0"></a>亦不堪行道。<a id="a-B1"></a>年满二十者。<a id="a-B2"></a>耐寒热饥渴。<a id="a-B3"></a>复能行道。<a id="a-B4"></a>若比丘沙弥年未满二十授具足戒者堕。<a id="a-B5"></a>若授具足戒则非得戒。<a id="a-B6"></a>授者诸沙门犯惭愧罪。</p>
  <p id="aB7">佛世尊游舍卫国祇树给孤独园。<a id="a-B8"></a>时六群比丘手自掘地。<a id="a-B9"></a>复教人掘地。<a id="a-BA"></a>诸长者见自相谓言。<a id="a-BB"></a>此沙门释子云何自手掘地。<a id="a-BC"></a>复教人掘地。<a id="a-BD"></a>与耕人何异。<a id="a-BE"></a>诸十二法比丘闻往白世尊。<a id="a-BF"></a>世尊告曰。<a id="a-BG"></a>若比丘自手掘地。<a id="a-BH"></a>若教人掘是置是者堕。</p>
  <p id="aBI">佛游舍卫国祇树给孤独园。<a id="a-BJ"></a>有一长者请佛及比丘僧夏坐四月。<a id="a-BK"></a>供养供给衣裳饮食病瘦医药。<a id="a-BL"></a>诸比丘往诣长者所。<a id="a-BM"></a>请夏坐四月病瘦医药。<a id="a-BN"></a>或有比丘长请四月外者。<a id="a-BO"></a>诸长者见自相谓言。<a id="a-BP"></a>我等许比丘齐四月里更无余调。<a id="a-BQ"></a>十二法比丘闻往白世尊。<a id="a-BR"></a>世尊告曰。<a id="a-BS"></a>若比丘受四月夏坐。<a id="a-BT"></a>往请衣裳病瘦医药。<a id="a-BU"></a>除其长请。<a id="a-BV"></a>或时时别请。<a id="a-BW"></a>或本一日请。<a id="a-BX"></a>若长请物者堕。</p>
  <p id="aBY">佛世尊游舍卫国祇树给孤独园。<a id="a-BZ"></a>时十五日挝揵捶比丘僧集说戒。<a id="a-Ba"></a>尊者阐怒语诸比丘。<a id="a-Bb"></a>我不学此戒。<a id="a-Bc"></a>当先问博学毗尼法师。<a id="a-Bd"></a>此戒有何义。<a id="a-Be"></a>诸比丘不知当云何答。<a id="a-Bf"></a>往白世尊。<a id="a-Bg"></a>世尊告曰。<a id="a-Bh"></a>若比丘说戒日。<a id="a-Bi"></a>便作是言。<a id="a-Bj"></a>我不学此戒。<a id="a-Bk"></a>当先问博学毗尼法师。<a id="a-Bl"></a>此戒有何义者堕。<a id="a-Bm"></a>世尊告诸比丘。<a id="a-Bn"></a>若不解戒。<a id="a-Bo"></a>当学问比丘。<a id="a-Bp"></a>博学毗尼法师此不犯。</p>
  <p id="aBq">佛世尊游拘舍弥瞿师罗园。<a id="a-Br"></a>拘舍弥比丘喜斗诤讼骂詈诽谤。<a id="a-Bs"></a>时六群比丘自相谓言。<a id="a-Bt"></a>此等比丘骂詈诽谤。<a id="a-Bu"></a>我等诵习明日向说之。<a id="a-Bv"></a>十二法比丘闻往白世尊。<a id="a-Bw"></a>世尊告曰。<a id="a-Bx"></a>若比丘共诤默然诵习。<a id="a-By"></a>明日向说者堕。</p>
  <p id="aBz">佛世尊游拘舍弥瞿师罗园。<a id="a-C0"></a>时瞿舍弥比丘集二十僧。<a id="a-C1"></a>于中悔过。<a id="a-C2"></a>时六群比丘自相谓言。<a id="a-C3"></a>我等默然起去。<a id="a-C4"></a>使不得悔过。<a id="a-C5"></a>即从坐起去。<a id="a-C6"></a>十二法比丘往白世尊。<a id="a-C7"></a>世尊告曰。<a id="a-C8"></a>若比丘比丘僧断事未竟默然起去。<a id="a-C9"></a>不嘱比坐比丘者堕。</p>
  <p id="aCA">佛世尊游王舍城耆阇崛山。<a id="a-CB"></a>时六群比丘于大众中高声大唤扰乱众僧。<a id="a-CC"></a>十二法比丘闻往白世尊。<a id="a-CD"></a>世尊告曰。<a id="a-CE"></a>若比丘不得高声大唤扰乱人。<a id="a-CF"></a>若扰乱者堕。</p>
  <p id="aCG">佛世尊游舍卫国祇树给孤独园。<a id="a-CH"></a>时尊者海从拘萨罗至[口*蔡]只多国。<a id="a-CI"></a>去[口*蔡]只多国不远。<a id="a-CJ"></a>有龙名阿末提吐。<a id="a-CK"></a>于中住。<a id="a-CL"></a>凶恶暴虐。<a id="a-CM"></a>人不得到其处。<a id="a-CN"></a>象马驼牛驴皆不得到。<a id="a-CO"></a>鸟亦不得在上飞。<a id="a-CP"></a>时尊者[口*蔡]偈妒平旦着衣持钵。<a id="a-CQ"></a>入[口*蔡]只多国分卫。<a id="a-CR"></a>闻去城不远。<a id="a-CS"></a>有龙名阿末提吐。<a id="a-CT"></a>凶恶暴虐。<a id="a-CU"></a>人不得到其处。<a id="a-CV"></a>象马驼牛驴皆不得到其处。<a id="a-CW"></a>鸟亦不得在上飞。<a id="a-CX"></a>分卫已还出城。<a id="a-CY"></a>举衣钵洗足举坐布着肩上。<a id="a-CZ"></a>往诣龙所。<a id="a-Ca"></a>树下先三震。<a id="a-Cb"></a>拂布尼师檀。<a id="a-Cc"></a>结加趺坐。<a id="a-Cd"></a>阿末提吐龙闻袈裟臭。<a id="a-Ce"></a>即大嗔恚。<a id="a-Cf"></a>来尊者海即入三昧。<a id="a-Cg"></a>时龙放雷雨霹雳。<a id="a-Ch"></a>尊者[口*蔡]偈化雨霹雳成优钵罗钵昙摩拘勿陀分陀利。<a id="a-Ci"></a>时龙复雨蛇虿龟鳖。<a id="a-Cj"></a>尊者[口*蔡]偈化蛇作青莲传饰。<a id="a-Ck"></a>化虿成詹卜鬘。<a id="a-Cl"></a>化龟鳖为百叶华鬘。<a id="a-Cm"></a>龙复雨掷牟刀戟。<a id="a-Cn"></a>海化成甘蔗石蜜蒲萄。<a id="a-Co"></a>取而食之。<a id="a-Cp"></a>时龙便作是念。<a id="a-Cq"></a>此必大神人欲度我故来坐此耳。<a id="a-Cr"></a>时龙心开意解。<a id="a-Cs"></a>不怀嗔恚。<a id="a-Ct"></a>舍形化作婆罗门。<a id="a-Cu"></a>来至海前头面礼足。<a id="a-Cv"></a>叉手白言。<a id="a-Cw"></a>我归于君。<a id="a-Cx"></a>海答言。<a id="a-Cy"></a>汝莫归我。<a id="a-Cz"></a>如我归佛归法归比丘僧。<a id="a-D0"></a>汝当从我。<a id="a-D1"></a>时龙叉手受教正尔归佛归法归比丘僧。<a id="a-D2"></a>听为优婆塞。<a id="a-D3"></a>从今日始尽命不杀生。<a id="a-D4"></a>时国界人民闻海降此恶龙。<a id="a-D5"></a>长者婆罗门闻争来供养。<a id="a-D6"></a>比丘僧[口*蔡]偈渐来至舍卫国祇树给孤独园。<a id="a-D7"></a>有一优婆夷。<a id="a-D8"></a>闻[口*蔡]偈来到别请一日供养。<a id="a-D9"></a>平旦[口*蔡]偈着衣持钵。<a id="a-DA"></a>至此优婆夷家。<a id="a-DB"></a>是优婆夷见坐已定。<a id="a-DC"></a>头面礼足行清净水。<a id="a-DD"></a>自手斟酌布种种食。<a id="a-DE"></a>海语优婆夷言。<a id="a-DF"></a>大妹。<a id="a-DG"></a>行来渴有浆水不。<a id="a-DH"></a>优婆夷便作是念。<a id="a-DI"></a>若当与黑石蜜蒲萄浆苦酒浆者。<a id="a-DJ"></a>恐发腹内风。<a id="a-DK"></a>即盛酒似水。<a id="a-DL"></a>亦如水味。<a id="a-DM"></a>时[口*蔡]偈不味而饮。<a id="a-DN"></a>优婆夷行水讫。<a id="a-DO"></a>在前听法。<a id="a-DP"></a>[口*蔡]偈说法。<a id="a-DQ"></a>说法已便去。<a id="a-DR"></a>至只桓两门间。<a id="a-DS"></a>酒气始彻醉不能前。<a id="a-DT"></a>卧于路侧。<a id="a-DU"></a>三衣钵钵囊锡杖各在一处。<a id="a-DV"></a>佛知而告阿难曰。<a id="a-DW"></a>汝着衣来共出只桓观。<a id="a-DX"></a>时世尊将阿难出只桓门。<a id="a-DY"></a>遥见[口*蔡]偈醉卧路侧。<a id="a-DZ"></a>三衣钵钵囊锡杖各在一处。<a id="a-Da"></a>世尊知而问阿难曰。<a id="a-Db"></a>此是何人。<a id="a-Dc"></a>阿难白佛。<a id="a-Dd"></a>尊者[口*蔡]偈。<a id="a-De"></a>世尊告阿难曰。<a id="a-Df"></a>汝还只桓。<a id="a-Dg"></a>告诸比丘尽来会此。<a id="a-Dh"></a>时阿难敬承佛教。<a id="a-Di"></a>即入只桓请诸比丘。<a id="a-Dj"></a>将至门外。<a id="a-Dk"></a>时世尊告诸比丘。<a id="a-Dl"></a>云何比丘颇见闻知[口*蔡]偈比丘降恶龙不。<a id="a-Dm"></a>见者言见。<a id="a-Dn"></a>闻者言闻世尊告曰。<a id="a-Do"></a>云何比丘。<a id="a-Dp"></a>如今此人使降一虾蟆能不。<a id="a-Dq"></a>而降恶龙诸比丘对。<a id="a-Dr"></a>不能世尊。<a id="a-Ds"></a>世尊告曰。<a id="a-Dt"></a>如是比丘此饮酒之大失。<a id="a-Du"></a>诸比丘从今已往不得饮酒。<a id="a-Dv"></a>尝酒饮酒尝酒者堕。<a id="a-Dw"></a>浆有八种。<a id="a-Dx"></a>蒲萄浆甘蔗浆柿浆梨浆奈浆煮麦浆麴浆(苦酒)华浆。<a id="a-Dy"></a>取要言之。<a id="a-Dz"></a>其浆似酒。<a id="a-E0"></a>亦如酒味。<a id="a-E1"></a>饮而醉者。<a id="a-E2"></a>世尊曰。<a id="a-E3"></a>皆不得饮。<a id="a-E4"></a>其浆似酒亦如酒味。<a id="a-E5"></a>饮而不醉者。<a id="a-E6"></a>世尊曰。<a id="a-E7"></a>得饮其浆不似酒味。<a id="a-E8"></a>不似酒饮而醉者。<a id="a-E9"></a>世尊曰。<a id="a-EA"></a>亦不得饮。<a id="a-EB"></a>其浆不似酒。<a id="a-EC"></a>亦不如酒味。<a id="a-ED"></a>饮而不醉者。<a id="a-EE"></a>世尊曰。<a id="a-EF"></a>得饮(八浆皆中前饮其中有中后得饮者)</p>
  <p id="aEG">佛世尊游舍卫国祇树给孤独园。<a id="a-EH"></a>时迦留陀夷以得阿罗汉道。<a id="a-EI"></a>便作是念。<a id="a-EJ"></a>我本未得道时。<a id="a-EK"></a>与此六群比丘在此舍卫国多触恼诸长者家。<a id="a-EL"></a>多犯诸事。<a id="a-EM"></a>我今当教化用补前愆。<a id="a-EN"></a>即于舍卫教化九百九十九家。<a id="a-EO"></a>少一不满千家。<a id="a-EP"></a>其妇得道而夫不得者。<a id="a-EQ"></a>不在数。<a id="a-ER"></a>其夫得道妇不得者。<a id="a-ES"></a>亦不在数。<a id="a-ET"></a>夫妇同得者乃数。<a id="a-EU"></a>有一婆罗门。<a id="a-EV"></a>夫妇应从迦留陀夷得道。<a id="a-EW"></a>时迦留陀夷平旦着衣持钵。<a id="a-EX"></a>入舍卫。<a id="a-EY"></a>殡陀跋陀不失次第。<a id="a-EZ"></a>至此婆罗门家。<a id="a-Ea"></a>时婆罗门出行不在。<a id="a-Eb"></a>婆罗门妇闭门在内作食。<a id="a-Ec"></a>迦留陀夷即三昧正受。<a id="a-Ed"></a>从窖前地中踊出。<a id="a-Ee"></a>婆罗门妇见便作是念。<a id="a-Ef"></a>此必从我乞食。<a id="a-Eg"></a>若空中倒悬我不与食。<a id="a-Eh"></a>迦留陀夷即空中倒悬。<a id="a-Ei"></a>婆罗门妇复作是念。<a id="a-Ej"></a>眼大如釜口我不与食。<a id="a-Ek"></a>时迦留陀夷眼即大如釜口。<a id="a-El"></a>婆罗门妇复作是念。<a id="a-Em"></a>若戾口着额上。<a id="a-En"></a>我不与食。<a id="a-Eo"></a>时迦留陀夷即戾口着额上。<a id="a-Ep"></a>婆罗门妇复作是念。<a id="a-Eq"></a>正尔在我前死。<a id="a-Er"></a>我不与食。<a id="a-Es"></a>迦留陀夷即在前死。<a id="a-Et"></a>婆罗门妇大惊怖言。<a id="a-Eu"></a>此沙门释子广有知识。<a id="a-Ev"></a>是波斯匿王善知识。<a id="a-Ew"></a>末利夫人阿阇梨。<a id="a-Ex"></a>备当闻于此婆罗门家死。<a id="a-Ey"></a>则诛我门族。<a id="a-Ez"></a>今当活者。<a id="a-F0"></a>从意所索不逆其意。<a id="a-F1"></a>时迦留陀夷小频申起。<a id="a-F2"></a>婆罗门妇见起复作是念。<a id="a-F3"></a>着釜燋饭当与其食。<a id="a-F4"></a>即以杓酌终不得燋饭。<a id="a-F5"></a>但得好饭。<a id="a-F6"></a>时釜饭流来向钵。<a id="a-F7"></a>婆罗门妇见此变化。<a id="a-F8"></a>心开意解。<a id="a-F9"></a>此大神人来此间者正欲度我。<a id="a-FA"></a>不来求食。<a id="a-FB"></a>即擎钵饭授优陀耶。<a id="a-FC"></a>优陀耶答。<a id="a-FD"></a>妹不用此饭。<a id="a-FE"></a>可持往施比丘僧。<a id="a-FF"></a>此婆罗门妇。<a id="a-FG"></a>于前先佛种善根。<a id="a-FH"></a>语迦留陀夷。<a id="a-FI"></a>共往欲持此釜饭。<a id="a-FJ"></a>尽饭比丘僧。<a id="a-FK"></a>优陀耶言。<a id="a-FL"></a>随意。<a id="a-FM"></a>时婆罗门妇负此釜饭诣只桓。<a id="a-FN"></a>鸣揵捶集比丘僧。<a id="a-FO"></a>以饭施比丘僧。<a id="a-FP"></a>头面礼迦留陀夷。<a id="a-FQ"></a>在一面坐。<a id="a-FR"></a>优陀耶即为说种种法。<a id="a-FS"></a>破二十拘利恶。<a id="a-FT"></a>得须陀洹果。<a id="a-FU"></a>时此妇人已得见谛。<a id="a-FV"></a>头面礼优陀耶。<a id="a-FW"></a>从今日始归佛归法归比丘僧。<a id="a-FX"></a>听为优婆夷。<a id="a-FY"></a>尽命不杀生。<a id="a-FZ"></a>时此妇人头面礼迦留陀夷足。<a id="a-Fa"></a>便去还诣家。<a id="a-Fb"></a>语婆罗门言。<a id="a-Fc"></a>尊者迦留陀夷至此分卫。<a id="a-Fd"></a>作若干变化。<a id="a-Fe"></a>我即釜饭布施。<a id="a-Ff"></a>比丘僧与我说法。<a id="a-Fg"></a>得须陀洹道。<a id="a-Fh"></a>君今及时可速往听法。<a id="a-Fi"></a>时婆罗门在先佛种善根。<a id="a-Fj"></a>即往诣迦留陀夷所。<a id="a-Fk"></a>头面礼足在一面坐。<a id="a-Fl"></a>迦留陀夷与说法。<a id="a-Fm"></a>破二十拘利恶。<a id="a-Fn"></a>得须陀洹果。<a id="a-Fo"></a>时婆罗门得见谛。<a id="a-Fp"></a>从坐起头面礼足。<a id="a-Fq"></a>从今日始归佛归法归比丘僧。<a id="a-Fr"></a>听为优婆塞尽命不杀生。<a id="a-Fs"></a>时优婆塞闻说法已。<a id="a-Ft"></a>从坐起头面礼足而去。<a id="a-Fu"></a>到舍语其妇言。<a id="a-Fv"></a>迦留陀夷最是我等善知识。<a id="a-Fw"></a>断我等生死根。<a id="a-Fx"></a>闭地狱门。<a id="a-Fy"></a>得度彼岸。<a id="a-Fz"></a>所须衣被饭食病瘦医药。<a id="a-G0"></a>使此间取。<a id="a-G1"></a>时妇语婆罗门。<a id="a-G2"></a>若往请。<a id="a-G3"></a>即往头面礼迦留陀夷足。<a id="a-G4"></a>在前白言。<a id="a-G5"></a>所须衣被饭食病瘦医药。<a id="a-G6"></a>愿到我家取莫有疑难。<a id="a-G7"></a>迦留陀夷默然受之。<a id="a-G8"></a>所须常到彼取。<a id="a-G9"></a>此婆罗门唯有一子。<a id="a-GA"></a>即与取妇呼子。<a id="a-GB"></a>与妇二人在前。<a id="a-GC"></a>约敕子言。<a id="a-GD"></a>若我夫妇死后。<a id="a-GE"></a>汝看迦留陀夷如我在时。<a id="a-GF"></a>儿跪答言。<a id="a-GG"></a>奉教。<a id="a-GH"></a>后渐渐父母死。<a id="a-GI"></a>七日后澡洗着衣。<a id="a-GJ"></a>往诣迦留陀夷所。<a id="a-GK"></a>头面礼足在一面坐。<a id="a-GL"></a>白优陀耶言。<a id="a-GM"></a>迦留陀夷则是我父母。<a id="a-GN"></a>所须衣被饮食病瘦医药。<a id="a-GO"></a>至我家取。<a id="a-GP"></a>迦留陀夷有所乏少。<a id="a-GQ"></a>常往取之。<a id="a-GR"></a>时此婆罗门子出行不在。<a id="a-GS"></a>时有五百贼。<a id="a-GT"></a>外劫人已持财。<a id="a-GU"></a>入舍卫城。<a id="a-GV"></a>时群贼中有一魁首。<a id="a-GW"></a>端正无双。<a id="a-GX"></a>婆罗门子妇屋上遥窥。<a id="a-GY"></a>即遣一婢使往语。<a id="a-GZ"></a>可暂顾屈。<a id="a-Ga"></a>见造贫舍。<a id="a-Gb"></a>即到其家。<a id="a-Gc"></a>与婆罗门子妇为不净行。<a id="a-Gd"></a>尊者迦留陀夷寻亦至舍。<a id="a-Ge"></a>即就坐行清净水。<a id="a-Gf"></a>布种种食。<a id="a-Gg"></a>食讫复行清净水。<a id="a-Gh"></a>在一面坐。<a id="a-Gi"></a>听说法。<a id="a-Gj"></a>说淫之恶露。<a id="a-Gk"></a>犯戒堕恶道持戒生天。<a id="a-Gl"></a>婆罗门妇便作是念。<a id="a-Gm"></a>此沙门后至说淫之不净。<a id="a-Gn"></a>持戒生天。<a id="a-Go"></a>必当见我为不净行。<a id="a-Gp"></a>又于我夫最为亲厚。<a id="a-Gq"></a>若当语此事者。<a id="a-Gr"></a>罪我不少。<a id="a-Gs"></a>迦留陀夷去后。<a id="a-Gt"></a>语此贼师。<a id="a-Gu"></a>此沙门后至。<a id="a-Gv"></a>但说淫事。<a id="a-Gw"></a>必当见我为不净行。<a id="a-Gx"></a>又于我夫最为亲厚。<a id="a-Gy"></a>若当告此事者。<a id="a-Gz"></a>罪我不少。<a id="a-H0"></a>贼问。<a id="a-H1"></a>当云何。<a id="a-H2"></a>婆罗门妇言。<a id="a-H3"></a>当取杀。<a id="a-H4"></a>贼答。<a id="a-H5"></a>不得杀。<a id="a-H6"></a>妇人问何以故不得杀。<a id="a-H7"></a>贼答。<a id="a-H8"></a>此是大种姓家子。<a id="a-H9"></a>波斯匿善知识。<a id="a-HA"></a>末利夫人师。<a id="a-HB"></a>是故不得杀。<a id="a-HC"></a>妇言。<a id="a-HD"></a>当作方便。<a id="a-HE"></a>即诈病遣信。<a id="a-HF"></a>呼迦留陀夷。<a id="a-HG"></a>食后着衣持钵。<a id="a-HH"></a>来至此家。<a id="a-HI"></a>头面礼足。<a id="a-HJ"></a>在一面坐。<a id="a-HK"></a>迦留陀夷与说法。<a id="a-HL"></a>说法已欲去。<a id="a-HM"></a>婆罗门妇白言。<a id="a-HN"></a>小留莫去。<a id="a-HO"></a>意贪闻陀夷说法。<a id="a-HP"></a>病如小差。<a id="a-HQ"></a>迦留陀夷复重说深法。<a id="a-HR"></a>日没时此贼执利刀。<a id="a-HS"></a>在后斫头。<a id="a-HT"></a>即命断。<a id="a-HU"></a>藏舍后马粪下。<a id="a-HV"></a>其日是十五日说戒。<a id="a-HW"></a>挝揵捶集僧说戒行。<a id="a-HX"></a>舍罗长一簸[口*蔡]罗门。<a id="a-HY"></a>谁不入说戒比坐对。<a id="a-HZ"></a>尊者迦留陀夷不来。<a id="a-Ha"></a>簸[口*蔡]罗即问。<a id="a-Hb"></a>有嘱授不。<a id="a-Hc"></a>答言无。<a id="a-Hd"></a>时簸[口*蔡]罗不知当云何。<a id="a-He"></a>往白世尊。<a id="a-Hf"></a>世尊告曰。<a id="a-Hg"></a>诸比丘但说戒。<a id="a-Hh"></a>迦留陀夷已般泥洹。<a id="a-Hi"></a>少一不满五百。<a id="a-Hj"></a>世尊迦留陀夷常为我善知识。<a id="a-Hk"></a>今日别矣。<a id="a-Hl"></a>时世尊。<a id="a-Hm"></a>平旦着衣持钵。<a id="a-Hn"></a>与大比丘众入舍卫国。<a id="a-Ho"></a>往诣马粪所。<a id="a-Hp"></a>佛力使迦留陀夷身踊出去地七仞。<a id="a-Hq"></a>诸比丘以床仰承。<a id="a-Hr"></a>即下卧床上送至城外。<a id="a-Hs"></a>诣冢间。<a id="a-Ht"></a>种种花香供养幡盖围绕。<a id="a-Hu"></a>作众伎乐。<a id="a-Hv"></a>香油灌体而阇维之。<a id="a-Hw"></a>与起偷婆。<a id="a-Hx"></a>王波斯匿闻尊者迦留陀夷为某婆罗门所杀。<a id="a-Hy"></a>即诛婆罗门家。<a id="a-Hz"></a>左右诛十八家。<a id="a-I0"></a>捕五百贼。<a id="a-I1"></a>截手足。<a id="a-I2"></a>掷只桓堑中。<a id="a-I3"></a>世尊因此事集和合僧。<a id="a-I4"></a>备十功德。<a id="a-I5"></a>佛为沙门结戒。<a id="a-I6"></a>若比丘不嘱左右比丘。<a id="a-I7"></a>非时入邑落者。<a id="a-I8"></a>贝逸提。<a id="a-I9"></a>诸比丘白佛。<a id="a-IA"></a>尊者迦留陀夷本造何恶。<a id="a-IB"></a>今得阿罗汉故。<a id="a-IC"></a>为此婆罗门家所杀。<a id="a-ID"></a>世尊告曰。<a id="a-IE"></a>迦留陀夷往昔久远时。<a id="a-IF"></a>作天祀主。<a id="a-IG"></a>有五百群贼。<a id="a-IH"></a>劫掠得物。<a id="a-II"></a>持入舍卫国。<a id="a-IJ"></a>五百群贼截羊四足。<a id="a-IK"></a>持来祠天。<a id="a-IL"></a>天祠主即断此羊命。<a id="a-IM"></a>尔时五百群贼截羊四足者。<a id="a-IN"></a>今只桓堑中五百群贼是。<a id="a-IO"></a>时天祠主断羊命者。<a id="a-IP"></a>今迦留陀夷是。<a id="a-IQ"></a>虽得阿罗汉不免宿对。<a id="a-IR"></a>尔时羊者。<a id="a-IS"></a>今婆罗门妇是。<a id="a-IT"></a>时世尊说迦留陀夷昔所更。<a id="a-IU"></a>诸比丘闻佛所说欢喜作礼而去。</p>
  <p id="aIV">佛世尊游舍卫国祇树给孤独园。<a id="a-IW"></a>时六群比丘宿所请佛比丘僧处。<a id="a-IX"></a>平旦至彼家坐抱小儿弄。<a id="a-IY"></a>时天甚热。<a id="a-IZ"></a>长者妇女脱衣与比丘。<a id="a-Ia"></a>僧办食羞六群比丘时。<a id="a-Ib"></a>诸长者见自相谓言。<a id="a-Ic"></a>此沙门释子无有禁忌。<a id="a-Id"></a>众僧未来先至此坐。<a id="a-Ie"></a>妨人办食。<a id="a-If"></a>十二法比丘闻往白世尊。<a id="a-Ig"></a>世尊告曰。<a id="a-Ih"></a>若比丘请小食中食。<a id="a-Ii"></a>先至彼坐。<a id="a-Ij"></a>于大众前弄小儿者堕。</p>
  <p id="aIk">佛世尊游舍卫国祇树给孤独园。<a id="a-Il"></a>时六群比丘自恃王家子。<a id="a-Im"></a>鸡未鸣入宫里。<a id="a-In"></a>诸长者见自相谓言。<a id="a-Io"></a>此沙门释子自恃王家子。<a id="a-Ip"></a>鸡未鸣入宫。<a id="a-Iq"></a>十二法比丘闻往白世尊。<a id="a-Ir"></a>世尊告曰。<a id="a-Is"></a>若比丘天未明未藏举宝。<a id="a-It"></a>王未着衣服。<a id="a-Iu"></a>过城门阈除官急呼犯者堕。<a id="a-Iv"></a>有十事不得入王家。<a id="a-Iw"></a>若比丘入宫王第一夫人出笑。<a id="a-Ix"></a>向沙门作礼。<a id="a-Iy"></a>比丘亦笑向。<a id="a-Iz"></a>王见便生恶念。<a id="a-J0"></a>此沙门必与我妇通。<a id="a-J1"></a>此初不可入王家。<a id="a-J2"></a>或时王与夫人共宿。<a id="a-J3"></a>后忘与宿而夫人有娠。<a id="a-J4"></a>比丘入宫。<a id="a-J5"></a>王便生恶心。<a id="a-J6"></a>此沙门数来入宫。<a id="a-J7"></a>必当与我妇通。<a id="a-J8"></a>此比丘第二不得入王家。<a id="a-J9"></a>或时王家失珍宝。<a id="a-JA"></a>比丘入宫。<a id="a-JB"></a>王便生恶心。<a id="a-JC"></a>此沙门数数入宫。<a id="a-JD"></a>或能偷珍宝去。<a id="a-JE"></a>此比丘第三不可入王家。<a id="a-JF"></a>或时王谋议欲杀太子及诸宗亲。<a id="a-JG"></a>王未有教而事漏泄。<a id="a-JH"></a>比丘入宫。<a id="a-JI"></a>王便生恶念。<a id="a-JJ"></a>更无余人。<a id="a-JK"></a>正此比丘传漏此事。<a id="a-JL"></a>此比丘第四不可入王家。<a id="a-JM"></a>或时太子欲谋杀王。<a id="a-JN"></a>比丘入宫与太子坐起言语。<a id="a-JO"></a>王便生恶念。<a id="a-JP"></a>此比丘数至太子所。<a id="a-JQ"></a>必当与共同谋。<a id="a-JR"></a>此比丘第五不得入王家。<a id="a-JS"></a>或时王欲杀大臣。<a id="a-JT"></a>王未有教而声漏出。<a id="a-JU"></a>比丘入宫。<a id="a-JV"></a>王便生恶念。<a id="a-JW"></a>更无余人。<a id="a-JX"></a>此必比丘传漏此语。<a id="a-JY"></a>此比丘第六不得入王家。<a id="a-JZ"></a>或时王欲以贱人作大臣。<a id="a-Ja"></a>王未有教而声漏出。<a id="a-Jb"></a>比丘入宫。<a id="a-Jc"></a>王便生恶念。<a id="a-Jd"></a>此比丘传漏此语。<a id="a-Je"></a>此比丘第七不得入王家。<a id="a-Jf"></a>或时王欲攻伐他国。<a id="a-Jg"></a>非人阅叉传此语。<a id="a-Jh"></a>比丘入宫。<a id="a-Ji"></a>王便生恶念。<a id="a-Jj"></a>此必比丘传漏此语。<a id="a-Jk"></a>此比丘第八不得入王家。<a id="a-Jl"></a>或时王左右大臣。<a id="a-Jm"></a>或不喜见比丘。<a id="a-Jn"></a>比丘入宫。<a id="a-Jo"></a>大臣不喜见。<a id="a-Jp"></a>是比丘第九不得入王家。<a id="a-Jq"></a>或比丘数数入宫。<a id="a-Jr"></a>留宿不得出。<a id="a-Js"></a>妨不得坐禅诵经禀受。<a id="a-Jt"></a>此比丘第十不得入王家。</p>
  <p id="aJu">佛世尊游舍卫国祇树给孤独园。<a id="a-Jv"></a>时十五日挝揵捶。<a id="a-Jw"></a>比丘集会说戒。<a id="a-Jx"></a>时阐怒比丘自作是语。<a id="a-Jy"></a>所有教诫我尽诵习上口诸比丘谓呼阐怒比丘诵戒上口。<a id="a-Jz"></a>诸比丘往白世尊。<a id="a-K0"></a>世尊告曰。<a id="a-K1"></a>若比丘说戒时作是语我知此法半月次来说戒。<a id="a-K2"></a>我解此法。<a id="a-K3"></a>诸比丘谓此比丘数数来听。<a id="a-K4"></a>或曾闻此戒。<a id="a-K5"></a>或处处闻。<a id="a-K6"></a>如法悔过。<a id="a-K7"></a>教令一心听戒。<a id="a-K8"></a>是比丘不解言解者堕。</p>
  <p id="aK9">佛世尊游舍卫国祇树给孤独园。<a id="a-KA"></a>诸比丘以象牙骨角作针筒。<a id="a-KB"></a>诸长者见自相谓言。<a id="a-KC"></a>此沙门释子不贪好。<a id="a-KD"></a>云何持象牙骨角用作针筒。<a id="a-KE"></a>十二法比丘闻往白世尊。<a id="a-KF"></a>世尊告曰。<a id="a-KG"></a>若比丘不得持象牙骨角作针筒。<a id="a-KH"></a>作者堕。</p>
  <p id="aKI">佛世尊游舍卫国祇树给孤独园。<a id="a-KJ"></a>诸比丘不知作床。<a id="a-KK"></a>作床施高脚。<a id="a-KL"></a>十二法比丘闻往白世尊。<a id="a-KM"></a>世尊告曰。<a id="a-KN"></a>若比丘作床足高八指。<a id="a-KO"></a>除入梐。<a id="a-KP"></a>过者堕(佛指也)</p>
  <p id="aKQ">佛世尊游舍卫国祇树给孤独园。<a id="a-KR"></a>时六群比丘收取树绵及蒲台。<a id="a-KS"></a>用贮卧具。<a id="a-KT"></a>未经几日便生虫。<a id="a-KU"></a>十二法比丘往白世尊。<a id="a-KV"></a>世尊告曰。<a id="a-KW"></a>若比丘持树绵蒲台用贮充卧具者堕(树绵野蚕绵也)</p>
  <p id="aKX">佛世尊游舍卫国给孤独园。<a id="a-KY"></a>时六群比丘作雨被。<a id="a-KZ"></a>不知长短。<a id="a-Ka"></a>十二法比丘往白佛。<a id="a-Kb"></a>佛告曰。<a id="a-Kc"></a>若比丘作雨被布长六肘。<a id="a-Kd"></a>广二肘半。<a id="a-Ke"></a>过者堕。</p>
  <p id="aKf">佛世尊游舍卫国祇树给孤独园。<a id="a-Kg"></a>时诸比丘衣被单薄。<a id="a-Kh"></a>世尊听着犍[口*蔡]车陀(泥洹僧覆宽衣)诸比丘不知当云何作。<a id="a-Ki"></a>往白世尊。<a id="a-Kj"></a>世尊告曰。<a id="a-Kk"></a>若比丘作犍[口*蔡]车陀长四肘。<a id="a-Kl"></a>广两肘。<a id="a-Km"></a>过者堕。</p>
  <p id="aKn">佛世尊游舍卫国祇树给孤独园。<a id="a-Ko"></a>世尊听作尼师檀。<a id="a-Kp"></a>诸比丘不知当云何作。<a id="a-Kq"></a>往白世尊。<a id="a-Kr"></a>世尊告曰。<a id="a-Ks"></a>若比丘作尼师檀长二肘广一肘半。<a id="a-Kt"></a>除其缘。<a id="a-Ku"></a>过者堕。</p>
  <p id="aKv">佛世尊游舍卫国祇树给孤独园。<a id="a-Kw"></a>时难陀比丘是世尊弟姨母儿。<a id="a-Kx"></a>端政无双。<a id="a-Ky"></a>佛有三十二相。<a id="a-Kz"></a>难陀有三十相。<a id="a-L0"></a>世尊所著衣难陀亦同如来所著衣。<a id="a-L1"></a>诸长老比丘遥见难陀来。<a id="a-L2"></a>谓是如来。<a id="a-L3"></a>皆从坐起迎。<a id="a-L4"></a>难陀来到相见。<a id="a-L5"></a>知是难陀非是佛。<a id="a-L6"></a>皆羞耻还坐。<a id="a-L7"></a>十二法比丘往白世尊。<a id="a-L8"></a>世尊集和合僧。<a id="a-L9"></a>备十功德。<a id="a-LA"></a>佛为沙门结戒。<a id="a-LB"></a>若比丘作三衣与如来等者。<a id="a-LC"></a>贝逸提。<a id="a-LD"></a>如来衣者长九肘。<a id="a-LE"></a>广六肘。<a id="a-LF"></a>此是如来衣(比丘自用肘广三肘长五肘)九十竟。</p>
 </body>
</html>