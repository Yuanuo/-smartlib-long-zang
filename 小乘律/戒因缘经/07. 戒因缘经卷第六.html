<!doctype html>
<html id="z3IBVASrl" data-ver="907">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="小乘律">
  <meta period="姚秦">
 </head>
 <body>
  <h1 id="a1">戒因缘经卷第六</h1>
  <h2 id="a2">鼻奈耶卷第六</h2>
  <h2 id="a3">阿尼竭法第三</h2>
  <p id="a4">佛世尊游舍卫国祇树给孤独园。<a id="a-5"></a>时尊者迦留陀夷数至浮带优婆夷舍。<a id="a-6"></a>无人屏猥处共坐。<a id="a-7"></a>时浮多优婆夷欲为不净行。<a id="a-8"></a>共一处坐。<a id="a-9"></a>时迦留陀夷可其意。<a id="a-A"></a>复恐犯戒而不从之。<a id="a-B"></a>时比舍长者见还私相语。<a id="a-C"></a>此沙门释子自称叹我精进无畴匹。<a id="a-D"></a>今与妇女在屏猥处坐。<a id="a-E"></a>必当有以。<a id="a-F"></a>诸头陀比丘往具白世尊。<a id="a-G"></a>世尊知而问优陀夷。<a id="a-H"></a>审为此事不。<a id="a-I"></a>优陀夷白佛。<a id="a-J"></a>审尔世尊。<a id="a-K"></a>世尊因此事。<a id="a-L"></a>集和合僧备十功德。<a id="a-M"></a>佛与沙门结戒。<a id="a-N"></a>若比丘与妇女屏猥处坐。<a id="a-O"></a>受妇女语。<a id="a-P"></a>说弃捐说僧决断说贝逸提。<a id="a-Q"></a>比丘坐听此三法弃捐僧决断舍。<a id="a-R"></a>堕此者。<a id="a-S"></a>阿尼竭。</p>
  <p id="aT">时迦留陀夷复更至浮带优婆夷舍。<a id="a-U"></a>共露地敷坐而坐。<a id="a-V"></a>时是优婆夷露处欲牵捉迦留陀夷身。<a id="a-W"></a>共一处坐。<a id="a-X"></a>时迦留陀夷意念欲随。<a id="a-Y"></a>复恐犯戒。<a id="a-Z"></a>诸长者见私相告语。<a id="a-a"></a>此沙门释子常自称叹精进无畴匹。<a id="a-b"></a>今共妇女露地共坐语。<a id="a-c"></a>必当有以。<a id="a-d"></a>诸头陀比丘闻往具白世尊。<a id="a-e"></a>世尊告曰。<a id="a-f"></a>若比丘共妇女露地敷坐听妇女语。<a id="a-g"></a>说二法僧伽婆施沙贝逸提。<a id="a-h"></a>若比丘听此二法者。<a id="a-i"></a>阿尼竭。</p>
  <p data-pb></p>
  <h2 id="aj">尼萨耆波逸提法第四</h2>
  <p id="ak">世尊游舍卫国祇树给孤独园。<a id="a-l"></a>时跋难陀释子贮畜衣裳积久朽败。<a id="a-m"></a>虫蠹鼠啮。<a id="a-n"></a>诸长者见各怀嫌恨。<a id="a-o"></a>自相谓言。<a id="a-p"></a>此沙门释子衣裳节俭。<a id="a-q"></a>而今贮畜衣裳积久朽败。<a id="a-r"></a>蠹虫鼠啮。<a id="a-s"></a>时诸长者见便告诸头陀比丘。<a id="a-t"></a>诸比丘不知当何报。<a id="a-u"></a>便往具白世尊。<a id="a-v"></a>世尊因此事。<a id="a-w"></a>集和合僧备十功德。<a id="a-x"></a>为沙门结戒。<a id="a-y"></a>若比丘有三衣及一日成衣。<a id="a-z"></a>得终身持。<a id="a-10"></a>若过者尼萨耆贝逸提。</p>
  <p id="a11">佛世尊游王舍城竹。<a id="a-12"></a>园迦兰陀所。<a id="a-13"></a>时摩呵罽叶住耆阇崛山。<a id="a-14"></a>时摩呵罽叶有僧小缘。<a id="a-15"></a>不着僧迦梨。<a id="a-16"></a>至竹园时天霖雨不得还。<a id="a-17"></a>上耆阇崛山明日还石室。<a id="a-18"></a>便自怀疑我不失僧迦梨。<a id="a-19"></a>婆往白世尊。<a id="a-1A"></a>世尊告曰。<a id="a-1B"></a>若比丘不着三衣及一日成衣。<a id="a-1C"></a>至他家一宿者。<a id="a-1D"></a>不持僧迦梨忧多罗僧安陀罗卫去者。<a id="a-1E"></a>除其僧使尼萨耆。<a id="a-1F"></a>波逸提。</p>
  <p id="a1G">佛世尊游舍卫国祇树给孤独园。<a id="a-1H"></a>时有达慕提那比丘尼。<a id="a-1I"></a>共诸比丘尼。<a id="a-1J"></a>于舍卫夏坐。<a id="a-1K"></a>时王波斯匿力人近此比丘尼园止住。<a id="a-1L"></a>此力人于波斯匿王所得廪食。<a id="a-1M"></a>日日博戏轻用不足供身。<a id="a-1N"></a>诸妇女衣不蔽形。<a id="a-1O"></a>此比丘尼日日闻戏笑声。<a id="a-1P"></a>明日比丘尼便往。<a id="a-1Q"></a>至力人妇女家。<a id="a-1R"></a>语诸妇女。<a id="a-1S"></a>衣何粗恶不足蔽形。<a id="a-1T"></a>妇女报。<a id="a-1U"></a>官所赐粟才足供口。<a id="a-1V"></a>不足衣带比丘尼语。<a id="a-1W"></a>汝所得赐半用作衣食。<a id="a-1X"></a>半用布施。<a id="a-1Y"></a>诸妇女答诺。<a id="a-1Z"></a>如来教时官有赐辄留半衣食。<a id="a-1a"></a>半用布施。<a id="a-1b"></a>时力人家渐渐大富。<a id="a-1c"></a>衣食丰盈。<a id="a-1d"></a>所著衣裳与人有异。<a id="a-1e"></a>诸妇女各相谓言。<a id="a-1f"></a>我等所有钱财是达慕提那比丘尼恩力。<a id="a-1g"></a>当共相率报恩。<a id="a-1h"></a>时妇女便语其夫。<a id="a-1i"></a>我等富足由达慕提那比丘尼。<a id="a-1j"></a>欲请夏四月坐一处供养。<a id="a-1k"></a>设好净饭。<a id="a-1l"></a>夫报妻大佳。<a id="a-1m"></a>时诸力人往诣达慕提那比丘尼所。<a id="a-1n"></a>头面礼足在一面坐。<a id="a-1o"></a>时比丘尼与说法。<a id="a-1p"></a>说法已默然不语。<a id="a-1q"></a>时力人从坐起。<a id="a-1r"></a>长跪叉手白比丘尼言。<a id="a-1s"></a>从今以去归佛归法归比丘僧。<a id="a-1t"></a>愿听为优婆塞尽命不杀生。<a id="a-1u"></a>愿诸阿姨受夏四月请。<a id="a-1v"></a>诸比丘尼答。<a id="a-1w"></a>今佛近在只桓。<a id="a-1x"></a>先请佛者当往受请。<a id="a-1y"></a>力人报。<a id="a-1z"></a>当往请。<a id="a-20"></a>力人便往诣祇树给孤独园。<a id="a-21"></a>头面礼足在一面坐。<a id="a-22"></a>世尊为说种种法。<a id="a-23"></a>说法已须臾退坐。<a id="a-24"></a>白世尊言。<a id="a-25"></a>愿世尊及比丘僧。<a id="a-26"></a>于此园受贫鄙。<a id="a-27"></a>夏四月坐。<a id="a-28"></a>时世尊默然受请。<a id="a-29"></a>诸力人见世尊默然许可。<a id="a-2A"></a>从坐起头面礼足。<a id="a-2B"></a>绕佛三匝。<a id="a-2C"></a>便退还家。<a id="a-2D"></a>为佛比丘僧办具饮食。<a id="a-2E"></a>供四月调。<a id="a-2F"></a>世尊知夏坐日逼。<a id="a-2G"></a>将比丘僧至彼夏坐四月。<a id="a-2H"></a>时诸力人供佛比丘僧衣裳饮食病瘦医药四月竟。<a id="a-2I"></a>诸力人得信佛非漉水不饮。<a id="a-2J"></a>常持漉水器系弓鞬侧。<a id="a-2K"></a>时王波斯匿边界叛逆。<a id="a-2L"></a>召诸力人某处叛逆。<a id="a-2M"></a>汝等当往攻伐。<a id="a-2N"></a>诸力人拜。<a id="a-2O"></a>唯如王命。<a id="a-2P"></a>时诸大臣白王言。<a id="a-2Q"></a>王遣力人至彼攻伐。<a id="a-2R"></a>不能克办。<a id="a-2S"></a>王问。<a id="a-2T"></a>何故不办。<a id="a-2U"></a>臣答。<a id="a-2V"></a>诸力人非漉水不饮。<a id="a-2W"></a>小虫尚不杀。<a id="a-2X"></a>何况能攻伐。<a id="a-2Y"></a>彼王问。<a id="a-2Z"></a>诸力人汝等将不误我事耶。<a id="a-2a"></a>力人答不审何事。<a id="a-2b"></a>王曰。<a id="a-2c"></a>闻汝等非漉水不饮。<a id="a-2d"></a>于小虫尚尔。<a id="a-2e"></a>况能攻伐大者。<a id="a-2f"></a>力人答。<a id="a-2g"></a>此小虫无过于王。<a id="a-2h"></a>若当犯王法者亦杀不置。<a id="a-2i"></a>时王便作是念。<a id="a-2j"></a>或有人净洁非漉水不饮。<a id="a-2k"></a>时诸力人便相谓言。<a id="a-2l"></a>前供养世尊比丘僧竟。<a id="a-2m"></a>未施衣。<a id="a-2n"></a>若当征行。<a id="a-2o"></a>或没不还。<a id="a-2p"></a>今曼时可共施比丘僧衣。<a id="a-2q"></a>便挝揵[木*遲]比丘云集。<a id="a-2r"></a>唯佛不来。<a id="a-2s"></a>时诸力人以衣施比丘僧。<a id="a-2t"></a>比丘僧不受。<a id="a-2u"></a>恐犯长衣。<a id="a-2v"></a>诸力人强施。<a id="a-2w"></a>诸比丘不知何答。<a id="a-2x"></a>往白世尊。<a id="a-2y"></a>世尊告曰得受衣以慈悲受。<a id="a-2z"></a>时世尊因此事。<a id="a-30"></a>与沙门结戒。<a id="a-31"></a>若比丘有三衣及一日成衣。<a id="a-32"></a>若得长衣。<a id="a-33"></a>此比丘自手受得。<a id="a-34"></a>一月着过一月与人。<a id="a-35"></a>若过一月自畜者。<a id="a-36"></a>尼萨耆波逸提。<a id="a-37"></a>时诸力人以得慈意便往征伐。<a id="a-38"></a>两敌相对即坐慈三味。<a id="a-39"></a>外敌便退。<a id="a-3A"></a>其入慈三昧者。<a id="a-3B"></a>火不能烧刀斫不入。<a id="a-3C"></a>饮毒不死不为他所杀。<a id="a-3D"></a>王波斯匿闻此力人征伐有功。<a id="a-3E"></a>重增田业。<a id="a-3F"></a>加廪赏二倍。</p>
  <p id="a3G">佛游舍卫国祇树给孤独园。<a id="a-3H"></a>尔时阿罗鞞比丘尼平旦着衣持钵。<a id="a-3I"></a>入舍卫分卫。<a id="a-3J"></a>分卫已还出城举衣钵洗足。<a id="a-3K"></a>尼师坛着肩上往诣安陀婆山。<a id="a-3L"></a>以尼师坛布一树下结跏趺坐。<a id="a-3M"></a>尔时有贼劫人已得财物。<a id="a-3N"></a>逃此山中。<a id="a-3O"></a>时有贼主信佛法众。<a id="a-3P"></a>遥见比丘尼坐树下。<a id="a-3Q"></a>禅颜貌端正诸根恬息。<a id="a-3R"></a>时此贼主见比丘尼已。<a id="a-3S"></a>倍欢喜踊跃。<a id="a-3T"></a>持一段肉来。<a id="a-3U"></a>布施比丘尼。<a id="a-3V"></a>比丘尼答。<a id="a-3W"></a>我今一食过时不餐。<a id="a-3X"></a>贼主益复欢喜。<a id="a-3Y"></a>以极细白氎一端。<a id="a-3Z"></a>裹此肉悬着树。<a id="a-3a"></a>若有沙门婆罗门取者永以施之。<a id="a-3b"></a>作是语已。<a id="a-3c"></a>便还出山。<a id="a-3d"></a>时比丘尼便思惟。<a id="a-3e"></a>贼主作此语。<a id="a-3f"></a>留[疊*毛]肉者为我故。<a id="a-3g"></a>明日平旦。<a id="a-3h"></a>比丘尼持此肉入祇树给孤独园。<a id="a-3i"></a>持肉付厨供。<a id="a-3j"></a>众比丘食还持白[疊*毛]。<a id="a-3k"></a>着肩上来出。<a id="a-3l"></a>跋难陀释子见问。<a id="a-3m"></a>阿姨何所得。<a id="a-3n"></a>此白[疊*毛]鲜明净好从何许得。<a id="a-3o"></a>可以见惠。<a id="a-3p"></a>比丘尼不逆。<a id="a-3q"></a>即以此[疊*毛]与跋难陀释子。<a id="a-3r"></a>语诸比丘。<a id="a-3s"></a>比丘尼以此[疊*毛]施我。<a id="a-3t"></a>时比丘尼便作是念。<a id="a-3u"></a>故来入城不见世尊便还者。<a id="a-3v"></a>非我礼。<a id="a-3w"></a>即往世尊所。<a id="a-3x"></a>衣裳弊坏。<a id="a-3y"></a>世尊遥见比丘尼来。<a id="a-3z"></a>顾语阿难。<a id="a-40"></a>汝取一舍衣与此比丘尼。<a id="a-41"></a>时阿难即以舍衣与比丘尼。<a id="a-42"></a>比丘尼取着前至佛所。<a id="a-43"></a>头面礼足在一面住。<a id="a-44"></a>世尊为说法。<a id="a-45"></a>说法已。<a id="a-46"></a>世尊告曰。<a id="a-47"></a>汝还所在今正是时。<a id="a-48"></a>即头面礼佛足而去。<a id="a-49"></a>比丘尼去不久。<a id="a-4A"></a>佛问阿难。<a id="a-4B"></a>此比丘尼衣何以弊坏。<a id="a-4C"></a>阿难白佛。<a id="a-4D"></a>此比丘尼向有一端白[疊*毛]。<a id="a-4E"></a>跋难陀夺去。<a id="a-4F"></a>尔时世尊因此事。<a id="a-4G"></a>集和合僧。<a id="a-4H"></a>告诸比丘。<a id="a-4I"></a>云何比丘此比丘尼衣裳弊坏。<a id="a-4J"></a>而夺其[疊*毛]。<a id="a-4K"></a>世尊无数方便诲责已。<a id="a-4L"></a>与沙门结戒。<a id="a-4M"></a>若比丘非亲里比丘尼夺衣取衣。<a id="a-4N"></a>及从丐者。<a id="a-4O"></a>除其贸易。<a id="a-4P"></a>尼萨耆波逸提。</p>
  <p id="a4Q">佛世尊游舍卫国祇树给孤独园。<a id="a-4R"></a>尔时迦留陀夷往与崛多比丘尼知识。<a id="a-4S"></a>别行二月分卫。<a id="a-4T"></a>二月分卫已。<a id="a-4U"></a>渐还至舍卫。<a id="a-4V"></a>时崛多比丘尼闻迦留陀夷分卫已讫还至舍卫。<a id="a-4W"></a>比丘尼便澡浴身体。<a id="a-4X"></a>以香油涂首粉黛妆面。<a id="a-4Y"></a>治齿鹄白着新衣裳。<a id="a-4Z"></a>往诣迦留陀夷所。<a id="a-4a"></a>头面礼足在其前坐。<a id="a-4b"></a>熟视迦留陀夷。<a id="a-4c"></a>迦留陀夷亦复熟视比丘尼。<a id="a-4d"></a>迦留陀夷从坐起。<a id="a-4e"></a>单着泥洹僧在前行。<a id="a-4f"></a>时比丘尼亦单着一衣。<a id="a-4g"></a>逐迦留陀夷后行不欲身相触。<a id="a-4h"></a>何以故。<a id="a-4i"></a>畏犯戒。<a id="a-4j"></a>迦留陀夷淫意炽盛。<a id="a-4k"></a>便踞地失精。<a id="a-4l"></a>污泥洹僧。<a id="a-4m"></a>比丘尼以知失精。<a id="a-4n"></a>时比丘尼更取一泥洹僧。<a id="a-4o"></a>贸持去浣。<a id="a-4p"></a>迦留陀夷更着衣已。<a id="a-4q"></a>便与使浣。<a id="a-4r"></a>比丘尼取此衣屏处浣。<a id="a-4s"></a>取浣汁饮半半从下灌。<a id="a-4t"></a>即觉有娠。<a id="a-4u"></a>还所在身渐渐大。<a id="a-4v"></a>诸比丘尼骂。<a id="a-4w"></a>咄恶比丘尼。<a id="a-4x"></a>汝非晚作比丘尼。<a id="a-4y"></a>小小入道。<a id="a-4z"></a>此何由而得。<a id="a-50"></a>诸比丘尼善责数之。<a id="a-51"></a>时崛多比丘尼具说本末。<a id="a-52"></a>诸比丘尼不知当何为。<a id="a-53"></a>往具白世尊世尊告曰。<a id="a-54"></a>汝等莫呼此崛多比丘尼犯戒。<a id="a-55"></a>何以故。<a id="a-56"></a>此清净梵行莫恶意向崛多比丘尼。<a id="a-57"></a>迳八月九月中生一男儿。<a id="a-58"></a>颜貌端正。<a id="a-59"></a>诸比丘尼闻生男儿。<a id="a-5A"></a>往具白世尊。<a id="a-5B"></a>世尊因此与比丘尼结戒。<a id="a-5C"></a>一比丘尼不得独宿。<a id="a-5D"></a>有二比丘尼得宿。<a id="a-5E"></a>不得与男子宿。<a id="a-5F"></a>得与崛多比丘尼共宿。<a id="a-5G"></a>诸比丘尼白佛。<a id="a-5H"></a>世尊。<a id="a-5I"></a>向者教不得与男子同室宿。<a id="a-5J"></a>此今有儿当云何宿。<a id="a-5K"></a>世尊。<a id="a-5L"></a>世尊告曰。<a id="a-5M"></a>儿未断乳得与宿。<a id="a-5N"></a>断乳后不得与宿。<a id="a-5O"></a>诸比丘尼受教已退还。<a id="a-5P"></a>时世尊因此事。<a id="a-5Q"></a>集和合僧。<a id="a-5R"></a>佛为沙门结戒。<a id="a-5S"></a>若比丘非亲里比丘尼。<a id="a-5T"></a>与故衣浣者染碾令光出者。<a id="a-5U"></a>尼萨耆波逸提。</p>
  <p id="a5V">佛世尊游舍卫国祇树给孤独园。<a id="a-5W"></a>时六群比丘数数至长者家。<a id="a-5X"></a>丐衣裳。<a id="a-5Y"></a>诸长者嫌其数烦。<a id="a-5Z"></a>还相谓言。<a id="a-5a"></a>此沙门释子自言精进。<a id="a-5b"></a>我等先既未许当与衣裳。<a id="a-5c"></a>数数至此丐衣裳。<a id="a-5d"></a>十二法比丘闻便往白世尊。<a id="a-5e"></a>世尊告曰。<a id="a-5f"></a>若比丘非亲里长者长者妇。<a id="a-5g"></a>强逼丐衣。<a id="a-5h"></a>舍堕。<a id="a-5i"></a>或得丐衣被贼。<a id="a-5j"></a>或失衣或被火。<a id="a-5k"></a>或衣朽败。<a id="a-5l"></a>或王夺得。<a id="a-5m"></a>至长者长者妇家丐衣。<a id="a-5n"></a>如所失取。<a id="a-5o"></a>比丘若长取者。<a id="a-5p"></a>舍堕。</p>
  <p id="a5q">佛世尊游舍卫国祇树给孤独园。<a id="a-5r"></a>有一长者妇。<a id="a-5s"></a>与跋难陀释子作衣。<a id="a-5t"></a>时跋难陀闻某甲长者妇与我作衣。<a id="a-5u"></a>即往至其家。<a id="a-5v"></a>作是语。<a id="a-5w"></a>卿若与我作衣极令好。<a id="a-5x"></a>持用施我。<a id="a-5y"></a>时长者即好作而与。<a id="a-5z"></a>来至房中自誉语诸比丘。<a id="a-60"></a>某甲长者与我作此好衣。<a id="a-61"></a>诸比丘默然不知当云何答。<a id="a-62"></a>便往具白世尊。<a id="a-63"></a>世尊告曰。<a id="a-64"></a>若比丘闻他与作衣先未许。<a id="a-65"></a>便往经营。<a id="a-66"></a>教令极好。<a id="a-67"></a>作与我而取者。<a id="a-68"></a>舍堕。</p>
  <p id="a69">佛在舍卫国祇树给孤独园。<a id="a-6A"></a>有二家长者。<a id="a-6B"></a>与跋难陀作衣。<a id="a-6C"></a>时跋难陀闻二家长者与作衣。<a id="a-6D"></a>往至彼家。<a id="a-6E"></a>便作是语。<a id="a-6F"></a>善哉长者。<a id="a-6G"></a>若与我作衣者不足。<a id="a-6H"></a>各作可合作一领佳者。<a id="a-6I"></a>时长者坏二为一。<a id="a-6J"></a>成而与之。<a id="a-6K"></a>还至僧中。<a id="a-6L"></a>自贡高语诸比丘。<a id="a-6M"></a>某二长者破二衣作一衣。<a id="a-6N"></a>持用施我。<a id="a-6O"></a>诸比丘不知当何答。<a id="a-6P"></a>往白世尊。<a id="a-6Q"></a>世尊告曰。<a id="a-6R"></a>若比丘非亲里长者妇女。<a id="a-6S"></a>先来许与作二领衣。<a id="a-6T"></a>使破为一而取者。<a id="a-6U"></a>舍堕。</p>
  <p id="a6V">佛游舍卫国祇树给孤独园。<a id="a-6W"></a>忧填王闻舍卫比丘衣被俭恶。<a id="a-6X"></a>即遣婆罗门。<a id="a-6Y"></a>使持衣直至舍卫与诸比丘。<a id="a-6Z"></a>诸比丘不取。<a id="a-6a"></a>世尊不许取衣。<a id="a-6b"></a>直已成衣者便取。<a id="a-6c"></a>使人问比丘。<a id="a-6d"></a>诸贤无有人能买衣者那。<a id="a-6e"></a>诸比丘答无人。<a id="a-6f"></a>比丘不知当云何。<a id="a-6g"></a>即具白世尊。<a id="a-6h"></a>世尊因此事。<a id="a-6i"></a>集和合僧备十功德。<a id="a-6j"></a>世尊为沙门结戒。<a id="a-6k"></a>世尊告比丘。<a id="a-6l"></a>比丘欲买衣。<a id="a-6m"></a>当借近知识守园人。<a id="a-6n"></a>若五戒贤者。<a id="a-6o"></a>此比丘言。<a id="a-6p"></a>此买衣人。<a id="a-6q"></a>此非买衣人。<a id="a-6r"></a>因直诣市市衣。<a id="a-6s"></a>此人若至市若钱肆。<a id="a-6t"></a>金银肆。<a id="a-6u"></a>铜铁肆。<a id="a-6v"></a>绵绢丝肆。<a id="a-6w"></a>使人于中坐。<a id="a-6x"></a>比丘当四往五往六往。<a id="a-6y"></a>默然在前立。<a id="a-6z"></a>得者善。<a id="a-70"></a>若过六更往求者。<a id="a-71"></a>舍堕。<a id="a-72"></a>若不得衣当自往。<a id="a-73"></a>若遣信至得物家前所施衣直。<a id="a-74"></a>因信来者。<a id="a-75"></a>某甲比丘竟不得还自往索。<a id="a-76"></a>莫谓比丘得。<a id="a-77"></a>莫费散物。<a id="a-78"></a>佛游舍卫国祇树给孤独园。<a id="a-79"></a>时六群比丘取拘施用作新卧具。<a id="a-7A"></a>诸长者见此。<a id="a-7B"></a>沙门释子不贪好取。<a id="a-7C"></a>拘施作此卧具。<a id="a-7D"></a>与王长者有何异。<a id="a-7E"></a>诸十二法比丘闻往白世尊。<a id="a-7F"></a>世尊告曰。<a id="a-7G"></a>若比丘以拘施新作卧具者。<a id="a-7H"></a>舍堕(拘施丝布)此六群比丘纯用黑羊毛。<a id="a-7I"></a>作新卧具。<a id="a-7J"></a>世尊告曰。<a id="a-7K"></a>不得用纯黑羊毛作卧具。<a id="a-7L"></a>作卧具者。<a id="a-7M"></a>舍堕。<a id="a-7N"></a>时六群比丘复以纯白羊毛作卧具。<a id="a-7O"></a>世尊告曰。<a id="a-7P"></a>不得以纯白羊毛作卧具。<a id="a-7Q"></a>若作卧具者。<a id="a-7R"></a>两分黑羊毛。<a id="a-7S"></a>三分白羊毛。<a id="a-7T"></a>四分牻若违限作者。<a id="a-7U"></a>舍堕。<a id="a-7V"></a>此六群比丘弃故卧具。<a id="a-7W"></a>作新卧具诸十二法比丘闻便往白世尊。<a id="a-7X"></a>世尊告曰。<a id="a-7Y"></a>若比丘作卧具当满六岁。<a id="a-7Z"></a>六岁已还舍更作者。<a id="a-7a"></a>舍堕。<a id="a-7b"></a>若大坏败。<a id="a-7c"></a>当白众。<a id="a-7d"></a>众许者得作。<a id="a-7e"></a>若不许而作者。<a id="a-7f"></a>舍堕。<a id="a-7g"></a>佛游舍卫国祇树给孤独园。<a id="a-7h"></a>时跋难陀释子新作尼师檀。<a id="a-7i"></a>故者捐弃。<a id="a-7j"></a>诸比丘见便往白世尊。<a id="a-7k"></a>世尊告曰。<a id="a-7l"></a>若比丘新作坐具。<a id="a-7m"></a>取故者缘。<a id="a-7n"></a>缘四边以乱其色。<a id="a-7o"></a>若不取故缘。<a id="a-7p"></a>缘四边者。<a id="a-7q"></a>舍堕。</p>
  <p id="a7r">佛世尊游舍卫国祇树给孤独园。<a id="a-7s"></a>尔时有忧陀夷。<a id="a-7t"></a>与众多比丘从拘萨罗至舍卫国。<a id="a-7u"></a>道逢贾客。<a id="a-7v"></a>驱车策马大载毳至舍卫国。<a id="a-7w"></a>时道中多贼寇。<a id="a-7x"></a>诸比丘语贾客。<a id="a-7y"></a>我等欲与汝为伴至舍卫国。<a id="a-7z"></a>诸贾客报亦相贪为侣。<a id="a-80"></a>诸比丘畏尘土坌体。<a id="a-81"></a>常在后行。<a id="a-82"></a>有一贾客车轴折。<a id="a-83"></a>语诸同伴。<a id="a-84"></a>汝等众众与我致少毳。<a id="a-85"></a>诸同伴语。<a id="a-86"></a>吾己分尚不能致。<a id="a-87"></a>况能致汝物。<a id="a-88"></a>便舍前进。<a id="a-89"></a>时此贾客对毳愁闷坐。<a id="a-8A"></a>须臾间。<a id="a-8B"></a>诸比丘至。<a id="a-8C"></a>时此贾客以毳布施比丘僧。<a id="a-8D"></a>诸比丘各各分持而去。<a id="a-8E"></a>时此路当由一城里过。<a id="a-8F"></a>路侧人民语比丘言。<a id="a-8G"></a>此毳为索几许毳为贵贱。<a id="a-8H"></a>贸易何物。<a id="a-8I"></a>辛苦担负获何等利。<a id="a-8J"></a>其中十二法比丘闻此语。<a id="a-8K"></a>不知当何答。<a id="a-8L"></a>前至舍卫具白世尊。<a id="a-8M"></a>世尊告曰。<a id="a-8N"></a>若比丘行路人施羊毛。<a id="a-8O"></a>得持行三由延。<a id="a-8P"></a>若过者。<a id="a-8Q"></a>舍堕。<a id="a-8R"></a>佛游舍卫国祇树给孤独园。<a id="a-8S"></a>时迦留陀夷所得毳分与诸比丘尼。<a id="a-8T"></a>与我浣择染为色。<a id="a-8U"></a>迦留陀夷波斯匿王善知识。<a id="a-8V"></a>末利夫人阿阇梨。<a id="a-8W"></a>诸比丘尼不违语。<a id="a-8X"></a>与取毳浣择染妨诵经禀受。<a id="a-8Y"></a>大爱道瞿昙弥往具白世尊世尊告曰。<a id="a-8Z"></a>若比丘非亲里比丘尼。<a id="a-8a"></a>与羊毛浣择染者。<a id="a-8b"></a>舍堕。</p>
  <p id="a8c">佛世尊游鞞舍离猕猴江石台所。<a id="a-8d"></a>时跋难陀释子平旦着衣持钵。<a id="a-8e"></a>入鞞舍离分卫。<a id="a-8f"></a>时鞞舍离城内有诸童子。<a id="a-8g"></a>住街巷头。<a id="a-8h"></a>遥见跋难陀释子来。<a id="a-8i"></a>还相谓言。<a id="a-8j"></a>此跋难陀是凶横恶比丘。<a id="a-8k"></a>我等取金银试着道头。<a id="a-8l"></a>若取者我等当捉牵向耆老。<a id="a-8m"></a>时跋难陀释子寻到其所。<a id="a-8n"></a>便取此金银。<a id="a-8o"></a>诸童子来前牵捉。<a id="a-8p"></a>汝为比丘。<a id="a-8q"></a>何以不与取金银。<a id="a-8r"></a>跋难陀答。<a id="a-8s"></a>我亦不盗此落堕地。<a id="a-8t"></a>我取之。<a id="a-8u"></a>便将诣耆老所。<a id="a-8v"></a>童子语耆老。<a id="a-8w"></a>此比丘盗我金银。<a id="a-8x"></a>诸耆老尽信佛法众。<a id="a-8y"></a>语此童子言。<a id="a-8z"></a>此沙门释子信不盗汝金银。<a id="a-90"></a>复语跋难陀。<a id="a-91"></a>贤严还舍莫复更为。<a id="a-92"></a>跋难陀即还。<a id="a-93"></a>语诸比丘。<a id="a-94"></a>诸比丘不知当何答。<a id="a-95"></a>往具白世尊。<a id="a-96"></a>世尊告曰。<a id="a-97"></a>若比丘若手捉金银。<a id="a-98"></a>教他捉者。<a id="a-99"></a>舍堕。</p>
  <p id="a9A">佛游舍卫国祇树给孤独园。<a id="a-9B"></a>时跋难陀释子坐肆贩卖金银求利。<a id="a-9C"></a>诸长者嫌自相谓言。<a id="a-9D"></a>此沙门释子自坐肆贩卖金银求利。<a id="a-9E"></a>与彼贾客有何异。<a id="a-9F"></a>十二法比丘闻往白世尊。<a id="a-9G"></a>世尊告曰。<a id="a-9H"></a>若比丘坐肆贩卖金银求利。<a id="a-9I"></a>与世人不别者。<a id="a-9J"></a>舍堕。</p>
  <p id="a9K">佛世尊游舍卫国祇树给孤独园。<a id="a-9L"></a>时跋难陀释子复侠杂物分一为二而行货卖。<a id="a-9M"></a>诸长者见自相谓言。<a id="a-9N"></a>此沙门释子自称精进。<a id="a-9O"></a>怀杂物而行货卖。<a id="a-9P"></a>欲活谁命。<a id="a-9Q"></a>十二法比丘往具白世尊。<a id="a-9R"></a>世尊因此事。<a id="a-9S"></a>集和合僧备十功德。<a id="a-9T"></a>世尊为沙门结戒。<a id="a-9U"></a>若比丘侠种种物行市货卖者。<a id="a-9V"></a>舍堕。</p>
  <p id="a9W">佛世尊游舍卫国祇树给孤独园。<a id="a-9X"></a>尔时跋难陀释子与一坐肆卖香。<a id="a-9Y"></a>小儿相识。<a id="a-9Z"></a>肆上有一摩尼钵。<a id="a-9a"></a>跋难陀释子见语小儿言。<a id="a-9b"></a>此钵甚好。<a id="a-9c"></a>可以施我。<a id="a-9d"></a>即以盛满饭而施。<a id="a-9e"></a>持此钵诣只桓。<a id="a-9f"></a>语诸比丘。<a id="a-9g"></a>我每出行吉无不利。<a id="a-9h"></a>过香肆前有一小儿。<a id="a-9i"></a>以此钵布施我。<a id="a-9j"></a>诸比丘闻语。<a id="a-9k"></a>云何比丘当畜长钵。<a id="a-9l"></a>即往具白世尊。<a id="a-9m"></a>世尊告曰。<a id="a-9n"></a>若比丘得长钵不得过十宿。<a id="a-9o"></a>若过十宿不舍者。<a id="a-9p"></a>舍堕。</p>
  <p id="a9q">佛世尊游王舍城竹园迦兰陀所。<a id="a-9r"></a>尔时长者树提遣子弟入海采宝。<a id="a-9s"></a>得牛头栴檀一枚还来诣家。<a id="a-9t"></a>子弟便作是念。<a id="a-9u"></a>我当持往献长者树提。<a id="a-9v"></a>即以上之。<a id="a-9w"></a>长者藏中栴檀甚多。<a id="a-9x"></a>虽得此栴檀不以着意。<a id="a-9y"></a>即敕巧师刻以作钵。<a id="a-9z"></a>竖大长木去地十仞。<a id="a-A0"></a>举钵置上。<a id="a-A1"></a>发心念言。<a id="a-A2"></a>其有沙门婆罗门。<a id="a-A3"></a>不施梯阁能得取者。<a id="a-A4"></a>便以与之。<a id="a-A5"></a>时富兰迦葉闻长者树提与我作好栴檀钵。<a id="a-A6"></a>即往诣其舍。<a id="a-A7"></a>便语树提长者。<a id="a-A8"></a>审作栴檀钵。<a id="a-A9"></a>用施我耶。<a id="a-AA"></a>长者报。<a id="a-AB"></a>我不为一人作。<a id="a-AC"></a>今竖大长木去地十仞。<a id="a-AD"></a>钵在其上。<a id="a-AE"></a>其有沙门婆罗门。<a id="a-AF"></a>不施梯阁能得取者。<a id="a-AG"></a>便以施之。<a id="a-AH"></a>富兰迦葉便作是念。<a id="a-AI"></a>无此神足能得彼钵。<a id="a-AJ"></a>即从坐起振迅头而去。<a id="a-AK"></a>寻后摩呵离瞿耶楼阿夷湍波休迦栴先毗卢持尼犍弗。<a id="a-AL"></a>来诣树提长者舍。<a id="a-AM"></a>语长者言审与我作栴檀钵耶。<a id="a-AN"></a>长者答我不为一人作。<a id="a-AO"></a>今竖长木去地十仞。<a id="a-AP"></a>钵在其上。<a id="a-AQ"></a>其有沙门婆罗门。<a id="a-AR"></a>不施梯阁能得取者。<a id="a-AS"></a>便以施之。<a id="a-AT"></a>六师复作是念。<a id="a-AU"></a>无此神足得取彼钵。<a id="a-AV"></a>即从坐起振迅头去。<a id="a-AW"></a>时尊者宾头卢。<a id="a-AX"></a>闻树提长者作栴檀钵。<a id="a-AY"></a>竖大长木去地十仞。<a id="a-AZ"></a>若有沙门婆罗门。<a id="a-Aa"></a>不施梯阁能得取者。<a id="a-Ab"></a>便以施之。<a id="a-Ac"></a>时尊者宾头卢。<a id="a-Ad"></a>往诣尊者目犍连所。<a id="a-Ae"></a>头面礼足在一面坐。<a id="a-Af"></a>宾头卢曰。<a id="a-Ag"></a>目犍连当知。<a id="a-Ah"></a>树提长者造栴檀钵。<a id="a-Ai"></a>竖大长本去地十仞。<a id="a-Aj"></a>以钵置上。<a id="a-Ak"></a>若有沙门婆罗门。<a id="a-Al"></a>不施梯阁能得取者。<a id="a-Am"></a>便以与之。<a id="a-An"></a>世尊常叹声闻之中目犍连神足第一。<a id="a-Ao"></a>可往取之。<a id="a-Ap"></a>时目连答。<a id="a-Aq"></a>以木钵故现神足乎。<a id="a-Ar"></a>以是故。<a id="a-As"></a>我不往取。<a id="a-At"></a>时尊者宾头卢。<a id="a-Au"></a>即还房中。<a id="a-Av"></a>明日平旦着衣持钵。<a id="a-Aw"></a>上下齐整不左右顾视。<a id="a-Ax"></a>如擎油钵。<a id="a-Ay"></a>念不分散端摄五根。<a id="a-Az"></a>如牛被驾。<a id="a-B0"></a>往诣树提长者舍。<a id="a-B1"></a>长者遥见尊者宾头卢来行步安详。<a id="a-B2"></a>被僧伽梨捉钵持杖。<a id="a-B3"></a>即起出迎。<a id="a-B4"></a>叉手白言。<a id="a-B5"></a>善来宾头卢。<a id="a-B6"></a>久不来。<a id="a-B7"></a>此圣体轻强不。<a id="a-B8"></a>可于此坐。<a id="a-B9"></a>时尊者宾头卢即坐。<a id="a-BA"></a>树提长者头面礼足在一面坐。<a id="a-BB"></a>宾头卢问长者。<a id="a-BC"></a>闻汝作栴檀钵。<a id="a-BD"></a>竖大长木举钵着上。<a id="a-BE"></a>其有沙门婆罗门。<a id="a-BF"></a>不施梯阁能得取者。<a id="a-BG"></a>便以施之。<a id="a-BH"></a>为实尔不。<a id="a-BI"></a>长者答曰。<a id="a-BJ"></a>审有此语。<a id="a-BK"></a>时宾头卢不起于座。<a id="a-BL"></a>遥申手取钵。<a id="a-BM"></a>长者见此神变欢喜踊跃。<a id="a-BN"></a>长者白言。<a id="a-BO"></a>愿借此钵入舍盛饭。<a id="a-BP"></a>即入盛满羹饭授与宾头卢。<a id="a-BQ"></a>宾头卢即起诣竹园迦兰陀所。<a id="a-BR"></a>语诸比丘。<a id="a-BS"></a>我向者至树提长者家。<a id="a-BT"></a>大长木头取此钵。<a id="a-BU"></a>诸比丘闻不知何答。<a id="a-BV"></a>往具白世尊。<a id="a-BW"></a>世尊知而问宾头卢。<a id="a-BX"></a>汝审为此事耶。<a id="a-BY"></a>审尔世尊。<a id="a-BZ"></a>世尊告曰。<a id="a-Ba"></a>云何比丘坐小木钵。<a id="a-Bb"></a>自现神足。<a id="a-Bc"></a>宾头卢。<a id="a-Bd"></a>我今摈汝。<a id="a-Be"></a>终身不得般泥洹。<a id="a-Bf"></a>不得住阎浮提。<a id="a-Bg"></a>时尊者宾头卢受世尊摈。<a id="a-Bh"></a>从坐起。<a id="a-Bi"></a>头面礼足绕三匝而去。<a id="a-Bj"></a>时世尊见宾头卢去不久。<a id="a-Bk"></a>集和合僧为沙门结戒。<a id="a-Bl"></a>若比丘恒自食钵破为五分缀用。<a id="a-Bm"></a>若更求好者。<a id="a-Bn"></a>舍堕。<a id="a-Bo"></a>比丘得新钵。<a id="a-Bp"></a>当持故者还比丘僧。<a id="a-Bq"></a>比丘僧持新者。<a id="a-Br"></a>授此比丘。<a id="a-Bs"></a>终身持坏乃止。<a id="a-Bt"></a>时宾头卢还房收摄什物。<a id="a-Bu"></a>即坐三昧没阎浮提。<a id="a-Bv"></a>出拘耶尼。<a id="a-Bw"></a>于彼夏坐中授五百优婆塞五百优婆夷戒。<a id="a-Bx"></a>五百弟子授具足戒。<a id="a-By"></a>起五百塔婆。<a id="a-Bz"></a>五百房荐席床。<a id="a-C0"></a>拘遥枕各五百宾头卢于拘耶尼。<a id="a-C1"></a>而作佛事。<a id="a-C2"></a>佛在释只瘦迦维罗卫尼拘陀园。<a id="a-C3"></a>时诸释种别有织衣坊。<a id="a-C4"></a>时六群比丘从诸长者乞求綖来至亲里释家。<a id="a-C5"></a>语可敕织坊与我织成作衣。<a id="a-C6"></a>时诸织人既不得价。<a id="a-C7"></a>又不得食。<a id="a-C8"></a>各怨恨言。<a id="a-C9"></a>此沙门释子强以力逼迫。<a id="a-CA"></a>使我织衣。<a id="a-CB"></a>十二法比丘便往具白世尊。<a id="a-CC"></a>世尊告曰。<a id="a-CD"></a>若比丘诣长者家。<a id="a-CE"></a>乞綖缕强使非亲里织作衣者。<a id="a-CF"></a>舍堕。<a id="a-CG"></a>佛在释只瘦迦维罗卫尼拘陀园尔时迦维罗卫释种与跋难陀释子织衣。<a id="a-CH"></a>跋难陀闻释种与我作衣。<a id="a-CI"></a>即往诣织坊。<a id="a-CJ"></a>语织人言。<a id="a-CK"></a>汝知不。<a id="a-CL"></a>与我织此衣极令好妙。<a id="a-CM"></a>我分卫饭食以相供给。<a id="a-CN"></a>时跋难陀语诸比丘。<a id="a-CO"></a>比丘不知当何答。<a id="a-CP"></a>便往具白世尊。<a id="a-CQ"></a>世尊告曰。<a id="a-CR"></a>若比丘先未然许。<a id="a-CS"></a>窃至作房语织人言。<a id="a-CT"></a>好织此衣极令使妙。<a id="a-CU"></a>我当分卫以相供给。<a id="a-CV"></a>若得衣者。<a id="a-CW"></a>舍堕。<a id="a-CX"></a>佛在舍卫国祇树给孤独园尔时跋难陀有一弟子。<a id="a-CY"></a>戒行纯备。<a id="a-CZ"></a>跋难陀素性喜治生贾贩。<a id="a-Ca"></a>作是念。<a id="a-Cb"></a>我此弟子足供手力。<a id="a-Cc"></a>即以衣一领布施弟子。<a id="a-Cd"></a>尔时世尊于夏坐竟。<a id="a-Ce"></a>将诸比丘着衣持钵。<a id="a-Cf"></a>普行分卫。<a id="a-Cg"></a>跋难陀弟子辞索从佛。<a id="a-Ch"></a>而不肯放。<a id="a-Ci"></a>弟子报是非当去。<a id="a-Cj"></a>跋难陀语弟子。<a id="a-Ck"></a>我所以与汝衣者。<a id="a-Cl"></a>事须手力故。<a id="a-Cm"></a>若欲去者留此衣。<a id="a-Cn"></a>即前强夺。<a id="a-Co"></a>弟子涕泣。<a id="a-Cp"></a>诣如来所头面礼足。<a id="a-Cq"></a>具白世尊。<a id="a-Cr"></a>世尊告曰。<a id="a-Cs"></a>若比丘与比丘衣。<a id="a-Ct"></a>后便嗔恚强力还夺。<a id="a-Cu"></a>若教人夺比丘取此衣来。<a id="a-Cv"></a>我不与汝。<a id="a-Cw"></a>此比丘当还衣。<a id="a-Cx"></a>彼比丘取衣者。<a id="a-Cy"></a>舍堕。</p>
  <p id="aCz">佛世尊游舍卫国祇树给孤独园。<a id="a-D0"></a>尔时世尊及比丘僧在舍卫夏坐。<a id="a-D1"></a>尔时比丘于岁里人施衣。<a id="a-D2"></a>诸比丘不取。<a id="a-D3"></a>往白世尊。<a id="a-D4"></a>世尊告曰。<a id="a-D5"></a>若比丘于岁里人施衣。<a id="a-D6"></a>当善意受莫逆檀越意。<a id="a-D7"></a>佛因此事。<a id="a-D8"></a>世尊为沙门结戒。<a id="a-D9"></a>十日未至岁比丘得衣。<a id="a-DA"></a>即当受。<a id="a-DB"></a>若得新衣应停至岁。<a id="a-DC"></a>过十日当用施人。<a id="a-DD"></a>若留者舍堕。</p>
  <p id="aDE">佛世尊在舍卫国祇树给孤独园。<a id="a-DF"></a>时尊者婆覆常阿练儿(空处也)留僧伽梨入舍卫国。<a id="a-DG"></a>还所在失僧伽梨。<a id="a-DH"></a>便语诸比丘。<a id="a-DI"></a>我入舍卫城后失僧伽梨。<a id="a-DJ"></a>诸比丘不知当云何答。<a id="a-DK"></a>往具白世尊。<a id="a-DL"></a>世尊告曰。<a id="a-DM"></a>三月后一月阿练儿。<a id="a-DN"></a>比丘住空闲处。<a id="a-DO"></a>欲有所至前有虎狼盗贼。<a id="a-DP"></a>此比丘从空闲处。<a id="a-DQ"></a>以三衣送寄城内。<a id="a-DR"></a>此比丘行得六宿离三衣。<a id="a-DS"></a>若过六宿。<a id="a-DT"></a>舍堕。</p>
  <p id="aDU">佛世尊游舍卫国祇树给孤独园。<a id="a-DV"></a>时毗舍佉无夷罗母请佛及比丘僧。<a id="a-DW"></a>即夜施设饭具。<a id="a-DX"></a>明日敷坐。<a id="a-DY"></a>遣一使人至祇树给孤独园。<a id="a-DZ"></a>白佛及僧。<a id="a-Da"></a>饭食已办今时已到。<a id="a-Db"></a>时此使人即到只桓。<a id="a-Dc"></a>值诸比丘露地洗浴像尼揵子。<a id="a-Dd"></a>使人便作是念。<a id="a-De"></a>此间无有沙门释子。<a id="a-Df"></a>纯尼揵子满只桓中。<a id="a-Dg"></a>即还白。<a id="a-Dh"></a>无有沙门释子。<a id="a-Di"></a>一切尽尼揵子满只桓中。<a id="a-Dj"></a>毗舍佉得道迹聪明人。<a id="a-Dk"></a>便作是念。<a id="a-Dl"></a>比丘僧必当露地浴。<a id="a-Dm"></a>复重遣往白佛及僧食具已办。<a id="a-Dn"></a>今正是时。<a id="a-Do"></a>使便往白佛。<a id="a-Dp"></a>将比丘僧至毗舍佉舍。<a id="a-Dq"></a>各次第坐。<a id="a-Dr"></a>坐定自手行澡水布种种食。<a id="a-Ds"></a>比丘僧食竟。<a id="a-Dt"></a>行澡水已在一面坐。<a id="a-Du"></a>以向者事具白世尊。<a id="a-Dv"></a>愿世尊听施比丘舍赖。<a id="a-Dw"></a>世尊即许。<a id="a-Dx"></a>佛达嚫而去到只桓。<a id="a-Dy"></a>因此事为比丘结戒。<a id="a-Dz"></a>春一月过比丘当作遮雨舍赖。<a id="a-E0"></a>半月一月得持。<a id="a-E1"></a>若过者舍堕(少未至岁一月)</p>
  <p id="aE2">佛世尊游舍卫国祇树给孤独园。<a id="a-E3"></a>尔时尊者夜舍与大比丘僧游拘萨罗界。<a id="a-E4"></a>长者婆罗门普识夜舍。<a id="a-E5"></a>供养比丘僧饭饼甘馔及白氎。<a id="a-E6"></a>施比丘僧。<a id="a-E7"></a>达嚫所得物夜舍持入已。<a id="a-E8"></a>诸比丘见自相谓言。<a id="a-E9"></a>此比丘云何取比丘僧物。<a id="a-EA"></a>即往白世尊。<a id="a-EB"></a>世尊告曰。<a id="a-EC"></a>若比丘知是比丘僧物。<a id="a-ED"></a>自入已檀越欲施比丘僧物。<a id="a-EE"></a>求以入已。<a id="a-EF"></a>舍堕。<a id="a-EG"></a>佛游舍卫国祇树给孤独园。<a id="a-EH"></a>时尊者必陵伽婆蔡患两眼痛。<a id="a-EI"></a>诸长者婆罗门送饭食供具四种药酥麻油蜜黑石蜜。<a id="a-EJ"></a>贮积日日服。<a id="a-EK"></a>诸比丘见往具白世尊。<a id="a-EL"></a>世尊因此事。<a id="a-EM"></a>集和合僧备十功德。<a id="a-EN"></a>佛为沙门结戒。<a id="a-EO"></a>若比丘积贮四种药。<a id="a-EP"></a>不得过七日。<a id="a-EQ"></a>过者。<a id="a-ER"></a>舍堕。<a id="a-ES"></a>优波离白佛。<a id="a-ET"></a>云何名尼萨只。<a id="a-EU"></a>世尊。<a id="a-EV"></a>世尊告曰。<a id="a-EW"></a>若三失三衣更不得受。<a id="a-EX"></a>亦不得着。<a id="a-EY"></a>若贸易若丐人。<a id="a-EZ"></a>此名尼萨只贝逸提。<a id="a-Ea"></a>名烧圣道根渚人。<a id="a-Eb"></a>不得生三昧。<a id="a-Ec"></a>此名舍堕。</p>
 </body>
</html>