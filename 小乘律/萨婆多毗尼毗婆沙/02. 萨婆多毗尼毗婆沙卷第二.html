<!doctype html>
<html id="z3IBVCDsL" data-ver="1552">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="unknown">
 </head>
 <body>
  <h1 id="a1">萨婆多毗尼毗婆沙卷第二</h1>
  <h2 id="a2">七种得戒法</h2>
  <p id="a3">问曰。<a id="a-4"></a>佛在世几年便听白四羯磨受戒。<a id="a-5"></a>答曰。<a id="a-6"></a>有言。<a id="a-7"></a>佛初得道一年后听白四羯磨受具足戒。<a id="a-8"></a>有言。<a id="a-9"></a>四年后。<a id="a-A"></a>有言。<a id="a-B"></a>八年后。<a id="a-C"></a>以义而推。<a id="a-D"></a>八年者是正义也。<a id="a-E"></a>佛以二月八日弗星现时。<a id="a-F"></a>初成等正觉。<a id="a-G"></a>亦以二月八日弗星出时生。<a id="a-H"></a>以八月八日弗星出时转法轮。<a id="a-I"></a>以八月八日弗星出时取般涅槃。<a id="a-J"></a>佛初得道于七七日中。<a id="a-K"></a>游诸法门及观众生。<a id="a-L"></a>初七日八喜法门。<a id="a-M"></a>第二七日入乐法门。<a id="a-N"></a>第三七日入诸解脱。<a id="a-O"></a>第四七日游入大舍。<a id="a-P"></a>第五七日入逆顺观十二因缘。<a id="a-Q"></a>第六七日重复游历前诸法门。<a id="a-R"></a>第七七日观诸众生应受化者。<a id="a-S"></a>问曰。<a id="a-T"></a>佛三阿僧祇劫习菩萨行。<a id="a-U"></a>为成佛道度诸众生。<a id="a-V"></a>何故四十九日游诸法门而不度耶。<a id="a-W"></a>答曰。<a id="a-X"></a>佛先自安身而后度彼。<a id="a-Y"></a>是故游诸法门以自娱乐。<a id="a-Z"></a>令身心调适后度众生。<a id="a-a"></a>又为憍陈如五人根未熟故。<a id="a-b"></a>又为佛法尊重故。<a id="a-c"></a>详而后说。<a id="a-d"></a>又为满梵天王本愿故。<a id="a-e"></a>梵天王本愿。<a id="a-f"></a>成佛道时要先请佛转于法轮。<a id="a-g"></a>是故待梵天王请而后说法。<a id="a-h"></a>过七七日佛即生念。<a id="a-i"></a>令梵天王知。<a id="a-j"></a>尔时梵王。<a id="a-k"></a>如屈伸臂顷。<a id="a-l"></a>于色界没来至佛所。<a id="a-m"></a>请转法轮。<a id="a-n"></a>佛受彼请已。<a id="a-o"></a>然后观诸众生谁应度者。<a id="a-p"></a>譬如大龙从大海出令密云弥布欲注大雨。<a id="a-q"></a>观阎浮提何处国土应可雨者。<a id="a-r"></a>佛亦如是。<a id="a-s"></a>从无量大法海出。<a id="a-t"></a>布慈悲云无所不遍。<a id="a-u"></a>欲雨法雨。<a id="a-v"></a>观诸众生谁可度者。<a id="a-w"></a>先念阿兰迦兰待接有礼。<a id="a-x"></a>及郁头蓝弗等异道诸师。<a id="a-y"></a>诸人已先命终。<a id="a-z"></a>佛即言曰。<a id="a-10"></a>彼为长衰。<a id="a-11"></a>甘露当开。<a id="a-12"></a>汝何不闻。<a id="a-13"></a>生死往来何缘得息。<a id="a-14"></a>问曰。<a id="a-15"></a>若彼诸人必应入道。<a id="a-16"></a>不应命终而得闻法。<a id="a-17"></a>若不应闻不入道者。<a id="a-18"></a>佛何故生念欲度彼人。<a id="a-19"></a>答曰。<a id="a-1A"></a>佛欲令众生不忘恩德。<a id="a-1B"></a>此诸人等先有小恩。<a id="a-1C"></a>佛忆欲度。<a id="a-1D"></a>而况大恩而可忘者。<a id="a-1E"></a>又此异道诸师。<a id="a-1F"></a>时人所宗咸谓得道。<a id="a-1G"></a>欲灭一切邪忆想故。<a id="a-1H"></a>明九十六种无出要法故。<a id="a-1I"></a>痛彼长衰生死不息。<a id="a-1J"></a>唯先五人应食甘露。<a id="a-1K"></a>是故诣彼鹿园欲度五人。<a id="a-1L"></a>佛与五人安居一时。<a id="a-1M"></a>或三人乞食。<a id="a-1N"></a>二人听法。<a id="a-1O"></a>或二人乞食。<a id="a-1P"></a>三人听法。<a id="a-1Q"></a>问曰。<a id="a-1R"></a>何以故。<a id="a-1S"></a>二人三人各异等侣去住不同耶。<a id="a-1T"></a>答曰。<a id="a-1U"></a>三人是佛父亲。<a id="a-1V"></a>而爱多。<a id="a-1W"></a>二人是佛母亲。<a id="a-1X"></a>而见多。<a id="a-1Y"></a>是故二人三人各为等侣。<a id="a-1Z"></a>所以二人三人去住不同者。<a id="a-1a"></a>若二人乞食。<a id="a-1b"></a>三人听法。<a id="a-1c"></a>若三人乞食。<a id="a-1d"></a>二人听法。<a id="a-1e"></a>即得食还。<a id="a-1f"></a>佛及五人共食此食。<a id="a-1g"></a>食既得办听法不空。<a id="a-1h"></a>是故五人去住不俱。<a id="a-1i"></a>尔时五人虽未得戒。<a id="a-1j"></a>而剃发着袈裟与佛相似。<a id="a-1k"></a>六年树下给侍菩萨时。<a id="a-1l"></a>仪式已尔不适今日。<a id="a-1m"></a>安居九十日常为说法。<a id="a-1n"></a>施戒生天及阴界入种种异法以调伏之。<a id="a-1o"></a>尔时佛与五人前三月安居。<a id="a-1p"></a>过安居已至八月八日。<a id="a-1q"></a>得入见谛成须陀洹。<a id="a-1r"></a>尔时始名转于法轮授于前人。<a id="a-1s"></a>佛及五人始有六圣人在世间。<a id="a-1t"></a>次度宝称等五人。<a id="a-1u"></a>皆是善来。<a id="a-1v"></a>次度五十人。<a id="a-1w"></a>亦是善来。<a id="a-1x"></a>如是次第度人转多。<a id="a-1y"></a>佛敕诸比丘令游行世间。<a id="a-1z"></a>欲令法处处流布。<a id="a-20"></a>尔时世人弃俗入道诣诸比丘。<a id="a-21"></a>或三语受戒。<a id="a-22"></a>或三归受戒。<a id="a-23"></a>以众生宿业力故。<a id="a-24"></a>若应三语得戒者三语则止。<a id="a-25"></a>若应三归得戒者三归便止。<a id="a-26"></a>以业力故。<a id="a-27"></a>自然使尔。<a id="a-28"></a>牛齝比丘先将七万人诣诸比丘。<a id="a-29"></a>诸比丘各尽与三语受戒。<a id="a-2A"></a>次大迦葉来诣佛所言。<a id="a-2B"></a>佛是我师我是弟子。<a id="a-2C"></a>世尊修伽陀是我师。<a id="a-2D"></a>我是弟子。<a id="a-2E"></a>是名自誓受戒。<a id="a-2F"></a>次后优楼频螺迦葉兄弟门徒千人。<a id="a-2G"></a>舍利弗。<a id="a-2H"></a>目连等门徒二百五十人。<a id="a-2I"></a>合千二百五十人。<a id="a-2J"></a>尽是善来。<a id="a-2K"></a>所以常偏称千二百五十人者。<a id="a-2L"></a>以是诸人同是婆罗门中出家故。<a id="a-2M"></a>又以门徒师众大故。<a id="a-2N"></a>又俱是善来故。<a id="a-2O"></a>又以皆是阿罗汉故。<a id="a-2P"></a>佛遣阿难。<a id="a-2Q"></a>与大爱道八法受戒。<a id="a-2R"></a>十四年后听白四羯磨受戒。<a id="a-2S"></a>凡七种受戒一者见谛受戒。<a id="a-2T"></a>二者善来得戒。<a id="a-2U"></a>三者三语得戒。<a id="a-2V"></a>四者三归受戒。<a id="a-2W"></a>五者自誓受戒。<a id="a-2X"></a>六者八法受戒。<a id="a-2Y"></a>七者白四羯磨受戒。<a id="a-2Z"></a>于七种中。<a id="a-2a"></a>见谛得戒唯五人得。<a id="a-2b"></a>余更无得者。<a id="a-2c"></a>善来得戒三语三归。<a id="a-2d"></a>佛在世得。<a id="a-2e"></a>灭后不得。<a id="a-2f"></a>自誓唯大迦葉一人得。<a id="a-2g"></a>更无得者。<a id="a-2h"></a>八法受戒唯大爱道一人得。<a id="a-2i"></a>更无得者。<a id="a-2j"></a>白四羯磨戒。<a id="a-2k"></a>佛在世得灭后亦得。<a id="a-2l"></a>问曰。<a id="a-2m"></a>佛与辟支佛云何得戒。<a id="a-2n"></a>答曰。<a id="a-2o"></a>无师得戒。<a id="a-2p"></a>问曰从教得戒不从。<a id="a-2q"></a>教得耶。<a id="a-2r"></a>答曰。<a id="a-2s"></a>不从教得。<a id="a-2t"></a>有言。<a id="a-2u"></a>从教得。<a id="a-2v"></a>如佛在树下结跏趺坐言。<a id="a-2w"></a>我要不解此坐而得漏尽。<a id="a-2x"></a>即身教成就。<a id="a-2y"></a>口教成就。<a id="a-2z"></a>后得漏尽。<a id="a-30"></a>戒亦俱得。<a id="a-31"></a>是谓身教得戒。<a id="a-32"></a>辟支佛亦尔。<a id="a-33"></a>若有百劫积行辟支佛。<a id="a-34"></a>无佛法时于中出世。<a id="a-35"></a>正得有一。<a id="a-36"></a>不得有二。<a id="a-37"></a>譬如犀有一角无第二角。<a id="a-38"></a>离俗出家独处闲静。<a id="a-39"></a>而自说偈。<a id="a-3A"></a>远离恶法当得善法。<a id="a-3B"></a>善恶俱灭然后得道。<a id="a-3C"></a>尔时亦身口教二俱成就。<a id="a-3D"></a>后得漏尽戒亦俱得。<a id="a-3E"></a>是名从教得戒。<a id="a-3F"></a>若须陀洹斯陀含阿那舍。<a id="a-3G"></a>此三道人。<a id="a-3H"></a>佛法灭后若得漏尽。<a id="a-3I"></a>是钝根辟支佛。<a id="a-3J"></a>佛法灭后。<a id="a-3K"></a>此钝根辟支佛出。<a id="a-3L"></a>不限多少。<a id="a-3M"></a>或一或二乃至众多。<a id="a-3N"></a>佛与百劫积行辟支佛。<a id="a-3O"></a>一坐漏尽无有阶差。<a id="a-3P"></a>见谛得戒。<a id="a-3Q"></a>或言从教得戒。<a id="a-3R"></a>或言不从教得。<a id="a-3S"></a>言从教得者。<a id="a-3T"></a>安居一时乞食听法。<a id="a-3U"></a>身口二教亦俱成就。<a id="a-3V"></a>然后见谛戒亦俱得。<a id="a-3W"></a>是名从教得戒。<a id="a-3X"></a>佛与辟支佛及见谛得戒。<a id="a-3Y"></a>是三种戒有同有异。<a id="a-3Z"></a>佛与辟支佛见谛得戒。<a id="a-3a"></a>同是具戒。<a id="a-3b"></a>同障身口七恶。<a id="a-3c"></a>同无漏心中得。<a id="a-3d"></a>是名为同。<a id="a-3e"></a>云何为异。<a id="a-3f"></a>佛与辟支佛此二戒。<a id="a-3g"></a>是无师得。<a id="a-3h"></a>见谛戒是从佛得。<a id="a-3i"></a>又此二戒。<a id="a-3j"></a>大尽智现在前得。<a id="a-3k"></a>见谛戒。<a id="a-3l"></a>道未知智现在前得。<a id="a-3m"></a>又此二戒无学人得。<a id="a-3n"></a>见谛戒是学人得。<a id="a-3o"></a>是名为异。<a id="a-3p"></a>问曰。<a id="a-3q"></a>此三戒十智中。<a id="a-3r"></a>何智现前得。<a id="a-3s"></a>答曰。<a id="a-3t"></a>佛与辟支佛戒。<a id="a-3u"></a>大尽智现在前得。<a id="a-3v"></a>问曰。<a id="a-3w"></a>无漏心中云何得有漏戒。<a id="a-3x"></a>答曰。<a id="a-3y"></a>法应有尔。<a id="a-3z"></a>以业力故。<a id="a-40"></a>无漏心中得有漏无漏二种戒。<a id="a-41"></a>见谛戒道未知智现在前得。<a id="a-42"></a>无漏心中得有漏无漏二种戒。<a id="a-43"></a>亦如前说。<a id="a-44"></a>见谛得戒。<a id="a-45"></a>五人中憍陈如为上座。<a id="a-46"></a>以先见谛故。<a id="a-47"></a>善来中宝称为上座。<a id="a-48"></a>以先来故。<a id="a-49"></a>如是善来比丘次第为上座。<a id="a-4A"></a>三语三归亦以先至为上座。<a id="a-4B"></a>见谛得戒。<a id="a-4C"></a>善来比丘。<a id="a-4D"></a>自誓得戒。<a id="a-4E"></a>此三种得戒必从佛得。<a id="a-4F"></a>问得称佛作和上阿阇梨不。<a id="a-4G"></a>答曰。<a id="a-4H"></a>于弟子有和上阿耆利义。<a id="a-4I"></a>佛不为人作和上阿耆利。<a id="a-4J"></a>是故不得称也。<a id="a-4K"></a>从诸比丘三语三归受戒。<a id="a-4L"></a>得称和上阿耆利不。<a id="a-4M"></a>答曰。<a id="a-4N"></a>不称和上。<a id="a-4O"></a>得称阿耆利。<a id="a-4P"></a>大爱道八法受戒。<a id="a-4Q"></a>亦得称阿难作阿耆利。<a id="a-4R"></a>不得作和上也。</p>
  <p id="a4S">问曰。<a id="a-4T"></a>佛何以不为人作和上阿耆利。<a id="a-4U"></a>答曰。<a id="a-4V"></a>为平等故。<a id="a-4W"></a>佛等心一切令尽事以无偏。<a id="a-4X"></a>不与彼作和上。<a id="a-4Y"></a>不与此作和上。<a id="a-4Z"></a>又止斗诤故。<a id="a-4a"></a>若作和上阿耆利。<a id="a-4b"></a>则有亲有疏。<a id="a-4c"></a>既有亲疏则有斗诤。<a id="a-4d"></a>又为止诽谤故。<a id="a-4e"></a>若作和上。<a id="a-4f"></a>外道当言。<a id="a-4g"></a>沙门瞿昙自言慈等一切。<a id="a-4h"></a>与一作和上。<a id="a-4i"></a>不与一作和上。<a id="a-4j"></a>与凡人无异。<a id="a-4k"></a>又为成三归故。<a id="a-4l"></a>若佛作和上。<a id="a-4m"></a>则堕僧数。<a id="a-4n"></a>如受具戒三师七僧十众受戒。<a id="a-4o"></a>若作和上则入十众。<a id="a-4p"></a>若入十众即堕僧数。<a id="a-4q"></a>无有佛宝。<a id="a-4r"></a>若无佛宝不成三归。<a id="a-4s"></a>又为成四不坏净故。<a id="a-4t"></a>若作和上则无佛不坏净。<a id="a-4u"></a>又为成六念故。<a id="a-4v"></a>若作和上则无念佛。<a id="a-4w"></a>复次若作和上。<a id="a-4x"></a>弟子有病。<a id="a-4y"></a>应当看视饮食医药种种所须。<a id="a-4z"></a>岂是自在法王所应为耶。<a id="a-50"></a>复次若作和上。<a id="a-51"></a>弟子有病及诸苦难。<a id="a-52"></a>则应营理供给。<a id="a-53"></a>所乏则灭前人所有功德。<a id="a-54"></a>如昔一时有一比丘应得罗汉。<a id="a-55"></a>而有转轮王业障不得漏尽。<a id="a-56"></a>佛欲除其障故。<a id="a-57"></a>即为比丘一正富罗。<a id="a-58"></a>转轮王福一时灭尽。<a id="a-59"></a>即得无著。<a id="a-5A"></a>以是因缘故。<a id="a-5B"></a>若作和上有损无益。<a id="a-5C"></a>复次佛法流布有近有远。<a id="a-5D"></a>若作和上。<a id="a-5E"></a>设有弟子若欲受戒。<a id="a-5F"></a>不问近远一切尽来。<a id="a-5G"></a>则令众生多受苦恼。<a id="a-5H"></a>若不作和上阿耆利。<a id="a-5I"></a>则令诸弟子无有如是诸苦难也。<a id="a-5J"></a>复次若作和上。<a id="a-5K"></a>佛在世时理则可尔。<a id="a-5L"></a>若佛灭后谁作和上。<a id="a-5M"></a>以是种种因缘。<a id="a-5N"></a>佛不为弟子作和上阿耆利也。<a id="a-5O"></a>问曰。<a id="a-5P"></a>七种受戒几从佛得。<a id="a-5Q"></a>几不从佛得。<a id="a-5R"></a>答曰。<a id="a-5S"></a>大而言之。<a id="a-5T"></a>七种受戒尽从佛得。<a id="a-5U"></a>以佛出世有是戒故。<a id="a-5V"></a>以义而推。<a id="a-5W"></a>三种戒从佛而得。<a id="a-5X"></a>一者见谛得戒。<a id="a-5Y"></a>二者善来得戒。<a id="a-5Z"></a>三者自誓得戒。<a id="a-5a"></a>是从佛得。<a id="a-5b"></a>余四种受戒从弟子得。<a id="a-5c"></a>一者三语。<a id="a-5d"></a>二者三归。<a id="a-5e"></a>三者八法受戒。<a id="a-5f"></a>四者白四羯磨。<a id="a-5g"></a>此四种戒从弟子得。<a id="a-5h"></a>七种受戒。<a id="a-5i"></a>几从他得。<a id="a-5j"></a>几从自得。<a id="a-5k"></a>答曰。<a id="a-5l"></a>六从他得。<a id="a-5m"></a>一须分别。<a id="a-5n"></a>见谛得戒以根本而言。<a id="a-5o"></a>以佛说法故。<a id="a-5p"></a>得证圣谛。<a id="a-5q"></a>名从他得。<a id="a-5r"></a>以义而推。<a id="a-5s"></a>自以忍智明照真谛。<a id="a-5t"></a>而得具戒。<a id="a-5u"></a>则名自得。<a id="a-5v"></a>问曰。<a id="a-5w"></a>七种戒。<a id="a-5x"></a>几白得。<a id="a-5y"></a>几不白得。<a id="a-5z"></a>答曰。<a id="a-60"></a>六种戒不由白得。<a id="a-61"></a>正有白四羯磨戒由白而得。<a id="a-62"></a>问曰。<a id="a-63"></a>七种受戒。<a id="a-64"></a>几是业。<a id="a-65"></a>几非是业耶。<a id="a-66"></a>答曰。<a id="a-67"></a>七种戒尽是业也问曰。<a id="a-68"></a>七种戒。<a id="a-69"></a>几是比丘。<a id="a-6A"></a>不共比丘尼。<a id="a-6B"></a>答曰。<a id="a-6C"></a>五是比丘。<a id="a-6D"></a>不共比丘尼。<a id="a-6E"></a>一者见谛戒。<a id="a-6F"></a>二者善来。<a id="a-6G"></a>三者三语。<a id="a-6H"></a>四者三归。<a id="a-6I"></a>五者自誓。<a id="a-6J"></a>问曰。<a id="a-6K"></a>七种受戒。<a id="a-6L"></a>几是比丘尼。<a id="a-6M"></a>不共比丘。<a id="a-6N"></a>答曰。<a id="a-6O"></a>一是比丘尼。<a id="a-6P"></a>不共比丘。<a id="a-6Q"></a>所谓八法受戒。<a id="a-6R"></a>问曰。<a id="a-6S"></a>七种受戒。<a id="a-6T"></a>几是比丘比丘尼共。<a id="a-6U"></a>答曰。<a id="a-6V"></a>一是比丘比丘尼共。<a id="a-6W"></a>所谓白四羯磨戒也。<a id="a-6X"></a>问曰。<a id="a-6Y"></a>七种戒。<a id="a-6Z"></a>几通三天下。<a id="a-6a"></a>几不通三天下。<a id="a-6b"></a>答曰。<a id="a-6c"></a>一种戒通三天下。<a id="a-6d"></a>所谓白四羯磨戒也。<a id="a-6e"></a>余六种戒。<a id="a-6f"></a>但在阎浮提不通三天下。<a id="a-6g"></a>问曰。<a id="a-6h"></a>七种戒。<a id="a-6i"></a>几戒羸。<a id="a-6j"></a>几戒不羸。<a id="a-6k"></a>几戒舍。<a id="a-6l"></a>几戒不舍。<a id="a-6m"></a>几根变。<a id="a-6n"></a>几根不变。<a id="a-6o"></a>几断善根。<a id="a-6p"></a>几不断善根。<a id="a-6q"></a>答曰。<a id="a-6r"></a>一戒羸。<a id="a-6s"></a>六戒不羸。<a id="a-6t"></a>一戒舍。<a id="a-6u"></a>六戒不舍。<a id="a-6v"></a>一根变。<a id="a-6w"></a>六根不变。<a id="a-6x"></a>一断善根。<a id="a-6y"></a>六不断善根。<a id="a-6z"></a>一戒者。<a id="a-70"></a>所谓白四羯磨戒也。<a id="a-71"></a>以众生福德浅薄感得此戒致使不能牢固有诸灾患也。<a id="a-72"></a>六种戒者。<a id="a-73"></a>所谓见谛戒乃至八法受戒。<a id="a-74"></a>以众生福德深厚。<a id="a-75"></a>致得此戒。<a id="a-76"></a>始终坚固无灾患也。<a id="a-77"></a>问曰。<a id="a-78"></a>七种戒几是增上尊重。<a id="a-79"></a>几不尊重。<a id="a-7A"></a>答曰。<a id="a-7B"></a>大而言之。<a id="a-7C"></a>七种戒尽是尊重。<a id="a-7D"></a>以义分别则有差别也。<a id="a-7E"></a>六种得戒。<a id="a-7F"></a>众生功德力重。<a id="a-7G"></a>致得此戒。<a id="a-7H"></a>则名为胜。<a id="a-7I"></a>然不能大唯持正法。<a id="a-7J"></a>是以不胜。<a id="a-7K"></a>如见谛得戒自誓得戒八法得戒。<a id="a-7L"></a>此三种戒。<a id="a-7M"></a>正有一得无有重得。<a id="a-7N"></a>如善来得戒。<a id="a-7O"></a>极至须跋后更无得也。<a id="a-7P"></a>三语得戒三归得戒。<a id="a-7Q"></a>佛成道已八年中得。<a id="a-7R"></a>八年后更无得者。<a id="a-7S"></a>白四羯磨戒。<a id="a-7T"></a>若佛在世若佛灭后一切时得。<a id="a-7U"></a>佛法始终。<a id="a-7V"></a>以白四羯磨戒为宗本。<a id="a-7W"></a>能继续三宝作无边利益。<a id="a-7X"></a>莫上于白四羯磨戒。<a id="a-7Y"></a>是故于七种戒中。<a id="a-7Z"></a>最胜最妙最为尊重。<a id="a-7a"></a>问曰。<a id="a-7b"></a>于七众中。<a id="a-7c"></a>几从佛得受。<a id="a-7d"></a>几不从佛得受耶。<a id="a-7e"></a>答曰。<a id="a-7f"></a>大而言之。<a id="a-7g"></a>七众尽从佛得受。<a id="a-7h"></a>以佛出世故有此七种。<a id="a-7i"></a>以事而言。<a id="a-7j"></a>七众中比丘优婆塞优婆夷三众。<a id="a-7k"></a>从佛得受。<a id="a-7l"></a>沙弥中正有二沙弥。<a id="a-7m"></a>从佛得受。<a id="a-7n"></a>一者难提。<a id="a-7o"></a>二者耶奢。<a id="a-7p"></a>余三众比丘尼式叉摩尼沙弥尼。<a id="a-7q"></a>佛不受也。<a id="a-7r"></a>为止诽谤故。<a id="a-7s"></a>佛若自受三众。<a id="a-7t"></a>外道当言。<a id="a-7u"></a>瞿昙沙门。<a id="a-7v"></a>本在王宫在婇女中。<a id="a-7w"></a>今虽出家。<a id="a-7x"></a>自度女人以自娱乐。<a id="a-7y"></a>以是因缘佛不度也。<a id="a-7z"></a>复次佛为法王。<a id="a-80"></a>与一切众生作大师。<a id="a-81"></a>导引众生背俗入道。<a id="a-82"></a>先令众生信向无疑然后道教得化流天人。<a id="a-83"></a>是故如来。<a id="a-84"></a>舍近取远自不度也。</p>
  <p data-pb></p>
  <h2 id="a85">结淫戒因缘第一</h2>
  <p id="a86">除却须发着袈裟。<a id="a-87"></a>问曰。<a id="a-88"></a>不除须发得戒不。<a id="a-89"></a>答曰。<a id="a-8A"></a>得戒。<a id="a-8B"></a>但非威仪。<a id="a-8C"></a>若无衣钵得戒不。<a id="a-8D"></a>答言。<a id="a-8E"></a>得戒。<a id="a-8F"></a>问曰。<a id="a-8G"></a>若无衣钵必得受戒者。<a id="a-8H"></a>何故必须衣钵。<a id="a-8I"></a>答曰。<a id="a-8J"></a>一为威仪故。<a id="a-8K"></a>二为生前人信敬笃心故。<a id="a-8L"></a>如猎师着袈裟鹿以服善故则无怖心。<a id="a-8M"></a>三以表异相故。<a id="a-8N"></a>内德既异外相亦异生信心者。<a id="a-8O"></a>信三宝生人天中。<a id="a-8P"></a>信邪堕三恶道。<a id="a-8Q"></a>信知苦断习证灭修道。<a id="a-8R"></a>不信者。<a id="a-8S"></a>不信善恶四谛。<a id="a-8T"></a>信家非家。<a id="a-8U"></a>家者。<a id="a-8V"></a>父母兄弟妻子眷属。<a id="a-8W"></a>非家者。<a id="a-8X"></a>无常变坏不可久保故。<a id="a-8Y"></a>多增贪欲嗔恚斗讼诤乱种种恶法故。<a id="a-8Z"></a>非是功德善法之家。<a id="a-8a"></a>远离乡土者。<a id="a-8b"></a>夫出家者为灭垢累。<a id="a-8c"></a>家者是烦恼因缘。<a id="a-8d"></a>是故宜应极远离也。<a id="a-8e"></a>施食者。<a id="a-8f"></a>得五功德。<a id="a-8g"></a>一者得色。<a id="a-8h"></a>二者端政。<a id="a-8i"></a>三者得力。<a id="a-8j"></a>四者得辩。<a id="a-8k"></a>五者得寿。<a id="a-8l"></a>次第乞食者。<a id="a-8m"></a>一日到一家得食则食。<a id="a-8n"></a>不足即止。<a id="a-8o"></a>次第到七家得食则食。<a id="a-8p"></a>不得亦止。<a id="a-8q"></a>又云。<a id="a-8r"></a>次第从家至家。<a id="a-8s"></a>食足则止。<a id="a-8t"></a>不限多少。<a id="a-8u"></a>后日乞食。<a id="a-8v"></a>还从先次从家至家。<a id="a-8w"></a>是名次第乞食法。<a id="a-8x"></a>何故受乞食法。<a id="a-8y"></a>凡在家者多诸恼害。<a id="a-8z"></a>以众法因缘故。<a id="a-90"></a>二以鞭打僧祇人民共相嗔恼。<a id="a-91"></a>多诸非法因缘。<a id="a-92"></a>食不清净。<a id="a-93"></a>三以观他意色心不安泰。<a id="a-94"></a>四以少欲知足修圣种故。<a id="a-95"></a>若受檀越请者。<a id="a-96"></a>亦有过失。<a id="a-97"></a>以请因缘故。<a id="a-98"></a>若食先粗更令精细。<a id="a-99"></a>若少敕作令多。<a id="a-9A"></a>若受恶味教增众馔。<a id="a-9B"></a>又既受请心有希望。<a id="a-9C"></a>则非少欲圣种之法。<a id="a-9D"></a>五称檀上四依之教。<a id="a-9E"></a>又若受请者。<a id="a-9F"></a>常怀彼我得失之心。<a id="a-9G"></a>若乞食者。<a id="a-9H"></a>肃然无系意无增减。<a id="a-9I"></a>六以众食有尽乞食无穷。<a id="a-9J"></a>但天下有人要必有食。<a id="a-9K"></a>是以乞食无尽。<a id="a-9L"></a>佛教弟子修无尽法。<a id="a-9M"></a>佛法难成者。<a id="a-9N"></a>如人入海采宝。<a id="a-9O"></a>多没少还。<a id="a-9P"></a>入佛法海多坏少成。<a id="a-9Q"></a>如以利刀自割身体。<a id="a-9R"></a>能不自伤甚为难也。<a id="a-9S"></a>受佛禁戒修净法身。<a id="a-9T"></a>内怀烦恼恶法利刀。<a id="a-9U"></a>不毁法身甚是难有。<a id="a-9V"></a>未结此者。<a id="a-9W"></a>唯说一切恶莫作。<a id="a-9X"></a>而未结五篇罪相轻重故。<a id="a-9Y"></a>言未结戒也。</p>
  <p id="a9Z">行淫欲者。<a id="a-9a"></a>一久习烦恼故。<a id="a-9b"></a>二以须父母交会有福德子应受生故。<a id="a-9c"></a>三以余报淫不尽。<a id="a-9d"></a>如人从生至长。<a id="a-9e"></a>不行淫欲便得漏尽。<a id="a-9f"></a>有人要经淫欲而得漏尽。<a id="a-9g"></a>以宿世淫欲因缘有尽不尽故。<a id="a-9h"></a>四为结戒因缘故。<a id="a-9i"></a>若不尔者无由结戒。<a id="a-9j"></a>如是再三者。<a id="a-9k"></a>为怀妊故。<a id="a-9l"></a>其母三反三问得子便止。<a id="a-9m"></a>续种者。<a id="a-9n"></a>凡世立字各有因缘。<a id="a-9o"></a>一以宿命名字即以为名。<a id="a-9p"></a>二以星宿立字。<a id="a-9q"></a>三因缘立字。<a id="a-9r"></a>如须提那。<a id="a-9s"></a>以无子因缘故。<a id="a-9t"></a>字为续种。<a id="a-9u"></a>四因德立字。<a id="a-9v"></a>如律师因以知律名为律师。<a id="a-9w"></a>如阿毗昙师。<a id="a-9x"></a>如三藏师。<a id="a-9y"></a>是因德立字。<a id="a-9z"></a>欲想者。<a id="a-A0"></a>身口不动。<a id="a-A1"></a>但心想女人。<a id="a-A2"></a>欲觉者。<a id="a-A3"></a>心既瞢醉身体[夢-夕+登]瞢。<a id="a-A4"></a>欲热者。<a id="a-A5"></a>二身交会。<a id="a-A6"></a>集僧者。<a id="a-A7"></a>佛现不自专辄。<a id="a-A8"></a>二佛不集众共筹量轻重而后结戒。<a id="a-A9"></a>但共众和合令罪者心伏。<a id="a-AA"></a>三以如国王持国。<a id="a-AB"></a>虽得自在。<a id="a-AC"></a>凡有国事。<a id="a-AD"></a>与诸臣议之国得久住。<a id="a-AE"></a>佛法王亦尔。<a id="a-AF"></a>虽于法自在。<a id="a-AG"></a>为持佛法故。<a id="a-AH"></a>凡有法事。<a id="a-AI"></a>集众共和法得久住。<a id="a-AJ"></a>四以为肃现在将来弟子。<a id="a-AK"></a>凡是僧事不问有力无力。<a id="a-AL"></a>要问众详议不得专独。<a id="a-AM"></a>五诸佛法尔不独一佛。<a id="a-AN"></a>僧者。<a id="a-AO"></a>凡有五种。<a id="a-AP"></a>一者群羊僧。<a id="a-AQ"></a>二者无惭愧僧。<a id="a-AR"></a>三者别众僧。<a id="a-AS"></a>四者清净僧。<a id="a-AT"></a>五者第一义谛僧。<a id="a-AU"></a>群羊僧者。<a id="a-AV"></a>不知布萨行筹说戒自恣羯磨一切僧事尽皆不知。<a id="a-AW"></a>犹如群羊。<a id="a-AX"></a>故名群羊僧。<a id="a-AY"></a>无惭愧僧者。<a id="a-AZ"></a>举众共行非法。<a id="a-Aa"></a>如行淫饮酒过中食。<a id="a-Ab"></a>凡是犯戒非法一切同住。<a id="a-Ac"></a>名无惭愧僧。<a id="a-Ad"></a>别众僧者。<a id="a-Ae"></a>如羯磨死比丘物。<a id="a-Af"></a>以贪秽心。<a id="a-Ag"></a>设客比丘来。<a id="a-Ah"></a>不同羯磨。<a id="a-Ai"></a>凡是随心别众羯磨。<a id="a-Aj"></a>名为别众僧。<a id="a-Ak"></a>清净僧者。<a id="a-Al"></a>一切凡夫僧持戒清净众无非法。<a id="a-Am"></a>名清净僧。<a id="a-An"></a>第一义谛僧者。<a id="a-Ao"></a>四得四向。<a id="a-Ap"></a>名第一义谛僧。<a id="a-Aq"></a>问曰。<a id="a-Ar"></a>集僧者。<a id="a-As"></a>五种僧中集何等僧。<a id="a-At"></a>答曰。<a id="a-Au"></a>集二种僧。<a id="a-Av"></a>有言。<a id="a-Aw"></a>三种僧虽皆非法俱是佛弟子。<a id="a-Ax"></a>云何独集二种僧。<a id="a-Ay"></a>义应尽集五种僧。<a id="a-Az"></a>知而故问者。<a id="a-B0"></a>一以诸佛常法。<a id="a-B1"></a>二以佛无事不知。<a id="a-B2"></a>欲令前人伏罪。<a id="a-B3"></a>顺自言治法。<a id="a-B4"></a>三以为安众生故。<a id="a-B5"></a>佛无事不知无事不见。<a id="a-B6"></a>若不问前人。<a id="a-B7"></a>自以知见说其罪过。<a id="a-B8"></a>则众生常坏怖惧不能自安。<a id="a-B9"></a>非是集众安众生法四以若逆察人心。<a id="a-BA"></a>非大人圣主仪体。<a id="a-BB"></a>知时问者。<a id="a-BC"></a>要在比丘众中问。<a id="a-BD"></a>沙弥白衣前不问。<a id="a-BE"></a>二以今是结戒时故问。<a id="a-BF"></a>有益问者。<a id="a-BG"></a>须提那常怀忧悔。<a id="a-BH"></a>今佛既问。<a id="a-BI"></a>知先作无罪得除忧悔。<a id="a-BJ"></a>二以因之结戒灭将来非法。<a id="a-BK"></a>三以佛既结戒。<a id="a-BL"></a>知罪轻重有残无残可忏不可忏。<a id="a-BM"></a>决将来疑网。<a id="a-BN"></a>四以有十利功德故。<a id="a-BO"></a>有因缘问者。<a id="a-BP"></a>以结戒因缘故。<a id="a-BQ"></a>是愚痴人者。<a id="a-BR"></a>佛大慈大悲兼无恶口。<a id="a-BS"></a>云何言愚痴人。<a id="a-BT"></a>答曰。<a id="a-BU"></a>佛是称实之语。<a id="a-BV"></a>非是恶口。<a id="a-BW"></a>此具缚烦恼众生。<a id="a-BX"></a>具足愚痴故。<a id="a-BY"></a>二慈悲心故。<a id="a-BZ"></a>呵责折伏。<a id="a-Ba"></a>如今和上阿耆利教诫弟子故。<a id="a-Bb"></a>称言痴人。<a id="a-Bc"></a>非是恶口。<a id="a-Bd"></a>开诸漏门者。<a id="a-Be"></a>须提那于劫初来。<a id="a-Bf"></a>未有男女作淫欲事。<a id="a-Bg"></a>而此人于彼最初行淫。<a id="a-Bh"></a>作恶法根本。<a id="a-Bi"></a>今佛法清净未有非法。<a id="a-Bj"></a>而须提那最初为恶。<a id="a-Bk"></a>作将来非法罪过之始。<a id="a-Bl"></a>故言开诸漏门。<a id="a-Bm"></a>宁以身分内毒蛇口中。<a id="a-Bn"></a>蛇有三事害人。<a id="a-Bo"></a>有见而害人。<a id="a-Bp"></a>有触而害人。<a id="a-Bq"></a>有吞啮害人。<a id="a-Br"></a>女人亦尔有三种贼害人善法。<a id="a-Bs"></a>若见女人心发欲想。<a id="a-Bt"></a>灭人善法。<a id="a-Bu"></a>若触女身犯僧残罪。<a id="a-Bv"></a>灭人善法。<a id="a-Bw"></a>若共交会犯波罗夷。<a id="a-Bx"></a>灭人善法。<a id="a-By"></a>若为毒蛇所害。<a id="a-Bz"></a>害此一身。<a id="a-C0"></a>若为女人所害。<a id="a-C1"></a>害无数身。<a id="a-C2"></a>二者毒蛇所害。<a id="a-C3"></a>害报得无记身。<a id="a-C4"></a>女人所害。<a id="a-C5"></a>害善法身。<a id="a-C6"></a>三者毒蛇所害。<a id="a-C7"></a>害五识身。<a id="a-C8"></a>女人所害。<a id="a-C9"></a>害六识身。<a id="a-CA"></a>四者毒蛇所害。<a id="a-CB"></a>故得与众行筹说戒。<a id="a-CC"></a>得在十四人数一切羯磨。<a id="a-CD"></a>女人所害。<a id="a-CE"></a>不与僧同此众事。<a id="a-CF"></a>五者毒蛇所害。<a id="a-CG"></a>故得生天上人中值遇贤圣。<a id="a-CH"></a>女人所害。<a id="a-CI"></a>入三恶道。<a id="a-CJ"></a>六者毒蛇所害。<a id="a-CK"></a>故得沙门四果。<a id="a-CL"></a>女人所害。<a id="a-CM"></a>正使八正道满于世间。<a id="a-CN"></a>犹如大海于此无益。<a id="a-CO"></a>七者毒蛇所害。<a id="a-CP"></a>人则慈念而救护之。<a id="a-CQ"></a>女人所害。<a id="a-CR"></a>众共弃舍无心喜乐。<a id="a-CS"></a>天龙善神一切远离。<a id="a-CT"></a>诸贤圣人之所呵责。<a id="a-CU"></a>以如是因缘故。<a id="a-CV"></a>云宁以身分内毒蛇口中终不以此触彼女人。<a id="a-CW"></a>以十利故者。<a id="a-CX"></a>若结此戒。<a id="a-CY"></a>顺此十利功德。<a id="a-CZ"></a>得此十利功德。<a id="a-Ca"></a>若持一戒。<a id="a-Cb"></a>将来得一戒果报。<a id="a-Cc"></a>兼得十利功德果报。<a id="a-Cd"></a>如是一切戒当分各尔。<a id="a-Ce"></a>非一切通得十利功德也。<a id="a-Cf"></a>不共住者。<a id="a-Cg"></a>不共作一切羯磨同于僧事。<a id="a-Ch"></a>所以不共住者。<a id="a-Ci"></a>为生四部天龙鬼神信敬心故。<a id="a-Cj"></a>若行恶之人与共同事。<a id="a-Ck"></a>则无由信敬。<a id="a-Cl"></a>二以现佛法无私无爱无憎。<a id="a-Cm"></a>若清净者共住。<a id="a-Cn"></a>不清净者不共住。<a id="a-Co"></a>三者为止诽谤故。<a id="a-Cp"></a>若与恶人同事。<a id="a-Cq"></a>外道邪见及以世人咸生诽谤。<a id="a-Cr"></a>当言佛法有何可贵。<a id="a-Cs"></a>不问善恶一切共事。<a id="a-Ct"></a>四者以持戒者得安乐住。<a id="a-Cu"></a>增上善根故。<a id="a-Cv"></a>破戒者生惭愧心。<a id="a-Cw"></a>折伏恶心故。<a id="a-Cx"></a>有一比丘独坐林中者。<a id="a-Cy"></a>以在众多事多恼妨修善法故。<a id="a-Cz"></a>以二智慧偏多以在众多闻多见多语多论。<a id="a-D0"></a>虽生智慧少于禅定。<a id="a-D1"></a>宜在静处以修其心。<a id="a-D2"></a>若定多者。<a id="a-D3"></a>则宜在众广求知见。<a id="a-D4"></a>佛虽先结淫戒不得与女人行淫。<a id="a-D5"></a>未制畜生。<a id="a-D6"></a>佛必因事渐制。<a id="a-D7"></a>是以因此比丘与畜生共作恶法。<a id="a-D8"></a>随事更制。<a id="a-D9"></a>畜生于六道最是边鄙。<a id="a-DA"></a>是故乃至畜生。<a id="a-DB"></a>既下至畜生。<a id="a-DC"></a>凡可淫处一切尽结。<a id="a-DD"></a>凡犯罪有三种。<a id="a-DE"></a>一犯业道罪。<a id="a-DF"></a>二犯恶行罪。<a id="a-DG"></a>三犯戒罪。<a id="a-DH"></a>须提那。<a id="a-DI"></a>于三罪中得犯恶行罪。<a id="a-DJ"></a>淫是恶法故。<a id="a-DK"></a>无业道罪。<a id="a-DL"></a>自己妻故。<a id="a-DM"></a>无犯戒罪。<a id="a-DN"></a>佛未结戒故。<a id="a-DO"></a>林中比丘得二罪。<a id="a-DP"></a>得恶行罪。<a id="a-DQ"></a>淫是恶法故。<a id="a-DR"></a>得业道罪。<a id="a-DS"></a>雌猕猴属雄猕猴故。<a id="a-DT"></a>不得犯戒罪。<a id="a-DU"></a>佛未结戒故。<a id="a-DV"></a>此二比丘俱名先作。<a id="a-DW"></a>是故无犯戒罪。<a id="a-DX"></a>若比丘者。<a id="a-DY"></a>一切七种得戒比丘。<a id="a-DZ"></a>尽皆在中。<a id="a-Da"></a>学学者三学。<a id="a-Db"></a>学戒增学心增学慧增。<a id="a-Dc"></a>问曰。<a id="a-Dd"></a>学多。<a id="a-De"></a>何以正齐三学。<a id="a-Df"></a>答曰。<a id="a-Dg"></a>三学摄一切学。<a id="a-Dh"></a>如是五篇戒。<a id="a-Di"></a>防身口恶。<a id="a-Dj"></a>净修身口。<a id="a-Dk"></a>无法不尽。<a id="a-Dl"></a>学心增者。<a id="a-Dm"></a>息于心垢无法不周。<a id="a-Dn"></a>学慧增者。<a id="a-Do"></a>明见法相根本除恶。<a id="a-Dp"></a>学戒增者。<a id="a-Dq"></a>学律藏。<a id="a-Dr"></a>学心增者。<a id="a-Ds"></a>学契经。<a id="a-Dt"></a>学慧增者学阿毗昙。<a id="a-Du"></a>又云。<a id="a-Dv"></a>学戒增者。<a id="a-Dw"></a>学五篇戒。<a id="a-Dx"></a>学心增者。<a id="a-Dy"></a>得初禅五支二禅四支乃至四禅。<a id="a-Dz"></a>名学心增。<a id="a-E0"></a>学慧增者。<a id="a-E1"></a>明见四谛。<a id="a-E2"></a>复次灭恶律仪戒。<a id="a-E3"></a>及一切威仪五篇戒清净。<a id="a-E4"></a>名学戒增。<a id="a-E5"></a>以戒清净故。<a id="a-E6"></a>得心清净。<a id="a-E7"></a>名学心增。<a id="a-E8"></a>更思寻深理增长善法。<a id="a-E9"></a>名学慧增。<a id="a-EA"></a>四复次经中修戒修心修慧故。<a id="a-EB"></a>知三学摄一切学。<a id="a-EC"></a>五又云。<a id="a-ED"></a>八正道中正语正业正命是学戒增。<a id="a-EE"></a>正定是学心增正见正志正方便正念。<a id="a-EF"></a>是学慧增。</p>
  <p id="aEG">复次得五篇戒。<a id="a-EH"></a>名学戒增。<a id="a-EI"></a>得禅戒名学心增。<a id="a-EJ"></a>得无漏戒名学慧增。<a id="a-EK"></a>复有三学。<a id="a-EL"></a>学威仪增。<a id="a-EM"></a>学毗尼增。<a id="a-EN"></a>学波罗提木叉增。<a id="a-EO"></a>威仪增者。<a id="a-EP"></a>一切威仪戒。<a id="a-EQ"></a>毗尼者。<a id="a-ER"></a>灭一切恶法。<a id="a-ES"></a>波罗提木叉者。<a id="a-ET"></a>五篇戒。<a id="a-EU"></a>问曰何以重分别学戒增。<a id="a-EV"></a>答曰。<a id="a-EW"></a>外道亦云学戒增。<a id="a-EX"></a>是以重分别也。<a id="a-EY"></a>明外道无学戒增。<a id="a-EZ"></a>外道断结至三空。<a id="a-Ea"></a>而不能断非想处结。<a id="a-Eb"></a>佛法断结根本都尽。<a id="a-Ec"></a>是以得学戒增。</p>
  <p id="aEd">复次外道断结。<a id="a-Ee"></a>一切假上地断下地。<a id="a-Ef"></a>而佛法不尔。<a id="a-Eg"></a>亦以上地断下地。<a id="a-Eh"></a>亦能以下地断上地。<a id="a-Ei"></a>又云。<a id="a-Ej"></a>外道亦制四重。<a id="a-Ek"></a>一不淫师妇。<a id="a-El"></a>二不盗金。<a id="a-Em"></a>三不杀婆罗门。<a id="a-En"></a>四不饮白酒。<a id="a-Eo"></a>佛法不尔。<a id="a-Ep"></a>一一切不淫。<a id="a-Eq"></a>二一切不盗。<a id="a-Er"></a>三一切不杀。<a id="a-Es"></a>四一切不妄语。<a id="a-Et"></a>同入学法者。<a id="a-Eu"></a>如初受具足戒比丘所学。<a id="a-Ev"></a>百岁比丘亦如是学。<a id="a-Ew"></a>问曰。<a id="a-Ex"></a>若百岁比丘。<a id="a-Ey"></a>同初受戒比丘所学者。<a id="a-Ez"></a>初受戒比丘扫地涂地取水种种役使。<a id="a-F0"></a>百岁比丘亦应同不。<a id="a-F1"></a>答曰。<a id="a-F2"></a>百岁比丘亦从少至长。<a id="a-F3"></a>初受戒比丘亦当从少至长。<a id="a-F4"></a>是故如初受戒比丘所学。<a id="a-F5"></a>百岁比丘亦如是学。<a id="a-F6"></a>是名同入比丘学法。<a id="a-F7"></a>此中言学者。<a id="a-F8"></a>学二百五十戒一切威仪法也。<a id="a-F9"></a>我舍佛者。<a id="a-FA"></a>此中凡有二十一事舍戒。<a id="a-FB"></a>从舍佛乃至不复与汝共作同学。<a id="a-FC"></a>二十一事中但得一事。<a id="a-FD"></a>皆名舍戒事。<a id="a-FE"></a>问曰。<a id="a-FF"></a>舍佛者。<a id="a-FG"></a>是根本弃背三宝。<a id="a-FH"></a>更得出家不。<a id="a-FI"></a>答曰。<a id="a-FJ"></a>有论者言。<a id="a-FK"></a>更不得出家。<a id="a-FL"></a>以是根本恶故。<a id="a-FM"></a>又云。<a id="a-FN"></a>故得出家。<a id="a-FO"></a>以不堕百一遮故。<a id="a-FP"></a>以根本舍戒清净无所违故。<a id="a-FQ"></a>先虽舍佛今还归依佛。<a id="a-FR"></a>经云。<a id="a-FS"></a>无有一法疾于心者。<a id="a-FT"></a>凡夫心轻躁或善或恶。<a id="a-FU"></a>不可以暂恶便永弃也。<a id="a-FV"></a>虽尔若根本舍佛后还得出家。<a id="a-FW"></a>然舍佛已现世则无吉祥善事。<a id="a-FX"></a>所作无吉无利灾祸归身。<a id="a-FY"></a>欲舍戒无过者。<a id="a-FZ"></a>若舍具戒。<a id="a-Fa"></a>当言我舍具戒。<a id="a-Fb"></a>我是沙弥。<a id="a-Fc"></a>若舍出家戒者。<a id="a-Fd"></a>当言我舍出家戒。<a id="a-Fe"></a>是优婆塞。<a id="a-Ff"></a>若舍五戒者。<a id="a-Fg"></a>当言归依优婆塞。<a id="a-Fh"></a>如是则成舍戒。<a id="a-Fi"></a>亦无过咎。<a id="a-Fj"></a>又言。<a id="a-Fk"></a>若已着白衣被服。<a id="a-Fl"></a>有人问言。<a id="a-Fm"></a>汝何故尔。<a id="a-Fn"></a>答曰。<a id="a-Fo"></a>我罢道。<a id="a-Fp"></a>我作白衣。<a id="a-Fq"></a>亦名舍戒。<a id="a-Fr"></a>若舍戒时。<a id="a-Fs"></a>都无出家人。<a id="a-Ft"></a>若得白衣。<a id="a-Fu"></a>不问佛弟子非佛弟子。<a id="a-Fv"></a>但使言音相闻。<a id="a-Fw"></a>解人情去就。<a id="a-Fx"></a>亦得舍戒。<a id="a-Fy"></a>舍戒一说便舍。<a id="a-Fz"></a>不须三说。<a id="a-G0"></a>问曰。<a id="a-G1"></a>受戒时须三师七僧。<a id="a-G2"></a>舍戒何故一人便舍。<a id="a-G3"></a>答曰。<a id="a-G4"></a>求增上法故。<a id="a-G5"></a>则须多缘多力。<a id="a-G6"></a>舍戒如从高坠下。<a id="a-G7"></a>故不须多也。<a id="a-G8"></a>又云。<a id="a-G9"></a>不欲生前人恼恶心故。<a id="a-GA"></a>若须多缘者。<a id="a-GB"></a>前人当言。<a id="a-GC"></a>佛多缘多恼。<a id="a-GD"></a>受戒时可须多人。<a id="a-GE"></a>舍戒何须多也。<a id="a-GF"></a>又云。<a id="a-GG"></a>受戒如得财宝。<a id="a-GH"></a>舍戒如失财宝。<a id="a-GI"></a>如入海采宝。<a id="a-GJ"></a>无数方便然后得之。<a id="a-GK"></a>及其失时。<a id="a-GL"></a>盗贼水火须臾散灭。<a id="a-GM"></a>舍戒亦尔也。<a id="a-GN"></a>舍三宝所以成舍戒者。<a id="a-GO"></a>以受戒时归向三宝得戒故。<a id="a-GP"></a>舍和上阿耆利成舍戒者。<a id="a-GQ"></a>以因和上阿耆利得戒故。<a id="a-GR"></a>舍比丘乃至优婆夷。<a id="a-GS"></a>乃至不复与汝共作同学。<a id="a-GT"></a>成舍戒者。<a id="a-GU"></a>以本同归向一味一道。<a id="a-GV"></a>今若舍之。<a id="a-GW"></a>则佛法义断。<a id="a-GX"></a>以是背佛法故。<a id="a-GY"></a>戒则去也。<a id="a-GZ"></a>和上者。<a id="a-Ga"></a>四种和上。<a id="a-Gb"></a>一有法无衣食。<a id="a-Gc"></a>二有衣食无法。<a id="a-Gd"></a>三有法有衣食。<a id="a-Ge"></a>四无法无衣食。<a id="a-Gf"></a>今舍和上者。<a id="a-Gg"></a>一切舍之。<a id="a-Gh"></a>阿耆利者。<a id="a-Gi"></a>有五种。<a id="a-Gj"></a>一受戒。<a id="a-Gk"></a>二威仪。<a id="a-Gl"></a>三依止四受经。<a id="a-Gm"></a>五出家。<a id="a-Gn"></a>舍者。<a id="a-Go"></a>一切舍之。<a id="a-Gp"></a>行淫法者。<a id="a-Gq"></a>或有行淫。<a id="a-Gr"></a>身不相触。<a id="a-Gs"></a>如比丘身弱口中行淫。<a id="a-Gt"></a>有一比丘。<a id="a-Gu"></a>男根长。<a id="a-Gv"></a>自后道中作淫。<a id="a-Gw"></a>是名犯淫身不相触。<a id="a-Gx"></a>或有身相触。<a id="a-Gy"></a>不犯淫戒。<a id="a-Gz"></a>如淫坏根女人。<a id="a-H0"></a>是谓身相触不犯淫戒。<a id="a-H1"></a>或有身相触。<a id="a-H2"></a>亦犯淫戒。<a id="a-H3"></a>如淫不坏根女人。<a id="a-H4"></a>是名身相触亦犯淫戒。<a id="a-H5"></a>有非身相触不犯淫。<a id="a-H6"></a>如于死女人非处行淫。<a id="a-H7"></a>是名非身相触不犯淫。<a id="a-H8"></a>犯淫身相触。<a id="a-H9"></a>得波罗夷。<a id="a-HA"></a>身不相触不犯淫。<a id="a-HB"></a>偷兰遮。<a id="a-HC"></a>轻重云何。<a id="a-HD"></a>身相触亦犯淫波罗夷。<a id="a-HE"></a>不犯淫身相触偷兰遮。<a id="a-HF"></a>轻重云何。<a id="a-HG"></a>波罗夷者。<a id="a-HH"></a>名堕不如意处。<a id="a-HI"></a>如二人共斗一胜一负。<a id="a-HJ"></a>比丘受戒欲出生死。<a id="a-HK"></a>与四魔共斗。<a id="a-HL"></a>若犯此戒则堕负处。<a id="a-HM"></a>问曰。<a id="a-HN"></a>犯五篇戒皆堕负处。<a id="a-HO"></a>何以独此戒得名。<a id="a-HP"></a>答曰。<a id="a-HQ"></a>余四篇戒。<a id="a-HR"></a>当犯时亦堕负处。<a id="a-HS"></a>但寻悔灭。<a id="a-HT"></a>非永堕负处。<a id="a-HU"></a>不得名也。<a id="a-HV"></a>如怨家以刀割人命根不断。<a id="a-HW"></a>虽云得胜非是永胜。<a id="a-HX"></a>若断命根名决定胜。<a id="a-HY"></a>犯四篇戒如命根不断。<a id="a-HZ"></a>犯此四重如命根断。<a id="a-Ha"></a>名堕不如。<a id="a-Hb"></a>如伐他国。<a id="a-Hc"></a>若得臣下。<a id="a-Hd"></a>虽小得胜未名大胜。<a id="a-He"></a>若得国主。<a id="a-Hf"></a>名根本胜。<a id="a-Hg"></a>若犯余戒恶法。<a id="a-Hh"></a>四魔未名得胜。<a id="a-Hi"></a>若犯此戒。<a id="a-Hj"></a>毕竟永弃退堕负处。</p>
  <p id="aHk">复次如好田苗。<a id="a-Hl"></a>若被霜雹摧折堕落不得果实。<a id="a-Hm"></a>犯此戒亦尔。<a id="a-Hn"></a>烧灭道苗。<a id="a-Ho"></a>不得沙门四果。<a id="a-Hp"></a>复次如焦谷种。<a id="a-Hq"></a>虽种良田粪治溉灌。<a id="a-Hr"></a>不生苗实。<a id="a-Hs"></a>犯此戒亦尔。<a id="a-Ht"></a>虽复勤加精进。<a id="a-Hu"></a>终不能生道果苗实。<a id="a-Hv"></a>如断多罗树不生不广。<a id="a-Hw"></a>犯此戒亦尔。<a id="a-Hx"></a>不得增广四沙门果。<a id="a-Hy"></a>复次如断树根。<a id="a-Hz"></a>树则枯朽。<a id="a-I0"></a>若犯此戒道树枯损。<a id="a-I1"></a>名堕不如。<a id="a-I2"></a>若犯此戒。<a id="a-I3"></a>众所弃离。<a id="a-I4"></a>天龙善神所不亲近。<a id="a-I5"></a>贤圣呵责。<a id="a-I6"></a>名堕不如。<a id="a-I7"></a>若犯此戒。<a id="a-I8"></a>不消檀越衣服饮食卧具医药种种利养。<a id="a-I9"></a>名堕负处。<a id="a-IA"></a>复次犹如死尸在人众中。<a id="a-IB"></a>无所能为无所增益。<a id="a-IC"></a>若犯此戒。<a id="a-ID"></a>虽在出家清净众中。<a id="a-IE"></a>不能成就四沙门果。<a id="a-IF"></a>名堕负处。<a id="a-IG"></a>复次如弊坏垢污衣服。<a id="a-IH"></a>人所弃舍。<a id="a-II"></a>若犯此戒。<a id="a-IJ"></a>佛法所弃。<a id="a-IK"></a>不得与众说戒羯磨布萨自恣。<a id="a-IL"></a>不入十四人数。<a id="a-IM"></a>名堕不如。<a id="a-IN"></a>乃至畜生者。<a id="a-IO"></a>与女人交会受欲具足。<a id="a-IP"></a>与畜生女交会染欲情薄。<a id="a-IQ"></a>是故言下至畜生。<a id="a-IR"></a>三恶是五道之边下。<a id="a-IS"></a>故言下至畜生。<a id="a-IT"></a>若犯四重。<a id="a-IU"></a>初犯一时得波罗夷。<a id="a-IV"></a>第二犯时乃至众多。<a id="a-IW"></a>尽突吉罗。<a id="a-IX"></a>如犯淫戒初波罗夷第二犯时乃至众多。<a id="a-IY"></a>尽突吉罗。<a id="a-IZ"></a>后三戒当体各尔。<a id="a-Ia"></a>如淫戒分别应。<a id="a-Ib"></a>当体各尔。<a id="a-Ic"></a>女人三处得波罗夷。<a id="a-Id"></a>方便偷兰遮。<a id="a-Ie"></a>有轻有重。<a id="a-If"></a>重偷兰遮。<a id="a-Ig"></a>大众中忏。<a id="a-Ih"></a>应胡跪合掌三从众乞乞已应一白。<a id="a-Ii"></a>一白已忏悔亦应三说。<a id="a-Ij"></a>轻偷兰遮。<a id="a-Ik"></a>界外四人忏法亦同。<a id="a-Il"></a>且轻重有异。<a id="a-Im"></a>轻偷兰遮者。<a id="a-In"></a>欲作重淫若起还坐。<a id="a-Io"></a>轻偷兰。<a id="a-Ip"></a>发足趣女未捉已还及捉已失。<a id="a-Iq"></a>乃至共相呜抱。<a id="a-Ir"></a>轻偷兰。<a id="a-Is"></a>男形垂入女形已来未失精。<a id="a-It"></a>亦犯轻偷兰。<a id="a-Iu"></a>若失精得重偷兰。<a id="a-Iv"></a>若男形触女形。<a id="a-Iw"></a>及半珠已还。<a id="a-Ix"></a>不问失精不失精。<a id="a-Iy"></a>尽得重偷兰。<a id="a-Iz"></a>死女三处行淫。<a id="a-J0"></a>非人女三处行淫。<a id="a-J1"></a>俱得波罗夷。<a id="a-J2"></a>生女死女三处行淫。<a id="a-J3"></a>若坏堕虫食于中行淫。<a id="a-J4"></a>俱得重偷兰。<a id="a-J5"></a>生女死女非处行淫腋下股间行淫。<a id="a-J6"></a>得重偷兰。<a id="a-J7"></a>刺身作疮于中行淫。<a id="a-J8"></a>俱得重偷兰。<a id="a-J9"></a>发足向死女畜生女二根。<a id="a-JA"></a>欲作重淫。<a id="a-JB"></a>乃至男形入三疮门半珠已还。<a id="a-JC"></a>得偷兰遮。<a id="a-JD"></a>轻重如生女中说。<a id="a-JE"></a>若发足向人男非人男畜生男黄门。<a id="a-JF"></a>欲作重淫。<a id="a-JG"></a>于中得偷兰遮。<a id="a-JH"></a>轻重亦如前说。<a id="a-JI"></a>若先正为女人上出精而已。<a id="a-JJ"></a>除三疮门。<a id="a-JK"></a>一切身分处精出。<a id="a-JL"></a>僧残。<a id="a-JM"></a>若先为摩捉呜抱而已。<a id="a-JN"></a>若摩若捉。<a id="a-JO"></a>尽僧残。<a id="a-JP"></a>若欲女人身上出精。<a id="a-JQ"></a>手已摩捉。<a id="a-JR"></a>精未出便止。<a id="a-JS"></a>四人偷兰遮若犯五篇戒。<a id="a-JT"></a>一一得三罪。<a id="a-JU"></a>如犯波罗夷。<a id="a-JV"></a>以犯戒体波罗夷。<a id="a-JW"></a>违佛教波夜提。<a id="a-JX"></a>犯威仪突吉罗。<a id="a-JY"></a>乃至众多学法犯三罪。<a id="a-JZ"></a>犯戒体突吉罗。<a id="a-Ja"></a>违佛语波逸提。<a id="a-Jb"></a>犯威仪突吉罗。<a id="a-Jc"></a>各有三罪。<a id="a-Jd"></a>若忏时但忏戒体。<a id="a-Je"></a>余二罪同灭。<a id="a-Jf"></a>以戒体是根本故。</p>
  <p data-pb></p>
  <h2 id="aJg">结盗戒因缘第二之一</h2>
  <p id="aJh">佛在王舍城者。<a id="a-Ji"></a>有论师言。<a id="a-Jj"></a>此国于十六大国最胜故。<a id="a-Jk"></a>名王舍城。<a id="a-Jl"></a>复次此国本有恶龙。<a id="a-Jm"></a>作种种灾害。<a id="a-Jn"></a>破人民舍宅。<a id="a-Jo"></a>唯王宫舍不坏故。<a id="a-Jp"></a>名王舍城。<a id="a-Jq"></a>复次本此人民饥馑。<a id="a-Jr"></a>食狗肉蛇肉人肉种种杂肉。<a id="a-Js"></a>以是故。<a id="a-Jt"></a>有诸罗刹恶鬼入国作诸变异。<a id="a-Ju"></a>王问。<a id="a-Jv"></a>何故有此。<a id="a-Jw"></a>答曰。<a id="a-Jx"></a>云人民饥馑食啖种种不清净肉有此灾异。<a id="a-Jy"></a>王寻立制。<a id="a-Jz"></a>不听食此诸不净肉。<a id="a-K0"></a>兼立种种礼仪法限。<a id="a-K1"></a>王法胜故。<a id="a-K2"></a>名王舍城。<a id="a-K3"></a>复次此国山中。<a id="a-K4"></a>有五百辟支佛五百仙人。<a id="a-K5"></a>一切人民常供给所须。<a id="a-K6"></a>以仙圣多故。<a id="a-K7"></a>名王舍城。<a id="a-K8"></a>复次十六大国中二国最胜。<a id="a-K9"></a>一优填王国。<a id="a-KA"></a>二摩竭国。<a id="a-KB"></a>优填王国衣冠王服为胜。<a id="a-KC"></a>摩竭国法礼义为胜。<a id="a-KD"></a>十六国中设有礼义。<a id="a-KE"></a>摩竭国王或用不用。<a id="a-KF"></a>此国法式。<a id="a-KG"></a>十六国中一切用之。<a id="a-KH"></a>是故名王舍城。<a id="a-KI"></a>复次佛在此国。<a id="a-KJ"></a>于道树下坐师子座。<a id="a-KK"></a>成阿耨多罗三藐三菩提故。<a id="a-KL"></a>此国地神有大力势。<a id="a-KM"></a>常护此国主故。<a id="a-KN"></a>令此国强盛。<a id="a-KO"></a>异国归向是国。<a id="a-KP"></a>故名王舍城。<a id="a-KQ"></a>众多比丘一处安居者。<a id="a-KR"></a>佛一切时前安居。<a id="a-KS"></a>唯毗罗然国后安居。<a id="a-KT"></a>以因缘故。<a id="a-KU"></a>问曰。<a id="a-KV"></a>佛从他安居自安居。<a id="a-KW"></a>答曰。<a id="a-KX"></a>有言。<a id="a-KY"></a>从他安居。<a id="a-KZ"></a>有云。<a id="a-Ka"></a>自安居。<a id="a-Kb"></a>何以故。<a id="a-Kc"></a>佛自得一切十力四无所畏故。<a id="a-Kd"></a>不从他安居。<a id="a-Ke"></a>又云。<a id="a-Kf"></a>佛自结此法。<a id="a-Kg"></a>自制此法。<a id="a-Kh"></a>是故自安居。<a id="a-Ki"></a>问曰。<a id="a-Kj"></a>佛三语安居一语安居。<a id="a-Kk"></a>答曰。<a id="a-Kl"></a>佛心念安居。<a id="a-Km"></a>不以口言。<a id="a-Kn"></a>以不忘故。<a id="a-Ko"></a>问曰。<a id="a-Kp"></a>佛布萨自恣羯磨僧事。<a id="a-Kq"></a>尽同众不。<a id="a-Kr"></a>答曰。<a id="a-Ks"></a>佛尽不同众僧。<a id="a-Kt"></a>布萨自恣一切僧事皆悉不同。<a id="a-Ku"></a>亦不与欲清净。<a id="a-Kv"></a>以佛无非法不入僧数故。</p>
  <p id="aKw">佛十二年中常在众说戒。<a id="a-Kx"></a>十二年后有恶法出。<a id="a-Ky"></a>佛止不说令弟子说。<a id="a-Kz"></a>问曰。<a id="a-L0"></a>佛无边智慧无边辩力。<a id="a-L1"></a>何故十二年中常说一偈。<a id="a-L2"></a>答曰。<a id="a-L3"></a>佛虽重说。<a id="a-L4"></a>而所受众生各异不同。<a id="a-L5"></a>佛若语若默皆有所化度。<a id="a-L6"></a>是故虽有无穷之辩。<a id="a-L7"></a>为众生故。<a id="a-L8"></a>更不异说更不多说。<a id="a-L9"></a>尔时与阿难者。<a id="a-LA"></a>佛凡制戒必因外事。<a id="a-LB"></a>既有因缘然后结戒。<a id="a-LC"></a>佛将欲结此盗戒。<a id="a-LD"></a>欲令从他得事作结戒因缘。<a id="a-LE"></a>是故佛与阿难按行诸房。<a id="a-LF"></a>佛敕阿难破之者。<a id="a-LG"></a>若余人破者则生诤讼。<a id="a-LH"></a>阿难破之其心则伏。<a id="a-LI"></a>佛在世时三人第一多力。<a id="a-LJ"></a>一者阿难。<a id="a-LK"></a>二者拘夷。<a id="a-LL"></a>三者有一释种子。<a id="a-LM"></a>以三人力大无能过者。<a id="a-LN"></a>阿难能转四十里石。<a id="a-LO"></a>是故破之。<a id="a-LP"></a>畏故心伏。<a id="a-LQ"></a>又云。<a id="a-LR"></a>余人若破瓦舍坚牢。<a id="a-LS"></a>余人卒不能破。<a id="a-LT"></a>阿难力大须臾破之。<a id="a-LU"></a>漏结因缘者。<a id="a-LV"></a>有二种。<a id="a-LW"></a>一烦恼根本。<a id="a-LX"></a>如须提那林中比丘是其事也。<a id="a-LY"></a>二比丘自作房舍。<a id="a-LZ"></a>资产之业多事多恼。<a id="a-La"></a>妨废坐禅读经比丘正业故。<a id="a-Lb"></a>名漏结因缘。<a id="a-Lc"></a>达尼吒默然者。<a id="a-Ld"></a>佛是法王。<a id="a-Le"></a>或以非法故破之。<a id="a-Lf"></a>若以我不可故破之。<a id="a-Lg"></a>是故不言。<a id="a-Lh"></a>佛何故必破此房。<a id="a-Li"></a>欲永断将来漏因缘故。<a id="a-Lj"></a>见以惊怖者。<a id="a-Lk"></a>问曰。<a id="a-Ll"></a>此怖畏。<a id="a-Lm"></a>为在欲界色无色界。<a id="a-Ln"></a>为心相应为不相应。<a id="a-Lo"></a>答曰。<a id="a-Lp"></a>欲界与心相应。<a id="a-Lq"></a>问曰。<a id="a-Lr"></a>色界三灾所及三禅诸天。<a id="a-Ls"></a>尽从下至上。<a id="a-Lt"></a>此非怖耶。<a id="a-Lu"></a>答曰。<a id="a-Lv"></a>此是厌舍故去。<a id="a-Lw"></a>非是怖也。<a id="a-Lx"></a>色界有厌无怖也。<a id="a-Ly"></a>唯欲界有怖。<a id="a-Lz"></a>问曰。<a id="a-M0"></a>谁成就此怖。<a id="a-M1"></a>答曰。<a id="a-M2"></a>欲界凡夫四道果人。<a id="a-M3"></a>乃至辟支佛成就此怖。<a id="a-M4"></a>唯佛无怖。<a id="a-M5"></a>即往白王何故以此大材持与比丘者。<a id="a-M6"></a>问曰。<a id="a-M7"></a>既为臣下。<a id="a-M8"></a>何敢以此直言逆于王。<a id="a-M9"></a>答曰。<a id="a-MA"></a>一以义正理负故。<a id="a-MB"></a>二以卑言软语故。<a id="a-MC"></a>王初登位时者。<a id="a-MD"></a>问。<a id="a-ME"></a>此比丘先取财时。<a id="a-MF"></a>作是念耶。<a id="a-MG"></a>临急语耶。<a id="a-MH"></a>答曰。<a id="a-MI"></a>是垂急之语。<a id="a-MJ"></a>问曰。<a id="a-MK"></a>此比丘谁边得罪。<a id="a-ML"></a>为是城内人民边。<a id="a-MM"></a>为是主材人边。<a id="a-MN"></a>为是王边。<a id="a-MO"></a>答曰。<a id="a-MP"></a>王边。<a id="a-MQ"></a>事在王故。<a id="a-MR"></a>王自在故语诸比丘者。<a id="a-MS"></a>以是小事因缘故。<a id="a-MT"></a>不敢白佛。<a id="a-MU"></a>二以事是可耻。<a id="a-MV"></a>不敢白佛。<a id="a-MW"></a>佛语阿难者。<a id="a-MX"></a>问余三戒何以不问。<a id="a-MY"></a>独问此戒耶。<a id="a-MZ"></a>答曰。<a id="a-Ma"></a>此戒依王法。<a id="a-Mb"></a>三戒不尔。<a id="a-Mc"></a>是以不问。<a id="a-Md"></a>此戒要依国法。<a id="a-Me"></a>盗物多少得断命罪。<a id="a-Mf"></a>则依而结戒。<a id="a-Mg"></a>淫杀二戒。<a id="a-Mh"></a>事成则罪成。<a id="a-Mi"></a>不问多少。<a id="a-Mj"></a>妄语国无此法。<a id="a-Mk"></a>是以三戒不问问。<a id="a-Ml"></a>佛知一切法相。<a id="a-Mm"></a>何须问耶。<a id="a-Mn"></a>答曰。<a id="a-Mo"></a>为止诽谤故。<a id="a-Mp"></a>佛得自在随意自制。<a id="a-Mq"></a>若问而后结。<a id="a-Mr"></a>佛随国成法而后结戒。<a id="a-Ms"></a>则众生心伏。<a id="a-Mt"></a>若信者不信者。<a id="a-Mu"></a>何故尔耶。<a id="a-Mv"></a>答曰。<a id="a-Mw"></a>若直问信者。<a id="a-Mx"></a>恐为比丘故。<a id="a-My"></a>言盗多钱得重。<a id="a-Mz"></a>若问不信者。<a id="a-N0"></a>或增妒故。<a id="a-N1"></a>言盗少得重罪。<a id="a-N2"></a>是以遍问怨亲中人。<a id="a-N3"></a>盗至几钱王与大罪。<a id="a-N4"></a>盗至五钱得重罪者。<a id="a-N5"></a>或言金钱。<a id="a-N6"></a>或言银钱。<a id="a-N7"></a>或言铜钱。<a id="a-N8"></a>或言铁钱。<a id="a-N9"></a>无有定也。<a id="a-NA"></a>盗至五钱得波罗夷者。<a id="a-NB"></a>谓阎浮提现有佛法处。<a id="a-NC"></a>及弗婆提拘耶尼三天下。<a id="a-ND"></a>唯王舍国法。<a id="a-NE"></a>以五钱为限。<a id="a-NF"></a>又言五钱成重罪者。<a id="a-NG"></a>佛依王舍国法结戒故。<a id="a-NH"></a>限至五钱得波罗夷。<a id="a-NI"></a>如是各随国法依而制罪。<a id="a-NJ"></a>观律师意。<a id="a-NK"></a>欲以后义为定。<a id="a-NL"></a>而难不欲广。<a id="a-NM"></a>汝盗比丘如是不与取者。<a id="a-NN"></a>或不与取非是贼。<a id="a-NO"></a>如取有主物谓是无主。<a id="a-NP"></a>或是贼非不与取。<a id="a-NQ"></a>如众僧中行三番饼。<a id="a-NR"></a>盗心取四。<a id="a-NS"></a>又如无主物作有主心取。<a id="a-NT"></a>是谓贼非不与取。<a id="a-NU"></a>一以人与故。<a id="a-NV"></a>二以无主故。<a id="a-NW"></a>或是贼亦不与取。<a id="a-NX"></a>如盗心取有主物。<a id="a-NY"></a>或非贼非不与取。<a id="a-NZ"></a>如无盗心取无主物。<a id="a-Na"></a>罪者。<a id="a-Nb"></a>总五篇罪。<a id="a-Nc"></a>名一切是罪。<a id="a-Nd"></a>五篇戒外亦有种种罪。<a id="a-Ne"></a>今佛结戒示罪轻重。<a id="a-Nf"></a>故云。<a id="a-Ng"></a>此是波罗夷罪。<a id="a-Nh"></a>此是僧残。<a id="a-Ni"></a>此是波逸提。<a id="a-Nj"></a>此是波罗提提舍尼。<a id="a-Nk"></a>此是突吉罗。<a id="a-Nl"></a>受王职者。<a id="a-Nm"></a>问曰。<a id="a-Nn"></a>女人五碍。<a id="a-No"></a>何由为王。<a id="a-Np"></a>答曰。<a id="a-Nq"></a>不得作转轮王身。<a id="a-Nr"></a>小王无所碍也。<a id="a-Ns"></a>有主物者。<a id="a-Nt"></a>一切有主物。<a id="a-Nu"></a>纵使空地有物。<a id="a-Nv"></a>地中伏藏若是王地。<a id="a-Nw"></a>尽属于王。<a id="a-Nx"></a>无主物若疑心取。<a id="a-Ny"></a>偷兰遮。<a id="a-Nz"></a>若塔中得物。<a id="a-O0"></a>若塔外得物。<a id="a-O1"></a>若有鸟死在塔地中。<a id="a-O2"></a>现是佛物。<a id="a-O3"></a>尽供塔用。<a id="a-O4"></a>若物在僧地亦尔。<a id="a-O5"></a>若房中得物。<a id="a-O6"></a>亦供房用。<a id="a-O7"></a>若知是物是死比丘物。<a id="a-O8"></a>众僧应分。<a id="a-O9"></a>若山野中或山崩树折。<a id="a-OA"></a>热风寒风有鸟兽死。<a id="a-OB"></a>无食啖处得取。<a id="a-OC"></a>无罪。<a id="a-OD"></a>一切鸟兽食残取。<a id="a-OE"></a>突吉罗。<a id="a-OF"></a>师子残无罪。<a id="a-OG"></a>若盗佛像。<a id="a-OH"></a>为供养故。<a id="a-OI"></a>无罪。<a id="a-OJ"></a>若为得钱。<a id="a-OK"></a>转卖得钱。<a id="a-OL"></a>偷兰遮盗经。<a id="a-OM"></a>不问供养不供养。<a id="a-ON"></a>计钱得罪。<a id="a-OO"></a>若盗舍利偷兰遮。<a id="a-OP"></a>物离本处有二种。<a id="a-OQ"></a>一举离本处。<a id="a-OR"></a>二举离本处还着本处。<a id="a-OS"></a>即持去者。<a id="a-OT"></a>得二种罪。<a id="a-OU"></a>一得业道罪。<a id="a-OV"></a>以盗他故。<a id="a-OW"></a>二波罗夷罪。<a id="a-OX"></a>以佛结戒故。<a id="a-OY"></a>还着本处者。<a id="a-OZ"></a>得一罪。<a id="a-Oa"></a>先离本处。<a id="a-Ob"></a>无业道罪。<a id="a-Oc"></a>不损他物故。<a id="a-Od"></a>得波罗夷。<a id="a-Oe"></a>五宝者。<a id="a-Of"></a>一者金。<a id="a-Og"></a>二者银。<a id="a-Oh"></a>三者真珠。<a id="a-Oi"></a>四者珊瑚。<a id="a-Oj"></a>五者毗琉璃。<a id="a-Ok"></a>五似宝者。<a id="a-Ol"></a>一铜。<a id="a-Om"></a>二钱。<a id="a-On"></a>三水银。<a id="a-Oo"></a>四白镴铅锡。<a id="a-Op"></a>五合作种种庄严具。<a id="a-Oq"></a>若捉五宝得突吉罗。<a id="a-Or"></a>若离地得波逸提。<a id="a-Os"></a>若捉钱离地不离地。<a id="a-Ot"></a>尽突吉罗。<a id="a-Ou"></a>若比丘有通。<a id="a-Ov"></a>以通力飞过诸国。<a id="a-Ow"></a>若所发处若所至处。<a id="a-Ox"></a>应输税不与得重。<a id="a-Oy"></a>其间所经诸国无过。<a id="a-Oz"></a>若贩卖者而随王使。<a id="a-P0"></a>王使认名比丘无罪。<a id="a-P1"></a>若不认名计钱得重。</p>
 </body>
</html>