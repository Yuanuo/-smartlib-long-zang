<!doctype html>
<html id="z3IBVCJsO" data-ver="1476">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="unknown">
 </head>
 <body>
  <h1 id="a1">萨婆多毗尼毗婆沙卷第五</h1>
  <h2 id="a2">第四结从非亲里尼取衣因缘</h2>
  <p id="a3">花色比丘尼者。<a id="a-4"></a>容貌端政。<a id="a-5"></a>色作优钵罗花色。<a id="a-6"></a>此人前世久远劫时。<a id="a-7"></a>作一婆罗门女。<a id="a-8"></a>父母家人入海采宝。<a id="a-9"></a>是女在后不能自活。<a id="a-A"></a>便与诸淫女共在一处。<a id="a-B"></a>卖色自供。<a id="a-C"></a>此女色貌不丰。<a id="a-D"></a>无人往来。<a id="a-E"></a>常自咎责。<a id="a-F"></a>何以独尔。<a id="a-G"></a>时世有辟支佛。<a id="a-H"></a>一切敬仰。<a id="a-I"></a>有人语言。<a id="a-J"></a>汝能供养辟支佛者。<a id="a-K"></a>随心所欲世世如愿。<a id="a-L"></a>时彼女人即随其语。<a id="a-M"></a>办美饮食以优钵罗花覆上。<a id="a-N"></a>奉辟支佛。<a id="a-O"></a>即发愿言。<a id="a-P"></a>令我世世常作女人。<a id="a-Q"></a>端政无双为人所敬。<a id="a-R"></a>无能过此。<a id="a-S"></a>又愿得如沙门所得功德令我得之。<a id="a-T"></a>是故今世犹作女人。<a id="a-U"></a>颜貌第一。<a id="a-V"></a>以本愿故。<a id="a-W"></a>今得漏尽。<a id="a-X"></a>安陀林者。<a id="a-Y"></a>名昼闇林。<a id="a-Z"></a>是林广大繁茂。<a id="a-a"></a>林下日所不照。<a id="a-b"></a>又林主长者。<a id="a-c"></a>名曰安陀。<a id="a-d"></a>故因此为名。<a id="a-e"></a>以贵价叠裹一刬肉悬着树上。<a id="a-f"></a>问。<a id="a-g"></a>设有人取此叠肉。<a id="a-h"></a>谁边得罪。<a id="a-i"></a>为贼边得。<a id="a-j"></a>为尼边得。<a id="a-k"></a>答曰。<a id="a-l"></a>尼边得罪。<a id="a-m"></a>何以衣服弊坏者。<a id="a-n"></a>问曰。<a id="a-o"></a>花色有大功德名闻。<a id="a-p"></a>多人所识。<a id="a-q"></a>何故衣服不充。<a id="a-r"></a>答曰。<a id="a-s"></a>世有二人无厌无足。<a id="a-t"></a>一得已积聚。<a id="a-u"></a>二得已施人。<a id="a-v"></a>花色凡有所得求者皆与。<a id="a-w"></a>是以供身所须常有所乏。<a id="a-x"></a>盈长衣中者。<a id="a-y"></a>此是佛入静室四月燕默。<a id="a-z"></a>多有比丘。<a id="a-10"></a>舍居士衣着粪扫衣。<a id="a-11"></a>是假衣也。</p>
  <p data-pb></p>
  <h2 id="a12">从非亲里尼取衣第四</h2>
  <p id="a13">是不共戒。<a id="a-14"></a>比丘尼无犯。<a id="a-15"></a>沙弥突吉罗。<a id="a-16"></a>与诸比丘结戒者。<a id="a-17"></a>正以男子女人。<a id="a-18"></a>不宜交往共相染习。<a id="a-19"></a>则致种种非法因缘。<a id="a-1A"></a>是以断之。<a id="a-1B"></a>若是亲里不致嫌疑亦无非法。<a id="a-1C"></a>是故则听取衣者。<a id="a-1D"></a>是应量衣。<a id="a-1E"></a>若是白衣。<a id="a-1F"></a>若非法色衣。<a id="a-1G"></a>亦不得取。<a id="a-1H"></a>以染应法故。<a id="a-1I"></a>取则舍堕。<a id="a-1J"></a>若多比丘取一衣。<a id="a-1K"></a>多人犯。<a id="a-1L"></a>一比丘多尼边取一衣。<a id="a-1M"></a>计尼犯。<a id="a-1N"></a>五种衣。<a id="a-1O"></a>三种不得取。<a id="a-1P"></a>火烧牛嚼鼠啮。<a id="a-1Q"></a>取则舍堕。<a id="a-1R"></a>二种衣取突吉罗。<a id="a-1S"></a>取应量钵舍堕。<a id="a-1T"></a>若取一切不应量衣服键镃器物。<a id="a-1U"></a>突吉罗。<a id="a-1V"></a>若从式叉摩尼沙弥尼取衣与比丘尼同犯。<a id="a-1W"></a>除贸易者。<a id="a-1X"></a>令行道者得安乐故。<a id="a-1Y"></a>又使弟子无苦恼故。<a id="a-1Z"></a>若比丘得比丘尼所宜衣。<a id="a-1a"></a>比丘尼得比</p>
  <p data-pb></p>
  <h2 id="a1b">使非亲里尼浣故衣第五</h2>
  <p id="a1c">是不共戒。<a id="a-1d"></a>沙弥使非亲里尼浣故衣。<a id="a-1e"></a>突吉罗。<a id="a-1f"></a>是中犯者。<a id="a-1g"></a>若自持衣与非亲里尼。<a id="a-1h"></a>若浣若染若打。<a id="a-1i"></a>三事中趣作一事。<a id="a-1j"></a>尼萨耆波逸提。<a id="a-1k"></a>若一时作三事。<a id="a-1l"></a>亦得一舍堕。<a id="a-1m"></a>若浣不好净。<a id="a-1n"></a>染不成色。<a id="a-1o"></a>打不能熟。<a id="a-1p"></a>尽突吉罗。<a id="a-1q"></a>若使书信印信突吉罗。<a id="a-1r"></a>若使浣舍堕衣突吉罗。<a id="a-1s"></a>若二人共一衣。<a id="a-1t"></a>乃至多人共衣使打染。<a id="a-1u"></a>尽突吉罗。<a id="a-1v"></a>使浣染打不净衣驼毛牛毛羖羊毛杂织衣。<a id="a-1w"></a>突吉罗。<a id="a-1x"></a>与学沙弥浣染打舍堕。<a id="a-1y"></a>破戒贼住如是等无犯。<a id="a-1z"></a>使式叉摩尼沙弥尼浣染打故衣。<a id="a-20"></a>与比丘尼同犯。<a id="a-21"></a>若比丘尼使比丘尼浣故衣。<a id="a-22"></a>突吉罗。<a id="a-23"></a>此戒应量不应量衣一切犯。</p>
  <p data-pb></p>
  <h2 id="a24">从非亲里居士乞衣第六</h2>
  <p id="a25">难陀说种种法者。<a id="a-26"></a>或云。<a id="a-27"></a>初说布施。<a id="a-28"></a>中说持戒。<a id="a-29"></a>后说生天福报。<a id="a-2A"></a>或云。<a id="a-2B"></a>前后说法。<a id="a-2C"></a>但说布施福报。<a id="a-2D"></a>为诸比丘结戒者。<a id="a-2E"></a>一以佛法增上故。<a id="a-2F"></a>二为止诤讼故。<a id="a-2G"></a>三为灭前人不善心故。<a id="a-2H"></a>四为众生于正法中生信乐故。<a id="a-2I"></a>此是共戒。<a id="a-2J"></a>比丘比丘尼俱舍堕。<a id="a-2K"></a>式叉摩尼沙弥沙弥尼突吉罗。<a id="a-2L"></a>是中犯者。<a id="a-2M"></a>比丘从非亲里乞衣。<a id="a-2N"></a>得衣者尼萨耆波逸提。<a id="a-2O"></a>若使书信印信突吉罗。<a id="a-2P"></a>若二人共乞一衣。<a id="a-2Q"></a>突吉罗。<a id="a-2R"></a>若</p>
  <p data-pb></p>
  <h2 id="a2S">第七戒</h2>
  <p id="a2T">时波罗比丘者。<a id="a-2U"></a>此是土地名。<a id="a-2V"></a>此比丘因地为名。<a id="a-2W"></a>昔儒童菩萨于燃灯佛所。<a id="a-2X"></a>以发布地令佛蹈过。<a id="a-2Y"></a>以此因故。<a id="a-2Z"></a>得发绀色。<a id="a-2a"></a>即于尔时剃发出家。<a id="a-2b"></a>时无数人得菩萨发尊重供养。<a id="a-2c"></a>以是因缘。<a id="a-2d"></a>众多众生值过去佛。<a id="a-2e"></a>皆得漏尽入无余泥洹。<a id="a-2f"></a>余四十人于今佛得度。<a id="a-2g"></a>此波罗比丘四十人中是一人数最后度者。<a id="a-2h"></a>裸形而行者。<a id="a-2i"></a>问曰。<a id="a-2j"></a>远行难崄。<a id="a-2k"></a>有贼难毒虫难水难火难饥寒等难。<a id="a-2l"></a>佛何以令诸比丘远游行耶。<a id="a-2m"></a>答曰。<a id="a-2n"></a>众生根性好乐不同。<a id="a-2o"></a>是故大圣因而制教。<a id="a-2p"></a>或有众生。<a id="a-2q"></a>因动乱游行而生善根。<a id="a-2r"></a>是故如来赞叹游行。<a id="a-2s"></a>随时一移无所系恋。<a id="a-2t"></a>若有众生。<a id="a-2u"></a>但因静默而增善根。<a id="a-2v"></a>是故如来赞叹闲居静默自守。<a id="a-2w"></a>随有益故则无咎也。<a id="a-2x"></a>所以裸形者。<a id="a-2y"></a>一以佛结戒故。<a id="a-2z"></a>不敢乞衣。<a id="a-30"></a>二为将来比丘多有如是诸苦难事。<a id="a-31"></a>欲令佛作开通因缘故。<a id="a-32"></a>夺比丘衣者。<a id="a-33"></a>此六群比丘。<a id="a-34"></a>有深智慧善为方便。<a id="a-35"></a>先语波罗。<a id="a-36"></a>汝衣满足。<a id="a-37"></a>长者与我。</p>
  <p data-pb></p>
  <h2 id="a38">第八戒</h2>
  <p id="a39">是共戒。<a id="a-3A"></a>比丘比丘尼俱尼萨耆波逸提。<a id="a-3B"></a>三众突吉罗。<a id="a-3C"></a>尔时有一居士。<a id="a-3D"></a>为跋难陀释子办衣直。<a id="a-3E"></a>此居士常与跋难陀客主来往。<a id="a-3F"></a>跋难陀智慧福德多财饶货。<a id="a-3G"></a>常以财宝与此居士出入息利。<a id="a-3H"></a>时此居士。<a id="a-3I"></a>欲办一衣与跋难陀以求意气。<a id="a-3J"></a>欲令息利之中不计多少跋难陀知其意故。<a id="a-3K"></a>便到其所劝令好作。<a id="a-3L"></a>此戒体。<a id="a-3M"></a>非亲里居士居士妇。<a id="a-3N"></a>先为办衣直。<a id="a-3O"></a>便到其所教令加钱好作。<a id="a-3P"></a>若贵价好色大量。<a id="a-3Q"></a>如语得者舍堕。<a id="a-3R"></a>不得者突吉罗。<a id="a-3S"></a>若遣使书信印信突吉罗。<a id="a-3T"></a>若不为贵价好色大量求。<a id="a-3U"></a>随其所宜等价等色等量。<a id="a-3V"></a>减价减量减色。<a id="a-3W"></a>劝令作如是衣者无犯。<a id="a-3X"></a>是中衣者。<a id="a-3Y"></a>应量衣。<a id="a-3Z"></a>下至四肘。<a id="a-3a"></a>上至八肘。<a id="a-3b"></a>得应量衣舍堕。<a id="a-3c"></a>得不应量衣突吉罗。<a id="a-3d"></a>不犯者。<a id="a-3e"></a>从亲里索。</p>
  <p data-pb></p>
  <h2 id="a3f">第九戒</h2>
  <p id="a3g">是共戒。<a id="a-3h"></a>比丘比丘尼俱舍堕。<a id="a-3i"></a>三众突吉罗。<a id="a-3j"></a>此亦是应量衣。<a id="a-3k"></a>若劝得不应量衣突吉罗。<a id="a-3l"></a>前戒。<a id="a-3m"></a>一居士为比丘先办衣直。<a id="a-3n"></a>劝令于价色量中加直好作。<a id="a-3o"></a>此戒体。<a id="a-3p"></a>二居士各办衣直。<a id="a-3q"></a>各作一衣与比丘。<a id="a-3r"></a>劝令合作。<a id="a-3s"></a>使于价色量中增加好作。<a id="a-3t"></a>义同前戒。<a id="a-3u"></a>正以二居士为异。<a id="a-3v"></a>不犯者。<a id="a-3w"></a>从亲里索若先请。<a id="a-3x"></a>若不索自与。<a id="a-3y"></a>尽如前说。<a id="a-3z"></a>若遣使书信印信。<a id="a-40"></a>尽突吉罗。</p>
  <p data-pb></p>
  <h2 id="a41">第十戒</h2>
  <p id="a42">难陀前在家时。<a id="a-43"></a>善于射道兼知兵法。<a id="a-44"></a>摩竭提国大臣将帅。<a id="a-45"></a>遣五百人从其受法。<a id="a-46"></a>得通射道有达兵法。<a id="a-47"></a>即还本国。<a id="a-48"></a>摩竭大臣寻遣使命。<a id="a-49"></a>多持宝货来报其恩。<a id="a-4A"></a>时跋难陀。<a id="a-4B"></a>以染法服出家在舍卫国。<a id="a-4C"></a>时摩竭使到迦维罗卫。<a id="a-4D"></a>已云出家。<a id="a-4E"></a>展转求觅至舍卫城。<a id="a-4F"></a>到市肆上得共相见。<a id="a-4G"></a>即以宝付之还归本国。<a id="a-4H"></a>此是共戒。<a id="a-4I"></a>比丘比丘尼俱舍堕。<a id="a-4J"></a>六法尼沙弥沙弥尼突吉罗。<a id="a-4K"></a>此戒体。<a id="a-4L"></a>若檀越遣使送宝与比丘。<a id="a-4M"></a>比丘应言。<a id="a-4N"></a>我法不应受宝物。<a id="a-4O"></a>若须衣时得清净衣者。<a id="a-4P"></a>速作衣持。<a id="a-4Q"></a>使若问比丘。<a id="a-4R"></a>有净人不。<a id="a-4S"></a>应示所在。<a id="a-4T"></a>使以衣直付净人。<a id="a-4U"></a>教令作净衣与比丘。<a id="a-4V"></a>使语比丘。<a id="a-4W"></a>须衣时往取衣。<a id="a-4X"></a>比丘应到净人所索衣作是言。<a id="a-4Y"></a>我须衣。<a id="a-4Z"></a>如是三反索。<a id="a-4a"></a>得衣者善。<a id="a-4b"></a>不得者。<a id="a-4c"></a>四反五反六反净人前默然立。<a id="a-4d"></a>若乃至六反默然立。<a id="a-4e"></a>得衣者善。<a id="a-4f"></a>若不得衣。<a id="a-4g"></a>过六反得衣舍堕。<a id="a-4h"></a>戒体正在三索三默无过。<a id="a-4i"></a>若七反得衣成罪。<a id="a-4j"></a>不得突吉罗。</p>
  <p data-pb></p>
  <h2 id="a4k">十诵律第二诵初三十事中第十一事</h2>
  <p id="a4l">在俱舍毗国。<a id="a-4m"></a>此是土地名也。<a id="a-4n"></a>憍奢耶者。<a id="a-4o"></a>是绵名也。<a id="a-4p"></a>此国养蚕。<a id="a-4q"></a>如秦地人法。<a id="a-4r"></a>蚕熟得绵。<a id="a-4s"></a>名憍奢耶。<a id="a-4t"></a>此国以绵作衣。<a id="a-4u"></a>凡有二种。<a id="a-4v"></a>一擗绵布贮如作毡法。<a id="a-4w"></a>二以绵作缕织以成衣。<a id="a-4x"></a>作此二衣。<a id="a-4y"></a>名作敷具。<a id="a-4z"></a>敷具者。<a id="a-50"></a>衣名也。<a id="a-51"></a>与诸比丘结戒者。<a id="a-52"></a>止诽谤故长信敬故。<a id="a-53"></a>行道安乐故。<a id="a-54"></a>不害众生故。<a id="a-55"></a>此是不共戒。<a id="a-56"></a>比丘尼式叉摩尼沙弥沙弥尼突吉罗。<a id="a-57"></a>是中犯者。<a id="a-58"></a>乞茧乞绵乞缕作二种衣。<a id="a-59"></a>衣成者尼萨耆波逸提。<a id="a-5A"></a>此二种衣。<a id="a-5B"></a>得作三衣中受持。<a id="a-5C"></a>若乞茧自作绵不得罪。<a id="a-5D"></a>若乞茧卖故有生虫者突吉罗。<a id="a-5E"></a>若无虫者无罪。<a id="a-5F"></a>若乞得成绵贮衣无罪。<a id="a-5G"></a>若乞得茧绢已成者无罪。<a id="a-5H"></a>若憍奢耶虫坏作敷具无罪。<a id="a-5I"></a>若合驼毛羊毛牛毛突吉罗。<a id="a-5J"></a>若合刍摩衣麻衣劫贝衣褐衣钦婆罗衣。<a id="a-5K"></a>作敷具者突吉罗。<a id="a-5L"></a>作衣下至四肘舍堕。<a id="a-5M"></a>若使他作亦舍堕。<a id="a-5N"></a>以憍奢耶贵故。</p>
  <p data-pb></p>
  <h2 id="a5O">第十二事</h2>
  <p id="a5P">国以黑羊毛贵故不听也。<a id="a-5Q"></a>黑羊毛作衣法亦二种。<a id="a-5R"></a>一以黑羊毛择治布贮作细毡。<a id="a-5S"></a>二作缕织成作衣。<a id="a-5T"></a>此二种衣。<a id="a-5U"></a>尽名敷具。<a id="a-5V"></a>敷具者。<a id="a-5W"></a>衣名也。<a id="a-5X"></a>此羊毛衣得作三衣。<a id="a-5Y"></a>尽中受持。<a id="a-5Z"></a>此是不共戒。<a id="a-5a"></a>四众突吉罗。<a id="a-5b"></a>是中犯者。<a id="a-5c"></a>羊毛有四种。<a id="a-5d"></a>生黑蓝染。<a id="a-5e"></a>黑泥染。<a id="a-5f"></a>黑木皮染。<a id="a-5g"></a>黑四种黑羊毛中随取一种。<a id="a-5h"></a>擗治布贮作敷具。<a id="a-5i"></a>成已舍堕。<a id="a-5j"></a>若得朽坏黑羊毛作敷具无犯。<a id="a-5k"></a>若得以成者。<a id="a-5l"></a>若为塔若为僧。<a id="a-5m"></a>若以驼毛羖羊毛牛毛合作突吉罗。<a id="a-5n"></a>若刍麻衣劫贝衣褐衣钦婆罗衣合作突吉罗。<a id="a-5o"></a>作衣下至四肘舍堕。<a id="a-5p"></a>若使人作亦舍堕。<a id="a-5q"></a>以黑羊毛贵故。</p>
  <p data-pb></p>
  <h2 id="a5r">第十三事</h2>
  <p id="a5s">戒正以杂羊毛作敷具为异。<a id="a-5t"></a>此是不共戒。<a id="a-5u"></a>四众突吉罗。<a id="a-5v"></a>黑羊毛如前说。<a id="a-5w"></a>白羊毛背毛胁毛颈毛。<a id="a-5x"></a>下者头毛腹毛脚毛作敷具。<a id="a-5y"></a>应用二十钵罗黑毛十钵罗白毛十钵罗下毛一钵罗四两。<a id="a-5z"></a>若作敷具。<a id="a-60"></a>用黑毛二十钵罗中乃至过一两舍堕。<a id="a-61"></a>若取白羊毛十钵罗中过一两突吉罗。<a id="a-62"></a>若取下羊毛十钵罗中乃至少一两舍堕。<a id="a-63"></a>若作六十钵罗敷具。<a id="a-64"></a>用三十钵罗黑羊毛十五钵罗白羊毛十五钵罗下羊毛。<a id="a-65"></a>若作百钵罗敷具。<a id="a-66"></a>用五十钵罗黑羊毛二十五钵罗白羊毛二十五钵罗下羊毛。<a id="a-67"></a>若自索羊。<a id="a-68"></a>毛自作成衣。<a id="a-69"></a>亦舍堕。<a id="a-6A"></a>虽听杂作以功力多故。<a id="a-6B"></a>有所妨废。<a id="a-6C"></a>是故得罪。<a id="a-6D"></a>若倩人如法作无罪。<a id="a-6E"></a>亦下至四肘。<a id="a-6F"></a>尼萨耆波逸提。</p>
  <p data-pb></p>
  <h2 id="a6G">第十四事</h2>
  <p id="a6H">戒体。<a id="a-6I"></a>若作三衣已六年内。<a id="a-6J"></a>不得从檀越乞羊毛缕种种衣具。<a id="a-6K"></a>作应量衣。<a id="a-6L"></a>则随织成已舍堕。<a id="a-6M"></a>除僧羯磨。<a id="a-6N"></a>僧羯磨已。<a id="a-6O"></a>得从檀越乞衣具作衣。<a id="a-6P"></a>此戒体。<a id="a-6Q"></a>断多贪多畜。<a id="a-6R"></a>此不共戒。<a id="a-6S"></a>四众突吉罗。<a id="a-6T"></a>自与不犯。<a id="a-6U"></a>自有衣财作不犯。<a id="a-6V"></a>若买得衣财作不犯。</p>
  <p data-pb></p>
  <h2 id="a6W">第十五结新作尼师檀因缘</h2>
  <p id="a6X">默然受请。<a id="a-6Y"></a>问。<a id="a-6Z"></a>佛受请何以默然。<a id="a-6a"></a>答曰。<a id="a-6b"></a>佛贪结已尽。<a id="a-6c"></a>于食无贪无染。<a id="a-6d"></a>是故默然。<a id="a-6e"></a>声闻辟支佛。<a id="a-6f"></a>贪结虽尽习垢犹在。<a id="a-6g"></a>是故受请。<a id="a-6h"></a>故有许可。<a id="a-6i"></a>又云。<a id="a-6j"></a>为断讥谤故。<a id="a-6k"></a>若佛于食发言许可。<a id="a-6l"></a>外道异见当言。<a id="a-6m"></a>瞿昙沙门自言。<a id="a-6n"></a>超过三界而故于食有贪。<a id="a-6o"></a>又云。<a id="a-6p"></a>佛现大人相故。<a id="a-6q"></a>食是小事不以致言。<a id="a-6r"></a>譬如国王终不以小事倾移。<a id="a-6s"></a>设有大事详而后动佛亦然也。<a id="a-6t"></a>又云。<a id="a-6u"></a>佛凡有五时入空三昧。<a id="a-6v"></a>一受请时。<a id="a-6w"></a>二受食时。<a id="a-6x"></a>三说法时。<a id="a-6y"></a>四有利乐时。<a id="a-6z"></a>五讥谤时。<a id="a-70"></a>若受请时观。<a id="a-71"></a>请我者谁。<a id="a-72"></a>受请者谁。<a id="a-73"></a>若受食时。<a id="a-74"></a>施食者谁。<a id="a-75"></a>受食者谁。<a id="a-76"></a>如是乃至讥谤我者谁。<a id="a-77"></a>受谤者谁。<a id="a-78"></a>以入空三昧故。<a id="a-79"></a>是以默然。<a id="a-7A"></a>有经说。<a id="a-7B"></a>佛亦有时受请以言许可。<a id="a-7C"></a>问曰。<a id="a-7D"></a>佛何以有时许可有时默然。<a id="a-7E"></a>答曰。<a id="a-7F"></a>此不可思议。<a id="a-7G"></a>经云。<a id="a-7H"></a>佛不可思议。<a id="a-7I"></a>龙不可思议。<a id="a-7J"></a>世界业报不可思议。<a id="a-7K"></a>此是佛不可思议。<a id="a-7L"></a>佛欲令众生知佛心者。<a id="a-7M"></a>乃至下流钝根众生。<a id="a-7N"></a>佛欲令见即得见之。<a id="a-7O"></a>若欲令不见。<a id="a-7P"></a>正使声闻辟支佛有通眼者。<a id="a-7Q"></a>不能得见。<a id="a-7R"></a>又佛放大光明。<a id="a-7S"></a>下至阿鼻狱上至有顶。<a id="a-7T"></a>有应度者令得见之。<a id="a-7U"></a>不应度者对眼不见。<a id="a-7V"></a>是故佛有时许可有时。<a id="a-7W"></a>默然。<a id="a-7X"></a>不可测也。<a id="a-7Y"></a>头面礼佛足右绕而去。<a id="a-7Z"></a>若外道异见但绕而去。<a id="a-7a"></a>若有信者礼足绕已而去。<a id="a-7b"></a>佛身清净喻如明镜。<a id="a-7c"></a>天神龙宫山林河海。<a id="a-7d"></a>一切器像于身中现。<a id="a-7e"></a>见者信敬心生。<a id="a-7f"></a>是故头面礼足。<a id="a-7g"></a>右绕者。<a id="a-7h"></a>顺佛法故。<a id="a-7i"></a>所以右绕。<a id="a-7j"></a>又密迹力士。<a id="a-7k"></a>若有左绕者。<a id="a-7l"></a>即以金刚杵碎之。<a id="a-7m"></a>又佛世世已来。<a id="a-7n"></a>常顺三宝父母师长。<a id="a-7o"></a>一切教诫无违无逆。<a id="a-7p"></a>今得果报无有逆者。<a id="a-7q"></a>又佛身净。<a id="a-7r"></a>众生于中各见所事。<a id="a-7s"></a>或天或神莫不见者。<a id="a-7t"></a>是以畏敬右绕而去。<a id="a-7u"></a>问曰。<a id="a-7v"></a>外道邪见何以不礼佛足。<a id="a-7w"></a>答曰。<a id="a-7x"></a>世世习憍慢故。<a id="a-7y"></a>又常怀恶邪无善心故。<a id="a-7z"></a>又云。<a id="a-80"></a>各有所事故。<a id="a-81"></a>何以正绕三匝。<a id="a-82"></a>一以不恼乱佛不自乱故。<a id="a-83"></a>二以生将来解脱因缘故。<a id="a-84"></a>还归竟夜具诸净洁多美饮食。<a id="a-85"></a>问曰何以正夜作食。<a id="a-86"></a>答曰。<a id="a-87"></a>昼日多热饮食臭秽。<a id="a-88"></a>是故夜作。<a id="a-89"></a>又云。<a id="a-8A"></a>夜作食晨得新食。<a id="a-8B"></a>若先作食者则食宿食。<a id="a-8C"></a>是以夜作。<a id="a-8D"></a>白佛时到。<a id="a-8E"></a>问曰。<a id="a-8F"></a>先已请佛何以重请。<a id="a-8G"></a>答曰。<a id="a-8H"></a>欲生增上功德故。<a id="a-8I"></a>先白以请。<a id="a-8J"></a>今更重请功德转增。<a id="a-8K"></a>又欲成三坚法故。<a id="a-8L"></a>又佛时到自行。<a id="a-8M"></a>何由得知。<a id="a-8N"></a>一居士在静处烧香。<a id="a-8O"></a>遥供养请佛。<a id="a-8P"></a>香来绕佛三匝。<a id="a-8Q"></a>又云。<a id="a-8R"></a>密迹力士白言时到。<a id="a-8S"></a>又云。<a id="a-8T"></a>阿难时至则白。<a id="a-8U"></a>又云。<a id="a-8V"></a>佛自知时不须外缘。<a id="a-8W"></a>佛自房住者。<a id="a-8X"></a>佛以行无益故不行。<a id="a-8Y"></a>又云。<a id="a-8Z"></a>佛所以住者有五因缘。<a id="a-8a"></a>一以入静室。<a id="a-8b"></a>二为诸天说法。<a id="a-8c"></a>三为病比丘。<a id="a-8d"></a>四为结戒故。<a id="a-8e"></a>五为看诸房舍卧具故。<a id="a-8f"></a>从房至房者。<a id="a-8g"></a>为欲令诸比丘生畏敬故。<a id="a-8h"></a>比丘行后佛自观诸房舍。<a id="a-8i"></a>后诸比丘必自肃慎。<a id="a-8j"></a>不敢令诸房舍中有诸非法。<a id="a-8k"></a>又欲断诸比丘非法谈论。<a id="a-8l"></a>佛自入房舍。<a id="a-8m"></a>终不敢有非法言者。<a id="a-8n"></a>又欲断诸贼盗人故。<a id="a-8o"></a>佛自行房。<a id="a-8p"></a>设有恶人不起贼心。<a id="a-8q"></a>上座说法者。<a id="a-8r"></a>所以食竟与檀越说法者。<a id="a-8s"></a>一为消信施故。<a id="a-8t"></a>二为报恩故。<a id="a-8u"></a>三为说法令欢喜清净善根成就故。<a id="a-8v"></a>四在家人应行财施出家人应行法施故。<a id="a-8w"></a>尔时有居士。<a id="a-8x"></a>请佛及僧明日舍食。<a id="a-8y"></a>佛在世时。<a id="a-8z"></a>饮食衣服及余供养。<a id="a-90"></a>常受一人分。<a id="a-91"></a>佛灭度后。<a id="a-92"></a>三宝分中但取一分。<a id="a-93"></a>问曰。<a id="a-94"></a>佛在世时何以但取一人分。<a id="a-95"></a>灭度后取三宝一分。<a id="a-96"></a>答曰。<a id="a-97"></a>佛在世时供养色身。<a id="a-98"></a>是故但取一人分。<a id="a-99"></a>佛灭度后供养法身。<a id="a-9A"></a>以佛法身功德胜于僧宝。<a id="a-9B"></a>是以于三分中取一分也。<a id="a-9C"></a>佛若在世时。<a id="a-9D"></a>若施主言供养佛。<a id="a-9E"></a>则色身受用。<a id="a-9F"></a>若言供养佛宝。<a id="a-9G"></a>则色身不得受用。<a id="a-9H"></a>应着抓塔发塔中。<a id="a-9I"></a>施心供养法身。<a id="a-9J"></a>法身长在故。<a id="a-9K"></a>凡为施法。<a id="a-9L"></a>应令心定口定。<a id="a-9M"></a>施福既深又易分别。<a id="a-9N"></a>若施佛者定言与佛。<a id="a-9O"></a>若施法者应好分别。<a id="a-9P"></a>若施法宝口必令定。<a id="a-9Q"></a>若施经书口亦令定。<a id="a-9R"></a>若施说法诵读经人。<a id="a-9S"></a>口亦使定。<a id="a-9T"></a>若施众僧亦有三种。<a id="a-9U"></a>若僧祈腊若自恣腊若面门腊。<a id="a-9V"></a>于此三种应好分别。<a id="a-9W"></a>又施众僧复有二种。<a id="a-9X"></a>一施僧宝。<a id="a-9Y"></a>二但施僧。<a id="a-9Z"></a>若施僧宝。<a id="a-9a"></a>凡夫僧圣人僧不得取分。<a id="a-9b"></a>以施僧宝故。<a id="a-9c"></a>若施众僧者。<a id="a-9d"></a>圣僧凡夫僧俱得取分。<a id="a-9e"></a>以言无当故。<a id="a-9f"></a>若言施三宝。<a id="a-9g"></a>应分作三分。<a id="a-9h"></a>一分与佛宝。<a id="a-9i"></a>一分与法宝。<a id="a-9j"></a>应悬着塔中。<a id="a-9k"></a>不得作经。<a id="a-9l"></a>不得与说法诵经人。<a id="a-9m"></a>一分与僧宝。<a id="a-9n"></a>众僧不得取。<a id="a-9o"></a>此物应还付施主。<a id="a-9p"></a>若无施主应着塔中。<a id="a-9q"></a>供养第一义谛僧。<a id="a-9r"></a>若直言施法。<a id="a-9s"></a>分作二分。<a id="a-9t"></a>一分与经。<a id="a-9u"></a>一分与读诵经人。<a id="a-9v"></a>不与法宝。<a id="a-9w"></a>律师言。<a id="a-9x"></a>不与法宝。<a id="a-9y"></a>如秦地寄物来与法丰僧祈。<a id="a-9z"></a>若自恣若面门随语分处。<a id="a-A0"></a>若直言与法丰僧。<a id="a-A1"></a>应分作三分。<a id="a-A2"></a>一分与僧祈。<a id="a-A3"></a>一分与自恣腊。<a id="a-A4"></a>至自恣时分。<a id="a-A5"></a>一分与面门。<a id="a-A6"></a>随取饮食。<a id="a-A7"></a>若法丰无僧。<a id="a-A8"></a>乃至有一沙弥。<a id="a-A9"></a>沙弥应分作三分。<a id="a-AA"></a>僧祈面门自恣。<a id="a-AB"></a>自恣腊时。<a id="a-AC"></a>待自恣时取。<a id="a-AD"></a>面门腊随取食。<a id="a-AE"></a>若取自恣腊时食面门腊时应打揵椎。<a id="a-AF"></a>若有比丘共食共分。<a id="a-AG"></a>无者自食自取。<a id="a-AH"></a>如法清净。<a id="a-AI"></a>若无沙弥。<a id="a-AJ"></a>应入近住僧。<a id="a-AK"></a>若无近住僧。<a id="a-AL"></a>应入尼僧。<a id="a-AM"></a>尼僧应好思量。<a id="a-AN"></a>若法丰僧始终有还理。<a id="a-AO"></a>应举置一处还则与僧。<a id="a-AP"></a>若必无还期。<a id="a-AQ"></a>应分作三分如前法。<a id="a-AR"></a>一分入僧祈。<a id="a-AS"></a>一分入面门。<a id="a-AT"></a>一分入自恣。<a id="a-AU"></a>待自恣时分。<a id="a-AV"></a>若远方送物与尼僧。<a id="a-AW"></a>次第如法如前僧法。<a id="a-AX"></a>更无异也。<a id="a-AY"></a>若送物与波演。<a id="a-AZ"></a>分作三分。<a id="a-Aa"></a>一分入波演。<a id="a-Ab"></a>以无僧祈故。<a id="a-Ac"></a>一分入面门。<a id="a-Ad"></a>一分入自恣。<a id="a-Ae"></a>待自恣时分。<a id="a-Af"></a>若远处。<a id="a-Ag"></a>以罽宾佛教炽盛。<a id="a-Ah"></a>送物供养者。<a id="a-Ai"></a>此物正应与佛与僧。<a id="a-Aj"></a>以僧顺佛教故。<a id="a-Ak"></a>若与佛与僧。<a id="a-Al"></a>即是与法。<a id="a-Am"></a>以法不离佛僧故。<a id="a-An"></a>应分作二分。<a id="a-Ao"></a>一分入佛。<a id="a-Ap"></a>一分入僧。<a id="a-Aq"></a>若送物供养罽宾。<a id="a-Ar"></a>有二种僧。<a id="a-As"></a>一萨婆多。<a id="a-At"></a>二昙无德。<a id="a-Au"></a>随意供养无过。<a id="a-Av"></a>若送物与五法僧。<a id="a-Aw"></a>若无五法人。<a id="a-Ax"></a>即入五法尼僧。<a id="a-Ay"></a>若无尼僧。<a id="a-Az"></a>若始终永无五法人者。<a id="a-B0"></a>此五法物。<a id="a-B1"></a>应分作三分。<a id="a-B2"></a>僧祈自恣面门。<a id="a-B3"></a>二种得入僧祈用。<a id="a-B4"></a>不得分也。<a id="a-B5"></a>面门还置本处。<a id="a-B6"></a>不得取也。<a id="a-B7"></a>若比丘作尼师坛。<a id="a-B8"></a>应用故敷具周匝修伽陀一搩手。<a id="a-B9"></a>坏色故。<a id="a-BA"></a>尼师坛者。<a id="a-BB"></a>长佛四搩手。<a id="a-BC"></a>广佛三搩手。<a id="a-BD"></a>故敷具者。<a id="a-BE"></a>僧祈藏中有种种故弃衣服卧具尽名敷具。<a id="a-BF"></a>若作新尼师坛。<a id="a-BG"></a>应取故敷具最长者。<a id="a-BH"></a>广中取一搩手长。<a id="a-BI"></a>裂随广狭分作缘。<a id="a-BJ"></a>周匝缘尼师坛。<a id="a-BK"></a>若故敷具中无大长者。<a id="a-BL"></a>随有处长者用。<a id="a-BM"></a>若无长者短者亦用。<a id="a-BN"></a>若一切都无不用无罪。<a id="a-BO"></a>若四方僧虽有故衣服。<a id="a-BP"></a>非是弃物不得取用。<a id="a-BQ"></a>若有处不用舍堕。</p>
  <h2 id="aBR">第十六事</h2>
  <p id="aBS">诸比丘持毛从后来心生嫉妒者。<a id="a-BT"></a>诸贾客欲贩羊毛。<a id="a-BU"></a>不欲令羊毛多入国故。<a id="a-BV"></a>二见诸沙门担负羊毛。<a id="a-BW"></a>非出家人法。<a id="a-BX"></a>是故呵之。<a id="a-BY"></a>此是不共戒。<a id="a-BZ"></a>比丘尼式叉摩尼沙弥沙弥尼突吉罗。<a id="a-Ba"></a>由旬者。<a id="a-Bb"></a>四十里一由旬。<a id="a-Bc"></a>若得羊毛。<a id="a-Bd"></a>一比丘担去。<a id="a-Be"></a>得至三由旬。<a id="a-Bf"></a>若二比丘至六由旬。<a id="a-Bg"></a>如是不计人多少。<a id="a-Bh"></a>是中犯者。<a id="a-Bi"></a>若比丘自持羊毛过三由旬。<a id="a-Bj"></a>尼萨耆波逸提。<a id="a-Bk"></a>问曰。<a id="a-Bl"></a>此是暂舍为根本舍。<a id="a-Bm"></a>答曰。<a id="a-Bn"></a>以罪言之。<a id="a-Bo"></a>是根本舍。<a id="a-Bp"></a>以法言之。<a id="a-Bq"></a>是则暂舍。<a id="a-Br"></a>若使五众持去过三由旬突吉罗。<a id="a-Bs"></a>不得车载驮负。<a id="a-Bt"></a>若使净人持去过三由旬突吉罗。<a id="a-Bu"></a>不犯者。<a id="a-Bv"></a>三由旬内。<a id="a-Bw"></a>若着耳上。<a id="a-Bx"></a>若着耳中。<a id="a-By"></a>若着咽下。<a id="a-Bz"></a>若作毡。<a id="a-C0"></a>若着针筒中持去不犯。<a id="a-C1"></a>若与人持去三由旬不犯。<a id="a-C2"></a>以非比丘法故。<a id="a-C3"></a>亦自伤损。</p>
  <h2 id="aC4">第十七事</h2>
  <p id="aC5">头面礼足一面立。<a id="a-C6"></a>问曰。<a id="a-C7"></a>瞿昙弥比丘尼众。<a id="a-C8"></a>何以不坐。<a id="a-C9"></a>答曰。<a id="a-CA"></a>女人敬难情多。<a id="a-CB"></a>是故不坐。<a id="a-CC"></a>又云。<a id="a-CD"></a>佛少为尼众说法。<a id="a-CE"></a>设为说法不广为说。<a id="a-CF"></a>又尼众一切时佛所不坐。<a id="a-CG"></a>为止诽谤故。<a id="a-CH"></a>若坐听法。<a id="a-CI"></a>外道当言。<a id="a-CJ"></a>瞿昙沙门在王宫时。<a id="a-CK"></a>与诸婇女共在一处。<a id="a-CL"></a>而今出家与本无异。<a id="a-CM"></a>欲灭如是诸讥毁故。<a id="a-CN"></a>是以不坐。<a id="a-CO"></a>又女人鄙陋多致讥疑。<a id="a-CP"></a>是故不坐。<a id="a-CQ"></a>与诸比丘结戒者。<a id="a-CR"></a>为增上法故。<a id="a-CS"></a>若诸尼众执作浣染。<a id="a-CT"></a>废息正业。<a id="a-CU"></a>则无威德破增上法。<a id="a-CV"></a>又为止恶法次第因缘。<a id="a-CW"></a>又为二部众各有清净故。<a id="a-CX"></a>此是不共戒。<a id="a-CY"></a>四众突吉罗。<a id="a-CZ"></a>是中犯者。<a id="a-Ca"></a>若比丘往语非亲里比丘尼。<a id="a-Cb"></a>为我浣染擗羊毛。<a id="a-Cc"></a>若比丘尼为浣为染为擗。<a id="a-Cd"></a>随作一事。<a id="a-Ce"></a>各得舍堕。<a id="a-Cf"></a>若比丘尼更转使他浣染擗突吉罗若使式叉摩尼沙弥尼浣染擗舍堕。<a id="a-Cg"></a>若遣使书信印信浣染擗突吉罗。<a id="a-Ch"></a>若舍堕。<a id="a-Ci"></a>羊毛未作净。<a id="a-Cj"></a>使浣染擗突吉罗。<a id="a-Ck"></a>若净施羊毛使浣染擗。<a id="a-Cl"></a>净施主得突吉罗不。<a id="a-Cm"></a>犯者亲。<a id="a-Cn"></a>里尼式叉摩尼沙弥尼不犯。</p>
  <h2 id="aCo">第十八事</h2>
  <p id="aCp">与诸比丘结戒者。<a id="a-Cq"></a>为止诽谤故。<a id="a-Cr"></a>为灭斗诤故。<a id="a-Cs"></a>为成圣种故。<a id="a-Ct"></a>此是共戒比丘比丘尼俱尼萨耆波逸提。<a id="a-Cu"></a>式叉摩尼沙弥沙弥尼不得畜。<a id="a-Cv"></a>畜得突吉罗。<a id="a-Cw"></a>捉则无罪。<a id="a-Cx"></a>是戒体。<a id="a-Cy"></a>正以畜宝制戒。<a id="a-Cz"></a>如戒本说。<a id="a-D0"></a>若比丘自手取宝。<a id="a-D1"></a>若使人取。<a id="a-D2"></a>此二种取尽取。<a id="a-D3"></a>自畜取有五种。<a id="a-D4"></a>以手从手取。<a id="a-D5"></a>若以衣从他衣取。<a id="a-D6"></a>若以器从他器取。<a id="a-D7"></a>若言着是中。<a id="a-D8"></a>若言与是净人。<a id="a-D9"></a>皆为畜故。<a id="a-DA"></a>以此五事当取时舍堕。<a id="a-DB"></a>莫自手捉。<a id="a-DC"></a>如法说净者不犯。<a id="a-DD"></a>宝者。<a id="a-DE"></a>重宝。<a id="a-DF"></a>金银摩尼真珠珊瑚车磲马瑙。<a id="a-DG"></a>此诸宝若作若不作若相若不相。<a id="a-DH"></a>作者。<a id="a-DI"></a>以宝作诸器物。<a id="a-DJ"></a>不作者。<a id="a-DK"></a>但是宝不作器物。<a id="a-DL"></a>相者。<a id="a-DM"></a>不作器宝。<a id="a-DN"></a>或作字相。<a id="a-DO"></a>或作印相。<a id="a-DP"></a>不相者。<a id="a-DQ"></a>不作器宝不作字相。<a id="a-DR"></a>不作印相。<a id="a-DS"></a>若受畜如是宝舍堕。<a id="a-DT"></a>若比丘自手取铁钱铜钱白镴钱铅锡钱树胶钱皮钱木钱。<a id="a-DU"></a>此诸钱亦以五种取。<a id="a-DV"></a>以手捉手取若以衣从衣取。<a id="a-DW"></a>若以器从器取。<a id="a-DX"></a>若言着是中。<a id="a-DY"></a>若言与是净人。<a id="a-DZ"></a>为畜故当五种取时突吉罗。<a id="a-Da"></a>莫自手捉。<a id="a-Db"></a>当取时如法说净者不犯。<a id="a-Dc"></a>若比丘舍堕宝若少应弃。<a id="a-Dd"></a>若多设得同心净人。<a id="a-De"></a>应语言。<a id="a-Df"></a>我以不净故不取。<a id="a-Dg"></a>汝应取。<a id="a-Dh"></a>净人取已语比丘言。<a id="a-Di"></a>此物与比丘。<a id="a-Dj"></a>比丘言。<a id="a-Dk"></a>此是不净物。<a id="a-Dl"></a>若净当受。<a id="a-Dm"></a>即是说净。<a id="a-Dn"></a>说净已。<a id="a-Do"></a>然后入众悔过。<a id="a-Dp"></a>不为畜故。<a id="a-Dq"></a>若捉他宝。<a id="a-Dr"></a>若捉自说净宝。<a id="a-Ds"></a>但捉故得波逸提。<a id="a-Dt"></a>一切钱若铜钱。<a id="a-Du"></a>乃至木钱。<a id="a-Dv"></a>若他钱。<a id="a-Dw"></a>若说净钱。<a id="a-Dx"></a>但捉突吉罗。<a id="a-Dy"></a>非是此戒体。<a id="a-Dz"></a>是九十事捉宝戒。<a id="a-E0"></a>若种种钱似宝。<a id="a-E1"></a>玻[王*(黎-(暴-(日/共))+(恭-共))]琥珀水精种种伪珠。<a id="a-E2"></a>鋀石铜铁白镴铅锡。<a id="a-E3"></a>如是等名似宝钱及似宝。<a id="a-E4"></a>若畜得突吉罗。<a id="a-E5"></a>钱宝应舍与同心白衣净人。<a id="a-E6"></a>不入四方僧。<a id="a-E7"></a>若重宝不得同心净人。<a id="a-E8"></a>入四方僧。<a id="a-E9"></a>若似宝作器。<a id="a-EA"></a>入百一物数。<a id="a-EB"></a>不须作净。<a id="a-EC"></a>若不入百一物数。<a id="a-ED"></a>一切器与非器。<a id="a-EE"></a>皆应说净。<a id="a-EF"></a>百一物各得畜一。<a id="a-EG"></a>百一之外皆是长物。</p>
  <h2 id="aEH">第十九事</h2>
  <p id="aEI">尔时六群比丘先舍堕宝作种种用者。<a id="a-EJ"></a>此宝六群比丘如法说净已种种转易。<a id="a-EK"></a>此是共戒。<a id="a-EL"></a>比丘尼俱舍堕。<a id="a-EM"></a>式叉摩尼沙弥沙弥尼突吉罗。<a id="a-EN"></a>此戒体。<a id="a-EO"></a>以重宝与人求息利。<a id="a-EP"></a>当与时得舍堕。<a id="a-EQ"></a>若为利故以重宝相贸。<a id="a-ER"></a>得彼宝时舍堕。<a id="a-ES"></a>以重宝为利故更买余物。<a id="a-ET"></a>得物时舍堕。<a id="a-EU"></a>以宝相贸者。<a id="a-EV"></a>如以作贸作。<a id="a-EW"></a>以作贸不作。<a id="a-EX"></a>以作贸作不作。<a id="a-EY"></a>不作亦有三句。<a id="a-EZ"></a>若以相贸相。<a id="a-Ea"></a>若以相贸不相。<a id="a-Eb"></a>若以相贸相不相。<a id="a-Ec"></a>不相亦有三句。<a id="a-Ed"></a>是谓以宝贸宝。<a id="a-Ee"></a>用有五种。<a id="a-Ef"></a>一者取。<a id="a-Eg"></a>二者持来。<a id="a-Eh"></a>三者持去。<a id="a-Ei"></a>四者卖。<a id="a-Ej"></a>五者买取。<a id="a-Ek"></a>取者。<a id="a-El"></a>若言取此物。<a id="a-Em"></a>从此中取。<a id="a-En"></a>取尔所。<a id="a-Eo"></a>从此人取。<a id="a-Ep"></a>持来持去亦如是四种。<a id="a-Eq"></a>卖与买亦如是四种。<a id="a-Er"></a>若比丘用铁钱乃至木钱。<a id="a-Es"></a>与人求息利突吉罗。<a id="a-Et"></a>若为利故。<a id="a-Eu"></a>以钱买物突吉罗。<a id="a-Ev"></a>若余似宝若縠绢布。<a id="a-Ew"></a>如是比丘若出息若以买物为利故。<a id="a-Ex"></a>尽突吉罗。<a id="a-Ey"></a>此戒体。<a id="a-Ez"></a>正应言种种用宝。<a id="a-F0"></a>不得言卖买。<a id="a-F1"></a>此戒直一往成罪。<a id="a-F2"></a>不同贩卖戒。<a id="a-F3"></a>贩卖戒。<a id="a-F4"></a>为利故买已还卖。<a id="a-F5"></a>成罪舍堕。<a id="a-F6"></a>钱宝若少应弃。<a id="a-F7"></a>若多设得同心净人。<a id="a-F8"></a>如前说。<a id="a-F9"></a>种种用宝及后贩卖戒物。<a id="a-FA"></a>要得白衣同心净人舍。<a id="a-FB"></a>不听沙弥。<a id="a-FC"></a>沙弥亦舍。<a id="a-FD"></a>畜宝戒亦尔。<a id="a-FE"></a>若种种用钱及以似宝。<a id="a-FF"></a>舍与同心净人。<a id="a-FG"></a>不入四方僧。<a id="a-FH"></a>作突吉罗忏。<a id="a-FI"></a>立木榜治者。<a id="a-FJ"></a>板上书其罪过。<a id="a-FK"></a>以示同见也。</p>
  <h2 id="aFL">第二十事</h2>
  <p id="aFM">尔时有梵志。<a id="a-FN"></a>是外道六师门徒。<a id="a-FO"></a>六师者。<a id="a-FP"></a>一师十五种教。<a id="a-FQ"></a>以授弟子。<a id="a-FR"></a>为教各异。<a id="a-FS"></a>弟子受行各成异见。<a id="a-FT"></a>如是一师出十五种异见。<a id="a-FU"></a>师别有法。<a id="a-FV"></a>与弟子不同。<a id="a-FW"></a>师与弟子通为十六种。<a id="a-FX"></a>如是六师有九十六。<a id="a-FY"></a>师所用法及其将终。<a id="a-FZ"></a>必授一弟子。<a id="a-Fa"></a>如是师师相传。<a id="a-Fb"></a>常有六师。<a id="a-Fc"></a>与诸比丘结。<a id="a-Fd"></a>戒者为佛法增上故为。<a id="a-Fe"></a>止斗诤故为成圣种。<a id="a-Ff"></a>故为长信敬故。<a id="a-Fg"></a>此是共戒。<a id="a-Fh"></a>比丘比丘尼俱尼萨耆波逸提。<a id="a-Fi"></a>三众突吉罗。<a id="a-Fj"></a>此贩卖罪。<a id="a-Fk"></a>于一切波逸提中最是重者。<a id="a-Fl"></a>宁作屠儿不为贩卖。<a id="a-Fm"></a>何以故。<a id="a-Fn"></a>屠儿正害畜生。<a id="a-Fo"></a>贩卖一切欺害。<a id="a-Fp"></a>不问道俗贤愚持戒毁戒。<a id="a-Fq"></a>无往不欺。<a id="a-Fr"></a>又常怀恶心。<a id="a-Fs"></a>设若居谷。<a id="a-Ft"></a>心恒希望使天下荒饿霜雹灾疫。<a id="a-Fu"></a>若居盐贮积余物。<a id="a-Fv"></a>意常企望四远反乱王路隔塞。<a id="a-Fw"></a>夫贩卖者。<a id="a-Fx"></a>有如是恶。<a id="a-Fy"></a>此贩卖物。<a id="a-Fz"></a>设与众僧作食。<a id="a-G0"></a>众僧不应食。<a id="a-G1"></a>若作四方僧房。<a id="a-G2"></a>不得住中。<a id="a-G3"></a>若作塔作像。<a id="a-G4"></a>不应向礼。<a id="a-G5"></a>又云。<a id="a-G6"></a>但作佛意礼。<a id="a-G7"></a>凡作持戒比丘。<a id="a-G8"></a>不应受用此物。<a id="a-G9"></a>若此比丘死。<a id="a-GA"></a>此物众僧应羯磨分。<a id="a-GB"></a>问曰。<a id="a-GC"></a>不死时不受用此物。<a id="a-GD"></a>何以死便羯磨。<a id="a-GE"></a>答曰。<a id="a-GF"></a>此贩卖业罪过深重。<a id="a-GG"></a>若生在时。<a id="a-GH"></a>众僧用食此物者。<a id="a-GI"></a>虽复犯戒有罪。<a id="a-GJ"></a>僧福田中故与受用。<a id="a-GK"></a>以受用故续作不断是故僧福田中不听受用。<a id="a-GL"></a>今世无福后得重罪。<a id="a-GM"></a>以此因缘不敢更作。<a id="a-GN"></a>比丘既死。<a id="a-GO"></a>更无贩卖因故。<a id="a-GP"></a>是故听羯磨取物。<a id="a-GQ"></a>或有方便有罪。<a id="a-GR"></a>果头无罪。<a id="a-GS"></a>如为利故。<a id="a-GT"></a>籴谷居盐。<a id="a-GU"></a>后得好心。<a id="a-GV"></a>即施僧作福。<a id="a-GW"></a>是名方便得突吉罗。<a id="a-GX"></a>果头无罪。<a id="a-GY"></a>或方便无罪。<a id="a-GZ"></a>果头有罪。<a id="a-Ga"></a>如为福故。<a id="a-Gb"></a>籴米不卖。<a id="a-Gc"></a>后见利故。<a id="a-Gd"></a>便卖以自入。<a id="a-Ge"></a>是谓方便无罪果头有罪。<a id="a-Gf"></a>得突吉罗。<a id="a-Gg"></a>凡如此比可以类解。<a id="a-Gh"></a>是中犯者。<a id="a-Gi"></a>若比丘为利故买。<a id="a-Gj"></a>买已不卖突吉罗。<a id="a-Gk"></a>若为利故卖已不买买亦突吉罗。<a id="a-Gl"></a>若为利故买已还卖。<a id="a-Gm"></a>尼萨耆波逸提。<a id="a-Gn"></a>若贩卖物作食啖。<a id="a-Go"></a>口口波逸提。<a id="a-Gp"></a>若作衣着。<a id="a-Gq"></a>着波逸提。<a id="a-Gr"></a>若作褥敷卧上转转波逸提。<a id="a-Gs"></a>凡市买法。<a id="a-Gt"></a>不得下价索他物。<a id="a-Gu"></a>得突吉罗。<a id="a-Gv"></a>众僧衣未三唱。<a id="a-Gw"></a>得益价。<a id="a-Gx"></a>三唱已不应益。<a id="a-Gy"></a>众僧亦不应与。<a id="a-Gz"></a>衣已属他故。<a id="a-H0"></a>比丘三唱得衣。<a id="a-H1"></a>不应悔。<a id="a-H2"></a>设悔众僧莫还。<a id="a-H3"></a>是贩卖物若无同心净人。<a id="a-H4"></a>应作四方僧卧具。<a id="a-H5"></a>为止诽谤。<a id="a-H6"></a>若作入佛。<a id="a-H7"></a>外道当言。<a id="a-H8"></a>瞿昙沙门多贪利故。<a id="a-H9"></a>令弟子舍物持用自入。<a id="a-HA"></a>又除佛福田。<a id="a-HB"></a>无过四方僧福田。<a id="a-HC"></a>不问受法不受法持戒毁戒法语非法语。<a id="a-HD"></a>一切无遮。<a id="a-HE"></a>若持戒比丘。<a id="a-HF"></a>若他比丘贩卖物衣食。<a id="a-HG"></a>不应食用。</p>
  <h2 id="aHH">第二十一事</h2>
  <p id="aHI">与诸比丘结戒者。<a id="a-HJ"></a>为成圣种。<a id="a-HK"></a>为增正业故。<a id="a-HL"></a>此是不共戒。<a id="a-HM"></a>比丘过十日舍堕比丘尼过一宿舍堕。<a id="a-HN"></a>式叉摩尼沙弥沙弥尼突吉罗。<a id="a-HO"></a>若畜长白铁钵瓦钵未烧一切不应量钵突吉罗。<a id="a-HP"></a>问曰。<a id="a-HQ"></a>若白衣若不如法色衣。<a id="a-HR"></a>过十一日舍堕。<a id="a-HS"></a>以染作非法色故。<a id="a-HT"></a>若白铁钵若瓦钵未烧过十日。<a id="a-HU"></a>何以不得舍堕。<a id="a-HV"></a>答曰。<a id="a-HW"></a>衣钵不同。<a id="a-HX"></a>衣染则如意成色。<a id="a-HY"></a>更无增损。<a id="a-HZ"></a>钵若烧若熏。<a id="a-Ha"></a>或损或坏。<a id="a-Hb"></a>是故不同。<a id="a-Hc"></a>铁钵瓦钵若未熏未油。<a id="a-Hd"></a>得用食。<a id="a-He"></a>不成受持。<a id="a-Hf"></a>钵者。<a id="a-Hg"></a>三种上中下。<a id="a-Hh"></a>上者受三钵他饭一钵他羹余可食物半羹。<a id="a-Hi"></a>是名上钵。<a id="a-Hj"></a>下者受一钵他饭半钵他羹余可食物半羹。<a id="a-Hk"></a>是名下钵。<a id="a-Hl"></a>上下两间。<a id="a-Hm"></a>是名中钵。<a id="a-Hn"></a>若大于大钵。<a id="a-Ho"></a>小于小钵。<a id="a-Hp"></a>不名为钵。<a id="a-Hq"></a>钵他者。<a id="a-Hr"></a>律师云。<a id="a-Hs"></a>诸论师有种种异说。<a id="a-Ht"></a>然以一义为正。<a id="a-Hu"></a>谓一钵他受十五两饭。<a id="a-Hv"></a>秦称三十两饭。<a id="a-Hw"></a>是天竺粳米釜饭。<a id="a-Hx"></a>时人咸共议计。<a id="a-Hy"></a>谓上钵受三钵他饭一钵他羹余可食者半羹。<a id="a-Hz"></a>三钵他饭。<a id="a-I0"></a>可秦升二升。<a id="a-I1"></a>一钵他羹余可食物半羹。<a id="a-I2"></a>是一钵他半也。<a id="a-I3"></a>复是秦升一升。<a id="a-I4"></a>上钵受秦升三升。<a id="a-I5"></a>律师云。<a id="a-I6"></a>无余可食物。<a id="a-I7"></a>直言上钵受三钵他饭一钵他羹。<a id="a-I8"></a>留食上空处。<a id="a-I9"></a>令指不触食中下钵亦除余可食物。<a id="a-IA"></a>但食上留空处。<a id="a-IB"></a>令指不触食。<a id="a-IC"></a>下钵者。<a id="a-ID"></a>受一钵他饭半钵他羹余可食物半羹。<a id="a-IE"></a>是秦升一升一升。<a id="a-IF"></a>余可食物半羹可一升半。<a id="a-IG"></a>下钵受秦一升一升半。<a id="a-IH"></a>问曰。<a id="a-II"></a>衣若长若减。<a id="a-IJ"></a>得成受持。<a id="a-IK"></a>钵若长若减。<a id="a-IL"></a>不成受持。<a id="a-IM"></a>答曰。<a id="a-IN"></a>衣设长可减可续。<a id="a-IO"></a>钵若大若小。<a id="a-IP"></a>不可增损。<a id="a-IQ"></a>是故有异。<a id="a-IR"></a>是中犯者。<a id="a-IS"></a>若比丘一日得钵。<a id="a-IT"></a>即是日狂心乱心病坏心。<a id="a-IU"></a>若不见摈恶邪不除摈。<a id="a-IV"></a>如是乃至命终无罪。<a id="a-IW"></a>后若得心若解摈。<a id="a-IX"></a>即次第数日得罪。<a id="a-IY"></a>若得钵经五日。<a id="a-IZ"></a>若狂心乱心病坏心。<a id="a-Ia"></a>若不见摈恶邪不除摈。<a id="a-Ib"></a>随几时无罪。<a id="a-Ic"></a>后若得心若解摈。<a id="a-Id"></a>数前五日。<a id="a-Ie"></a>后取五日成罪。<a id="a-If"></a>若得钵日。<a id="a-Ig"></a>至天上郁单越。<a id="a-Ih"></a>随几时无罪。<a id="a-Ii"></a>后若还至本处。<a id="a-Ij"></a>次第如前说。</p>
  <h2 id="aIk">第二十二事</h2>
  <p id="aIl">见一肆上有好瓦钵圆正可爱。<a id="a-Im"></a>律师云。<a id="a-In"></a>佛初出世众僧无钵。<a id="a-Io"></a>佛敕释提桓因。<a id="a-Ip"></a>令天巧工作十万钵。<a id="a-Iq"></a>在于世间肆上钵者。<a id="a-Ir"></a>是彼天钵。<a id="a-Is"></a>非是人造。<a id="a-It"></a>此是共戒。<a id="a-Iu"></a>比丘尼更乞新钵。<a id="a-Iv"></a>俱尼萨耆波逸提。<a id="a-Iw"></a>三众突吉罗。<a id="a-Ix"></a>若乞白铁钵未烧瓦钵。<a id="a-Iy"></a>若与他乞。<a id="a-Iz"></a>若遣使书信印信。<a id="a-J0"></a>若二人共乞一钵若买得若自与。<a id="a-J1"></a>皆突吉罗。<a id="a-J2"></a>一切不应量钵亦突吉罗。<a id="a-J3"></a>若乞得白铁钵未烧瓦钵。<a id="a-J4"></a>自烧熏已尼萨耆波逸提。<a id="a-J5"></a>若比丘所受钵。<a id="a-J6"></a>四缀以还未可五缀。<a id="a-J7"></a>更乞新钵舍堕。<a id="a-J8"></a>若钵可应五缀。<a id="a-J9"></a>若缀未缀乞钵无犯。<a id="a-JA"></a>钵若四缀五缀以还。<a id="a-JB"></a>食已应解缀却好荡令净手拭令干举着净处。<a id="a-JC"></a>后日食前更以新绳缀已用食。<a id="a-JD"></a>若钵未满五缀。<a id="a-JE"></a>更乞新钵。<a id="a-JF"></a>此如律文。<a id="a-JG"></a>应僧中次第行。<a id="a-JH"></a>若都不取者。<a id="a-JI"></a>还与此比丘。<a id="a-JJ"></a>终身令畜。<a id="a-JK"></a>前所受持钵如法受持。<a id="a-JL"></a>后钵不受。<a id="a-JM"></a>直令常畜此二钵。<a id="a-JN"></a>若食时当持二钵。<a id="a-JO"></a>终身如是。<a id="a-JP"></a>以示多欲罪过。<a id="a-JQ"></a>断后恶法因缘。<a id="a-JR"></a>此钵常好爱护。<a id="a-JS"></a>如律文说。<a id="a-JT"></a>若不护故。<a id="a-JU"></a>使令破得罪。</p>
  <h2 id="aJV">第二十三事</h2>
  <p id="aJW">为诸比丘结戒者。<a id="a-JX"></a>为除恶法故。<a id="a-JY"></a>为止诽谤故。<a id="a-JZ"></a>为成圣种故。<a id="a-Ja"></a>此是共戒。<a id="a-Jb"></a>比丘尼俱尼萨耆波逸提。<a id="a-Jc"></a>式叉摩尼沙弥沙弥尼突吉罗。<a id="a-Jd"></a>是中犯者。<a id="a-Je"></a>若比丘自乞缕突吉罗。<a id="a-Jf"></a>若使非亲里织师织。<a id="a-Jg"></a>尼萨耆波逸提。<a id="a-Jh"></a>若遣使书信印信。<a id="a-Ji"></a>皆尼萨耆波逸提。<a id="a-Jj"></a>以凭贵重势力故。<a id="a-Jk"></a>织师畏难事必得果。<a id="a-Jl"></a>是故成罪。<a id="a-Jm"></a>此戒得衣已得罪。<a id="a-Jn"></a>从亲里乞缕无罪。<a id="a-Jo"></a>若自织令比丘比丘尼式叉摩尼织。<a id="a-Jp"></a>皆突吉罗。<a id="a-Jq"></a>若为无衣故。<a id="a-Jr"></a>从非亲里乞缕欲作衣。<a id="a-Js"></a>亦突吉罗。<a id="a-Jt"></a>若少衣正应乞衣。<a id="a-Ju"></a>不应乞缕作衣。<a id="a-Jv"></a>须缕缝衣作带无罪。<a id="a-Jw"></a>若不凭贵人势力。<a id="a-Jx"></a>自里求之织师与织者无罪。<a id="a-Jy"></a>凡一切自以意求人织绢织布无罪。<a id="a-Jz"></a>此戒不问应量不应量衣。<a id="a-K0"></a>尽得罪。<a id="a-K1"></a>不犯者。<a id="a-K2"></a>使亲里织。<a id="a-K3"></a>若非亲里令织一肘衣乃至禅带无犯。</p>
  <h2 id="aK4">第二十四事</h2>
  <p id="aK5">此是共戒。<a id="a-K6"></a>比丘尼俱尼萨耆波逸提。<a id="a-K7"></a>三众突吉罗。<a id="a-K8"></a>是戒体。<a id="a-K9"></a>若非亲里居士居士妇。<a id="a-KA"></a>使织师为比丘织作衣。<a id="a-KB"></a>比丘自往劝。<a id="a-KC"></a>令如意好广致净洁织。<a id="a-KD"></a>许与食食具食直。<a id="a-KE"></a>得好衣舍堕。<a id="a-KF"></a>不得好衣突吉罗。<a id="a-KG"></a>此衣亦不问应量不应量。<a id="a-KH"></a>尽得罪。<a id="a-KI"></a>若为织师说法令好织。<a id="a-KJ"></a>不与食具食直。<a id="a-KK"></a>得好衣突吉罗。<a id="a-KL"></a>若遣使书信印信。<a id="a-KM"></a>许与食具食直。<a id="a-KN"></a>得好衣舍堕。<a id="a-KO"></a>不犯者。<a id="a-KP"></a>自有缕令织师织。<a id="a-KQ"></a>无罪。</p>
  <h2 id="aKR">第二十五事</h2>
  <p id="aKS">此是共戒。<a id="a-KT"></a>若比丘尼犯。<a id="a-KU"></a>俱尼萨耆波逸提。<a id="a-KV"></a>三众突吉罗。<a id="a-KW"></a>若比丘夺比丘衣舍堕。<a id="a-KX"></a>若夺比丘尼式叉摩尼沙弥沙弥尼衣。<a id="a-KY"></a>突吉罗。<a id="a-KZ"></a>若夺得戒沙弥行波利婆沙摩那埵盲瞎聋哑不见摈恶邪不除摈。<a id="a-Ka"></a>尽尼萨耆波逸提。<a id="a-Kb"></a>若夺狂心乱心病坏心犯四重出佛身血坏僧轮五法人尽突吉罗。<a id="a-Kc"></a>若比丘尼夺比丘尼衣舍堕。<a id="a-Kd"></a>夺比丘衣突吉罗。<a id="a-Ke"></a>若夺得戒沙弥尼衣行波利婆沙盲瞎聋哑比丘尼衣舍堕。<a id="a-Kf"></a>不见摈恶邪不除摈亦舍堕。<a id="a-Kg"></a>余如前说。<a id="a-Kh"></a>此戒体。<a id="a-Ki"></a>比丘先根本与他衣。<a id="a-Kj"></a>后为恼故。<a id="a-Kk"></a>暂还夺取舍堕。<a id="a-Kl"></a>衣舍还他。<a id="a-Km"></a>波逸提忏。<a id="a-Kn"></a>若先根本以与他衣。<a id="a-Ko"></a>后根本夺。<a id="a-Kp"></a>应计钱成罪。<a id="a-Kq"></a>若先暂与他衣。<a id="a-Kr"></a>后便夺取无罪。<a id="a-Ks"></a>若和上为折伏弟子令离恶法故。<a id="a-Kt"></a>暂夺衣取无罪。<a id="a-Ku"></a>若夺衣已。<a id="a-Kv"></a>二人俱出界不失衣。<a id="a-Kw"></a>若夺衣比丘持衣出界。<a id="a-Kx"></a>若失衣比丘自出界宿是则失衣。<a id="a-Ky"></a>尼萨耆波逸提者。<a id="a-Kz"></a>是衣直舍还他。<a id="a-L0"></a>不须僧中。<a id="a-L1"></a>律师云。<a id="a-L2"></a>胡本无僧中舍法。<a id="a-L3"></a>波逸提罪对手悔过。<a id="a-L4"></a>律师云。<a id="a-L5"></a>比丘尼从佛出世至今。<a id="a-L6"></a>无得戒沙弥尼。<a id="a-L7"></a>况有犯罪。<a id="a-L8"></a>一念不覆藏者。<a id="a-L9"></a>亦与学法。<a id="a-LA"></a>又云。<a id="a-LB"></a>佛在世时。<a id="a-LC"></a>时有一人与学法。<a id="a-LD"></a>佛灭度后。<a id="a-LE"></a>罽宾有一得戒沙弥。<a id="a-LF"></a>凡有二人俱得漏尽。<a id="a-LG"></a>又云。<a id="a-LH"></a>得戒沙弥众不作恶。<a id="a-LI"></a>更起异见入外道法中。<a id="a-LJ"></a>亦不乐俗返戒还家。<a id="a-LK"></a>无有不见圣谛而取命终。<a id="a-LL"></a>比丘本不与他衣。<a id="a-LM"></a>以忿恚故欲令彼恼。<a id="a-LN"></a>强以力势暂夺彼衣。<a id="a-LO"></a>突吉罗。</p>
  <h2 id="aLP">第二十六事</h2>
  <p id="aLQ">此是不共戒。<a id="a-LR"></a>余四众尽无此戒。</p>
  <p id="aLS">尔时长老毗呵。<a id="a-LT"></a>秦言断也。<a id="a-LU"></a>已断一切生死烦恼。<a id="a-LV"></a>故曰断也。<a id="a-LW"></a>虽一切罗汉皆得漏尽。<a id="a-LX"></a>而本立名。<a id="a-LY"></a>各有因缘。<a id="a-LZ"></a>是故不同。<a id="a-La"></a>毗呵比丘有好僧伽梨直十万钱。<a id="a-Lb"></a>时有群贼欲劫其衣。<a id="a-Lc"></a>到比丘房前以手指户。<a id="a-Ld"></a>即问。<a id="a-Le"></a>何人。<a id="a-Lf"></a>贼答。<a id="a-Lg"></a>比丘。<a id="a-Lh"></a>我等欲得汝僧伽梨。<a id="a-Li"></a>比丘以僧伽梨着向中入四禅。<a id="a-Lj"></a>力持令不得。<a id="a-Lk"></a>诸贼种种方便不能得衣。<a id="a-Ll"></a>即便相谓。<a id="a-Lm"></a>今既叵得。<a id="a-Ln"></a>当共伺求乞食不在。<a id="a-Lo"></a>必可如意。<a id="a-Lp"></a>即如其计后来不在。<a id="a-Lq"></a>即持衣去。<a id="a-Lr"></a>以是因缘失僧伽梨。<a id="a-Ls"></a>夏三月过有闰。<a id="a-Lt"></a>未满八月者。<a id="a-Lu"></a>前安居已过。<a id="a-Lv"></a>有闰者。<a id="a-Lw"></a>律师云。<a id="a-Lx"></a>不应言有闰也。<a id="a-Ly"></a>未满八月者。<a id="a-Lz"></a>云后安居。<a id="a-M0"></a>始过七月十五日。<a id="a-M1"></a>未满八月。<a id="a-M2"></a>从七月十六日次第六夜。<a id="a-M3"></a>听阿练若安居比丘处离衣宿。<a id="a-M4"></a>所以听者。<a id="a-M5"></a>云外国贼盗有时。<a id="a-M6"></a>此六夜中间是贼发时。<a id="a-M7"></a>是故听也。<a id="a-M8"></a>此衣应寄众僧界内。<a id="a-M9"></a>若白衣舍无贼难处。<a id="a-MA"></a>至第六夜应还取衣。<a id="a-MB"></a>若往衣所。<a id="a-MC"></a>若受余衣。<a id="a-MD"></a>若不取来。<a id="a-ME"></a>若不至衣所。<a id="a-MF"></a>不受余衣。<a id="a-MG"></a>至第七日地了时。<a id="a-MH"></a>尼萨耆波逸提。<a id="a-MI"></a>阿练若处者。<a id="a-MJ"></a>去聚落五百弓。<a id="a-MK"></a>名阿练若处。<a id="a-ML"></a>胡步四百步一百弓。<a id="a-MM"></a>胡步者。<a id="a-MN"></a>以一搩为一步。<a id="a-MO"></a>如是四百步一百弓。<a id="a-MP"></a>四百弓一拘屡舍。<a id="a-MQ"></a>四拘屡舍一由旬。<a id="a-MR"></a>云一拘屡舍者。<a id="a-MS"></a>四百弓。<a id="a-MT"></a>摩竭国一拘屡舍。<a id="a-MU"></a>于北方半拘屡舍。<a id="a-MV"></a>中国地平。<a id="a-MW"></a>是故近也。<a id="a-MX"></a>北方山陵高下。<a id="a-MY"></a>是故远耳。<a id="a-MZ"></a>又云。<a id="a-Ma"></a>中国多风。<a id="a-Mb"></a>远则不闻鼓声。<a id="a-Mc"></a>近则闻之。<a id="a-Md"></a>是故近耳。<a id="a-Me"></a>北方少风远闻鼓声。<a id="a-Mf"></a>是故远也。<a id="a-Mg"></a>所以南北有远近者。<a id="a-Mh"></a>以闻鼓声有远近故。<a id="a-Mi"></a>云拘屡舍者。<a id="a-Mj"></a>是声名也。<a id="a-Mk"></a>凡言鼓声所及处是一拘屡舍。<a id="a-Ml"></a>律师云。<a id="a-Mm"></a>此是定义。</p>
  <p data-pb></p>
  <h2 id="aMn">第二十七事</h2>
  <p id="aMo">此是共戒。<a id="a-Mp"></a>比丘尼俱尼萨耆波逸提。<a id="a-Mq"></a>式叉摩尼沙弥沙弥尼突吉罗。<a id="a-Mr"></a>十日未至自恣者。<a id="a-Ms"></a>自恣余有十日在得急施衣者。<a id="a-Mt"></a>若王施。<a id="a-Mu"></a>若夫人施。<a id="a-Mv"></a>若王子施。<a id="a-Mw"></a>大官斗将施众僧。<a id="a-Mx"></a>有信乐心。<a id="a-My"></a>以物施僧。<a id="a-Mz"></a>以诸贵人善心难得。<a id="a-N0"></a>又难可数见。<a id="a-N1"></a>或有余急因缘。<a id="a-N2"></a>是故名急施衣。<a id="a-N3"></a>若不受者。<a id="a-N4"></a>前人功德不成。<a id="a-N5"></a>众僧失衣。<a id="a-N6"></a>是故听受。<a id="a-N7"></a>若女欲嫁时以至婿家。<a id="a-N8"></a>不自在故。<a id="a-N9"></a>今得自在。<a id="a-NA"></a>以物施僧。<a id="a-NB"></a>若病人施。<a id="a-NC"></a>以善心故。<a id="a-ND"></a>以物施僧。<a id="a-NE"></a>令存亡有益。<a id="a-NF"></a>如是等比。<a id="a-NG"></a>尽名急施衣。<a id="a-NH"></a>众僧得衣。<a id="a-NI"></a>即随次分之。<a id="a-NJ"></a>乃至衣时应畜者。<a id="a-NK"></a>从七月十六日至八月十五日。<a id="a-NL"></a>若无功德衣。<a id="a-NM"></a>齐是名衣时。<a id="a-NN"></a>此一月所以名衣时。<a id="a-NO"></a>以夏安居竟檀越多致饮食衣服供养众僧。<a id="a-NP"></a>兼诸比丘种种执作浣染衣服。<a id="a-NQ"></a>以是因缘。<a id="a-NR"></a>此一月内有所放舍故。<a id="a-NS"></a>名为衣时。<a id="a-NT"></a>若有功德衣从八月十六日至腊月十五日。<a id="a-NU"></a>名衣时。<a id="a-NV"></a>是中犯者。<a id="a-NW"></a>若无功德衣。<a id="a-NX"></a>至八月十五日。<a id="a-NY"></a>是衣应舍。<a id="a-NZ"></a>若作净若受持。<a id="a-Na"></a>若不舍不作净不受持。<a id="a-Nb"></a>至八月十六日地了时。<a id="a-Nc"></a>尼萨耆波逸提。<a id="a-Nd"></a>若有功德衣。<a id="a-Ne"></a>至腊月十五日。<a id="a-Nf"></a>是衣应舍。<a id="a-Ng"></a>若作净若受持。<a id="a-Nh"></a>若不舍不作净不受持。<a id="a-Ni"></a>至腊月十六日地了时舍堕。<a id="a-Nj"></a>除十日急施衣。<a id="a-Nk"></a>一切安居衣。<a id="a-Nl"></a>必待自恣时分。<a id="a-Nm"></a>若安居中分。<a id="a-Nn"></a>突吉罗。</p>
 </body>
</html>