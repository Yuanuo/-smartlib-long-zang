<!doctype html>
<html id="z3IBVCKsP" data-ver="1129">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="unknown">
 </head>
 <body>
  <h1 id="a1">萨婆多毗尼毗婆沙卷第六</h1>
  <h2 id="a2">第二十八事</h2>
  <p id="a3">此是不共戒。<a id="a-4"></a>比丘得畜雨衣。<a id="a-5"></a>比丘尼得畜浴衣。<a id="a-6"></a>不得畜雨衣。<a id="a-7"></a>以尼弱劣担持为难。<a id="a-8"></a>是故不听畜雨浴衣。<a id="a-9"></a>畜雨浴衣凡有二事。<a id="a-A"></a>天雨时以障四边于中澡浴。<a id="a-B"></a>若天热时亦以自障于中澡浴。<a id="a-C"></a>二以夏月多雨常裹三衣担持行来。<a id="a-D"></a>沙弥沙弥尼式叉摩尼不听畜。<a id="a-E"></a>春残一月应求雨衣。<a id="a-F"></a>半月应畜者。<a id="a-G"></a>从三月十六日至四月十五日。<a id="a-H"></a>是春残一月。<a id="a-I"></a>从三月十六日至三月尽。<a id="a-J"></a>应求应作。<a id="a-K"></a>若得成衣。<a id="a-L"></a>从四月一日至十五日应畜。<a id="a-M"></a>畜法者。<a id="a-N"></a>得用浴担持行来。<a id="a-O"></a>若不成衣乃至四月十五日听求听作。<a id="a-P"></a>设三月十六日求衣。<a id="a-Q"></a>至十八日十九日成衣者。<a id="a-R"></a>律师云。<a id="a-S"></a>亦得畜用察其意制。<a id="a-T"></a>此一月内得求得畜。<a id="a-U"></a>而大制半月应求半月应畜。<a id="a-V"></a>若前安居。<a id="a-W"></a>至四月十五日应如法受持。<a id="a-X"></a>到七月十五日。<a id="a-Y"></a>应着一处不应畜用。<a id="a-Z"></a>若畜用者突吉罗。<a id="a-a"></a>亦不须舍至来年安居时。<a id="a-b"></a>如前畜用不须更受。<a id="a-c"></a>若后安居。<a id="a-d"></a>从四月一日至五月十五日。<a id="a-e"></a>四十五日畜。<a id="a-f"></a>至七月十五日。<a id="a-g"></a>应举一处不应畜用次第如前安居法。<a id="a-h"></a>若闰三月。<a id="a-i"></a>比丘不应前三月求作雨衣。<a id="a-j"></a>应后三月十六日应求作雨衣。<a id="a-k"></a>若比丘先不知有闰。<a id="a-l"></a>前三月十六日求作雨浴衣已竟。<a id="a-m"></a>于其中间长。<a id="a-n"></a>一月内不得畜用。<a id="a-o"></a>应举一处。<a id="a-p"></a>此是百一物中一事。<a id="a-q"></a>不须与人。<a id="a-r"></a>不须作净。<a id="a-s"></a>若闰四月。<a id="a-t"></a>前四月十六日安居。<a id="a-u"></a>即日应受持雨衣。<a id="a-v"></a>至七月十五日。<a id="a-w"></a>于其中间百二十日常得畜以夏有闰多雨热故。<a id="a-x"></a>过半月畜舍堕者。<a id="a-y"></a>律师云。<a id="a-z"></a>诸论师谓闰三月于前三月十六日求作雨衣。<a id="a-10"></a>至三月尽作衣已竟。<a id="a-11"></a>至后三衣便受用。<a id="a-12"></a>至后三月尽从受来。<a id="a-13"></a>尼萨耆波逸提。<a id="a-14"></a>求来作来突吉罗。<a id="a-15"></a>是名过半月畜。<a id="a-16"></a>是衣应舍。<a id="a-17"></a>波逸提罪忏忏悔过已。<a id="a-18"></a>从四月一日便畜用。<a id="a-19"></a>至四月十五日。<a id="a-1A"></a>无过四月十六日。<a id="a-1B"></a>受持次第如前法。<a id="a-1C"></a>过半月衣从求作衣来突吉罗。<a id="a-1D"></a>于闰一月中畜一尼萨耆波逸提。<a id="a-1E"></a>设未舍衣未悔过。<a id="a-1F"></a>从四月一日至七月十五日中间。<a id="a-1G"></a>更不得罪。<a id="a-1H"></a>若无闰处。<a id="a-1I"></a>比丘求雨浴衣往有闰处安居。<a id="a-1J"></a>是人从求衣来作衣来。<a id="a-1K"></a>皆突吉罗。<a id="a-1L"></a>受持衣来舍堕。<a id="a-1M"></a>有闰者。<a id="a-1N"></a>闰三月无闰处比丘。<a id="a-1O"></a>从三月十六日求雨浴衣于有闰处是前三月。<a id="a-1P"></a>比丘于无闰处得雨浴衣已。<a id="a-1Q"></a>至有闰处。<a id="a-1R"></a>始入后三月。<a id="a-1S"></a>于其中间长一月。<a id="a-1T"></a>未至求衣时。<a id="a-1U"></a>以非求衣时故。<a id="a-1V"></a>从求作来突吉罗。<a id="a-1W"></a>过半月畜故。<a id="a-1X"></a>从畜用来尼萨耆波逸提。<a id="a-1Y"></a>以先有心故。<a id="a-1Z"></a>比丘不畜雨浴衣无罪。<a id="a-1a"></a>雨衣至四月十六日。<a id="a-1b"></a>能受亦可不受无过。</p>
  <p data-pb></p>
  <h2 id="a1c">第二十九事</h2>
  <p id="a1d">是共戒。<a id="a-1e"></a>比丘尼俱尼萨耆波逸提。<a id="a-1f"></a>三众突吉罗。<a id="a-1g"></a>此戒体。<a id="a-1h"></a>若物向僧。<a id="a-1i"></a>与前人说法令物自入舍堕。<a id="a-1j"></a>物则还僧向三二一比丘突吉罗。<a id="a-1k"></a>若比丘知是物向比丘尼僧。<a id="a-1l"></a>自求向已舍堕。<a id="a-1m"></a>向三二一突吉罗。<a id="a-1n"></a>若比丘知檀越以物施僧。<a id="a-1o"></a>回向彼塔。<a id="a-1p"></a>物即入彼塔。<a id="a-1q"></a>不须还取。<a id="a-1r"></a>以福同故。<a id="a-1s"></a>比丘作突吉罗忏。<a id="a-1t"></a>若比丘知檀越以物施此僧者。<a id="a-1u"></a>回向余僧者。<a id="a-1v"></a>物入此余僧者。<a id="a-1w"></a>不须还取。<a id="a-1x"></a>以僧者同故。<a id="a-1y"></a>比丘作突吉罗忏。<a id="a-1z"></a>若比丘知檀越以自恣腊与此众僧。<a id="a-20"></a>回向余僧。<a id="a-21"></a>自恣物应还与此僧。<a id="a-22"></a>以自恣物所属异故。<a id="a-23"></a>比丘作突吉罗忏。<a id="a-24"></a>若不还此僧。<a id="a-25"></a>计钱成罪。<a id="a-26"></a>面门腊亦如是。<a id="a-27"></a>若比丘知物向一人。<a id="a-28"></a>回向余人。<a id="a-29"></a>应还取。<a id="a-2A"></a>此物已归此物主。<a id="a-2B"></a>作突吉罗。<a id="a-2C"></a>忏若不还彼物。<a id="a-2D"></a>计钱成罪。</p>
  <p data-pb></p>
  <h2 id="a2E">第三十事</h2>
  <p id="a2F">是共戒。<a id="a-2G"></a>比丘尼俱尼萨耆波逸提。<a id="a-2H"></a>毕陵迦婆蹉弟子。<a id="a-2I"></a>有残不净酥油蜜石蜜。<a id="a-2J"></a>残宿而食。<a id="a-2K"></a>恶捉不受内宿。<a id="a-2L"></a>佛先但制五正食似食。<a id="a-2M"></a>未制七日药。<a id="a-2N"></a>凡不受内宿等。<a id="a-2O"></a>尽是先作也此戒体。<a id="a-2P"></a>若病比丘须七日药。<a id="a-2Q"></a>自无净人求倩难得。<a id="a-2R"></a>应自从净人手受。<a id="a-2S"></a>从比丘口受已。<a id="a-2T"></a>随着一处。<a id="a-2U"></a>七日内自取而食。<a id="a-2V"></a>若病重口不受亦得服。<a id="a-2W"></a>设看病比丘手受口受。<a id="a-2X"></a>亦成受法。<a id="a-2Y"></a>设受已净人若触更受。<a id="a-2Z"></a>若即日受。<a id="a-2a"></a>若以不受药堕中。<a id="a-2b"></a>应还更受。<a id="a-2c"></a>若受药已经二日三日。<a id="a-2d"></a>有药入中。<a id="a-2e"></a>应还更受。<a id="a-2f"></a>更从一日作始次第七日。<a id="a-2g"></a>若药众多。<a id="a-2h"></a>不知何者是受何者不受。<a id="a-2i"></a>应更手受口受然后服之。<a id="a-2j"></a>若六日七日异病比丘。<a id="a-2k"></a>不得复受药经七日。<a id="a-2l"></a>此药至七日。<a id="a-2m"></a>此药应作净若与人若服。<a id="a-2n"></a>若不作净不与人不服。<a id="a-2o"></a>至八日地了时。<a id="a-2p"></a>尼萨耆波逸提。<a id="a-2q"></a>若不病人七日药得。<a id="a-2r"></a>于净人边作净已。<a id="a-2s"></a>得共一处随时受食。<a id="a-2t"></a>若自受已经宿取食。<a id="a-2u"></a>犯残宿食戒。<a id="a-2v"></a>作波逸提忏。<a id="a-2w"></a>此四种药。<a id="a-2x"></a>日中后一切时食无过。<a id="a-2y"></a>若以时药终身药。<a id="a-2z"></a>助成七日药。<a id="a-30"></a>作七日药服无过。<a id="a-31"></a>以七日药势力多故。<a id="a-32"></a>又助成七日药故。<a id="a-33"></a>如以酥煮肉。<a id="a-34"></a>此酥肉汁得作。<a id="a-35"></a>七日药服。<a id="a-36"></a>如石蜜或时药。<a id="a-37"></a>或以终身药已成石蜜。<a id="a-38"></a>得作七日药服。<a id="a-39"></a>如是或以时药或七日药。<a id="a-3A"></a>以成终身药。<a id="a-3B"></a>作终身药服无过。<a id="a-3C"></a>或以终身药。<a id="a-3D"></a>或以七日药。<a id="a-3E"></a>以成时药。<a id="a-3F"></a>作时药服。<a id="a-3G"></a>随势力多故。<a id="a-3H"></a>相助成故。<a id="a-3I"></a>若分数势力等者。<a id="a-3J"></a>随名取定。<a id="a-3K"></a>如石蜜丸。<a id="a-3L"></a>虽势力等以名定作七日药服。<a id="a-3M"></a>如五石散。<a id="a-3N"></a>随石作名。<a id="a-3O"></a>作终身药服。<a id="a-3P"></a>如是若势力多者。<a id="a-3Q"></a>随力作名。<a id="a-3R"></a>若力等者。<a id="a-3S"></a>随名定药。<a id="a-3T"></a>三十事竟。</p>
  <p data-pb></p>
  <h2 id="a3U">九十事初戒</h2>
  <p id="a3V">是共戒。<a id="a-3W"></a>比丘尼俱波逸提。<a id="a-3X"></a>三众突吉罗。<a id="a-3Y"></a>或有妄语入波罗夷。<a id="a-3Z"></a>实无过人法。<a id="a-3a"></a>说有过人法故。<a id="a-3b"></a>或有妄语。<a id="a-3c"></a>入僧伽婆尸沙。<a id="a-3d"></a>以无根法。<a id="a-3e"></a>谤他比丘故。<a id="a-3f"></a>或有妄语。<a id="a-3g"></a>入偷兰遮。<a id="a-3h"></a>如说过人法不满。<a id="a-3i"></a>以无根法谤他不满。<a id="a-3j"></a>或有妄语。<a id="a-3k"></a>入波逸提。<a id="a-3l"></a>如无根僧。<a id="a-3m"></a>残谤他故。<a id="a-3n"></a>如此九十事中种种妄语。<a id="a-3o"></a>是谓妄语入波逸提。<a id="a-3p"></a>或有妄语入突吉罗。<a id="a-3q"></a>如三众妄语。<a id="a-3r"></a>或有妄语无罪。<a id="a-3s"></a>如先作如在家无师僧本破戒还作比丘。<a id="a-3t"></a>或有七事以成妄语。<a id="a-3u"></a>一先作妄语意。<a id="a-3v"></a>二发口妄语。<a id="a-3w"></a>三妄语已说是妄语。<a id="a-3x"></a>四异见。<a id="a-3y"></a>五异欲六异忍。<a id="a-3z"></a>七异知。<a id="a-40"></a>复有四事以成妄语。<a id="a-41"></a>一异见后三事如前或有三事以成妄语。<a id="a-42"></a>一先作妄语意。<a id="a-43"></a>二设言妄语。<a id="a-44"></a>三妄语已说是妄语。<a id="a-45"></a>若比丘不见事言见。<a id="a-46"></a>波逸提。<a id="a-47"></a>若见言不见。<a id="a-48"></a>若见谓不见。<a id="a-49"></a>语他言见。<a id="a-4A"></a>若不见谓见。<a id="a-4B"></a>语他言不见。<a id="a-4C"></a>若见已疑。<a id="a-4D"></a>为见不见。<a id="a-4E"></a>语他言不见。<a id="a-4F"></a>若不见疑。<a id="a-4G"></a>为见不见。<a id="a-4H"></a>语他言见。<a id="a-4I"></a>以是心想故。<a id="a-4J"></a>皆波逸提。<a id="a-4K"></a>闻觉知亦如是。<a id="a-4L"></a>一切随心想说无犯。<a id="a-4M"></a>见闻觉知。<a id="a-4N"></a>以眼为见。<a id="a-4O"></a>以耳为闻。<a id="a-4P"></a>鼻舌身为觉。<a id="a-4Q"></a>意根为知。<a id="a-4R"></a>以三根性利力用偏多。<a id="a-4S"></a>各分为名。<a id="a-4T"></a>三根性钝。<a id="a-4U"></a>力用处少。<a id="a-4V"></a>总名为觉。<a id="a-4W"></a>复次三根能远取境界各分为名。<a id="a-4X"></a>三根近取境界。<a id="a-4Y"></a>故合为名。<a id="a-4Z"></a>若使妄语。<a id="a-4a"></a>若书信妄语。<a id="a-4b"></a>尽突吉罗。<a id="a-4c"></a>若先无心妄语。<a id="a-4d"></a>误乱失口妄语。<a id="a-4e"></a>尽突吉罗。<a id="a-4f"></a>若说法义论。<a id="a-4g"></a>若传人语。<a id="a-4h"></a>若凡说一切是非。<a id="a-4i"></a>莫自摄为是。<a id="a-4j"></a>常令推寄有本。<a id="a-4k"></a>则无过也。<a id="a-4l"></a>若狂心乱心病坏心无犯。<a id="a-4m"></a>或有妄语不两舌者。<a id="a-4n"></a>如旋风土鬼来至我所。<a id="a-4o"></a>自言持戒清净淫欲不起。<a id="a-4p"></a>如自称过人法。<a id="a-4q"></a>前人不闻不受。<a id="a-4r"></a>重偷兰。<a id="a-4s"></a>若欲以无根法谤他。<a id="a-4t"></a>先向同意说。<a id="a-4u"></a>某甲比丘犯如是罪。<a id="a-4v"></a>与我相助。<a id="a-4w"></a>重偷兰。<a id="a-4x"></a>如破僧相助僧残。<a id="a-4y"></a>未满者偷兰。</p>
  <p data-pb></p>
  <h2 id="a4z">九十事第二</h2>
  <p id="a50">是共戒。<a id="a-51"></a>比丘尼俱波逸提。<a id="a-52"></a>三众突吉罗。<a id="a-53"></a>说本生因缘者。<a id="a-54"></a>一以证轻毁过罪故。<a id="a-55"></a>二息诽谤故。<a id="a-56"></a>若不说本生。<a id="a-57"></a>外道当言。<a id="a-58"></a>瞿昙沙门无宿命通。<a id="a-59"></a>三以成十二部经故。<a id="a-5A"></a>此是本生也。<a id="a-5B"></a>佛用愿智以知过去。<a id="a-5C"></a>问曰。<a id="a-5D"></a>愿智宿命智有何差别。<a id="a-5E"></a>答曰。<a id="a-5F"></a>宿命智知过去。<a id="a-5G"></a>愿智知三世。<a id="a-5H"></a>宿命智知有漏。<a id="a-5I"></a>愿智二俱兼知。<a id="a-5J"></a>宿命智知自身过去。<a id="a-5K"></a>愿智自他兼知。<a id="a-5L"></a>宿命智一身二身次第得知。<a id="a-5M"></a>愿智一念超知百劫。<a id="a-5N"></a>古时畜生所以能语。<a id="a-5O"></a>今时畜生所以不语。<a id="a-5P"></a>谓劫初时先有人天未有三恶。<a id="a-5Q"></a>初有三恶。<a id="a-5R"></a>尽从人天中来。<a id="a-5S"></a>以宿习近故。<a id="a-5T"></a>是以能语。<a id="a-5U"></a>今时畜生。<a id="a-5V"></a>多从三恶道中来。<a id="a-5W"></a>是以不语。<a id="a-5X"></a>是中犯者。<a id="a-5Y"></a>有八种。<a id="a-5Z"></a>谓一种姓二伎三作四犯五病六想七烦恼八骂。<a id="a-5a"></a>以此八种轻比丘者。<a id="a-5b"></a>若以种伎作三事。<a id="a-5c"></a>轻毁刹利婆罗门估客子三种人者突吉罗。<a id="a-5d"></a>以此三事轻毁余人者尽波逸提。<a id="a-5e"></a>以余五事轻毁刹利乃至栴陀罗波逸提。<a id="a-5f"></a>若以八事现前轻毁波逸提。<a id="a-5g"></a>屏处轻毁突吉罗。<a id="a-5h"></a>若以八事轻毁比丘尼突吉罗。<a id="a-5i"></a>以此八事轻毁三众突吉罗。<a id="a-5j"></a>以此八事。<a id="a-5k"></a>轻毁狂心乱心病坏心在家无师僧越济人一切在家人聋人。<a id="a-5l"></a>尽突吉罗。<a id="a-5m"></a>六罪人亦突吉罗。<a id="a-5n"></a>若前人有此八事轻毁者波逸提</p>
  <p data-pb></p>
  <h2 id="a5o">九十事第三</h2>
  <p id="a5p">是共戒。<a id="a-5q"></a>比丘尼俱波逸提。<a id="a-5r"></a>三众突吉罗。<a id="a-5s"></a>是中犯者。<a id="a-5t"></a>有八种。<a id="a-5u"></a>一种二伎三作四犯五病六想七烦恼八骂。<a id="a-5v"></a>是八事皆用五事。<a id="a-5w"></a>如是名如是性如是种如是作如是相。<a id="a-5x"></a>此八事中三事种伎作。<a id="a-5y"></a>传向刹利婆罗门估客子比丘。<a id="a-5z"></a>突吉罗。<a id="a-60"></a>以此三事传向余比丘波逸提。<a id="a-61"></a>若以五事传向一比丘波逸提。<a id="a-62"></a>若以八事传向四众突吉罗。<a id="a-63"></a>传向在家无师僧。<a id="a-64"></a>若遣使书信。<a id="a-65"></a>狂心乱心病坏心聋越济人六罪人一切在家人。<a id="a-66"></a>尽突吉罗。<a id="a-67"></a>以五事者。<a id="a-68"></a>若比丘传此比丘语向彼比丘说。<a id="a-69"></a>乃至言。<a id="a-6A"></a>彼说汝是恶骂人用出家受戒为。<a id="a-6B"></a>即问。<a id="a-6C"></a>彼是谁耶。<a id="a-6D"></a>答言。<a id="a-6E"></a>某姓。<a id="a-6F"></a>某姓是谁。<a id="a-6G"></a>答言。<a id="a-6H"></a>某种。<a id="a-6I"></a>某种是谁。<a id="a-6J"></a>答言。<a id="a-6K"></a>某作。<a id="a-6L"></a>某作是谁。<a id="a-6M"></a>答言。<a id="a-6N"></a>某相。<a id="a-6O"></a>若彼闻者波逸提。<a id="a-6P"></a>不闻突吉罗。<a id="a-6Q"></a>所以次第五种者。<a id="a-6R"></a>以同名同姓等多故。<a id="a-6S"></a>宜次第定之。<a id="a-6T"></a>或有两舌。<a id="a-6U"></a>非妄语非恶口。<a id="a-6V"></a>如一比丘传此比丘语向彼说。<a id="a-6W"></a>当实说故非妄语。<a id="a-6X"></a>软语说故非恶口。<a id="a-6Y"></a>以分离心故名两舌。<a id="a-6Z"></a>或有两舌。<a id="a-6a"></a>是妄语非恶口。<a id="a-6b"></a>如一比丘传此比丘语向彼比丘说。<a id="a-6c"></a>以别离心故是两舌。<a id="a-6d"></a>以妄说故是妄语。<a id="a-6e"></a>以软语说故非恶口。<a id="a-6f"></a>或两舌是恶口非妄语。<a id="a-6g"></a>如一比丘传此比丘语向彼比丘说。<a id="a-6h"></a>以别离心故是两舌。<a id="a-6i"></a>以粗语说故是恶口。<a id="a-6j"></a>当实说故非妄语。<a id="a-6k"></a>或有两舌。<a id="a-6l"></a>是妄语是恶口。<a id="a-6m"></a>如一比丘传此比丘语向彼比丘说。<a id="a-6n"></a>以别离心故是两舌。<a id="a-6o"></a>以妄说故是妄语。<a id="a-6p"></a>以恶声说故是恶口。<a id="a-6q"></a>妄语恶口作四句亦如是。<a id="a-6r"></a>如是解已更说波逸提突吉罗。<a id="a-6s"></a>解者。<a id="a-6t"></a>应言闻已更说。<a id="a-6u"></a>若闻者波逸提。<a id="a-6v"></a>不闻突吉罗。<a id="a-6w"></a>二种骂突吉罗。<a id="a-6x"></a>在家人骂者。<a id="a-6y"></a>说俗中种种不清净。<a id="a-6z"></a>出家人骂者。<a id="a-70"></a>直说出家中不如法事除此八事更以余事者。<a id="a-71"></a>云汝是多眠多食人戏笑人。<a id="a-72"></a>用出家受戒为。<a id="a-73"></a>突吉罗。<a id="a-74"></a>若言汝欺诳人多情诈人。<a id="a-75"></a>如是传向比丘者。<a id="a-76"></a>闻则突吉罗。<a id="a-77"></a>不闻亦突吉罗。<a id="a-78"></a>若不传彼此语。<a id="a-79"></a>但二边说令离散者突吉罗。</p>
  <p data-pb></p>
  <h2 id="a7A">九十事第四</h2>
  <p id="a7B">是共戒。<a id="a-7C"></a>比丘尼俱波逸提。<a id="a-7D"></a>三众突吉罗。<a id="a-7E"></a>是人有五种。<a id="a-7F"></a>一者旧人。<a id="a-7G"></a>二者客人。<a id="a-7H"></a>三者受欲人。<a id="a-7I"></a>四者说羯磨人。<a id="a-7J"></a>五者见羯磨人。<a id="a-7K"></a>是中犯者。<a id="a-7L"></a>若旧比丘。<a id="a-7M"></a>于相言诤中相言诤想。<a id="a-7N"></a>如法灭已如法灭想。<a id="a-7O"></a>还更发起波逸提。<a id="a-7P"></a>相言诤中相助诤想。<a id="a-7Q"></a>如法灭已如法灭想。<a id="a-7R"></a>还更发起波逸提。<a id="a-7S"></a>相言诤中犯罪诤想常所行诤想亦如是。<a id="a-7T"></a>如相言诤有四句。<a id="a-7U"></a>相助诤犯罪诤常所行诤亦各有四句。<a id="a-7V"></a>凡十六句。<a id="a-7W"></a>此诸句中各得波逸提。<a id="a-7X"></a>如旧比丘于四诤中作十六句。<a id="a-7Y"></a>客人受欲人说羯磨人见羯磨人。<a id="a-7Z"></a>亦于四诤中各有十六句。<a id="a-7a"></a>凡五人八十句。<a id="a-7b"></a>一一句中各得波逸提。<a id="a-7c"></a>若旧比丘。<a id="a-7d"></a>于相言诤中如法灭已如法灭想。<a id="a-7e"></a>还更发起波逸提。<a id="a-7f"></a>如法灭中不如法灭想。<a id="a-7g"></a>还更发起波逸提。<a id="a-7h"></a>如法灭。<a id="a-7i"></a>中生疑。<a id="a-7j"></a>还更发起波逸提。<a id="a-7k"></a>如相言诤有三句。<a id="a-7l"></a>句句中得波逸提。<a id="a-7m"></a>相助诤犯罪诤常所行诤。<a id="a-7n"></a>亦各有三句。<a id="a-7o"></a>有十二句。<a id="a-7p"></a>如旧比丘。<a id="a-7q"></a>客比丘受欲。<a id="a-7r"></a>比丘说羯磨比丘见羯磨比丘。<a id="a-7s"></a>亦各十二句。<a id="a-7t"></a>凡六十句。<a id="a-7u"></a>一一句中波逸提。<a id="a-7v"></a>若旧比丘。<a id="a-7w"></a>于相言诤法不如法灭想。<a id="a-7x"></a>还更发起突吉罗。<a id="a-7y"></a>如法灭诤中生疑。<a id="a-7z"></a>还更发起突吉罗。<a id="a-80"></a>如相言诤有二句。<a id="a-81"></a>余三诤亦各有二句。<a id="a-82"></a>凡八句。<a id="a-83"></a>余四人亦有八句。<a id="a-84"></a>凡四十句。<a id="a-85"></a>一一句中突吉罗。<a id="a-86"></a>若旧比丘。<a id="a-87"></a>于相言诤法。<a id="a-88"></a>不如法灭中不如法灭想。<a id="a-89"></a>还更发起不犯。<a id="a-8A"></a>如相言诤</p>
  <p data-pb></p>
  <h2 id="a8B">九十事第五</h2>
  <p id="a8C">是不共戒。<a id="a-8D"></a>比丘尼与男子说法。<a id="a-8E"></a>过五六语。<a id="a-8F"></a>突吉罗。<a id="a-8G"></a>二男子不犯。<a id="a-8H"></a>式叉摩尼沙弥尼亦突吉罗。<a id="a-8I"></a>沙弥与女人说法过五六语。<a id="a-8J"></a>亦突吉罗。<a id="a-8K"></a>女者。<a id="a-8L"></a>能受淫欲者。<a id="a-8M"></a>若石女若小女未堪任作淫欲者突吉罗。<a id="a-8N"></a>五六语者。<a id="a-8O"></a>五种语名。<a id="a-8P"></a>色阴无常受想行识无常。<a id="a-8Q"></a>此五语无犯。<a id="a-8R"></a>若过五语波逸提。<a id="a-8S"></a>六语名。<a id="a-8T"></a>眼无常耳鼻身意无常。<a id="a-8U"></a>是名五六语。<a id="a-8V"></a>若过五六语波逸提。<a id="a-8W"></a>有智男子者。<a id="a-8X"></a>谓解人情语言意趣向。<a id="a-8Y"></a>可作证明者。<a id="a-8Z"></a>要是</p>
  <p data-pb></p>
  <h2 id="a8a">九十事第六</h2>
  <p id="a8b">是共戒。<a id="a-8c"></a>比丘尼俱波逸提。<a id="a-8d"></a>三众突吉罗。<a id="a-8e"></a>为诸比丘结戒者。<a id="a-8f"></a>为异外道故。<a id="a-8g"></a>为师与弟子差别故。<a id="a-8h"></a>为分别言语令分了故。<a id="a-8i"></a>为依实义不贵音声故。<a id="a-8j"></a>未受具戒人者。<a id="a-8k"></a>除比丘比丘尼余一切人。<a id="a-8l"></a>是此戒体。<a id="a-8m"></a>以句法教未受具戒人得罪。<a id="a-8n"></a>句法有二种。<a id="a-8o"></a>一足句。<a id="a-8p"></a>二不足句。<a id="a-8q"></a>足句者。<a id="a-8r"></a>律师云。<a id="a-8s"></a>同句。<a id="a-8t"></a>若师诵长句。<a id="a-8u"></a>弟子亦诵长句。<a id="a-8v"></a>是名同句。<a id="a-8w"></a>是中犯者。<a id="a-8x"></a>若师随声高下诵长句授弟子。<a id="a-8y"></a>弟子与师齐声诵长句者。<a id="a-8z"></a>得波逸提。<a id="a-90"></a>若诵短句齐声同诵波逸提。<a id="a-91"></a>若师诵长句弟子诵短句。<a id="a-92"></a>若齐声者突吉罗。<a id="a-93"></a>若师诵短句弟子诵长句。<a id="a-94"></a>齐声诵者突吉罗。<a id="a-95"></a>不犯者。<a id="a-96"></a>若师诵已弟子后诵。<a id="a-97"></a>不令声合。<a id="a-98"></a>不问同与不同句。<a id="a-99"></a>一切不犯。<a id="a-9A"></a>义正在同句齐声。<a id="a-9B"></a>得波逸提。<a id="a-9C"></a>若句不同齐声者突吉罗。<a id="a-9D"></a>但令声有前后。<a id="a-9E"></a>一切无犯。<a id="a-9F"></a>若二人俱经利并诵无犯。<a id="a-9G"></a>不得合呗。<a id="a-9H"></a>若比丘无处受诵。<a id="a-9I"></a>乃至得从沙弥尼受法。<a id="a-9J"></a>但求好持戒重德人。<a id="a-9K"></a>作伴证明耳。<a id="a-9L"></a>亦得从白衣受法。<a id="a-9M"></a>但不得称阿阇梨。<a id="a-9N"></a>如是展转皆得受法。<a id="a-9O"></a>但消息令不失威仪。<a id="a-9P"></a>足味不足味足字不足字亦如是</p>
  <p data-pb></p>
  <h2 id="a9Q">九十事第七</h2>
  <p id="a9R">是共戒。<a id="a-9S"></a>比丘尼俱波逸提。<a id="a-9T"></a>三众突吉罗。<a id="a-9U"></a>若为利养故向具戒人说者亦波逸提。<a id="a-9V"></a>与比丘结戒者。<a id="a-9W"></a>为大人法故。<a id="a-9X"></a>若称德行覆藏过罪。<a id="a-9Y"></a>是小人法为平等法故若自称圣德则贤愚各异前人于众僧无平等心。<a id="a-9Z"></a>颇有向未受具戒人说过人法无犯耶。<a id="a-9a"></a>答曰有。<a id="a-9b"></a>若向知识同心无外。<a id="a-9c"></a>不为名利而为说者无犯。<a id="a-9d"></a>若遇贼难畏失夭命故语言。<a id="a-9e"></a>汝若杀我得大重罪若为病故。<a id="a-9f"></a>无人看视得语前人若看我者得大福德。<a id="a-9g"></a>如是等因缘说则无罪以人身难得故。<a id="a-9h"></a>是故无过。<a id="a-9i"></a>未受大戒人者。<a id="a-9j"></a>除比丘比丘尼余一切人。<a id="a-9k"></a>是实有者。<a id="a-9l"></a>实有过人法。<a id="a-9m"></a>若比丘实得四向四果。<a id="a-9n"></a>向未受具戒人说者波逸提。<a id="a-9o"></a>若实得四禅四无量心四无色定五神通不净观阿那波那。<a id="a-9p"></a>向他人说波逸提。<a id="a-9q"></a>问曰。<a id="a-9r"></a>不净观阿那波那。<a id="a-9s"></a>是近小法。<a id="a-9t"></a>何以名过人法。<a id="a-9u"></a>答曰。<a id="a-9v"></a>此是入甘露初门。<a id="a-9w"></a>一切贤圣莫不由之。<a id="a-9x"></a>是故名过人法。<a id="a-9y"></a>乃至为名利故。<a id="a-9z"></a>言我清净持戒。<a id="a-A0"></a>突吉罗。<a id="a-A1"></a>若说天龙鬼神来至我所。<a id="a-A2"></a>为名利故波逸提。<a id="a-A3"></a>若言旋风土鬼来至我所。<a id="a-A4"></a>为名利故突吉罗</p>
  <p data-pb></p>
  <h2 id="aA5">九十事第八</h2>
  <p id="aA6">是共戒。<a id="a-A7"></a>比丘尼俱波逸提。<a id="a-A8"></a>三众不犯。<a id="a-A9"></a>与诸比丘结戒者。<a id="a-AA"></a>为大护佛法故。<a id="a-AB"></a>若向白衣说比丘罪恶。<a id="a-AC"></a>则前人于佛法中无信敬心。<a id="a-AD"></a>宁破塔坏像。<a id="a-AE"></a>不向未受具戒人说比丘过恶。<a id="a-AF"></a>若说过罪则破法身故。<a id="a-AG"></a>除僧羯磨者。<a id="a-AH"></a>凡羯磨者二种。<a id="a-AI"></a>如律文说。<a id="a-AJ"></a>若向未受具戒人。<a id="a-AK"></a>说比丘粗罪者。<a id="a-AL"></a>波罗夷僧残。<a id="a-AM"></a>向未受具戒人。<a id="a-AN"></a>说二篇罪名。<a id="a-AO"></a>波逸提。<a id="a-AP"></a>说罪事突吉罗。<a id="a-AQ"></a>若说下三篇罪名突吉罗。<a id="a-AR"></a>说罪事亦突吉罗。<a id="a-AS"></a>不问前比丘有罪无罪。<a id="a-AT"></a>向未受具戒人说其粗罪。<a id="a-AU"></a>尽波逸提。<a id="a-AV"></a>若说四众罪突吉罗。<a id="a-AW"></a>若遣使书信印信亦突吉罗。<a id="a-AX"></a>若说出佛身血坏僧</p>
  <p data-pb></p>
  <h2 id="aAY">九十事第九</h2>
  <p id="aAZ">与诸比丘结戒者。<a id="a-Aa"></a>为灭斗诤故。<a id="a-Ab"></a>为灭苦恼故。<a id="a-Ac"></a>为得安乐行道故。<a id="a-Ad"></a>此是共戒。<a id="a-Ae"></a>比丘尼俱波逸提。<a id="a-Af"></a>三众突吉罗。<a id="a-Ag"></a>此戒体。<a id="a-Ah"></a>若僧和合作羯磨不作羯磨。<a id="a-Ai"></a>与知事执劳苦人。<a id="a-Aj"></a>若僧祈物若自恣物。<a id="a-Ak"></a>和合与已后便呵言。<a id="a-Al"></a>随亲厚与波逸提。<a id="a-Am"></a>凡众僧中。<a id="a-An"></a>若为僧执劳苦人。<a id="a-Ao"></a>若大德及贫匮者。<a id="a-Ap"></a>若僧和合与。<a id="a-Aq"></a>尽得与之。<a id="a-Ar"></a>若与欲和合后呵者波逸提。<a id="a-As"></a>若在外来呵者突吉罗。<a id="a-At"></a>此戒不必言随亲厚与。<a id="a-Au"></a>但言不应与尽犯。</p>
  <h2 id="aAv">九十事第十</h2>
  <p id="aAw">此是共戒。<a id="a-Ax"></a>三众不犯。<a id="a-Ay"></a>阐那者。<a id="a-Az"></a>是佛异母弟。<a id="a-B0"></a>优填王妹儿。<a id="a-B1"></a>俱舍毗国是阐那所生处。<a id="a-B2"></a>白净王安处宫室也。<a id="a-B3"></a>拘舍弥国安一宫室也。<a id="a-B4"></a>阐那母常在此中。<a id="a-B5"></a>有一姝亦适此国。<a id="a-B6"></a>以是因缘阐那多住此国。<a id="a-B7"></a>又以此中利益众生多故。<a id="a-B8"></a>多住此国。<a id="a-B9"></a>与诸比丘结戒者。<a id="a-BA"></a>为尊重波罗提木叉故。<a id="a-BB"></a>为长养戒故。<a id="a-BC"></a>为灭恶法故。<a id="a-BD"></a>阐那以十二年前佛常说一偈。<a id="a-BE"></a>今说五篇名为杂碎。<a id="a-BF"></a>是中犯者。<a id="a-BG"></a>若说四波罗夷呵者。<a id="a-BH"></a>若说一戒呵言。<a id="a-BI"></a>何用说是淫戒为。<a id="a-BJ"></a>得一波逸提。<a id="a-BK"></a>若呵事者四波逸提。<a id="a-BL"></a>若四通呵者一波逸提。<a id="a-BM"></a>若说戒序时呵者得一波逸提。<a id="a-BN"></a>问曰。<a id="a-BO"></a>戒序非戒何以得罪耶。<a id="a-BP"></a>答曰。<a id="a-BQ"></a>戒序说二百五十戒义。<a id="a-BR"></a>若呵戒序即是呵一切戒。<a id="a-BS"></a>是故得罪。<a id="a-BT"></a>如是次第十三事二不定三十事九十事四悔过众学法有百八事。<a id="a-BU"></a>若一一呵百八波逸提。<a id="a-BV"></a>若通呵一波逸提。<a id="a-BW"></a>七灭诤亦尔。<a id="a-BX"></a>若说随律经呵者亦波逸提。<a id="a-BY"></a>若凡经中有随律经时说呵者。<a id="a-BZ"></a>尽波逸提。<a id="a-Ba"></a>除随律经。<a id="a-Bb"></a>说余经时随多随少呵者。<a id="a-Bc"></a>尽突吉罗。<a id="a-Bd"></a>问曰何以说呵戒。<a id="a-Be"></a>随律经等罪重。<a id="a-Bf"></a>余经罪轻。<a id="a-Bg"></a>答曰。<a id="a-Bh"></a>戒是佛法之平地万善由之生。<a id="a-Bi"></a>又戒一切佛弟子皆依而往。<a id="a-Bj"></a>若无戒者则无所依。<a id="a-Bk"></a>一切众生由戒而有。<a id="a-Bl"></a>又戒入佛法之初门。<a id="a-Bm"></a>若无戒者则无由入泥洹城也。<a id="a-Bn"></a>又戒是佛法之璎珞。<a id="a-Bo"></a>庄严佛法。<a id="a-Bp"></a>是故罪重。</p>
  <h2 id="aBq">九十事第十一</h2>
  <p id="aBr">此戒二缘合结一戒。<a id="a-Bs"></a>初缘拔寺中草。<a id="a-Bt"></a>第二缘斫大卑跋罗树破鬼神村。<a id="a-Bu"></a>是树神后夜时。<a id="a-Bv"></a>往诣佛所头面礼佛足一面立。<a id="a-Bw"></a>问曰。<a id="a-Bx"></a>鬼神何以夜至佛所。<a id="a-By"></a>答曰。<a id="a-Bz"></a>佛在世时。<a id="a-C0"></a>夜时多为天龙鬼神说法。<a id="a-C1"></a>昼多为人说法。<a id="a-C2"></a>所以尔者。<a id="a-C3"></a>人若见诸鬼神则生怖畏。<a id="a-C4"></a>是以昼夜各异。<a id="a-C5"></a>一面立者。<a id="a-C6"></a>诸神于佛爱敬心重故有所请求故。<a id="a-C7"></a>有为诸神多乐清净。<a id="a-C8"></a>地不净故。<a id="a-C9"></a>以是种种因缘。<a id="a-CA"></a>所以不坐。<a id="a-CB"></a>冬八夜时寒风破竹。<a id="a-CC"></a>炎天竺冬末八夜春初八夜。<a id="a-CD"></a>是盛冬时。<a id="a-CE"></a>所以尔者。<a id="a-CF"></a>寒势将尽必先盛后衰。<a id="a-CG"></a>又云。<a id="a-CH"></a>以日下近地故。<a id="a-CI"></a>热势微少。<a id="a-CJ"></a>是故寒甚。<a id="a-CK"></a>所以独言破竹者。<a id="a-CL"></a>以竹最坚尚破。<a id="a-CM"></a>况余木耶。<a id="a-CN"></a>又云。<a id="a-CO"></a>竹性法热冬夏常青。<a id="a-CP"></a>寒甚故破。<a id="a-CQ"></a>何况余木。<a id="a-CR"></a>与诸比丘结戒者。<a id="a-CS"></a>为不恼众生故。<a id="a-CT"></a>为止诽谤故。<a id="a-CU"></a>为大护佛法故。<a id="a-CV"></a>凡有三戒。<a id="a-CW"></a>大利益佛法在余诵。<a id="a-CX"></a>一不得担。<a id="a-CY"></a>二不杀草木。<a id="a-CZ"></a>三不掘地。<a id="a-Ca"></a>若不制三戒。<a id="a-Cb"></a>一切国王当使比丘种种作役。<a id="a-Cc"></a>有此三戒。<a id="a-Cd"></a>帝主国王一切息心。<a id="a-Ce"></a>此是共戒。<a id="a-Cf"></a>比丘尼俱波逸提。<a id="a-Cg"></a>三众是净人故不犯。<a id="a-Ch"></a>有五种子。<a id="a-Ci"></a>根种子。<a id="a-Cj"></a>茎种子。<a id="a-Ck"></a>节种子。<a id="a-Cl"></a>自落种子。<a id="a-Cm"></a>实种子。<a id="a-Cn"></a>根种子者。<a id="a-Co"></a>谓故萝卜芜菁根。<a id="a-Cp"></a>如是等根生者。<a id="a-Cq"></a>茎种子者。<a id="a-Cr"></a>谓安石榴葡萄杨柳。<a id="a-Cs"></a>如是等茎生者。<a id="a-Ct"></a>节种子者。<a id="a-Cu"></a>甘蔗粗竹细竹。<a id="a-Cv"></a>如是等节生者。<a id="a-Cw"></a>自落种子者。<a id="a-Cx"></a>谓蓼蓝罗勒胡荽橘梨。<a id="a-Cy"></a>如是等自落生者。<a id="a-Cz"></a>实种子者。<a id="a-D0"></a>稻麻麦大豆小豆粟[序-予+禾]等此。<a id="a-D1"></a>皆是实种子。<a id="a-D2"></a>若比丘五种子中。<a id="a-D3"></a>自断教断自破教破自烧教烧。<a id="a-D4"></a>皆波逸提。<a id="a-D5"></a>教他者。<a id="a-D6"></a>教比丘比丘尼得波逸提。<a id="a-D7"></a>若教三众突吉罗。<a id="a-D8"></a>若一时烧五种子者。<a id="a-D9"></a>一波逸提。<a id="a-DA"></a>若一一烧随所多少。<a id="a-DB"></a>一一波逸提。<a id="a-DC"></a>若摘树叶若一一摘。<a id="a-DD"></a>一一波逸提。<a id="a-DE"></a>若一下断树。<a id="a-DF"></a>一波逸提。<a id="a-DG"></a>如是等比。<a id="a-DH"></a>以类可解。<a id="a-DI"></a>凡净生果生菜。<a id="a-DJ"></a>若合子食。<a id="a-DK"></a>是五种子者一切火净。<a id="a-DL"></a>若不合子食。<a id="a-DM"></a>设果菜非五种子。<a id="a-DN"></a>但刀爪净一切得食。<a id="a-DO"></a>律师云。<a id="a-DP"></a>一切果若合子食应火净。<a id="a-DQ"></a>若不合子食。<a id="a-DR"></a>一切时得食。<a id="a-DS"></a>不须刀爪净而食。<a id="a-DT"></a>佛自说。<a id="a-DU"></a>生果菜不问有种子无种子。<a id="a-DV"></a>要须净而食。<a id="a-DW"></a>不净果若合子吞咽突吉罗。<a id="a-DX"></a>若啮破波逸提。</p>
  <h2 id="aDY">九十事第十二</h2>
  <p id="aDZ">此是共戒。<a id="a-Da"></a>比丘尼俱波逸提。<a id="a-Db"></a>三众突吉罗。<a id="a-Dc"></a>此戒体。<a id="a-Dd"></a>僧先差十四人。<a id="a-De"></a>嗔讥是人者波逸提。<a id="a-Df"></a>凡差十四人。<a id="a-Dg"></a>若羯磨若不羯磨。<a id="a-Dh"></a>二俱无过。<a id="a-Di"></a>若十四人未舍羯磨。<a id="a-Dj"></a>嗔讥是人者波逸提。<a id="a-Dk"></a>若舍羯磨嗔讥是人突吉罗。<a id="a-Dl"></a>乃至别房乃同事差作知食人。<a id="a-Dm"></a>嗔讥是人突吉罗。<a id="a-Dn"></a>遥嗔讥十四人。<a id="a-Do"></a>若闻者波逸提。<a id="a-Dp"></a>不闻者突吉罗。<a id="a-Dq"></a>遥嗔讥者。<a id="a-Dr"></a>不在面前言音足相关了。<a id="a-Ds"></a>若遣使书信突吉罗。</p>
  <h2 id="aDt">九十事第十三</h2>
  <p id="aDu">此是共戒。<a id="a-Dv"></a>此戒有二忆识羯磨。<a id="a-Dw"></a>不随问答恼他。<a id="a-Dx"></a>作忆识羯磨。<a id="a-Dy"></a>作忆识羯磨已。<a id="a-Dz"></a>不随问答恼他波逸提。<a id="a-E0"></a>未作羯磨不随问答恼他突吉罗。<a id="a-E1"></a>二默然恼他故作忆识羯磨。<a id="a-E2"></a>作忆识羯磨已默然恼他波逸提。<a id="a-E3"></a>未作羯磨默然恼他突吉罗。<a id="a-E4"></a>五篇戒中有三戒。<a id="a-E5"></a>二结已合作一戒。<a id="a-E6"></a>如四事中淫戒。<a id="a-E7"></a>一以共人行淫结戒。<a id="a-E8"></a>二以共畜生行淫结戒。<a id="a-E9"></a>此九十事中有二戒。<a id="a-EA"></a>二结合作一戒。<a id="a-EB"></a>如前嗔讥戒。<a id="a-EC"></a>初以嗔讥陀骠差会故。<a id="a-ED"></a>是一结也。<a id="a-EE"></a>后不现前嗔讥。<a id="a-EF"></a>便遥嗔讥。<a id="a-EG"></a>复更结戒。<a id="a-EH"></a>是二结也。<a id="a-EI"></a>虽前后二结。<a id="a-EJ"></a>故是一嗔讥戒。<a id="a-EK"></a>此不随问答戒亦二结也。<a id="a-EL"></a>初以不随问答。<a id="a-EM"></a>因以结戒。<a id="a-EN"></a>是一也。<a id="a-EO"></a>二以默然恼他。<a id="a-EP"></a>是二结也。<a id="a-EQ"></a>虽是二结。<a id="a-ER"></a>故是一不随问答恼他戒也。<a id="a-ES"></a>忆识法者。<a id="a-ET"></a>一切五众尽与忆识。<a id="a-EU"></a>问曰。<a id="a-EV"></a>此忆识者。<a id="a-EW"></a>是现前不现前。<a id="a-EX"></a>答曰。<a id="a-EY"></a>比丘比丘尼现前。<a id="a-EZ"></a>三众不现前。<a id="a-Ea"></a>要在界内。<a id="a-Eb"></a>如学家羯磨亦在界内。<a id="a-Ec"></a>覆钵羯磨不现前。<a id="a-Ed"></a>三众亦尔不现前。<a id="a-Ee"></a>作羯磨已。<a id="a-Ef"></a>若舍戒沙弥即先羯磨。<a id="a-Eg"></a>若返戒还俗后作比丘。<a id="a-Eh"></a>即本羯磨。<a id="a-Ei"></a>若根变作尼即本羯磨。<a id="a-Ej"></a>若尼根变亦如是。<a id="a-Ek"></a>亦得作布萨自恣。<a id="a-El"></a>百一羯磨一切尽得作。<a id="a-Em"></a>僧祈自恣面门腊一切尽同。<a id="a-En"></a>得授他经法。<a id="a-Eo"></a>亦得从他受经法。<a id="a-Ep"></a>尽无碍也。<a id="a-Eq"></a>不得作和上依止畜沙弥。<a id="a-Er"></a>不舍羯磨得受具戒。<a id="a-Es"></a>不随问答戒体。<a id="a-Et"></a>必是比丘共说波罗提木叉。<a id="a-Eu"></a>为恼故不随问答波逸提。<a id="a-Ev"></a>若尼三众问戒中事。<a id="a-Ew"></a>不随问答突吉罗。<a id="a-Ex"></a>若问余经法事。<a id="a-Ey"></a>不随问答突吉罗。<a id="a-Ez"></a>若出所犯罪。<a id="a-F0"></a>得解羯磨。<a id="a-F1"></a>六法尼根变作沙弥。<a id="a-F2"></a>沙弥尼根变作沙弥。</p>
  <h2 id="aF3">九十事第十四</h2>
  <p id="aF4">此是共戒。<a id="a-F5"></a>比丘尼俱波逸提。<a id="a-F6"></a>三众突吉罗。<a id="a-F7"></a>与诸比丘结戒。<a id="a-F8"></a>为行道安乐故。<a id="a-F9"></a>为长养信敬。<a id="a-FA"></a>为令檀越善根成就故。<a id="a-FB"></a>僧卧具者。<a id="a-FC"></a>粗细绳床木床种种被褥枕。<a id="a-FD"></a>露地者。<a id="a-FE"></a>无覆障处。<a id="a-FF"></a>是中犯者。<a id="a-FG"></a>凡有二时。<a id="a-FH"></a>一地了时。<a id="a-FI"></a>二日没时。<a id="a-FJ"></a>若比丘初夜初分。<a id="a-FK"></a>露地敷僧卧具。<a id="a-FL"></a>在中若坐若卧。<a id="a-FM"></a>去时不自举不教人举。<a id="a-FN"></a>至地了时波夜提。<a id="a-FO"></a>乃至地了时敷僧卧具。<a id="a-FP"></a>不自举不教人举。<a id="a-FQ"></a>至地了竟波逸提。<a id="a-FR"></a>地了时若露地敷僧卧具。<a id="a-FS"></a>在中若坐若卧。<a id="a-FT"></a>去入室休息。<a id="a-FU"></a>至日没时波逸提。<a id="a-FV"></a>若日没时露地敷僧卧具。<a id="a-FW"></a>入室休息。<a id="a-FX"></a>至日没竟波逸提。<a id="a-FY"></a>若露地数僧卧具已。<a id="a-FZ"></a>出寺过四十九步地了波逸提。<a id="a-Fa"></a>若露地敷僧卧具已。<a id="a-Fb"></a>不嘱人游行诸房突吉罗。<a id="a-Fc"></a>若自卧具者不随时举突吉罗。<a id="a-Fd"></a>若敷露地所以时举者。<a id="a-Fe"></a>一畏雨湿。<a id="a-Ff"></a>二畏日曝。<a id="a-Fg"></a>三畏风吹。<a id="a-Fh"></a>以守护故应举覆处。<a id="a-Fi"></a>若露地敷僧卧具。<a id="a-Fj"></a>不问出寺不出寺。<a id="a-Fk"></a>至地了时波逸提。<a id="a-Fl"></a>若虽有覆障。<a id="a-Fm"></a>而日雨所及皆波逸提。<a id="a-Fn"></a>若敷僧卧具出寺外不问远近。<a id="a-Fo"></a>至地未了日未没突吉罗。</p>
  <h2 id="aFp">九十事第十五</h2>
  <p id="aFq">此是共戒。<a id="a-Fr"></a>比丘尼俱波逸提。<a id="a-Fs"></a>三众突吉罗。<a id="a-Ft"></a>是中犯者。<a id="a-Fu"></a>若客比丘房中敷僧卧具出界去波逸提。<a id="a-Fv"></a>若旧比丘房中敷僧卧具出界去。<a id="a-Fw"></a>作是念。<a id="a-Fx"></a>即当还。<a id="a-Fy"></a>有急因缘不得即还。<a id="a-Fz"></a>出界至地了时突吉罗。<a id="a-G0"></a>卧具者。<a id="a-G1"></a>粗细绳床木床被褥毡。<a id="a-G2"></a>敷者。<a id="a-G3"></a>若房内敷僧卧具。<a id="a-G4"></a>出寺若近若远皆应付嘱。<a id="a-G5"></a>若不付嘱。<a id="a-G6"></a>应自卷亵举之。<a id="a-G7"></a>付嘱次第法尽在律文。<a id="a-G8"></a>好持戒大沙弥亦得付嘱之。<a id="a-G9"></a>若客比丘房内敷卧具出界。<a id="a-GA"></a>期还至地了时突吉罗。<a id="a-GB"></a>若不期还。<a id="a-GC"></a>出界至地了时波逸提。<a id="a-GD"></a>若旧比丘敷卧具竟出界。<a id="a-GE"></a>不期还。<a id="a-GF"></a>至地了时波逸提。</p>
  <h2 id="aGG">九十事第十六</h2>
  <p id="aGH">此是共戒。<a id="a-GI"></a>三众突吉罗。<a id="a-GJ"></a>与诸比丘结戒者。<a id="a-GK"></a>为不苦恼众生故。<a id="a-GL"></a>为灭斗诤故。<a id="a-GM"></a>是中犯者。<a id="a-GN"></a>若比丘嗔不喜。<a id="a-GO"></a>手自牵出从床上至地。<a id="a-GP"></a>波逸提。<a id="a-GQ"></a>乃至从土埵上至地。<a id="a-GR"></a>亦波逸提。<a id="a-GS"></a>要必力能牵者波逸提。<a id="a-GT"></a>力不能者突吉罗。<a id="a-GU"></a>若使他牵者。<a id="a-GV"></a>比丘比丘尼式叉摩尼沙弥沙弥尼。<a id="a-GW"></a>乃至白衣牵比丘者波逸提。<a id="a-GX"></a>若使比丘能牵者。<a id="a-GY"></a>二俱波逸提。<a id="a-GZ"></a>不能者二俱突吉罗。<a id="a-Ga"></a>教余能牵者波逸提。<a id="a-Gb"></a>若不能突吉罗。<a id="a-Gc"></a>若牵比丘尼三众突吉罗。<a id="a-Gd"></a>若牵聋盲瞎哑得戒沙弥波利婆沙摩那埵波逸提。<a id="a-Ge"></a>在家无师僧本破戒比丘还出家受戒越济人六罪人五法人突吉罗。<a id="a-Gf"></a>白衣无罪。<a id="a-Gg"></a>除因缘者。<a id="a-Gh"></a>若房坏诸难房中牵出。<a id="a-Gi"></a>不犯波罗夷。<a id="a-Gj"></a>先作杀心强牵出死者波罗夷。<a id="a-Gk"></a>不死者偷兰遮。<a id="a-Gl"></a>若牵比丘尼淫乱心牵摩捉者僧残。<a id="a-Gm"></a>若嗔恨心牵比丘尼能者波逸提。<a id="a-Gn"></a>不能突吉罗。<a id="a-Go"></a>若尼牵比丘波逸提。<a id="a-Gp"></a>若比丘在僧祈房中。<a id="a-Gq"></a>若在尼房中牵尼突吉罗。<a id="a-Gr"></a>若尼在僧祈房中牵比丘者波逸提。<a id="a-Gs"></a>若尼房中牵比丘突吉罗。</p>
  <h2 id="aGt">九十事第十七</h2>
  <p id="aGu">此是共戒。<a id="a-Gv"></a>比丘尼俱波逸提。<a id="a-Gw"></a>三众突吉罗。<a id="a-Gx"></a>是中犯者。<a id="a-Gy"></a>若比丘知比丘房中先敷卧具竟。<a id="a-Gz"></a>后来于坐床前若卧床前。<a id="a-H0"></a>若房内房外行处高处土埵前。<a id="a-H1"></a>如是一一处。<a id="a-H2"></a>若自敷若使人敷。<a id="a-H3"></a>能敷者波逸提不能敷者突吉罗。<a id="a-H4"></a>此戒体。<a id="a-H5"></a>正戒不得强违前人意有所为作。<a id="a-H6"></a>若为恼他故。<a id="a-H7"></a>闭户开户闭向开向。<a id="a-H8"></a>然火灭火然灯灭灯。<a id="a-H9"></a>若呗咒愿读经说法问难。<a id="a-HA"></a>随他所不乐事作。<a id="a-HB"></a>一一波逸提。<a id="a-HC"></a>必以恼他心故成罪。</p>
  <h2 id="aHD">九十事第十八</h2>
  <p id="aHE">此是共戒。<a id="a-HF"></a>比丘尼俱波逸提。<a id="a-HG"></a>三众突吉罗。<a id="a-HH"></a>是中犯者。<a id="a-HI"></a>若卧床若坐禅床。<a id="a-HJ"></a>若一脚尖三脚不尖。<a id="a-HK"></a>若二脚尖二脚不尖。<a id="a-HL"></a>若三脚尖一脚不尖。<a id="a-HM"></a>若四脚尖。<a id="a-HN"></a>在重阁上随用力坐卧。<a id="a-HO"></a>一一波逸提。<a id="a-HP"></a>若用一切软物搘床脚不犯。<a id="a-HQ"></a>若用塼石瓦等物。<a id="a-HR"></a>能伤人者用。<a id="a-HS"></a>以搘床脚波逸提。<a id="a-HT"></a>若重阁上安床处牢厚不穿漏者不犯。<a id="a-HU"></a>若床脚不尖者不犯。<a id="a-HV"></a>设尖不用力坐卧不犯。<a id="a-HW"></a>此戒体。<a id="a-HX"></a>必是重阁尖脚坐床。<a id="a-HY"></a>安床处底薄用力坐卧波逸提。<a id="a-HZ"></a>凡比丘坐卧法。<a id="a-Ha"></a>一切审详。<a id="a-Hb"></a>不审详必有所伤。<a id="a-Hc"></a>兼坏威仪突吉罗。</p>
  <h2 id="aHd">九十事第十九</h2>
  <p id="aHe">此是共戒。<a id="a-Hf"></a>比丘尼俱波逸提。<a id="a-Hg"></a>三众突吉罗。<a id="a-Hh"></a>凡杀生有三种。<a id="a-Hi"></a>有贪毛角皮肉而杀众生。<a id="a-Hj"></a>有怨憎恚害而杀众生。<a id="a-Hk"></a>有无所贪利有无嗔害而杀众生。<a id="a-Hl"></a>是名愚痴而杀众生。<a id="a-Hm"></a>如阐那用有虫水。<a id="a-Hn"></a>是谓痴杀众生。<a id="a-Ho"></a>此杀生戒凡有四戒。<a id="a-Hp"></a>于四戒中。<a id="a-Hq"></a>此戒最是先结。<a id="a-Hr"></a>既结不得用有虫水浇草土和泥。<a id="a-Hs"></a>便取有虫水饮。<a id="a-Ht"></a>既不得用一切有虫水。<a id="a-Hu"></a>便故夺畜生命。<a id="a-Hv"></a>既制不得夺畜生命。<a id="a-Hw"></a>便夺人命。<a id="a-Hx"></a>凡夺物命有四结戒。<a id="a-Hy"></a>以事异故尽名先作。<a id="a-Hz"></a>是中犯者。<a id="a-I0"></a>若比丘取有虫水浇草上和泥。<a id="a-I1"></a>随用水多少。<a id="a-I2"></a>用用波逸提。<a id="a-I3"></a>若欲作住止处。<a id="a-I4"></a>法先应看水。<a id="a-I5"></a>用上细叠一肘作漉水囊。<a id="a-I6"></a>令持戒审悉者漉水竟。<a id="a-I7"></a>着器中向日谛看。<a id="a-I8"></a>若故有虫者。<a id="a-I9"></a>应二重作漉水囊。<a id="a-IA"></a>若三重作漉水囊。<a id="a-IB"></a>故有虫者。<a id="a-IC"></a>此处不应住。</p>
 </body>
</html>