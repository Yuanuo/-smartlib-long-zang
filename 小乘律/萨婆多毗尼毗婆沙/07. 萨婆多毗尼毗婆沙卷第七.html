<!doctype html>
<html id="z3IBVCLsQ" data-ver="1220">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="unknown">
 </head>
 <body>
  <h1 id="a1">萨婆多毗尼毗婆沙卷第七</h1>
  <h2 id="a2">九十事第二十</h2>
  <p id="a3">此是不共戒。<a id="a-4"></a>尼突吉罗。<a id="a-5"></a>三众突吉罗。<a id="a-6"></a>阐那作房。<a id="a-7"></a>即日成即崩倒。<a id="a-8"></a>作此大房。<a id="a-9"></a>用三十万钱。<a id="a-A"></a>功用甚大。<a id="a-B"></a>诸比丘为檀越说法。<a id="a-C"></a>房虽崩倒功德成就。<a id="a-D"></a>房未坏时。<a id="a-E"></a>佛已到此房中。<a id="a-F"></a>即是受用。<a id="a-G"></a>佛是无上福田。<a id="a-H"></a>佛既受用。<a id="a-I"></a>功德深广不可测量。<a id="a-J"></a>又云。<a id="a-K"></a>房始成时。<a id="a-L"></a>有一新受戒年少比丘。<a id="a-M"></a>戒德清净。<a id="a-N"></a>入此房中以杨枝猗房。<a id="a-O"></a>以此一持戒比丘。<a id="a-P"></a>已毕檀越信施之德。<a id="a-Q"></a>若起亿数种种房阁种种庄严。<a id="a-R"></a>下至金刚地际高广严饰。<a id="a-S"></a>犹若须弥。<a id="a-T"></a>设有一净戒比丘。<a id="a-U"></a>暂时受用。<a id="a-V"></a>已毕施恩。<a id="a-W"></a>何以故。<a id="a-X"></a>佛于无量劫中修菩萨行。<a id="a-Y"></a>今得成佛道。<a id="a-Z"></a>始体解波罗提木叉。<a id="a-a"></a>以授众生。<a id="a-b"></a>波罗提木叉非世间法。<a id="a-c"></a>是背离世俗向泥洹门。<a id="a-d"></a>凡房舍卧具饮食汤药。<a id="a-e"></a>是世间法。<a id="a-f"></a>非是离世难得之法。<a id="a-g"></a>是故一净戒比丘。<a id="a-h"></a>若暂受用已毕施恩。<a id="a-i"></a>若作僧新房舍及以塔像。<a id="a-j"></a>旷路作井及作桥梁。<a id="a-k"></a>此人功德一切时生。<a id="a-l"></a>除三因缘。<a id="a-m"></a>一前时事毁坏。<a id="a-n"></a>二此人若死。<a id="a-o"></a>三若起恶邪。<a id="a-p"></a>无此三因缘者。<a id="a-q"></a>福德常生。<a id="a-r"></a>佛先已入此房中。<a id="a-s"></a>上下重往返经行。<a id="a-t"></a>令檀越施功德不空。<a id="a-u"></a>佛以神力。<a id="a-v"></a>感诸弟子与檀越次第说法凡作房法。<a id="a-w"></a>有三品上中下。<a id="a-x"></a>覆房法。<a id="a-y"></a>各自有限。<a id="a-z"></a>若下房以中上房覆法者。<a id="a-10"></a>以珍重故。<a id="a-11"></a>兼顿成故。<a id="a-12"></a>若用草覆。<a id="a-13"></a>草草波逸提。<a id="a-14"></a>若中房以上房覆法者。<a id="a-15"></a>亦以珍重故。<a id="a-16"></a>若用草覆。<a id="a-17"></a>草草波逸提。<a id="a-18"></a>若随上中下覆法者。<a id="a-19"></a>以顿成故。<a id="a-1A"></a>房成已一波逸提。<a id="a-1B"></a>若不顿垒墙成无罪。</p>
  <p data-pb></p>
  <h2 id="a1C">九十事第二十一</h2>
  <p id="a1D">不差教比丘尼戒初缘。<a id="a-1E"></a>尔时佛告诸比丘。<a id="a-1F"></a>我教化四众疲极。<a id="a-1G"></a>问曰。<a id="a-1H"></a>佛得那罗延身。<a id="a-1I"></a>身无疲极。<a id="a-1J"></a>得十力四无所畏大慈大悲。<a id="a-1K"></a>心无疲极何以言疲极耶。<a id="a-1L"></a>答曰。<a id="a-1M"></a>佛无疲极。<a id="a-1N"></a>随世俗法故。<a id="a-1O"></a>如父知子。<a id="a-1P"></a>堪理家事。<a id="a-1Q"></a>虽自有力以儿堪任故。<a id="a-1R"></a>欲以事业委付儿故。<a id="a-1S"></a>云我气衰耄家事汝一切知之。<a id="a-1T"></a>佛亦如是。<a id="a-1U"></a>虽不疲极。<a id="a-1V"></a>欲以教法以授弟子。<a id="a-1W"></a>随世法故说言疲极。<a id="a-1X"></a>所以令诸弟子教诫尼者。<a id="a-1Y"></a>一以现无吝法故。<a id="a-1Z"></a>二师与弟子知见同故。<a id="a-1a"></a>三欲现槃特比丘功德智慧故。<a id="a-1b"></a>四为诸比丘于尼众各有因缘。<a id="a-1c"></a>应受教化故。</p>
  <h2 id="a1d">九十事第二十二</h2>
  <p id="a1e">难陀者。<a id="a-1f"></a>更有难陀。<a id="a-1g"></a>非佛弟难陀。<a id="a-1h"></a>往昔维卫佛出现于世。<a id="a-1i"></a>为众生说法。<a id="a-1j"></a>彼佛灭后有王。<a id="a-1k"></a>起牛头栴檀塔。<a id="a-1l"></a>种种庄严。<a id="a-1m"></a>此王有五百夫人供养此塔。<a id="a-1n"></a>各发愿言。<a id="a-1o"></a>愿我等将来从此王边而得解脱。<a id="a-1p"></a>尔时王者。<a id="a-1q"></a>今难陀是。<a id="a-1r"></a>尔时五百夫人者。<a id="a-1s"></a>今五百尼是。<a id="a-1t"></a>以是本愿因缘故。<a id="a-1u"></a>应从难陀而得解脱。</p>
  <p id="a1v">此中次第三戒已舍。<a id="a-1w"></a>羯磨教尼人故。<a id="a-1x"></a>三戒亦舍。<a id="a-1y"></a>设为尼说法时至日没者。<a id="a-1z"></a>以坏威仪突吉罗。<a id="a-20"></a>若呵与尼说法人。<a id="a-21"></a>以坏威仪故亦突吉罗。<a id="a-22"></a>拘摩罗偈者。<a id="a-23"></a>有堂名拘摩罗。<a id="a-24"></a>以堂主名拘摩罗故。<a id="a-25"></a>堂名拘摩罗。<a id="a-26"></a>佛在拘摩罗堂上。<a id="a-27"></a>为拘摩罗天说此偈。<a id="a-28"></a>得入见谛。<a id="a-29"></a>以是因缘。<a id="a-2A"></a>名拘摩罗(九十事第二十三诸本皆阙)</p>
  <p data-pb></p>
  <h2 id="a2B">九十事第二十四</h2>
  <p id="a2C">不期而偶共同道。<a id="a-2D"></a>当使相去语言不相闻处。<a id="a-2E"></a>若相闻已还突吉罗。<a id="a-2F"></a>若尼与比丘期。<a id="a-2G"></a>比丘不许。<a id="a-2H"></a>若比丘与尼共期。<a id="a-2I"></a>尼不许。<a id="a-2J"></a>若相闻语声突吉罗。<a id="a-2K"></a>水道亦如是。<a id="a-2L"></a>水者。<a id="a-2M"></a>中涉行。<a id="a-2N"></a>尼与比丘期行突吉罗。<a id="a-2O"></a>此戒不共三众突吉罗。<a id="a-2P"></a>是中犯者。<a id="a-2Q"></a>若比丘与尼共期。<a id="a-2R"></a>陆道行从一聚落至一聚落波逸提。<a id="a-2S"></a>若中道还突吉罗。<a id="a-2T"></a>向空地无聚落处。<a id="a-2U"></a>乃至一拘卢舍(五百弓也)波逸提。<a id="a-2V"></a>若中道还突吉罗。<a id="a-2W"></a>水道亦如是。<a id="a-2X"></a>若与式叉摩尼沙弥尼议共道行。<a id="a-2Y"></a>同尼也。<a id="a-2Z"></a>大众前去者。<a id="a-2a"></a>以佛在男子中得阿耨多罗三藐三菩提故。<a id="a-2b"></a>又以比丘于四众中最上首故。<a id="a-2c"></a>以此因缘故名大众。<a id="a-2d"></a>除因缘者。<a id="a-2e"></a>若多伴所行道有疑怖畏。<a id="a-2f"></a>多伴者。<a id="a-2g"></a>若有二三白衣若议行者突吉罗。<a id="a-2h"></a>若百千伴亦尔。<a id="a-2i"></a>有白衣不议无罪。<a id="a-2j"></a>水道亦如是。<a id="a-2k"></a>此戒。<a id="a-2l"></a>若多尼共期行止一波逸提。<a id="a-2m"></a>不犯者。<a id="a-2n"></a>不期去。<a id="a-2o"></a>若有王夫人共行不犯。<a id="a-2p"></a>设有夫人若共期。<a id="a-2q"></a>亦突吉罗。</p>
  <p data-pb></p>
  <h2 id="a2r">九十事第二十五</h2>
  <p id="a2s">是比丘尼不共戒。<a id="a-2t"></a>尼与比丘议载船突吉罗。<a id="a-2u"></a>三众突吉罗。<a id="a-2v"></a>是中犯者。<a id="a-2w"></a>若一比丘与一尼共期载一船。<a id="a-2x"></a>一波逸提。<a id="a-2y"></a>若比丘一乃至与四比丘尼共在一船。<a id="a-2z"></a>四波逸提。<a id="a-30"></a>随尼多少。<a id="a-31"></a>随得尔所波逸提。<a id="a-32"></a>若四比丘与一尼共载一船。<a id="a-33"></a>各得一波逸提。<a id="a-34"></a>亦随尼多少。<a id="a-35"></a>得尔所波逸提。<a id="a-36"></a>与式叉摩尼沙弥尼共期载船。<a id="a-37"></a>同尼。<a id="a-38"></a>是中犯者。<a id="a-39"></a>若比丘与比丘尼共期载一船。<a id="a-3A"></a>上水从一聚落至一聚落波逸提。<a id="a-3B"></a>道中还突吉罗。<a id="a-3C"></a>若无聚落空地乃至狗卢舍波逸提。<a id="a-3D"></a>中道还突吉罗。<a id="a-3E"></a>下水亦如是。<a id="a-3F"></a>不犯者。<a id="a-3G"></a>若不共期。<a id="a-3H"></a>若直渡。<a id="a-3I"></a>若欲直渡为水所漂去。<a id="a-3J"></a>若直渡前岸端崩堕。<a id="a-3K"></a>若失行具。<a id="a-3L"></a>若行船人不知捉船。<a id="a-3M"></a>如是比丘本欲直渡。<a id="a-3N"></a>以此诸难或上或下不犯。<a id="a-3O"></a>若尼与比</p>
  <p data-pb></p>
  <h2 id="a3P">九十事第二十六</h2>
  <p id="a3Q">是不共戒。<a id="a-3R"></a>比丘与尼应量衣钵波逸提。<a id="a-3S"></a>沙弥与非亲里尼衣突吉罗。<a id="a-3T"></a>比丘尼式叉摩尼沙弥尼。<a id="a-3U"></a>与非亲里比丘衣突吉罗。<a id="a-3V"></a>若比丘与式叉摩尼沙弥尼。<a id="a-3W"></a>同尼波逸提。<a id="a-3X"></a>若遣使与突吉罗。<a id="a-3Y"></a>若与五种粪扫衣。<a id="a-3Z"></a>三种波逸提。<a id="a-3a"></a>牛嚼衣鼠啮衣火烧衣。<a id="a-3b"></a>二种衣突吉罗。<a id="a-3c"></a>男女初交会所污衣。<a id="a-3d"></a>女人产所污衣。<a id="a-3e"></a>若与应量白衣波逸提。<a id="a-3f"></a>以染应法故。<a id="a-3g"></a>若与不如法色衣。<a id="a-3h"></a>亦波逸提。<a id="a-3i"></a>亦以染应法故。<a id="a-3j"></a>若二比丘共与一尼衣。<a id="a-3k"></a>若以一衣与二尼突吉罗。<a id="a-3l"></a>若不应量衣钵。<a id="a-3m"></a>键[金*慈]匙[木*著]一切器物。<a id="a-3n"></a>衣纽乃至一尺一寸一缕。<a id="a-3o"></a>一钵食中乃至一饼一果。<a id="a-3p"></a>皆突吉罗。<a id="a-3q"></a>除打揵椎。<a id="a-3r"></a>众中次第与食不犯。<a id="a-3s"></a>是中犯者。<a id="a-3t"></a>若非亲里</p>
  <p data-pb></p>
  <h2 id="a3u">九十事第二十七</h2>
  <p id="a3v">比丘尼与非亲里比丘作衣突吉罗。<a id="a-3w"></a>三众亦突吉罗。<a id="a-3x"></a>是中犯者。<a id="a-3y"></a>若比丘为非亲里比丘尼作衣。<a id="a-3z"></a>随一一事中波逸提。<a id="a-40"></a>若割截篸突吉罗。<a id="a-41"></a>若刺针针波逸提。<a id="a-42"></a>若直缝针针突吉罗。<a id="a-43"></a>若绳缀时突吉罗。<a id="a-44"></a>若篸缘突吉罗。<a id="a-45"></a>若与亲里尼作不犯。<a id="a-46"></a>此中作衣尽是应量衣。<a id="a-47"></a>若作白衣若作非法色衣。<a id="a-48"></a>尽波逸提。<a id="a-49"></a>若作五种粪扫衣。<a id="a-4A"></a>三种波逸提。<a id="a-4B"></a>如前。<a id="a-4C"></a>二种突吉罗。<a id="a-4D"></a>亦如前说。<a id="a-4E"></a>若尼遣使持衣财来与作衣突吉罗。<a id="a-4F"></a>若使人与作突吉罗。<a id="a-4G"></a>若二人共作一衣突吉罗。<a id="a-4H"></a>若与式叉摩尼作衣波逸提。<a id="a-4I"></a>若与作一切不应量衣突吉罗。<a id="a-4J"></a>若浣随一一事突吉罗。<a id="a-4K"></a>若染一一洒波逸提。<a id="a-4L"></a>若作驼毛牛毛羖羊毛等衣。<a id="a-4M"></a>亦波逸提。</p>
  <p data-pb></p>
  <h2 id="a4N">九十事第二十八</h2>
  <p id="a4O">是共戒。<a id="a-4P"></a>尼俱波逸提。<a id="a-4Q"></a>三众突吉罗。<a id="a-4R"></a>若与式叉摩尼沙弥尼屏覆处坐。<a id="a-4S"></a>尽波逸提。<a id="a-4T"></a>屏覆者。<a id="a-4U"></a>无惭愧处。<a id="a-4V"></a>可作媱欲处。<a id="a-4W"></a>独与一尼者。<a id="a-4X"></a>更无第三人。<a id="a-4Y"></a>是中犯者。<a id="a-4Z"></a>若比丘独与比丘尼屏覆处坐波逸提。<a id="a-4a"></a>起已还坐波逸提。<a id="a-4b"></a>随起还坐。<a id="a-4c"></a>随得尔所波逸提。</p>
  <p data-pb></p>
  <h2 id="a4d">九十事第二十九</h2>
  <p id="a4e">是共戒。<a id="a-4f"></a>尼俱波逸提。<a id="a-4g"></a>三众突吉罗。<a id="a-4h"></a>若石女小女未堪任作淫欲者突吉罗。<a id="a-4i"></a>前屏处戒。<a id="a-4j"></a>此露处戒。<a id="a-4k"></a>后二食家中戒。<a id="a-4l"></a>与未受具戒人同房宿过二宿戒。<a id="a-4m"></a>与女人同室宿戒。<a id="a-4n"></a>此六戒讥嫌事同。<a id="a-4o"></a>而义有异。<a id="a-4p"></a>屏处露处二食家戒。<a id="a-4q"></a>此四戒。<a id="a-4r"></a>正二人更无第三人成罪。<a id="a-4s"></a>后过再宿戒。<a id="a-4t"></a>与女人同室宿戒此二戒。<a id="a-4u"></a>设有多人亦得成罪。<a id="a-4v"></a>又前四戒昼日犯。<a id="a-4w"></a>后二戒夜犯。<a id="a-4x"></a>此二戒如是差别。<a id="a-4y"></a>是中犯者。<a id="a-4z"></a>若比丘独与一</p>
  <p data-pb></p>
  <h2 id="a50">九十事第三十</h2>
  <p id="a51">是不共戒。<a id="a-52"></a>沙弥突吉罗。<a id="a-53"></a>此戒体。<a id="a-54"></a>比丘尼向檀越。<a id="a-55"></a>偏赞比丘功德智慧。<a id="a-56"></a>而后得食波逸提。<a id="a-57"></a>若式叉摩尼沙弥尼作因缘食。<a id="a-58"></a>亦波逸提。<a id="a-59"></a>请大迦葉舍利弗大目连阿那律。<a id="a-5A"></a>凡有五事。<a id="a-5B"></a>能与众生作现世福田。<a id="a-5C"></a>一入见谛道。<a id="a-5D"></a>二大尽智。<a id="a-5E"></a>三灭尽定。<a id="a-5F"></a>四四无量。<a id="a-5G"></a>五无诤三昧。<a id="a-5H"></a>出见谛道。<a id="a-5I"></a>所以令人得现世福。<a id="a-5J"></a>已从无始已来。<a id="a-5K"></a>为邪见所恼。<a id="a-5L"></a>今证见谛。<a id="a-5M"></a>尽一切五邪。<a id="a-5N"></a>皆悉无余。<a id="a-5O"></a>不坏信见今始成就。<a id="a-5P"></a>以此因缘。<a id="a-5Q"></a>令人现世得福。<a id="a-5R"></a>大尽智生。<a id="a-5S"></a>所以令人得现世福者。<a id="a-5T"></a>众生从无始来。<a id="a-5U"></a>为痴爱慢所恼。<a id="a-5V"></a>今得尽智三垢永尽。<a id="a-5W"></a>以此因缘令人得现世福。<a id="a-5X"></a>若出灭尽定。<a id="a-5Y"></a>亦令众生得现世福。<a id="a-5Z"></a>又言。<a id="a-5a"></a>从灭尽定出。<a id="a-5b"></a>正似从泥洹中来。<a id="a-5c"></a>以此因缘故得现世福。<a id="a-5d"></a>又言。<a id="a-5e"></a>若入灭尽定。<a id="a-5f"></a>必次第从初禅乃至非想处。<a id="a-5g"></a>然后入尽定。<a id="a-5h"></a>若出定时。<a id="a-5i"></a>必从非想次第入无所有处。<a id="a-5j"></a>乃至初禅入散乱心。<a id="a-5k"></a>以心游遍诸禅功力深重。<a id="a-5l"></a>是故令众生得现世福。<a id="a-5m"></a>四无量者。<a id="a-5n"></a>以心缘无边众生拔苦与乐益物深广。<a id="a-5o"></a>以此因缘故。<a id="a-5p"></a>令众生得现世福。<a id="a-5q"></a>无诤三昧。<a id="a-5r"></a>此是世俗三昧。<a id="a-5s"></a>非无漏也。<a id="a-5t"></a>诤有三种。<a id="a-5u"></a>一烦恼诤。<a id="a-5v"></a>二五阴诤。<a id="a-5w"></a>三斗诤</p>
  <p data-pb></p>
  <h2 id="a5x">九十事第三十一</h2>
  <p id="a5y">此是不共戒。<a id="a-5z"></a>比丘尼三众不犯。<a id="a-60"></a>尔时有一比丘。<a id="a-61"></a>秋月冷热病盛不能饮食。<a id="a-62"></a>天竺冬末月八日春初月八日。<a id="a-63"></a>此十六日寒势猛甚。<a id="a-64"></a>多发冷病。<a id="a-65"></a>以冬春气交诤故。<a id="a-66"></a>又日在下道行光照处少。<a id="a-67"></a>是故寒甚。<a id="a-68"></a>春末月八日夏初月八日。<a id="a-69"></a>此十六日热势极盛。<a id="a-6A"></a>多发热病。<a id="a-6B"></a>以日正在上故。<a id="a-6C"></a>所照处广。<a id="a-6D"></a>是故大热。<a id="a-6E"></a>夏末月八日冬初月八日。<a id="a-6F"></a>此十六日不寒不热。<a id="a-6G"></a>以日所行道不高不下故。<a id="a-6H"></a>以寒热俱。<a id="a-6I"></a>有发冷热病。<a id="a-6J"></a>利益比丘故。<a id="a-6K"></a>听三种具足食。<a id="a-6L"></a>应食。<a id="a-6M"></a>谓食好色香味。<a id="a-6N"></a>病比丘应受一请。<a id="a-6O"></a>不应受二请。<a id="a-6P"></a>若受一请不能饱。<a id="a-6Q"></a>听受第二请。<a id="a-6R"></a>不应受第三请。<a id="a-6S"></a>若受第二请不能饱。<a id="a-6T"></a>听受第三请。<a id="a-6U"></a>不应受第四请。<a id="a-6V"></a>若受第三请不能饱。<a id="a-6W"></a>应受已渐渐食乃至日中。<a id="a-6X"></a>若比丘数数食波逸提。<a id="a-6Y"></a>除时者。<a id="a-6Z"></a>谓病时。<a id="a-6a"></a>若病以食消息。<a id="a-6b"></a>病则折损。<a id="a-6c"></a>听数数食。<a id="a-6d"></a>又除施衣时。<a id="a-6e"></a>是名时。<a id="a-6f"></a>是中犯者。<a id="a-6g"></a>若比丘有衣食请。<a id="a-6h"></a>彼有衣食来受请及食不犯若比丘有衣食请。<a id="a-6i"></a>彼无衣食来受请不犯。<a id="a-6j"></a>食者波逸提。<a id="a-6k"></a>有衣食请。<a id="a-6l"></a>彼有衣无食来受请不犯。<a id="a-6m"></a>食者波逸提。<a id="a-6n"></a>若无衣食请。<a id="a-6o"></a>彼无衣食来受请突吉罗。<a id="a-6p"></a>食者波逸提。<a id="a-6q"></a>若无衣食请。<a id="a-6r"></a>彼有衣食请。<a id="a-6s"></a>彼有衣食来受请突吉罗。<a id="a-6t"></a>食者无犯。<a id="a-6u"></a>若无衣食请。<a id="a-6v"></a>彼有衣无食来受请突吉罗。<a id="a-6w"></a>食者堕。<a id="a-6x"></a>若有衣无衣食请。<a id="a-6y"></a>彼有衣无衣食来受请突吉罗。<a id="a-6z"></a>食者堕。<a id="a-70"></a>若有衣无衣食请。<a id="a-71"></a>彼有衣食来受请突吉罗。<a id="a-72"></a>食者犯。<a id="a-73"></a>若有衣无衣食请。<a id="a-74"></a>彼无衣食来受请突吉罗。<a id="a-75"></a>食者波逸提。<a id="a-76"></a>不犯者。<a id="a-77"></a>得多衣有食请。<a id="a-78"></a>一切有衣食来不犯。<a id="a-79"></a>从今听诸比丘节日数数食。<a id="a-7A"></a>彼与他竟受彼中食。<a id="a-7B"></a>何者与他谓相食。<a id="a-7C"></a>相者吉凶相也。<a id="a-7D"></a>故作食。<a id="a-7E"></a>作食者。<a id="a-7F"></a>为大德比丘故作也。<a id="a-7G"></a>斋日食月一日十六日众僧别房众僧请独请。<a id="a-7H"></a>皆应与他。<a id="a-7I"></a>若五众请不应与他。<a id="a-7J"></a>若有衣食请。<a id="a-7K"></a>彼有衣无衣食来受请无犯。<a id="a-7L"></a>若至外有檀越请言。<a id="a-7M"></a>比丘来食与汝衣。<a id="a-7N"></a>受请无犯。<a id="a-7O"></a>食亦无犯。<a id="a-7P"></a>有衣食请无衣食请者。<a id="a-7Q"></a>若衣食请受请无犯。<a id="a-7R"></a>食亦无犯。<a id="a-7S"></a>若无衣食请。<a id="a-7T"></a>受请突吉罗。<a id="a-7U"></a>食者波逸提。<a id="a-7V"></a>凡两有必一得一失。<a id="a-7W"></a>若只句必应。<a id="a-7X"></a>若有衣食请。<a id="a-7Y"></a>受请无犯。<a id="a-7Z"></a>食亦无犯。<a id="a-7a"></a>彼无衣食来出外。<a id="a-7b"></a>若檀越言与食。<a id="a-7c"></a>无衣受请突吉罗。<a id="a-7d"></a>食者波逸提。<a id="a-7e"></a>以此类之义可解也。</p>
  <h2 id="a7f">九十事第三十二</h2>
  <p id="a7g">此戒共。<a id="a-7h"></a>尼俱波逸提。<a id="a-7i"></a>三众突吉罗。<a id="a-7j"></a>是中犯者。<a id="a-7k"></a>若比丘福德舍过一食堕。<a id="a-7l"></a>若过一夜宿不食者突吉罗。<a id="a-7m"></a>若余处宿是中食者堕。<a id="a-7n"></a>若不病是中过一食堕。<a id="a-7o"></a>病者。<a id="a-7p"></a>乃至从一聚落来身伤破。<a id="a-7q"></a>乃至竹叶所伤。<a id="a-7r"></a>皆名为病。<a id="a-7s"></a>不犯者。<a id="a-7t"></a>一夜宿受一食。<a id="a-7u"></a>若病若福德舍主是亲里若先请。<a id="a-7v"></a>若待伴欲入崄道。<a id="a-7w"></a>若福德舍多次第住。<a id="a-7x"></a>若知福德舍人请住。<a id="a-7y"></a>皆不犯。<a id="a-7z"></a>福德舍者。<a id="a-80"></a>根本为佛弟子一切出家人。<a id="a-81"></a>欲使福深广故。<a id="a-82"></a>然宿一切出家。<a id="a-83"></a>在家沙门婆罗门悉皆不听。<a id="a-84"></a>遮食而食多为出家人。<a id="a-85"></a>在家人不定或与不与。</p>
  <h2 id="a86">九十事第三十三</h2>
  <p id="a87">凡众生起烦恼发狂者。<a id="a-88"></a>皆由先深爱乐失所重故。<a id="a-89"></a>佛以神通力化令见之。<a id="a-8A"></a>如此长者失女夫故。<a id="a-8B"></a>恚恼成狂。<a id="a-8C"></a>佛以神力化作女夫。<a id="a-8D"></a>共在一处。<a id="a-8E"></a>以此因缘恚心即灭。<a id="a-8F"></a>佛以慈力彼嗔即灭者。<a id="a-8G"></a>有众生应于佛得利益者。<a id="a-8H"></a>设起烦恼。<a id="a-8I"></a>必先以慈心神通力故。<a id="a-8J"></a>令烦恼心灭。<a id="a-8K"></a>然后说法。<a id="a-8L"></a>如此比类有十三因缘。<a id="a-8M"></a>一睐眼女父怀嗔诣佛所。<a id="a-8N"></a>佛以慈心神通力故。<a id="a-8O"></a>彼嗔即除而后说法。<a id="a-8P"></a>二舍卫国有一长者。<a id="a-8Q"></a>有一子爱之甚重。<a id="a-8R"></a>而少死。<a id="a-8S"></a>又多谷麦雹霜坏败荡尽。<a id="a-8T"></a>以此狂乱。<a id="a-8U"></a>佛以神力狂迷即除。<a id="a-8V"></a>听法见谛。<a id="a-8W"></a>三有一婆罗门生六子。<a id="a-8X"></a>皆容貌端政一时尽死。<a id="a-8Y"></a>猖狂而行。<a id="a-8Z"></a>佛以慈心神力。<a id="a-8a"></a>化作六子尽在佛前。<a id="a-8b"></a>即惭愧欢喜狂乱寻除。<a id="a-8c"></a>佛为说法入见谛道。<a id="a-8d"></a>四阿阇世王饮醉象欲来蹈佛。<a id="a-8e"></a>佛以慈心神力化作火坑。<a id="a-8f"></a>五指作师子王。<a id="a-8g"></a>象畏怖屈膝礼佛。<a id="a-8h"></a>佛以手摩头命尽生天。<a id="a-8i"></a>五优波斯那怀嗔向佛。<a id="a-8j"></a>佛以慈心神力。<a id="a-8k"></a>化大毒蛇在道两边。<a id="a-8l"></a>令悟以恚毒心故堕此蛇中。<a id="a-8m"></a>怖畏心故恚害即灭。<a id="a-8n"></a>六琉璃王罚舍夷国。<a id="a-8o"></a>得诸释子埋身地中。<a id="a-8p"></a>不令动摇。<a id="a-8q"></a>佛以神力化作园林浴池。<a id="a-8r"></a>以欢其心。<a id="a-8s"></a>琉璃王与诸释女。<a id="a-8t"></a>在堂五欲自娱。<a id="a-8u"></a>诸女问王。<a id="a-8v"></a>何以欢喜种种娱乐。<a id="a-8w"></a>王答女言。<a id="a-8x"></a>得胜怨家是故尔耳。<a id="a-8y"></a>女言。<a id="a-8z"></a>以诸释种尽是贤圣不与物诤故。<a id="a-90"></a>王得胜耳。<a id="a-91"></a>若不尔者。<a id="a-92"></a>但令一人与王共斗。<a id="a-93"></a>王不能胜。<a id="a-94"></a>琉璃即恚。<a id="a-95"></a>刖其手足掷置堑中。<a id="a-96"></a>佛以慈心神力。<a id="a-97"></a>令得手足闻法见谛。<a id="a-98"></a>七佛在树下。<a id="a-99"></a>尔时魔王与无数兵众来欲害佛。<a id="a-9A"></a>佛以神力降伏魔敌。<a id="a-9B"></a>随前类像化而伏之。<a id="a-9C"></a>为师子之像以伏其虎。<a id="a-9D"></a>金翅鸟像以伏其龙。<a id="a-9E"></a>其夜叉者现毗沙门王。<a id="a-9F"></a>如是比。<a id="a-9G"></a>八舍利弗目连以不忍见佛泥洹。<a id="a-9H"></a>便先泥洹以其先泥洹故。<a id="a-9I"></a>七万阿罗汉同时泥洹。<a id="a-9J"></a>当于尔时。<a id="a-9K"></a>四辈弟子莫不荒乱。<a id="a-9L"></a>于时如来以神通力化作二大弟子在佛左右。<a id="a-9M"></a>以此缘故。<a id="a-9N"></a>众生欢喜忧恼即除。<a id="a-9O"></a>佛为说法各得利益。<a id="a-9P"></a>九有一居士。<a id="a-9Q"></a>佛记七日当取命终入于地狱。<a id="a-9R"></a>阿难往语诚如佛语无二。<a id="a-9S"></a>而以世乐染心。<a id="a-9T"></a>不以在意犹作乐自娱。<a id="a-9U"></a>阿难以日垂尽兼有大力。<a id="a-9V"></a>强牵至佛所。<a id="a-9W"></a>以手摩之兼令出家。<a id="a-9X"></a>随宜说法得阿罗汉道。<a id="a-9Y"></a>十有一长者。<a id="a-9Z"></a>唯有一子甚爱。<a id="a-9a"></a>象所蹈杀。<a id="a-9b"></a>父即荒迷狂行东西。<a id="a-9c"></a>佛以神力化作其儿使令见之。<a id="a-9d"></a>荒心即除。<a id="a-9e"></a>佛为说法。<a id="a-9f"></a>发辟支佛因缘。<a id="a-9g"></a>十一有龙女往至佛所。<a id="a-9h"></a>其夫嗔恚。<a id="a-9i"></a>佛感令嗔灭。<a id="a-9j"></a>寻为说法受三自归。<a id="a-9k"></a>十二鸽入佛影中不移转。<a id="a-9l"></a>十三病比丘佛自洗浴。<a id="a-9m"></a>然后说法得阿罗汉。<a id="a-9n"></a>如是有十三因缘。<a id="a-9o"></a>以慈心神力除灭恶心后授法利。<a id="a-9p"></a>外国法。<a id="a-9q"></a>白衣舍晨起作食。<a id="a-9r"></a>常分食分与乞食比丘。<a id="a-9s"></a>置一处来者与之。<a id="a-9t"></a>外国僧法。<a id="a-9u"></a>若乞食时各分处。<a id="a-9v"></a>某甲比丘至某处。<a id="a-9w"></a>某甲比丘至彼处。<a id="a-9x"></a>各当衰利。<a id="a-9y"></a>若檀越先分一升。<a id="a-9z"></a>当取一升。<a id="a-A0"></a>不得长索。<a id="a-A1"></a>若长索更得一小钵者波逸提。<a id="a-A2"></a>不得者突吉罗。<a id="a-A3"></a>若主人先办大钵一钵尽与比丘。<a id="a-A4"></a>不得更索。<a id="a-A5"></a>若更索得者波逸提。<a id="a-A6"></a>已得食已无出外与比丘法。<a id="a-A7"></a>此食若能自食尽则止。<a id="a-A8"></a>若不能尽随意分处。<a id="a-A9"></a>若欲如法者。<a id="a-AA"></a>主人舍先三钵尽与比丘。<a id="a-AB"></a>若量腹取者好。<a id="a-AC"></a>余长者外见乞食比丘应示处。<a id="a-AD"></a>若不示处突吉罗。<a id="a-AE"></a>钵量数大钵一钵。<a id="a-AF"></a>是中钵二钵。<a id="a-AG"></a>下钵三钵。<a id="a-AH"></a>中钵二钵。<a id="a-AI"></a>是下钵三钵。<a id="a-AJ"></a>若檀越舍先留上钵一钵尽与比丘。<a id="a-AK"></a>比丘更索突吉罗。<a id="a-AL"></a>得小钵一钵波逸提。<a id="a-AM"></a>若主人先留小钵一钵尽与比丘。<a id="a-AN"></a>比丘更索突吉罗。<a id="a-AO"></a>索乃至更得小钵二钵。<a id="a-AP"></a>亦突吉罗。<a id="a-AQ"></a>以本制戒限小钵三钵故。<a id="a-AR"></a>若更索得小钵三钵者波逸提。<a id="a-AS"></a>若主人先留中钵二钵尽与比丘。<a id="a-AT"></a>比丘更索突吉罗。<a id="a-AU"></a>索更得小钵一钵堕。<a id="a-AV"></a>若主人先不留食。<a id="a-AW"></a>随檀越与多少无过。<a id="a-AX"></a>更索突吉罗。<a id="a-AY"></a>若先与小钵一钵。<a id="a-AZ"></a>若更索乃至得小钵二钵突吉罗。<a id="a-Aa"></a>若得小钵三钵堕。<a id="a-Ab"></a>如是随与多少后更索突吉罗。<a id="a-Ac"></a>得三小钵外更索一小钵堕。<a id="a-Ad"></a>以类推之尽可解也。<a id="a-Ae"></a>若檀越自恣请不问多少也。<a id="a-Af"></a>此是共戒。<a id="a-Ag"></a>比丘尼俱堕。<a id="a-Ah"></a>三众突吉罗。<a id="a-Ai"></a>五道中从人取食过限者堕。<a id="a-Aj"></a>四道突吉罗。<a id="a-Ak"></a>是中犯者。<a id="a-Al"></a>若比丘以上钵取者。<a id="a-Am"></a>应取一钵。<a id="a-An"></a>不应过若取二钵堕若以中钵取。<a id="a-Ao"></a>极多取二钵。<a id="a-Ap"></a>若取三钵堕。<a id="a-Aq"></a>若以下钵取。<a id="a-Ar"></a>极多取三钵。<a id="a-As"></a>若取四钵波逸提。</p>
  <h2 id="aAt">九十事第三十四</h2>
  <p id="aAu">此戒不共。<a id="a-Av"></a>三众不犯。<a id="a-Aw"></a>是中犯者。<a id="a-Ax"></a>若比丘食竟从坐起去。<a id="a-Ay"></a>不受残食法若啖根食波逸提。<a id="a-Az"></a>此十五种中随啖何食。<a id="a-B0"></a>已从坐起去不受残食法。<a id="a-B1"></a>十五种中随啖何食堕。<a id="a-B2"></a>若一时和合啖十五种。<a id="a-B3"></a>一波逸提。<a id="a-B4"></a>若异时各各异啖。<a id="a-B5"></a>十五波逸提。<a id="a-B6"></a>受残食法者。<a id="a-B7"></a>随所能食。<a id="a-B8"></a>多少尽着钵中。<a id="a-B9"></a>知诸比丘一食未竟来从坐起。<a id="a-BA"></a>从是人边偏袒胡跪擎钵言。<a id="a-BB"></a>长老忆念。<a id="a-BC"></a>我受残食法。<a id="a-BD"></a>若前比丘不少多取者。<a id="a-BE"></a>不名受残食法。<a id="a-BF"></a>若以钵食着地。<a id="a-BG"></a>若着膝上。<a id="a-BH"></a>不名受残食法。<a id="a-BI"></a>若以此为受残食法者堕。<a id="a-BJ"></a>若相去手不相及者。<a id="a-BK"></a>不名为受。<a id="a-BL"></a>若以不净食。<a id="a-BM"></a>若以不净肉受。<a id="a-BN"></a>不名受残食法。<a id="a-BO"></a>不净食者。<a id="a-BP"></a>残宿食恶捉食共宿食。<a id="a-BQ"></a>不净肉者。<a id="a-BR"></a>狗肉恶鸟肉等也。<a id="a-BS"></a>若欲食五种佉陀尼。<a id="a-BT"></a>而以五种菩阇尼受者。<a id="a-BU"></a>不名为受。<a id="a-BV"></a>如是展转欲食此而受彼悉不成受。<a id="a-BW"></a>诸不成受而食者。<a id="a-BX"></a>皆波逸提。<a id="a-BY"></a>大比丘边得受残食法也。<a id="a-BZ"></a>四众边不得。<a id="a-Ba"></a>若上座边。<a id="a-Bb"></a>应偏袒胡跪事事如法。<a id="a-Bc"></a>若下坐边。<a id="a-Bd"></a>唯除胡跪余法悉同。<a id="a-Be"></a>优波离问佛。<a id="a-Bf"></a>比丘有几处行时自恣几住几坐几卧。<a id="a-Bg"></a>所以问者。<a id="a-Bh"></a>若义不问佛。<a id="a-Bi"></a>义相不显。<a id="a-Bj"></a>问已理相分明。<a id="a-Bk"></a>行者无碍。<a id="a-Bl"></a>优波离问佛。<a id="a-Bm"></a>印封已后。<a id="a-Bn"></a>诸弟子顶戴奉行。<a id="a-Bo"></a>如得王封随至四关无敢遮者。<a id="a-Bp"></a>此亦如是。<a id="a-Bq"></a>又如佛于三千世界于法自在无能过者。<a id="a-Br"></a>优波离于阎浮提内。<a id="a-Bs"></a>解律自在无能过者。<a id="a-Bt"></a>又云。<a id="a-Bu"></a>优波离三千世界无能及者。<a id="a-Bv"></a>是人问佛。<a id="a-Bw"></a>佛自答之。<a id="a-Bx"></a>理无不尽。<a id="a-By"></a>佛告优波离。<a id="a-Bz"></a>有五处比丘行时自恣五处住坐卧。<a id="a-C0"></a>行有五者。<a id="a-C1"></a>知行知供养知应食知种种食坏威仪。<a id="a-C2"></a>住坐卧亦如是。<a id="a-C3"></a>若比丘行洗口时。<a id="a-C4"></a>有檀越与五种食。<a id="a-C5"></a>比丘应食。<a id="a-C6"></a>应行受残食法。<a id="a-C7"></a>不应住坐卧。<a id="a-C8"></a>若住坐卧当知坏威仪不名受。<a id="a-C9"></a>若以此为受食者。<a id="a-CA"></a>皆波逸提。<a id="a-CB"></a>不犯者。<a id="a-CC"></a>若比丘言小住。<a id="a-CD"></a>若日时早。<a id="a-CE"></a>若啜粥。<a id="a-CF"></a>若一切可啖者嘱。<a id="a-CG"></a>不犯。<a id="a-CH"></a>一切五众及一切解法白衣边尽得嘱。<a id="a-CI"></a>若一人受残食法。<a id="a-CJ"></a>余人食不成。<a id="a-CK"></a>若行食应行时嘱受残食法不必行也。<a id="a-CL"></a>知行者。<a id="a-CM"></a>知是行时。<a id="a-CN"></a>知供养者。<a id="a-CO"></a>知前人与食。<a id="a-CP"></a>知应者。<a id="a-CQ"></a>知应受不应受。<a id="a-CR"></a>知种种食者。<a id="a-CS"></a>知分别食。<a id="a-CT"></a>坏威仪者。<a id="a-CU"></a>知行食时如是坏威仪如是不坏威仪。</p>
  <h2 id="aCV">九十事第三十五</h2>
  <p id="aCW">此是不共戒。<a id="a-CX"></a>三众不犯。<a id="a-CY"></a>此戒体。<a id="a-CZ"></a>若比丘不嘱食不受残食法。<a id="a-Ca"></a>以嗔心欲令恼故。<a id="a-Cb"></a>强劝令食。<a id="a-Cc"></a>食者波逸提。<a id="a-Cd"></a>不食者突吉罗。<a id="a-Ce"></a>是中犯者。<a id="a-Cf"></a>若比丘见余比丘食竟不嘱食。<a id="a-Cg"></a>自恣请啖十五种食。<a id="a-Ch"></a>随食何食皆波逸提。<a id="a-Ci"></a>一切麦粟稻麻[序-予+禾]。<a id="a-Cj"></a>未作麨饭[麩-夫+(糒-米)]。<a id="a-Ck"></a>尽名似食。<a id="a-Cl"></a>若变成糗饭[麩-夫+(糒-米)]。<a id="a-Cm"></a>尽名正食别众食。</p>
  <h2 id="aCn">九十事第三十六</h2>
  <p id="aCo">此戒尼共。<a id="a-Cp"></a>三众不犯。<a id="a-Cq"></a>若僧祈食时应作四种相。<a id="a-Cr"></a>一打揵椎。<a id="a-Cs"></a>二吹贝。<a id="a-Ct"></a>三打鼓。<a id="a-Cu"></a>四唱令令界内闻知。<a id="a-Cv"></a>此四种相必使有常限。<a id="a-Cw"></a>不得或时打揵椎或复打鼓或复吹贝令事相乱。<a id="a-Cx"></a>无有定则不成僧法。<a id="a-Cy"></a>若不作四相而食僧祈食者不清净。<a id="a-Cz"></a>名为盗食僧祈不问界内有比丘无比丘。<a id="a-D0"></a>若多若少若遮若不遮。<a id="a-D1"></a>若知有比丘。<a id="a-D2"></a>若知无比丘。<a id="a-D3"></a>尽名不如法食。<a id="a-D4"></a>亦名盗僧祈。<a id="a-D5"></a>不名别众罪。<a id="a-D6"></a>若作四相食僧祈食者。<a id="a-D7"></a>设使界内有比丘无比丘若多若少。<a id="a-D8"></a>若知有比丘无比丘若来不来。<a id="a-D9"></a>但使不遮一切无咎。<a id="a-DA"></a>若使有遮。<a id="a-DB"></a>虽打揵椎食不清净。<a id="a-DC"></a>名盗僧祈。<a id="a-DD"></a>若大界内有二处三处。<a id="a-DE"></a>各有始终僧祈同一布萨。<a id="a-DF"></a>若食时但各打揵椎。<a id="a-DG"></a>一切莫遮清净无过。<a id="a-DH"></a>若有檀越。<a id="a-DI"></a>或作一月或作九十日长食者。<a id="a-DJ"></a>若能一切无遮大善。<a id="a-DK"></a>若不能无遮。<a id="a-DL"></a>初作食日应打揵椎唱言。<a id="a-DM"></a>六十腊者入。<a id="a-DN"></a>若有六十腊者若多若少。<a id="a-DO"></a>但令一人入。<a id="a-DP"></a>即是清净。<a id="a-DQ"></a>若无六十腊者。<a id="a-DR"></a>次唱五十九腊者。<a id="a-DS"></a>若无次第唱乃至沙弥。<a id="a-DT"></a>沙弥一人入亦是清净。<a id="a-DU"></a>若都无者亦名清净。<a id="a-DV"></a>若初日不唱。<a id="a-DW"></a>应日日唱如初日法。<a id="a-DX"></a>若初日唱者。<a id="a-DY"></a>乃至长竟若遮不遮一切无过。<a id="a-DZ"></a>若初日不唱。<a id="a-Da"></a>应日日唱。<a id="a-Db"></a>乃至一人入已。<a id="a-Dc"></a>余遮不遮亦复无咎。<a id="a-Dd"></a>若不作此二种法。<a id="a-De"></a>若食时有遮。<a id="a-Df"></a>界内乃至有一比丘。<a id="a-Dg"></a>以遮故不得食者。<a id="a-Dh"></a>此中一切僧得别众食罪。<a id="a-Di"></a>设界内无比丘故有遮。<a id="a-Dj"></a>食不清净。<a id="a-Dk"></a>若作九十日长食。<a id="a-Dl"></a>初日如法唱。<a id="a-Dm"></a>九十日竟。<a id="a-Dn"></a>若檀越续有一月半月食。<a id="a-Do"></a>即前唱法为清净。<a id="a-Dp"></a>不须更唱。<a id="a-Dq"></a>唯僧房卧具九十日竟。<a id="a-Dr"></a>应日日唱。<a id="a-Ds"></a>若不日日唱即不清净。<a id="a-Dt"></a>若有檀越请四人已上。<a id="a-Du"></a>在僧布萨界内食。<a id="a-Dv"></a>应布萨处请僧次一人若送一分食。<a id="a-Dw"></a>若不请一人不送一分食者波逸提。<a id="a-Dx"></a>若二处三处亦如是。<a id="a-Dy"></a>若各至布萨处僧中取一人若送一分食。<a id="a-Dz"></a>则清净自处。<a id="a-E0"></a>不须展转取人送食也。<a id="a-E1"></a>随何处不请僧中一人不送一分食者波逸提。<a id="a-E2"></a>设请一人送一分食。<a id="a-E3"></a>外有异处比丘来。<a id="a-E4"></a>若遮乃至不与一人食者波逸提。<a id="a-E5"></a>若聚落界内虽无僧界。<a id="a-E6"></a>设二檀越请四人已上于二处食。<a id="a-E7"></a>应打揵椎二处互请一人若送食一分。<a id="a-E8"></a>若更有异比丘。<a id="a-E9"></a>应如法入。<a id="a-EA"></a>乃至一人若不互请及送食分。<a id="a-EB"></a>食者堕。<a id="a-EC"></a>若遮不与一人食。<a id="a-ED"></a>亦波逸提。<a id="a-EE"></a>若聚落界内先无众僧。<a id="a-EF"></a>有檀越请四人已上。<a id="a-EG"></a>应打揵椎。<a id="a-EH"></a>若不打揵椎。<a id="a-EI"></a>设知此中乃至有一比丘不来食者。<a id="a-EJ"></a>得别众食罪。<a id="a-EK"></a>若疑有比丘而便食者突吉罗。<a id="a-EL"></a>若都无疑心。<a id="a-EM"></a>若打揵椎。<a id="a-EN"></a>不问有无一切无罪。<a id="a-EO"></a>僧祈食法。<a id="a-EP"></a>随处有人多少。<a id="a-EQ"></a>应令食有常限。<a id="a-ER"></a>计僧祈食调一日食。<a id="a-ES"></a>几许得周一年。<a id="a-ET"></a>若日食一斛得周一年。<a id="a-EU"></a>应常以一斛为限。<a id="a-EV"></a>若减一斛名盗僧祈。<a id="a-EW"></a>若增出一斛亦名盗僧祈。<a id="a-EX"></a>若减一斛食。<a id="a-EY"></a>僧应得者失此食故。<a id="a-EZ"></a>若出一斛。<a id="a-Ea"></a>则令僧祈断绝不续故。<a id="a-Eb"></a>既有常限。<a id="a-Ec"></a>随多少一切无遮。<a id="a-Ed"></a>若僧多时随共食之。<a id="a-Ee"></a>若僧少时亦共食之。<a id="a-Ef"></a>设有余长。<a id="a-Eg"></a>留至明日次第行之。<a id="a-Eh"></a>如是法者一切无过。<a id="a-Ei"></a>留至明日所未许也。<a id="a-Ej"></a>若行路时檀越请食四人已上。<a id="a-Ek"></a>若伴中乃至有一比丘别食者。<a id="a-El"></a>此诸比丘得别众食罪。<a id="a-Em"></a>以远游行时。<a id="a-En"></a>随所住处纵广有一拘屡舍。<a id="a-Eo"></a>此界内不得别食不得别布萨。<a id="a-Ep"></a>虽非衣界。<a id="a-Eq"></a>若人各赍食虽四人一处共食无过。<a id="a-Er"></a>若檀越食三人已下。<a id="a-Es"></a>各异处食亦无过。<a id="a-Et"></a>若一切共一处食大善。<a id="a-Eu"></a>若食僧食若檀越食时。<a id="a-Ev"></a>有异檀越。<a id="a-Ew"></a>别与四比丘食。<a id="a-Ex"></a>四比丘在僧中次第并坐受此食。<a id="a-Ey"></a>食得别众罪。<a id="a-Ez"></a>若四人先取僧中次第食。<a id="a-F0"></a>后得益者无罪。<a id="a-F1"></a>若僧食时自在维那。<a id="a-F2"></a>以僧祈物别作肥。<a id="a-F3"></a>好已四人共食。<a id="a-F4"></a>四人虽在一处无别众食罪。<a id="a-F5"></a>但食不净。<a id="a-F6"></a>若比丘或食僧食若檀越食。<a id="a-F7"></a>各取食分。<a id="a-F8"></a>虽四人已上于别处食。<a id="a-F9"></a>不犯别众。<a id="a-FA"></a>若四人已上虽在界内。<a id="a-FB"></a>各自有物共作食。<a id="a-FC"></a>不犯别众。<a id="a-FD"></a>若四人各自乞食于一处食亦无罪。<a id="a-FE"></a>若四人中一人出食三人无食。<a id="a-FF"></a>共一处食波逸提。<a id="a-FG"></a>若别房波演檀越。<a id="a-FH"></a>别与小食四人已上。<a id="a-FI"></a>非足食故无罪。<a id="a-FJ"></a>设续与后食。<a id="a-FK"></a>应僧中请一人若送一分食。<a id="a-FL"></a>若各别食。<a id="a-FM"></a>食不成众。<a id="a-FN"></a>不犯不尔者波逸提。<a id="a-FO"></a>若僧食竟。<a id="a-FP"></a>有客比丘来。<a id="a-FQ"></a>檀越与食四人已上。<a id="a-FR"></a>无罪。<a id="a-FS"></a>若客比丘游行。<a id="a-FT"></a>入有僧界内。<a id="a-FU"></a>受檀越食。<a id="a-FV"></a>四人已上一处食者波逸提。<a id="a-FW"></a>若先自赍粮。<a id="a-FX"></a>设本是檀越。<a id="a-FY"></a>与共食无罪。<a id="a-FZ"></a>若同行四人一人有食。<a id="a-Fa"></a>于僧界内在一处。<a id="a-Fb"></a>与三人共食波逸提。<a id="a-Fc"></a>若在旷远无僧界处。<a id="a-Fd"></a>有多比丘共伴。<a id="a-Fe"></a>一比丘别请三比丘。<a id="a-Ff"></a>共一处食波逸提。<a id="a-Fg"></a>以随住处有自然拘屡舍界故。<a id="a-Fh"></a>若有行粮共一处食无过。<a id="a-Fi"></a>若客比丘众多。<a id="a-Fj"></a>共伴入聚落界。<a id="a-Fk"></a>虽无僧界。<a id="a-Fl"></a>若比丘若白衣为檀越。<a id="a-Fm"></a>别请四人已上。<a id="a-Fn"></a>于一处食波逸提。<a id="a-Fo"></a>若同伴四人已上。<a id="a-Fp"></a>在聚落界内受一檀越食。<a id="a-Fq"></a>先虽无僧。<a id="a-Fr"></a>但知有一比丘在中。<a id="a-Fs"></a>不请共食者波逸提。<a id="a-Ft"></a>若生疑心不问有无食者突吉罗。<a id="a-Fu"></a>若欲如法者。<a id="a-Fv"></a>应好隐悉聚落有比丘无比丘。<a id="a-Fw"></a>不生疑心食者无过。<a id="a-Fx"></a>若不尔应打揵椎。<a id="a-Fy"></a>若远不闻。<a id="a-Fz"></a>若闻不来。<a id="a-G0"></a>则清净如法。<a id="a-G1"></a>复次若僧界若自然界若聚落界。<a id="a-G2"></a>有檀越食僧食竟。<a id="a-G3"></a>有客比丘来。<a id="a-G4"></a>檀越与食四人以上无罪。<a id="a-G5"></a>若比丘僧于比丘尼僧无别众过。<a id="a-G6"></a>凡是别众食。<a id="a-G7"></a>尽是檀越食。<a id="a-G8"></a>若僧祈食一切尽无别众罪。<a id="a-G9"></a>但不如法食僧祈食者。<a id="a-GA"></a>食不清净。<a id="a-GB"></a>多得盗僧祈罪。<a id="a-GC"></a>若僧界内有檀越别食。<a id="a-GD"></a>应请僧中一人若遣一分食。<a id="a-GE"></a>若不尔者。<a id="a-GF"></a>三人已下各异处食无过。<a id="a-GG"></a>若僧界内有檀越食。<a id="a-GH"></a>先作意请僧中一人。<a id="a-GI"></a>而忘不请食已在前。<a id="a-GJ"></a>应作一分食置上座头送与众僧。<a id="a-GK"></a>若僧远者。<a id="a-GL"></a>应取此食次第行之。<a id="a-GM"></a>凡檀越食法。<a id="a-GN"></a>必先请比丘。<a id="a-GO"></a>若檀越在僧界内。<a id="a-GP"></a>应语檀越。<a id="a-GQ"></a>请此界内僧中一人。<a id="a-GR"></a>设请余界僧。<a id="a-GS"></a>不免罪也。<a id="a-GT"></a>若此僧结十拘屡舍界。<a id="a-GU"></a>去僧道远。<a id="a-GV"></a>复不先请。<a id="a-GW"></a>即日请者。<a id="a-GX"></a>亦应作一分食置上座头。<a id="a-GY"></a>若能得送与僧者善。<a id="a-GZ"></a>若不能得送与者。<a id="a-Ga"></a>应次第行之。<a id="a-Gb"></a>若三比丘一比丘尼不犯。<a id="a-Gc"></a>若三比丘尼一比丘不犯。<a id="a-Gd"></a>乃至三比丘一沙弥尼不犯。<a id="a-Ge"></a>若三比丘在界外。<a id="a-Gf"></a>一比丘在界内不犯。<a id="a-Gg"></a>若三比丘在界内。<a id="a-Gh"></a>一比丘在界外不犯。<a id="a-Gi"></a>若三比丘在地中。<a id="a-Gj"></a>一比丘在空中不犯。<a id="a-Gk"></a>若三比丘在空中。<a id="a-Gl"></a>一比丘在地不犯。<a id="a-Gm"></a>除病时作衣时。<a id="a-Gn"></a>作衣者。<a id="a-Go"></a>不问应量不应量衣。<a id="a-Gp"></a>一切尽听。<a id="a-Gq"></a>若作衣时食难得者。<a id="a-Gr"></a>听别众食。<a id="a-Gs"></a>食若易得不听别众食。<a id="a-Gt"></a>除行时者。<a id="a-Gu"></a>极至半由旬若往若来。<a id="a-Gv"></a>是中犯者。<a id="a-Gw"></a>若比丘昨日来今日食堕。<a id="a-Gx"></a>明日行今日食波夜提。<a id="a-Gy"></a>若即日行即日道中食。<a id="a-Gz"></a>若到所至处食无犯。<a id="a-H0"></a>船亦尔。<a id="a-H1"></a>大众集时者。<a id="a-H2"></a>或以法事或以余缘众僧集会。<a id="a-H3"></a>极少旧比丘四人客比丘四人。<a id="a-H4"></a>名为大众。<a id="a-H5"></a>虽大众集。<a id="a-H6"></a>食不难得者。<a id="a-H7"></a>不听别众食。<a id="a-H8"></a>食者波逸提。<a id="a-H9"></a>沙门请食时者。<a id="a-HA"></a>是外道沙门。<a id="a-HB"></a>除佛五众。<a id="a-HC"></a>一切外道出家皆名沙门。<a id="a-HD"></a>是中犯者。<a id="a-HE"></a>若沙门请。<a id="a-HF"></a>请已服俗作白衣。<a id="a-HG"></a>持食与比丘。<a id="a-HH"></a>比丘食者波逸提。<a id="a-HI"></a>受请不犯。<a id="a-HJ"></a>若白衣请比丘。<a id="a-HK"></a>请已外道出家作沙门。<a id="a-HL"></a>手持食与比丘。<a id="a-HM"></a>比丘食者波逸提。<a id="a-HN"></a>若沙门请比丘。<a id="a-HO"></a>沙门持食与比丘。<a id="a-HP"></a>受请及食不犯。<a id="a-HQ"></a>若有檀越作长食。<a id="a-HR"></a>或一月或九十日。<a id="a-HS"></a>先随意请人。<a id="a-HT"></a>各使令定至作食初日一切令集。<a id="a-HU"></a>清晨打揵椎。<a id="a-HV"></a>众僧集已。<a id="a-HW"></a>劝化主比丘。<a id="a-HX"></a>应立一处举声大唱。<a id="a-HY"></a>六十腊者入先。<a id="a-HZ"></a>被请众僧各住一处。<a id="a-Ha"></a>不被请中有六十腊者应入。<a id="a-Hb"></a>若无者次应唱五十九腊者入。<a id="a-Hc"></a>次第无者应唱沙弥入。<a id="a-Hd"></a>若无沙弥亦得清净。<a id="a-He"></a>若檀越僧界内作食堂舍不容。<a id="a-Hf"></a>次第出在异处食无过。<a id="a-Hg"></a>若僧食时。<a id="a-Hh"></a>若是僧食若檀越食。<a id="a-Hi"></a>各取食分在外。<a id="a-Hj"></a>四人共一处食无犯。<a id="a-Hk"></a>若檀越舍内请四人已上食。<a id="a-Hl"></a>虽打揵椎。<a id="a-Hm"></a>若檀越遮者。<a id="a-Hn"></a>知有一比丘不得食者。<a id="a-Ho"></a>尽得波逸提。<a id="a-Hp"></a>若大界内有二处僧祈。<a id="a-Hq"></a>一日中二处俱有檀越食。<a id="a-Hr"></a>布萨处无过。<a id="a-Hs"></a>不布萨处。<a id="a-Ht"></a>若不请布萨处一人。<a id="a-Hu"></a>若不送一分食者。<a id="a-Hv"></a>此处僧尽得波逸提。<a id="a-Hw"></a>若狂心乱心病坏心灭摈人。<a id="a-Hx"></a>若三比丘一狂心三狂心一比丘。<a id="a-Hy"></a>设界内四比丘四狂心。<a id="a-Hz"></a>各檀越与食。<a id="a-I0"></a>尽无过。<a id="a-I1"></a>乱心病坏心灭摈人亦如是。<a id="a-I2"></a>凡别众食必在界内。<a id="a-I3"></a>界有种种众僧结界。<a id="a-I4"></a>有聚落界。<a id="a-I5"></a>有家界。<a id="a-I6"></a>有旷野处自然一拘屡舍界。<a id="a-I7"></a>此界内不得别食。<a id="a-I8"></a>不得别布萨。<a id="a-I9"></a>但非衣界。<a id="a-IA"></a>如是比丘是界内者不得别食。<a id="a-IB"></a>又必是檀越。<a id="a-IC"></a>四人已上共一处。<a id="a-ID"></a>设界内有众僧。<a id="a-IE"></a>不如法食者波逸提。<a id="a-IF"></a>若但知有一人。<a id="a-IG"></a>不如法食者波逸提。</p>
  <h2 id="aIH">九十事第三十七</h2>
  <p id="aII">此是共戒。<a id="a-IJ"></a>比丘尼俱波逸提。<a id="a-IK"></a>三众突吉罗。<a id="a-IL"></a>是中犯者。<a id="a-IM"></a>若比丘非时啖食波逸提。<a id="a-IN"></a>若食五种佉陀尼五种菩阇尼五种似食。<a id="a-IO"></a>若十五种一时食。<a id="a-IP"></a>一波逸提若一一食。<a id="a-IQ"></a>一一波逸提。<a id="a-IR"></a>若比丘非时中非时想食波逸提。<a id="a-IS"></a>非时中时想食波逸提。<a id="a-IT"></a>非时中疑食波逸提。<a id="a-IU"></a>若时中非时想食突吉罗。<a id="a-IV"></a>时中疑食突吉罗。<a id="a-IW"></a>时中时想食不犯。<a id="a-IX"></a>若非时食咽咽波逸提。<a id="a-IY"></a>非时者。<a id="a-IZ"></a>从日中至后夜后分。<a id="a-Ia"></a>名为非时。<a id="a-Ib"></a>从晨至日中名时。<a id="a-Ic"></a>何以故。<a id="a-Id"></a>以日初出乃至日中明转盛中则满足。<a id="a-Ie"></a>故名为时。<a id="a-If"></a>从中至后夜后分。<a id="a-Ig"></a>明转减没。<a id="a-Ih"></a>故名非时。<a id="a-Ii"></a>又从晨至日中。<a id="a-Ij"></a>世人营务事业作饮食。<a id="a-Ik"></a>是故名为时。<a id="a-Il"></a>从中至后夜后分。<a id="a-Im"></a>燕会嬉戏自娱乐时。<a id="a-In"></a>比丘游行有所触恼。<a id="a-Io"></a>故名非时。<a id="a-Ip"></a>又从晨至日中。<a id="a-Iq"></a>俗人种种事务淫恼不发。<a id="a-Ir"></a>故名为时。<a id="a-Is"></a>从中至后夜后分。<a id="a-It"></a>事务休息淫戏言笑。<a id="a-Iu"></a>若比丘出入游行。<a id="a-Iv"></a>或时被诽谤受诸恼害。<a id="a-Iw"></a>名为非时。<a id="a-Ix"></a>又比丘从晨至中。<a id="a-Iy"></a>是乞食时。<a id="a-Iz"></a>应入聚落往来游行。<a id="a-J0"></a>故名为时。<a id="a-J1"></a>从中至后夜后分。<a id="a-J2"></a>应静拱端坐诵经坐禅各当所业。<a id="a-J3"></a>非是行来入聚落时。<a id="a-J4"></a>故名非时。</p>
  <h2 id="aJ5">九十事第三十八</h2>
  <p id="aJ6">此戒比丘尼共。<a id="a-J7"></a>三众不犯。<a id="a-J8"></a>是中犯者。<a id="a-J9"></a>若比丘啖举残宿食波逸提。<a id="a-JA"></a>若一时啖十五种食。<a id="a-JB"></a>一波逸提。<a id="a-JC"></a>若一一啖。<a id="a-JD"></a>一一波逸提。<a id="a-JE"></a>此戒体咽咽波逸提。<a id="a-JF"></a>共食宿有三种。<a id="a-JG"></a>若受食已作己有想。<a id="a-JH"></a>若共宿若不共宿。<a id="a-JI"></a>经宿突吉罗。<a id="a-JJ"></a>食则波逸提。<a id="a-JK"></a>若自捉食名恶捉。<a id="a-JL"></a>捉时突吉罗。<a id="a-JM"></a>作己有想经宿亦突吉罗。<a id="a-JN"></a>食亦尔。<a id="a-JO"></a>若食不受不捉。<a id="a-JP"></a>作己有想经宿突吉罗。<a id="a-JQ"></a>食亦突吉罗。<a id="a-JR"></a>不问共宿不共宿。<a id="a-JS"></a>但作己有想名内宿。<a id="a-JT"></a>若他比丘食共宿无过。<a id="a-JU"></a>触捉白衣食已。<a id="a-JV"></a>白衣还自收摄。<a id="a-JW"></a>后与比丘得食。<a id="a-JX"></a>若旷野中得多饮食。<a id="a-JY"></a>食已弃去后来故在。<a id="a-JZ"></a>若无鸟兽食处。<a id="a-Ja"></a>得取而食。<a id="a-Jb"></a>若多人共粟麦手触。<a id="a-Jc"></a>各各分已即清净也。<a id="a-Jd"></a>若食是佛腊面门腊自恣腊。<a id="a-Je"></a>虽先受捉后买得食。<a id="a-Jf"></a>以无己想故无罪。</p>
 </body>
</html>