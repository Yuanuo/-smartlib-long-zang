<!doctype html>
<html id="z3IBV8br1" data-ver="1553">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第九</h1>
  <p id="a2">过要处者。<a id="a-3"></a>攀诸文句随其形相。<a id="a-4"></a>于盗戒中次第分别。<a id="a-5"></a>随色名色者。<a id="a-6"></a>随其处所也。<a id="a-7"></a>名者。<a id="a-8"></a>随其名号。<a id="a-9"></a>或一分或直一分或过一分。<a id="a-A"></a>如是为名。<a id="a-B"></a>何以故。<a id="a-C"></a>一讫利沙盘分为四分。<a id="a-D"></a>此是现不净物。<a id="a-E"></a>一分直者。<a id="a-F"></a>此是现净物也。<a id="a-G"></a>过一分者。<a id="a-H"></a>或净物过一分。<a id="a-I"></a>或不净物过一分。<a id="a-J"></a>此是应足第二波罗夷。<a id="a-K"></a>地主者。<a id="a-L"></a>主四天下如转轮圣王。<a id="a-M"></a>或一天下如阿育王。<a id="a-N"></a>亦如师子王。<a id="a-O"></a>一处有如瓶沙王波斯匿王。<a id="a-P"></a>一边者。<a id="a-Q"></a>一边地王。<a id="a-R"></a>中间者。<a id="a-S"></a>领一村二村。<a id="a-T"></a>亦名为王。<a id="a-U"></a>典法者。<a id="a-V"></a>典知王法随罪轻重。<a id="a-W"></a>若杀若截鼻若截手足。<a id="a-X"></a>或大臣若太子或边地王。<a id="a-Y"></a>悉皆得治。<a id="a-Z"></a>是名为王。<a id="a-a"></a>杀者。<a id="a-b"></a>断命也。<a id="a-c"></a>或鞭杖。<a id="a-d"></a>摈者。<a id="a-e"></a>遣出余国。<a id="a-f"></a>贼者。<a id="a-g"></a>偷人物或少或多。<a id="a-h"></a>皆名为贼。<a id="a-i"></a>如是为初得罪。<a id="a-j"></a>法师曰。<a id="a-k"></a>后次第句易可解耳。<a id="a-l"></a>夺取为初。<a id="a-m"></a>有六句此说竟。<a id="a-n"></a>若一分若直一分若过一分。<a id="a-o"></a>现其所取。<a id="a-p"></a>问曰。<a id="a-q"></a>取一分已犯罪。<a id="a-r"></a>何须云一分直若过一分。<a id="a-s"></a>答曰。<a id="a-t"></a>为遮未来世恶比丘故。<a id="a-u"></a>作此广解。<a id="a-v"></a>地中地上物者。<a id="a-w"></a>地中物者。<a id="a-x"></a>藏置地中。<a id="a-y"></a>此是律本中解也。<a id="a-z"></a>法师曰。<a id="a-10"></a>此文句难解。<a id="a-11"></a>今欲广说之。<a id="a-12"></a>藏者。<a id="a-13"></a>掘地以土而覆上。<a id="a-14"></a>或石草木。<a id="a-15"></a>如是为初。<a id="a-16"></a>是名地藏。<a id="a-17"></a>若比丘言。<a id="a-18"></a>我欲偷地中藏物去时。<a id="a-19"></a>一切方便。<a id="a-1A"></a>悉得突吉罗。<a id="a-1B"></a>问曰。<a id="a-1C"></a>云何方便。<a id="a-1D"></a>答曰。<a id="a-1E"></a>临欲去时。<a id="a-1F"></a>着衣运动至中路。<a id="a-1G"></a>作是念。<a id="a-1H"></a>此物巨大。<a id="a-1I"></a>我不能独取。<a id="a-1J"></a>我今更觅伴。<a id="a-1K"></a>如是进止皆突吉罗。<a id="a-1L"></a>若至伴所语言。<a id="a-1M"></a>某处有宝藏。<a id="a-1N"></a>我今共长老取。<a id="a-1O"></a>答善即起。<a id="a-1P"></a>得突吉罗。<a id="a-1Q"></a>说言。<a id="a-1R"></a>某处有大堈珍宝。<a id="a-1S"></a>今与长老共偷取。<a id="a-1T"></a>若得共营功德用。<a id="a-1U"></a>因此故。<a id="a-1V"></a>我与长老无所乏少。<a id="a-1W"></a>如是悉得突吉罗。<a id="a-1X"></a>得伴已而求利钁。<a id="a-1Y"></a>若自有利钁往取用。<a id="a-1Z"></a>若无利钁。<a id="a-1a"></a>或至他比丘处。<a id="a-1b"></a>或至白衣家借。<a id="a-1c"></a>主问。<a id="a-1d"></a>持钁何所用。<a id="a-1e"></a>答言。<a id="a-1f"></a>小小用。<a id="a-1g"></a>得突吉罗。<a id="a-1h"></a>若故妄语须钁还寺用掘地。<a id="a-1i"></a>得波夜提。<a id="a-1j"></a>又一家解。<a id="a-1k"></a>不然悉得突吉罗。<a id="a-1l"></a>何以故。<a id="a-1m"></a>是偷方便故。<a id="a-1n"></a>法师曰。<a id="a-1o"></a>故妄语得波夜提。<a id="a-1p"></a>此解善。<a id="a-1q"></a>若钁无柄。<a id="a-1r"></a>为求柄故。<a id="a-1s"></a>斫死木突吉罗。<a id="a-1t"></a>斫生树得波夜提罪。<a id="a-1u"></a>又一家解。<a id="a-1v"></a>斫生树得突吉罗。<a id="a-1w"></a>何以故。<a id="a-1x"></a>为偷方便故。<a id="a-1y"></a>若欲借钁。<a id="a-1z"></a>恐他人知。<a id="a-20"></a>欲自作钁掘地。<a id="a-21"></a>觅铁伤地杀草。<a id="a-22"></a>悉波夜提突吉罗。<a id="a-23"></a>又一解。<a id="a-24"></a>悉得突吉罗。<a id="a-25"></a>何以故。<a id="a-26"></a>是偷方便故。<a id="a-27"></a>若无篮入林斫竹及藤作篮。<a id="a-28"></a>得波夜提。<a id="a-29"></a>如前所说。<a id="a-2A"></a>或作得想。<a id="a-2B"></a>以此物供养三宝斋讲设会。<a id="a-2C"></a>如是言去时无罪。<a id="a-2D"></a>若作偷心去时得突吉罗。<a id="a-2E"></a>若欲至藏处。<a id="a-2F"></a>更斫草木为路。<a id="a-2G"></a>得波夜提罪。<a id="a-2H"></a>若斫死木突吉罗。<a id="a-2I"></a>于中生者。<a id="a-2J"></a>问曰。<a id="a-2K"></a>何谓为于中生。<a id="a-2L"></a>答曰。<a id="a-2M"></a>藏物既久上生草木。<a id="a-2N"></a>名于中生。<a id="a-2O"></a>若斫伐此草木得突吉罗。<a id="a-2P"></a>法师曰。<a id="a-2Q"></a>有八种突吉罗罪。<a id="a-2R"></a>问曰。<a id="a-2S"></a>何谓为八。<a id="a-2T"></a>一者方便突吉罗。<a id="a-2U"></a>二者共相突吉罗。<a id="a-2V"></a>三者重物突吉罗。<a id="a-2W"></a>四者非钱突吉罗。<a id="a-2X"></a>五者毗尼突吉罗。<a id="a-2Y"></a>六者知突吉罗。<a id="a-2Z"></a>七者白突吉罗。<a id="a-2a"></a>八者闻突吉罗。<a id="a-2b"></a>问曰。<a id="a-2c"></a>何谓为方便突吉罗。<a id="a-2d"></a>答曰。<a id="a-2e"></a>如偷人觅伴及刀斧钁随其方便。<a id="a-2f"></a>是名方便突吉罗。<a id="a-2g"></a>若波夜提处得波夜提罪。<a id="a-2h"></a>若突吉罗处得突吉罗。<a id="a-2i"></a>共相突吉罗者。<a id="a-2j"></a>若草木于宝藏上生。<a id="a-2k"></a>以刀斧伐之。<a id="a-2l"></a>是名共相突吉罗。<a id="a-2m"></a>此中波夜提突吉罗。<a id="a-2n"></a>波夜提罪悉成突吉罗。<a id="a-2o"></a>何以故。<a id="a-2p"></a>方便偷故。<a id="a-2q"></a>不应捉物者。<a id="a-2r"></a>十种宝七种谷种种器仗。<a id="a-2s"></a>若捉者得突吉罗。<a id="a-2t"></a>是名不应捉物。<a id="a-2u"></a>得突吉罗。<a id="a-2v"></a>非钱者。<a id="a-2w"></a>一切甘果甘蕉子椰子为初。<a id="a-2x"></a>若捉者得突吉罗。<a id="a-2y"></a>是名非钱突吉罗。<a id="a-2z"></a>毗尼者。<a id="a-30"></a>若比丘入聚落乞食。<a id="a-31"></a>坌尘入钵中。<a id="a-32"></a>不更受而受饮食。<a id="a-33"></a>受者得突吉罗。<a id="a-34"></a>是名毗尼突吉罗。<a id="a-35"></a>知突吉罗者。<a id="a-36"></a>闻人唱已。<a id="a-37"></a>知而不出罪。<a id="a-38"></a>得突吉罗。<a id="a-39"></a>是名知突吉罗。<a id="a-3A"></a>白者。<a id="a-3B"></a>若于十白中。<a id="a-3C"></a>以一白得突吉罗。<a id="a-3D"></a>是名白突吉罗。<a id="a-3E"></a>闻者。<a id="a-3F"></a>佛语诸比丘。<a id="a-3G"></a>前亦未现灭。<a id="a-3H"></a>得突吉罗。<a id="a-3I"></a>是名闻突吉罗。<a id="a-3J"></a>此闻共相突吉罗。<a id="a-3K"></a>何以故。<a id="a-3L"></a>如律本所说。<a id="a-3M"></a>若草木于宝藏上生若斫伐者得突吉罗。<a id="a-3N"></a>若正斫伐草木时。<a id="a-3O"></a>而生悔心。<a id="a-3P"></a>即还复本心。<a id="a-3Q"></a>因斫伐故得突吉罗。<a id="a-3R"></a>能忏悔者得脱。<a id="a-3S"></a>若无惭愧心。<a id="a-3T"></a>能尽力掘土觅宝藏处。<a id="a-3U"></a>亦得突吉罗。<a id="a-3V"></a>一边聚者。<a id="a-3W"></a>死土并聚一边。<a id="a-3X"></a>得突吉罗。<a id="a-3Y"></a>前突吉罗灭。<a id="a-3Z"></a>若以手磨宝未动。<a id="a-3a"></a>悉得突吉罗。<a id="a-3b"></a>前聚土突吉罗灭摇者得偷兰遮。<a id="a-3c"></a>法师曰。<a id="a-3d"></a>突吉罗偷兰遮。<a id="a-3e"></a>此罪其义云何。<a id="a-3f"></a>突吉罗者。<a id="a-3g"></a>不用佛语。<a id="a-3h"></a>突者恶。<a id="a-3i"></a>吉罗者。<a id="a-3j"></a>作恶作义也。<a id="a-3k"></a>于比丘行中不善。<a id="a-3l"></a>亦名突吉罗。<a id="a-3m"></a>律本中偈。</p>
  <p id="a3n">突吉罗罪者　　其义汝善听</p>
  <p id="a3o">亦名是过失　　又名为蹉跎</p>
  <p id="a3p">如世人作恶　　或隐或现前</p>
  <p id="a3q">说是突吉罗　　汝等自当知</p>
  <p id="a3r">偷兰遮者。<a id="a-3s"></a>偷兰者大。<a id="a-3t"></a>遮者。<a id="a-3u"></a>言障善道后堕恶道。<a id="a-3v"></a>于一人前忏悔。<a id="a-3w"></a>诸罪中此罪最大。<a id="a-3x"></a>如律本中偈。</p>
  <p id="a3y">说偷兰遮罪　　其义汝谛听</p>
  <p id="a3z">于一人前悔　　受忏者亦一</p>
  <p id="a40">悔于一人前。<a id="a-41"></a>此罪最为大。<a id="a-42"></a>若摇动竟后更生悔心。<a id="a-43"></a>而作偷兰遮忏悔得脱。<a id="a-44"></a>问曰。<a id="a-45"></a>十白突吉罗中。<a id="a-46"></a>云何而得突吉罗。<a id="a-47"></a>答曰。<a id="a-48"></a>未羯磨前白竟不舍。<a id="a-49"></a>得突吉罗。<a id="a-4A"></a>一白羯磨竟不舍。<a id="a-4B"></a>初羯磨竟不舍。<a id="a-4C"></a>随羯磨不舍。<a id="a-4D"></a>得偷兰。<a id="a-4E"></a>取离本处者。<a id="a-4F"></a>此比丘以盗心。<a id="a-4G"></a>移转余处乃至一发。<a id="a-4H"></a>得波罗夷罪。<a id="a-4I"></a>若偏举堈一边未犯都离者得波罗夷罪。<a id="a-4J"></a>若堈边竖三柱以绳悬缚。<a id="a-4K"></a>然后凿土四面及下土。<a id="a-4L"></a>尽得偷兰遮。<a id="a-4M"></a>若拔一柱二柱。<a id="a-4N"></a>亦偷兰遮。<a id="a-4O"></a>三柱俱去堈落地者。<a id="a-4P"></a>得波罗夷罪。<a id="a-4Q"></a>以绳系堈着树。<a id="a-4R"></a>然后凿土担堈出。<a id="a-4S"></a>随绳长短未犯。<a id="a-4T"></a>若解绳离树。<a id="a-4U"></a>得波罗夷。<a id="a-4V"></a>若不解绳斫树断者。<a id="a-4W"></a>亦得波罗夷。<a id="a-4X"></a>堈上种树作志。<a id="a-4Y"></a>根生缠裹堈。<a id="a-4Z"></a>比丘掘土断树根。<a id="a-4a"></a>波夜提突吉罗。<a id="a-4b"></a>如前说。<a id="a-4c"></a>树根断堈随树起未犯。<a id="a-4d"></a>从树根挑取堈。<a id="a-4e"></a>离树如毛发许。<a id="a-4f"></a>得波罗夷。<a id="a-4g"></a>树倒堈出尘转离本处未犯。<a id="a-4h"></a>从彼离处波罗夷。<a id="a-4i"></a>堈上有石发石开堈。<a id="a-4j"></a>未犯重。<a id="a-4k"></a>得突吉罗。<a id="a-4l"></a>内器者。<a id="a-4m"></a>堈大不可移转。<a id="a-4n"></a>将器来取宝得一分。<a id="a-4o"></a>得波罗夷。<a id="a-4p"></a>若堈中有珠冠及金锁牵头出后未离堈。<a id="a-4q"></a>得偷兰遮。<a id="a-4r"></a>若截取一分得波罗夷。<a id="a-4s"></a>若满堈宝。<a id="a-4t"></a>以手搦取手未离处。<a id="a-4u"></a>指迸中一分出。<a id="a-4v"></a>还落堈中偷兰遮若出离堈得波罗夷。<a id="a-4w"></a>有法师解。<a id="a-4x"></a>堈坻取宝已。<a id="a-4y"></a>离堈坻未出堈口。<a id="a-4z"></a>得波罗夷。<a id="a-50"></a>法师曰。<a id="a-51"></a>于戒律中宜应从急。<a id="a-52"></a>一饮得波罗夷者。<a id="a-53"></a>一饮直一分得波罗夷。<a id="a-54"></a>又一解分别各异。<a id="a-55"></a>有大堈重脱不得举。<a id="a-56"></a>以口就中饮。<a id="a-57"></a>口未离堈得偷兰遮。<a id="a-58"></a>若离者得波罗夷。<a id="a-59"></a>若持竹筒饮入过颈一分。<a id="a-5A"></a>得波罗夷。<a id="a-5B"></a>若口含筒嗽取。<a id="a-5C"></a>口筒俱满便举。<a id="a-5D"></a>以手塞筒一头。<a id="a-5E"></a>以得离堈者。<a id="a-5F"></a>得波罗夷。<a id="a-5G"></a>若以衣掷堈中。<a id="a-5H"></a>吸取堈里酥油。<a id="a-5I"></a>衣以离手得波罗夷。<a id="a-5J"></a>又法师解不然。<a id="a-5K"></a>若以衣掷已。<a id="a-5L"></a>而生悔心未举。<a id="a-5M"></a>得偷兰遮。<a id="a-5N"></a>若心不悔者。<a id="a-5O"></a>举离堈得波罗夷。<a id="a-5P"></a>若掷已主觉责直。<a id="a-5Q"></a>若还直得偷兰遮。<a id="a-5R"></a>若不还得波罗夷。<a id="a-5S"></a>若比丘自有空堈。<a id="a-5T"></a>外人来以酥油置堈里。<a id="a-5U"></a>比丘以嗔心。<a id="a-5V"></a>捉掷出余处不犯。<a id="a-5W"></a>若不嗔以盗心。<a id="a-5X"></a>取掷移余处。<a id="a-5Y"></a>得波罗夷。<a id="a-5Z"></a>若不移余处。<a id="a-5a"></a>便钻穿堈坻。<a id="a-5b"></a>令酥油一分漏出。<a id="a-5c"></a>得波罗夷。<a id="a-5d"></a>若钻酥油堈。<a id="a-5e"></a>当钻时酥油凝强不出。<a id="a-5f"></a>后得日炙。<a id="a-5g"></a>自然融出一分。<a id="a-5h"></a>得波罗夷。<a id="a-5i"></a>若钻孔大。<a id="a-5j"></a>酥油如胶出。<a id="a-5k"></a>相续不断出过一分。<a id="a-5l"></a>见已而生悔心。<a id="a-5m"></a>便更取还复堈里。<a id="a-5n"></a>得偷兰遮。<a id="a-5o"></a>若断一分在外波罗夷。<a id="a-5p"></a>若移堈置木石欲倒落处者。<a id="a-5q"></a>得波罗夷。<a id="a-5r"></a>主人若以空堈置平正处。<a id="a-5s"></a>未与酥油。<a id="a-5t"></a>拟与酥油。<a id="a-5u"></a>比丘知故。<a id="a-5v"></a>便以大木石支置堈。<a id="a-5w"></a>拟作破想。<a id="a-5x"></a>主人见比丘为此事故。<a id="a-5y"></a>若破时便责备直。<a id="a-5z"></a>若还好若不还得波罗夷。<a id="a-60"></a>若比丘不作破想。<a id="a-61"></a>而以种种死尸及大小便内堈里。<a id="a-62"></a>初未着堈得突吉罗。<a id="a-63"></a>若以着得偷兰遮。<a id="a-64"></a>若着已主人见责备堈直。<a id="a-65"></a>不还得波罗夷。<a id="a-66"></a>若不作盗心。<a id="a-67"></a>但以嗔恚心故。<a id="a-68"></a>或打破或火烧或以水浇。<a id="a-69"></a>种种方便令主人不得作生活者。<a id="a-6A"></a>得突吉罗。<a id="a-6B"></a>应还主直。<a id="a-6C"></a>若不还得波罗夷。<a id="a-6D"></a>若以沙土石与堈里。<a id="a-6E"></a>以水浇盈满出外者。<a id="a-6F"></a>堈不复堪用。<a id="a-6G"></a>应还主直。<a id="a-6H"></a>若不还得如前罪。<a id="a-6I"></a>法师曰。<a id="a-6J"></a>地下物今以广说竟。<a id="a-6K"></a>地上物今当说地上置物者。<a id="a-6L"></a>于地中或于殿上或山顶上。<a id="a-6M"></a>如是为初。<a id="a-6N"></a>若置是诸处不藏者。<a id="a-6O"></a>是名地上置物。<a id="a-6P"></a>或聚或散以器盛。<a id="a-6Q"></a>法师曰。<a id="a-6R"></a>前已广明。<a id="a-6S"></a>此义今当总说。<a id="a-6T"></a>或以手搦取。<a id="a-6U"></a>汝自当知。<a id="a-6V"></a>酥油蜜乳酪如水流无异。<a id="a-6W"></a>汝自当知。<a id="a-6X"></a>物之轻重金锁珠贯及长白氎。<a id="a-6Y"></a>若移离本处如毛发。<a id="a-6Z"></a>得波罗夷。<a id="a-6a"></a>此是地上品竟。<a id="a-6b"></a>虚空物者。<a id="a-6c"></a>孔雀为初。<a id="a-6d"></a>于孔雀中有六种处。<a id="a-6e"></a>何谓为六。<a id="a-6f"></a>一者孔雀口。<a id="a-6g"></a>二者尾。<a id="a-6h"></a>三者两翅。<a id="a-6i"></a>四者脚。<a id="a-6j"></a>五者背。<a id="a-6k"></a>六者冠。<a id="a-6l"></a>若比丘我欲盗取虚空中孔雀。<a id="a-6m"></a>孔雀欲飞。<a id="a-6n"></a>比丘当前立住。<a id="a-6o"></a>孔雀既见比丘不能得飞。<a id="a-6p"></a>舒翅而住。<a id="a-6q"></a>比丘得突吉罗。<a id="a-6r"></a>举手触之亦得突吉罗。<a id="a-6s"></a>若摇动孔雀者。<a id="a-6t"></a>亦得偷兰遮。<a id="a-6u"></a>若捉牵尾离头处。<a id="a-6v"></a>得波罗夷。<a id="a-6w"></a>傍牵左翅过右翅。<a id="a-6x"></a>得波罗夷。<a id="a-6y"></a>上下亦尔。<a id="a-6z"></a>若孔雀于空中下就比丘一一身分住。<a id="a-70"></a>若在右手。<a id="a-71"></a>比丘以盗心。<a id="a-72"></a>回还左手离本处。<a id="a-73"></a>得波罗夷。<a id="a-74"></a>若自飞度不犯。<a id="a-75"></a>以盗心将去初举一步。<a id="a-76"></a>得偷兰遮。<a id="a-77"></a>第二步竟得波罗夷。<a id="a-78"></a>若孔雀在地。<a id="a-79"></a>比丘盗心取他人孔雀。<a id="a-7A"></a>若捧孔雀一一身分。<a id="a-7B"></a>未离地得偷兰遮。<a id="a-7C"></a>若尽举身分悉离地者。<a id="a-7D"></a>得波罗夷罪。<a id="a-7E"></a>若孔雀在笼。<a id="a-7F"></a>若盗心偷孔雀。<a id="a-7G"></a>而合笼将去。<a id="a-7H"></a>随分多少得罪。<a id="a-7I"></a>若孔雀在园中食。<a id="a-7J"></a>以盗心驱出孔雀过门。<a id="a-7K"></a>得重罪。<a id="a-7L"></a>盗心捉孔雀掷园外。<a id="a-7M"></a>得波罗夷罪。<a id="a-7N"></a>若孔雀在聚落中。<a id="a-7O"></a>盗心驱出聚落界得波罗夷。<a id="a-7P"></a>若孔雀自游行。<a id="a-7Q"></a>或至寺中或至空地。<a id="a-7R"></a>比丘以盗心。<a id="a-7S"></a>或持杖或捉石木掷孔雀。<a id="a-7T"></a>若孔雀惊怖飞向林中。<a id="a-7U"></a>或在屋上或还本处。<a id="a-7V"></a>未得罪。<a id="a-7W"></a>若盗心故驱。<a id="a-7X"></a>若离地一发。<a id="a-7Y"></a>得波罗夷罪。<a id="a-7Z"></a>如是一切诸鸟犯不犯。<a id="a-7a"></a>与孔雀无异。<a id="a-7b"></a>衣者。<a id="a-7c"></a>回风所吹上虚空中。<a id="a-7d"></a>比丘以盗心。<a id="a-7e"></a>捉一一衣分。<a id="a-7f"></a>得突吉罗。<a id="a-7g"></a>若捉衣动偷兰遮。<a id="a-7h"></a>离本处波罗夷。<a id="a-7i"></a>此衣与孔雀无异。<a id="a-7j"></a>若衣从虚空落地。<a id="a-7k"></a>比丘手捉取。<a id="a-7l"></a>得突吉罗。<a id="a-7m"></a>离本处犯重罪。<a id="a-7n"></a>堕落物者。<a id="a-7o"></a>诸人以宝物庄严其身。<a id="a-7p"></a>宝物堕落不自觉知。<a id="a-7q"></a>比丘遥见此物从虚空下。<a id="a-7r"></a>以盗心捉取此宝。<a id="a-7s"></a>离地一发得波罗夷。<a id="a-7t"></a>若袈裟堕落如前说无异。<a id="a-7u"></a>虚空中物广说竟。<a id="a-7v"></a>若床上置种种诸物。<a id="a-7w"></a>有可捉有不可捉。<a id="a-7x"></a>此事如地上诸物说无异。<a id="a-7y"></a>若合床将去离本处。<a id="a-7z"></a>汝自当知。<a id="a-80"></a>若袈裟在衣架者。<a id="a-81"></a>若比丘盗心。<a id="a-82"></a>取架上袈裟。<a id="a-83"></a>离本处得重罪。<a id="a-84"></a>不关两头离本处亦得罪。<a id="a-85"></a>荡至两头亦犯罪。<a id="a-86"></a>合架将去得重罪。<a id="a-87"></a>若袈裟结着衣架。<a id="a-88"></a>荡着两头偷兰遮。<a id="a-89"></a>解结将去波罗夷。<a id="a-8A"></a>若比丘以袈裟系四角作承尘。<a id="a-8B"></a>比丘盗心解一角乃至三角。<a id="a-8C"></a>悉得偷兰遮。<a id="a-8D"></a>若解四角波罗夷。<a id="a-8E"></a>若袈裟置架上。<a id="a-8F"></a>一头在架上。<a id="a-8G"></a>一头着地一头离架。<a id="a-8H"></a>未离地偷兰遮。<a id="a-8I"></a>一头离地未离架。<a id="a-8J"></a>亦偷兰遮。<a id="a-8K"></a>若离架离地波罗夷。<a id="a-8L"></a>若比丘以衣囊及诸杂物。<a id="a-8M"></a>悬置钩上。<a id="a-8N"></a>若比丘盗心。<a id="a-8O"></a>捧囊未离钩偷兰遮。<a id="a-8P"></a>出钩外得波罗夷罪。<a id="a-8Q"></a>若比丘以衣囊置橛上。<a id="a-8R"></a>比丘盗心取离橛。<a id="a-8S"></a>未离壁偷兰遮。<a id="a-8T"></a>离壁未离橛亦偷兰遮。<a id="a-8U"></a>若离橛离壁波罗夷。<a id="a-8V"></a>又以衣囊及诸杂物置橛上。<a id="a-8W"></a>比丘盗心欲举取脱落肩上。<a id="a-8X"></a>若心悔还安橛上偷兰遮。<a id="a-8Y"></a>若重起盗心将去波罗夷。<a id="a-8Z"></a>若从橛举物重不能胜落地偷兰遮。<a id="a-8a"></a>若就地取将去波罗夷。<a id="a-8b"></a>问曰。<a id="a-8c"></a>以何为橛。<a id="a-8d"></a>答曰。<a id="a-8e"></a>长一肘锁头钉着壁。<a id="a-8f"></a>曲橛象牙橛一切诸橛亦复如是。<a id="a-8g"></a>若衣物在树上。<a id="a-8h"></a>比丘以盗心取。<a id="a-8i"></a>轻重如橛上广说。<a id="a-8j"></a>若衣在果树上。<a id="a-8k"></a>比丘盗心摇树取衣衣未落。<a id="a-8l"></a>比丘见果起盗心。<a id="a-8m"></a>若摇果落。<a id="a-8n"></a>直一分波罗夷。<a id="a-8o"></a>若衣果并不落偷兰遮。<a id="a-8p"></a>悬物品竟。</p>
  <p id="a8q">水处者。<a id="a-8r"></a>安置水中。<a id="a-8s"></a>畏官为初。<a id="a-8t"></a>藏置水中物。<a id="a-8u"></a>于水中不败。<a id="a-8v"></a>铜器为初。<a id="a-8w"></a>水处者。<a id="a-8x"></a>池为初。<a id="a-8y"></a>若物置不流水中。<a id="a-8z"></a>物亦停住。<a id="a-90"></a>若比丘以盗心水中觅物。<a id="a-91"></a>于浅处觅。<a id="a-92"></a>去时步步得突吉罗。<a id="a-93"></a>若深处随作方便。<a id="a-94"></a>得突吉罗。<a id="a-95"></a>入水者。<a id="a-96"></a>没头为初。<a id="a-97"></a>若未至物处。<a id="a-98"></a>或见毒蛇大鱼及鳄种种恶兽。<a id="a-99"></a>见已怖走失无罪。<a id="a-9A"></a>法师曰。<a id="a-9B"></a>捉物为初。<a id="a-9C"></a>如前说无异。<a id="a-9D"></a>汝自当知。<a id="a-9E"></a>处者。<a id="a-9F"></a>捉物六处。<a id="a-9G"></a>四边及上下。<a id="a-9H"></a>是为六处。<a id="a-9I"></a>若池中者。<a id="a-9J"></a>莲华为初。<a id="a-9K"></a>若比丘以盗心取华。<a id="a-9L"></a>随直多少结罪。<a id="a-9M"></a>若折华时藕糸未断。<a id="a-9N"></a>亦波罗夷。<a id="a-9O"></a>若盗心取藕掘地。<a id="a-9P"></a>罪轻重如前说。<a id="a-9Q"></a>若水上置种种杂物。<a id="a-9R"></a>比丘以盗心要期牵物。<a id="a-9S"></a>至某处某处当取。<a id="a-9T"></a>牵未离处偷兰遮。<a id="a-9U"></a>若举离水处一发波罗夷。<a id="a-9V"></a>若华束在水中渍。<a id="a-9W"></a>若盗心解束。<a id="a-9X"></a>偷兰遮。<a id="a-9Y"></a>离束波罗夷。<a id="a-9Z"></a>六处境界如前说。<a id="a-9a"></a>若盗心拔华。<a id="a-9b"></a>根未断尽偷兰遮。<a id="a-9c"></a>根断尽波罗夷。<a id="a-9d"></a>若池干无水。<a id="a-9e"></a>掘华四边断根偷兰遮。<a id="a-9f"></a>离本处随直多少结罪。<a id="a-9g"></a>若池中有鱼。<a id="a-9h"></a>鱼有主。<a id="a-9i"></a>一池水中是其处。<a id="a-9j"></a>若比丘以盗心钩取。<a id="a-9k"></a>或网取或安鱼笱。<a id="a-9l"></a>鱼未入突吉罗。<a id="a-9m"></a>鱼入者偷兰遮。<a id="a-9n"></a>若举鱼离水波罗夷。<a id="a-9o"></a>若鱼跳出网上岸偷兰遮。<a id="a-9p"></a>从岸上取离处。<a id="a-9q"></a>随直多少结罪。<a id="a-9r"></a>龟鳖亦如是。<a id="a-9s"></a>若比丘盗心欲取鱼。<a id="a-9t"></a>池大捉不能得。<a id="a-9u"></a>掘作小池引鱼令入。<a id="a-9v"></a>若鱼入小池突吉罗。<a id="a-9w"></a>若从小池取鱼捉不得。<a id="a-9x"></a>鱼还入大池偷兰遮。<a id="a-9y"></a>若鱼未至小池。<a id="a-9z"></a>亦偷兰遮。<a id="a-A0"></a>若从渎中及小池中取离处。<a id="a-A1"></a>随直多少结罪。<a id="a-A2"></a>若池水涸欲尽。<a id="a-A3"></a>鱼并聚一处。<a id="a-A4"></a>他与药鱼死。<a id="a-A5"></a>比丘不知。<a id="a-A6"></a>作粪扫取不犯。<a id="a-A7"></a>若知有主盗心取。<a id="a-A8"></a>随直多少结罪。<a id="a-A9"></a>若鱼主责直应还。<a id="a-AA"></a>不还犯罪。<a id="a-AB"></a>若鱼主取鱼竟无守护心。<a id="a-AC"></a>比丘以盗心取偷兰遮。<a id="a-AD"></a>法师曰。<a id="a-AE"></a>此罪轻重如前说。<a id="a-AF"></a>汝自当知。<a id="a-AG"></a>水品竟。</p>
  <p id="aAH">船者。<a id="a-AI"></a>凡用渡江乃至用绳。<a id="a-AJ"></a>此中凡能载物。<a id="a-AK"></a>尽名为船。<a id="a-AL"></a>于船中有人无人及诸杂物如前说。<a id="a-AM"></a>若比丘以盗心欲偷船覆。<a id="a-AN"></a>自念言。<a id="a-AO"></a>我欲取船无伴。<a id="a-AP"></a>我今觅伴去。<a id="a-AQ"></a>捉摇如前说。<a id="a-AR"></a>解绳者。<a id="a-AS"></a>若解绳绳未离处突吉罗。<a id="a-AT"></a>绳离处偷兰遮波罗夷。<a id="a-AU"></a>法师曰。<a id="a-AV"></a>我今广说。<a id="a-AW"></a>若系船在急水。<a id="a-AX"></a>若断绳船未离处偷兰遮。<a id="a-AY"></a>若船离处波罗夷。<a id="a-AZ"></a>若不流水中先离处后断绳。<a id="a-Aa"></a>绳断波罗夷。<a id="a-Ab"></a>若船在陆地离处波罗夷。<a id="a-Ac"></a>若以两木支船。<a id="a-Ad"></a>盗心去一木偷兰遮。<a id="a-Ae"></a>去两木船落地波罗夷。<a id="a-Af"></a>若船在陆地。<a id="a-Ag"></a>比丘以盗心。<a id="a-Ah"></a>长索绞车牵离处偷兰遮。<a id="a-Ai"></a>离处解绳波罗夷。<a id="a-Aj"></a>若船在水不系。<a id="a-Ak"></a>比丘以盗心上。<a id="a-Al"></a>意欲向东风吹向西偷兰遮。<a id="a-Am"></a>若起盗心随所至处取波罗夷。<a id="a-An"></a>若悔心。<a id="a-Ao"></a>为风所吹。<a id="a-Ap"></a>更还本处。<a id="a-Aq"></a>主索应还。<a id="a-Ar"></a>若不还主波罗夷。<a id="a-As"></a>船品竟。</p>
  <p id="aAt">乘者。<a id="a-Au"></a>车为初。<a id="a-Av"></a>车贮杂物。<a id="a-Aw"></a>有识无识如前说。<a id="a-Ax"></a>若车贮谷。<a id="a-Ay"></a>比丘以盗心用器碗取。<a id="a-Az"></a>器未离处偷兰遮。<a id="a-B0"></a>器离处者波罗夷。<a id="a-B1"></a>若车重不能牵。<a id="a-B2"></a>觅牛欲牵。<a id="a-B3"></a>初觅牛突吉罗。<a id="a-B4"></a>得牛牵车。<a id="a-B5"></a>牛举一脚偷兰遮。<a id="a-B6"></a>牛举四脚波罗夷。<a id="a-B7"></a>若意欲向南。<a id="a-B8"></a>牛向东西偷兰遮。<a id="a-B9"></a>若复还本路波罗夷。<a id="a-BA"></a>若悬车在壁。<a id="a-BB"></a>盗心取犯不犯。<a id="a-BC"></a>如悬钵囊无异。<a id="a-BD"></a>乘品竟。</p>
  <p id="aBE">戴物者。<a id="a-BF"></a>以头戴之。<a id="a-BG"></a>法师曰。<a id="a-BH"></a>我欲释此义。<a id="a-BI"></a>头者。<a id="a-BJ"></a>从咽喉后发际以上。<a id="a-BK"></a>是名为头。<a id="a-BL"></a>若诸杂物在上。<a id="a-BM"></a>悉名头戴。<a id="a-BN"></a>从咽喉发际以下。<a id="a-BO"></a>名之为肩。<a id="a-BP"></a>若腋以下腹以上。<a id="a-BQ"></a>是名荷捉突吉罗。<a id="a-BR"></a>余如前受寄头戴物说。<a id="a-BS"></a>余肩腹境界亦如是。<a id="a-BT"></a>此次第句义。<a id="a-BU"></a>易可解耳。<a id="a-BV"></a>戴物品竟。</p>
  <p id="aBW">园者。<a id="a-BX"></a>华园果园生诸香草。<a id="a-BY"></a>比丘以盗心掘取。<a id="a-BZ"></a>随直多少结罪。<a id="a-Ba"></a>若园中树皮盗心剥取。<a id="a-Bb"></a>随直多少结罪。<a id="a-Bc"></a>华果亦如是。<a id="a-Bd"></a>若诤园林者。<a id="a-Be"></a>他园林比丘强诤夺。<a id="a-Bf"></a>初欲诤时突吉罗。<a id="a-Bg"></a>令园主狐疑偷兰遮。<a id="a-Bh"></a>若园主作舍心。<a id="a-Bi"></a>比丘波罗夷。<a id="a-Bj"></a>若园主未作舍心。<a id="a-Bk"></a>比丘取园。<a id="a-Bl"></a>作决定得想。<a id="a-Bm"></a>波罗夷。<a id="a-Bn"></a>若言官行货诤园得胜。<a id="a-Bo"></a>园主作失想。<a id="a-Bp"></a>比丘波罗夷。<a id="a-Bq"></a>若僧中判事。<a id="a-Br"></a>僧知故违理判者。<a id="a-Bs"></a>判主得波罗夷。<a id="a-Bt"></a>若僧中详依理判。<a id="a-Bu"></a>诤者不如偷兰遮园品竟。</p>
  <p id="aBv">寺中者。<a id="a-Bw"></a>于寺中置诸杂物。<a id="a-Bx"></a>有四处举物。<a id="a-By"></a>如前所说。<a id="a-Bz"></a>若房舍施与四方众僧。<a id="a-C0"></a>或大或小。<a id="a-C1"></a>若比丘欲诤取此房不成诤。<a id="a-C2"></a>无的主故不犯重罪。<a id="a-C3"></a>若檀越施一众乃至一人。<a id="a-C4"></a>若盗心取此房。<a id="a-C5"></a>主作失心。<a id="a-C6"></a>盗者作决定得想。<a id="a-C7"></a>犯不犯如前所说。<a id="a-C8"></a>寺品略说竟。</p>
  <p id="aC9">田中者。<a id="a-CA"></a>有二种田何谓为二。<a id="a-CB"></a>一者富槃那田。<a id="a-CC"></a>二者阿波兰若田。<a id="a-CD"></a>问何谓为富槃那田。<a id="a-CE"></a>有七种谷粳米为初。<a id="a-CF"></a>何谓为阿波兰若田。<a id="a-CG"></a>豆为初。<a id="a-CH"></a>乃至甘蔗。<a id="a-CI"></a>若比丘盗心取谷。<a id="a-CJ"></a>满一分犯重罪。<a id="a-CK"></a>若谷未收。<a id="a-CL"></a>比丘以盗心。<a id="a-CM"></a>觅镰觅担觅篮。<a id="a-CN"></a>种种方便得突吉罗。<a id="a-CO"></a>若以手揽捉得偷兰遮。<a id="a-CP"></a>若刈断与余生者相连着。<a id="a-CQ"></a>未离本处得偷兰遮。<a id="a-CR"></a>若解脱相离。<a id="a-CS"></a>随直多少结罪。<a id="a-CT"></a>若盗心取稻作米前运动方便突吉罗。<a id="a-CU"></a>若刈稻打稻舂。<a id="a-CV"></a>随一一作得偷兰遮。<a id="a-CW"></a>若成米内器离地波罗夷。<a id="a-CX"></a>若比丘与他诤田。<a id="a-CY"></a>如前所说。<a id="a-CZ"></a>若比丘偷他田地。<a id="a-Ca"></a>乃至一发。<a id="a-Cb"></a>大作决定盗心。<a id="a-Cc"></a>得波罗夷。<a id="a-Cd"></a>何以故。<a id="a-Ce"></a>地深无贾故。<a id="a-Cf"></a>若此比丘来问众僧。<a id="a-Cg"></a>今取此地。<a id="a-Ch"></a>僧答同者。<a id="a-Ci"></a>皆得重罪。<a id="a-Cj"></a>若有二标。<a id="a-Ck"></a>若比丘举一标得偷兰遮。<a id="a-Cl"></a>举二标波罗夷。<a id="a-Cm"></a>若地有三标。<a id="a-Cn"></a>若举一标突吉罗。<a id="a-Co"></a>举二标偷兰遮。<a id="a-Cp"></a>若举三标得波罗夷。<a id="a-Cq"></a>若地有多标举一标得突吉罗。<a id="a-Cr"></a>乃至二标皆突吉罗。<a id="a-Cs"></a>余后二标举一偷兰遮。<a id="a-Ct"></a>举二波罗夷。<a id="a-Cu"></a>若盗心以绳弹取他地。<a id="a-Cv"></a>初一绳置一头偷兰遮。<a id="a-Cw"></a>置绳两头波罗夷。<a id="a-Cx"></a>若书地作名字。<a id="a-Cy"></a>初书一头偷兰遮。<a id="a-Cz"></a>书地两头波罗夷。<a id="a-D0"></a>若盗心唱言。<a id="a-D1"></a>齐是我地。<a id="a-D2"></a>田主闻已生狐疑心恐失我田。<a id="a-D3"></a>是比丘得偷兰遮罪。<a id="a-D4"></a>若田主作决定失想。<a id="a-D5"></a>得波罗夷。<a id="a-D6"></a>说田品竟。</p>
  <p id="aD7">地者。<a id="a-D8"></a>宅地园地。<a id="a-D9"></a>有树无树有篱无篱。<a id="a-DA"></a>如华园品说亦如田品说。<a id="a-DB"></a>略说地品竟。</p>
  <p id="aDC">聚落者。<a id="a-DD"></a>律中已广说竟。<a id="a-DE"></a>阿兰若者。<a id="a-DF"></a>是地有主。<a id="a-DG"></a>法师曰。<a id="a-DH"></a>亦有无主。<a id="a-DI"></a>云何有主无主。<a id="a-DJ"></a>答曰。<a id="a-DK"></a>若草木在林中。<a id="a-DL"></a>无直不得取。<a id="a-DM"></a>是名有主。<a id="a-DN"></a>若草木在林。<a id="a-DO"></a>随意斫伐无人呵问是名无主。<a id="a-DP"></a>若比丘有主阿兰若物。<a id="a-DQ"></a>随直多少结罪。<a id="a-DR"></a>有主阿兰若处。<a id="a-DS"></a>掷去不堪用物。<a id="a-DT"></a>取者无罪。<a id="a-DU"></a>若有主阿兰若。<a id="a-DV"></a>木柱及诸杂物。<a id="a-DW"></a>久久在中无人收拾。<a id="a-DX"></a>比丘借取用。<a id="a-DY"></a>后主来求相还。<a id="a-DZ"></a>取者无罪。<a id="a-Da"></a>若比丘赍直。<a id="a-Db"></a>至有主阿兰若林中。<a id="a-Dc"></a>语守林人。<a id="a-Dd"></a>汝听我且取材木。<a id="a-De"></a>取竟便还汝直。<a id="a-Df"></a>若守林人答言。<a id="a-Dg"></a>若尔随意取。<a id="a-Dh"></a>比丘便使人入林随意而取。<a id="a-Di"></a>取者无罪。<a id="a-Dj"></a>若林主语守林人言。<a id="a-Dk"></a>有比丘取者。<a id="a-Dl"></a>汝莫取直。<a id="a-Dm"></a>而守林人从索直。<a id="a-Dn"></a>比丘应与。<a id="a-Do"></a>若守林人眠不觉。<a id="a-Dp"></a>或余处行不在。<a id="a-Dq"></a>比丘便入林中取木。<a id="a-Dr"></a>后守林人还见从索直。<a id="a-Ds"></a>比丘应与。<a id="a-Dt"></a>若比丘入林取木竟。<a id="a-Du"></a>为贼虎所逐。<a id="a-Dv"></a>恐怖未得还直。<a id="a-Dw"></a>后应还直。<a id="a-Dx"></a>若不还。<a id="a-Dy"></a>随物多少结罪。<a id="a-Dz"></a>若比丘入林中。<a id="a-E0"></a>不问守林人。<a id="a-E1"></a>以盗心辄取他物若过境界。<a id="a-E2"></a>随直多少结罪。<a id="a-E3"></a>阿兰若品竟。</p>
  <p id="aE4">水者盛置在器及乏水时。<a id="a-E5"></a>是诸家中各各盛置大器。<a id="a-E6"></a>比丘以盗心。<a id="a-E7"></a>钻器觅钻及微少钻着。<a id="a-E8"></a>得突吉罗。<a id="a-E9"></a>若钻未彻得偷兰遮。<a id="a-EA"></a>钻彻得水随直多少结罪。<a id="a-EB"></a>若器小者。<a id="a-EC"></a>比丘倾器取。<a id="a-ED"></a>随直多少结罪。<a id="a-EE"></a>若器口大。<a id="a-EF"></a>以小器内中取者。<a id="a-EG"></a>如前偷油品所说。<a id="a-EH"></a>若他池水。<a id="a-EI"></a>比丘以盗心掘地决取。<a id="a-EJ"></a>若水流出过一分。<a id="a-EK"></a>比丘得波罗夷罪。<a id="a-EL"></a>若比丘以方便。<a id="a-EM"></a>盗心掘他池边。<a id="a-EN"></a>垂彻而置。<a id="a-EO"></a>欲使他因此处破。<a id="a-EP"></a>及小儿破或牛践破。<a id="a-EQ"></a>若水因此处出。<a id="a-ER"></a>比丘得波罗夷。<a id="a-ES"></a>若池中有大树。<a id="a-ET"></a>比丘为求水故。<a id="a-EU"></a>便斫树堕池中。<a id="a-EV"></a>树带浪起池边崩穴。<a id="a-EW"></a>水便流出。<a id="a-EX"></a>随多少直结罪。<a id="a-EY"></a>若比丘有二池。<a id="a-EZ"></a>一池有水一池无水。<a id="a-Ea"></a>各在他池两边。<a id="a-Eb"></a>他池多水。<a id="a-Ec"></a>比丘以盗心便掘穴已。<a id="a-Ed"></a>有水池边通注他池。<a id="a-Ee"></a>令水流溢。<a id="a-Ef"></a>灌入己无水池。<a id="a-Eg"></a>若损他池水随直多少结罪。<a id="a-Eh"></a>若比丘田近他无水池。<a id="a-Ei"></a>以方便心掘池通田。<a id="a-Ej"></a>天雨水从池入田。<a id="a-Ek"></a>池主来索水直。<a id="a-El"></a>比丘应还。<a id="a-Em"></a>若不还随直多少结罪。<a id="a-En"></a>若众家共有一池。<a id="a-Eo"></a>分水注田。<a id="a-Ep"></a>比丘以盗心。<a id="a-Eq"></a>断取他水令注己田。<a id="a-Er"></a>若禾未死偷兰遮。<a id="a-Es"></a>若禾死。<a id="a-Et"></a>随直多少结罪。<a id="a-Eu"></a>水品竟。</p>
  <p id="aEv">杨枝者。<a id="a-Ew"></a>如前园中所说。<a id="a-Ex"></a>法师曰。<a id="a-Ey"></a>若众僧雇人取杨枝。<a id="a-Ez"></a>未还众僧。<a id="a-F0"></a>杨枝犹在某处。<a id="a-F1"></a>犹是雇者物。<a id="a-F2"></a>比丘以盗心前选择取。<a id="a-F3"></a>随直多少结罪。<a id="a-F4"></a>若众僧雇人典赏物。<a id="a-F5"></a>比丘先不白众僧以盗心取随物多少结罪。<a id="a-F6"></a>若众僧差沙弥次第十五日。<a id="a-F7"></a>为众僧取杨枝。<a id="a-F8"></a>沙弥择好者与师僧未及得分。<a id="a-F9"></a>比丘以盗心择取。<a id="a-FA"></a>随多少结罪。<a id="a-FB"></a>若杨枝已在僧常用处。<a id="a-FC"></a>取者无罪。<a id="a-FD"></a>取杨枝法。<a id="a-FE"></a>汝等应知。<a id="a-FF"></a>问曰。<a id="a-FG"></a>云何可知。<a id="a-FH"></a>答曰。<a id="a-FI"></a>若众僧日取三杨枝。<a id="a-FJ"></a>亦随僧取三杨枝。<a id="a-FK"></a>若入禅室及听讲。<a id="a-FL"></a>并取五六杨枝。<a id="a-FM"></a>若尽已更取亦得。<a id="a-FN"></a>何以不并多取。<a id="a-FO"></a>而取五六。<a id="a-FP"></a>为人讥嫌故。<a id="a-FQ"></a>杨枝品竟。</p>
  <p id="aFR">树者。<a id="a-FS"></a>若阎浮庵罗树及胡椒藤。<a id="a-FT"></a>若以盗心以刀斫树及藤。<a id="a-FU"></a>树断皮犹相连偷兰遮断者波罗夷。<a id="a-FV"></a>藤断而犹在树波罗夷。<a id="a-FW"></a>若以盗心斫树过半而置。<a id="a-FX"></a>若树因此而折者。<a id="a-FY"></a>应计多少还直。<a id="a-FZ"></a>不还犯罪。<a id="a-Fa"></a>若以毒骨刺树杀亦如是。<a id="a-Fb"></a>树品竟。</p>
  <p id="aFc">展转偷者。<a id="a-Fd"></a>若偷人取物。<a id="a-Fe"></a>比丘以偷心夺取。<a id="a-Ff"></a>物离偷人身分。<a id="a-Fg"></a>若此人健。<a id="a-Fh"></a>又于比丘夺得物还者。<a id="a-Fi"></a>比丘虽不得物。<a id="a-Fj"></a>亦得波罗夷罪。<a id="a-Fk"></a>何以故。<a id="a-Fl"></a>以决定得偷心离本处故。<a id="a-Fm"></a>若此物主不置。<a id="a-Fn"></a>比丘强牵取。<a id="a-Fo"></a>未离手得偷兰遮。<a id="a-Fp"></a>离手犯重。<a id="a-Fq"></a>若以盗心脱人手钏镮。<a id="a-Fr"></a>出手者波罗夷。<a id="a-Fs"></a>犹在手者偷兰遮。<a id="a-Ft"></a>脚亦如是。<a id="a-Fu"></a>若盗剥取他衣。<a id="a-Fv"></a>初捉衣突吉罗。<a id="a-Fw"></a>牵衣动偷兰遮。<a id="a-Fx"></a>离身波罗夷。<a id="a-Fy"></a>若牵衣断随直多少结罪。<a id="a-Fz"></a>若盗心偷人及身上衣若将去。<a id="a-G0"></a>初举一脚偷兰遮。<a id="a-G1"></a>举二脚波罗夷。<a id="a-G2"></a>若盗心又偷身及衣。<a id="a-G3"></a>人走突吉罗。<a id="a-G4"></a>人掷衣置地。<a id="a-G5"></a>比丘手捉亦突吉罗。<a id="a-G6"></a>若动衣偷兰遮。<a id="a-G7"></a>离本处波罗夷。<a id="a-G8"></a>若盗心偷身及衣。<a id="a-G9"></a>人走逐不及。<a id="a-GA"></a>比丘言。<a id="a-GB"></a>汝脱衣掷地置汝身若人以手初解衣突吉罗。<a id="a-GC"></a>衣解偷兰遮。<a id="a-GD"></a>衣离身分波罗夷若比丘盗心偷人及衣。<a id="a-GE"></a>人走解衣置地。<a id="a-GF"></a>比丘犹逐人不置。<a id="a-GG"></a>不及而反还。<a id="a-GH"></a>取衣离地波罗夷。<a id="a-GI"></a>若盗心偷人。<a id="a-GJ"></a>人走荒怖脱衣掷去。<a id="a-GK"></a>比丘逐犹不置。<a id="a-GL"></a>不得人而还。<a id="a-GM"></a>见衣在地。<a id="a-GN"></a>比丘言。<a id="a-GO"></a>此人掷去衣。<a id="a-GP"></a>我当拾取不犯。<a id="a-GQ"></a>偷人不得突吉罗。<a id="a-GR"></a>若人回头遥语比丘。<a id="a-GS"></a>莫取我衣。<a id="a-GT"></a>比丘若取衣离地波罗夷。<a id="a-GU"></a>若人以舍心掷衣走。<a id="a-GV"></a>比丘逐人既不得而还。<a id="a-GW"></a>见衣在地言。<a id="a-GX"></a>此衣我力所得。<a id="a-GY"></a>即便拾取突吉罗。<a id="a-GZ"></a>又有一师解言。<a id="a-Ga"></a>不得突吉罗。<a id="a-Gb"></a>何以故。<a id="a-Gc"></a>衣主以舍心故。<a id="a-Gd"></a>展转偷品竟。</p>
  <p id="aGe">受寄者。<a id="a-Gf"></a>若人寄物在比丘处。<a id="a-Gg"></a>物主来求比丘言。<a id="a-Gh"></a>我不受汝寄。<a id="a-Gi"></a>妄语应得波夜提。<a id="a-Gj"></a>为是偷方便故。<a id="a-Gk"></a>得突吉罗。<a id="a-Gl"></a>若比丘念言。<a id="a-Gm"></a>此人寄我物无人知。<a id="a-Gn"></a>我今为还为不还得偷兰遮。<a id="a-Go"></a>若比丘决定心得。<a id="a-Gp"></a>物主作失心。<a id="a-Gq"></a>得波罗夷。<a id="a-Gr"></a>若比丘言我恼之。<a id="a-Gs"></a>彼若强诤者我还衣。<a id="a-Gt"></a>不诤者我当取。<a id="a-Gu"></a>物主以失心与比丘。<a id="a-Gv"></a>取此衣者波罗夷。<a id="a-Gw"></a>若受人寄物。<a id="a-Gx"></a>物主来求。<a id="a-Gy"></a>口还而心决定不还。<a id="a-Gz"></a>物主作狐疑心。<a id="a-H0"></a>比丘得波罗夷。<a id="a-H1"></a>若受寄以盗心。<a id="a-H2"></a>移物置别处突吉罗。<a id="a-H3"></a>若以物易食尽。<a id="a-H4"></a>物主来问犹突吉罗。<a id="a-H5"></a>若物主还问不还物者波罗夷罪。<a id="a-H6"></a>若借用者无罪。<a id="a-H7"></a>若见他钵精好。<a id="a-H8"></a>合众钵并与上座处。<a id="a-H9"></a>若以盗心取已。<a id="a-HA"></a>粗钵与上座处。<a id="a-HB"></a>欲易取他好钵。<a id="a-HC"></a>以方便诱彼比丘。<a id="a-HD"></a>令过夜失眠。<a id="a-HE"></a>窃起至上座处言。<a id="a-HF"></a>我欲远行。<a id="a-HG"></a>取他钵相言。<a id="a-HH"></a>我钵钵囊如是相如是形。<a id="a-HI"></a>上座与钵。<a id="a-HJ"></a>钵离本处。<a id="a-HK"></a>彼比丘得波罗夷。<a id="a-HL"></a>若上座已取钵竟。<a id="a-HM"></a>欲付盗比丘。<a id="a-HN"></a>上座言。<a id="a-HO"></a>汝是谁非时取钵。<a id="a-HP"></a>盗比丘闻上座语。<a id="a-HQ"></a>惊怖而走。<a id="a-HR"></a>亦得波罗夷。<a id="a-HS"></a>上座以好心取钵无罪。<a id="a-HT"></a>若上座生心言。<a id="a-HU"></a>此比丘已走我盗取。<a id="a-HV"></a>此亦得波罗夷。<a id="a-HW"></a>若上座夜闇。<a id="a-HX"></a>自误取己钵与盗比丘。<a id="a-HY"></a>盗比丘得突吉罗。<a id="a-HZ"></a>若上座误取盗比丘钵。<a id="a-Ha"></a>还与盗比丘。<a id="a-Hb"></a>盗比丘得突吉罗。<a id="a-Hc"></a>上座无罪。<a id="a-Hd"></a>复一比丘盗心礼上座言。<a id="a-He"></a>我是病比丘与我钵来。<a id="a-Hf"></a>上座言。<a id="a-Hg"></a>此房无病比丘。<a id="a-Hh"></a>汝当是偷。<a id="a-Hi"></a>上座又先与同房比丘共诤。<a id="a-Hj"></a>上座盗心。<a id="a-Hk"></a>取共诤比丘钵与贼比丘。<a id="a-Hl"></a>上座及盗比丘。<a id="a-Hm"></a>俱得波罗夷。<a id="a-Hn"></a>若上座以盗心取诤比丘钵。<a id="a-Ho"></a>不得诤比丘钵。<a id="a-Hp"></a>还得贼比丘钵。<a id="a-Hq"></a>与贼比丘。<a id="a-Hr"></a>上座得波罗夷。<a id="a-Hs"></a>若上座以盗心。<a id="a-Ht"></a>取共诤比丘钵。<a id="a-Hu"></a>不得诤比丘钵。<a id="a-Hv"></a>上座自还得己钵与贼比丘。<a id="a-Hw"></a>上座及偷比丘。<a id="a-Hx"></a>俱得突吉罗。<a id="a-Hy"></a>若上座将物与年少捉言。<a id="a-Hz"></a>我将汝至某处。<a id="a-I0"></a>年少比丘怀盗心。<a id="a-I1"></a>捉物逐上座至所在。<a id="a-I2"></a>年少比丘默舍。<a id="a-I3"></a>上座将物走。<a id="a-I4"></a>先一步得偷兰遮。<a id="a-I5"></a>二步得波罗夷。<a id="a-I6"></a>若上座将年少比丘。<a id="a-I7"></a>捉物入聚落乞食。<a id="a-I8"></a>年少比丘怀盗心言。<a id="a-I9"></a>捉物逐上座入聚落。<a id="a-IA"></a>念言。<a id="a-IB"></a>我至聚落。<a id="a-IC"></a>当去。<a id="a-ID"></a>未至聚落。<a id="a-IE"></a>步步突吉罗。<a id="a-IF"></a>一脚界外一脚界内偷兰遮。<a id="a-IG"></a>两脚入界波罗夷。<a id="a-IH"></a>若从聚落中起盗心出。<a id="a-II"></a>犯亦如是。<a id="a-IJ"></a>若上座使年少比丘。<a id="a-IK"></a>汝将此衣往彼聚落浣染。<a id="a-IL"></a>年少比丘起盗心将物去。<a id="a-IM"></a>步步回转物皆突吉罗。<a id="a-IN"></a>若过所期处波罗夷。<a id="a-IO"></a>若至聚落以衣易食或卖。<a id="a-IP"></a>未犯重。<a id="a-IQ"></a>若还衣主问。<a id="a-IR"></a>衣在何处。<a id="a-IS"></a>比丘答。<a id="a-IT"></a>已易食尽。<a id="a-IU"></a>主责衣直应还。<a id="a-IV"></a>若不还波罗夷。<a id="a-IW"></a>若比丘以盗心强为上座浣衣。<a id="a-IX"></a>若上座授衣与盗比丘。<a id="a-IY"></a>衣离上座手。<a id="a-IZ"></a>盗比丘得波罗夷。<a id="a-Ia"></a>若盗比丘生心念言。<a id="a-Ib"></a>将此物至聚落我当取。<a id="a-Ic"></a>犯亦如是。<a id="a-Id"></a>若上座衣不净。<a id="a-Ie"></a>以衣现相欲使人浣。<a id="a-If"></a>年少比丘以盗心问。<a id="a-Ig"></a>上座言。<a id="a-Ih"></a>此衣欲浣。<a id="a-Ii"></a>年少问言。<a id="a-Ij"></a>何处浣。<a id="a-Ik"></a>上座言。<a id="a-Il"></a>随长老所至处浣。<a id="a-Im"></a>若年少随所至处突吉罗。<a id="a-In"></a>若用物者偷兰遮。<a id="a-Io"></a>若上座求衣不还者波罗夷。<a id="a-Ip"></a>若上座以氎寄檀越。<a id="a-Iq"></a>年少比丘以盗心。<a id="a-Ir"></a>诈往上座檀越家诳言。<a id="a-Is"></a>上座教我来取[疊*毛]。<a id="a-It"></a>若寄夫夫与。<a id="a-Iu"></a>寄夫妇与。<a id="a-Iv"></a>寄妇夫与。<a id="a-Iw"></a>随[疊*毛]入比丘手。<a id="a-Ix"></a>一一波罗夷。<a id="a-Iy"></a>若檀越语上座言。<a id="a-Iz"></a>我欲请上座食并施白[疊*毛]一张。<a id="a-J0"></a>年少比丘知。<a id="a-J1"></a>往至檀越家语檀越。<a id="a-J2"></a>上座教我来且前请[疊*毛]食。<a id="a-J3"></a>至日当受。<a id="a-J4"></a>檀越即以[疊*毛]与之上座后知。<a id="a-J5"></a>从年少索[疊*毛]。<a id="a-J6"></a>若不还[疊*毛]波罗夷。<a id="a-J7"></a>若檀越请二比丘夏坐。<a id="a-J8"></a>夏坐竟施白[疊*毛]二张。<a id="a-J9"></a>一粗一细不现前与。<a id="a-JA"></a>后上座遣年少比丘。<a id="a-JB"></a>就檀越请[疊*毛]。<a id="a-JC"></a>檀越以[疊*毛]付年少比丘言。<a id="a-JD"></a>细者与上座。<a id="a-JE"></a>粗者与年少。<a id="a-JF"></a>年少将[疊*毛]还置一处。<a id="a-JG"></a>上座问言。<a id="a-JH"></a>何者与我。<a id="a-JI"></a>年少以盗心答言。<a id="a-JJ"></a>上座粗者是。<a id="a-JK"></a>若上座取粗[疊*毛]。<a id="a-JL"></a>年少比丘得偷兰遮。<a id="a-JM"></a>年少取细[疊*毛]离本处波罗夷。<a id="a-JN"></a>若年少比丘以盗心书[疊*毛]作字。<a id="a-JO"></a>细者自作己名。<a id="a-JP"></a>后上座依名取[疊*毛]。<a id="a-JQ"></a>年少比丘得偷兰遮。<a id="a-JR"></a>年少取[疊*毛]得波罗夷。<a id="a-JS"></a>若客比丘入寺。<a id="a-JT"></a>见旧比丘作袈裟。<a id="a-JU"></a>客比丘心念。<a id="a-JV"></a>此旧比丘故。<a id="a-JW"></a>当为我看此钵默置而去。<a id="a-JX"></a>后遂失此钵。<a id="a-JY"></a>客比丘不得责钵。<a id="a-JZ"></a>何以故。<a id="a-Ja"></a>不付嘱故。<a id="a-Jb"></a>若付嘱旧比丘。<a id="a-Jc"></a>不解客比丘语。<a id="a-Jd"></a>客比丘谓旧比丘已受付嘱。<a id="a-Je"></a>后遂失此钵。<a id="a-Jf"></a>客比丘亦不得责。<a id="a-Jg"></a>何以故。<a id="a-Jh"></a>由不了语故。<a id="a-Ji"></a>若付嘱钵。<a id="a-Jj"></a>旧比丘答言。<a id="a-Jk"></a>善哉。<a id="a-Jl"></a>若后失钵应责偿。<a id="a-Jm"></a>何以故。<a id="a-Jn"></a>为付嘱故。<a id="a-Jo"></a>若知典钵库比丘。<a id="a-Jp"></a>若出入诸比丘钵。<a id="a-Jq"></a>忘不闭户。<a id="a-Jr"></a>失诸比丘钵。<a id="a-Js"></a>应偿。<a id="a-Jt"></a>若人穿壁偷不偿。<a id="a-Ju"></a>若诸比丘语典钵比丘长老。<a id="a-Jv"></a>晨朝出钵置外。<a id="a-Jw"></a>我等遣人守护。<a id="a-Jx"></a>守护人眠睡失钵。<a id="a-Jy"></a>典钵比丘不须偿。<a id="a-Jz"></a>若典钵比丘诸比丘付钵。<a id="a-K0"></a>懒开库而以钵置己私房。<a id="a-K1"></a>若失钵责偿。<a id="a-K2"></a>若典钵库比丘开钵库户。<a id="a-K3"></a>未得闭忽得卒病。<a id="a-K4"></a>不展转付嘱。<a id="a-K5"></a>失钵不偿。<a id="a-K6"></a>若典库比丘闭库而眠。<a id="a-K7"></a>有贼来唤开户。<a id="a-K8"></a>比丘不开。<a id="a-K9"></a>贼云。<a id="a-KA"></a>我得户开我杀汝。<a id="a-KB"></a>比丘亦不开。<a id="a-KC"></a>贼而以斧斫户。<a id="a-KD"></a>比丘念言。<a id="a-KE"></a>我若不开。<a id="a-KF"></a>复死复失钵。<a id="a-KG"></a>于是开户。<a id="a-KH"></a>贼悉将钵去。<a id="a-KI"></a>比丘不得责。<a id="a-KJ"></a>若知钵库比丘。<a id="a-KK"></a>以钥匙与客比丘。<a id="a-KL"></a>客比丘遂开库。<a id="a-KM"></a>偷将钵去。<a id="a-KN"></a>知库比丘应偿钵。<a id="a-KO"></a>若上座向知钵库比丘言。<a id="a-KP"></a>我欲寄钵库主。<a id="a-KQ"></a>共长老看钵。<a id="a-KR"></a>若开户不开失钵。<a id="a-KS"></a>二人共偿。<a id="a-KT"></a>若上座将人入库。<a id="a-KU"></a>知钵库比丘言。<a id="a-KV"></a>莫将人入。<a id="a-KW"></a>上座言。<a id="a-KX"></a>无所苦失钵。<a id="a-KY"></a>上座自偿。<a id="a-KZ"></a>若知僧库藏比丘。<a id="a-Ka"></a>众僧作大会出内杂物。<a id="a-Kb"></a>一人不瞻若有所失。<a id="a-Kc"></a>知库比丘不偿。<a id="a-Kd"></a>若外利养入。<a id="a-Ke"></a>知库比丘得受两分。<a id="a-Kf"></a>若头陀比丘虽住寺中。<a id="a-Kg"></a>不住僧房。<a id="a-Kh"></a>不食众檀越。<a id="a-Ki"></a>自为起房。<a id="a-Kj"></a>众僧不得差作维那及知事使。<a id="a-Kk"></a>若比丘若于读诵教化说法。<a id="a-Kl"></a>能得利养利众僧。<a id="a-Km"></a>众僧不得差知僧事。<a id="a-Kn"></a>有房舍衣钵。<a id="a-Ko"></a>应先以好者与之。<a id="a-Kp"></a>饮食果木得加分与。<a id="a-Kq"></a>若比丘受用僧房舍衣钵。<a id="a-Kr"></a>若慢藏失僧物。<a id="a-Ks"></a>悉应偿。<a id="a-Kt"></a>得差看佛供养具不得辞。<a id="a-Ku"></a>有所失悉偿。<a id="a-Kv"></a>失官税者。<a id="a-Kw"></a>应输税者不输。<a id="a-Kx"></a>以偷过官税。<a id="a-Ky"></a>若初捉突吉罗。<a id="a-Kz"></a>隐藏偷兰遮。<a id="a-L0"></a>不输过官税处波罗夷。<a id="a-L1"></a>若盗心掷落税外波罗夷落税内偷兰遮。<a id="a-L2"></a>若掷税外物还展转入税内波罗夷。<a id="a-L3"></a>又法师说偷兰遮。<a id="a-L4"></a>若有大木作桥。<a id="a-L5"></a>一头税界内。<a id="a-L6"></a>一头税界外。<a id="a-L7"></a>若以盗心将物从木上过。<a id="a-L8"></a>未度木偷兰遮。<a id="a-L9"></a>过木波罗夷。<a id="a-LA"></a>若二人共税。<a id="a-LB"></a>一人税界外。<a id="a-LC"></a>一人在税界内偷兰遮。<a id="a-LD"></a>二人悉出税界外波罗夷。<a id="a-LE"></a>若将牛马负物过官税处。<a id="a-LF"></a>比丘语受税人。<a id="a-LG"></a>随汝税取估直。<a id="a-LH"></a>受税人忘。<a id="a-LI"></a>牛遂自出税界外。<a id="a-LJ"></a>比丘不犯。<a id="a-LK"></a>何以故。<a id="a-LL"></a>已语受税人故。<a id="a-LM"></a>若比丘将至官税处。<a id="a-LN"></a>一人欲税一人言置。<a id="a-LO"></a>比丘不输度不犯。<a id="a-LP"></a>若比丘物至官税处欲输税。<a id="a-LQ"></a>受税人言。<a id="a-LR"></a>小小不须税比丘将物度无罪。<a id="a-LS"></a>若比丘将物至受税人处。<a id="a-LT"></a>受税人正蒱博戏。<a id="a-LU"></a>比丘三唤不应。<a id="a-LV"></a>比丘委去无罪。<a id="a-LW"></a>若比丘将物至官税处。<a id="a-LX"></a>卒有水火贼难。<a id="a-LY"></a>各惊走四出不受税。<a id="a-LZ"></a>比丘委去不犯税界者。<a id="a-La"></a>亦掷石所及处。<a id="a-Lb"></a>若比丘将物不至税界过者不犯。<a id="a-Lc"></a>法师曰。<a id="a-Ld"></a>我欲现偷人无罪。<a id="a-Le"></a>云何无罪。<a id="a-Lf"></a>答曰。<a id="a-Lg"></a>无主人故无罪。<a id="a-Lh"></a>若人儿落度。<a id="a-Li"></a>父母以水灌顶遣去。<a id="a-Lj"></a>或父母死亡。<a id="a-Lk"></a>比丘取如是人无罪。<a id="a-Ll"></a>若负他人责。<a id="a-Lm"></a>比丘将去无罪。<a id="a-Ln"></a>家生或买得或破得。<a id="a-Lo"></a>云何家生。<a id="a-Lp"></a>家中奴婢生。<a id="a-Lq"></a>云何买得。<a id="a-Lr"></a>以物买得。<a id="a-Ls"></a>云何破得。<a id="a-Lt"></a>兴军破得。<a id="a-Lu"></a>律本中说。<a id="a-Lv"></a>若偷如是人得罪。<a id="a-Lw"></a>初从捉突吉罗。<a id="a-Lx"></a>若抱举一脚离地偷兰遮。<a id="a-Ly"></a>若两脚离地波罗夷。<a id="a-Lz"></a>若恐怖驱去初方便小罪。<a id="a-M0"></a>若举一脚偷兰遮。<a id="a-M1"></a>举两脚波罗夷。<a id="a-M2"></a>若他人奴。<a id="a-M3"></a>比丘语言。<a id="a-M4"></a>汝在此辛苦。<a id="a-M5"></a>何不叛去。<a id="a-M6"></a>若至他处可得适意。<a id="a-M7"></a>若奴闻比丘语已初发心欲去突吉罗。<a id="a-M8"></a>若初举一脚偷兰遮。<a id="a-M9"></a>举两脚波罗夷。<a id="a-MA"></a>若奴叛。<a id="a-MB"></a>有众多比丘语其道。<a id="a-MC"></a>催令驶去。<a id="a-MD"></a>随语比丘得重罪。<a id="a-ME"></a>若奴使走。<a id="a-MF"></a>比丘语言。<a id="a-MG"></a>汝如是走可脱。<a id="a-MH"></a>比丘无罪。<a id="a-MI"></a>若奴安徐去。<a id="a-MJ"></a>比丘语言。<a id="a-MK"></a>汝如是宽行郎主当捉得汝。<a id="a-ML"></a>奴闻比丘语。<a id="a-MM"></a>即便驶去。<a id="a-MN"></a>比丘犯重罪。<a id="a-MO"></a>若奴叛走已至他国。<a id="a-MP"></a>比丘语言。<a id="a-MQ"></a>汝可更余处去。<a id="a-MR"></a>汝主求逐汝。<a id="a-MS"></a>奴闻比丘语即叛去。<a id="a-MT"></a>比丘犯重罪。<a id="a-MU"></a>若比丘语言。<a id="a-MV"></a>汝此处辛苦某处极乐。<a id="a-MW"></a>奴闻比丘语即便叛去。<a id="a-MX"></a>比丘不教去无罪。<a id="a-MY"></a>有比丘作是言。<a id="a-MZ"></a>某方极乐道路处处丰饶饮食。<a id="a-Ma"></a>谁能逐去者。<a id="a-Mb"></a>奴闻此语便自随比丘去。<a id="a-Mc"></a>比丘即驱使此人。<a id="a-Md"></a>比丘无罪。<a id="a-Me"></a>若至半路虎狼贼难。<a id="a-Mf"></a>比丘唤走无罪。<a id="a-Mg"></a>偷人品竟。</p>
  <p id="aMh">无足者蛇虺有主世人已蛇为技。<a id="a-Mi"></a>若有观看。<a id="a-Mj"></a>或与一钱乃至半钱。<a id="a-Mk"></a>此人置蛇睡眠。<a id="a-Ml"></a>比丘盗心将去随直多少结罪。<a id="a-Mm"></a>蛇在函中。<a id="a-Mn"></a>比丘盗心以虾蟆饵之。<a id="a-Mo"></a>或手牵出离函。<a id="a-Mp"></a>随直多少结罪。<a id="a-Mq"></a>无足品竟。</p>
  <p id="aMr">二足者。<a id="a-Ms"></a>鬼人为初。<a id="a-Mt"></a>唯鬼不可偷。<a id="a-Mu"></a>三种鸟。<a id="a-Mv"></a>一者毛翅。<a id="a-Mw"></a>二者皮翅。<a id="a-Mx"></a>三者骨翅。<a id="a-My"></a>毛翅者。<a id="a-Mz"></a>孔雀鸡为初。<a id="a-N0"></a>皮翅者。<a id="a-N1"></a>蝙蝠为初。<a id="a-N2"></a>骨翅者。<a id="a-N3"></a>蜂为初。<a id="a-N4"></a>比丘盗心。<a id="a-N5"></a>随直少多结罪。<a id="a-N6"></a>如前说无异。<a id="a-N7"></a>四足者。<a id="a-N8"></a>一切畜生象为初。<a id="a-N9"></a>若盗心大力能抱象离地波罗夷。<a id="a-NA"></a>若象在厩。<a id="a-NB"></a>或系腹或系颈或系四足。<a id="a-NC"></a>若解缚离本处。<a id="a-ND"></a>若不系驱出屋外。<a id="a-NE"></a>若在外驱出门。<a id="a-NF"></a>若在聚落驱出聚落界。<a id="a-NG"></a>若在阿兰若处。<a id="a-NH"></a>驱行离四足处。<a id="a-NI"></a>若眠驱起。<a id="a-NJ"></a>随一一离处波罗夷。<a id="a-NK"></a>牛马驴骆驼一切四足亦如是。<a id="a-NL"></a>若半在栏以栏为界。<a id="a-NM"></a>解缚驱出如前所说若以草诱去随离处犯罪。<a id="a-NN"></a>若唤牛名。<a id="a-NO"></a>解语随出犯罪亦如前。<a id="a-NP"></a>若牛眠地杀。<a id="a-NQ"></a>牛主责应还直。<a id="a-NR"></a>若不还犯重罪。<a id="a-NS"></a>四足品竟。</p>
  <p id="aNT">多足众生者。<a id="a-NU"></a>百足蜈蚣蚰蜒。<a id="a-NV"></a>若一举脚九十九。<a id="a-NW"></a>偷兰遮。<a id="a-NX"></a>若举最后一脚。<a id="a-NY"></a>随直多少结罪。<a id="a-NZ"></a>多足品竟。</p>
  <p id="aNa">若为贼往他人家看物处所篱壁穿破处。<a id="a-Nb"></a>还来语贼。<a id="a-Nc"></a>贼闻比丘说。<a id="a-Nd"></a>依事往取。<a id="a-Ne"></a>随物离处。<a id="a-Nf"></a>若众多比丘遣一比丘往。<a id="a-Ng"></a>一切犯罪。<a id="a-Nh"></a>若教一比丘看物处所。<a id="a-Ni"></a>有比丘言。<a id="a-Nj"></a>不须遣其去我自往看。<a id="a-Nk"></a>此比丘犯罪。<a id="a-Nl"></a>教者被教者无罪。<a id="a-Nm"></a>众多比丘强将一比丘共偷得物。<a id="a-Nn"></a>便驱此比丘守视。<a id="a-No"></a>诸伴便觅物去。<a id="a-Np"></a>此守物比丘起盗心。<a id="a-Nq"></a>物中好者便偷将举。<a id="a-Nr"></a>随直多少结罪。<a id="a-Ns"></a>众多比丘者。<a id="a-Nt"></a>众多比丘作是言。<a id="a-Nu"></a>我等共往某乡某处相与共偷。<a id="a-Nv"></a>诸伴悉同而去。<a id="a-Nw"></a>一人入取物。<a id="a-Nx"></a>物离本处。<a id="a-Ny"></a>悉得波罗夷。<a id="a-Nz"></a>于问难中四人共偷。<a id="a-O0"></a>三人得罪一人得脱。<a id="a-O1"></a>我今问汝。<a id="a-O2"></a>汝当善思。<a id="a-O3"></a>答曰。<a id="a-O4"></a>有四比丘。<a id="a-O5"></a>一是师三是弟子。<a id="a-O6"></a>欲偷六摩娑迦。<a id="a-O7"></a>师语弟子言。<a id="a-O8"></a>汝人各偷一摩娑迦我偷三。<a id="a-O9"></a>第一弟子言。<a id="a-OA"></a>和尚偷三我偷一。<a id="a-OB"></a>汝二人各偷一。<a id="a-OC"></a>余二人展转相教亦如是。<a id="a-OD"></a>师自偷三钱偷兰遮。<a id="a-OE"></a>教三弟子偷亦偷兰遮。<a id="a-OF"></a>何以故。<a id="a-OG"></a>自偷异教人偷异。<a id="a-OH"></a>是故二偷兰。<a id="a-OI"></a>三人云何得重罪。<a id="a-OJ"></a>为教他偷五摩娑迦故。<a id="a-OK"></a>是故得重罪。<a id="a-OL"></a>汝当善思者。<a id="a-OM"></a>于盗戒中。<a id="a-ON"></a>义理分别当善思。<a id="a-OO"></a>云何善思。<a id="a-OP"></a>一种物置一处。<a id="a-OQ"></a>复一种多处多种置多处。<a id="a-OR"></a>此事汝当善识。<a id="a-OS"></a>云何一种物置一处。<a id="a-OT"></a>有一人以五摩娑迦置店肆中。<a id="a-OU"></a>众多比丘见。<a id="a-OV"></a>遣一比丘往取离本处。<a id="a-OW"></a>众多比丘悉得波罗夷。<a id="a-OX"></a>有一人五店。<a id="a-OY"></a>店安一摩娑迦。<a id="a-OZ"></a>众多比丘遣一比丘往五处取。<a id="a-Oa"></a>最后处得波罗夷。<a id="a-Ob"></a>种种物置一处。<a id="a-Oc"></a>诸杂物置一处。<a id="a-Od"></a>或直五摩娑迦。<a id="a-Oe"></a>或直过五摩娑迦置一处。<a id="a-Of"></a>众多比丘遣一比丘取。<a id="a-Og"></a>此比丘举物离地。<a id="a-Oh"></a>众多比丘得重罪种种物置多处。<a id="a-Oi"></a>有五人各有一店。<a id="a-Oj"></a>众多比丘遣一比丘取。<a id="a-Ok"></a>最后离本处。<a id="a-Ol"></a>众多比丘犯重罪。<a id="a-Om"></a>教品竟。</p>
  <p id="aOn">相要者某时共去。<a id="a-Oo"></a>或中前中后或夜。<a id="a-Op"></a>或今日或明日。<a id="a-Oq"></a>或今年或明年。<a id="a-Or"></a>相要不绝时克不违。<a id="a-Os"></a>犯不犯如前所说。<a id="a-Ot"></a>若不从教。<a id="a-Ou"></a>教中前取而中后取。<a id="a-Ov"></a>教初夜取而后夜取。<a id="a-Ow"></a>教白月取而黑月取。<a id="a-Ox"></a>教此年取而后年取。<a id="a-Oy"></a>教者犯小罪。<a id="a-Oz"></a>取者犯波罗夷。<a id="a-P0"></a>若时克相应。<a id="a-P1"></a>俱得罪。<a id="a-P2"></a>相要品竟。</p>
 </body>
</html>