<!doctype html>
<html id="z3IBV8mr8" data-ver="1662">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第十六</h1>
  <p id="a2">今当说般陀根本因缘。<a id="a-3"></a>般陀者。<a id="a-4"></a>汉言路边生也。<a id="a-5"></a>何以故。<a id="a-6"></a>般陀母本是大富长者女。<a id="a-7"></a>长者唯有此一女。<a id="a-8"></a>作七层楼安置此女。<a id="a-9"></a>遣一奴子供给所须。<a id="a-A"></a>奴子长大。<a id="a-B"></a>此女便与私通。<a id="a-C"></a>即共奴筹量。<a id="a-D"></a>我今共汝叛往余国。<a id="a-E"></a>如是三问奴子。<a id="a-F"></a>奴子言。<a id="a-G"></a>不能去。<a id="a-H"></a>女语奴言。<a id="a-I"></a>汝若不去。<a id="a-J"></a>我父母知必当杀汝。<a id="a-K"></a>奴答言。<a id="a-L"></a>我若往他方。<a id="a-M"></a>贫无钱宝。<a id="a-N"></a>云何生活。<a id="a-O"></a>女语奴言。<a id="a-P"></a>汝随我去。<a id="a-Q"></a>我当偷取珍宝共汝将去。<a id="a-R"></a>奴答言。<a id="a-S"></a>若如是者我共去。<a id="a-T"></a>此女日日偷取珍宝。<a id="a-U"></a>与奴将出在外藏。<a id="a-V"></a>举计得二人重以遣奴。<a id="a-W"></a>前出在外共期。<a id="a-X"></a>此女便假着婢服反钥户而出。<a id="a-Y"></a>共奴相随远到他国。<a id="a-Z"></a>安处住止。<a id="a-a"></a>一二年中即怀胎。<a id="a-b"></a>临欲产时。<a id="a-c"></a>心自念言。<a id="a-d"></a>我今在此。<a id="a-e"></a>若产时无人料理。<a id="a-f"></a>思念忆母欲得还家。<a id="a-g"></a>共婿筹量。<a id="a-h"></a>我若产时唯有我母能料理。<a id="a-i"></a>我今欲去。<a id="a-j"></a>君去以不。<a id="a-k"></a>奴婿答言。<a id="a-l"></a>不能去。<a id="a-m"></a>我等叛来。<a id="a-n"></a>云何得归。<a id="a-o"></a>大家必当杀我等。<a id="a-p"></a>妇语婿言。<a id="a-q"></a>女人法虽嗔不能杀子。<a id="a-r"></a>是以欲去。<a id="a-s"></a>婿答言。<a id="a-t"></a>若不杀汝必当杀我不能去也。<a id="a-u"></a>婿入山斫樵不在。<a id="a-v"></a>于后闭户而去。<a id="a-w"></a>婿还不见其妇。<a id="a-x"></a>即问比邻。<a id="a-y"></a>见我妇不。<a id="a-z"></a>答言。<a id="a-10"></a>汝妇已去。<a id="a-11"></a>其夫闻已即随后逐。<a id="a-12"></a>至半路便及其妇。<a id="a-13"></a>已生一男。<a id="a-14"></a>夫语妇言。<a id="a-15"></a>汝为欲产故去。<a id="a-16"></a>汝今已产。<a id="a-17"></a>何须去也。<a id="a-18"></a>妇闻此语。<a id="a-19"></a>惭愧父母故。<a id="a-1A"></a>即俱还家料理生活。<a id="a-1B"></a>其后未久以复怀胎。<a id="a-1C"></a>临欲产时。<a id="a-1D"></a>思忆母故。<a id="a-1E"></a>复叛还家。<a id="a-1F"></a>至半路复生一男。<a id="a-1G"></a>其婿追逐半路共还。<a id="a-1H"></a>其二儿于路边生故。<a id="a-1I"></a>字为般陀。<a id="a-1J"></a>般陀兄弟。<a id="a-1K"></a>与诸同类共戏。<a id="a-1L"></a>二儿力大打诸同类。<a id="a-1M"></a>同类骂言。<a id="a-1N"></a>汝无六亲眷属。<a id="a-1O"></a>孤单在此。<a id="a-1P"></a>何敢打我。<a id="a-1Q"></a>儿闻此呵责已。<a id="a-1R"></a>还家啼泣问母。<a id="a-1S"></a>他人皆有六亲眷属。<a id="a-1T"></a>我等何以独无其母默然不答。<a id="a-1U"></a>其儿啼哭不肯饮食母见不食啼哭如是。<a id="a-1V"></a>其母慈念二儿故。<a id="a-1W"></a>便语其实。<a id="a-1X"></a>我是某国大富长者女。<a id="a-1Y"></a>汝父是长者家奴。<a id="a-1Z"></a>遣供给我。<a id="a-1a"></a>我便与其通不能相离。<a id="a-1b"></a>我与其逃避在此生汝。<a id="a-1c"></a>二人闻母语已。<a id="a-1d"></a>语母言。<a id="a-1e"></a>可送我还外家。<a id="a-1f"></a>不能住此生活。<a id="a-1g"></a>其母不许。<a id="a-1h"></a>二儿啼泣不已。<a id="a-1i"></a>母即共婿筹量。<a id="a-1j"></a>此儿啼哭不肯住此。<a id="a-1k"></a>我等云何可共送还其外家。<a id="a-1l"></a>婿言。<a id="a-1m"></a>可尔。<a id="a-1n"></a>即共往送到已。<a id="a-1o"></a>父母及儿俱住门外。<a id="a-1p"></a>见家人出语言。<a id="a-1q"></a>汝可还向长者道。<a id="a-1r"></a>长者女将儿婿今在门外。<a id="a-1s"></a>父母闻已答言。<a id="a-1t"></a>可使二儿入。<a id="a-1u"></a>汝不须相见。<a id="a-1v"></a>长者即遣人迎二儿入。<a id="a-1w"></a>儿入已即以香汤洗浴。<a id="a-1x"></a>以香涂身着衣璎珞。<a id="a-1y"></a>长者抱取二儿置两膝上。<a id="a-1z"></a>问言汝母在他方云何生活。<a id="a-20"></a>不甚贫乏也。<a id="a-21"></a>二儿答言。<a id="a-22"></a>我父母在他方贫穷。<a id="a-23"></a>以卖樵自活。<a id="a-24"></a>母闻是语心生慈念。<a id="a-25"></a>即开库藏以囊盛金。<a id="a-26"></a>遣人送与女语言。<a id="a-27"></a>汝留二儿我自养活。<a id="a-28"></a>汝将此金还先所住处。<a id="a-29"></a>好自生活。<a id="a-2A"></a>不须与我相见。<a id="a-2B"></a>二儿年已长大。<a id="a-2C"></a>为其娶妇。<a id="a-2D"></a>父母年老临欲终时。<a id="a-2E"></a>以家业悉付二儿。<a id="a-2F"></a>其父母命终。<a id="a-2G"></a>尔时佛为四众说法。<a id="a-2H"></a>尔时摩诃般陀。<a id="a-2I"></a>即往佛所听说法。<a id="a-2J"></a>既闻法已心乐出家。<a id="a-2K"></a>还家共弟筹量。<a id="a-2L"></a>我今欲出家。<a id="a-2M"></a>以家事付汝。<a id="a-2N"></a>弟闻兄语心中懊恼。<a id="a-2O"></a>白兄言。<a id="a-2P"></a>我今孤露无所依凭。<a id="a-2Q"></a>兄今舍我出家。<a id="a-2R"></a>我云何得活。<a id="a-2S"></a>其弟如是三请。<a id="a-2T"></a>兄心坚固无有退转。<a id="a-2U"></a>以家事付弟即便出家。<a id="a-2V"></a>出家不久即得罗汉。<a id="a-2W"></a>其弟久后心自念言。<a id="a-2X"></a>我兄舍家业与我。<a id="a-2Y"></a>如人呕吐无异。<a id="a-2Z"></a>我云何受而生贪着。<a id="a-2a"></a>以厌世故。<a id="a-2b"></a>即往兄所求欲出家。<a id="a-2c"></a>兄即度令出家。<a id="a-2d"></a>教其一偈。<a id="a-2e"></a>四月不得忘前失后。<a id="a-2f"></a>兄摩诃般陀心自念言。<a id="a-2g"></a>此人于佛法无缘。<a id="a-2h"></a>当遣还家。<a id="a-2i"></a>即语周罗般陀言。<a id="a-2j"></a>汝今钝根即牵袈裟驱令出门。<a id="a-2k"></a>于门外啼哭不欲还家。</p>
  <p id="a2l">尔时世尊。<a id="a-2m"></a>以天眼观看众生。<a id="a-2n"></a>见周罗般陀应可度因缘。<a id="a-2o"></a>世尊往至其所。<a id="a-2p"></a>问周罗般陀言。<a id="a-2q"></a>何以啼哭在此。<a id="a-2r"></a>答佛言。<a id="a-2s"></a>我既钝根。<a id="a-2t"></a>诵一偈四月不得。<a id="a-2u"></a>兄摩诃般陀。<a id="a-2v"></a>以我钝根故。<a id="a-2w"></a>驱我出寺。<a id="a-2x"></a>佛言汝止。<a id="a-2y"></a>莫懊恼。<a id="a-2z"></a>我当教汝。<a id="a-30"></a>法师曰。<a id="a-31"></a>摩诃般陀。<a id="a-32"></a>可不见其得道因缘。<a id="a-33"></a>何以牵其出也。<a id="a-34"></a>答言。<a id="a-35"></a>周罗般陀非声闻能度。<a id="a-36"></a>唯佛能度。<a id="a-37"></a>是以牵出。<a id="a-38"></a>世尊安慰其心。<a id="a-39"></a>即以少许白叠与周罗般陀。<a id="a-3A"></a>汝捉此叠向日而帑。<a id="a-3B"></a>当作是念言。<a id="a-3C"></a>取垢取垢。<a id="a-3D"></a>佛教已入聚落。<a id="a-3E"></a>受毗舍佉母请。<a id="a-3F"></a>佛临中观周罗般陀将得道。<a id="a-3G"></a>即说偈言。</p>
  <p id="a3H">入寂者欢喜　　见法得安乐</p>
  <p id="a3I">世无恚最乐　　不害于众生</p>
  <p id="a3J">世间无欲乐　　出离于爱欲</p>
  <p id="a3K">若调伏我慢　　是为第一乐</p>
  <p id="a3L">周罗般陀遥闻此偈。<a id="a-3M"></a>即得阿罗汉果。<a id="a-3N"></a>问曰。<a id="a-3O"></a>有比丘往比丘尼寺说八敬。<a id="a-3P"></a>得三波夜提不。<a id="a-3Q"></a>答曰有。<a id="a-3R"></a>一者僧不差。<a id="a-3S"></a>二者往比丘尼寺。<a id="a-3T"></a>三者至日没。<a id="a-3U"></a>是三波夜提。<a id="a-3V"></a>往比丘尼寺说余法。<a id="a-3W"></a>得一波夜提二突吉罗。<a id="a-3X"></a>何者是。<a id="a-3Y"></a>一者僧不差。<a id="a-3Z"></a>二者往比丘尼寺。<a id="a-3a"></a>此二突吉罗。<a id="a-3b"></a>至日没。<a id="a-3c"></a>一波夜提。<a id="a-3d"></a>提婆达多三文陀达多骞驮达多俱伽利伽迦留提舍赞叹者。<a id="a-3e"></a>显其名字也。<a id="a-3f"></a>别众食者。<a id="a-3g"></a>别众食有二种。<a id="a-3h"></a>一者请。<a id="a-3i"></a>二者乞。<a id="a-3j"></a>云何成别众食。<a id="a-3k"></a>有一优婆塞。<a id="a-3l"></a>往至四比丘所。<a id="a-3m"></a>以政食请比丘。<a id="a-3n"></a>愿大德受之。<a id="a-3o"></a>是名请成别众食。<a id="a-3p"></a>一时受请。<a id="a-3q"></a>或明日或后日一时受一处食。<a id="a-3r"></a>成别众食。<a id="a-3s"></a>四人俱得罪。<a id="a-3t"></a>一时受请已。<a id="a-3u"></a>各去至檀越家。<a id="a-3v"></a>以一时受食还各处食。<a id="a-3w"></a>得罪如故。<a id="a-3x"></a>法师曰。<a id="a-3y"></a>何以故。<a id="a-3z"></a>为一时受食故。<a id="a-40"></a>一时受请。<a id="a-41"></a>各去各受各食。<a id="a-42"></a>不得罪。<a id="a-43"></a>别请别去。<a id="a-44"></a>至檀越家一时受。<a id="a-45"></a>得罪。<a id="a-46"></a>是名受请得罪。<a id="a-47"></a>云何从乞得罪者。<a id="a-48"></a>有四乞食比丘。<a id="a-49"></a>或坐或立见优婆塞。<a id="a-4A"></a>语优婆塞言。<a id="a-4B"></a>与我等四人饭。<a id="a-4C"></a>或一一人乞言。<a id="a-4D"></a>与我饭亦如是。<a id="a-4E"></a>或俱去或各去。<a id="a-4F"></a>一时受食得。<a id="a-4G"></a>是名从乞得罪。<a id="a-4H"></a>病者。<a id="a-4I"></a>脚破沙土入中。<a id="a-4J"></a>不能行故。<a id="a-4K"></a>得受别众食。<a id="a-4L"></a>是名病。<a id="a-4M"></a>作衣时者。<a id="a-4N"></a>若得衣裁。<a id="a-4O"></a>或先割截作衣。<a id="a-4P"></a>是名作衣时。<a id="a-4Q"></a>乃至衣上安钩纽。<a id="a-4R"></a>行者。<a id="a-4S"></a>下至半由旬。<a id="a-4T"></a>船行亦如是。<a id="a-4U"></a>饥俭时乃至食不足四人食。<a id="a-4V"></a>名大饥俭时。<a id="a-4W"></a>沙门施食者。<a id="a-4X"></a>或同法沙门外道沙门。<a id="a-4Y"></a>有七因缘得别众食不犯。<a id="a-4Z"></a>不请足四。<a id="a-4a"></a>第二乞食足四。<a id="a-4b"></a>第三未受具戒足四。<a id="a-4c"></a>第四钵盂足四。<a id="a-4d"></a>第五病人足四。<a id="a-4e"></a>此五四今当广说。<a id="a-4f"></a>云何不请足四。<a id="a-4g"></a>有檀越请四人。<a id="a-4h"></a>一人知已。<a id="a-4i"></a>不去至檀越家。<a id="a-4j"></a>檀越问。<a id="a-4k"></a>上座来不。<a id="a-4l"></a>三比丘答言。<a id="a-4m"></a>不来。<a id="a-4n"></a>檀越临欲中。<a id="a-4o"></a>见一比丘。<a id="a-4p"></a>即唤入与食。<a id="a-4q"></a>四人俱食不犯。<a id="a-4r"></a>是名不请足四。<a id="a-4s"></a>何以不犯罪。<a id="a-4t"></a>一者非请故。<a id="a-4u"></a>云何乞食足四。<a id="a-4v"></a>三人受请。<a id="a-4w"></a>一人乞食不受请。<a id="a-4x"></a>是故不得罪。<a id="a-4y"></a>沙弥足四。<a id="a-4z"></a>请三道人一沙弥不犯。<a id="a-50"></a>钵盂足四。<a id="a-51"></a>云何钵盂足四。<a id="a-52"></a>请三道人一钵请食不犯病。<a id="a-53"></a>人足四者请。<a id="a-54"></a>三道人一病比丘足成四人不犯请。<a id="a-55"></a>四人有一解律比丘。<a id="a-56"></a>欲俱食。<a id="a-57"></a>畏犯罪。<a id="a-58"></a>即作方便。<a id="a-59"></a>檀越行食时。<a id="a-5A"></a>覆钵不受。<a id="a-5B"></a>檀越问言。<a id="a-5C"></a>何以不受。<a id="a-5D"></a>答言。<a id="a-5E"></a>但与三人食。<a id="a-5F"></a>我欲咒愿。<a id="a-5G"></a>三比丘食竟。<a id="a-5H"></a>后便受食不犯若请与饭至家与肉亦犯。<a id="a-5I"></a>请与饭至家与粥不犯。<a id="a-5J"></a>若有檀越欲饭僧。<a id="a-5K"></a>遣人往寺。<a id="a-5L"></a>请僧。<a id="a-5M"></a>受我等饭。<a id="a-5N"></a>僧中有解律比丘。<a id="a-5O"></a>自念言。<a id="a-5P"></a>此僧中多有行头陀法。<a id="a-5Q"></a>使者不解法。<a id="a-5R"></a>故作是请。<a id="a-5S"></a>解律比丘答言。<a id="a-5T"></a>明日当知。<a id="a-5U"></a>使者复来。<a id="a-5V"></a>故如前不解语请僧。<a id="a-5W"></a>知法比丘答言。<a id="a-5X"></a>明日当知。<a id="a-5Y"></a>如是展转乃至半月。<a id="a-5Z"></a>若犹不解。<a id="a-5a"></a>知法比丘语言。<a id="a-5b"></a>若檀越如是请僧者。<a id="a-5c"></a>但得沙弥不得大僧。<a id="a-5d"></a>使者言。<a id="a-5e"></a>诸大德亦受余家请。<a id="a-5f"></a>今者何以不受我请。<a id="a-5g"></a>答言。<a id="a-5h"></a>非不受请。<a id="a-5i"></a>犹汝不知法故。<a id="a-5j"></a>但言请僧。<a id="a-5k"></a>莫言与饭麨鱼肉等。<a id="a-5l"></a>但言请僧。<a id="a-5m"></a>比丘得受不犯。<a id="a-5n"></a>若如是教示。<a id="a-5o"></a>使者犹不解语。<a id="a-5p"></a>畏人讥嫌。<a id="a-5q"></a>语言。<a id="a-5r"></a>汝但去。<a id="a-5s"></a>众僧明日入聚落乞食。<a id="a-5t"></a>往至所请檀越家受食不犯。<a id="a-5u"></a>别众食戒广说竟。<a id="a-5v"></a>此是制罪。<a id="a-5w"></a>从身心起。<a id="a-5x"></a>展转食者。<a id="a-5y"></a>若比丘受请已。<a id="a-5z"></a>檀越未来。<a id="a-60"></a>比丘畏日晚。<a id="a-61"></a>恐檀越不来。<a id="a-62"></a>便入聚落乞食。<a id="a-63"></a>乞食还见所请檀越来。<a id="a-64"></a>比丘不食。<a id="a-65"></a>请主问言。<a id="a-66"></a>大德何以不食。<a id="a-67"></a>比丘答言。<a id="a-68"></a>以受檀越请故不得食。<a id="a-69"></a>檀越语言。<a id="a-6A"></a>但食。<a id="a-6B"></a>若如是语者食不犯。<a id="a-6C"></a>若众多檀越同一时请。<a id="a-6D"></a>如是食不犯。<a id="a-6E"></a>展转食戒竟。<a id="a-6F"></a>此制罪。<a id="a-6G"></a>从身心起。<a id="a-6H"></a>归妇贾客道路粮。<a id="a-6I"></a>若取一钵出。<a id="a-6J"></a>随意自食若施人。<a id="a-6K"></a>若取二钵。<a id="a-6L"></a>一钵自食。<a id="a-6M"></a>一钵与比丘僧。<a id="a-6N"></a>若取三钵。<a id="a-6O"></a>一钵自食。<a id="a-6P"></a>二钵与比丘僧。<a id="a-6Q"></a>不得与知识白衣若亲里或自恣请檀越。<a id="a-6R"></a>亦不得取过三钵。<a id="a-6S"></a>法师曰。<a id="a-6T"></a>余文句易可解。<a id="a-6U"></a>此是制罪。<a id="a-6V"></a>从身心起。<a id="a-6W"></a>不以不知故得脱。<a id="a-6X"></a>归妇道路粮戒竟。<a id="a-6Y"></a>五正食者。<a id="a-6Z"></a>粳米饭穄米饭粟米饭赤粳米饭麦饭。<a id="a-6a"></a>此五种米作粥。<a id="a-6b"></a>初出釜画成字不得食。<a id="a-6c"></a>若米合菜作粥亦如是。<a id="a-6d"></a>若少饭和多水食。<a id="a-6e"></a>以离威仪。<a id="a-6f"></a>应作残食法。<a id="a-6g"></a>米杂肉及鱼作粥肉。<a id="a-6h"></a>若现如芥子大。<a id="a-6i"></a>应作残食法。<a id="a-6j"></a>肉烂与水无别。<a id="a-6k"></a>不须作残食法。<a id="a-6l"></a>一切草根及树木子作饭。<a id="a-6m"></a>不须作残食法。<a id="a-6n"></a>干饭者。<a id="a-6o"></a>若粟作干饭。<a id="a-6p"></a>或粳米作或麦作。<a id="a-6q"></a>干饭者。<a id="a-6r"></a>日曝令燥。<a id="a-6s"></a>若以豆及树木子作干饭。<a id="a-6t"></a>不须作残食法。<a id="a-6u"></a>糗者。<a id="a-6v"></a>粳米糗粟米糗麦糗。<a id="a-6w"></a>食竟应作残食法。<a id="a-6x"></a>糗有二种。<a id="a-6y"></a>一者散糗。<a id="a-6z"></a>二者以糖蜜抟令相着糗。<a id="a-70"></a>米不碎故。<a id="a-71"></a>是米不须作残食法。<a id="a-72"></a>若糗谷米出食。<a id="a-73"></a>不须作残食法。<a id="a-74"></a>若受五政食者。<a id="a-75"></a>钵中手中有食。<a id="a-76"></a>人行食。<a id="a-77"></a>在申手内遮离威仪。<a id="a-78"></a>应作残食法。<a id="a-79"></a>申手外遮不成遮。<a id="a-7A"></a>在申手内口中咽食尽遮不成遮。<a id="a-7B"></a>若口中有饭申手内遮成遮。<a id="a-7C"></a>若不净肉二切不中食者遮不成遮。<a id="a-7D"></a>何以故。<a id="a-7E"></a>不净不中啖若啖不净肉。<a id="a-7F"></a>申手内遮不成遮。<a id="a-7G"></a>若遮与他不成遮。<a id="a-7H"></a>何以故。<a id="a-7I"></a>未罢食想。<a id="a-7J"></a>若正食遮与他不成遮。<a id="a-7K"></a>申手内者。<a id="a-7L"></a>去身二肘半内遮成遮。<a id="a-7M"></a>二肘半外遮不成遮。<a id="a-7N"></a>若持食来置地。<a id="a-7O"></a>一申手内不授与比丘。<a id="a-7P"></a>若遮不成遮。<a id="a-7Q"></a>若净人手捉食遮成遮。<a id="a-7R"></a>若与他比丘食谓与己。<a id="a-7S"></a>若遮不成遮。<a id="a-7T"></a>遮有二种。<a id="a-7U"></a>一者身遮。<a id="a-7V"></a>二者口遮。<a id="a-7W"></a>云何身遮。<a id="a-7X"></a>若手遮或摇头。<a id="a-7Y"></a>或以手覆钵口。<a id="a-7Z"></a>遮者言罢不受。<a id="a-7a"></a>若以菜杂鱼肉作羹。<a id="a-7b"></a>若言受菜羹遮不成遮。<a id="a-7c"></a>若言受肉羹遮成遮。<a id="a-7d"></a>若正不正杂为粥。<a id="a-7e"></a>若说正名成遮。<a id="a-7f"></a>说不正名不成遮。<a id="a-7g"></a>行威仪者。<a id="a-7h"></a>唯除船车乘不犯。<a id="a-7i"></a>病人残食者。<a id="a-7j"></a>或食残或未食亦成。<a id="a-7k"></a>残食戒广说竟。<a id="a-7l"></a>此是制罪。<a id="a-7m"></a>从身口起。<a id="a-7n"></a>一切树木及草不任为食。<a id="a-7o"></a>根茎花果得尽形受服。<a id="a-7p"></a>有树草木举体时食。<a id="a-7q"></a>有树果心时食。<a id="a-7r"></a>余者尽形受药。<a id="a-7s"></a>有树举体尽形受药。<a id="a-7t"></a>非时食戒广说竟。<a id="a-7u"></a>若乞美食乳酪鱼及肉。<a id="a-7v"></a>得波夜提。<a id="a-7w"></a>乞余食突吉罗。<a id="a-7x"></a>除为病人乞不犯。<a id="a-7y"></a>乞美食戒竟。</p>
  <p id="a7z">除水及杨枝者。<a id="a-80"></a>若天人授食。<a id="a-81"></a>或鬼神授食。<a id="a-82"></a>畜生及飞鸟授食。<a id="a-83"></a>皆成受。<a id="a-84"></a>若头戴食若肩担食。<a id="a-85"></a>授与比丘。<a id="a-86"></a>教比丘自取。<a id="a-87"></a>不成受。<a id="a-88"></a>若低身流落比丘手中成受。<a id="a-89"></a>若担长乃至二十寻。<a id="a-8A"></a>两头安食。<a id="a-8B"></a>净人合担授与比丘。<a id="a-8C"></a>受得一头。<a id="a-8D"></a>一头亦成受。<a id="a-8E"></a>若乞食值风雨。<a id="a-8F"></a>尘土落钵中。<a id="a-8G"></a>比丘作念。<a id="a-8H"></a>当为沙弥乞食。<a id="a-8I"></a>得食还语沙弥言。<a id="a-8J"></a>我今乞食。<a id="a-8K"></a>值风雨尘土落钵中。<a id="a-8L"></a>不成受。<a id="a-8M"></a>为汝乞食。<a id="a-8N"></a>今时与汝。<a id="a-8O"></a>沙弥受已语比丘言。<a id="a-8P"></a>此是沙弥食。<a id="a-8Q"></a>今施与大德。<a id="a-8R"></a>如是施者得食不犯。<a id="a-8S"></a>若比丘手捉钵。<a id="a-8T"></a>食时眠睡。<a id="a-8U"></a>人持食置钵中。<a id="a-8V"></a>比丘不觉。<a id="a-8W"></a>不成受。<a id="a-8X"></a>若临受食时睡。<a id="a-8Y"></a>人持食着钵中。<a id="a-8Z"></a>成受。<a id="a-8a"></a>何以故。<a id="a-8b"></a>作受食意故。<a id="a-8c"></a>若尘大可除去食不犯。<a id="a-8d"></a>若尘细落不可除。<a id="a-8e"></a>应使人度。<a id="a-8f"></a>若二人并食。<a id="a-8g"></a>若行食余食。<a id="a-8h"></a>迸落比丘钵中。<a id="a-8i"></a>成受。<a id="a-8j"></a>若食时额头汗流落钵中。<a id="a-8k"></a>应更受。<a id="a-8l"></a>若臂中汗流入手。<a id="a-8m"></a>不须受。<a id="a-8n"></a>摇掷从地转来。<a id="a-8o"></a>落比丘手上。<a id="a-8p"></a>成受。<a id="a-8q"></a>若净人在树上。<a id="a-8r"></a>以绳系果授与比丘。<a id="a-8s"></a>不成受。<a id="a-8t"></a>若人长手。<a id="a-8u"></a>乃至十由旬。<a id="a-8v"></a>度食与比丘。<a id="a-8w"></a>成受。<a id="a-8x"></a>若比丘病。<a id="a-8y"></a>沙弥若净人。<a id="a-8z"></a>抱比丘行见果。<a id="a-90"></a>比丘从净人乞。<a id="a-91"></a>净人取果已。<a id="a-92"></a>回手就身上。<a id="a-93"></a>度与比丘。<a id="a-94"></a>成受。<a id="a-95"></a>若比丘患热。<a id="a-96"></a>捉果树枝行。<a id="a-97"></a>以为遮日。<a id="a-98"></a>后见枝中有果莫动。<a id="a-99"></a>教沙弥擿果。<a id="a-9A"></a>授与比丘。<a id="a-9B"></a>得受。<a id="a-9C"></a>若船或车载饮食。<a id="a-9D"></a>比丘篙船牵车。<a id="a-9E"></a>动饭食得食无罪。<a id="a-9F"></a>若众多比丘共行。<a id="a-9G"></a>唯有一小沙弥。<a id="a-9H"></a>比丘各自担粮至食时各自分分。<a id="a-9I"></a>沙弥得分已。<a id="a-9J"></a>语比丘言。<a id="a-9K"></a>今持沙弥分与大德易。<a id="a-9L"></a>得易已复持与第二上座易。<a id="a-9M"></a>得第二上座食已。<a id="a-9N"></a>复与第三上座易。<a id="a-9O"></a>如是展转乃至众多。<a id="a-9P"></a>如是食皆无罪。<a id="a-9Q"></a>若沙弥不解法。<a id="a-9R"></a>比丘自持食分与沙弥易。<a id="a-9S"></a>第一上座得易已。<a id="a-9T"></a>第二上座复与沙弥易。<a id="a-9U"></a>第二上座得易已。<a id="a-9V"></a>第三上座复求易。<a id="a-9W"></a>如是展转众多。<a id="a-9X"></a>皆得换易食不犯。<a id="a-9Y"></a>共宿恶触。<a id="a-9Z"></a>若比丘担米行。<a id="a-9a"></a>沙弥小不能作食。<a id="a-9b"></a>比丘得自作。<a id="a-9c"></a>唯除不得然火。<a id="a-9d"></a>教沙弥然火。<a id="a-9e"></a>食熟已分。<a id="a-9f"></a>如前展转与沙弥换易食不犯。<a id="a-9g"></a>自作食若食沸涌出。<a id="a-9h"></a>比丘不得用气吹持物搅。<a id="a-9i"></a>皆犯突吉罗罪。<a id="a-9j"></a>若食吐未出咽喉。<a id="a-9k"></a>还咽不犯。<a id="a-9l"></a>若出咽喉入口还咽。<a id="a-9m"></a>犯波夜提。<a id="a-9n"></a>若受生姜后生芽。<a id="a-9o"></a>不失受。<a id="a-9p"></a>若火净以后生芽。<a id="a-9q"></a>生芽处应更净。<a id="a-9r"></a>非生芽得食无罪。<a id="a-9s"></a>先受盐。<a id="a-9t"></a>盐变成水。<a id="a-9u"></a>不失受。<a id="a-9v"></a>若急病因缘。<a id="a-9w"></a>大小便及灰土。<a id="a-9x"></a>得自取服。<a id="a-9y"></a>若无灰。<a id="a-9z"></a>得破树然火作灰。<a id="a-A0"></a>云何病得毒若蛇啮。<a id="a-A1"></a>法师曰。<a id="a-A2"></a>余文句易可解。<a id="a-A3"></a>此是制罪。<a id="a-A4"></a>从身口起。<a id="a-A5"></a>此二食家中坐戒。<a id="a-A6"></a>二不定法已解。<a id="a-A7"></a>与女人独露处坐者。<a id="a-A8"></a>若二人共坐床语。<a id="a-A9"></a>彼此相解。<a id="a-AA"></a>申手内以还。<a id="a-AB"></a>得波夜提。<a id="a-AC"></a>言语不相解。<a id="a-AD"></a>申手内以还。<a id="a-AE"></a>犯突吉罗罪。<a id="a-AF"></a>释摩男者。<a id="a-AG"></a>是佛叔之子。<a id="a-AH"></a>大佛一月日。<a id="a-AI"></a>得斯陀含道也。<a id="a-AJ"></a>若檀越施药。<a id="a-AK"></a>应作药用。<a id="a-AL"></a>不得作食用。<a id="a-AM"></a>与油乞酥。<a id="a-AN"></a>犯突吉罗。<a id="a-AO"></a>象军者。<a id="a-AP"></a>象上有四人。<a id="a-AQ"></a>下有八人。<a id="a-AR"></a>是名象军。<a id="a-AS"></a>马军者。<a id="a-AT"></a>一人在马上。<a id="a-AU"></a>二人在下。<a id="a-AV"></a>是名马军。<a id="a-AW"></a>车军者。<a id="a-AX"></a>四人逐车。<a id="a-AY"></a>是名车军。<a id="a-AZ"></a>步军者。<a id="a-Aa"></a>四人相逐。<a id="a-Ab"></a>是名步军。<a id="a-Ac"></a>若酒煮食煮药。<a id="a-Ad"></a>故有酒香味。<a id="a-Ae"></a>犯突吉罗。<a id="a-Af"></a>无酒香味得食。<a id="a-Ag"></a>水深没脚背水中戏。<a id="a-Ah"></a>得波夜提。<a id="a-Ai"></a>若摇船弄水得突吉罗。<a id="a-Aj"></a>青色者。<a id="a-Ak"></a>或铜青或蓝青。<a id="a-Al"></a>或木兰色。<a id="a-Am"></a>木兰色者。<a id="a-An"></a>泥点也。<a id="a-Ao"></a>以此三种色点净。<a id="a-Ap"></a>下如麻子大。<a id="a-Aq"></a>若不点净得波夜提。<a id="a-Ar"></a>若比丘知水有虫饮用。<a id="a-As"></a>随息咽咽波夜提罪。<a id="a-At"></a>知水有虫以火热汤浇亦如是。<a id="a-Au"></a>虫水戒说竟。<a id="a-Av"></a>若比丘知他比丘粗罪已覆藏。<a id="a-Aw"></a>第二比丘复覆藏。<a id="a-Ax"></a>如是百千人共覆藏。<a id="a-Ay"></a>皆犯波夜提。<a id="a-Az"></a>此是性罪。<a id="a-B0"></a>因身心起。<a id="a-B1"></a>覆藏他罪戒竟。<a id="a-B2"></a>若年不满二十。<a id="a-B3"></a>欲受具足戒。<a id="a-B4"></a>听数胎月闰月数。<a id="a-B5"></a>十四日布萨。<a id="a-B6"></a>足满二十得受戒。<a id="a-B7"></a>与贼众议共道行者。<a id="a-B8"></a>此是制罪。<a id="a-B9"></a>与比丘尼议共道行者。<a id="a-BA"></a>此是制罪。<a id="a-BB"></a>律中已说。<a id="a-BC"></a>阿栗挓邪见者。<a id="a-BD"></a>摩着细滑。<a id="a-BE"></a>不遮天道。<a id="a-BF"></a>不遮解脱道。<a id="a-BG"></a>阿栗咤所以生此邪见者。<a id="a-BH"></a>言须陀洹斯陀含有妇儿亦不障道。<a id="a-BI"></a>牵此自比言摩着细滑不能障道。<a id="a-BJ"></a>若言细滑能障道者。<a id="a-BK"></a>一切毡褥及隐囊亦细滑。<a id="a-BL"></a>那独言女人细滑能障道耶。<a id="a-BM"></a>阿栗咤邪见戒广说竟。<a id="a-BN"></a>若学比尼者。<a id="a-BO"></a>有五德有六德。<a id="a-BP"></a>有七德有八德。<a id="a-BQ"></a>有九德有十德。<a id="a-BR"></a>有十一德。<a id="a-BS"></a>何谓为五德。<a id="a-BT"></a>一者身自护戒。<a id="a-BU"></a>二者能断他疑。<a id="a-BV"></a>三者入众无畏。<a id="a-BW"></a>四者能伏怨家。<a id="a-BX"></a>五者令正法久住。<a id="a-BY"></a>云何身自护戒。<a id="a-BZ"></a>持戒清净无有缺漏。<a id="a-Ba"></a>是名护戒。<a id="a-Bb"></a>律师以六法不得罪。<a id="a-Bc"></a>一者不无趣。<a id="a-Bd"></a>二者无知。<a id="a-Be"></a>三者不狐疑。<a id="a-Bf"></a>四者不净言净。<a id="a-Bg"></a>五者净言不净六者不迷惛。<a id="a-Bh"></a>云何不无趣。<a id="a-Bi"></a>知而故作。<a id="a-Bj"></a>是名无趣。<a id="a-Bk"></a>如律本中说。<a id="a-Bl"></a>知而故作得罪。<a id="a-Bm"></a>以知而覆藏。<a id="a-Bn"></a>往不应行处。<a id="a-Bo"></a>是名无趣。<a id="a-Bp"></a>云何无知此人不知戒相欲作而作。<a id="a-Bq"></a>是名无知得罪。<a id="a-Br"></a>云何狐疑得罪。<a id="a-Bs"></a>欲作心生狐疑而作。<a id="a-Bt"></a>是名狐疑得罪。<a id="a-Bu"></a>云何不净言净。<a id="a-Bv"></a>是熊肉不净言是猪肉而啖。<a id="a-Bw"></a>是名不净言净。<a id="a-Bx"></a>虎肉言是鹿肉。<a id="a-By"></a>非时食言是时食。<a id="a-Bz"></a>是名不净言净。<a id="a-C0"></a>云何净言不净。<a id="a-C1"></a>实是鹿肉。<a id="a-C2"></a>作虎肉想啖。<a id="a-C3"></a>如是乃至时言非时而食。<a id="a-C4"></a>是名净言不净。<a id="a-C5"></a>云何迷惛。<a id="a-C6"></a>与未受具足戒人。<a id="a-C7"></a>过二宿不知。<a id="a-C8"></a>是名迷惛得罪有迷惛不知时与非时。<a id="a-C9"></a>离衣宿亦复不知。<a id="a-CA"></a>是名迷惛。<a id="a-CB"></a>云何能断他疑。<a id="a-CC"></a>有比丘犯罪。<a id="a-CD"></a>狐疑不能决判。<a id="a-CE"></a>若来咨问依律为判。<a id="a-CF"></a>是名能断他疑。<a id="a-CG"></a>云何入众无畏。<a id="a-CH"></a>以知律故。<a id="a-CI"></a>随事能作。<a id="a-CJ"></a>是名入众无畏。<a id="a-CK"></a>云何能伏怨家。<a id="a-CL"></a>如离车子起十非法。<a id="a-CM"></a>能依律除灭。<a id="a-CN"></a>是名能伏怨家。<a id="a-CO"></a>云何令正法久住。<a id="a-CP"></a>一者身自随法。<a id="a-CQ"></a>二者能令他得法。<a id="a-CR"></a>因得法故。<a id="a-CS"></a>正心持律。<a id="a-CT"></a>因持律故。<a id="a-CU"></a>得入禅定因禅定故。<a id="a-CV"></a>而得道果。<a id="a-CW"></a>是名令正法久住。<a id="a-CX"></a>如律本中说佛语阿难。<a id="a-CY"></a>若我灭度后。<a id="a-CZ"></a>毗尼即是汝大师也。<a id="a-Ca"></a>是名令正法久住。<a id="a-Cb"></a>下至五比丘解律在世能令正法久住。<a id="a-Cc"></a>若中天竺佛法灭。<a id="a-Cd"></a>若边地有五人受戒。<a id="a-Ce"></a>满十人往中天竺。<a id="a-Cf"></a>得与人具足戒。<a id="a-Cg"></a>是名令正法久住。<a id="a-Ch"></a>如是乃至二十人得出罪。<a id="a-Ci"></a>是名令正法久住。<a id="a-Cj"></a>因律师故。<a id="a-Ck"></a>令正法久住。<a id="a-Cl"></a>是名持律五德。<a id="a-Cm"></a>云何持律六德。<a id="a-Cn"></a>一者守领波罗提木叉。<a id="a-Co"></a>二者知布萨。<a id="a-Cp"></a>三者知自恣。<a id="a-Cq"></a>四者知授人具足戒法。<a id="a-Cr"></a>五者受人依止。<a id="a-Cs"></a>六者得畜沙弥。<a id="a-Ct"></a>是名六德。<a id="a-Cu"></a>云何守领波罗提木叉。<a id="a-Cv"></a>知十四日布萨。<a id="a-Cw"></a>十五日布萨。<a id="a-Cx"></a>和合布萨。<a id="a-Cy"></a>僧布萨。<a id="a-Cz"></a>众布萨一人布萨。<a id="a-D0"></a>说波罗提木叉布萨。<a id="a-D1"></a>净布萨。<a id="a-D2"></a>敕布萨。<a id="a-D3"></a>是名九布萨。<a id="a-D4"></a>此是律师所知。<a id="a-D5"></a>有九自恣。<a id="a-D6"></a>一者十四日。<a id="a-D7"></a>二者十五日自恣。<a id="a-D8"></a>三者和合自恣。<a id="a-D9"></a>四者僧自恣。<a id="a-DA"></a>五者众自恣。<a id="a-DB"></a>六者一人自恣。<a id="a-DC"></a>七者三语自恣。<a id="a-DD"></a>八者二语自恣。<a id="a-DE"></a>九者等岁自恣。<a id="a-DF"></a>此是律师所知。<a id="a-DG"></a>众僧有四法。<a id="a-DH"></a>一者白僧。<a id="a-DI"></a>二者白羯磨。<a id="a-DJ"></a>三者白二羯磨。<a id="a-DK"></a>四者白四羯磨。<a id="a-DL"></a>此四法是律师所知。<a id="a-DM"></a>非修多罗师阿毗昙师所知。<a id="a-DN"></a>若不解律。<a id="a-DO"></a>但知修多罗阿毗昙。<a id="a-DP"></a>不得度沙弥受人依止。<a id="a-DQ"></a>有五德六德。<a id="a-DR"></a>僧成律师十一德。<a id="a-DS"></a>以律师持律故。<a id="a-DT"></a>佛法住世五千岁。<a id="a-DU"></a>是故多诸比丘。<a id="a-DV"></a>就优波离学律。<a id="a-DW"></a>云何学律读诵解义。<a id="a-DX"></a>是名学律杂碎者。<a id="a-DY"></a>从二不定乃至众学。<a id="a-DZ"></a>是名杂碎。<a id="a-Da"></a>若向大比丘毁呰戒。<a id="a-Db"></a>得波夜提。<a id="a-Dc"></a>向未受具戒毁呰戒。<a id="a-Dd"></a>得突吉罗罪。<a id="a-De"></a>余文句易可解。<a id="a-Df"></a>不须广说。<a id="a-Dg"></a>毁呰戒竟。<a id="a-Dh"></a>此是性罪。<a id="a-Di"></a>从身口起。<a id="a-Dj"></a>打者。<a id="a-Dk"></a>六群比丘恒驱使十七群比丘以不从语故便打之。<a id="a-Dl"></a>若嗔心打乃至死。<a id="a-Dm"></a>得波夜提罪。<a id="a-Dn"></a>嗔心打者。<a id="a-Do"></a>乃至头破手脚折。<a id="a-Dp"></a>波夜提罪。<a id="a-Dq"></a>若打未受具戒下至畜生。<a id="a-Dr"></a>得突吉罗若欲心打女人得僧残。<a id="a-Ds"></a>若虎狼师子乃至梵行难。<a id="a-Dt"></a>以手打求脱不犯。<a id="a-Du"></a>手搏者。<a id="a-Dv"></a>手不着身手搏也。<a id="a-Dw"></a>手搏戒竟屏处听者或壁障或荫处往去。<a id="a-Dx"></a>步步得突吉罗罪。<a id="a-Dy"></a>往至闻处得波夜提罪。<a id="a-Dz"></a>为欲自改往听不犯。<a id="a-E0"></a>此是性罪。<a id="a-E1"></a>若比丘与欲竟后悔戒无解。<a id="a-E2"></a>(七十六)若僧断事未竟默起去戒无解。<a id="a-E3"></a>若比丘先欢喜听。<a id="a-E4"></a>后如是说。<a id="a-E5"></a>诸比丘随亲友回僧物与戒无解。<a id="a-E6"></a>佛语阿难。<a id="a-E7"></a>入王宫有十过失。<a id="a-E8"></a>何谓为十。<a id="a-E9"></a>一者若王与夫人共坐一处。<a id="a-EA"></a>夫人见比丘而笑。<a id="a-EB"></a>比丘见夫人亦笑。<a id="a-EC"></a>王见已生疑。<a id="a-ED"></a>是比丘当与夫人共通。<a id="a-EE"></a>是名第一过失。<a id="a-EF"></a>佛语阿难。<a id="a-EG"></a>入王宫复有过失。<a id="a-EH"></a>若王与宫中婇女共交会而忘后生儿。<a id="a-EI"></a>王言。<a id="a-EJ"></a>我不近此婇女。<a id="a-EK"></a>云何有儿。<a id="a-EL"></a>当是比丘所为。<a id="a-EM"></a>是第二过失。<a id="a-EN"></a>佛语阿难。<a id="a-EO"></a>复有过失。<a id="a-EP"></a>若宫中失宝物求觅不得。<a id="a-EQ"></a>王言。<a id="a-ER"></a>更无余人。<a id="a-ES"></a>当是比丘取。<a id="a-ET"></a>是名第三过失。<a id="a-EU"></a>佛语阿难。<a id="a-EV"></a>复有过失。<a id="a-EW"></a>若王宫中私语。<a id="a-EX"></a>已声彻于外。<a id="a-EY"></a>王念言。<a id="a-EZ"></a>当是比丘传出于外。<a id="a-Ea"></a>是名第四过失。<a id="a-Eb"></a>佛语阿难。<a id="a-Ec"></a>复有过失。<a id="a-Ed"></a>若王退大为小迁小为大。<a id="a-Ee"></a>无人得入王宫。<a id="a-Ef"></a>当是比丘教王所为。<a id="a-Eg"></a>是名第五过失。<a id="a-Eh"></a>佛语阿难入王宫复有过失。<a id="a-Ei"></a>若王退长者位遣儿代。<a id="a-Ej"></a>诸人讥嫌。<a id="a-Ek"></a>当是比丘出入王宫。<a id="a-El"></a>教王所为。<a id="a-Em"></a>是名第七过失。<a id="a-En"></a>佛语阿难。<a id="a-Eo"></a>比丘入王宫复有过失若王非时遣军诸人讥嫌。<a id="a-Ep"></a>当是比丘教王所为。<a id="a-Eq"></a>是名第八过失。<a id="a-Er"></a>佛语阿难。<a id="a-Es"></a>入王宫复有过失。<a id="a-Et"></a>若王非时遣军中路退还。<a id="a-Eu"></a>诸人讥嫌言。<a id="a-Ev"></a>当是比丘教王所为。<a id="a-Ew"></a>是名第九过失。<a id="a-Ex"></a>佛语阿难。<a id="a-Ey"></a>入王宫复有过失。<a id="a-Ez"></a>若王调象马车以宝严饰。<a id="a-F0"></a>诸人讥嫌。<a id="a-F1"></a>当是比丘教王所为。<a id="a-F2"></a>是名第十过失。<a id="a-F3"></a>入王宫戒广说竟若为佛僧捉宝举。<a id="a-F4"></a>得突吉罗罪。<a id="a-F5"></a>若僧坊内若住处内。<a id="a-F6"></a>得遗落宝。<a id="a-F7"></a>为掌护故。<a id="a-F8"></a>若去时应付与知法畏罪者。<a id="a-F9"></a>付嘱言。<a id="a-FA"></a>有主来索当还。<a id="a-FB"></a>若久久无主来索。<a id="a-FC"></a>得为房舍用若池井用。<a id="a-FD"></a>不得为己身用。<a id="a-FE"></a>若久后有主来索。<a id="a-FF"></a>应将示僧房若池井。<a id="a-FG"></a>此是檀越物。<a id="a-FH"></a>若弃布施善。<a id="a-FI"></a>若不布施。<a id="a-FJ"></a>欲还得本物者。<a id="a-FK"></a>比丘应入聚落向信心檀越道。<a id="a-FL"></a>某月某日寺中得遗落宝。<a id="a-FM"></a>掌护久无人来索。<a id="a-FN"></a>以用作僧房池井。<a id="a-FO"></a>主今来索欲还本直。<a id="a-FP"></a>檀越能以物赎布施众僧不。<a id="a-FQ"></a>若能赎布施善。<a id="a-FR"></a>若无人能赎。<a id="a-FS"></a>比丘应广教化求索觅直还。<a id="a-FT"></a>捉宝戒广说竟。<a id="a-FU"></a>此是制罪。<a id="a-FV"></a>从身业起。<a id="a-FW"></a>非时入聚落戒无解高床戒无解。<a id="a-FX"></a>兜罗纻坐褥戒无解。<a id="a-FY"></a>针筒戒无解。<a id="a-FZ"></a>尼师檀毡。<a id="a-Fa"></a>作长二磔手广一磔手半。<a id="a-Fb"></a>益缕者。<a id="a-Fc"></a>益一磔手。<a id="a-Fd"></a>长六尺破头。<a id="a-Fe"></a>一磔手作三破。<a id="a-Ff"></a>名为缕修伽陀磔手。<a id="a-Fg"></a>尼师檀戒竟。<a id="a-Fh"></a>覆疮衣戒无解。<a id="a-Fi"></a>雨浴衣戒无解。<a id="a-Fj"></a>第一波罗提提舍尼不解。<a id="a-Fk"></a>若夫妇俱得须陀洹道。<a id="a-Fl"></a>若有百千两金布施。<a id="a-Fm"></a>亦尽由得道故。<a id="a-Fn"></a>于财无有悭惜。<a id="a-Fo"></a>布施太过居家贫穷。<a id="a-Fp"></a>是以佛制不得受食。<a id="a-Fq"></a>尸沙者。<a id="a-Fr"></a>学也。<a id="a-Fs"></a>迦罗尼者。<a id="a-Ft"></a>应学作或脚大或股小得下着。<a id="a-Fu"></a>洗钵水弃白衣家内者。<a id="a-Fv"></a>若饭粒撩与众生。<a id="a-Fw"></a>余水弃不犯。<a id="a-Fx"></a>或碎令与水合弃不犯。<a id="a-Fy"></a>不得净用水大小便。<a id="a-Fz"></a>不犯者。<a id="a-G0"></a>若水人所不用。<a id="a-G1"></a>或海水不犯。<a id="a-G2"></a>水虽中用。<a id="a-G3"></a>旷远无人用不犯。<a id="a-G4"></a>佛塔中止宿及藏物。<a id="a-G5"></a>此二戒梵本无有。<a id="a-G6"></a>所以无者。<a id="a-G7"></a>佛在世未有塔。<a id="a-G8"></a>此戒佛在世制。<a id="a-G9"></a>是故无著革屣入佛塔。<a id="a-GA"></a>手捉革屣入佛塔。<a id="a-GB"></a>着腹罗入佛塔。<a id="a-GC"></a>手捉腹罗入佛塔。<a id="a-GD"></a>佛塔下食担死尸。<a id="a-GE"></a>塔下烧死尸。<a id="a-GF"></a>向塔烧死尸。<a id="a-GG"></a>绕塔四边烧死尸。<a id="a-GH"></a>不得担死人衣及床从塔下过。<a id="a-GI"></a>佛塔下大小便。<a id="a-GJ"></a>向佛塔大小便绕佛塔大小便。<a id="a-GK"></a>不得持佛像至大小便处。<a id="a-GL"></a>不得佛塔下嚼杨枝。<a id="a-GM"></a>不得向佛塔嚼杨枝。<a id="a-GN"></a>不得绕佛塔四边嚼杨枝。<a id="a-GO"></a>不得佛塔下涕唾。<a id="a-GP"></a>不得向佛塔涕唾。<a id="a-GQ"></a>不得绕佛塔四边涕唾。<a id="a-GR"></a>向佛塔舒脚。<a id="a-GS"></a>安佛置下房。<a id="a-GT"></a>此上二十戒。<a id="a-GU"></a>梵本无有。<a id="a-GV"></a>如来在世塔无佛故。</p>
  <p id="aGW">尔时佛呵责六群比丘。<a id="a-GX"></a>何以自在下人在高而为说法。<a id="a-GY"></a>佛语比丘。<a id="a-GZ"></a>往昔于波罗奈国。<a id="a-Ga"></a>有一居士。<a id="a-Gb"></a>名曰车波加。<a id="a-Gc"></a>其妇怀妊。<a id="a-Gd"></a>思庵罗果。<a id="a-Ge"></a>语其婿言。<a id="a-Gf"></a>我思庵罗果。<a id="a-Gg"></a>君为我觅。<a id="a-Gh"></a>其夫答言。<a id="a-Gi"></a>此非庵罗果时。<a id="a-Gj"></a>我云何得。<a id="a-Gk"></a>妇语夫言。<a id="a-Gl"></a>君若不得庵罗果。<a id="a-Gm"></a>我必当死矣。<a id="a-Gn"></a>夫闻妇语。<a id="a-Go"></a>心自念言。<a id="a-Gp"></a>唯王园中。<a id="a-Gq"></a>有非时庵罗果。<a id="a-Gr"></a>我当往偷取。<a id="a-Gs"></a>作是念已。<a id="a-Gt"></a>即夜入王园偷庵罗果。<a id="a-Gu"></a>取果未得时明相已出。<a id="a-Gv"></a>不得出园。<a id="a-Gw"></a>于是树上藏住。<a id="a-Gx"></a>时王与婆罗门入园。<a id="a-Gy"></a>欲食庵罗果。<a id="a-Gz"></a>婆罗门在下。<a id="a-H0"></a>王在高座。<a id="a-H1"></a>婆罗门为王说法。<a id="a-H2"></a>偷果人在树上。<a id="a-H3"></a>心自念言。<a id="a-H4"></a>我今偷果事应合死。<a id="a-H5"></a>因王听婆罗门说法故。<a id="a-H6"></a>我今得脱。<a id="a-H7"></a>我无法王亦无法。<a id="a-H8"></a>婆罗门亦无法。<a id="a-H9"></a>何以故。<a id="a-HA"></a>我为女人故。<a id="a-HB"></a>而偷王果。<a id="a-HC"></a>王犹憍慢故。<a id="a-HD"></a>师在下自在高座而听法。<a id="a-HE"></a>婆罗门为贪利养故。<a id="a-HF"></a>自在下坐为王说法。<a id="a-HG"></a>我与王婆罗门相与无法。<a id="a-HH"></a>我今得脱。<a id="a-HI"></a>作是念已。<a id="a-HJ"></a>即便下树往至王前。<a id="a-HK"></a>而说偈言。</p>
  <p id="aHL">二人不知法　　二人不见法</p>
  <p id="aHM">教者不依法　　听者不解法</p>
  <p id="aHN">为食粳米饭　　及余诸肴膳</p>
  <p id="aHO">为是饮食故　　我言是无法</p>
  <p id="aHP">为以名利故　　毁碎汝家法</p>
  <p id="aHQ">我为凡人时。<a id="a-HR"></a>见人在上说法者在下。<a id="a-HS"></a>言其非法。<a id="a-HT"></a>何况我今汝诸弟子。<a id="a-HU"></a>为在高人自在下而为说法。<a id="a-HV"></a>时偷果人者。<a id="a-HW"></a>我身是也。<a id="a-HX"></a>众学戒广说竟。<a id="a-HY"></a>七灭诤法。<a id="a-HZ"></a>后骞陀迦中当广说。<a id="a-Ha"></a>次说比丘尼戒。<a id="a-Hb"></a>摩触者。<a id="a-Hc"></a>缺瓮骨以下。<a id="a-Hd"></a>至肘膝以上。<a id="a-He"></a>摩触波罗夷。<a id="a-Hf"></a>若比丘尼摩触比丘。<a id="a-Hg"></a>比丘受乐不动身。<a id="a-Hh"></a>比丘不得罪。<a id="a-Hi"></a>若比丘来摩触比丘尼。<a id="a-Hj"></a>比丘尼身不动受乐。<a id="a-Hk"></a>随处得罪。<a id="a-Hl"></a>后四波罗夷竟。<a id="a-Hm"></a>若比丘尼言人共往官所。<a id="a-Hn"></a>若比丘尼语居士言。<a id="a-Ho"></a>汝先说理。<a id="a-Hp"></a>若居士说理时。<a id="a-Hq"></a>比丘尼得突吉罗。<a id="a-Hr"></a>居士说已。<a id="a-Hs"></a>比丘尼复向官说。<a id="a-Ht"></a>比丘尼得偷兰遮罪。<a id="a-Hu"></a>若居士复说。<a id="a-Hv"></a>比丘尼得理。<a id="a-Hw"></a>犯僧残。<a id="a-Hx"></a>不得理亦犯僧残。<a id="a-Hy"></a>若居士言比丘尼。<a id="a-Hz"></a>官唤比丘尼来。<a id="a-I0"></a>来已语比丘尼言。<a id="a-I1"></a>但还去官自判。<a id="a-I2"></a>得理不得理比丘尼不犯。<a id="a-I3"></a>若比丘尼至官前言人。<a id="a-I4"></a>若官问何物人。<a id="a-I5"></a>不得道名字。<a id="a-I6"></a>若教官罚物。<a id="a-I7"></a>随直多少犯罪。<a id="a-I8"></a>应偿。<a id="a-I9"></a>若官问不道名字不犯。<a id="a-IA"></a>若官后自寻访知主。<a id="a-IB"></a>官自罚不犯。<a id="a-IC"></a>若人偷比丘尼衣。<a id="a-ID"></a>不得言是贼。<a id="a-IE"></a>但言此人取贫道衣去。<a id="a-IF"></a>若人当劫夺比丘尼。<a id="a-IG"></a>得就王乞护身。<a id="a-IH"></a>不得称名字。<a id="a-II"></a>若道名字犯。<a id="a-IJ"></a>如前说。<a id="a-IK"></a>王闻比丘尼乞护身已。<a id="a-IL"></a>王打鼓宣令。<a id="a-IM"></a>若有犯比丘尼者。<a id="a-IN"></a>依法治罪。<a id="a-IO"></a>后有人犯比丘尼。<a id="a-IP"></a>王自依法治罪。<a id="a-IQ"></a>比丘尼不犯。<a id="a-IR"></a>若人入比丘尼寺斫伐树木。<a id="a-IS"></a>不得夺刀斧及打坏。<a id="a-IT"></a>若打坏应还直。<a id="a-IU"></a>不还计直多少犯罪。<a id="a-IV"></a>余文句易可解。<a id="a-IW"></a>言人戒广说竟。<a id="a-IX"></a>度贼女戒不解(第五)辄出界外为解羯磨戒无解(第六)若比丘尼独船渡水亦僧残(第七)十七僧残竟。<a id="a-IY"></a>三十事无解。<a id="a-IZ"></a>蒜者。<a id="a-Ia"></a>唯大蒜。<a id="a-Ib"></a>食咽咽波夜提。<a id="a-Ic"></a>余细蒜葱不犯。<a id="a-Id"></a>亦得以大蒜与食中作调和不犯。<a id="a-Ie"></a>若洗小便处。<a id="a-If"></a>两指齐一节。<a id="a-Ig"></a>不得过。<a id="a-Ih"></a>若一指洗。<a id="a-Ii"></a>得入两节。<a id="a-Ij"></a>不得过。<a id="a-Ik"></a>不得用二指洗。<a id="a-Il"></a>入便犯罪。<a id="a-Im"></a>若乞谷麦波夜提。<a id="a-In"></a>乞豆及苽菜不犯。<a id="a-Io"></a>为造房舍乞谷麦不犯。<a id="a-Ip"></a>一切不得在生菜果树及禾谷上大小便。<a id="a-Iq"></a>得波夜提罪。<a id="a-Ir"></a>一切余果木及谷子未出芽大小便上突吉罗。<a id="a-Is"></a>往观看伎乐者。<a id="a-It"></a>下至猕猴孔雀共戏。<a id="a-Iu"></a>往看波夜提。<a id="a-Iv"></a>若寺中作伎往看不犯。<a id="a-Iw"></a>若夏安居竟。<a id="a-Ix"></a>应去寺六由旬。<a id="a-Iy"></a>若不去波夜提罪。<a id="a-Iz"></a>八波罗提提舍尼无解。<a id="a-J0"></a>比丘尼戒竟。<a id="a-J1"></a>骞陀伽(汉言杂揵度)尔时佛过七日已从禅定起。<a id="a-J2"></a>天帝释奉呵罗勒果。<a id="a-J3"></a>如来受食已便利。<a id="a-J4"></a>天帝释复授杨枝净水。<a id="a-J5"></a>时贾客兄弟二人。<a id="a-J6"></a>从优加罗村来。<a id="a-J7"></a>车载财物欲往中国。<a id="a-J8"></a>至菩提树边。<a id="a-J9"></a>车自然而住。<a id="a-JA"></a>不肯前进。<a id="a-JB"></a>兄弟二人见车不进。<a id="a-JC"></a>以为不祥。<a id="a-JD"></a>即设饮食祠祀鬼神。<a id="a-JE"></a>时树神即现半身。<a id="a-JF"></a>语贾人言。<a id="a-JG"></a>汝车不去。<a id="a-JH"></a>是我留耳贾人当知。<a id="a-JI"></a>白净王子出家学道。<a id="a-JJ"></a>今在菩提树下得一切智。<a id="a-JK"></a>于七日中未有所食。<a id="a-JL"></a>汝可以麨蜜奉上如来。<a id="a-JM"></a>令汝等长夜得利益安隐快乐。<a id="a-JN"></a>时兄弟二人闻树神语。<a id="a-JO"></a>即以糗蜜奉上佛。<a id="a-JP"></a>此次第文句律中已说。<a id="a-JQ"></a>最初受三归者。<a id="a-JR"></a>献佛糗蜜二贾人。<a id="a-JS"></a>是兄弟。<a id="a-JT"></a>受归依已欲还。<a id="a-JU"></a>白佛言。<a id="a-JV"></a>我等二人云何得供养佛。<a id="a-JW"></a>佛以手自摩头。<a id="a-JX"></a>发即随手落。<a id="a-JY"></a>语贾人言。<a id="a-JZ"></a>汝可供养此发以为汝大师。<a id="a-Ja"></a>问曰。<a id="a-Jb"></a>先受乳糜钵。<a id="a-Jc"></a>今何所在。<a id="a-Jd"></a>今复受四天王献钵。<a id="a-Je"></a>答曰。<a id="a-Jf"></a>佛前受乳糜钵。<a id="a-Jg"></a>度尼连禅河。<a id="a-Jh"></a>于时钵没在水中。<a id="a-Ji"></a>海龙王将供养。<a id="a-Jj"></a>是故更受四天王献钵。<a id="a-Jk"></a>钵色如玉。<a id="a-Jl"></a>若人求欲出家。<a id="a-Jm"></a>父母已听离诸疾病。<a id="a-Jn"></a>无有障碍。<a id="a-Jo"></a>来至僧中。<a id="a-Jp"></a>若众集应白僧。<a id="a-Jq"></a>若不集人人语令知。<a id="a-Jr"></a>白僧已先为洗浴。<a id="a-Js"></a>洗浴已和上应生儿想。<a id="a-Jt"></a>不得生污贱心。<a id="a-Ju"></a>何以故。<a id="a-Jv"></a>若如是好心料理。<a id="a-Jw"></a>弟子于和上阿阇梨。<a id="a-Jx"></a>便生父想。<a id="a-Jy"></a>临剃发和上应为说五法。<a id="a-Jz"></a>何者为五。<a id="a-K0"></a>一者发。<a id="a-K1"></a>二者毛三者爪。<a id="a-K2"></a>四者齿。<a id="a-K3"></a>五者皮。<a id="a-K4"></a>所以说此五法者。<a id="a-K5"></a>有人前身曾观此五法。<a id="a-K6"></a>今为剃发落地。<a id="a-K7"></a>即发先业。<a id="a-K8"></a>便得罗汉。<a id="a-K9"></a>是故先教五法。<a id="a-KA"></a>然后为剃发。<a id="a-KB"></a>如罗睺罗。<a id="a-KC"></a>发落未竟便成罗汉。<a id="a-KD"></a>如痈熟须人为刺然后得破。<a id="a-KE"></a>亦如莲花须待日出而得开敷。<a id="a-KF"></a>此欲出家人亦复如是。<a id="a-KG"></a>因说五法便得悟道。<a id="a-KH"></a>为剃发时。<a id="a-KI"></a>当顶留五三发置。<a id="a-KJ"></a>以香汤洗浴。<a id="a-KK"></a>除白衣气。<a id="a-KL"></a>来至和上前胡跪。<a id="a-KM"></a>和上问言。<a id="a-KN"></a>今为汝去顶发许不。<a id="a-KO"></a>答言尔。<a id="a-KP"></a>和上自为剃去顶发。<a id="a-KQ"></a>剃顶发已。<a id="a-KR"></a>在和上前胡跪。<a id="a-KS"></a>和上授与袈裟。<a id="a-KT"></a>得以顶戴受。<a id="a-KU"></a>受已还和上。<a id="a-KV"></a>如是第二第三受。<a id="a-KW"></a>顶戴受已。<a id="a-KX"></a>和上为着不得自取自着袈裟。<a id="a-KY"></a>要须和上授。<a id="a-KZ"></a>次第礼诸比丘。<a id="a-Ka"></a>往阿阇梨所。<a id="a-Kb"></a>礼足胡跪合掌。<a id="a-Kc"></a>阿阇梨教言。<a id="a-Kd"></a>汝当随我语。<a id="a-Ke"></a>教汝受三归。<a id="a-Kf"></a>答言尔。<a id="a-Kg"></a>与三归竟。<a id="a-Kh"></a>次与十戒。<a id="a-Ki"></a>云何与三归。<a id="a-Kj"></a>答曰。<a id="a-Kk"></a>受三归有二种。<a id="a-Kl"></a>一者别受。<a id="a-Km"></a>二者总受。<a id="a-Kn"></a>云何别受。<a id="a-Ko"></a>别受者。<a id="a-Kp"></a>归依佛归依佛归依佛竟。<a id="a-Kq"></a>归依法归依法归依法竟。<a id="a-Kr"></a>归依僧归依僧归依僧竟。<a id="a-Ks"></a>是名别受。<a id="a-Kt"></a>总受者。<a id="a-Ku"></a>归依佛归依法归依僧。<a id="a-Kv"></a>归依佛竟归依法竟归依僧竟。<a id="a-Kw"></a>如是三说。<a id="a-Kx"></a>是名总受。<a id="a-Ky"></a>不得先归依僧后归依法佛。<a id="a-Kz"></a>亦不得杂说。<a id="a-L0"></a>若师教言归依佛。<a id="a-L1"></a>弟子语不政。<a id="a-L2"></a>言归依佛。<a id="a-L3"></a>亦成受。<a id="a-L4"></a>若师教言归依佛。<a id="a-L5"></a>弟子言归依佛。<a id="a-L6"></a>亦成受三归。<a id="a-L7"></a>若师与弟子。<a id="a-L8"></a>语俱不正。<a id="a-L9"></a>言归依佛。<a id="a-LA"></a>不成受三归。<a id="a-LB"></a>若师教归依佛。<a id="a-LC"></a>弟子答言尔。<a id="a-LD"></a>或语不出口。<a id="a-LE"></a>或逐语不具足。<a id="a-LF"></a>皆不成受三归。<a id="a-LG"></a>受三归竟。<a id="a-LH"></a>次与授十戒。<a id="a-LI"></a>受十戒有二种。<a id="a-LJ"></a>一者别受。<a id="a-LK"></a>二者总受。<a id="a-LL"></a>云何别受。<a id="a-LM"></a>我受不杀我受不杀我受不杀竟。<a id="a-LN"></a>如是次第亦如是说。<a id="a-LO"></a>是名别受。<a id="a-LP"></a>云何总受。<a id="a-LQ"></a>我受一不杀生。<a id="a-LR"></a>二不偷盗。<a id="a-LS"></a>三不淫。<a id="a-LT"></a>四不妄语。<a id="a-LU"></a>五不饮酒。<a id="a-LV"></a>六不过中食。<a id="a-LW"></a>七不歌舞作唱严饰乐器。<a id="a-LX"></a>亦不故往观听。<a id="a-LY"></a>乃至斗诤悉不得看。<a id="a-LZ"></a>八不着香花璎珞以香涂身。<a id="a-La"></a>九不高广大床上坐卧。<a id="a-Lb"></a>十不得捉持生像。<a id="a-Lc"></a>生像者。<a id="a-Ld"></a>此是金与银。<a id="a-Le"></a>及一切宝。<a id="a-Lf"></a>皆不得捉。<a id="a-Lg"></a>若言音不同者。<a id="a-Lh"></a>如伧吴不相解。<a id="a-Li"></a>应教其义。<a id="a-Lj"></a>如是不解。<a id="a-Lk"></a>弟子答言能持。<a id="a-Ll"></a>亦成受戒。<a id="a-Lm"></a>若钝根者。<a id="a-Ln"></a>不知着衣。<a id="a-Lo"></a>不知捉钵。<a id="a-Lp"></a>食亦不知。<a id="a-Lq"></a>行住坐卧皆悉不知。<a id="a-Lr"></a>不得离和上。<a id="a-Ls"></a>一一应随和上学。<a id="a-Lt"></a>和上看弟子如儿想。<a id="a-Lu"></a>度沙弥法竟。<a id="a-Lv"></a>弟子法者。<a id="a-Lw"></a>明相出早起。<a id="a-Lx"></a>嚼杨枝洗手面。<a id="a-Ly"></a>脱革屣。<a id="a-Lz"></a>往至和上所。<a id="a-M0"></a>师起已。<a id="a-M1"></a>与师三种杨枝大中小。<a id="a-M2"></a>一时授与师三种杨枝。<a id="a-M3"></a>若师日日恒取大者。<a id="a-M4"></a>置中小恒与大者。<a id="a-M5"></a>若师取中置大小。<a id="a-M6"></a>若师取小置大中。<a id="a-M7"></a>若有时取大。<a id="a-M8"></a>有时取中。<a id="a-M9"></a>有时取小。<a id="a-MA"></a>三种随意与。<a id="a-MB"></a>应授水。<a id="a-MC"></a>水有二种。<a id="a-MD"></a>一者冷二者温水。<a id="a-ME"></a>若师恒用冷水。<a id="a-MF"></a>置温水。<a id="a-MG"></a>若师恒用温水。<a id="a-MH"></a>置冷水。<a id="a-MI"></a>若师有时用冷有时用温。<a id="a-MJ"></a>二种水随意授与。<a id="a-MK"></a>供给水已。<a id="a-ML"></a>若和上入圊。<a id="a-MM"></a>便转应往和上房扫除。<a id="a-MN"></a>料理床席卷牒衣裳。<a id="a-MO"></a>授僧伽梨者。<a id="a-MP"></a>先安僧伽梨衬已。<a id="a-MQ"></a>度与和上。<a id="a-MR"></a>若和上将去。<a id="a-MS"></a>着衣持钵随和上后。<a id="a-MT"></a>不得近不得远。<a id="a-MU"></a>去和上七尺而行。<a id="a-MV"></a>师应教弟子持戒。<a id="a-MW"></a>若有犯罪。<a id="a-MX"></a>应教忏悔。<a id="a-MY"></a>有长衣钵。<a id="a-MZ"></a>弟子若无应与。<a id="a-Ma"></a>若弟子疾病应料理。<a id="a-Mb"></a>若和上多有弟子。<a id="a-Mc"></a>一人供给。<a id="a-Md"></a>余者随意读诵。<a id="a-Me"></a>尔时婆罗门欲求出家。<a id="a-Mf"></a>比丘不许。<a id="a-Mg"></a>婆罗门便啼哭懊恼。<a id="a-Mh"></a>时佛见婆罗门形体羸瘦。<a id="a-Mi"></a>问诸比丘。<a id="a-Mj"></a>此婆罗门何以羸瘦。<a id="a-Mk"></a>比丘答言。<a id="a-Ml"></a>此婆罗门求欲出家。<a id="a-Mm"></a>诸比丘不许。<a id="a-Mn"></a>是故羸瘦。<a id="a-Mo"></a>佛问诸比丘。<a id="a-Mp"></a>此婆罗门与谁有恩。<a id="a-Mq"></a>舍利弗答言。<a id="a-Mr"></a>此婆罗门在王舍城。<a id="a-Ms"></a>曾施我食。<a id="a-Mt"></a>是故我识。<a id="a-Mu"></a>佛语舍利弗。<a id="a-Mv"></a>汝当度此婆罗门。<a id="a-Mw"></a>时舍利弗白佛言。<a id="a-Mx"></a>云何度此婆罗门。<a id="a-My"></a>佛告舍利弗。<a id="a-Mz"></a>汝当为白四羯磨授此婆罗门。<a id="a-N0"></a>尔时佛集诸比丘为说法已。<a id="a-N1"></a>语诸比丘。<a id="a-N2"></a>自今以去断三语受戒。<a id="a-N3"></a>众中有了了智慧比丘。<a id="a-N4"></a>为作白四羯磨受戒。<a id="a-N5"></a>受戒已。<a id="a-N6"></a>多作诸恶不按威仪。<a id="a-N7"></a>有少欲知足比丘。<a id="a-N8"></a>呵责言。<a id="a-N9"></a>汝等云何作诸恶行不按威仪。<a id="a-NA"></a>比丘答言。<a id="a-NB"></a>谁请大德与我戒。<a id="a-NC"></a>谁请大德为作和上。<a id="a-ND"></a>时有少欲比丘。<a id="a-NE"></a>白佛言。<a id="a-NF"></a>诸比丘。<a id="a-NG"></a>不请作和上。<a id="a-NH"></a>不乞戒。<a id="a-NI"></a>与受具足戒。<a id="a-NJ"></a>佛因此制戒。<a id="a-NK"></a>人不请不作和上不乞戒。<a id="a-NL"></a>不得授具足戒。<a id="a-NM"></a>若与受得突吉罗。<a id="a-NN"></a>请和上乞戒。<a id="a-NO"></a>在律中。<a id="a-NP"></a>尔时诸比丘或二人或三人白四羯磨。<a id="a-NQ"></a>为人受具足戒。<a id="a-NR"></a>中有少欲知足比丘。<a id="a-NS"></a>呵责已往白佛。<a id="a-NT"></a>佛以此因缘集比丘僧。<a id="a-NU"></a>自今以去应制十僧授人具足戒。<a id="a-NV"></a>若减十人授具足。<a id="a-NW"></a>得突吉罗。<a id="a-NX"></a>或一岁或二岁。<a id="a-NY"></a>为人受具戒。<a id="a-NZ"></a>不知教授。<a id="a-Na"></a>弟子不按威仪。<a id="a-Nb"></a>将诸弟子往至佛所。<a id="a-Nc"></a>头面礼足却坐一面。<a id="a-Nd"></a>尔时佛劳问。<a id="a-Ne"></a>汝等四大调和不。<a id="a-Nf"></a>乞食易得不。<a id="a-Ng"></a>答佛言。<a id="a-Nh"></a>四大调和乞食易得。<a id="a-Ni"></a>于是佛知而故问。<a id="a-Nj"></a>此诸比丘。<a id="a-Nk"></a>谁弟子也。<a id="a-Nl"></a>答言。<a id="a-Nm"></a>我弟子。<a id="a-Nn"></a>问言。<a id="a-No"></a>汝几岁。<a id="a-Np"></a>答言。<a id="a-Nq"></a>二岁。<a id="a-Nr"></a>汝弟子几岁。<a id="a-Ns"></a>答言。<a id="a-Nt"></a>一岁。<a id="a-Nu"></a>佛即呵责言。<a id="a-Nv"></a>汝自未断乳。<a id="a-Nw"></a>云何度人。<a id="a-Nx"></a>呵责已集诸比丘。<a id="a-Ny"></a>自今以去不满十岁。<a id="a-Nz"></a>不得度人受具戒。<a id="a-O0"></a>若受戒得罪。<a id="a-O1"></a>虽满十腊。<a id="a-O2"></a>愚痴无智慧。<a id="a-O3"></a>不得受人具戒与受戒竟。<a id="a-O4"></a>法师曰。<a id="a-O5"></a>今明失依止不失依止法。<a id="a-O6"></a>弟子与依止师共行。<a id="a-O7"></a>遥见和上失依止。<a id="a-O8"></a>若见和上作非和上想。<a id="a-O9"></a>不失依止。<a id="a-OA"></a>若和上来入界内或入屋中。<a id="a-OB"></a>弟子不知失依止。<a id="a-OC"></a>若和上来入界内或屋中。<a id="a-OD"></a>或聚落乞食。<a id="a-OE"></a>闻声不见形。<a id="a-OF"></a>皆失依止。<a id="a-OG"></a>若闻声作非和上想。<a id="a-OH"></a>不失依止。<a id="a-OI"></a>若外道初入佛法中。<a id="a-OJ"></a>应与波利婆沙。<a id="a-OK"></a>得波利婆沙已。<a id="a-OL"></a>若好往五不应行处。<a id="a-OM"></a>懈怠不肯学佛法。<a id="a-ON"></a>若闻毁佛法生欢喜心。<a id="a-OO"></a>若闻毁僧生欢喜心。<a id="a-OP"></a>不得与具戒行。<a id="a-OQ"></a>波利婆沙外道。<a id="a-OR"></a>修得四禅乃至能飞腾虚空。<a id="a-OS"></a>亦不得与具戒。<a id="a-OT"></a>要满四月。<a id="a-OU"></a>若佛法中修得须陀洹道。<a id="a-OV"></a>即日为受具戒。<a id="a-OW"></a>不须与波利婆沙。<a id="a-OX"></a>若在外道。<a id="a-OY"></a>或闻说法得须陀洹道。<a id="a-OZ"></a>来至僧中求欲出家。<a id="a-Oa"></a>即与出家与具戒。<a id="a-Ob"></a>不须与波利婆沙。<a id="a-Oc"></a>若波利婆沙垂满四月。<a id="a-Od"></a>闻毁佛法生欢喜心。<a id="a-Oe"></a>闻毁外道嗔恚。<a id="a-Of"></a>好往五不应行处。<a id="a-Og"></a>应更与四月。<a id="a-Oh"></a>若结发外道事火外道。<a id="a-Oi"></a>不须波利婆沙。<a id="a-Oj"></a>何以故。<a id="a-Ok"></a>此二外道有业信因果。<a id="a-Ol"></a>过去诸佛为菩萨时。<a id="a-Om"></a>出家波罗蜜皆于此道学。<a id="a-On"></a>外道波利婆沙竟。<a id="a-Oo"></a>癞者。<a id="a-Op"></a>有数癞有白癞。<a id="a-Oq"></a>有黑癞疥癣。<a id="a-Or"></a>皆入癞。<a id="a-Os"></a>亦不得出家。<a id="a-Ot"></a>癞癣下至如指甲大。<a id="a-Ou"></a>亦不得出家。<a id="a-Ov"></a>如指甲大若在露处。<a id="a-Ow"></a>增长不增长。<a id="a-Ox"></a>悉不得出家。<a id="a-Oy"></a>若屏处不现增长。<a id="a-Oz"></a>不得出家。<a id="a-P0"></a>若不增长得出家。<a id="a-P1"></a>若瘤病在露处。<a id="a-P2"></a>增长不增长。<a id="a-P3"></a>不得出家。<a id="a-P4"></a>若屏处不增长得出家。<a id="a-P5"></a>若小时有疣病大便失。<a id="a-P6"></a>得度出家。<a id="a-P7"></a>此非瘤病。<a id="a-P8"></a>是故得出家。<a id="a-P9"></a>若身体细起。<a id="a-PA"></a>犹如棘刺。<a id="a-PB"></a>皆入癞数。<a id="a-PC"></a>不得出家度王人者。<a id="a-PD"></a>时诸比丘度斗将出家。<a id="a-PE"></a>后有贼起。<a id="a-PF"></a>王觅诸斗将。<a id="a-PG"></a>欲使破贼。<a id="a-PH"></a>遣人求觅至僧坊中。<a id="a-PI"></a>见诸比丘已度出家。<a id="a-PJ"></a>使人来白王言。<a id="a-PK"></a>诸比丘已度出家。<a id="a-PL"></a>王闻已集诸臣共论。<a id="a-PM"></a>王问臣言。<a id="a-PN"></a>度官人者其罪云何。<a id="a-PO"></a>臣答王言。<a id="a-PP"></a>若和上应斫头。<a id="a-PQ"></a>羯磨师应截舌。<a id="a-PR"></a>余临坛人应打肋折。<a id="a-PS"></a>时王得须陀洹道。<a id="a-PT"></a>闻诸臣语已。<a id="a-PU"></a>往至佛所白佛言。<a id="a-PV"></a>自今以后愿莫度王人。<a id="a-PW"></a>未来世王。<a id="a-PX"></a>若不信三宝者。<a id="a-PY"></a>诸比丘若度王人。<a id="a-PZ"></a>便依法治罪。<a id="a-Pa"></a>若王人大臣人。<a id="a-Pb"></a>下至食王俸禄者。<a id="a-Pc"></a>皆是王人。<a id="a-Pd"></a>若父食王禄儿不食王禄。<a id="a-Pe"></a>父不得出家。<a id="a-Pf"></a>儿得出家。<a id="a-Pg"></a>若食禄有期限未尽。<a id="a-Ph"></a>不得出家。<a id="a-Pi"></a>食禄尽然后得出家。<a id="a-Pj"></a>若必欲出家。<a id="a-Pk"></a>转禄与兄弟儿子。<a id="a-Pl"></a>后得出家。<a id="a-Pm"></a>若食禄白王。<a id="a-Pn"></a>王听亦得出家。<a id="a-Po"></a>贼者。<a id="a-Pp"></a>抄劫窃盗断道杀人知姓字。<a id="a-Pq"></a>不得度出家。<a id="a-Pr"></a>若图国贼。<a id="a-Ps"></a>若舍恶心欲出家。<a id="a-Pt"></a>得度出家。<a id="a-Pu"></a>为国除患。<a id="a-Pv"></a>王闻出家亦大欢喜。<a id="a-Pw"></a>若舍恶业降出投王。<a id="a-Px"></a>王许得度出家。<a id="a-Py"></a>不得度患鞭杖疮人。<a id="a-Pz"></a>若疮差得度。<a id="a-Q0"></a>若犯罪人以铁烙为字。<a id="a-Q1"></a>不得度出家。<a id="a-Q2"></a>若治护得差得出家。<a id="a-Q3"></a>负债者。<a id="a-Q4"></a>若自负债。<a id="a-Q5"></a>若祖负债。<a id="a-Q6"></a>若父负债。<a id="a-Q7"></a>若儿负债。<a id="a-Q8"></a>若债由己。<a id="a-Q9"></a>不得出家。<a id="a-QA"></a>有人为偿债。<a id="a-QB"></a>得出家。<a id="a-QC"></a>奴者。<a id="a-QD"></a>有四种奴。<a id="a-QE"></a>一者家生。<a id="a-QF"></a>二者买得。<a id="a-QG"></a>三者破得。<a id="a-QH"></a>四者自成奴。<a id="a-QI"></a>自成奴者。<a id="a-QJ"></a>为衣食故自求为奴。<a id="a-QK"></a>是名自成奴。<a id="a-QL"></a>若奴主放奴出家。<a id="a-QM"></a>语诸比丘言。<a id="a-QN"></a>奴有道心者放。<a id="a-QO"></a>若无道心还复为奴。<a id="a-QP"></a>若如是语者。<a id="a-QQ"></a>不得度出家。<a id="a-QR"></a>时有一居士家。<a id="a-QS"></a>有疫病起。<a id="a-QT"></a>初杀蝇蜈蚣百足。<a id="a-QU"></a>次杀鸡猪。<a id="a-QV"></a>次杀牛羊。<a id="a-QW"></a>次及婢奴。<a id="a-QX"></a>后及好人。<a id="a-QY"></a>此疫病起时。<a id="a-QZ"></a>不得从户中出。<a id="a-Qa"></a>应破壁出直去。<a id="a-Qb"></a>不得反顾。<a id="a-Qc"></a>若反顾即死。<a id="a-Qd"></a>若不即死。<a id="a-Qe"></a>至他方亦死。<a id="a-Qf"></a>时父子三人破壁得出。<a id="a-Qg"></a>直去不反顾。<a id="a-Qh"></a>是故得活。<a id="a-Qi"></a>既至他方。<a id="a-Qj"></a>贫穷不能自立。<a id="a-Qk"></a>往至比丘所求欲出家。<a id="a-Ql"></a>比丘即度为出家。<a id="a-Qm"></a>得出家已。<a id="a-Qn"></a>将二儿乞食。</p>
 </body>
</html>