<!doctype html>
<html id="z3IBV8Zr0" data-ver="1593">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第八</h1>
  <p id="a2">戒句中欲分别令知。<a id="a-3"></a>此是总说。<a id="a-4"></a>汝等当知。<a id="a-5"></a>起作识有心世间罪功德业受起者。<a id="a-6"></a>总一切戒本。<a id="a-7"></a>有六戒句起。<a id="a-8"></a>法师曰。<a id="a-9"></a>后当解。<a id="a-A"></a>今当略说耳。<a id="a-B"></a>后戒因六种戒而起。<a id="a-C"></a>有戒因四种起。<a id="a-D"></a>有戒因三种起。<a id="a-E"></a>有戒因迦絺那起。<a id="a-F"></a>有戒因羊毛起。<a id="a-G"></a>有戒因舍心起。<a id="a-H"></a>于此中因作而起。<a id="a-I"></a>因不作而起。<a id="a-J"></a>因作因不作而起。<a id="a-K"></a>或因作起。<a id="a-L"></a>或因不作起。<a id="a-M"></a>或因作不作起。<a id="a-N"></a>于其中有识得脱。<a id="a-O"></a>有识不得脱。<a id="a-P"></a>于戒中以心得脱。<a id="a-Q"></a>此是以识得脱。<a id="a-R"></a>余者非识得脱。<a id="a-S"></a>更有戒无心。<a id="a-T"></a>有戒有心。<a id="a-U"></a>问曰。<a id="a-V"></a>何谓有戒有心。<a id="a-W"></a>答曰。<a id="a-X"></a>有心作而得罪。<a id="a-Y"></a>问曰。<a id="a-Z"></a>何谓无心。<a id="a-a"></a>答曰。<a id="a-b"></a>与心相离而得罪。<a id="a-c"></a>此一切世间罪。<a id="a-d"></a>制戒罪有二。<a id="a-e"></a>诸罪相以说。<a id="a-f"></a>行善受者。<a id="a-g"></a>有戒身业。<a id="a-h"></a>有戒口业。<a id="a-i"></a>问曰。<a id="a-j"></a>何谓为身业。<a id="a-k"></a>答曰。<a id="a-l"></a>因身行故。<a id="a-m"></a>从此得罪。<a id="a-n"></a>故曰身业。<a id="a-o"></a>因口行故。<a id="a-p"></a>故名口业得罪。<a id="a-q"></a>复有戒善。<a id="a-r"></a>复有戒不善。<a id="a-s"></a>复有不善非不善三十二心起罪。<a id="a-t"></a>欲界八善心。<a id="a-u"></a>十二不善心。<a id="a-v"></a>欲界有十无记心。<a id="a-w"></a>从善心从无记心。<a id="a-x"></a>有二知心。<a id="a-y"></a>于诸心中。<a id="a-z"></a>以善心得罪。<a id="a-10"></a>名为善罪。<a id="a-11"></a>余者次第亦如是说曰。<a id="a-12"></a>有戒三受。<a id="a-13"></a>有戒二受。<a id="a-14"></a>有戒一受。<a id="a-15"></a>于三受中。<a id="a-16"></a>因三受得罪。<a id="a-17"></a>名为三受。<a id="a-18"></a>或因乐受。<a id="a-19"></a>或因舍受得罪。<a id="a-1A"></a>名为二受。<a id="a-1B"></a>或因苦受得罪。<a id="a-1C"></a>名为一受。<a id="a-1D"></a>如是因无记想有心性罪行善受。<a id="a-1E"></a>汝等知此杂已。<a id="a-1F"></a>于诸起中。<a id="a-1G"></a>此波罗夷因何物起。<a id="a-1H"></a>便因一种起。<a id="a-1I"></a>以支者。<a id="a-1J"></a>有二支。<a id="a-1K"></a>何谓为二。<a id="a-1L"></a>因身心起。<a id="a-1M"></a>是名为二支。<a id="a-1N"></a>行以得罪。<a id="a-1O"></a>是名因行。<a id="a-1P"></a>想者。<a id="a-1Q"></a>欲想。<a id="a-1R"></a>若无欲想。<a id="a-1S"></a>便得脱。<a id="a-1T"></a>无罪者。<a id="a-1U"></a>不知不觉不受不乐。<a id="a-1V"></a>有心者。<a id="a-1W"></a>有欲心行。<a id="a-1X"></a>然后得罪。<a id="a-1Y"></a>性罪者。<a id="a-1Z"></a>自然罪。<a id="a-1a"></a>若身心共作。<a id="a-1b"></a>然后得罪。<a id="a-1c"></a>以贪作。<a id="a-1d"></a>是名不善。<a id="a-1e"></a>或乐或舍。<a id="a-1f"></a>以此二法而得罪。<a id="a-1g"></a>是名二受。<a id="a-1h"></a>法师曰。<a id="a-1i"></a>一切罪相。<a id="a-1j"></a>于广说中汝等应知。</p>
  <p id="a1k">猕猴拔阇子　　老出家及鹿</p>
  <p id="a1l">此偈名为忧陀那。<a id="a-1m"></a>世尊自判忧波离。<a id="a-1n"></a>为未来世律师。<a id="a-1o"></a>易忆识故。<a id="a-1p"></a>说此偈颂。<a id="a-1q"></a>汝等应当善观罪相。<a id="a-1r"></a>猕猴拔阇子此事随制。<a id="a-1s"></a>白衣者。<a id="a-1t"></a>着白衣服行淫。<a id="a-1u"></a>草衣者。<a id="a-1v"></a>外道人结茅草为衣。<a id="a-1w"></a>木皮衣者。<a id="a-1x"></a>剥木皮以为衣。<a id="a-1y"></a>木板衣者。<a id="a-1z"></a>以木板遮前后以为衣。<a id="a-20"></a>发钦婆罗者。<a id="a-21"></a>织人发以为衣。<a id="a-22"></a>毛钦婆罗。<a id="a-23"></a>以牦牛毛织为衣。<a id="a-24"></a>角鸱翅衣者。<a id="a-25"></a>连角鸱翅以为衣。<a id="a-26"></a>鹿皮衣者。<a id="a-27"></a>取完全合毛四脚被以为衣。<a id="a-28"></a>问曰。<a id="a-29"></a>杀人何故不得波罗夷罪。<a id="a-2A"></a>答曰。<a id="a-2B"></a>本为细滑无杀心故。<a id="a-2C"></a>得僧伽婆尸沙罪。<a id="a-2D"></a>郁波罗华比丘尼者。<a id="a-2E"></a>本是舍卫国长者女。<a id="a-2F"></a>此比丘尼。<a id="a-2G"></a>于过去世百千劫积众善行。<a id="a-2H"></a>是故端正微妙。<a id="a-2I"></a>色如优钵罗华内。<a id="a-2J"></a>此比丘尼离诸烦恼。<a id="a-2K"></a>更增好色。<a id="a-2L"></a>故名优钵罗华比丘尼。<a id="a-2M"></a>染著者。<a id="a-2N"></a>从白衣以来。<a id="a-2O"></a>为男子之所染着。<a id="a-2P"></a>眠卧床上者。<a id="a-2Q"></a>此比丘尼从外乞还食。<a id="a-2R"></a>开户入户。<a id="a-2S"></a>闇故不觉男子在内。<a id="a-2T"></a>便脱衣而眠。<a id="a-2U"></a>此婆罗门便从床下出。<a id="a-2V"></a>犯比丘尼。<a id="a-2W"></a>犯者。<a id="a-2X"></a>坏比丘尼。<a id="a-2Y"></a>此比丘尼爱尽无欲。<a id="a-2Z"></a>如热铁入身。<a id="a-2a"></a>是故不犯。<a id="a-2b"></a>此男子行欲竟去。<a id="a-2c"></a>此地能载须弥诸山王。<a id="a-2d"></a>而不载七尺恶人。<a id="a-2e"></a>是故地为之开。<a id="a-2f"></a>即入阿鼻地狱。<a id="a-2g"></a>火如罗网。<a id="a-2h"></a>世尊闻已语诸比丘。<a id="a-2i"></a>此比丘尼不乐故。<a id="a-2j"></a>故名无罪。<a id="a-2k"></a>佛因比丘尼。<a id="a-2l"></a>而说偈言。</p>
  <p id="a2m">如莲华在水　　芥子投针锋</p>
  <p id="a2n">若于欲不染　　我名婆罗门</p>
  <p id="a2o">第十四句成女根者。<a id="a-2p"></a>于夜半中眠熟。<a id="a-2q"></a>男子相貌牙须失已。<a id="a-2r"></a>而成女相貌。<a id="a-2s"></a>和上具足戒。<a id="a-2t"></a>我听即依先。<a id="a-2u"></a>不须更请师及具足戒。<a id="a-2v"></a>腊数者。<a id="a-2w"></a>从初受戒。<a id="a-2x"></a>我听往比丘尼僧中。<a id="a-2y"></a>依先腊数而住。<a id="a-2z"></a>不同者。<a id="a-30"></a>故出精为初。<a id="a-31"></a>此罪转根即失。<a id="a-32"></a>若更复为男子者亦无罪。<a id="a-33"></a>法师曰。<a id="a-34"></a>此是依文句次第解已。<a id="a-35"></a>今更广解。<a id="a-36"></a>此二根中男根最上女根下。<a id="a-37"></a>何以故。<a id="a-38"></a>男子若多罪者。<a id="a-39"></a>而失男根变为女根。<a id="a-3A"></a>女人若多功德。<a id="a-3B"></a>而变为男子。<a id="a-3C"></a>如是二根以多罪故而失。<a id="a-3D"></a>以多功德故而成男子。<a id="a-3E"></a>若有二比丘。<a id="a-3F"></a>同住共咨禀讲说讽诵经典。<a id="a-3G"></a>而一比丘夜半转根成女。<a id="a-3H"></a>二人悉得共眠罪。<a id="a-3I"></a>若觉知者。<a id="a-3J"></a>而烦冤哭泣向同房说。<a id="a-3K"></a>同住应作是言。<a id="a-3L"></a>卿勿忧恼。<a id="a-3M"></a>如是三界罪。<a id="a-3N"></a>佛已开门。<a id="a-3O"></a>或比丘或比丘尼。<a id="a-3P"></a>都不闭塞善门。<a id="a-3Q"></a>如是慰喻已。<a id="a-3R"></a>而作是言。<a id="a-3S"></a>卿可往比丘尼僧中住。<a id="a-3T"></a>若转根比丘尼问。<a id="a-3U"></a>大德。<a id="a-3V"></a>有知识比丘尼不。<a id="a-3W"></a>若有者答有。<a id="a-3X"></a>若无答无。<a id="a-3Y"></a>若转根比丘尼更作是言。<a id="a-3Z"></a>大德。<a id="a-3a"></a>可将我往比丘尼所。<a id="a-3b"></a>同住比丘。<a id="a-3c"></a>可将转根比丘尼付知识比丘尼。<a id="a-3d"></a>若无知识者。<a id="a-3e"></a>将至比丘尼寺若去时不得两人而往。<a id="a-3f"></a>若得四五比丘乃可共往。<a id="a-3g"></a>明把炬火捉杖行。<a id="a-3h"></a>我等哀愍往至尼寺。<a id="a-3i"></a>寺若远在聚落外。<a id="a-3j"></a>度江若置众者。<a id="a-3k"></a>此无罪也。<a id="a-3l"></a>若至比丘尼所而作是言。<a id="a-3m"></a>即说比丘名问比丘尼知不。<a id="a-3n"></a>若比丘尼知而答知。<a id="a-3o"></a>此比丘今转成女根。<a id="a-3p"></a>诸比丘尼应当怜愍此比丘尼。<a id="a-3q"></a>答言善哉。<a id="a-3r"></a>诸比丘尼应作是言。<a id="a-3s"></a>我等当与此比丘尼共讽诵经典听法。<a id="a-3t"></a>诸比丘送付比丘尼已。<a id="a-3u"></a>还归本寺。<a id="a-3v"></a>转根比丘尼随顺尼僧。<a id="a-3w"></a>意勿有违失。<a id="a-3x"></a>若诸比丘尼无惭愧心。<a id="a-3y"></a>又无同意料理。<a id="a-3z"></a>得移余尼寺。<a id="a-40"></a>应觅依止师读诵经法随顺比丘尼法律。<a id="a-41"></a>转根比丘尼得度弟子受依止。<a id="a-42"></a>诸比丘尼不得讥嫌生彼此心。<a id="a-43"></a>若先比丘时沙弥。<a id="a-44"></a>付嘱余比丘。<a id="a-45"></a>比丘时三衣钵。<a id="a-46"></a>失受持法。<a id="a-47"></a>至比丘尼所。<a id="a-48"></a>应更受五衣钵。<a id="a-49"></a>若受持外先有长衣钵者。<a id="a-4A"></a>依比丘尼法。<a id="a-4B"></a>应更说净畜。<a id="a-4C"></a>若比丘时所受七日药。<a id="a-4D"></a>失受法。<a id="a-4E"></a>应更受。<a id="a-4F"></a>若比丘时受七日药。<a id="a-4G"></a>满七日而转根。<a id="a-4H"></a>得更受持七日。<a id="a-4I"></a>先比丘时施主。<a id="a-4J"></a>于今比丘尼不失。<a id="a-4K"></a>即为施主。<a id="a-4L"></a>又比丘时一切布施共物。<a id="a-4M"></a>得依先分取。<a id="a-4N"></a>如律本所说。<a id="a-4O"></a>酥油蜜石蜜。<a id="a-4P"></a>若有人受七日药未满。<a id="a-4Q"></a>有因缘事而食得罪。<a id="a-4R"></a>汝智慧人可思此理。<a id="a-4S"></a>此欲为转根人问故。<a id="a-4T"></a>受者。<a id="a-4U"></a>若为失若为不失。<a id="a-4V"></a>转根或死罢道还俗施人贼所劫抄。<a id="a-4W"></a>如是舍心。<a id="a-4X"></a>是名失受。<a id="a-4Y"></a>若一呵梨勒果受已转根。<a id="a-4Z"></a>即失此受。<a id="a-4a"></a>若在比丘时所有资生什物。<a id="a-4b"></a>悉得随身。<a id="a-4c"></a>乃至私房舍悉得随身。<a id="a-4d"></a>若先僧中所供给物悉还僧。<a id="a-4e"></a>若先于僧有恩。<a id="a-4f"></a>欲与好房舍卧具未与。<a id="a-4g"></a>而转根为比丘尼。<a id="a-4h"></a>比丘僧有应与若与比丘同。<a id="a-4i"></a>僧残者。<a id="a-4j"></a>应半月摩那埵出罪。<a id="a-4k"></a>若比丘时行摩那埵未竟。<a id="a-4l"></a>转根为比丘尼。<a id="a-4m"></a>尼应行半月摩那埵出罪。<a id="a-4n"></a>若行摩那埵竟。<a id="a-4o"></a>转根为比丘尼。<a id="a-4p"></a>应与出罪。<a id="a-4q"></a>若行半月摩那埵未竟。<a id="a-4r"></a>复转根为比丘。<a id="a-4s"></a>应与六夜摩那埵出罪。<a id="a-4t"></a>若行摩那埵竟复转根。<a id="a-4u"></a>比丘僧应与出罪。<a id="a-4v"></a>比丘转根因缘以说竟。<a id="a-4w"></a>若比丘尼时行媒嫁法覆藏不出。<a id="a-4x"></a>转根为比丘。<a id="a-4y"></a>不须覆藏六夜摩那埵出罪。<a id="a-4z"></a>若比丘尼正行半月摩那埵。<a id="a-50"></a>转根为比丘。<a id="a-51"></a>不须行摩那埵。<a id="a-52"></a>直与出罪。<a id="a-53"></a>若行摩那埵竟。<a id="a-54"></a>转根为比丘。<a id="a-55"></a>应与出罪羯磨。<a id="a-56"></a>若复转根为比丘尼者。<a id="a-57"></a>应与半月摩那埵出罪。<a id="a-58"></a>法师曰。<a id="a-59"></a>从此次第易可知耳。<a id="a-5A"></a>弱者。<a id="a-5B"></a>此比丘先是妓儿。<a id="a-5C"></a>是故脊弱。<a id="a-5D"></a>长根者。<a id="a-5E"></a>此比丘身根最长。<a id="a-5F"></a>泥画女像捻泥女像。<a id="a-5G"></a>画女像者。<a id="a-5H"></a>画为女像。<a id="a-5I"></a>木女者。<a id="a-5J"></a>刻木为女像。<a id="a-5K"></a>金银铜锡铁牙蜡木女。<a id="a-5L"></a>悉突吉罗罪。<a id="a-5M"></a>若欲作出精意。<a id="a-5N"></a>精出即得僧伽婆尸沙。<a id="a-5O"></a>若精不出偷兰遮。<a id="a-5P"></a>摩触木女人。<a id="a-5Q"></a>悉突吉罗。<a id="a-5R"></a>端正微妙者。<a id="a-5S"></a>此比丘王舍城人。<a id="a-5T"></a>信心出家相貌端正。<a id="a-5U"></a>是故号为端正。<a id="a-5V"></a>此比丘在王路行。<a id="a-5W"></a>有女见此比丘形貌端正。<a id="a-5X"></a>即生欲心。<a id="a-5Y"></a>以口衔比丘男根。<a id="a-5Z"></a>此比丘是阿那含。<a id="a-5a"></a>不生乐想。<a id="a-5b"></a>次句诸比丘愚痴人随诸女人语。<a id="a-5c"></a>法师曰。<a id="a-5d"></a>此三偈易可解耳。<a id="a-5e"></a>口开张者。<a id="a-5f"></a>风所开也。<a id="a-5g"></a>若比丘口中行欲者。<a id="a-5h"></a>着四边波罗夷。<a id="a-5i"></a>不着四边及头突吉罗。<a id="a-5j"></a>若节过齿波罗夷。<a id="a-5k"></a>若齿外皮里亦波罗夷。<a id="a-5l"></a>若齿外无皮偷兰遮。<a id="a-5m"></a>若舌出外就舌行欲偷兰遮。<a id="a-5n"></a>生人出舌就舌行欲亦偷兰遮。<a id="a-5o"></a>以舌舐男根亦偷兰遮。<a id="a-5p"></a>若死人头断就颈行淫及口波罗夷罪。<a id="a-5q"></a>若颈中行欲偷兰遮。<a id="a-5r"></a>白骨者。<a id="a-5s"></a>若比丘初发心往。<a id="a-5t"></a>即得突吉罗。<a id="a-5u"></a>若舍取连合贪细滑者。<a id="a-5v"></a>行淫心若着精出不出。<a id="a-5w"></a>悉突吉罗。<a id="a-5x"></a>若作出精意僧伽婆尸沙。<a id="a-5y"></a>若不出者偷兰遮。<a id="a-5z"></a>龙女者。<a id="a-60"></a>龙女化为人女形。<a id="a-61"></a>或紧那罗女。<a id="a-62"></a>比丘共作淫。<a id="a-63"></a>悉得波罗夷。<a id="a-64"></a>夜叉者。<a id="a-65"></a>一切鬼神悉入夜叉数。<a id="a-66"></a>饿鬼者。<a id="a-67"></a>一切饿鬼。<a id="a-68"></a>有饿鬼。<a id="a-69"></a>半月受罪半月不受罪。<a id="a-6A"></a>与天无异。<a id="a-6B"></a>若现身身若可捉得。<a id="a-6C"></a>波罗夷罪。<a id="a-6D"></a>不现而可捉得。<a id="a-6E"></a>亦波罗夷。<a id="a-6F"></a>不现不可捉得无罪。<a id="a-6G"></a>若此鬼神。<a id="a-6H"></a>以神力得比丘。<a id="a-6I"></a>比丘无罪。<a id="a-6J"></a>法师曰。<a id="a-6K"></a>次第文句易可解耳。<a id="a-6L"></a>若男根病者。<a id="a-6M"></a>男根长肉生。<a id="a-6N"></a>名为疣。<a id="a-6O"></a>与此女人共行淫。<a id="a-6P"></a>觉不觉悉得波罗夷。<a id="a-6Q"></a>至女根者。<a id="a-6R"></a>此比丘与女人共行淫法安男根不入女根而生悔心。<a id="a-6S"></a>是故得突吉罗罪。<a id="a-6T"></a>淫初法。<a id="a-6U"></a>若捉手若一一身分未入女根。<a id="a-6V"></a>悉得突吉罗若入女根得重罪。<a id="a-6W"></a>若比丘初欲眠先闭户。<a id="a-6X"></a>是故律本中说。<a id="a-6Y"></a>佛告诸比丘。<a id="a-6Z"></a>眠不闭户者。<a id="a-6a"></a>此是白日入定也。<a id="a-6b"></a>若比丘白日入定。<a id="a-6c"></a>先闭户入定。<a id="a-6d"></a>法师曰。<a id="a-6e"></a>律本说。<a id="a-6f"></a>不闭户不说有罪。<a id="a-6g"></a>开户而眠。<a id="a-6h"></a>于乾陀迦说。<a id="a-6i"></a>佛告诸比丘。<a id="a-6j"></a>若白日入定。<a id="a-6k"></a>应闭户然后入定若不闭户者。<a id="a-6l"></a>得突吉罗罪。<a id="a-6m"></a>优波离及诸比丘。<a id="a-6n"></a>已知佛意。<a id="a-6o"></a>是故于广说中而说。<a id="a-6p"></a>此句有罪白日得。<a id="a-6q"></a>于夜半不得。<a id="a-6r"></a>以此文句属着前句。<a id="a-6s"></a>法师曰。<a id="a-6t"></a>若户可闭。<a id="a-6u"></a>若户不可闭。<a id="a-6v"></a>答曰。<a id="a-6w"></a>树枝竹枝笄作。<a id="a-6x"></a>若如是为初。<a id="a-6y"></a>余者随作户扇。<a id="a-6z"></a>若扇下有臼上有纵容。<a id="a-70"></a>若转户扇者。<a id="a-71"></a>应闭牛栏户。<a id="a-72"></a>横安二三木郭门。<a id="a-73"></a>门扇安车用牵。<a id="a-74"></a>或以板作扇。<a id="a-75"></a>或用竹作。<a id="a-76"></a>如店户并扇。<a id="a-77"></a>或竹作帘。<a id="a-78"></a>又用布作幔。<a id="a-79"></a>若手捉钵闭户扇。<a id="a-7A"></a>唯除户布幔无罪。<a id="a-7B"></a>余者悉得突吉罗罪。<a id="a-7C"></a>若比丘白日入定。<a id="a-7D"></a>转户可闭。<a id="a-7E"></a>不闭得罪。<a id="a-7F"></a>余者不闭入定及眠不得罪。<a id="a-7G"></a>法师曰。<a id="a-7H"></a>可闭者。<a id="a-7I"></a>有臼及纵容关掸。<a id="a-7J"></a>此户可闭。<a id="a-7K"></a>不闭得罪。<a id="a-7L"></a>若闭者。<a id="a-7M"></a>安掸成闭若不安关掸。<a id="a-7N"></a>直闭着户刺者。<a id="a-7O"></a>亦成闭。<a id="a-7P"></a>头余少许不至。<a id="a-7Q"></a>亦成闭极小不容人头入。<a id="a-7R"></a>如是亦善。<a id="a-7S"></a>若多有人在外。<a id="a-7T"></a>比丘沙弥长老。<a id="a-7U"></a>汝可看。<a id="a-7V"></a>作是言已入定无罪。<a id="a-7W"></a>或于外经行执作。<a id="a-7X"></a>此比丘应得看户作是念已眠无罪。<a id="a-7Y"></a>于鸠沦陀者。<a id="a-7Z"></a>广说也。<a id="a-7a"></a>向优婆塞语看户亦善。<a id="a-7b"></a>而不得向比丘尼及女人。<a id="a-7c"></a>若户扇臼纵容破或无。<a id="a-7d"></a>或于户前执作妨不得闭。<a id="a-7e"></a>作是念已眠无罪。<a id="a-7f"></a>若无户扇者无罪。<a id="a-7g"></a>若门屋应举梯入定无罪。<a id="a-7h"></a>若不举梯闭下户而眠无罪。<a id="a-7i"></a>若于房中眠应闭户。<a id="a-7j"></a>若大房后有小房闭大户小房眠无罪。<a id="a-7k"></a>若后小房眠闭后户。<a id="a-7l"></a>不闭大房户无罪。<a id="a-7m"></a>若一房有二户。<a id="a-7n"></a>悉闭然后眠无罪。<a id="a-7o"></a>若三重阁屋。<a id="a-7p"></a>下重上座住。<a id="a-7q"></a>中及上重比丘眠。<a id="a-7r"></a>而作是念。<a id="a-7s"></a>上座已在下重我眠无罪。<a id="a-7t"></a>若有守门人而语汝看户。<a id="a-7u"></a>作是言已眠无罪。<a id="a-7v"></a>若无上座及守门人。<a id="a-7w"></a>而向诸比丘沙弥及白衣语已眠无罪。<a id="a-7x"></a>若二人乞食前还者作是念。<a id="a-7y"></a>后还应闭户。<a id="a-7z"></a>法师曰。<a id="a-80"></a>有户扇臼纵容者。<a id="a-81"></a>不闭得罪。<a id="a-82"></a>余者无罪。<a id="a-83"></a>虽有臼纵容。<a id="a-84"></a>屋无覆不闭无罪。<a id="a-85"></a>若夜半眠开户无罪。<a id="a-86"></a>至晓起者无罪。<a id="a-87"></a>已起更眠得罪。<a id="a-88"></a>若比丘眠时作念。<a id="a-89"></a>我至晓当起亦得罪。<a id="a-8A"></a>有比丘远涉道路。<a id="a-8B"></a>或夜半得眠。<a id="a-8C"></a>足犹在地而眠。<a id="a-8D"></a>熟不觉则无罪。<a id="a-8E"></a>若举足上床眠不觉有罪。<a id="a-8F"></a>若比丘坐睡不闭户无罪。<a id="a-8G"></a>若房中经行睡熟。<a id="a-8H"></a>于地眠不闭。<a id="a-8I"></a>户无罪。<a id="a-8J"></a>若觉已睡眠得罪。<a id="a-8K"></a>有夜叉捉比丘强伏令眠亦得罪。<a id="a-8L"></a>于鸠沦陀广说。<a id="a-8M"></a>非本心者无罪。<a id="a-8N"></a>法师曰。<a id="a-8O"></a>大德波头摩言。<a id="a-8P"></a>觉不觉悉得罪。<a id="a-8Q"></a>婆[少/兔]迦车迦比丘言。<a id="a-8R"></a>不是优波离逆取佛意判定无罪。<a id="a-8S"></a>判已后复问佛。<a id="a-8T"></a>佛叹言。<a id="a-8U"></a>善哉。<a id="a-8V"></a>法师曰。<a id="a-8W"></a>次第文句易可知解。<a id="a-8X"></a>离车童子者。<a id="a-8Y"></a>离车是其种姓也。<a id="a-8Z"></a>因姓而立名。<a id="a-8a"></a>此诸童子淫色。<a id="a-8b"></a>捉比丘令行淫。<a id="a-8c"></a>因此行非法故。<a id="a-8d"></a>败坏门户。<a id="a-8e"></a>老出家往看故二。<a id="a-8f"></a>此比丘晚暮出家。<a id="a-8g"></a>为哀愍故往。<a id="a-8h"></a>此故二向老比丘言。<a id="a-8i"></a>大德。<a id="a-8j"></a>儿子极多无人养育。<a id="a-8k"></a>大德可还俗。<a id="a-8l"></a>老比丘不答。<a id="a-8m"></a>故二知老比丘不还俗。<a id="a-8n"></a>即荡倒地。<a id="a-8o"></a>老比丘羸弱无力。<a id="a-8p"></a>摆拨不能得脱。<a id="a-8q"></a>故二即就上行淫。<a id="a-8r"></a>适其意而下。<a id="a-8s"></a>此比丘是阿那含人。<a id="a-8t"></a>断三界结。<a id="a-8u"></a>是故不受乐。<a id="a-8v"></a>鹿子句易可解耳。<a id="a-8w"></a>一切善见。<a id="a-8x"></a>初波罗夷品广说竟。</p>
  <p id="a8y">善见一切相　　律本无覆藏</p>
  <p id="a8z">初中后亦善　　是名一切善</p>
  <p id="a90">如来化众生　　毗尼最为上</p>
  <p id="a91">为怜愍众生　　故说毗尼藏</p>
  <p id="a92">第二无二佛所说　　退堕不如波罗夷</p>
  <p id="a93">广说今至令人知　　离先初说成不杂</p>
  <p id="a94">尔时佛住王舍城耆阇崛山中。<a id="a-95"></a>王舍城者国名也。<a id="a-96"></a>问曰。<a id="a-97"></a>以何因故。<a id="a-98"></a>名为王舍。<a id="a-99"></a>答曰。<a id="a-9A"></a>初劫慢他多王瞿贫陀王。<a id="a-9B"></a>如是圣王为初。<a id="a-9C"></a>于此地立舍宅。<a id="a-9D"></a>故名王舍。<a id="a-9E"></a>又有别解。<a id="a-9F"></a>此国若佛出世时。<a id="a-9G"></a>及转轮圣王。<a id="a-9H"></a>此地立成国土。<a id="a-9I"></a>若无圣人出世者。<a id="a-9J"></a>此地夜叉为主。<a id="a-9K"></a>此是现行来处。<a id="a-9L"></a>又言耆阇崛山中。<a id="a-9M"></a>此是现如来住处。<a id="a-9N"></a>耆阇者鹫鸟。<a id="a-9O"></a>崛者顶也。<a id="a-9P"></a>耆阇鸟食竟还就山顶迻。<a id="a-9Q"></a>是故名之耆阇崛山。<a id="a-9R"></a>又有法师解。<a id="a-9S"></a>山顶石形如似鹫鸟。<a id="a-9T"></a>是故名耆阇崛山。<a id="a-9U"></a>众者。<a id="a-9V"></a>如律文说。<a id="a-9W"></a>三人名众。<a id="a-9X"></a>从此以上名为僧。<a id="a-9Y"></a>若以修多罗文句。<a id="a-9Z"></a>三名为众。<a id="a-9a"></a>今用修多罗文句。<a id="a-9b"></a>知识者。<a id="a-9c"></a>不堪亲友住处相知。<a id="a-9d"></a>名为知识。<a id="a-9e"></a>耆旧者。<a id="a-9f"></a>亲厚知识同衣食也。<a id="a-9g"></a>伊私耆梨山边者。<a id="a-9h"></a>问曰。<a id="a-9i"></a>何谓为伊私耆梨。<a id="a-9j"></a>答曰。<a id="a-9k"></a>伊私者出家人。<a id="a-9l"></a>耆梨吞也。<a id="a-9m"></a>所以尔者。<a id="a-9n"></a>时有五百辟支佛。<a id="a-9o"></a>往至迦私俱娑罗国。<a id="a-9p"></a>到已乞食。<a id="a-9q"></a>得已还入此山。<a id="a-9r"></a>集众入定。<a id="a-9s"></a>是时人民见辟支佛入山边。<a id="a-9t"></a>而不见出。<a id="a-9u"></a>时人作是言。<a id="a-9v"></a>此山恒吞出家人。<a id="a-9w"></a>从此以后。<a id="a-9x"></a>号为伊私耆梨山。<a id="a-9y"></a>于山边作诸草屋者。<a id="a-9z"></a>悉用草。<a id="a-A0"></a>入夏坐有五百比丘。<a id="a-A1"></a>各各自作草屋。<a id="a-A2"></a>多罗叶为初。<a id="a-A3"></a>何以故。<a id="a-A4"></a>为如来已制戒故。<a id="a-A5"></a>佛告诸比丘。<a id="a-A6"></a>若欲入夏坐者。<a id="a-A7"></a>先修治房舍。<a id="a-A8"></a>若无房舍者。<a id="a-A9"></a>得突吉罗。<a id="a-AA"></a>是故夏坐。<a id="a-AB"></a>得现房舍者善。<a id="a-AC"></a>若无应倩人作。<a id="a-AD"></a>不得无房舍而夏坐。<a id="a-AE"></a>何以故。<a id="a-AF"></a>过去诸佛皆受房舍。<a id="a-AG"></a>诸比丘作房舍已。<a id="a-AH"></a>三月入夏坐。<a id="a-AI"></a>于三学中日夜勤学。<a id="a-AJ"></a>是故大德檀尼迦。<a id="a-AK"></a>第二波罗夷为初。<a id="a-AL"></a>檀尼迦者名也。<a id="a-AM"></a>陶家者。<a id="a-AN"></a>此作瓦器业也。<a id="a-AO"></a>檀尼迦比丘在闲静处作一草屋。<a id="a-AP"></a>夏坐已竟者。<a id="a-AQ"></a>已大自恣黑月初。<a id="a-AR"></a>坼坏草屋者。<a id="a-AS"></a>悉以次第坼解。<a id="a-AT"></a>不令有损。<a id="a-AU"></a>缚束悬着树枝不散。<a id="a-AV"></a>何以故。<a id="a-AW"></a>若有更乐住者。<a id="a-AX"></a>以此现草而作屋。<a id="a-AY"></a>临去时作是言。<a id="a-AZ"></a>若有寺用及余比丘作屋者。<a id="a-Aa"></a>随须而取。<a id="a-Ab"></a>何以故作此言。<a id="a-Ac"></a>正为阿兰若比丘作屋草木难得故。<a id="a-Ad"></a>是以缚束若举置。<a id="a-Ae"></a>若阿兰若比丘住竟去者。<a id="a-Af"></a>亦更坏取缚束悬举。<a id="a-Ag"></a>勿使虫蛀。<a id="a-Ah"></a>与当来同学用故。<a id="a-Ai"></a>诸比丘行法作已而去。<a id="a-Aj"></a>游行诸国随所乐。<a id="a-Ak"></a>长老檀尼迦陶师子。<a id="a-Al"></a>即于此住。<a id="a-Am"></a>乃至三过者。<a id="a-An"></a>取柴人谓言空屋坼破将去。<a id="a-Ao"></a>自有技艺。<a id="a-Ap"></a>于陶家所作无所不备。<a id="a-Aq"></a>檀尼迦比丘和泥作屋。<a id="a-Ar"></a>窗牖户扇悉是泥作。<a id="a-As"></a>唯户扇是木。<a id="a-At"></a>取柴薪牛屎及草。<a id="a-Au"></a>以赤土汁涂外。<a id="a-Av"></a>烧之熟已。<a id="a-Aw"></a>色赤如火。<a id="a-Ax"></a>打之鸣唤。<a id="a-Ay"></a>状如铃声。<a id="a-Az"></a>风吹窗牖。<a id="a-B0"></a>犹如乐音。<a id="a-B1"></a>佛问诸比丘。<a id="a-B2"></a>此是何等赤色。<a id="a-B3"></a>佛知而故问。<a id="a-B4"></a>何以故问。<a id="a-B5"></a>为制戒因缘故。<a id="a-B6"></a>答世尊者。<a id="a-B7"></a>诸比丘向世尊言。<a id="a-B8"></a>此是檀尼迦陶师子屋。<a id="a-B9"></a>色赤如火。<a id="a-BA"></a>以无数方便呵责此比丘。<a id="a-BB"></a>云何痴人。<a id="a-BC"></a>于众生中无慈悲。<a id="a-BD"></a>而残害众生。<a id="a-BE"></a>无慈者。<a id="a-BF"></a>悲之前护义也。<a id="a-BG"></a>悲者。<a id="a-BH"></a>因彼苦故而心动。<a id="a-BI"></a>是名悲。<a id="a-BJ"></a>不残害者。<a id="a-BK"></a>不毁伤众生命。<a id="a-BL"></a>因痴故。<a id="a-BM"></a>掘土蹋泥取火。<a id="a-BN"></a>烧多诸众生。<a id="a-BO"></a>因此死故。<a id="a-BP"></a>是故律本说。<a id="a-BQ"></a>汝痴人者。<a id="a-BR"></a>当来众生而作是言。<a id="a-BS"></a>佛在世时比丘。<a id="a-BT"></a>已作如是残害众生。<a id="a-BU"></a>要当无罪。<a id="a-BV"></a>勿令众生生如是心。<a id="a-BW"></a>如来呵责檀尼迦已。<a id="a-BX"></a>佛告诸比丘。<a id="a-BY"></a>从今以后不得纯泥作屋。<a id="a-BZ"></a>若有作者得突吉罗罪。<a id="a-Ba"></a>因此瓦屋便成结戒。<a id="a-Bb"></a>檀尼迦比丘若初不犯罪。<a id="a-Bc"></a>余者有过佛语作。<a id="a-Bd"></a>得突吉罗罪。<a id="a-Be"></a>若住者亦得突吉罗罪。<a id="a-Bf"></a>若以茅和泥者善。<a id="a-Bg"></a>纯泥作屋得罪。<a id="a-Bh"></a>诸比丘答言。<a id="a-Bi"></a>善哉。<a id="a-Bj"></a>汝等可打破此屋者。<a id="a-Bk"></a>诸比丘受佛语已。<a id="a-Bl"></a>即往至屋所。<a id="a-Bm"></a>以木石打破坏之。<a id="a-Bn"></a>于是长老檀尼迦比丘为初说。<a id="a-Bo"></a>法师曰。<a id="a-Bp"></a>我今次第分别说之。<a id="a-Bq"></a>是时檀尼迦。<a id="a-Br"></a>于屋一边白日入定。<a id="a-Bs"></a>闻诸比丘打破瓦屋声。<a id="a-Bt"></a>即问言。<a id="a-Bu"></a>咄咄汝等。<a id="a-Bv"></a>何以打破我屋。<a id="a-Bw"></a>诸比丘答言。<a id="a-Bx"></a>世尊使令打破。<a id="a-By"></a>檀尼迦闻已即受教敕。<a id="a-Bz"></a>若佛使破者善。<a id="a-C0"></a>法师曰。<a id="a-C1"></a>檀尼迦比丘作屋。<a id="a-C2"></a>自用物作屋。<a id="a-C3"></a>成佛何故而打破。<a id="a-C4"></a>答曰。<a id="a-C5"></a>所以破者。<a id="a-C6"></a>此屋不净故。<a id="a-C7"></a>是外道法用。<a id="a-C8"></a>复有余义。<a id="a-C9"></a>无慈悲众生作此瓦屋。<a id="a-CA"></a>若比丘多闻知律者。<a id="a-CB"></a>见余比丘所用不得法。<a id="a-CC"></a>即取打破无罪。<a id="a-CD"></a>物主不得作是言。<a id="a-CE"></a>大德已破我物。<a id="a-CF"></a>应还我物直。<a id="a-CG"></a>若有比丘。<a id="a-CH"></a>以多罗叶作伞。<a id="a-CI"></a>内外俱五种色。<a id="a-CJ"></a>以綖贯连极令精好。<a id="a-CK"></a>此伞不善。<a id="a-CL"></a>若赤若黄二色。<a id="a-CM"></a>以綖贯连内外具等。<a id="a-CN"></a>此伞伞柄以糸缠。<a id="a-CO"></a>不以为华。<a id="a-CP"></a>贪取坚牢此善。<a id="a-CQ"></a>若刻镂作禽兽种种形状者。<a id="a-CR"></a>此不善。<a id="a-CS"></a>有若作半月形不得作罂铫形及竹节。<a id="a-CT"></a>如此不善。<a id="a-CU"></a>听刻柄作镮以绳缚。<a id="a-CV"></a>坚牢故善。<a id="a-CW"></a>若作袈裟法者。<a id="a-CX"></a>不得缝作蜈蚣脚。<a id="a-CY"></a>若作袈裟。<a id="a-CZ"></a>不得绣作文章。<a id="a-Ca"></a>不得作锁形缝。<a id="a-Cb"></a>可却刺缝。<a id="a-Cc"></a>若安钩纽。<a id="a-Cd"></a>纽绳得作四帘。<a id="a-Ce"></a>不得十六帘。<a id="a-Cf"></a>作钩者。<a id="a-Cg"></a>不得槌及伽耶形。<a id="a-Ch"></a>不得作蟹眼形。<a id="a-Ci"></a>袈裟角法作。<a id="a-Cj"></a>可安纽绳。<a id="a-Ck"></a>勿令粗现。<a id="a-Cl"></a>不得用米糊汁渍袈裟。<a id="a-Cm"></a>若初作者。<a id="a-Cn"></a>得用为却尘土故。<a id="a-Co"></a>若染时不得与香汁木胶油及已染袈裟。<a id="a-Cp"></a>不得以蠡及摩尼珠种种物摩使光泽。<a id="a-Cq"></a>若染不得以脚蹋。<a id="a-Cr"></a>染时不得用手摩及以袈裟打盆里。<a id="a-Cs"></a>不得手拳打。<a id="a-Ct"></a>可以掌徐徐拍。<a id="a-Cu"></a>若以绳安袈裟角。<a id="a-Cv"></a>拟悬晒者。<a id="a-Cw"></a>染竟截除。<a id="a-Cx"></a>律本所说。<a id="a-Cy"></a>佛告诸比丘。<a id="a-Cz"></a>我听用袈裟角绳。<a id="a-D0"></a>法师曰。<a id="a-D1"></a>何但角缘边亦善。<a id="a-D2"></a>为浣染故。<a id="a-D3"></a>若取此为精不善。<a id="a-D4"></a>但割截而用。<a id="a-D5"></a>若钵法及半钵法。<a id="a-D6"></a>不得内外刻镂。<a id="a-D7"></a>若先有可去令漫。<a id="a-D8"></a>若熏钵不得作摩尼色。<a id="a-D9"></a>可作如油色。<a id="a-DA"></a>钵曼陀不得刻镂。<a id="a-DB"></a>可得作牙齿者善。<a id="a-DC"></a>若水法者。<a id="a-DD"></a>伞下口及腹。<a id="a-DE"></a>不得刻作异形。<a id="a-DF"></a>伞及下口。<a id="a-DG"></a>可刻作系缚处善。<a id="a-DH"></a>若腰绳法者。<a id="a-DI"></a>织作或一道二道。<a id="a-DJ"></a>复合者得用鱼口。<a id="a-DK"></a>不得如蟹眼及两头安缕。<a id="a-DL"></a>又如频伽及摩竭鱼口。<a id="a-DM"></a>不得作鼍头种种精好织作文华。<a id="a-DN"></a>唯除鱼骨及珂树罗花或缦织头。<a id="a-DO"></a>不得留多缕耳。<a id="a-DP"></a>若极多可四缕。<a id="a-DQ"></a>若用完绳者。<a id="a-DR"></a>止一缚及宛转。<a id="a-DS"></a>若有完绳两三股缠相着善。<a id="a-DT"></a>不得作八相绳。<a id="a-DU"></a>绳头听安二结。<a id="a-DV"></a>如瓶形。<a id="a-DW"></a>若作药筒法者。<a id="a-DX"></a>不得刻作男女及四足二足众生倒巨华及榛牛屎形。<a id="a-DY"></a>如是形不应作。<a id="a-DZ"></a>若得如是筒。<a id="a-Da"></a>磨削去善。<a id="a-Db"></a>若用綖缠。<a id="a-Dc"></a>拟坚牢故得用。<a id="a-Dd"></a>或圆或方或八帘十六廉者。<a id="a-De"></a>若筒底及口盖。<a id="a-Df"></a>得作两三镮。<a id="a-Dg"></a>拟缚故。<a id="a-Dh"></a>药杵法者。<a id="a-Di"></a>不得作好色。<a id="a-Dj"></a>囊者亦尔。<a id="a-Dk"></a>户钥法者。<a id="a-Dl"></a>及囊不得作好色。<a id="a-Dm"></a>可纯一色善。<a id="a-Dn"></a>不得刻镂作禽兽形。<a id="a-Do"></a>刀子法者。<a id="a-Dp"></a>不得刻镂作禽兽形模。<a id="a-Dq"></a>听安口带。<a id="a-Dr"></a>剔爪凿法者。<a id="a-Ds"></a>中央如钻形。<a id="a-Dt"></a>火钻朽法及承掌。<a id="a-Du"></a>悉不得作华种种刻镂。<a id="a-Dv"></a>惟除镮。<a id="a-Dw"></a>作针法者。<a id="a-Dx"></a>先安鉆。<a id="a-Dy"></a>钳竟然后炉。<a id="a-Dz"></a>勿使落失。<a id="a-E0"></a>亦不得作刻镂种种形状。<a id="a-E1"></a>截杨枝[金*斧]。<a id="a-E2"></a>不得刻镂。<a id="a-E3"></a>纯铁作。<a id="a-E4"></a>斧柯法者。<a id="a-E5"></a>得作四廉及八廉。<a id="a-E6"></a>锡杖法者。<a id="a-E7"></a>不得作好色枝。<a id="a-E8"></a>纯得作三四镮缠。<a id="a-E9"></a>以坚牢故。<a id="a-EA"></a>头圆形。<a id="a-EB"></a>油筒法者。<a id="a-EC"></a>用角竹胡芦贞木。<a id="a-ED"></a>不得作男女形状作状、<a id="a-EE"></a>隐囊、<a id="a-EF"></a>覆地．脚巾．经行．机囊．扫帚．粪箕．染盆．漉水器．磨脚．瓦石澡洗．板钵支．三杖钵支．钵盖．多罗叶．扇。<a id="a-EG"></a>如是诸物。<a id="a-EH"></a>得作倒巨刻镂诸变。<a id="a-EI"></a>房及房户扇窗牖。<a id="a-EJ"></a>得用七宝作。<a id="a-EK"></a>水精亦得。<a id="a-EL"></a>一切房中施案。<a id="a-EM"></a>无所禁阂。<a id="a-EN"></a>唯除难房。<a id="a-EO"></a>问曰。<a id="a-EP"></a>何谓为难房。<a id="a-EQ"></a>答曰。<a id="a-ER"></a>有势力王。<a id="a-ES"></a>于他戒场立作故。<a id="a-ET"></a>名难房。<a id="a-EU"></a>应向住者言。<a id="a-EV"></a>莫于此作房。<a id="a-EW"></a>若苟执不从。<a id="a-EX"></a>重向言。<a id="a-EY"></a>莫于此作。<a id="a-EZ"></a>我等作布萨自恣时即妨碍。<a id="a-Ea"></a>纵使竖者。<a id="a-Eb"></a>房亦不得安立。<a id="a-Ec"></a>如是故作不止语至三。<a id="a-Ed"></a>犹不应。<a id="a-Ee"></a>若众多比丘有惭愧者。<a id="a-Ef"></a>剔坏此房。<a id="a-Eg"></a>唯置佛殿及菩提树坏已勿用。<a id="a-Eh"></a>次第举置。<a id="a-Ei"></a>遣送与住比丘。<a id="a-Ej"></a>余草使取。<a id="a-Ek"></a>若取者善。<a id="a-El"></a>不取草烂坏。<a id="a-Em"></a>或为恶人所烧。<a id="a-En"></a>坏者无罪。<a id="a-Eo"></a>住比丘不得责草直。<a id="a-Ep"></a>如是已破檀尼迦屋。<a id="a-Eq"></a>檀尼迦复念欲更作。<a id="a-Er"></a>往至守材人者。<a id="a-Es"></a>檀尼迦觅材周遍不得。<a id="a-Et"></a>是故往到城守材人所。<a id="a-Eu"></a>主材者言。<a id="a-Ev"></a>此是王物。<a id="a-Ew"></a>修护国者。<a id="a-Ex"></a>城里有所坏败。<a id="a-Ey"></a>急难防豫。<a id="a-Ez"></a>或为火烧。<a id="a-F0"></a>或敌国来攻。<a id="a-F1"></a>或应拟以作诸战具。<a id="a-F2"></a>种种资用修储。<a id="a-F3"></a>是故藏举此材。<a id="a-F4"></a>段段余者。<a id="a-F5"></a>檀尼迦自用。<a id="a-F6"></a>便斫断段段恣意用。<a id="a-F7"></a>或头或尾。<a id="a-F8"></a>婆娑迦罗者。<a id="a-F9"></a>是婆罗门名也。<a id="a-FA"></a>摩竭国臣者。<a id="a-FB"></a>于国统领国事财富无量。<a id="a-FC"></a>经历者。<a id="a-FD"></a>此大臣从国出按行城中诸材木。<a id="a-FE"></a>婆那者。<a id="a-FF"></a>是大臣豪贵。<a id="a-FG"></a>唤小者。<a id="a-FH"></a>为婆那。<a id="a-FI"></a>令人缚者。<a id="a-FJ"></a>此婆罗门往白王。<a id="a-FK"></a>审实有与檀尼迦材不。<a id="a-FL"></a>将至王所。<a id="a-FM"></a>王答不与。<a id="a-FN"></a>是故大臣而缚。<a id="a-FO"></a>是时檀尼迦。<a id="a-FP"></a>见守材人已被缚。<a id="a-FQ"></a>见已生狐疑心。<a id="a-FR"></a>彼人当为我取材故。<a id="a-FS"></a>而被王缚。<a id="a-FT"></a>我当自往救其令脱。<a id="a-FU"></a>是以日夜参承。<a id="a-FV"></a>何以故。<a id="a-FW"></a>守材人遣信。<a id="a-FX"></a>至檀尼迦所。<a id="a-FY"></a>大德及未杀我。<a id="a-FZ"></a>愿速来分解。<a id="a-Fa"></a>若杀已方来。<a id="a-Fb"></a>于我无益。<a id="a-Fc"></a>初拜为王。<a id="a-Fd"></a>而作是言。<a id="a-Fe"></a>若沙门婆罗门。<a id="a-Ff"></a>草木及水随意取用。<a id="a-Fg"></a>此是王自语。<a id="a-Fh"></a>王忆识不。<a id="a-Fi"></a>尔时王初登位打鼓宣令。<a id="a-Fj"></a>若沙门婆罗门草木及水随意取用。<a id="a-Fk"></a>是故我取王材。<a id="a-Fl"></a>王答。<a id="a-Fm"></a>我先语为诸沙门婆罗门有惭愧语。<a id="a-Fn"></a>不为如汝无惭愧者。<a id="a-Fo"></a>如此语者。<a id="a-Fp"></a>令取阿兰若处无主物。<a id="a-Fq"></a>不说有主物。<a id="a-Fr"></a>为毛得脱者。<a id="a-Fs"></a>所以出家着袈裟如毛也。<a id="a-Ft"></a>何以故。<a id="a-Fu"></a>譬如世有智慧人。<a id="a-Fv"></a>欲多啖羊肉。<a id="a-Fw"></a>无方从得。<a id="a-Fx"></a>而作方便买取。<a id="a-Fy"></a>好大有毛羊系门外。<a id="a-Fz"></a>而题羊头令杀之。<a id="a-G0"></a>众人见已。<a id="a-G1"></a>贪其毛故。<a id="a-G2"></a>而倍易之。<a id="a-G3"></a>羊遂得活。<a id="a-G4"></a>檀尼迦比丘亦复如是。<a id="a-G5"></a>有袈裟故。<a id="a-G6"></a>得脱罪也。<a id="a-G7"></a>诸人呵责于王前。<a id="a-G8"></a>呵责檀尼迦比丘。<a id="a-G9"></a>呵责者。<a id="a-GA"></a>言汝非沙门。<a id="a-GB"></a>恶眼视之。<a id="a-GC"></a>说其所作赞叹。<a id="a-GD"></a>令人知非沙门法。<a id="a-GE"></a>非释种子。<a id="a-GF"></a>作梵行者无上行也。<a id="a-GG"></a>四句已下。<a id="a-GH"></a>有一旧臣。<a id="a-GI"></a>知王旧法出家为道。<a id="a-GJ"></a>于是世尊。<a id="a-GK"></a>即问旧臣比丘。<a id="a-GL"></a>法师问曰。<a id="a-GM"></a>佛是一切智。<a id="a-GN"></a>过去未来诸佛结戒。<a id="a-GO"></a>罪相轻重世尊悉知。<a id="a-GP"></a>何以故。<a id="a-GQ"></a>方问旧臣比丘。<a id="a-GR"></a>所以佛问旧臣比丘者。<a id="a-GS"></a>若不与旧臣比丘共论已一钱结波罗夷罪。<a id="a-GT"></a>为世人讥嫌。<a id="a-GU"></a>比丘持戒功德无量。<a id="a-GV"></a>犹如虚空。<a id="a-GW"></a>亦如大地。<a id="a-GX"></a>不可度量。<a id="a-GY"></a>云何佛已一钱故。<a id="a-GZ"></a>而结重罪也。<a id="a-Ga"></a>佛以智慧筹量。<a id="a-Gb"></a>令禁戒久住。<a id="a-Gc"></a>令人信受。<a id="a-Gd"></a>是故宜与旧臣筹量。<a id="a-Ge"></a>白衣法者。<a id="a-Gf"></a>若偷一分。<a id="a-Gg"></a>若杀若缚若摈出。<a id="a-Gh"></a>佛云何不毁出家。<a id="a-Gi"></a>出家人乃至草叶不得取。<a id="a-Gj"></a>所以佛用智慧筹量。<a id="a-Gk"></a>而制禁戒。<a id="a-Gl"></a>不生讥嫌。<a id="a-Gm"></a>是故佛与旧臣比丘。<a id="a-Gn"></a>依因世法而结禁戒。<a id="a-Go"></a>观众者。<a id="a-Gp"></a>见旧臣比丘去佛不远。<a id="a-Gq"></a>而问此比丘。<a id="a-Gr"></a>瓶沙王法。<a id="a-Gs"></a>盗至几直而缚摈杀。<a id="a-Gt"></a>摩竭国者。<a id="a-Gu"></a>国名也。<a id="a-Gv"></a>斯尼喻者。<a id="a-Gw"></a>人象车马悉具。<a id="a-Gx"></a>谓名斯尼喻也。<a id="a-Gy"></a>瓶沙者。<a id="a-Gz"></a>王名。<a id="a-H0"></a>摈者。<a id="a-H1"></a>徙置余国。<a id="a-H2"></a>法师曰。<a id="a-H3"></a>次句易解。<a id="a-H4"></a>五摩娑迦一分者。<a id="a-H5"></a>尔时王舍城二十摩娑迦。<a id="a-H6"></a>成一迦利沙槃分。<a id="a-H7"></a>迦利沙槃为四分。<a id="a-H8"></a>一分是五摩裟迦。<a id="a-H9"></a>汝等自当知。<a id="a-HA"></a>此迦利沙槃者。<a id="a-HB"></a>乃是古时法。<a id="a-HC"></a>迦利沙槃非今时。<a id="a-HD"></a>留陀罗王为初。<a id="a-HE"></a>迦利沙槃。<a id="a-HF"></a>过去诸佛亦以一分结波罗夷。<a id="a-HG"></a>当来诸佛亦以一分结波罗夷。<a id="a-HH"></a>一切诸佛波罗夷罪无异结。<a id="a-HI"></a>四波罗夷不增不减。<a id="a-HJ"></a>是故佛呵责檀尼迦比丘。<a id="a-HK"></a>以一分故。<a id="a-HL"></a>结第二波罗夷。<a id="a-HM"></a>如律本所说。<a id="a-HN"></a>不与取名盗为初。<a id="a-HO"></a>以断根本故。<a id="a-HP"></a>结第二波罗夷竟。<a id="a-HQ"></a>次随结浣濯。<a id="a-HR"></a>更起已说根本。<a id="a-HS"></a>如是佛为诸比丘已结戒竟。<a id="a-HT"></a>此第二随结。<a id="a-HU"></a>亦如前结无异。<a id="a-HV"></a>汝等自当知。<a id="a-HW"></a>若今重说文句成烦。<a id="a-HX"></a>若难者至当解说。<a id="a-HY"></a>至浣濯处者。<a id="a-HZ"></a>浣白氎已曝晒此处故。<a id="a-Ha"></a>名浣濯处。<a id="a-Hb"></a>浣濯衣人者。<a id="a-Hc"></a>是浣濯人白[疊*毛]。<a id="a-Hd"></a>诸浣濯人晡时。<a id="a-He"></a>缚束白[疊*毛]欲还入城。<a id="a-Hf"></a>匆匆乱闹不见。<a id="a-Hg"></a>是时六群比丘因闹故。<a id="a-Hh"></a>以盗心取一束。<a id="a-Hi"></a>聚落者。<a id="a-Hj"></a>或聚落或阿兰若处。<a id="a-Hk"></a>律中已说。<a id="a-Hl"></a>我今更分别演说。<a id="a-Hm"></a>聚落者。<a id="a-Hn"></a>一家一屋如摩罗村。<a id="a-Ho"></a>此是一屋亦名聚落。<a id="a-Hp"></a>以此汝自当知。<a id="a-Hq"></a>无人者。<a id="a-Hr"></a>夜叉所住处。<a id="a-Hs"></a>或人暂避因缘后更还住。<a id="a-Ht"></a>有篱者。<a id="a-Hu"></a>塼为初。<a id="a-Hv"></a>乃至下以草木作。<a id="a-Hw"></a>依[牛*秦]牛住者。<a id="a-Hx"></a>随牛处处住。<a id="a-Hy"></a>或一屋或二三屋。<a id="a-Hz"></a>亦名聚落。<a id="a-I0"></a>估客住者。<a id="a-I1"></a>步担估客车行估客。<a id="a-I2"></a>亦名聚落。<a id="a-I3"></a>城邑及村。<a id="a-I4"></a>亦名聚落。<a id="a-I5"></a>聚落界者。<a id="a-I6"></a>为欲明阿兰若界。<a id="a-I7"></a>门闑住者。<a id="a-I8"></a>若聚落如阿[少/兔]罗陀国有二门闑。<a id="a-I9"></a>于内门闑以外悉是阿兰若处。<a id="a-IA"></a>若无门闑可当门闑处。<a id="a-IB"></a>亦名为门闑。<a id="a-IC"></a>此是阿毗昙阿兰若法。<a id="a-ID"></a>中人者。<a id="a-IE"></a>不健不羸。<a id="a-IF"></a>掷石者。<a id="a-IG"></a>尽力掷也。<a id="a-IH"></a>至石所落处。<a id="a-II"></a>不取石势转处。<a id="a-IJ"></a>若聚落无篱者。<a id="a-IK"></a>住屋檐水所落处掷石也。<a id="a-IL"></a>又法师解。<a id="a-IM"></a>老妪在户里。<a id="a-IN"></a>掷粪箕及舂杵所及处立。<a id="a-IO"></a>在此掷石所及处。<a id="a-IP"></a>又法师解。<a id="a-IQ"></a>若屋无篱。<a id="a-IR"></a>于屋两头作栏。<a id="a-IS"></a>当栏中央。<a id="a-IT"></a>掷石所及处以还。<a id="a-IU"></a>是名屋界。<a id="a-IV"></a>问曰。<a id="a-IW"></a>若本聚落广大。<a id="a-IX"></a>今则狭小。<a id="a-IY"></a>齐何以为界。<a id="a-IZ"></a>答曰。<a id="a-Ia"></a>取有人住屋漏所落处。<a id="a-Ib"></a>中人掷石所及处以还。<a id="a-Ic"></a>是聚落界。<a id="a-Id"></a>阿兰若界者。<a id="a-Ie"></a>从门闑以外五百弓。<a id="a-If"></a>名为下品阿兰若。<a id="a-Ig"></a>法师曰。<a id="a-Ih"></a>此义我已分别说竟。<a id="a-Ii"></a>屋界聚落聚落界。<a id="a-Ij"></a>为断恶比丘故。<a id="a-Ik"></a>说此五种。<a id="a-Il"></a>于此五处有主物。<a id="a-Im"></a>盗心取一分。<a id="a-In"></a>波罗夷。<a id="a-Io"></a>不与取者。<a id="a-Ip"></a>他物若衣若食。<a id="a-Iq"></a>他不以身口与。<a id="a-Ir"></a>而自取一分。<a id="a-Is"></a>或从手取。<a id="a-It"></a>或从处取。<a id="a-Iu"></a>不舍者。<a id="a-Iv"></a>主心不舍。<a id="a-Iw"></a>若空地亦名不舍。<a id="a-Ix"></a>取此物者。<a id="a-Iy"></a>是名盗也。<a id="a-Iz"></a>盗者。<a id="a-J0"></a>是诸罪也。<a id="a-J1"></a>法师曰。<a id="a-J2"></a>我以法中不取文字。<a id="a-J3"></a>但取其义。<a id="a-J4"></a>言盗者。<a id="a-J5"></a>夺将举断步离本处相要。<a id="a-J6"></a>问曰。<a id="a-J7"></a>何谓为夺。<a id="a-J8"></a>若比丘夺人园林。<a id="a-J9"></a>共诤时得突吉罗。<a id="a-JA"></a>令园主狐疑。<a id="a-JB"></a>得偷兰遮罪。<a id="a-JC"></a>若园主作决定失心。<a id="a-JD"></a>比丘得波罗夷罪。<a id="a-JE"></a>问曰。<a id="a-JF"></a>何谓为将。<a id="a-JG"></a>若比丘将人物以头戴之。<a id="a-JH"></a>以偷心摩触。<a id="a-JI"></a>得突吉罗。<a id="a-JJ"></a>若以手摇动。<a id="a-JK"></a>得偷兰遮罪。<a id="a-JL"></a>若下置肩上。<a id="a-JM"></a>得波罗夷罪。<a id="a-JN"></a>问曰。<a id="a-JO"></a>何谓为举。<a id="a-JP"></a>答曰。<a id="a-JQ"></a>若比丘受人寄物举置藏。<a id="a-JR"></a>其主还就比丘取。<a id="a-JS"></a>比丘答言。<a id="a-JT"></a>我不受汝寄。<a id="a-JU"></a>作是言已。<a id="a-JV"></a>得突吉罗罪。<a id="a-JW"></a>令物主狐疑。<a id="a-JX"></a>得偷兰遮罪。<a id="a-JY"></a>物主言。<a id="a-JZ"></a>我不得此物。<a id="a-Ja"></a>比丘得波罗夷。<a id="a-Jb"></a>问曰。<a id="a-Jc"></a>何谓为断步。<a id="a-Jd"></a>答曰。<a id="a-Je"></a>若比丘欲偷物。<a id="a-Jf"></a>及人将物去。<a id="a-Jg"></a>初举一步。<a id="a-Jh"></a>得偷兰遮罪。<a id="a-Ji"></a>第二步得波罗夷罪。<a id="a-Jj"></a>问曰。<a id="a-Jk"></a>何谓离本处。<a id="a-Jl"></a>答曰。<a id="a-Jm"></a>若人举物在地上。<a id="a-Jn"></a>此比丘以盗心摩触。<a id="a-Jo"></a>得突吉罗。<a id="a-Jp"></a>动摇者得偷兰遮。<a id="a-Jq"></a>若离本处。<a id="a-Jr"></a>得波罗夷罪。<a id="a-Js"></a>问曰。<a id="a-Jt"></a>何谓为要。<a id="a-Ju"></a>答曰。<a id="a-Jv"></a>若比丘自要言。<a id="a-Jw"></a>我至某处某处。<a id="a-Jx"></a>我便将此物去。<a id="a-Jy"></a>若至某处取物。<a id="a-Jz"></a>一脚在界内。<a id="a-K0"></a>一脚在界外。<a id="a-K1"></a>偷兰遮。<a id="a-K2"></a>若两脚俱出界外。<a id="a-K3"></a>波罗夷。<a id="a-K4"></a>若关税处。<a id="a-K5"></a>将物过不输税。<a id="a-K6"></a>若过税处一脚在税内偷兰遮。<a id="a-K7"></a>若两脚俱出税外波罗夷。<a id="a-K8"></a>法师曰。<a id="a-K9"></a>此是论杂物也。<a id="a-KA"></a>若以一物论者。<a id="a-KB"></a>若奴有主或畜生。<a id="a-KC"></a>如是为初。<a id="a-KD"></a>若夺若将举。<a id="a-KE"></a>若断步。<a id="a-KF"></a>若离本处。<a id="a-KG"></a>若要处过。<a id="a-KH"></a>此是一种物。<a id="a-KI"></a>以此六句若分别说。<a id="a-KJ"></a>成五五二十五句。<a id="a-KK"></a>汝当应知。<a id="a-KL"></a>如是说第二波罗夷。<a id="a-KM"></a>极为善说。<a id="a-KN"></a>何以故。<a id="a-KO"></a>为难知故。<a id="a-KP"></a>如律本初说。<a id="a-KQ"></a>以五法偷。<a id="a-KR"></a>然后得波罗夷。<a id="a-KS"></a>物以有主为初。<a id="a-KT"></a>是为五种。<a id="a-KU"></a>法师曰。<a id="a-KV"></a>如是说枝叶已。<a id="a-KW"></a>汝当取一事。<a id="a-KX"></a>有五种亦有六种。<a id="a-KY"></a>若尔者不成五五。<a id="a-KZ"></a>答曰。<a id="a-Ka"></a>不然。<a id="a-Kb"></a>何以故。<a id="a-Kc"></a>若处一句取人物有五种。<a id="a-Kd"></a>汝自当知。<a id="a-Ke"></a>诸旧法师说。<a id="a-Kf"></a>此第二波罗夷事相难解。<a id="a-Kg"></a>是故不得不曲碎解释。<a id="a-Kh"></a>是故我今说此二十五句。<a id="a-Ki"></a>汝当善观察。<a id="a-Kj"></a>问曰。<a id="a-Kk"></a>何谓为五。<a id="a-Kl"></a>一者种种物五。<a id="a-Km"></a>二者一种物五。<a id="a-Kn"></a>三者自手五。<a id="a-Ko"></a>四者初方便五。<a id="a-Kp"></a>五者盗取五。<a id="a-Kq"></a>问曰。<a id="a-Kr"></a>种种五及一种五。<a id="a-Ks"></a>此二法亦得夺将举离本处。<a id="a-Kt"></a>此初已说。<a id="a-Ku"></a>汝自当知要处足之。<a id="a-Kv"></a>是名为六也。<a id="a-Kw"></a>要处掷处此法俱等。<a id="a-Kx"></a>是故第三句。<a id="a-Ky"></a>五中亦得种种物五。<a id="a-Kz"></a>一种物五已说。<a id="a-L0"></a>何谓自手五。<a id="a-L1"></a>答曰。<a id="a-L2"></a>自手取有五种。<a id="a-L3"></a>一者自手取。<a id="a-L4"></a>二者教。<a id="a-L5"></a>三者掷。<a id="a-L6"></a>四者能取。<a id="a-L7"></a>五者舍心。<a id="a-L8"></a>问曰。<a id="a-L9"></a>何谓自手取。<a id="a-LA"></a>他物以手自偷取。<a id="a-LB"></a>是名自手。<a id="a-LC"></a>教者。<a id="a-LD"></a>若比丘教他人。<a id="a-LE"></a>汝取某甲物。<a id="a-LF"></a>是名教也。<a id="a-LG"></a>掷者。<a id="a-LH"></a>若住在关税内。<a id="a-LI"></a>而掷出外。<a id="a-LJ"></a>重物者得波罗夷罪。<a id="a-LK"></a>以此句故。<a id="a-LL"></a>与要处俱等。<a id="a-LM"></a>能取者。<a id="a-LN"></a>教人若某甲物汝能取者取。<a id="a-LO"></a>不能得且止。<a id="a-LP"></a>此人即随教而去。<a id="a-LQ"></a>若偷得此物。<a id="a-LR"></a>教者遣去。<a id="a-LS"></a>得波罗夷罪。<a id="a-LT"></a>若去者随时而取。<a id="a-LU"></a>是名能取。<a id="a-LV"></a>舍心者。<a id="a-LW"></a>于物处置心舍。<a id="a-LX"></a>此心是名舍心。<a id="a-LY"></a>何谓初方便五。<a id="a-LZ"></a>一者初方便。<a id="a-La"></a>二者随方便。<a id="a-Lb"></a>三者结方便。<a id="a-Lc"></a>四者要作。<a id="a-Ld"></a>五者记识。<a id="a-Le"></a>教人故。<a id="a-Lf"></a>是初方便。<a id="a-Lg"></a>汝等自当知。<a id="a-Lh"></a>因离本处故。<a id="a-Li"></a>是名随方便。<a id="a-Lj"></a>余三者。<a id="a-Lk"></a>依律本所说。<a id="a-Ll"></a>何谓为盗取五种。<a id="a-Lm"></a>一者盗取。<a id="a-Ln"></a>二者略取。<a id="a-Lo"></a>三者要取。<a id="a-Lp"></a>四者覆藏取。<a id="a-Lq"></a>五者下筹取。<a id="a-Lr"></a>是名为五。<a id="a-Ls"></a>有一比丘。<a id="a-Lt"></a>为众僧分袈裟。<a id="a-Lu"></a>盗心转易他筹而取袈裟。<a id="a-Lv"></a>于转筹处我当自说。<a id="a-Lw"></a>是名盗取五种。<a id="a-Lx"></a>如是五五。<a id="a-Ly"></a>合已成二十五。<a id="a-Lz"></a>汝等自知。<a id="a-M0"></a>于五五中。<a id="a-M1"></a>智慧律师。<a id="a-M2"></a>若诤事起。<a id="a-M3"></a>莫速判此事。<a id="a-M4"></a>先观五处然后判断。<a id="a-M5"></a>如往昔偈言。</p>
  <p id="aM6">若说往昔事　　时宜用为五</p>
  <p id="aM7">于五处观已　　智慧应当知</p>
  <p id="aM8">处者。<a id="a-M9"></a>若我欲取此物。<a id="a-MA"></a>语已已得罪。<a id="a-MB"></a>应观此物有主与无主。<a id="a-MC"></a>应观若有主舍心不舍物。<a id="a-MD"></a>主应自善见。<a id="a-ME"></a>若未舍心者而偷。<a id="a-MF"></a>应且计律罪。<a id="a-MG"></a>若已舍心得波罗夷。<a id="a-MH"></a>更还物主。<a id="a-MI"></a>此是法用。<a id="a-MJ"></a>法师曰。<a id="a-MK"></a>我今出根本。<a id="a-ML"></a>往昔婆帝耶王时。<a id="a-MM"></a>供养大塔。<a id="a-MN"></a>有比丘从南方来。<a id="a-MO"></a>此比丘有七肘黄衣。<a id="a-MP"></a>置在肩上。<a id="a-MQ"></a>此比丘入寺作礼。<a id="a-MR"></a>是时王与大众入寺。<a id="a-MS"></a>驱逐诸人。<a id="a-MT"></a>诸人众多摒叠一边。<a id="a-MU"></a>大众乱闹更相荡突。<a id="a-MV"></a>遂失衣不见而出。<a id="a-MW"></a>比丘作是念。<a id="a-MX"></a>大众乱错如此。<a id="a-MY"></a>我衣失不可得也。<a id="a-MZ"></a>作舍心已。<a id="a-Ma"></a>后有比丘来。<a id="a-Mb"></a>见此衣作盗心取。<a id="a-Mc"></a>取已而生悔心。<a id="a-Md"></a>我非沙门失我戒也。<a id="a-Me"></a>我今还俗往至律师所。<a id="a-Mf"></a>问已然后我知。<a id="a-Mg"></a>是时律师。<a id="a-Mh"></a>名周罗须摩那。<a id="a-Mi"></a>善解律相。<a id="a-Mj"></a>诸律师中最为第一。<a id="a-Mk"></a>犯罪比丘往至律师所。<a id="a-Ml"></a>头顶礼足以事具白。<a id="a-Mm"></a>我今云何得罪与不。<a id="a-Mn"></a>律师知已大众法后比丘取衣。<a id="a-Mo"></a>律师知此比丘罪可救。<a id="a-Mp"></a>向罪比丘言。<a id="a-Mq"></a>汝能得物主来不。<a id="a-Mr"></a>若能得物主。<a id="a-Ms"></a>我当安置汝。<a id="a-Mt"></a>罪比丘答言。<a id="a-Mu"></a>我今云何能得。<a id="a-Mv"></a>律师言。<a id="a-Mw"></a>汝但去处处唤问。<a id="a-Mx"></a>罪比丘入五大寺寻觅不得。<a id="a-My"></a>更还问律师。<a id="a-Mz"></a>律师复言。<a id="a-N0"></a>何方有多众比丘来此。<a id="a-N1"></a>答言。<a id="a-N2"></a>南方来多。<a id="a-N3"></a>汝先取衣度量长大。<a id="a-N4"></a>目色度量竟。<a id="a-N5"></a>汝更去次第寺寺入而问。<a id="a-N6"></a>罪比丘受教已依敕而去。<a id="a-N7"></a>逢见物主。<a id="a-N8"></a>将至律师所。<a id="a-N9"></a>律师即问物主比丘。<a id="a-NA"></a>长老。<a id="a-NB"></a>此是汝衣不。<a id="a-NC"></a>答言是。<a id="a-ND"></a>大德。<a id="a-NE"></a>问何处失。<a id="a-NF"></a>比丘依事答。<a id="a-NG"></a>律师问。<a id="a-NH"></a>汝舍心不。<a id="a-NI"></a>答言。<a id="a-NJ"></a>已作舍心。<a id="a-NK"></a>又问罪比丘。<a id="a-NL"></a>汝何处取。<a id="a-NM"></a>答言。<a id="a-NN"></a>我某时某处取。<a id="a-NO"></a>律师言。<a id="a-NP"></a>若汝无盗心取者便无罪。<a id="a-NQ"></a>汝恶心作取得突吉罗。<a id="a-NR"></a>汝先当忏悔。<a id="a-NS"></a>然后无罪。<a id="a-NT"></a>语物主比丘。<a id="a-NU"></a>汝以舍心。<a id="a-NV"></a>以衣与此比丘。<a id="a-NW"></a>答言善。<a id="a-NX"></a>罪比丘闻律师语已。<a id="a-NY"></a>如人得甘露味。<a id="a-NZ"></a>身心欢喜。<a id="a-Na"></a>法师曰。<a id="a-Nb"></a>如是名为观处。<a id="a-Nc"></a>时者。<a id="a-Nd"></a>取时。<a id="a-Ne"></a>此衣有时轻有时重。<a id="a-Nf"></a>若取轻即以轻时价直得罪。<a id="a-Ng"></a>若重时即以重时价应得罪。<a id="a-Nh"></a>法师曰。<a id="a-Ni"></a>此语难解。<a id="a-Nj"></a>我今取人为证。<a id="a-Nk"></a>于海中间有一比丘。<a id="a-Nl"></a>得椰子槃端正具足。<a id="a-Nm"></a>得已而刻。<a id="a-Nn"></a>刻作如蠡槃无异。<a id="a-No"></a>令人心恋。<a id="a-Np"></a>此比丘常以饮水。<a id="a-Nq"></a>以椰子槃置海中间寺。<a id="a-Nr"></a>比丘往支帝耶山。<a id="a-Ns"></a>是时有一比丘。<a id="a-Nt"></a>往海中间。<a id="a-Nu"></a>到已入寺。<a id="a-Nv"></a>即住寺而见椰壳槃。<a id="a-Nw"></a>以盗心取已。<a id="a-Nx"></a>复往支帝耶山。<a id="a-Ny"></a>到已用槃食粥。<a id="a-Nz"></a>椰子槃主比丘见而问。<a id="a-O0"></a>咄长老。<a id="a-O1"></a>从何处得此椰子槃也。<a id="a-O2"></a>此比丘而答。<a id="a-O3"></a>我从海中间得。<a id="a-O4"></a>物主比丘而言。<a id="a-O5"></a>此非汝物。<a id="a-O6"></a>是我许。<a id="a-O7"></a>汝偷取也。<a id="a-O8"></a>即捉到僧前具判此事。<a id="a-O9"></a>无人能判。<a id="a-OA"></a>复往至大寺。<a id="a-OB"></a>于大寺即鸣鼓。<a id="a-OC"></a>近塔集众已。<a id="a-OD"></a>诸律师共判此事未竟。<a id="a-OE"></a>是时众中有一阿毗昙师比丘。<a id="a-OF"></a>名瞿檀多。<a id="a-OG"></a>极知方便。<a id="a-OH"></a>大德瞿檀多而作是言。<a id="a-OI"></a>此比丘于何处取椰子壳槃。<a id="a-OJ"></a>答云。<a id="a-OK"></a>我于海中间取。<a id="a-OL"></a>彼价直几。<a id="a-OM"></a>答言。<a id="a-ON"></a>彼土啖此椰子。<a id="a-OO"></a>余壳弃破。<a id="a-OP"></a>或然作薪。<a id="a-OQ"></a>都无价直。<a id="a-OR"></a>问物主比丘。<a id="a-OS"></a>手执作此椰子堪几直。<a id="a-OT"></a>答曰。<a id="a-OU"></a>此椰子人已啖肉饮汁弃皮。<a id="a-OV"></a>比丘拾取削治作器。<a id="a-OW"></a>此堪一摩娑迦。<a id="a-OX"></a>大德瞿檀多言。<a id="a-OY"></a>若如是者。<a id="a-OZ"></a>不满五摩娑迦。<a id="a-Oa"></a>不犯重罪。<a id="a-Ob"></a>是时众中闻此语。<a id="a-Oc"></a>即叹言。<a id="a-Od"></a>善哉。<a id="a-Oe"></a>殊能判此事。<a id="a-Of"></a>是时婆帝耶王。<a id="a-Og"></a>欲入寺礼拜。<a id="a-Oh"></a>从城门出闻诸比丘叹言善哉。<a id="a-Oi"></a>王闻已问傍臣。<a id="a-Oj"></a>此是何声。<a id="a-Ok"></a>臣即次第而答。<a id="a-Ol"></a>王闻已便大欢喜。<a id="a-Om"></a>王即打鼓宣令。<a id="a-On"></a>自今以后一切出家人。<a id="a-Oo"></a>于事有疑。<a id="a-Op"></a>悉就瞿檀多判。<a id="a-Oq"></a>此大德判事不违戒律。<a id="a-Or"></a>法师曰。<a id="a-Os"></a>如是观看随处结直。<a id="a-Ot"></a>有物新贵后贱。<a id="a-Ou"></a>问曰。<a id="a-Ov"></a>何谓新贵后贱。<a id="a-Ow"></a>答曰。<a id="a-Ox"></a>如新铁钵。<a id="a-Oy"></a>完净无穿初贵。<a id="a-Oz"></a>后穿破便贱。<a id="a-P0"></a>是故随时评直。<a id="a-P1"></a>所用物者。<a id="a-P2"></a>随身用之。<a id="a-P3"></a>如刀斧。<a id="a-P4"></a>初贵后贱。<a id="a-P5"></a>法师曰。<a id="a-P6"></a>若比丘偷他人斧。<a id="a-P7"></a>应问斧主。<a id="a-P8"></a>君买斧几直。<a id="a-P9"></a>大德。<a id="a-PA"></a>我用一分买。<a id="a-PB"></a>又问。<a id="a-PC"></a>汝买来已用未。<a id="a-PD"></a>斧主答曰。<a id="a-PE"></a>我始用一日破杨枝。<a id="a-PF"></a>或言。<a id="a-PG"></a>破樵烧钵已曾经用。<a id="a-PH"></a>便成故物。<a id="a-PI"></a>如眼药杵。<a id="a-PJ"></a>亦如户钥。<a id="a-PK"></a>以稻糠。<a id="a-PL"></a>一烧再烧。<a id="a-PM"></a>或以瓦屑磨。<a id="a-PN"></a>亦名为故。<a id="a-PO"></a>又如浴衣。<a id="a-PP"></a>或一过入水。<a id="a-PQ"></a>或叠肩上。<a id="a-PR"></a>或用裹头。<a id="a-PS"></a>或用裹沙。<a id="a-PT"></a>亦名为故。<a id="a-PU"></a>酥油或易器。<a id="a-PV"></a>或虫蚁落中亦名为故。<a id="a-PW"></a>或石蜜初强后软乃至手爪掏入。<a id="a-PX"></a>亦名为故。<a id="a-PY"></a>若比丘凡是偷他物。<a id="a-PZ"></a>应问物主。<a id="a-Pa"></a>若未用贵。<a id="a-Pb"></a>已用者贱。<a id="a-Pc"></a>汝等应知。<a id="a-Pd"></a>此是五处。<a id="a-Pe"></a>律师善观然后判事。<a id="a-Pf"></a>随罪轻重而以罪之。<a id="a-Pg"></a>夺取品竟。</p>
 </body>
</html>