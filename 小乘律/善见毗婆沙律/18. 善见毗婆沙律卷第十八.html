<!doctype html>
<html id="z3IBV8qrA" data-ver="830">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第十八</h1>
  <p id="a2">迦絺那衣犍度问曰。<a id="a-3"></a>几人得受迦絺那衣。<a id="a-4"></a>下至五人前安居人。<a id="a-5"></a>得受迦絺那衣。<a id="a-6"></a>破安居人后安居人不得。<a id="a-7"></a>异住处不得。<a id="a-8"></a>若住处不满五人得唤余寺众僧足数受得足数。<a id="a-9"></a>客比丘不得受。<a id="a-A"></a>若住处有四比丘。<a id="a-B"></a>一沙弥安居欲竟。<a id="a-C"></a>为沙弥受大戒。<a id="a-D"></a>得足成五人受迦絺那衣。<a id="a-E"></a>新受戒者亦成受。<a id="a-F"></a>一比丘四沙弥受戒亦如是。<a id="a-G"></a>若住处有五比丘若过五。<a id="a-H"></a>不解受迦絺那衣。<a id="a-I"></a>得余处请一知法比丘。<a id="a-J"></a>使羯磨受迦絺那衣。<a id="a-K"></a>得为羯磨。<a id="a-L"></a>自不受亦不得衣分。<a id="a-M"></a>法师问曰。<a id="a-N"></a>何人得与众僧迦絺那衣。<a id="a-O"></a>答曰七众衣天人衣。<a id="a-P"></a>得受作迦絺那衣。<a id="a-Q"></a>若人不解作迦絺那衣来问。<a id="a-R"></a>比丘应教。<a id="a-S"></a>若僧伽梨郁多罗僧安陀会。<a id="a-T"></a>随一一衣。<a id="a-U"></a>得受作迦絺那衣。<a id="a-V"></a>十六日明相出。<a id="a-W"></a>将迦絺那衣裁来与众僧。<a id="a-X"></a>比丘应语衣主。<a id="a-Y"></a>须针綖染色作衣比丘多少。<a id="a-Z"></a>檀越闻已应供养作衣比丘饮食。<a id="a-a"></a>为僧受迦絺那衣。<a id="a-b"></a>应知受衣法用。<a id="a-c"></a>若衣裁者。<a id="a-d"></a>应先浣与众多比丘共割裁簪缝治。<a id="a-e"></a>即日染成点净已应受。<a id="a-f"></a>若多有人送迦絺那衣。<a id="a-g"></a>应受一衣。<a id="a-h"></a>余应分。<a id="a-i"></a>应羯磨受。<a id="a-j"></a>僧持迦絺那衣与谁。<a id="a-k"></a>应与衣坏者。<a id="a-l"></a>若衣败比丘多败衣比丘中老者与。<a id="a-m"></a>若无老者。<a id="a-n"></a>腊数大者与。<a id="a-o"></a>不得与悭。<a id="a-p"></a>贪者。<a id="a-q"></a>佛告诸比丘。<a id="a-r"></a>当如是持迦絺那衣羯磨法。<a id="a-s"></a>律中以说。<a id="a-t"></a>若衣未成。<a id="a-u"></a>应唤一切比丘共成。<a id="a-v"></a>不得说道德作留难。<a id="a-w"></a>唯除病者。<a id="a-x"></a>法师曰。<a id="a-y"></a>何以于迦絺那衣。<a id="a-z"></a>如是殷勤。<a id="a-10"></a>为诸佛所赞故。<a id="a-11"></a>往昔有佛。<a id="a-12"></a>名无莲花。<a id="a-13"></a>有声闻弟子。<a id="a-14"></a>名须阇多。<a id="a-15"></a>作迦絺那衣未成。<a id="a-16"></a>莲花佛与一万六千比丘围绕。<a id="a-17"></a>共作迦絺那衣。<a id="a-18"></a>成已。<a id="a-19"></a>持衣比丘者。<a id="a-1A"></a>舍己所受持僧伽梨。<a id="a-1B"></a>迦絺那衣我今持。<a id="a-1C"></a>如是三说。<a id="a-1D"></a>三说已即持置体上。<a id="a-1E"></a>偏袒右肩往至上座前。<a id="a-1F"></a>合掌向僧而说。<a id="a-1G"></a>大德。<a id="a-1H"></a>我以法持僧迦絺那衣。<a id="a-1I"></a>愿僧随喜。<a id="a-1J"></a>上座从坐起。<a id="a-1K"></a>偏袒右肩合掌向僧。<a id="a-1L"></a>作如是说。<a id="a-1M"></a>长老。<a id="a-1N"></a>以法持僧迦絺那衣。<a id="a-1O"></a>我随喜。<a id="a-1P"></a>乃至下座亦如是说。<a id="a-1Q"></a>非僧受持迦絺那衣。<a id="a-1R"></a>非众受持迦絺那衣。<a id="a-1S"></a>一人持迦絺那衣。<a id="a-1T"></a>僧随喜众随喜。<a id="a-1U"></a>然后成持迦絺那衣。<a id="a-1V"></a>若人持三衣与众僧。<a id="a-1W"></a>持作迦絺那衣。<a id="a-1X"></a>作是言。<a id="a-1Y"></a>若持迦絺那衣者。<a id="a-1Z"></a>三衣悉属。<a id="a-1a"></a>随施主语悉与受衣人。<a id="a-1b"></a>余众僧不得受。<a id="a-1c"></a>迦絺那衣已摄僧得施。<a id="a-1d"></a>受迦絺那衣者。<a id="a-1e"></a>轻物得分。<a id="a-1f"></a>重物属四方僧。<a id="a-1g"></a>若同布萨界有多住处。<a id="a-1h"></a>不得别受迦絺那衣。<a id="a-1i"></a>应和合一处受一迦絺那衣法。<a id="a-1j"></a>不得缝作。<a id="a-1k"></a>应却刺作。<a id="a-1l"></a>持所有衣者。<a id="a-1m"></a>未作持出界外。<a id="a-1n"></a>界外者。<a id="a-1o"></a>是余寺也。<a id="a-1p"></a>法师曰。<a id="a-1q"></a>受迦絺那衣已。<a id="a-1r"></a>何以出界外。<a id="a-1s"></a>为安乐住故。<a id="a-1t"></a>作不还意者比丘出界外已。<a id="a-1u"></a>见此住处有好房舍。<a id="a-1v"></a>或有知识。<a id="a-1w"></a>作不还意。<a id="a-1x"></a>先失住处。<a id="a-1y"></a>后失功德衣。<a id="a-1z"></a>余文句于律中已说。<a id="a-20"></a>我亦不作衣。<a id="a-21"></a>亦不还者。<a id="a-22"></a>作念已住处及功德衣俱失。<a id="a-23"></a>作衣时失。<a id="a-24"></a>所作衣者。<a id="a-25"></a>住处先失。<a id="a-26"></a>后失功德衣闻失者。<a id="a-27"></a>先失功德衣。<a id="a-28"></a>后失住处。<a id="a-29"></a>断望者。<a id="a-2A"></a>先失住处后望后望断得所望非望而得者。<a id="a-2B"></a>此文句前后转易。<a id="a-2C"></a>现多文句。<a id="a-2D"></a>无有深义。<a id="a-2E"></a>于律广说。<a id="a-2F"></a>迦絺那衣犍度竟。<a id="a-2G"></a>若行别住人。<a id="a-2H"></a>若有人请。<a id="a-2I"></a>或与人受戒。<a id="a-2J"></a>得停行法事罢还续行。<a id="a-2K"></a>舍行法时当如是言。<a id="a-2L"></a>我今舍波利婆沙。<a id="a-2M"></a>如是三说。<a id="a-2N"></a>若别住摩那埵。<a id="a-2O"></a>当行法时。<a id="a-2P"></a>比丘去都无人。<a id="a-2Q"></a>但作意言。<a id="a-2R"></a>若比丘来我当白。<a id="a-2S"></a>六日中都无比丘可白。<a id="a-2T"></a>亦得出罪。<a id="a-2U"></a>若寺中多有比丘来去难白。<a id="a-2V"></a>昼日得舍行法。<a id="a-2W"></a>明相未出。<a id="a-2X"></a>应得四五比丘出界。<a id="a-2Y"></a>二掷石外。<a id="a-2Z"></a>还受行法白僧。<a id="a-2a"></a>我行摩那埵。<a id="a-2b"></a>若干日以过。<a id="a-2c"></a>余若干日在。<a id="a-2d"></a>若界内有比丘。<a id="a-2e"></a>出至其处应白。<a id="a-2f"></a>若不白失夜。<a id="a-2g"></a>若比丘送。<a id="a-2h"></a>受行法竟。<a id="a-2i"></a>若还者应留一人待明相出为舍行法。<a id="a-2j"></a>共还入寺如前法。<a id="a-2k"></a>满六夜已得出罪。<a id="a-2l"></a>出罪法。<a id="a-2m"></a>于律本已说。<a id="a-2n"></a>故不出。<a id="a-2o"></a>尔时拘睒弥有一住处。<a id="a-2p"></a>有二比丘。<a id="a-2q"></a>一是律师。<a id="a-2r"></a>一修多罗师。<a id="a-2s"></a>时修多罗师。<a id="a-2t"></a>入厕用洗盆竟。<a id="a-2u"></a>不去水覆盆。<a id="a-2v"></a>律师入厕。<a id="a-2w"></a>见洗盆不去水。<a id="a-2x"></a>问修多罗师言。<a id="a-2y"></a>谁入厕不去水覆瓮。<a id="a-2z"></a>修多罗师答言。<a id="a-30"></a>是我。<a id="a-31"></a>律师言。<a id="a-32"></a>汝知罪相不。<a id="a-33"></a>修多罗师言。<a id="a-34"></a>我实不知罪相。<a id="a-35"></a>律师言。<a id="a-36"></a>汝得突吉罗罪。<a id="a-37"></a>修多罗师言。<a id="a-38"></a>若犯突吉罗罪。<a id="a-39"></a>我应忏悔。<a id="a-3A"></a>律师言。<a id="a-3B"></a>汝故作与不。<a id="a-3C"></a>修多罗师言。<a id="a-3D"></a>不故作。<a id="a-3E"></a>律师言。<a id="a-3F"></a>若不故作者无罪。<a id="a-3G"></a>修多罗师闻律师言无罪。<a id="a-3H"></a>律师还房语弟子言。<a id="a-3I"></a>修多罗师不知犯不知不犯。<a id="a-3J"></a>弟子闻师语已。<a id="a-3K"></a>语修多罗师弟子言。<a id="a-3L"></a>汝师不知犯不犯。<a id="a-3M"></a>弟子闻语已。<a id="a-3N"></a>向师说如是事。<a id="a-3O"></a>修多罗师闻弟子语。<a id="a-3P"></a>语弟子言。<a id="a-3Q"></a>此律师先言我无罪。<a id="a-3R"></a>今言我有罪。<a id="a-3S"></a>律师妄语。<a id="a-3T"></a>修多罗师弟子闻师语已。<a id="a-3U"></a>语律师弟子言。<a id="a-3V"></a>汝师犯妄语罪。<a id="a-3W"></a>律师弟子闻语已向师说。<a id="a-3X"></a>如是展转成大斗诤。<a id="a-3Y"></a>律师后得修多罗师便。<a id="a-3Z"></a>集众举修多罗师罪。<a id="a-3a"></a>为作举罪羯磨。<a id="a-3b"></a>是故律本中说。<a id="a-3c"></a>和合举罪。<a id="a-3d"></a>问曰。<a id="a-3e"></a>佛何以从坐起。<a id="a-3f"></a>以神通力不语诸比丘往舍卫国。<a id="a-3g"></a>答言。<a id="a-3h"></a>佛在众中若为判者。<a id="a-3i"></a>得理者欢喜。<a id="a-3j"></a>不得理者便言。<a id="a-3k"></a>佛朋傥彼部。<a id="a-3l"></a>诽谤佛言随爱嗔。<a id="a-3m"></a>因谤佛故死入地狱。<a id="a-3n"></a>是故佛从坐起去。<a id="a-3o"></a>不为其判。<a id="a-3p"></a>拘睒弥揵度竟。<a id="a-3q"></a>瞻婆揵度无解。<a id="a-3r"></a>相言诤用二毗尼灭。<a id="a-3s"></a>现前毗尼多觅毗尼。<a id="a-3t"></a>忆念毗尼者。<a id="a-3u"></a>为爱尽比丘。<a id="a-3v"></a>下至阿那含人。<a id="a-3w"></a>不为凡夫多觅毗尼者。<a id="a-3x"></a>处处多觅知法比丘判故。<a id="a-3y"></a>名多觅毗尼。<a id="a-3z"></a>摩夷者。<a id="a-40"></a>是二部波罗提木叉。<a id="a-41"></a>若行舍罗。<a id="a-42"></a>非法舍罗多者。<a id="a-43"></a>收取唱言。<a id="a-44"></a>明日更行舍罗。<a id="a-45"></a>于其中间。<a id="a-46"></a>更觅如法伴党。<a id="a-47"></a>若上座捉非法舍罗者。<a id="a-48"></a>行筹者耳语。<a id="a-49"></a>语言。<a id="a-4A"></a>上座年老。<a id="a-4B"></a>何以捉非法筹。<a id="a-4C"></a>当捉如法筹。<a id="a-4D"></a>七灭诤法竟。<a id="a-4E"></a>比丘尼犍度。<a id="a-4F"></a>何以佛不听女人出家。<a id="a-4G"></a>为敬法故。<a id="a-4H"></a>若度女人出家。<a id="a-4I"></a>正法只得五百岁住。<a id="a-4J"></a>由佛制比丘尼八敬。<a id="a-4K"></a>正法还得千年。<a id="a-4L"></a>法师曰。<a id="a-4M"></a>千年已佛法为都尽也。<a id="a-4N"></a>答曰。<a id="a-4O"></a>不都尽。<a id="a-4P"></a>于千年中得三达智。<a id="a-4Q"></a>复千年中得爱尽罗汉。<a id="a-4R"></a>无三达智。<a id="a-4S"></a>复千年中得阿那含。<a id="a-4T"></a>复千年中得斯陀含。<a id="a-4U"></a>复千年中得须陀洹学法。<a id="a-4V"></a>复得五千岁。<a id="a-4W"></a>于五千岁得道。<a id="a-4X"></a>后五千年学而不得道。<a id="a-4Y"></a>万岁后经书文字灭尽。<a id="a-4Z"></a>但现剃头有袈裟法服而已。<a id="a-4a"></a>比丘尼犍度竟。<a id="a-4b"></a>重物不得分。<a id="a-4c"></a>众僧田园池井。<a id="a-4d"></a>不得卖取余物。<a id="a-4e"></a>唯除换易众僧床席器物。<a id="a-4f"></a>不得分不得卖。<a id="a-4g"></a>唯除换易。<a id="a-4h"></a>眼药筒挑耳篦针綖小刀子户钩钥锡杖小桓铁器杖得分。<a id="a-4i"></a>余作器不得分。<a id="a-4j"></a>唯除斫杨枝斧。<a id="a-4k"></a>除刀子革屣伞具得分。<a id="a-4l"></a>若人布施竹草及土。<a id="a-4m"></a>不得分。<a id="a-4n"></a>若人布施药得分。<a id="a-4o"></a>箱箧不得分。<a id="a-4p"></a>若人布施僧房中所用器物。<a id="a-4q"></a>一切不得分。<a id="a-4r"></a>唯除盛油筒。<a id="a-4s"></a>法犍度竟。</p>
  <p data-pb></p>
  <h2 id="a4t">大德舍利弗问优波离律污出品</h2>
  <p id="a4u">舍利弗问优波离　　几罪以身得　　几罪以口得　　覆藏得几罪　　相触复有几</p>
  <p id="a4v">优波离以偈答舍利弗　　以身得六罪　　口业复有六　　覆藏得三罪　　相触得五罪</p>
  <p id="a4w">第二问　　明相出几罪　　三唱复有几　　于此几八事　　一切聚有几</p>
  <p id="a4x">答曰　　明相出三罪　　三唱有二种　　于此一八事　　一切聚有一</p>
  <p id="a4y">第三问　　如来分别结　　毗尼有几相　　毗尼重有几　　复有几粗覆</p>
  <p id="a4z">答曰　　如来分别说　　毗尼有二相　　毗尼重有二　　覆粗亦有二</p>
  <p id="a50">第四问　　聚落间几罪　　渡江复有几　　啖肉几偷兰　　啖肉几突吉</p>
  <p id="a51">答曰　　聚落间有四　　渡江亦有四　　一肉偷兰遮　　九肉突吉罗</p>
  <p id="a52">第五问　　夜语几得罪　　昼日复有几　　布施得几罪　　受施得几罪</p>
  <p id="a53">答曰　　夜语有二罪　　昼日亦有二　　布施得三罪　　受施得四罪</p>
  <p id="a54">第六问　　几罪对首悔　　几罪须羯磨　　作已不可悔　　如来分别结</p>
  <p id="a55">答曰　　五罪可忏悔　　第六须羯磨　　一罪不可忏　　如来分别结</p>
  <p id="a56">第七问　　毗尼重有几　　佛说身口业　　非时几谷味　　几白四羯磨</p>
  <p id="a57">答曰　　毗尼有二重　　身口亦如是　　非时谷一味　　一白四羯磨</p>
  <p id="a58">第八问　　波罗夷有几　　几同和合地　　复有几失夜　　结二指有几</p>
  <p id="a59">答曰　　波罗夷有二　　和合地有二　　失夜亦有二　　结二指有二</p>
  <p id="a5A">第九问　　打身有几种　　几种众僧破　　作初罪有几　　作白复有几</p>
  <p id="a5B">答曰　　打身有二种　　因二破众僧　　作初有二罪　　作白亦有二</p>
  <p id="a5C">第十问　　杀生有几罪　　重语有几种　　骂詈有几种　　行媒有几种</p>
  <p id="a5D">答曰　　杀生有三罪　　重语有三罪　　骂詈亦有三　　行媒有三罪</p>
  <p id="a5E">第十一问　　几人受具戒　　聚作有几罪　　灭摈复有几　　一语复有几</p>
  <p id="a5F">答曰　　三人不得受　　聚作复有三　　灭摈亦有三　　一语亦有二</p>
  <p id="a5G">第十二问　　盗戒有几罪　　淫戒复有几　　正断复有几　　因弃掷有几</p>
  <p id="a5H">答曰　　盗戒有三罪　　淫戒有四罪　　正断亦有三　　因弃掷有三</p>
  <p id="a5I">第十三问　　教比丘尼戒　　几波夜突吉　　于中几有新　　衣有几种衣</p>
  <p id="a5J">答曰　　教尼戒品中　　波夜突吉罗　　有四信佛说　　与衣二种罪</p>
  <p id="a5K">第十四问　　佛说尼有几　　波罗提有几　　食生谷有几　　波夜突吉罗</p>
  <p id="a5L">答曰　　佛说比丘尼　　波罗提有八　　波夜提突吉　　因乞生谷故</p>
  <p id="a5M">第十五问　　行时有几罪　　立时有几罪　　坐时有几罪　　眠时有几罪</p>
  <p id="a5N">答曰　　行时有四罪　　立时有四罪　　坐时有四罪　　眠时有四罪</p>
  <p id="a5O">第十六问　　波夜提有几　　一切非一种　　非前亦非后　　同一时而得</p>
  <p id="a5P">答曰　　波夜提有五　　其类非一种　　非前亦非后　　一时俱得罪</p>
  <p id="a5Q">第十七问　　有几波夜提　　一切非一种　　非前亦非后　　同一时而得</p>
  <p id="a5R">答曰　　有九波夜提　　其类非一种　　非前亦非后　　一时俱得罪</p>
  <p id="a5S">第十八问　　有几波夜提　　其类非一种　　以身口忏悔　　如来分别说</p>
  <p id="a5T">答曰　　有五波夜提　　其类非一种　　以口业忏悔　　如来分别说</p>
  <p id="a5U">第十九问　　有几波夜提　　其类非一种　　几以口业忏　　如来分别说</p>
  <p id="a5V">答曰　　有九波夜提　　其类非一种　　一以口业忏　　如来分别说</p>
  <p id="a5W">第二十问　　有几波夜提　　其类非一种　　口语成忏悔　　如来分别说</p>
  <p id="a5X">答曰　　有五波夜提　　其类非一种　　发语名字忏　　如来分别说</p>
  <p id="a5Y">第二十一问　　有几波夜提　　其类非一种　　聚性成忏悔　　如来分别说</p>
  <p id="a5Z">答曰　　有九波夜提　　其类非一种　　聚性成忏悔　　如来分别说</p>
  <p id="a5a">第二十二问　　第三罪有几　　因食复有几　　食时得几罪　　因食得几罪</p>
  <p id="a5b">答曰　　第三得三罪　　因食有六罪　　食时得三罪　　因五食得罪</p>
  <p id="a5c">第二十三问　　一切第三过　　至处复有几　　复问罪有几　　诤事复有几</p>
  <p id="a5d">答曰　　一切第三过　　罪至有五处　　善答罪有五　　诤事亦有五</p>
  <p id="a5e">第二十四问　　论事复有几　　以几法用灭　　有几不得罪　　有几处成善</p>
  <p id="a5f">答曰　　论事复有五　　以五法用灭　　清净有五种　　三处中成善</p>
  <p id="a5g">第二十五问　　身业夜几罪　　身业昼几罪　　见时得几罪　　乞食得几罪</p>
  <p id="a5h">答曰　　身业夜二罪　　身业昼二罪　　见时得一罪　　乞食得一罪</p>
  <p id="a5i">第二十六问　　见恩有几种　　依人成忏悔　　驱出复有几　　善行复有几</p>
  <p id="a5j">答曰　　见恩有八种　　依人成忏悔　　驱出说有三　　善行四十三</p>
  <p id="a5k">第二十七问　　妄语有几处　　七日复有几　　波罗提舍几　　发忏悔有几</p>
  <p id="a5l">答曰　　妄语有五处　　七日法有二　　十二提舍尼　　忏悔复有四</p>
  <p id="a5m">第二十八问　　妄语有几观　　布萨有几观　　使者有几观　　外道有几法</p>
  <p id="a5n">答曰　　妄语有八观　　布萨复有八　　使者亦有八　　外道有八法</p>
  <p id="a5o">第二十九问　　受戒有几语　　复有几起敬　　几人应豫座　　教诫尼有几</p>
  <p id="a5p">答曰　　八语受具戒　　起敬亦有八　　豫座复有八　　八法教诫尼</p>
  <p id="a5q">第三十问　　几人不应礼　　不为作叉手　　有几突吉罗　　用衣复有几</p>
  <p id="a5r">答曰　　十人不应礼　　不为作叉手　　有十突吉罗　　用衣复有十</p>
  <p id="a5s">第三十一问　　有几作不善　　如来分别说　　于瞻婆律中　　一切不善作</p>
  <p id="a5t">答曰　　十二作不善　　如来分别说　　于瞻婆律中　　一切不善作</p>
  <p id="a5u">第三十二问　　随大德所问　　我亦随意答　　问问中即答　　无有一狐疑</p>
  <p id="a5v">一者身得。<a id="a-5w"></a>二者口得。<a id="a-5x"></a>三者身口得。<a id="a-5y"></a>四者身心得。<a id="a-5z"></a>五者心口得。<a id="a-60"></a>六者身口心得</p>
  <p id="a61">身业得六罪者。<a id="a-62"></a>淫怒为初。<a id="a-63"></a>口业得六罪者。<a id="a-64"></a>虚诳妄语为初。</p>
  <p id="a65">覆藏得三罪者。<a id="a-66"></a>一者比丘尼覆藏重罪。<a id="a-67"></a>得波罗夷。<a id="a-68"></a>二者比丘覆藏他重罪。<a id="a-69"></a>得波夜提。<a id="a-6A"></a>三者比丘自覆藏重罪。<a id="a-6B"></a>得突吉罗。<a id="a-6C"></a>是名覆藏得三罪。</p>
  <p id="a6D">相触得五罪者。<a id="a-6E"></a>一者比丘尼摩触波罗夷二者比丘摩触僧残。<a id="a-6F"></a>三者比丘以身触女人衣得偷兰遮。<a id="a-6G"></a>四者比丘以衣触女人衣。<a id="a-6H"></a>得突吉罗。<a id="a-6I"></a>五者比丘指挃他比丘波夜提。<a id="a-6J"></a>是名五罪。</p>
  <p id="a6K">明相出得三罪者。<a id="a-6L"></a>一夜六夜七夜十夜过一月明相出。<a id="a-6M"></a>尼萨耆波夜提。<a id="a-6N"></a>比丘尼独宿明相出僧残。<a id="a-6O"></a>比丘自覆罪明相出突吉罗。<a id="a-6P"></a>是名明相出得三罪。<a id="a-6Q"></a>三唱二种。<a id="a-6R"></a>一者比丘。<a id="a-6S"></a>二者比丘尼。<a id="a-6T"></a>当说戒时三唱。<a id="a-6U"></a>有罪不发露。<a id="a-6V"></a>得突吉罗。<a id="a-6W"></a>是名三唱二罪。<a id="a-6X"></a>于律中具八事成罪者。<a id="a-6Y"></a>比丘尼波罗夷。<a id="a-6Z"></a>是一切聚有一者。<a id="a-6a"></a>戒序中说。<a id="a-6b"></a>忆有罪应发露。<a id="a-6c"></a>发露者。<a id="a-6d"></a>五篇戒也。<a id="a-6e"></a>故言聚有一。<a id="a-6f"></a>如来分别说者。<a id="a-6g"></a>分别戒相轻重。<a id="a-6h"></a>毗尼有二重者。<a id="a-6i"></a>身口是。<a id="a-6j"></a>毗尼重有二者。<a id="a-6k"></a>波罗夷僧残是也。<a id="a-6l"></a>覆粗亦有二者。<a id="a-6m"></a>一波罗夷。<a id="a-6n"></a>一僧残。</p>
  <p id="a6o">聚落间有四者。<a id="a-6p"></a>一比丘与比丘尼共期行。<a id="a-6q"></a>比丘初去时突吉罗。<a id="a-6r"></a>至聚落境界。<a id="a-6s"></a>比丘得波夜提罪。<a id="a-6t"></a>一脚在内一脚在外。<a id="a-6u"></a>比丘尼得偷兰遮。<a id="a-6v"></a>二脚尽入僧残。<a id="a-6w"></a>是名聚落间四罪。<a id="a-6x"></a>度江有四罪者。<a id="a-6y"></a>比丘与比丘尼共期船行。<a id="a-6z"></a>初去时比丘得突吉罗。<a id="a-70"></a>上船比丘得波夜提。<a id="a-71"></a>比丘尼一脚上岸。<a id="a-72"></a>得偷兰遮。<a id="a-73"></a>二脚俱上得僧残。<a id="a-74"></a>是名度江四罪。<a id="a-75"></a>一肉偷兰遮者。<a id="a-76"></a>即是人肉九肉突吉罗。<a id="a-77"></a>象马狗等肉。<a id="a-78"></a>夜语有二罪者。<a id="a-79"></a>若比丘尼。<a id="a-7A"></a>共男子入闇室屏处耳语。<a id="a-7B"></a>得波夜提。<a id="a-7C"></a>若比丘尼。<a id="a-7D"></a>共男子一处去二肘外。<a id="a-7E"></a>得突吉罗。<a id="a-7F"></a>是名夜语二罪。</p>
  <p id="a7G">昼日亦有二者。<a id="a-7H"></a>比丘尼共男子屏处。<a id="a-7I"></a>若二肘半内得波夜提。<a id="a-7J"></a>二肘半外。<a id="a-7K"></a>得突吉罗。<a id="a-7L"></a>是名昼日二罪。<a id="a-7M"></a>布施得三罪者。<a id="a-7N"></a>比丘有杀心。<a id="a-7O"></a>布施毒药杀人。<a id="a-7P"></a>得波罗夷罪。<a id="a-7Q"></a>杀非人得偷兰遮罪。<a id="a-7R"></a>杀畜生得波夜提罪。<a id="a-7S"></a>是名布施三罪。<a id="a-7T"></a>受施得四罪者。<a id="a-7U"></a>女人以手施与。<a id="a-7V"></a>比丘捉得僧残。<a id="a-7W"></a>女人以淫欲施比丘。<a id="a-7X"></a>得波罗夷。<a id="a-7Y"></a>非亲里比丘尼施衣。<a id="a-7Z"></a>得尼萨耆波夜提。<a id="a-7a"></a>若比丘尼染污心。<a id="a-7b"></a>知染心男子受食。<a id="a-7c"></a>得偷兰遮。<a id="a-7d"></a>是名受施得四罪。<a id="a-7e"></a>五罪可忏悔者。<a id="a-7f"></a>僧残偷兰遮。<a id="a-7g"></a>波夜提。<a id="a-7h"></a>波罗提提舍尼。<a id="a-7i"></a>突吉罗恶说。<a id="a-7j"></a>是名五罪可忏悔。<a id="a-7k"></a>第六须羯磨者。<a id="a-7l"></a>僧伽婆尸沙。<a id="a-7m"></a>一罪不可忏者。<a id="a-7n"></a>波罗夷是也。<a id="a-7o"></a>毗尼有二重者。<a id="a-7p"></a>一波罗夷。<a id="a-7q"></a>二僧残。<a id="a-7r"></a>身口亦如是者。<a id="a-7s"></a>结戒不过身口。<a id="a-7t"></a>非时谷一味者。<a id="a-7u"></a>稣毗盐以谷作。<a id="a-7v"></a>得非时服。<a id="a-7w"></a>是名谷一味。<a id="a-7x"></a>一白四羯磨者。<a id="a-7y"></a>差教诫比丘尼是。<a id="a-7z"></a>波罗夷有二者。<a id="a-80"></a>一比丘二比丘尼是也。<a id="a-81"></a>和合地有二者。<a id="a-82"></a>一身和合。<a id="a-83"></a>二法和合。<a id="a-84"></a>失夜亦有二者。<a id="a-85"></a>一行波利婆沙。<a id="a-86"></a>二行摩那埵是也。<a id="a-87"></a>结二指有二者。<a id="a-88"></a>一比丘尼洗净。<a id="a-89"></a>二头发长。<a id="a-8A"></a>不得过二指。<a id="a-8B"></a>打身得二罪者。<a id="a-8C"></a>比丘尼打身得突吉罗。<a id="a-8D"></a>啼得波夜提是。<a id="a-8E"></a>因二破众僧有。<a id="a-8F"></a>一羯磨。<a id="a-8G"></a>二捉舍罗是。<a id="a-8H"></a>初作有二罪者。<a id="a-8I"></a>一比丘作初罪。<a id="a-8J"></a>二比丘尼作初罪是。<a id="a-8K"></a>作白亦有二者。<a id="a-8L"></a>一白羯磨二单白。<a id="a-8M"></a>杀生有三罪者。<a id="a-8N"></a>人得波罗夷。<a id="a-8O"></a>非人偷兰遮。<a id="a-8P"></a>畜生波夜提。<a id="a-8Q"></a>语重有三罪者。<a id="a-8R"></a>教偷教死向人说得圣利法。<a id="a-8S"></a>是名语有三重。<a id="a-8T"></a>骂詈亦有三者。<a id="a-8U"></a>若欲心骂女根谷道二僧残。<a id="a-8V"></a>骂余身分。<a id="a-8W"></a>得突吉罗。<a id="a-8X"></a>是名三罪。<a id="a-8Y"></a>行媒有三罪者。<a id="a-8Z"></a>受语时得突吉罗。<a id="a-8a"></a>往说偷兰遮。<a id="a-8b"></a>还报得僧残。<a id="a-8c"></a>是名三罪。<a id="a-8d"></a>三人不得受者。<a id="a-8e"></a>一远不闻。<a id="a-8f"></a>二身分不具足。<a id="a-8g"></a>三根不具足。<a id="a-8h"></a>衣钵不具足。<a id="a-8i"></a>身分所摄。<a id="a-8j"></a>十三难人。<a id="a-8k"></a>是根不具足所摄。<a id="a-8l"></a>聚作复有三者。<a id="a-8m"></a>一别众。<a id="a-8n"></a>二白不成就。<a id="a-8o"></a>三羯磨不成就。<a id="a-8p"></a>是名三。<a id="a-8q"></a>灭摈亦有三者。<a id="a-8r"></a>一比丘尼以身谤人。<a id="a-8s"></a>如慈地比丘尼。<a id="a-8t"></a>二沙弥坏沙弥。<a id="a-8u"></a>就他谷道行淫。<a id="a-8v"></a>三言行淫欲法不障道者。<a id="a-8w"></a>是名灭摈三罪。<a id="a-8x"></a>一语亦有三者。<a id="a-8y"></a>一羯磨三人一时得戒。<a id="a-8z"></a>是名三。<a id="a-90"></a>盗戒有三罪者。<a id="a-91"></a>五钱波罗夷。<a id="a-92"></a>四钱偷兰遮。<a id="a-93"></a>三钱乃至一钱突吉罗。<a id="a-94"></a>是名盗三罪。<a id="a-95"></a>淫戒有四罪者。<a id="a-96"></a>一女根波罗夷。<a id="a-97"></a>死女半坏偷兰遮。<a id="a-98"></a>不触四边突吉罗。<a id="a-99"></a>比丘尼以物作根自内根中。<a id="a-9A"></a>得波夜提。<a id="a-9B"></a>是名四罪。<a id="a-9C"></a>正断亦有三者。<a id="a-9D"></a>一断人命波罗夷。<a id="a-9E"></a>二断草木波夜提。<a id="a-9F"></a>三自截男根偷兰遮。<a id="a-9G"></a>是名三因。<a id="a-9H"></a>弃掷有三者。<a id="a-9I"></a>有杀心弃掷毒药。<a id="a-9J"></a>若人得死波罗夷。<a id="a-9K"></a>非人死偷兰遮。<a id="a-9L"></a>畜生死得波夜提。<a id="a-9M"></a>是名三弃掷。<a id="a-9N"></a>复有三。<a id="a-9O"></a>比丘弃掷精僧残弃掷大小便生草上。<a id="a-9P"></a>得波夜提。<a id="a-9Q"></a>水中净地。<a id="a-9R"></a>得突吉罗。<a id="a-9S"></a>涕唾亦如是。<a id="a-9T"></a>是名弃掷三。<a id="a-9U"></a>波夜提突吉罗者。<a id="a-9V"></a>教诫比丘尼至日没。<a id="a-9W"></a>得波夜提先说法后说八敬。<a id="a-9X"></a>得突吉罗。<a id="a-9Y"></a>有四信佛说者。<a id="a-9Z"></a>一房舍。<a id="a-9a"></a>二戒。<a id="a-9b"></a>三如法作。<a id="a-9c"></a>四不如法作。<a id="a-9d"></a>是名四。<a id="a-9e"></a>与衣二种罪者。<a id="a-9f"></a>与非亲里具足比丘尼衣。<a id="a-9g"></a>得波夜提。<a id="a-9h"></a>与不具足戒比丘尼衣。<a id="a-9i"></a>得突吉罗。<a id="a-9j"></a>不具足戒者从比丘尼白四羯磨未从大僧白四羯磨。<a id="a-9k"></a>是名与衣二。<a id="a-9l"></a>波罗提有八者。<a id="a-9m"></a>比丘尼波罗提提舍尼是。<a id="a-9n"></a>波夜提突吉罗者。<a id="a-9o"></a>比丘尼乞生谷。<a id="a-9p"></a>得波夜提。<a id="a-9q"></a>食时突吉罗。<a id="a-9r"></a>行时有四罪者。<a id="a-9s"></a>比丘与女人共期。<a id="a-9t"></a>初去时得突吉罗。<a id="a-9u"></a>至村得波夜提。<a id="a-9v"></a>比丘尼独行去时。<a id="a-9w"></a>得偷兰遮。<a id="a-9x"></a>至村得僧残立时有四罪者。<a id="a-9y"></a>比丘尼共男子立在屏处。<a id="a-9z"></a>得波夜提。<a id="a-A0"></a>申手外得突吉罗。<a id="a-A1"></a>若比丘尼。<a id="a-A2"></a>明相欲出不随伴去。<a id="a-A3"></a>住离申手内偷兰遮。<a id="a-A4"></a>申手外得僧残。<a id="a-A5"></a>坐眠亦如是。<a id="a-A6"></a>波夜提有五者。<a id="a-A7"></a>酥油蜜石蜜脂。<a id="a-A8"></a>五器各受过七日服。<a id="a-A9"></a>得五波夜提罪。<a id="a-AA"></a>其类非一种者酥蜜等也。<a id="a-AB"></a>非前亦非后者。<a id="a-AC"></a>取聚置一处。<a id="a-AD"></a>并服一时。<a id="a-AE"></a>俱得罪。<a id="a-AF"></a>有九波夜提者。<a id="a-AG"></a>乞九种美食。<a id="a-AH"></a>一乳。<a id="a-AI"></a>二酪。<a id="a-AJ"></a>三生酥。<a id="a-AK"></a>四熟酥。<a id="a-AL"></a>五油六蜜七石蜜。<a id="a-AM"></a>八肉。<a id="a-AN"></a>九鱼。<a id="a-AO"></a>是名九种。<a id="a-AP"></a>其类非一种各异也。<a id="a-AQ"></a>非前亦非后者。<a id="a-AR"></a>因食时俱得罪。<a id="a-AS"></a>一时食也。<a id="a-AT"></a>有五波夜提者。<a id="a-AU"></a>其五波夜提。<a id="a-AV"></a>其类非一种。<a id="a-AW"></a>以口业忏悔。<a id="a-AX"></a>一时忏悔得灭。<a id="a-AY"></a>有九波夜提者。<a id="a-AZ"></a>乞九种美食。<a id="a-Aa"></a>得九波夜提罪。<a id="a-Ab"></a>其类非一种者。<a id="a-Ac"></a>酥油鱼肉相异。<a id="a-Ad"></a>一以口业忏者。<a id="a-Ae"></a>九波夜提罪。<a id="a-Af"></a>一语忏便得灭也。<a id="a-Ag"></a>有五波夜提者。<a id="a-Ah"></a>发语名字忏者列罪名而忏悔。<a id="a-Ai"></a>有九波夜提者。<a id="a-Aj"></a>取姓成忏悔者列罪名而忏。<a id="a-Ak"></a>第三得三罪者。<a id="a-Al"></a>随举比丘尼三谏不舍波罗夷。<a id="a-Am"></a>比丘被僧三谏不舍僧残。<a id="a-An"></a>比丘比丘尼恶见。<a id="a-Ao"></a>三谏不舍波夜提。<a id="a-Ap"></a>因食得六罪者。<a id="a-Aq"></a>云何得六罪。<a id="a-Ar"></a>一为饮食故。<a id="a-As"></a>自称得过人法。<a id="a-At"></a>二为饮食故行媒。<a id="a-Au"></a>三为饮食故言。<a id="a-Av"></a>若人住此寺者得道果。<a id="a-Aw"></a>不自道名字故。<a id="a-Ax"></a>得偷兰遮。<a id="a-Ay"></a>四为饮食故。<a id="a-Az"></a>无病乞食。<a id="a-B0"></a>五为饮食故。<a id="a-B1"></a>比丘尼无病乞食。<a id="a-B2"></a>犯波罗提提舍尼。<a id="a-B3"></a>六为饮食故。<a id="a-B4"></a>比丘无病乞饭。<a id="a-B5"></a>得突吉罗罪。<a id="a-B6"></a>是名因食得六罪。<a id="a-B7"></a>食时得三罪者。<a id="a-B8"></a>比丘食人肉偷兰遮。<a id="a-B9"></a>象马龙狗等肉突吉罗罪。<a id="a-BA"></a>比丘尼食蒜得波夜提罪。<a id="a-BB"></a>是名食时三罪。<a id="a-BC"></a>因五食得罪者。<a id="a-BD"></a>比丘尼知男子染污心。<a id="a-BE"></a>从乞得人肉得蒜。<a id="a-BF"></a>得美食象马肉。<a id="a-BG"></a>受染污心男子食僧残。<a id="a-BH"></a>啖人肉偷兰遮。<a id="a-BI"></a>啖蒜波夜提。<a id="a-BJ"></a>乞美食波罗提提舍尼。<a id="a-BK"></a>象马等肉突吉罗。<a id="a-BL"></a>是名因五食得罪。<a id="a-BM"></a>一切第三过者。<a id="a-BN"></a>比丘尼随举。<a id="a-BO"></a>初谏不舍突吉罗。<a id="a-BP"></a>一羯磨不舍偷兰遮。<a id="a-BQ"></a>三羯磨不舍波罗夷。<a id="a-BR"></a>是名三谏三罪。<a id="a-BS"></a>罪至有五处者。<a id="a-BT"></a>比丘随举白不舍突吉罗。<a id="a-BU"></a>一羯磨不舍偷兰遮。<a id="a-BV"></a>三羯磨不舍波罗夷。<a id="a-BW"></a>若欲破僧三谏不舍僧残。<a id="a-BX"></a>恶见三谏不舍波夜提。<a id="a-BY"></a>是名五罪。<a id="a-BZ"></a>善答罪有五者。<a id="a-Ba"></a>比丘比丘尼式叉摩尼沙弥沙弥尼。<a id="a-Bb"></a>五众具有三谏不舍罪。<a id="a-Bc"></a>诤事亦有五者。<a id="a-Bd"></a>五众俱有四诤。<a id="a-Be"></a>论事复有五者。<a id="a-Bf"></a>论五众诤事。<a id="a-Bg"></a>以五法用灭者。<a id="a-Bh"></a>五众灭五众诤事。<a id="a-Bi"></a>清净有五种者。<a id="a-Bj"></a>五众犯罪忏悔得清净。<a id="a-Bk"></a>三处中成善者。<a id="a-Bl"></a>僧处众处白衣三处无诤。<a id="a-Bm"></a>是名善也。<a id="a-Bn"></a>身业夜二罪者。<a id="a-Bo"></a>比丘尼与男子共业夜入屋。<a id="a-Bp"></a>申手内波夜提。<a id="a-Bq"></a>申手外突吉罗。<a id="a-Br"></a>身业昼二罪者。<a id="a-Bs"></a>比丘尼昼日与男子共屏处。<a id="a-Bt"></a>申手内波夜提。<a id="a-Bu"></a>申手外突吉罗。<a id="a-Bv"></a>见时得一罪者。<a id="a-Bw"></a>比丘故看女根。<a id="a-Bx"></a>得突吉罗罪。<a id="a-By"></a>乞食得一罪者。<a id="a-Bz"></a>比丘无病。<a id="a-C0"></a>不得为身乞食。<a id="a-C1"></a>得突吉罗。<a id="a-C2"></a>见恩有八种者。<a id="a-C3"></a>于拘睒弥犍度已说。<a id="a-C4"></a>依人成忏悔者。<a id="a-C5"></a>五众悔罪。<a id="a-C6"></a>要因人得悔。<a id="a-C7"></a>驱出说有三者。<a id="a-C8"></a>一覆藏。<a id="a-C9"></a>二未忏悔。<a id="a-CA"></a>三恶见。<a id="a-CB"></a>善行四十三者。<a id="a-CC"></a>摈人行四十三法得入众。<a id="a-CD"></a>不行此法不得入众。<a id="a-CE"></a>妄语有五处者。<a id="a-CF"></a>波罗夷僧残偷兰遮波夜提突吉罗。<a id="a-CG"></a>七日法有二者。<a id="a-CH"></a>七日药受七日法出界外。<a id="a-CI"></a>是名二。<a id="a-CJ"></a>十二提舍尼者。<a id="a-CK"></a>比丘尼八波罗提提舍尼。<a id="a-CL"></a>比丘四波罗提提舍尼。<a id="a-CM"></a>合十二。<a id="a-CN"></a>忏悔复有四者。<a id="a-CO"></a>提婆达多遣人害佛。<a id="a-CP"></a>供养阿[少/兔]留陀。<a id="a-CQ"></a>优婆夷离车子。<a id="a-CR"></a>众僧为作覆钵羯磨。<a id="a-CS"></a>沙婆伽比丘此四种人就佛忏悔。<a id="a-CT"></a>妄语有八观者。<a id="a-CU"></a>发心欲妄发口成妄语。<a id="a-CV"></a>妄语竟知是妄语。<a id="a-CW"></a>隐藏所知妄道余事。<a id="a-CX"></a>前人知解邪心。<a id="a-CY"></a>是名观也。<a id="a-CZ"></a>布萨复有八者。<a id="a-Ca"></a>八戒也。<a id="a-Cb"></a>使者亦有八者。<a id="a-Cc"></a>调达以非法欲破僧。<a id="a-Cd"></a>僧差具八德人往说。<a id="a-Ce"></a>调达所作。<a id="a-Cf"></a>非佛法僧。<a id="a-Cg"></a>是调达所作也。<a id="a-Ch"></a>外道有八法者。<a id="a-Ci"></a>外道欲出家。<a id="a-Cj"></a>行波利婆沙八法者。<a id="a-Ck"></a>不往五不应行处。<a id="a-Cl"></a>闻赞佛法僧欢喜。<a id="a-Cm"></a>八语受具戒者。<a id="a-Cn"></a>比丘尼白四羯磨。<a id="a-Co"></a>比丘白四羯磨。<a id="a-Cp"></a>起敬亦有八者。<a id="a-Cq"></a>比丘尼八敬法也。<a id="a-Cr"></a>豫座复有八者。<a id="a-Cs"></a>大众集时。<a id="a-Ct"></a>上座八人次第坐。<a id="a-Cu"></a>余者随坐。<a id="a-Cv"></a>八法教诫尼者。<a id="a-Cw"></a>比丘有八德。<a id="a-Cx"></a>堪教诫比丘尼。<a id="a-Cy"></a>十人不应礼。<a id="a-Cz"></a>比丘尼。<a id="a-D0"></a>式叉摩那尼。<a id="a-D1"></a>沙弥。<a id="a-D2"></a>沙弥尼。<a id="a-D3"></a>优婆塞。<a id="a-D4"></a>优婆夷犯戒人。<a id="a-D5"></a>眠人。<a id="a-D6"></a>食人。<a id="a-D7"></a>大小便嚼杨枝人。<a id="a-D8"></a>十人不为作者如前。<a id="a-D9"></a>十种人不得作叉手。<a id="a-DA"></a>有十突吉罗者。<a id="a-DB"></a>若为上十种人。<a id="a-DC"></a>作礼及叉手。<a id="a-DD"></a>得突吉罗。<a id="a-DE"></a>用衣复有十者。<a id="a-DF"></a>十种衣听着。<a id="a-DG"></a>十二作不善者。<a id="a-DH"></a>白不善。<a id="a-DI"></a>非法别众。<a id="a-DJ"></a>非法和合众。<a id="a-DK"></a>法别众。<a id="a-DL"></a>白羯磨中有四非法。<a id="a-DM"></a>白二羯磨中有四非法。<a id="a-DN"></a>白四羯磨中有四非法三四合十二非法。</p>
 </body>
</html>