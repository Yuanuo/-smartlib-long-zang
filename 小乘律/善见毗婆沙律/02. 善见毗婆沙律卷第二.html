<!doctype html>
<html id="z3IBV8Oqu" data-ver="1474">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第二</h1>
  <p id="a2">众僧已受。<a id="a-3"></a>即推目揵连子帝须为和尚。<a id="a-4"></a>摩呵提婆为阿阇梨。<a id="a-5"></a>授十戒。<a id="a-6"></a>大德末阐提为阿阇梨。<a id="a-7"></a>与具足戒。<a id="a-8"></a>是时摩哂陀年满二十。<a id="a-9"></a>即受具足戒。<a id="a-A"></a>于戒坛中得三达智。<a id="a-B"></a>具六神通漏尽罗汉。<a id="a-C"></a>僧伽蜜多阿阇梨。<a id="a-D"></a>名阿由波罗。<a id="a-E"></a>和尚名昙摩波罗。<a id="a-F"></a>是时僧伽蜜多年十八岁。<a id="a-G"></a>度令出家。<a id="a-H"></a>于戒坛中即与六法。<a id="a-I"></a>王登位以来。<a id="a-J"></a>已经六年二子出家。<a id="a-K"></a>于是摩哂陀。<a id="a-L"></a>于师受经及毗尼藏。<a id="a-M"></a>摩哂陀于三藏中。<a id="a-N"></a>一切佛法皆悉总持。<a id="a-O"></a>同学一千摩哂陀最大。<a id="a-P"></a>尔时阿育王登位九年。<a id="a-Q"></a>有比丘拘多子。<a id="a-R"></a>名帝须。<a id="a-S"></a>病困剧。<a id="a-T"></a>持钵乞药得酥一撮。<a id="a-U"></a>其病增长命将欲断。<a id="a-V"></a>向诸比丘言。<a id="a-W"></a>三界中慎勿懈怠。<a id="a-X"></a>语已飞腾虚空。<a id="a-Y"></a>于虚空中而坐。<a id="a-Z"></a>即化作火自焚烧身。<a id="a-a"></a>入于涅盘。<a id="a-b"></a>是时阿育王。<a id="a-c"></a>闻人宣传为作供养。<a id="a-d"></a>王念言。<a id="a-e"></a>我国中比丘。<a id="a-f"></a>求药而不能得。<a id="a-g"></a>王于四城门边起作药藏。<a id="a-h"></a>付药满藏中。<a id="a-i"></a>时波咤利弗国四方城门边。<a id="a-j"></a>有四千客堂。<a id="a-k"></a>堂日得钱五千。<a id="a-l"></a>以供王用。<a id="a-m"></a>尔时王。<a id="a-n"></a>以钱一千供大德泥瞿陀。<a id="a-o"></a>一千供养塔像华香直。<a id="a-p"></a>取一千供给法堂。<a id="a-q"></a>一千供诸律师。<a id="a-r"></a>一万供众僧。<a id="a-s"></a>四城门边药藏。<a id="a-t"></a>日一万以用买药直。<a id="a-u"></a>尔时佛法兴隆。<a id="a-v"></a>诸外道等衰殄失供养利。<a id="a-w"></a>周遍乞食都无所得。<a id="a-x"></a>为饥渴所逼。<a id="a-y"></a>托入佛法而作沙门。<a id="a-z"></a>犹自执本法教化人民。<a id="a-10"></a>此是律此是法。<a id="a-11"></a>既不用佛法律威仪进止。<a id="a-12"></a>悉不得法来入寺住。<a id="a-13"></a>至布萨日来入僧中。<a id="a-14"></a>诸善比丘不与其同。<a id="a-15"></a>尔时目揵连子帝须。<a id="a-16"></a>自念言。<a id="a-17"></a>诤法起已不久当盛。<a id="a-18"></a>我若住僧众。<a id="a-19"></a>诤法不灭。<a id="a-1A"></a>即以弟子付摩哂陀已。<a id="a-1B"></a>目揵连子帝须。<a id="a-1C"></a>入阿烋河山中隐静独住。<a id="a-1D"></a>诸外道比丘。<a id="a-1E"></a>欲以己典杂乱佛法。<a id="a-1F"></a>遂成垢浊。<a id="a-1G"></a>外道犹行己法。<a id="a-1H"></a>或事火者。<a id="a-1I"></a>或五热炙身。<a id="a-1J"></a>或大寒入水。<a id="a-1K"></a>或破坏佛法者。<a id="a-1L"></a>是故诸善比丘。<a id="a-1M"></a>不与同布萨自恣及诸僧事。<a id="a-1N"></a>如是展转乃至七年不得说戒。<a id="a-1O"></a>阿育王知已。<a id="a-1P"></a>遣一大臣。<a id="a-1Q"></a>来入阿育僧伽蓝。<a id="a-1R"></a>白众僧。<a id="a-1S"></a>教灭斗诤和合说戒。<a id="a-1T"></a>大臣受王敕已入寺。<a id="a-1U"></a>以王命白众僧。<a id="a-1V"></a>都无应对者。<a id="a-1W"></a>臣便还更咨傍臣。<a id="a-1X"></a>王有敕令。<a id="a-1Y"></a>众僧灭诤而不顺从。<a id="a-1Z"></a>卿意云何。<a id="a-1a"></a>傍臣答言。<a id="a-1b"></a>我见大王往伏诸国。<a id="a-1c"></a>有不顺从王即斩杀。<a id="a-1d"></a>此法亦应如此。<a id="a-1e"></a>傍臣语已。<a id="a-1f"></a>使臣往至寺中。<a id="a-1g"></a>白上座言。<a id="a-1h"></a>王有敕令。<a id="a-1i"></a>众僧和合说戒。<a id="a-1j"></a>而不顺从。<a id="a-1k"></a>上座答言。<a id="a-1l"></a>诸善比丘。<a id="a-1m"></a>不与外道比丘共布萨。<a id="a-1n"></a>非不顺从。<a id="a-1o"></a>于是臣。<a id="a-1p"></a>从上座次第斩杀。<a id="a-1q"></a>次及王弟帝须而止。<a id="a-1r"></a>帝须见杀诸比丘。<a id="a-1s"></a>即自念言。<a id="a-1t"></a>此臣受取王敕。<a id="a-1u"></a>辟故杀诸众僧也。<a id="a-1v"></a>问曰。<a id="a-1w"></a>帝须是谁。<a id="a-1x"></a>答曰。<a id="a-1y"></a>是王弟同生。<a id="a-1z"></a>尔时阿育王登位。<a id="a-20"></a>立弟为太子。<a id="a-21"></a>太子一日入林游戏。<a id="a-22"></a>见诸群鹿阴阳和合。<a id="a-23"></a>太子作是念。<a id="a-24"></a>此诸群鹿啖草饮水。<a id="a-25"></a>尚复如此。<a id="a-26"></a>岂况比丘在寺房舍。<a id="a-27"></a>床褥细软饮食适口。<a id="a-28"></a>当无是事。<a id="a-29"></a>太子游还到王所。<a id="a-2A"></a>白王言。<a id="a-2B"></a>我向出游。<a id="a-2C"></a>见诸群鹿阴阳和合。<a id="a-2D"></a>畜生啖草饮水。<a id="a-2E"></a>尚有此事。<a id="a-2F"></a>诸比丘僧。<a id="a-2G"></a>在寺房舍供养备足。<a id="a-2H"></a>岂无此事。<a id="a-2I"></a>王闻语已。<a id="a-2J"></a>即自念言。<a id="a-2K"></a>非狐疑处而生狐疑。<a id="a-2L"></a>一日太子帝须。<a id="a-2M"></a>触忤王意。<a id="a-2N"></a>王忿而语太子帝须。<a id="a-2O"></a>我今以王位别汝。<a id="a-2P"></a>七日作王讫已。<a id="a-2Q"></a>我当杀汝。<a id="a-2R"></a>是时太子帝须。<a id="a-2S"></a>虽受王位七日之中日夜妓乐饮食种种供养。<a id="a-2T"></a>心不染着。<a id="a-2U"></a>形体羸瘦忧恼转剧。<a id="a-2V"></a>所以尔者。<a id="a-2W"></a>犹畏死故。<a id="a-2X"></a>七日已满。<a id="a-2Y"></a>王唤帝须问。<a id="a-2Z"></a>何意羸瘦。<a id="a-2a"></a>饮食妓乐不称意耶。<a id="a-2b"></a>帝须答言。<a id="a-2c"></a>死法逼迫心不甘乐。<a id="a-2d"></a>王闻语已语帝须言。<a id="a-2e"></a>汝已知命七日当死。<a id="a-2f"></a>犹尚惶怖。<a id="a-2g"></a>况诸比丘出息入息恒惧无常。<a id="a-2h"></a>心有何染着。<a id="a-2i"></a>王语已。<a id="a-2j"></a>帝须于佛法中即生信心。<a id="a-2k"></a>又复一日。<a id="a-2l"></a>太子帝须出游行猎。<a id="a-2m"></a>渐渐前行至阿练若处。<a id="a-2n"></a>见一比丘坐。<a id="a-2o"></a>名昙无德。<a id="a-2p"></a>有一象。<a id="a-2q"></a>折取木枝遥拂比丘。<a id="a-2r"></a>太子见已心发欢喜。<a id="a-2s"></a>而作愿言。<a id="a-2t"></a>我何时得如彼比丘。<a id="a-2u"></a>昙无德比丘。<a id="a-2v"></a>自逆知帝须心愿。<a id="a-2w"></a>比丘即以神力飞腾虚空。<a id="a-2x"></a>于虚空中而坐。<a id="a-2y"></a>令帝须得见。<a id="a-2z"></a>从虚空飞往阿育僧伽蓝大池中。<a id="a-30"></a>于水上而坐立。<a id="a-31"></a>脱僧伽梨郁多罗僧置虚空中。<a id="a-32"></a>入池洗浴。<a id="a-33"></a>是时太子帝须。<a id="a-34"></a>见大德有如是神力。<a id="a-35"></a>心大欢喜而言。<a id="a-36"></a>今日我当出家。<a id="a-37"></a>即还宫中白王言。<a id="a-38"></a>我欲出家。<a id="a-39"></a>王必哀念听。<a id="a-3A"></a>我出家。<a id="a-3B"></a>王闻帝须求出家。<a id="a-3C"></a>心大惊怪。<a id="a-3D"></a>答言。<a id="a-3E"></a>宫中妓女百味肴膳娱乐快乐。<a id="a-3F"></a>何以出家。<a id="a-3G"></a>王种种方便令其心止。<a id="a-3H"></a>志意坚固永不肯住。<a id="a-3I"></a>而答王言。<a id="a-3J"></a>宫中婇女欢乐暂有。<a id="a-3K"></a>会当别离。<a id="a-3L"></a>大王叹言。<a id="a-3M"></a>善哉。<a id="a-3N"></a>即遣诸臣。<a id="a-3O"></a>使平治道路扫洒清净竖立幢幡种种庄严。<a id="a-3P"></a>庄严竟已。<a id="a-3Q"></a>臣白王言。<a id="a-3R"></a>装束已办。<a id="a-3S"></a>王取太子公服天冠璎珞庄严太子千乘万骑围绕奉送往至寺中。<a id="a-3T"></a>众僧见太子帝须出家。<a id="a-3U"></a>心大欢喜。<a id="a-3V"></a>有办僧伽梨者。<a id="a-3W"></a>郁多罗僧者。<a id="a-3X"></a>安陀会者。<a id="a-3Y"></a>钵盂者。<a id="a-3Z"></a>拟待太子即出家已。<a id="a-3a"></a>是时太子往到禅房。<a id="a-3b"></a>至昙无德比丘所求欲出家。<a id="a-3c"></a>国中豪贵诸长者儿一千童子。<a id="a-3d"></a>随太子出家国中人民见太子出家。<a id="a-3e"></a>各自念言。<a id="a-3f"></a>太子如此尊贵。<a id="a-3g"></a>尚舍王位出家修道。<a id="a-3h"></a>我等贫穷何所恋慕。<a id="a-3i"></a>念已无数人众悉随出家。<a id="a-3j"></a>阿育王登位四年太子出家。<a id="a-3k"></a>复有王外甥阿嗜婆罗门。<a id="a-3l"></a>是僧伽蜜多知已。<a id="a-3m"></a>有一男儿阿嗜。<a id="a-3n"></a>闻太子出家。<a id="a-3o"></a>心中惊喜往至王所。<a id="a-3p"></a>即白王言。<a id="a-3q"></a>我今欲随太子出家。<a id="a-3r"></a>愿王听许。<a id="a-3s"></a>王答。<a id="a-3t"></a>善哉。<a id="a-3u"></a>即与太子俱日出家。<a id="a-3v"></a>如是于佛法中。<a id="a-3w"></a>多有刹利出家。<a id="a-3x"></a>佛法兴隆。<a id="a-3y"></a>时帝须言。<a id="a-3z"></a>当知此臣僻取王意杀诸比丘。<a id="a-40"></a>臣杀未已。<a id="a-41"></a>帝须比丘便前遮护。<a id="a-42"></a>臣不得杀。<a id="a-43"></a>臣即置刀。<a id="a-44"></a>往白王言。<a id="a-45"></a>我受王敕。<a id="a-46"></a>令诸比丘和合说戒。<a id="a-47"></a>而不顺从。<a id="a-48"></a>我已依罪次第斩杀。<a id="a-49"></a>杀犹未尽。<a id="a-4A"></a>帝须比丘即便遮护。<a id="a-4B"></a>不能得杀。<a id="a-4C"></a>臣白王言。<a id="a-4D"></a>帝须比丘为杀以不。<a id="a-4E"></a>王闻臣言杀诸比丘。<a id="a-4F"></a>即大惊愕。<a id="a-4G"></a>心中懊恼闷绝躄地。<a id="a-4H"></a>以冷水洒面良久乃稣。<a id="a-4I"></a>即语臣言。<a id="a-4J"></a>咄咄我遣汝入寺。<a id="a-4K"></a>欲令众僧和合说戒。<a id="a-4L"></a>何以专辄而杀众僧。<a id="a-4M"></a>王往寺中白诸众僧。<a id="a-4N"></a>我前遣一臣教令和合说戒。<a id="a-4O"></a>不使杀诸比丘。<a id="a-4P"></a>此臣专辄枉杀众僧。<a id="a-4Q"></a>不审此事谁获罪耶。<a id="a-4R"></a>有比丘答言。<a id="a-4S"></a>由王故杀。<a id="a-4T"></a>此是王罪。<a id="a-4U"></a>或有比丘言。<a id="a-4V"></a>两俱得罪。<a id="a-4W"></a>有一比丘即问王言。<a id="a-4X"></a>王心云何。<a id="a-4Y"></a>有杀心不。<a id="a-4Z"></a>王答言。<a id="a-4a"></a>我本以功德意遣。<a id="a-4b"></a>无杀心也。<a id="a-4c"></a>若王如此王自无罪。<a id="a-4d"></a>杀者得罪。<a id="a-4e"></a>王闻如是言已。<a id="a-4f"></a>心生狐疑问诸比丘。<a id="a-4g"></a>有能断我狐疑者不。<a id="a-4h"></a>若能断我狐疑心者。<a id="a-4i"></a>我当更竖立佛法。<a id="a-4j"></a>诸比丘答言。<a id="a-4k"></a>有目揵连子帝须。<a id="a-4l"></a>能断狐疑竖立佛法。<a id="a-4m"></a>于是即遣法师四人。<a id="a-4n"></a>人各有比丘一千侍从而去。<a id="a-4o"></a>复遣大臣四人。<a id="a-4p"></a>人各有一千人将从。<a id="a-4q"></a>往迎大德目揵连子帝须。<a id="a-4r"></a>须得而归。<a id="a-4s"></a>是时二部众。<a id="a-4t"></a>往至阿烋河山中。<a id="a-4u"></a>迎取目揵连子帝须。<a id="a-4v"></a>到已而言。<a id="a-4w"></a>王唤帝须。<a id="a-4x"></a>帝须不去。<a id="a-4y"></a>王复更遣法师八人。<a id="a-4z"></a>人各有比丘一千侍从。<a id="a-50"></a>大臣八人。<a id="a-51"></a>人各一千侍从。<a id="a-52"></a>到已复言。<a id="a-53"></a>王唤帝须。<a id="a-54"></a>帝须不去。<a id="a-55"></a>王迟望二使。<a id="a-56"></a>经久未反。<a id="a-57"></a>王心狐疑。<a id="a-58"></a>王复问诸大德。<a id="a-59"></a>大德。<a id="a-5A"></a>我已遣二使。<a id="a-5B"></a>往迎目揵连子帝须。<a id="a-5C"></a>使已经久而不见至。<a id="a-5D"></a>众僧答言。<a id="a-5E"></a>恐迎者僻宣王意言唤帝须。<a id="a-5F"></a>是故不来。<a id="a-5G"></a>王复问言。<a id="a-5H"></a>云何作请语而得来耶。<a id="a-5I"></a>众僧答王。<a id="a-5J"></a>当作是言。<a id="a-5K"></a>佛法已没。<a id="a-5L"></a>愿屈大德来更共竖立。<a id="a-5M"></a>乃可得来。<a id="a-5N"></a>王闻是言。<a id="a-5O"></a>更遣法师十六人。<a id="a-5P"></a>人各比丘一千侍从。<a id="a-5Q"></a>大臣十六人。<a id="a-5R"></a>人各将一千人。<a id="a-5S"></a>王复问。<a id="a-5T"></a>彼法师为老为少。<a id="a-5U"></a>众僧答言老。<a id="a-5V"></a>若其老者。<a id="a-5W"></a>当用舆迎。<a id="a-5X"></a>众僧答言。<a id="a-5Y"></a>不得乘舆。<a id="a-5Z"></a>王复问言。<a id="a-5a"></a>彼大德者住在何处。<a id="a-5b"></a>答言。<a id="a-5c"></a>阿烋河山中。<a id="a-5d"></a>若尔当遣舫乘往迎。<a id="a-5e"></a>敕使者言。<a id="a-5f"></a>汝若到已。<a id="a-5g"></a>当请大德住大舫中。<a id="a-5h"></a>可使四边带仗防护。<a id="a-5i"></a>是时大众使者发去。<a id="a-5j"></a>到阿烋河山中。<a id="a-5k"></a>即以王命白大德言。<a id="a-5l"></a>今佛法已没。<a id="a-5m"></a>仰屈大德来共竖立。<a id="a-5n"></a>于是大德。<a id="a-5o"></a>闻使语已言。<a id="a-5p"></a>我出家正为佛法。<a id="a-5q"></a>今时至矣。<a id="a-5r"></a>即取坐具而起。<a id="a-5s"></a>帝须自念言。<a id="a-5t"></a>明当至波咤利弗国。<a id="a-5u"></a>是时阿育王。<a id="a-5v"></a>夜梦见如是相貌。<a id="a-5w"></a>有一白象而来。<a id="a-5x"></a>以鼻摩娑王头捉王右手。<a id="a-5y"></a>明旦王召相师曰。<a id="a-5z"></a>我夜梦如是相貌。<a id="a-60"></a>为吉为凶。<a id="a-61"></a>有一相师。<a id="a-62"></a>即答王言。<a id="a-63"></a>捉王手者是沙门像也。<a id="a-64"></a>大王闻相师语已。<a id="a-65"></a>即得信来。<a id="a-66"></a>白王。<a id="a-67"></a>大德帝须今日已至。<a id="a-68"></a>王闻至已。<a id="a-69"></a>即出往迎。<a id="a-6A"></a>王自入水至膝。<a id="a-6B"></a>大德帝须欲上。<a id="a-6C"></a>王以右手捧接大德。<a id="a-6D"></a>大德帝须便捉王手。<a id="a-6E"></a>左右拔剑欲斫大德帝须。<a id="a-6F"></a>何以故。<a id="a-6G"></a>阿育王法。<a id="a-6H"></a>若人捉王头及手。<a id="a-6I"></a>即便斫头。<a id="a-6J"></a>是故拔剑欲斫。<a id="a-6K"></a>尔时王见水中拔剑影。<a id="a-6L"></a>王回顾言。<a id="a-6M"></a>咄咄。<a id="a-6N"></a>我昔敕臣。<a id="a-6O"></a>往至寺中令众僧和合说戒。<a id="a-6P"></a>而僻取我意杀诸比丘。<a id="a-6Q"></a>而汝今者复欲杀耶。<a id="a-6R"></a>止止。<a id="a-6S"></a>莫作我罪。<a id="a-6T"></a>法师问曰。<a id="a-6U"></a>比丘不得捉白衣手。<a id="a-6V"></a>云何得捉。<a id="a-6W"></a>答曰。<a id="a-6X"></a>王为欲闻法故往请来。<a id="a-6Y"></a>王即是大德弟子故得捉手。<a id="a-6Z"></a>于是王将大德往园林中住。<a id="a-6a"></a>三重防卫。<a id="a-6b"></a>王自为大德洗脚以油磨之。<a id="a-6c"></a>磨竟于一边而坐。<a id="a-6d"></a>王自念言。<a id="a-6e"></a>此大德能断我疑不。<a id="a-6f"></a>若能断我疑者。<a id="a-6g"></a>亦能断诤法。<a id="a-6h"></a>然后佛法竖立。<a id="a-6i"></a>王念。<a id="a-6j"></a>我且当试大德。<a id="a-6k"></a>我欲见大德神通力。<a id="a-6l"></a>愿为示现。<a id="a-6m"></a>帝须答言。<a id="a-6n"></a>汝今乐见何等神力。<a id="a-6o"></a>王言。<a id="a-6p"></a>我欲见大地震动。<a id="a-6q"></a>帝须问曰。<a id="a-6r"></a>为欲使一边动一切动耶。<a id="a-6s"></a>王复问言。<a id="a-6t"></a>于此二种何者为难。<a id="a-6u"></a>帝须答言。<a id="a-6v"></a>譬如铜盘盛满中水。<a id="a-6w"></a>有人动盘水悉动难。<a id="a-6x"></a>半动半不动难。<a id="a-6y"></a>王言。<a id="a-6z"></a>半动半不动甚难。<a id="a-70"></a>帝须答言。<a id="a-71"></a>如是大王。<a id="a-72"></a>王言。<a id="a-73"></a>欲见半动半不动。<a id="a-74"></a>帝须语王。<a id="a-75"></a>周回四方四由旬。<a id="a-76"></a>弹绳作界。<a id="a-77"></a>东方安车。<a id="a-78"></a>南方安马。<a id="a-79"></a>西方安人。<a id="a-7A"></a>北方安铜盘水。<a id="a-7B"></a>使各骑界上一脚在内一脚在外。<a id="a-7C"></a>铜盘水当安界上。<a id="a-7D"></a>半入界内半在界外。<a id="a-7E"></a>王即随教作已。<a id="a-7F"></a>于是帝须即入第四禅。<a id="a-7G"></a>从禅定起。<a id="a-7H"></a>而向王言。<a id="a-7I"></a>善见大王。<a id="a-7J"></a>大德帝须即以神力。<a id="a-7K"></a>能使四方四由旬外悉大震动。<a id="a-7L"></a>界内不动。<a id="a-7M"></a>车马及人外脚悉动。<a id="a-7N"></a>内脚不动。<a id="a-7O"></a>水半动半不动。<a id="a-7P"></a>于是大王。<a id="a-7Q"></a>见大德神力如此。<a id="a-7R"></a>即大欢喜。<a id="a-7S"></a>我先所疑今得断也。<a id="a-7T"></a>于佛法中恶法得灭。<a id="a-7U"></a>王即问大德帝须。<a id="a-7V"></a>我先遣一臣到寺。<a id="a-7W"></a>令僧和合说戒。<a id="a-7X"></a>而臣专辄杀诸比丘。<a id="a-7Y"></a>此罪谁得耶。<a id="a-7Z"></a>帝须答言。<a id="a-7a"></a>大王。<a id="a-7b"></a>有杀心不。<a id="a-7c"></a>王即答言。<a id="a-7d"></a>我无杀心。<a id="a-7e"></a>若无杀心王无罪也。<a id="a-7f"></a>即便为王说本生经。<a id="a-7g"></a>佛语诸比丘。<a id="a-7h"></a>先筹量心然后作业。<a id="a-7i"></a>一切作业皆由心也。<a id="a-7j"></a>帝须欲演本生经。<a id="a-7k"></a>大王。<a id="a-7l"></a>往昔有一鹧鸪鸟。<a id="a-7m"></a>为人笼系在地。<a id="a-7n"></a>愁怖便大鸣唤。<a id="a-7o"></a>同类云集为人所杀。<a id="a-7p"></a>鹧鸪问道士。<a id="a-7q"></a>我有罪不。<a id="a-7r"></a>道士答言。<a id="a-7s"></a>汝鸣声时有杀心不。<a id="a-7t"></a>鹧鸪鸟言。<a id="a-7u"></a>我鸣伴来。<a id="a-7v"></a>无杀心也。<a id="a-7w"></a>道士即答。<a id="a-7x"></a>若无杀心汝无罪也。<a id="a-7y"></a>而说偈言。</p>
  <p id="a7z">不因业而触　　必因心而起</p>
  <p id="a80">善人摄心住　　罪不横加汝</p>
  <p id="a81">如是大德帝须。<a id="a-82"></a>方便令王知已。<a id="a-83"></a>七日在园林中。<a id="a-84"></a>帝须教王。<a id="a-85"></a>是律是非律。<a id="a-86"></a>是法是非法。<a id="a-87"></a>是佛说是非佛说。<a id="a-88"></a>七日竟。<a id="a-89"></a>王敕。<a id="a-8A"></a>以步障作隔。<a id="a-8B"></a>所见同者集一隔中。<a id="a-8C"></a>不同见者各集异隔。<a id="a-8D"></a>处处隔中出一比丘。<a id="a-8E"></a>王自问言。<a id="a-8F"></a>大德。<a id="a-8G"></a>佛法云何。<a id="a-8H"></a>有比丘答言。<a id="a-8I"></a>常或言断。<a id="a-8J"></a>或言非想。<a id="a-8K"></a>或言非想非非想。<a id="a-8L"></a>或言世间涅槃。<a id="a-8M"></a>王闻诸比丘言已。<a id="a-8N"></a>此非比丘。<a id="a-8O"></a>即是外道也。<a id="a-8P"></a>王既知已。<a id="a-8Q"></a>王即以白衣服与诸外道。<a id="a-8R"></a>驱令罢道。<a id="a-8S"></a>其余隔中六万比丘。<a id="a-8T"></a>王复更问。<a id="a-8U"></a>大德。<a id="a-8V"></a>佛法云何。<a id="a-8W"></a>答言。<a id="a-8X"></a>佛分别说也。<a id="a-8Y"></a>诸比丘如是说已。<a id="a-8Z"></a>王更问大德帝须。<a id="a-8a"></a>佛分别说不。<a id="a-8b"></a>答言。<a id="a-8c"></a>如是大王。<a id="a-8d"></a>知佛法净已。<a id="a-8e"></a>王白诸大德。<a id="a-8f"></a>愿大德布萨说戒。<a id="a-8g"></a>王遣人防卫众僧。<a id="a-8h"></a>王还入城。<a id="a-8i"></a>王去之后。<a id="a-8j"></a>众僧即集众六万比丘。<a id="a-8k"></a>于集众中。<a id="a-8l"></a>目揵连子帝须为上座。<a id="a-8m"></a>能破外道邪见徒众。<a id="a-8n"></a>众中选择知三藏得三达智者一千比丘如昔第一大德迦葉集众。<a id="a-8o"></a>亦如第二须那拘集众出毗尼藏无异。<a id="a-8p"></a>一切佛法中清净无垢。<a id="a-8q"></a>第三集法藏九月日竟。<a id="a-8r"></a>大地六种震动。<a id="a-8s"></a>所以一千比丘说。<a id="a-8t"></a>名为第三集也。<a id="a-8u"></a>法师问曰。<a id="a-8v"></a>三集众谁为律师。<a id="a-8w"></a>于阎浮利地。<a id="a-8x"></a>我当次第说名字。<a id="a-8y"></a>第一优波离。<a id="a-8z"></a>第二驮写拘。<a id="a-90"></a>第三须那拘。<a id="a-91"></a>第四悉伽婆。<a id="a-92"></a>第五目揵连子帝须。<a id="a-93"></a>此五法师于阎浮利地。<a id="a-94"></a>以律藏次第相付不令断绝。<a id="a-95"></a>乃至第三集律藏。<a id="a-96"></a>从第三之后。<a id="a-97"></a>目揵连子帝须临涅槃。<a id="a-98"></a>付弟子摩哂陀。<a id="a-99"></a>摩哂陀是阿育王儿也。<a id="a-9A"></a>持律藏至师子国。<a id="a-9B"></a>摩哂陀临涅槃。<a id="a-9C"></a>付弟子阿栗咤。<a id="a-9D"></a>从尔已来。<a id="a-9E"></a>更相传授至于今日。<a id="a-9F"></a>应当知之。<a id="a-9G"></a>我今说往昔师名。<a id="a-9H"></a>从阎浮利地五人持律藏至师子国。<a id="a-9I"></a>第一名摩哂陀。<a id="a-9J"></a>第二名一地臾。<a id="a-9K"></a>第三名郁帝臾。<a id="a-9L"></a>第四名参婆楼。<a id="a-9M"></a>第五名拔陀沙。<a id="a-9N"></a>此五法师智慧无比。<a id="a-9O"></a>神通无碍得三达智。<a id="a-9P"></a>于师子国各教授弟子。<a id="a-9Q"></a>摩哂陀临涅槃。<a id="a-9R"></a>付弟子阿栗咤。<a id="a-9S"></a>阿栗咤付弟子帝须达多。<a id="a-9T"></a>帝须达多付弟子伽罗须末那。<a id="a-9U"></a>伽罗须末那付弟子地伽那。<a id="a-9V"></a>地伽那付须末那。<a id="a-9W"></a>须末那付伽罗须末那。<a id="a-9X"></a>伽罗须末那付昙无德。<a id="a-9Y"></a>昙无德付帝须。<a id="a-9Z"></a>帝须付提婆。<a id="a-9a"></a>提婆付须末那。<a id="a-9b"></a>须末那付专那伽。<a id="a-9c"></a>专那伽付昙无婆离。<a id="a-9d"></a>昙无婆离付企摩。<a id="a-9e"></a>企摩付优波帝须。<a id="a-9f"></a>优波帝须付法叵。<a id="a-9g"></a>法叵付阿婆耶。<a id="a-9h"></a>阿婆耶付提婆。<a id="a-9i"></a>提婆付私婆。<a id="a-9j"></a>如此诸律师智慧第一。<a id="a-9k"></a>神通无碍得三达智爱尽罗汉。<a id="a-9l"></a>如是师师相承至今不绝。<a id="a-9m"></a>法师曰。<a id="a-9n"></a>我今更说根本因缘。<a id="a-9o"></a>尔时于波咤利弗国。<a id="a-9p"></a>集第三毗尼藏竟。<a id="a-9q"></a>往昔目揵连子帝须。<a id="a-9r"></a>作如是念。<a id="a-9s"></a>当来佛法何处久住。<a id="a-9t"></a>即以神通力观看阎浮利地。<a id="a-9u"></a>当于边地中兴。<a id="a-9v"></a>于是目揵连子帝须。<a id="a-9w"></a>集诸众僧语诸长老。<a id="a-9x"></a>汝等各持佛法。<a id="a-9y"></a>至边地中竖立。<a id="a-9z"></a>诸比丘答言。<a id="a-A0"></a>善哉。<a id="a-A1"></a>即遣大德末阐提。<a id="a-A2"></a>汝至罽宾揵陀罗咤国中。<a id="a-A3"></a>摩呵提婆。<a id="a-A4"></a>至摩醯婆末陀罗国。<a id="a-A5"></a>勒弃多。<a id="a-A6"></a>至婆那婆私国。<a id="a-A7"></a>昙无德。<a id="a-A8"></a>至阿波兰多迦国。<a id="a-A9"></a>摩诃昙无德。<a id="a-AA"></a>至摩诃勒咤国摩呵勒弃多。<a id="a-AB"></a>至臾那世界国(是汉地也)末示摩。<a id="a-AC"></a>至雪山边国。<a id="a-AD"></a>须那迦郁多罗。<a id="a-AE"></a>至金地国。<a id="a-AF"></a>摩哂陀郁帝夜参婆楼拔陀。<a id="a-AG"></a>至师子国。<a id="a-AH"></a>各竖立佛法。<a id="a-AI"></a>于是诸大德各各眷属五人。<a id="a-AJ"></a>而往诸国竖立佛法。<a id="a-AK"></a>尔时罽宾国中有龙王。<a id="a-AL"></a>名阿罗婆楼。<a id="a-AM"></a>国中种禾稻。<a id="a-AN"></a>始欲结秀。<a id="a-AO"></a>而龙王注大洪雨。<a id="a-AP"></a>禾稻没死流入海中。<a id="a-AQ"></a>尔时大德末阐提比丘等五人。<a id="a-AR"></a>从波咤利弗国飞腾虚空。<a id="a-AS"></a>至雪山边阿罗婆楼池中下。<a id="a-AT"></a>即于水上行住坐卧。<a id="a-AU"></a>龙王眷属童子入白龙王言。<a id="a-AV"></a>不知何人。<a id="a-AW"></a>身着赤衣居在水上。<a id="a-AX"></a>侵犯我等。<a id="a-AY"></a>龙王闻已即大嗔忿。<a id="a-AZ"></a>从宫中出。<a id="a-Aa"></a>见大德末阐提。<a id="a-Ab"></a>龙王忿心转更增盛。<a id="a-Ac"></a>于虚空中作诸神力。<a id="a-Ad"></a>种种非一。<a id="a-Ae"></a>令末阐提比丘恐怖。<a id="a-Af"></a>复作暴风疾雨雷电霹雳。<a id="a-Ag"></a>山岩崩倒树木摧折。<a id="a-Ah"></a>犹如虚空崩败。<a id="a-Ai"></a>龙王眷属童子。<a id="a-Aj"></a>复集一切诸龙童子。<a id="a-Ak"></a>身出烟竟。<a id="a-Al"></a>起大猛火雨大砾石。<a id="a-Am"></a>欲令大德末阐提恐怖。<a id="a-An"></a>既不恐怖。<a id="a-Ao"></a>而便骂言。<a id="a-Ap"></a>秃头人君为是谁。<a id="a-Aq"></a>身着赤衣。<a id="a-Ar"></a>如是骂詈。<a id="a-As"></a>大德颜色不异。<a id="a-At"></a>龙王复更作是骂言。<a id="a-Au"></a>捉取打杀。<a id="a-Av"></a>语已更唤兵众。<a id="a-Aw"></a>现种种神变。<a id="a-Ax"></a>犹不能伏。<a id="a-Ay"></a>大德末阐提。<a id="a-Az"></a>以神通力蔽龙王神力。<a id="a-B0"></a>向龙王说。<a id="a-B1"></a>若汝能令诸天世人一切悉来恐怖。<a id="a-B2"></a>我者一毛不动。<a id="a-B3"></a>汝今更取须弥山王及诸小山掷置我上。<a id="a-B4"></a>亦不能至。<a id="a-B5"></a>大德作是语已。<a id="a-B6"></a>龙王思念。<a id="a-B7"></a>我作神力便已疲倦。<a id="a-B8"></a>无所至到。<a id="a-B9"></a>心含忿怒而便停住。<a id="a-BA"></a>是时大德知龙王心。<a id="a-BB"></a>以甘露法味教化示之。<a id="a-BC"></a>令其欢喜归伏龙王受甘露法已。<a id="a-BD"></a>即受三归五戒。<a id="a-BE"></a>与其眷属八万四千俱受五戒。<a id="a-BF"></a>复有雪山鬼夜叉揵挞婆鸠盘茶鬼等。<a id="a-BG"></a>闻大德末阐提说法已。<a id="a-BH"></a>即受三归五戒。<a id="a-BI"></a>复有夜叉五人。<a id="a-BJ"></a>与眷属俱。<a id="a-BK"></a>呵梨帝耶夜叉尼有五百子。<a id="a-BL"></a>得须陀洹道于是大德末阐提。<a id="a-BM"></a>唤一切夜叉及龙王。<a id="a-BN"></a>从今以后莫生嗔恚。<a id="a-BO"></a>莫残害人民禾稻。<a id="a-BP"></a>于诸众生生慈悲心令得安乐。<a id="a-BQ"></a>一切诸龙鬼等答言。<a id="a-BR"></a>善哉。<a id="a-BS"></a>如大德教即当顺从。<a id="a-BT"></a>即日龙王作大供养。<a id="a-BU"></a>龙王遣取己七宝床。<a id="a-BV"></a>与末阐提。<a id="a-BW"></a>末阐提坐于床上。<a id="a-BX"></a>龙王立近末阐提边。<a id="a-BY"></a>以扇扇末阐提。<a id="a-BZ"></a>是时罽宾揵陀勒叉国人民。<a id="a-Ba"></a>常以节日集。<a id="a-Bb"></a>往祠会龙王。<a id="a-Bc"></a>到已见大德末阐提。<a id="a-Bd"></a>各相谓言。<a id="a-Be"></a>此比丘神力乃胜龙王。<a id="a-Bf"></a>于是人民悉礼末阐提。<a id="a-Bg"></a>礼已而坐。<a id="a-Bh"></a>末阐提。<a id="a-Bi"></a>为诸人民说读譬喻经。<a id="a-Bj"></a>说已八万众生即得道果。<a id="a-Bk"></a>千人出家。<a id="a-Bl"></a>法师言。<a id="a-Bm"></a>从昔至今罽宾国。<a id="a-Bn"></a>皆着袈裟光饰其境。<a id="a-Bo"></a>而说偈言。</p>
  <p id="aBp">罽宾揵陀国　　尔时末阐提</p>
  <p id="aBq">嗔恚大龙王　　教化令受法</p>
  <p id="aBr">复有余大众　　从系缚得解</p>
  <p id="aBs">八万得天眼　　出家一千众</p>
  <p id="aBt">大德摩诃提婆。<a id="a-Bu"></a>往至摩醯娑慢陀罗国。<a id="a-Bv"></a>至已为说天使经。<a id="a-Bw"></a>说竟四万人得道果。<a id="a-Bx"></a>皆悉随出家。<a id="a-By"></a>而说偈言。</p>
  <p id="aBz">摩诃提婆　　有大神力　　得三达智</p>
  <p id="aC0">到摩醯娑</p>
  <p id="aC1">为说天使经　　度脱诸众生</p>
  <p id="aC2">四万得天眼　　皆悉随出家</p>
  <p id="aC3">大德勒弃多。<a id="a-C4"></a>往婆那婆私国。<a id="a-C5"></a>于虚空中而坐。<a id="a-C6"></a>坐已为说无始经。<a id="a-C7"></a>说已六万人得天眼。<a id="a-C8"></a>七千人出家。<a id="a-C9"></a>即起五百寺。<a id="a-CA"></a>而说偈言。</p>
  <p id="aCB">大德勒弃多　　有大神通力</p>
  <p id="aCC">到婆那婆私　　于虚空中坐</p>
  <p id="aCD">为说无始经　　众生得天眼</p>
  <p id="aCE">出家七千人　　五百僧伽蓝</p>
  <p id="aCF">大德昙无德。<a id="a-CG"></a>往阿波兰多国。<a id="a-CH"></a>到已为诸人民说火聚譬经。<a id="a-CI"></a>说已令人欢喜。<a id="a-CJ"></a>三万人得天眼。<a id="a-CK"></a>令服甘露法。<a id="a-CL"></a>从刹利种男女。<a id="a-CM"></a>各一千人出家。<a id="a-CN"></a>如是佛法流布。<a id="a-CO"></a>而说偈言。</p>
  <p id="aCP">大德昙无德　　有大神通力</p>
  <p id="aCQ">往阿婆兰多　　说火聚经法</p>
  <p id="aCR">令服甘露法　　众生得天眼</p>
  <p id="aCS">一千比丘僧　　比丘尼如是</p>
  <p id="aCT">大德摩诃昙无德。<a id="a-CU"></a>往至摩诃勒咤国。<a id="a-CV"></a>到已为说摩诃那罗陀迦葉本生经。<a id="a-CW"></a>说已八万四千人得道。<a id="a-CX"></a>三千人出家。<a id="a-CY"></a>如是佛法流通。<a id="a-CZ"></a>而说偈言。</p>
  <p id="aCa">大德摩诃昙　　有大神通力</p>
  <p id="aCb">往摩诃勒咤　　说迦葉本经</p>
  <p id="aCc">众生得道果　　出家三千人</p>
  <p id="aCd">大德摩诃勒弃多。<a id="a-Ce"></a>往臾那世界国。<a id="a-Cf"></a>到已为说迦罗罗摩经。<a id="a-Cg"></a>说已臾那世界国。<a id="a-Ch"></a>七万三千人得道果。<a id="a-Ci"></a>千人出家。<a id="a-Cj"></a>臾那世界佛法通流。<a id="a-Ck"></a>而说偈言。</p>
  <p id="aCl">摩诃勒弃多　　有大神通力</p>
  <p id="aCm">往臾那世界　　说摩迦罗经</p>
  <p id="aCn">众生得道果　　出家一千人</p>
  <p id="aCo">大德末示摩。<a id="a-Cp"></a>大德迦葉。<a id="a-Cq"></a>大德提婆纯毗帝须。<a id="a-Cr"></a>复大德提婆。<a id="a-Cs"></a>往雪山边。<a id="a-Ct"></a>到已说初转法轮经。<a id="a-Cu"></a>说法已。<a id="a-Cv"></a>八亿人得道。<a id="a-Cw"></a>大德五人。<a id="a-Cx"></a>各到一国教化。<a id="a-Cy"></a>五千人出家。<a id="a-Cz"></a>如是佛法流通雪山边。<a id="a-D0"></a>而说偈言。</p>
  <p id="aD1">大德末示摩　　有大神通力</p>
  <p id="aD2">往到雪山边　　说初法轮经</p>
  <p id="aD3">众生得道果　　出家五千人</p>
  <p id="aD4">大德须那迦那郁多罗。<a id="a-D5"></a>往至金地国。<a id="a-D6"></a>到已。<a id="a-D7"></a>于金地中。<a id="a-D8"></a>有一夜叉尼。<a id="a-D9"></a>从海中出。<a id="a-DA"></a>往到王宫中。<a id="a-DB"></a>夫人若生儿已。<a id="a-DC"></a>夜叉即夺取而食。<a id="a-DD"></a>尔时王夫人生一男儿。<a id="a-DE"></a>见大德须那迦来即大恐怖。<a id="a-DF"></a>而作念言。<a id="a-DG"></a>此是夜叉尼伴也。<a id="a-DH"></a>即取器仗往欲杀须那迦。<a id="a-DI"></a>须那迦问言。<a id="a-DJ"></a>何以持器仗而来。<a id="a-DK"></a>诸人答言。<a id="a-DL"></a>王宫中生儿。<a id="a-DM"></a>而夜叉尼伴夺取而食。<a id="a-DN"></a>君将非其伴耶。<a id="a-DO"></a>须那迦答言。<a id="a-DP"></a>我非夜叉尼伴。<a id="a-DQ"></a>我等名为沙门。<a id="a-DR"></a>断杀生法。<a id="a-DS"></a>护持十善勇猛精进。<a id="a-DT"></a>我有善法。<a id="a-DU"></a>是时夜叉尼闻王宫生儿。<a id="a-DV"></a>相与围绕从海中出。<a id="a-DW"></a>作如是言。<a id="a-DX"></a>今王生儿。<a id="a-DY"></a>我当往取食。<a id="a-DZ"></a>王宫中国人。<a id="a-Da"></a>见夜叉众来。<a id="a-Db"></a>皆大惊怖。<a id="a-Dc"></a>往白大德。<a id="a-Dd"></a>是时须那迦。<a id="a-De"></a>即化作夜叉大众。<a id="a-Df"></a>倍于彼众而围绕之。<a id="a-Dg"></a>夜叉尼等见化夜叉。<a id="a-Dh"></a>而作念言。<a id="a-Di"></a>彼夜叉者当已得国。<a id="a-Dj"></a>今将欲来害食我等。<a id="a-Dk"></a>作是念已。<a id="a-Dl"></a>即各走去不得回顾。<a id="a-Dm"></a>于是化夜叉众。<a id="a-Dn"></a>随后而逐不见而止。<a id="a-Do"></a>大德须那迦。<a id="a-Dp"></a>即诵咒防护国土。<a id="a-Dq"></a>使诸夜叉断不得入。<a id="a-Dr"></a>即为国人民说梵网经。<a id="a-Ds"></a>说已六万人皆得道果。<a id="a-Dt"></a>复有受三归五戒者。<a id="a-Du"></a>三千五百人为比丘僧。<a id="a-Dv"></a>一千五百人为比丘尼。<a id="a-Dw"></a>于是佛法流通。<a id="a-Dx"></a>法师言。<a id="a-Dy"></a>从昔至今。<a id="a-Dz"></a>王若生儿悉皆取名名须郁多罗。<a id="a-E0"></a>而说偈言。</p>
  <p id="aE1">大德须那迦　　郁多罗比丘</p>
  <p id="aE2">有大神通力　　往到金地国</p>
  <p id="aE3">为说梵网经　　众生得道果</p>
  <p id="aE4">三千五百僧　　一千五百尼</p>
  <p id="aE5">大德目揵连子帝须。<a id="a-E6"></a>与众僧遣摩哂陀往师子洲。<a id="a-E7"></a>摩哂陀即作是念。<a id="a-E8"></a>此时可去以不。<a id="a-E9"></a>摩哂陀即入定观。<a id="a-EA"></a>师子阿[少/兔]罗陀国王。<a id="a-EB"></a>名闻茶私婆。<a id="a-EC"></a>年已老耄。<a id="a-ED"></a>不堪受化。<a id="a-EE"></a>若往化者。<a id="a-EF"></a>佛法亦不久住。<a id="a-EG"></a>我今且止。<a id="a-EH"></a>去时未至。<a id="a-EI"></a>若王命终。<a id="a-EJ"></a>太子代位。<a id="a-EK"></a>我当共往建立佛法。<a id="a-EL"></a>我今且往外家。<a id="a-EM"></a>欲问讯母。<a id="a-EN"></a>复更自念。<a id="a-EO"></a>到母国已当还此不。<a id="a-EP"></a>仍往师子洲也。<a id="a-EQ"></a>摩哂陀往师所。<a id="a-ER"></a>头面礼足及比丘僧。<a id="a-ES"></a>从阿育王僧伽蓝出。<a id="a-ET"></a>摩哂陀为上座。<a id="a-EU"></a>僧伽蜜多儿沙弥。<a id="a-EV"></a>须末那等六人。<a id="a-EW"></a>及一优婆塞。<a id="a-EX"></a>名盘头迦。<a id="a-EY"></a>与共俱去。<a id="a-EZ"></a>过王舍城至南山村。<a id="a-Ea"></a>从此次第而去至母国也。<a id="a-Eb"></a>法师曰。<a id="a-Ec"></a>何以故。<a id="a-Ed"></a>昔阿育王封郁支国。<a id="a-Ee"></a>初往至国次第而去。<a id="a-Ef"></a>即到南山。<a id="a-Eg"></a>山下有村。<a id="a-Eh"></a>名卑提写。<a id="a-Ei"></a>大富长者以女与阿育王为妇。<a id="a-Ej"></a>到国而生一男儿。<a id="a-Ek"></a>名摩哂陀。<a id="a-El"></a>摩哂陀年已十四。<a id="a-Em"></a>后阿育王便登王位。<a id="a-En"></a>留妇置郁支国。<a id="a-Eo"></a>在卑提写村住。<a id="a-Ep"></a>是以经文注言。<a id="a-Eq"></a>摩哂陀经六月日而至母所。<a id="a-Er"></a>尔时摩哂陀。<a id="a-Es"></a>次第到母国已。<a id="a-Et"></a>母出头面作礼。<a id="a-Eu"></a>作礼已竟。<a id="a-Ev"></a>为设中食。<a id="a-Ew"></a>即立大寺。<a id="a-Ex"></a>名卑地写。<a id="a-Ey"></a>时摩哂陀少时住寺。<a id="a-Ez"></a>而作是念。<a id="a-F0"></a>此间所作已讫。<a id="a-F1"></a>时可去不。<a id="a-F2"></a>摩哂陀复自思念。<a id="a-F3"></a>我今且当待阿育王遣使往师子洲。<a id="a-F4"></a>授太子天爱帝须为王竟。<a id="a-F5"></a>然后我往。<a id="a-F6"></a>使彼太子若登位者。<a id="a-F7"></a>得阿育王拜授为王。<a id="a-F8"></a>并闻如来功德。<a id="a-F9"></a>必大欢喜。<a id="a-FA"></a>我伺其出游眉沙迦山。<a id="a-FB"></a>是时我与相见。<a id="a-FC"></a>过一月已当往到彼。<a id="a-FD"></a>四月十五日众僧集布萨时。<a id="a-FE"></a>便共筹量。<a id="a-FF"></a>于是众僧各各答言。<a id="a-FG"></a>时可去矣。<a id="a-FH"></a>法师曰。<a id="a-FI"></a>往昔说偈赞言。</p>
  <p id="aFJ">上座摩哂陀　　大德郁地臾</p>
  <p id="aFK">大德郁帝臾　　大德跋陀多</p>
  <p id="aFL">大德参婆楼　　沙弥修摩那</p>
  <p id="aFM">皆得三达智　　婆塞槃头迦</p>
  <p id="aFN">已得见道迹　　此诸大士等</p>
  <p id="aFO">尔时天帝释。<a id="a-FP"></a>知闻茶私婆王便已终没。<a id="a-FQ"></a>即下白摩哂陀言。<a id="a-FR"></a>师子阿[少/兔]罗陀国王命已寿终。<a id="a-FS"></a>今太子天爱帝须已登为王。<a id="a-FT"></a>我念往昔佛在世时。<a id="a-FU"></a>已记摩哂陀比丘当在师子土中兴隆佛法。<a id="a-FV"></a>是故大德。<a id="a-FW"></a>今应当去。<a id="a-FX"></a>我亦侍从俱往至彼。<a id="a-FY"></a>天帝释即作是言。<a id="a-FZ"></a>尔时佛在菩提树下。<a id="a-Fa"></a>以天眼遍观世间。<a id="a-Fb"></a>即见师子洲中佛法兴盛。<a id="a-Fc"></a>敕语我言。<a id="a-Fd"></a>可与大德摩哂陀。<a id="a-Fe"></a>俱往师子洲中竖立佛法。<a id="a-Ff"></a>是故我今作如是言。<a id="a-Fg"></a>大德摩哂陀。<a id="a-Fh"></a>已受天帝释语已。<a id="a-Fi"></a>即从卑地象山。<a id="a-Fj"></a>与大众俱飞腾虚空。<a id="a-Fk"></a>到师子阿[少/兔]罗陀国。<a id="a-Fl"></a>往至东方眉沙迦山下。<a id="a-Fm"></a>是故从古至今。<a id="a-Fn"></a>名为象山。<a id="a-Fo"></a>法师曰。<a id="a-Fp"></a>今说往昔偈言。</p>
  <p id="aFq">住卑地写村　　已经三十日</p>
  <p id="aFr">时至宜应去　　往到师子洲</p>
  <p id="aFs">从阎浮利地　　次第飞腾往</p>
  <p id="aFt">譬如虚空雁　　罗列不失次</p>
  <p id="aFu">如是诸大德　　根本因缘起</p>
  <p id="aFv">国东眉沙山　　叆叇如黑云</p>
  <p id="aFw">即到山顶上　　徘徊而来下</p>
  <p id="aFx">尔时诸大德。<a id="a-Fy"></a>到师子洲中已。<a id="a-Fz"></a>摩哂陀为上座。<a id="a-G0"></a>于时佛涅槃已。<a id="a-G1"></a>二百三十六岁。<a id="a-G2"></a>佛法通流至师子洲中。<a id="a-G3"></a>应当知之。<a id="a-G4"></a>尔时阿阇世王。<a id="a-G5"></a>登王位八年佛涅槃。<a id="a-G6"></a>此年师子童子。<a id="a-G7"></a>而于彼洲初立作王。<a id="a-G8"></a>又有童子。<a id="a-G9"></a>名毗阇耶。<a id="a-GA"></a>往师子洲中。<a id="a-GB"></a>安立人民住止处竟尔时阎浮地王。<a id="a-GC"></a>名郁陀耶跋陀罗。<a id="a-GD"></a>登王位已十四年。<a id="a-GE"></a>此毗阇耶。<a id="a-GF"></a>于师子洲中命终。<a id="a-GG"></a>郁陀耶跋陀罗已十五年。<a id="a-GH"></a>半头婆修提婆。<a id="a-GI"></a>于师子洲登王位。<a id="a-GJ"></a>尔时阎浮利地。<a id="a-GK"></a>若那迦逐写迦。<a id="a-GL"></a>登王位二十年。<a id="a-GM"></a>半头婆修提婆王。<a id="a-GN"></a>于彼命终。<a id="a-GO"></a>阿婆耶即代为王。<a id="a-GP"></a>阎浮利地王。<a id="a-GQ"></a>名修修佛那迦。<a id="a-GR"></a>作王十七年。<a id="a-GS"></a>阿婆耶王二十年。<a id="a-GT"></a>有波君茶迦婆耶。<a id="a-GU"></a>起兵伐阿婆耶王得。<a id="a-GV"></a>仍即立代为王。<a id="a-GW"></a>阎浮利地王。<a id="a-GX"></a>名迦罗育。<a id="a-GY"></a>在位已十六年。<a id="a-GZ"></a>波君茶迦婆耶已十八年。<a id="a-Ga"></a>阎浮利地王。<a id="a-Gb"></a>名栴陀掘多。<a id="a-Gc"></a>作已十四年。<a id="a-Gd"></a>波君茶迦婆耶命终。<a id="a-Ge"></a>闻茶私婆。<a id="a-Gf"></a>代阎浮利地王。<a id="a-Gg"></a>名阿育。<a id="a-Gh"></a>已在位十七年。<a id="a-Gi"></a>闻茶私婆命终。<a id="a-Gj"></a>天爱帝须代。<a id="a-Gk"></a>尔时佛涅槃后。<a id="a-Gl"></a>阿[少/兔]楼陀王闵蹰王。<a id="a-Gm"></a>在位各八年。<a id="a-Gn"></a>那迦逮婆迦作王十四年。<a id="a-Go"></a>修修佛那迦作王十八年。<a id="a-Gp"></a>其儿代名阿育。<a id="a-Gq"></a>作王二十八年。<a id="a-Gr"></a>阿育王有十儿。<a id="a-Gs"></a>并登为王二十二年。<a id="a-Gt"></a>次玫难陀代作王二十二年。<a id="a-Gu"></a>复有栴陀掘多。<a id="a-Gv"></a>作王二十四年。<a id="a-Gw"></a>宾头沙罗王代在位二十八年。<a id="a-Gx"></a>阿育王代位已十八年。<a id="a-Gy"></a>摩哂陀到师子洲中。<a id="a-Gz"></a>即是王种。<a id="a-H0"></a>次第应当知。<a id="a-H1"></a>是时天爱帝须王。<a id="a-H2"></a>有星宿恶。<a id="a-H3"></a>忌避出。<a id="a-H4"></a>使臣打鼓宣令。<a id="a-H5"></a>王当出。<a id="a-H6"></a>使臣打鼓宣令。<a id="a-H7"></a>王当出避。<a id="a-H8"></a>与四万众围绕出城。<a id="a-H9"></a>到眉沙迦山。<a id="a-HA"></a>王欲行猎。<a id="a-HB"></a>尔时山中有一树神。<a id="a-HC"></a>欲令王得见大德摩哂陀。<a id="a-HD"></a>树神化作一鹿。<a id="a-HE"></a>去王不远。<a id="a-HF"></a>示现啖草而便徐行。<a id="a-HG"></a>王见化鹿。<a id="a-HH"></a>即张弓捻箭引弓欲射。<a id="a-HI"></a>王复念言。<a id="a-HJ"></a>我当谛射此鹿。<a id="a-HK"></a>鹿仍回向阇婆陀罗路而走。<a id="a-HL"></a>王即逐后。<a id="a-HM"></a>到阇婆陀罗。<a id="a-HN"></a>化鹿知去摩哂陀不远而灭。<a id="a-HO"></a>于是摩哂陀见王已近。<a id="a-HP"></a>而作是念。<a id="a-HQ"></a>今以神力。<a id="a-HR"></a>令王正见我一人不见余人。<a id="a-HS"></a>大德摩哂陀。<a id="a-HT"></a>即唤帝须。<a id="a-HU"></a>帝须。<a id="a-HV"></a>汝当善来。<a id="a-HW"></a>王闻唤已。<a id="a-HX"></a>而便念言。<a id="a-HY"></a>今此国中谁敢唤我名者。<a id="a-HZ"></a>此何等人。<a id="a-Ha"></a>着赤衣服割截而成。<a id="a-Hb"></a>唤我名字生狐疑心。<a id="a-Hc"></a>此是何等。<a id="a-Hd"></a>为是人乎。<a id="a-He"></a>为是神鬼耶。<a id="a-Hf"></a>于是大德摩哂陀。<a id="a-Hg"></a>即答言。<a id="a-Hh"></a>我等沙门释种法王之子。<a id="a-Hi"></a>为哀愍大王。<a id="a-Hj"></a>从阎浮利地故来到此。<a id="a-Hk"></a>尔时天爱帝须王。<a id="a-Hl"></a>与阿育王以有书信。<a id="a-Hm"></a>遥作知识。<a id="a-Hn"></a>是时天爱帝须王。<a id="a-Ho"></a>功德瑞相。<a id="a-Hp"></a>有山名车多迦。<a id="a-Hq"></a>山边生一竹林。<a id="a-Hr"></a>林中有三竹。<a id="a-Hs"></a>大如辕。<a id="a-Ht"></a>一名藤杖。<a id="a-Hu"></a>二名华杖。<a id="a-Hv"></a>三名鸟杖。<a id="a-Hw"></a>藤杖者。<a id="a-Hx"></a>其色白如银。<a id="a-Hy"></a>金藤绕缠华杖者。<a id="a-Hz"></a>黄碧绛黑白华。<a id="a-I0"></a>种种杂华璎珞华杖。<a id="a-I1"></a>鸟杖者。<a id="a-I2"></a>鹰鹞耆婆鸟。<a id="a-I3"></a>耆毗迦鸟。<a id="a-I4"></a>如是种种众鸟。<a id="a-I5"></a>复有四足众生。<a id="a-I6"></a>如生气无异。<a id="a-I7"></a>法师曰。<a id="a-I8"></a>今说往昔偈赞。</p>
  <p id="aI9">车多迦山边　　忽生一竹林</p>
  <p id="aIA">林中有三竹　　其色白如银</p>
  <p id="aIB">黄白绛碧黑　　金藤围绕缠</p>
  <p id="aIC">众鸟及四足　　种种杂华照</p>
  <p id="aID">海中复出珊瑚真珠摩尼金银种种杂宝。<a id="a-IE"></a>复有八种真珠马珠象珠车珠婆罗迦珠婆罗耶珠缠指珠迦鸠陀婆罗珠世间珠如是天爱帝须王。<a id="a-IF"></a>遣信赍上三竹及众宝物并八真珠。<a id="a-IG"></a>献阿育王。<a id="a-IH"></a>到已阿育王见大欢喜。<a id="a-II"></a>即答饷。<a id="a-IJ"></a>以五种服饰伞拂剑天冠七宝革屣及众宝物不可计数。<a id="a-IK"></a>何谓为众物檀陀迦蝝。<a id="a-IL"></a>及常满河水。<a id="a-IM"></a>腾沙迦华。<a id="a-IN"></a>频伽色发衣一双。<a id="a-IO"></a>手巾青栴檀。<a id="a-IP"></a>有土如平旦时色。<a id="a-IQ"></a>阿罗勒果。<a id="a-IR"></a>阿摩勒果王女。<a id="a-IS"></a>法师曰。<a id="a-IT"></a>今说往昔偈言。</p>
  <p id="aIU">天冠拂伞剑　　七宝装革屣</p>
  <p id="aIV">频伽檀陀蝝　　色发衣一双</p>
  <p id="aIW">金钵仪一具　　阿耨达池水</p>
  <p id="aIX">鲜白贵手巾　　无价青栴檀</p>
  <p id="aIY">平旦色白土　　龙王名眼药</p>
  <p id="aIZ">庵摩阿梨勒　　无上甘露药</p>
  <p id="aIa">鹦鹉所献米　　其数五百担</p>
  <p id="aIb">此诸众妙物　　阿育王功德</p>
  <p id="aIc">如是诸妙物。<a id="a-Id"></a>是世间饷也。<a id="a-Ie"></a>复有三宝饷。<a id="a-If"></a>阿育王言。<a id="a-Ig"></a>我已归依佛归依法归依僧。<a id="a-Ih"></a>作优婆塞。<a id="a-Ii"></a>此是释种子法。<a id="a-Ij"></a>于三宝中。<a id="a-Ik"></a>汝当至心信受佛法。<a id="a-Il"></a>阿育王遣信。<a id="a-Im"></a>答天爱帝须王饷。<a id="a-In"></a>并授王位。<a id="a-Io"></a>天爱帝须王。<a id="a-Ip"></a>以三月十五日受拜王位。<a id="a-Iq"></a>经一月日。<a id="a-Ir"></a>摩哂陀等来到。<a id="a-Is"></a>复闻摩哂陀说我是释种子。<a id="a-It"></a>天爱帝须王。<a id="a-Iu"></a>于猎场中即复思忆。<a id="a-Iv"></a>阿育王书言有释种子。<a id="a-Iw"></a>即投弓放箭却坐一面。<a id="a-Ix"></a>各相问讯。<a id="a-Iy"></a>法师曰。<a id="a-Iz"></a>今说往昔偈赞言。</p>
  <p id="aJ0">投弓放箭　　却坐一面　　大王坐已</p>
  <p id="aJ1">问讯大德　　句次有义　　时四万人</p>
  <p id="aJ2">往到王所　　各自围绕</p>
  <p id="aJ3">是时军众到已。<a id="a-J4"></a>大德摩哂陀。<a id="a-J5"></a>即现六人。<a id="a-J6"></a>王时见已而问。<a id="a-J7"></a>大德。<a id="a-J8"></a>此六人者何时来也。<a id="a-J9"></a>答言。<a id="a-JA"></a>与我俱来。<a id="a-JB"></a>王复问于阎浮利地。<a id="a-JC"></a>有余如此沙门不。<a id="a-JD"></a>答言。<a id="a-JE"></a>彼国土者沙门众多。<a id="a-JF"></a>袈裟之服晃曜国内。<a id="a-JG"></a>皆三达智神通无碍。<a id="a-JH"></a>悬知人心漏尽罗汉。<a id="a-JI"></a>佛弟子声闻众多。<a id="a-JJ"></a>王复问言。<a id="a-JK"></a>诸大德等乘何来此。<a id="a-JL"></a>答言。<a id="a-JM"></a>我等不用水陆而来。<a id="a-JN"></a>王自念言。<a id="a-JO"></a>当从虚空来也。<a id="a-JP"></a>摩哂陀复作是念。<a id="a-JQ"></a>王有智慧无智慧耶。<a id="a-JR"></a>我当试之。<a id="a-JS"></a>有一庵罗树。<a id="a-JT"></a>王坐近树。<a id="a-JU"></a>摩哂陀因树而问。<a id="a-JV"></a>大王。<a id="a-JW"></a>此是庵罗树耶。<a id="a-JX"></a>王即答言。<a id="a-JY"></a>是庵罗树。<a id="a-JZ"></a>置此庵罗树。<a id="a-Ja"></a>更有树无。<a id="a-Jb"></a>答言。<a id="a-Jc"></a>更有。<a id="a-Jd"></a>复置此树。<a id="a-Je"></a>更有树无。<a id="a-Jf"></a>答言。<a id="a-Jg"></a>更有。<a id="a-Jh"></a>复置此树。<a id="a-Ji"></a>更有余树无。<a id="a-Jj"></a>即答言有。<a id="a-Jk"></a>复问。<a id="a-Jl"></a>置余树更有树无。<a id="a-Jm"></a>答此是庵罗树耶。<a id="a-Jn"></a>摩哂陀答善哉大王。<a id="a-Jo"></a>有大智慧。<a id="a-Jp"></a>摩哂陀言。<a id="a-Jq"></a>王有宗亲无。<a id="a-Jr"></a>答甚多。<a id="a-Js"></a>大德。<a id="a-Jt"></a>置王宗亲。<a id="a-Ju"></a>余人有宗亲无。<a id="a-Jv"></a>答言。<a id="a-Jw"></a>极多置王宗亲。<a id="a-Jx"></a>置余人宗亲。<a id="a-Jy"></a>更有余人无。<a id="a-Jz"></a>王便答言。<a id="a-K0"></a>我即是也。<a id="a-K1"></a>摩哂陀答。<a id="a-K2"></a>善哉善哉。<a id="a-K3"></a>大王聪明。<a id="a-K4"></a>自知己身非亲非余人亲。<a id="a-K5"></a>于是大德摩哂陀言。<a id="a-K6"></a>此王智慧能竖立佛法。<a id="a-K7"></a>即为说咒罗诃象譬经说已。<a id="a-K8"></a>王与四万大众。<a id="a-K9"></a>一时俱受三归。<a id="a-KA"></a>是时王听法已。<a id="a-KB"></a>遣信还国欲取饮食。<a id="a-KC"></a>王复念言即今非时。<a id="a-KD"></a>非沙门食也。<a id="a-KE"></a>饮食到已王自欲独食意复疑而问诸大德。<a id="a-KF"></a>大德食不。<a id="a-KG"></a>答言。<a id="a-KH"></a>此非我等沙门食时。<a id="a-KI"></a>王问。<a id="a-KJ"></a>何时得净也。<a id="a-KK"></a>答曰。<a id="a-KL"></a>从旦至中得应净法。<a id="a-KM"></a>王曰。<a id="a-KN"></a>诸大德。<a id="a-KO"></a>今可共还国。<a id="a-KP"></a>答言不随我等住此。<a id="a-KQ"></a>若诸大德住此。<a id="a-KR"></a>请童子随去。<a id="a-KS"></a>答言。<a id="a-KT"></a>此童子者已得道果通知佛法。<a id="a-KU"></a>今欲出家。<a id="a-KV"></a>王言。<a id="a-KW"></a>若尔者。<a id="a-KX"></a>我明当遣车来奉迎。<a id="a-KY"></a>语已即头顶礼足而便还去。<a id="a-KZ"></a>王去不久。<a id="a-Ka"></a>摩哂陀唤沙弥修摩那。<a id="a-Kb"></a>今应说法。<a id="a-Kc"></a>时汝可唱转法轮。<a id="a-Kd"></a>修摩那白师言。<a id="a-Ke"></a>我今唱令声至何处。<a id="a-Kf"></a>答言。<a id="a-Kg"></a>使声满师子国。<a id="a-Kh"></a>修摩那答言。<a id="a-Ki"></a>善哉大德。<a id="a-Kj"></a>即入第四禅已。<a id="a-Kk"></a>从禅定起。<a id="a-Kl"></a>自敕心已。<a id="a-Km"></a>令师子国一切人民俱闻我声。<a id="a-Kn"></a>仍便三唱三唱已竟。<a id="a-Ko"></a>王闻此声。<a id="a-Kp"></a>即遣人往到诸大德所。<a id="a-Kq"></a>问有何等触犯诸大德。<a id="a-Kr"></a>令声惊大乃至如是。<a id="a-Ks"></a>大德答言。<a id="a-Kt"></a>无所惊动。<a id="a-Ku"></a>此是唱声欲演佛法。<a id="a-Kv"></a>是时地神闻沙弥声。<a id="a-Kw"></a>即大叫欢喜。<a id="a-Kx"></a>声彻虚空中。<a id="a-Ky"></a>虚空诸神展转相承。<a id="a-Kz"></a>声至于梵天。<a id="a-L0"></a>梵天闻已一切来集。<a id="a-L1"></a>是时摩哂陀。<a id="a-L2"></a>即说平等心经。<a id="a-L3"></a>说已诸天无数皆得道迹。<a id="a-L4"></a>摩睺罗伽迦楼罗等。<a id="a-L5"></a>皆受三归。<a id="a-L6"></a>如昔大德舍利弗说平等经无数人得道。<a id="a-L7"></a>摩哂陀。<a id="a-L8"></a>今说亦复如是。<a id="a-L9"></a>过夜至明旦。<a id="a-LA"></a>王遣车来迎。<a id="a-LB"></a>到已使者白诸大德。<a id="a-LC"></a>今车已至。<a id="a-LD"></a>愿屈而去。<a id="a-LE"></a>答使者言。<a id="a-LF"></a>我等不乘车也。<a id="a-LG"></a>汝但先还。<a id="a-LH"></a>今当随后作是答已。<a id="a-LI"></a>即飞腾虚空。<a id="a-LJ"></a>往阿[少/兔]罗国城东而住。<a id="a-LK"></a>是往昔诸佛住处而下。<a id="a-LL"></a>摩哂陀等既初下此处。<a id="a-LM"></a>即名初住处。<a id="a-LN"></a>王遣使者迎诸大德。<a id="a-LO"></a>即召诸臣共料理屋舍。<a id="a-LP"></a>诸臣闻王语已。<a id="a-LQ"></a>心中欢喜。<a id="a-LR"></a>王复念言。<a id="a-LS"></a>昨所说法。<a id="a-LT"></a>沙门法者。<a id="a-LU"></a>不得高广大床。<a id="a-LV"></a>王筹量未竟。<a id="a-LW"></a>迎使者还已到城门。<a id="a-LX"></a>使者见诸大德。<a id="a-LY"></a>已先在城东衣服俨然。<a id="a-LZ"></a>心大惊喜。<a id="a-La"></a>入白王言。<a id="a-Lb"></a>大德已至。<a id="a-Lc"></a>王问使者。<a id="a-Ld"></a>诸大德为乘车不。<a id="a-Le"></a>使者答言。<a id="a-Lf"></a>不肯乘车。<a id="a-Lg"></a>使者复言。<a id="a-Lh"></a>我在前还。<a id="a-Li"></a>诸大德在后来。<a id="a-Lj"></a>今已先至住在城门。<a id="a-Lk"></a>王闻使者语已。<a id="a-Ll"></a>敕言。<a id="a-Lm"></a>不须安高广床。<a id="a-Ln"></a>王教诸臣。<a id="a-Lo"></a>令敷地敷上安茵褥。<a id="a-Lp"></a>教已。<a id="a-Lq"></a>王即出迎诸大德。<a id="a-Lr"></a>诸臣即取[毯-炎+瞿]氀重敷褥上。<a id="a-Ls"></a>国中相师见王以席敷地。<a id="a-Lt"></a>而自念。<a id="a-Lu"></a>此诸沙门便令此地永不移转。<a id="a-Lv"></a>王迎诸大德。<a id="a-Lw"></a>到已头顶礼足。<a id="a-Lx"></a>以种种供养迎入国内。<a id="a-Ly"></a>于是大德摩哂陀等。<a id="a-Lz"></a>见席敷地。<a id="a-M0"></a>各自念言。<a id="a-M1"></a>我等辈法。<a id="a-M2"></a>于此地中不复移转。<a id="a-M3"></a>而各就坐。<a id="a-M4"></a>王以肴膳饮食种种甘味。<a id="a-M5"></a>自手斟酌供设备足。<a id="a-M6"></a>王遣信唤宫中大夫人。<a id="a-M7"></a>名阿[少/兔]罗。<a id="a-M8"></a>与五百夫人。<a id="a-M9"></a>使各赍华香供养王。<a id="a-MA"></a>仍却坐一面。<a id="a-MB"></a>于是大德摩哂陀。<a id="a-MC"></a>即为大众雨大法雨。<a id="a-MD"></a>说饿鬼本生经宫殿本经。<a id="a-ME"></a>开演四谛。<a id="a-MF"></a>说已五百夫人皆得道果。<a id="a-MG"></a>国中人民。<a id="a-MH"></a>先随王到眉沙迦山中者。<a id="a-MI"></a>各相宣传。<a id="a-MJ"></a>称叹诸大德巍巍功德。<a id="a-MK"></a>一切国中远近悉来到。<a id="a-ML"></a>国众数填塞。<a id="a-MM"></a>不得看诸大德。<a id="a-MN"></a>作大叫声。<a id="a-MO"></a>王问何物叫声。<a id="a-MP"></a>答言。<a id="a-MQ"></a>国中民人。<a id="a-MR"></a>不得见诸大德比丘。<a id="a-MS"></a>故大叫耳。<a id="a-MT"></a>王自念言。<a id="a-MU"></a>此中迮狭不得悉入。<a id="a-MV"></a>王语诸臣。<a id="a-MW"></a>可更料理大象屋中。<a id="a-MX"></a>以白沙覆地。<a id="a-MY"></a>五色华散上。<a id="a-MZ"></a>悬施帐幔。<a id="a-Ma"></a>诸大德等在象王处坐。<a id="a-Mb"></a>诸臣敷施已竟。<a id="a-Mc"></a>入白王言。<a id="a-Md"></a>于是诸比丘。<a id="a-Me"></a>往象屋中。<a id="a-Mf"></a>到已各坐。<a id="a-Mg"></a>为说天使经。<a id="a-Mh"></a>说已千人得道。<a id="a-Mi"></a>于象屋中人众转多。<a id="a-Mj"></a>复移于城南门外。<a id="a-Mk"></a>园林名难陀。<a id="a-Ml"></a>于中敷施荐席。<a id="a-Mm"></a>诸大德比丘往到。<a id="a-Mn"></a>为众说读譬经。<a id="a-Mo"></a>千人得道。<a id="a-Mp"></a>从初日到第三日说法。<a id="a-Mq"></a>二千五百人皆得道迹。<a id="a-Mr"></a>诸大德住难陀园。<a id="a-Ms"></a>国中长者妇女来到。<a id="a-Mt"></a>到已作礼问讯。<a id="a-Mu"></a>从旦至冥。<a id="a-Mv"></a>诸比丘即从坐而起。<a id="a-Mw"></a>诸臣惊怪而问。<a id="a-Mx"></a>诸大德。<a id="a-My"></a>今欲何去。<a id="a-Mz"></a>答言。<a id="a-N0"></a>我等欲还所住。<a id="a-N1"></a>臣即白大王。<a id="a-N2"></a>诸法师欲去。<a id="a-N3"></a>大王许不。<a id="a-N4"></a>王即白言。<a id="a-N5"></a>大德。<a id="a-N6"></a>今日已冥。<a id="a-N7"></a>云何得去。<a id="a-N8"></a>且停住此时诸比丘答言。<a id="a-N9"></a>不住。<a id="a-NA"></a>王复请言。<a id="a-NB"></a>我父王有园。<a id="a-NC"></a>名曰眉伽。<a id="a-ND"></a>去此不远不近。<a id="a-NE"></a>可在中住。<a id="a-NF"></a>往来便易。<a id="a-NG"></a>于是诸大德随王请住。<a id="a-NH"></a>明旦大王。<a id="a-NI"></a>复往问讯。<a id="a-NJ"></a>到已作礼而便白言。<a id="a-NK"></a>夜来得安眠不。<a id="a-NL"></a>起居何如。<a id="a-NM"></a>此园可住以不。<a id="a-NN"></a>诸大德答言。<a id="a-NO"></a>可住。<a id="a-NP"></a>仍说修多罗偈。<a id="a-NQ"></a>佛言。<a id="a-NR"></a>我听诸比丘园林中住。<a id="a-NS"></a>王闻说已心大欢喜。<a id="a-NT"></a>即以金瓶水授摩哂陀。<a id="a-NU"></a>手水下着手。<a id="a-NV"></a>是时国土地大震动。<a id="a-NW"></a>王即惊怖。<a id="a-NX"></a>白大德言。<a id="a-NY"></a>大德。<a id="a-NZ"></a>何以如此地皆大动。<a id="a-Na"></a>摩哂陀答。<a id="a-Nb"></a>大王。<a id="a-Nc"></a>勿有恐惧。<a id="a-Nd"></a>此国土者十力法兴。<a id="a-Ne"></a>欲造大寺在此园地。<a id="a-Nf"></a>是故地为先瑞。<a id="a-Ng"></a>故现此耳。<a id="a-Nh"></a>王闻语已倍增踊跃。<a id="a-Ni"></a>于是摩哂陀。<a id="a-Nj"></a>明日与众俱。<a id="a-Nk"></a>往王宫中食。<a id="a-Nl"></a>食讫还住难陀园中。</p>
 </body>
</html>