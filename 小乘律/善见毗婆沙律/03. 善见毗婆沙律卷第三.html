<!doctype html>
<html id="z3IBV8Rqv" data-ver="994">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第三</h1>
  <p id="a2">为诸人民说无始界经。<a id="a-3"></a>复一日为众说火聚经。<a id="a-4"></a>如是展转乃至七日。<a id="a-5"></a>八千五百人皆得道果。<a id="a-6"></a>佛法于此园中光明流布。<a id="a-7"></a>以是即名为光明园也。<a id="a-8"></a>七日已后。<a id="a-9"></a>诸大德往王宫。<a id="a-A"></a>说不懈怠经已。<a id="a-B"></a>往支帝耶山。<a id="a-C"></a>是时大王。<a id="a-D"></a>与诸臣共论。<a id="a-E"></a>此诸比丘教化我等。<a id="a-F"></a>极令坚固。<a id="a-G"></a>诸大德为已去未。<a id="a-H"></a>诸臣答王。<a id="a-I"></a>诸众僧自来今去。<a id="a-J"></a>亦当不白大王。<a id="a-K"></a>于是王与二夫人共乘宝车。<a id="a-L"></a>千乘万骑围绕驰奔。<a id="a-M"></a>逐诸众僧。<a id="a-N"></a>到于支帝耶山。<a id="a-O"></a>到已置诸从众。<a id="a-P"></a>王自往到诸大德所。<a id="a-Q"></a>王大疲劳气力嘘吸。<a id="a-R"></a>摩哂陀。<a id="a-S"></a>问大王。<a id="a-T"></a>何以如此喘息。<a id="a-U"></a>王即答言。<a id="a-V"></a>诸大德已教授我等。<a id="a-W"></a>悉令坚固。<a id="a-X"></a>我欲知诸大德去时。<a id="a-Y"></a>答言。<a id="a-Z"></a>我等不去。<a id="a-a"></a>为欲前三月夏安居。<a id="a-b"></a>王问。<a id="a-c"></a>三月夏安居为是何等。<a id="a-d"></a>答言。<a id="a-e"></a>沙门法应三月安居。<a id="a-f"></a>王当自知。<a id="a-g"></a>我等无住处。<a id="a-h"></a>又期日在近。<a id="a-i"></a>时有大臣。<a id="a-j"></a>名阿栗抽。<a id="a-k"></a>兄弟五十五人立在王边。<a id="a-l"></a>即白大王。<a id="a-m"></a>我等欲随诸大德出家。<a id="a-n"></a>王答。<a id="a-o"></a>善哉。<a id="a-p"></a>听汝等出家。<a id="a-q"></a>听已往到摩哂陀所。<a id="a-r"></a>即度为沙门。<a id="a-s"></a>发未落地即得罗汉。<a id="a-t"></a>王于迦那迦庭前。<a id="a-u"></a>造作六十八房。<a id="a-v"></a>语已王即还国。<a id="a-w"></a>摩哂陀。<a id="a-x"></a>复教化王兄弟十人。<a id="a-y"></a>极令坚固信心佛法。<a id="a-z"></a>诸比丘于支帝耶山迦那迦房中三月夏坐。<a id="a-10"></a>尔时便有六十六人得罗汉。<a id="a-11"></a>于是诸比丘。<a id="a-12"></a>夏三月后。<a id="a-13"></a>到七月十五日自恣。<a id="a-14"></a>白王夏讫。<a id="a-15"></a>住此已久。<a id="a-16"></a>旷绝师久。<a id="a-17"></a>今欲还阎浮地问讯我师。<a id="a-18"></a>王即答言。<a id="a-19"></a>我用四事。<a id="a-1A"></a>供养法师。<a id="a-1B"></a>复有余人。<a id="a-1C"></a>因依法师得三归五戒。<a id="a-1D"></a>今诸大德何故愁忧。<a id="a-1E"></a>大德答言。<a id="a-1F"></a>先依师目下住。<a id="a-1G"></a>朝夕供养礼拜。<a id="a-1H"></a>今此间无师。<a id="a-1I"></a>以是愁忧。<a id="a-1J"></a>王言。<a id="a-1K"></a>诸大德。<a id="a-1L"></a>先云佛已涅槃。<a id="a-1M"></a>今故言有师。<a id="a-1N"></a>诸大德答言。<a id="a-1O"></a>佛虽入涅槃。<a id="a-1P"></a>舍利犹在。<a id="a-1Q"></a>王言。<a id="a-1R"></a>我已知诸大德意欲令我起塔。<a id="a-1S"></a>若如是者。<a id="a-1T"></a>愿诸大德。<a id="a-1U"></a>为度量好处。<a id="a-1V"></a>王复念言。<a id="a-1W"></a>地处可得。<a id="a-1X"></a>舍利云何得也。<a id="a-1Y"></a>摩哂陀答言。<a id="a-1Z"></a>王自与沙弥修摩那共度量之。<a id="a-1a"></a>王答言。<a id="a-1b"></a>善哉。<a id="a-1c"></a>于是大王。<a id="a-1d"></a>即到沙弥修摩那所问言。<a id="a-1e"></a>大德。<a id="a-1f"></a>我今云何得如来舍利也。<a id="a-1g"></a>修摩那答言。<a id="a-1h"></a>善哉大王。<a id="a-1i"></a>但当净治道路扫洒清净。<a id="a-1j"></a>竖诸幢幡散华烧香。<a id="a-1k"></a>种种庄严。<a id="a-1l"></a>王与眷属俱受八戒。<a id="a-1m"></a>以一切妓乐及王所乘象。<a id="a-1n"></a>以璎珞庄严。<a id="a-1o"></a>上张白伞。<a id="a-1p"></a>象正向摩诃那伽园林山中。<a id="a-1q"></a>可得如来舍利。<a id="a-1r"></a>王即答言。<a id="a-1s"></a>善哉善哉。<a id="a-1t"></a>即受教敕。<a id="a-1u"></a>诸大德即往至支帝耶山。<a id="a-1v"></a>到已摩哂陀语沙弥言。<a id="a-1w"></a>修摩那善来。<a id="a-1x"></a>修摩那。<a id="a-1y"></a>汝今往至阎浮利地。<a id="a-1z"></a>向汝祖父阿育王。<a id="a-20"></a>具宣我意作如是语。<a id="a-21"></a>大王知识。<a id="a-22"></a>师子国王天爱帝须。<a id="a-23"></a>已信心佛法。<a id="a-24"></a>今欲起塔。<a id="a-25"></a>大王有舍利。<a id="a-26"></a>愿时赐与。<a id="a-27"></a>得大王舍利已。<a id="a-28"></a>汝可更往忉利天宫向帝释言。<a id="a-29"></a>帝释有二舍利。<a id="a-2A"></a>一者右牙。<a id="a-2B"></a>留帝释供养。<a id="a-2C"></a>二者右缺盆骨。<a id="a-2D"></a>必付汝来。<a id="a-2E"></a>复问帝释。<a id="a-2F"></a>先言侍从俱往师子国。<a id="a-2G"></a>而今云何晏然不来。<a id="a-2H"></a>修摩那答言。<a id="a-2I"></a>善哉。<a id="a-2J"></a>受敕已。<a id="a-2K"></a>即取袈裟执持钵器飞腾虚空。<a id="a-2L"></a>须臾往到阎浮利地波咤利弗国城门而下。<a id="a-2M"></a>往至王所而白王言。<a id="a-2N"></a>摩哂陀故遣我来。<a id="a-2O"></a>王闻是已欢喜踊跃。<a id="a-2P"></a>王即受取沙弥钵已。<a id="a-2Q"></a>以涂香涂钵。<a id="a-2R"></a>即开七宝函。<a id="a-2S"></a>自取舍利满钵。<a id="a-2T"></a>白光犹如真珠。<a id="a-2U"></a>以授与沙弥。<a id="a-2V"></a>沙弥取已。<a id="a-2W"></a>复往天帝释宫。<a id="a-2X"></a>帝释见沙弥已白言。<a id="a-2Y"></a>大德修摩那。<a id="a-2Z"></a>何因缘故而来至此。<a id="a-2a"></a>沙弥答言。<a id="a-2b"></a>天王先已遣诸大德至师子国。<a id="a-2c"></a>而天王至今不去。<a id="a-2d"></a>帝释答言。<a id="a-2e"></a>我去何所作耶。<a id="a-2f"></a>沙弥问帝释。<a id="a-2g"></a>帝释有二舍利。<a id="a-2h"></a>一者右牙留此。<a id="a-2i"></a>二者右缺盆骨。<a id="a-2j"></a>与我供养。<a id="a-2k"></a>帝释答言。<a id="a-2l"></a>善哉善哉。<a id="a-2m"></a>即取户钥开七宝塔。<a id="a-2n"></a>塔纵广一由旬。<a id="a-2o"></a>即取舍利授与修摩那。<a id="a-2p"></a>修摩那受已。<a id="a-2q"></a>下到支帝耶山。<a id="a-2r"></a>其名曰摩哂陀郁地臾郁帝臾跋陀沙参婆楼等。<a id="a-2s"></a>即取阿育王舍利。<a id="a-2t"></a>置支帝耶山。<a id="a-2u"></a>余缺盆骨。<a id="a-2v"></a>晡时赍往摩诃那园林。<a id="a-2w"></a>沙弥先所敕令。<a id="a-2x"></a>平治道路等。<a id="a-2y"></a>诸事悉已备办。<a id="a-2z"></a>王即乘象。<a id="a-30"></a>手捉白伞覆舍利上。<a id="a-31"></a>到支帝耶山。<a id="a-32"></a>王自念言。<a id="a-33"></a>此是如来舍利。<a id="a-34"></a>象自伏地。<a id="a-35"></a>白伞自下。<a id="a-36"></a>令如来舍利住我头上。<a id="a-37"></a>王念未竟。<a id="a-38"></a>象自伏地白伞自下时舍利函即上顶上。<a id="a-39"></a>王作语时。<a id="a-3A"></a>王举体怡悦。<a id="a-3B"></a>如得甘露味。<a id="a-3C"></a>即问大德。<a id="a-3D"></a>大德。<a id="a-3E"></a>舍利在我顶上。<a id="a-3F"></a>今当云何。<a id="a-3G"></a>大德答言。<a id="a-3H"></a>置象头上。<a id="a-3I"></a>于是大王。<a id="a-3J"></a>即以舍利函置象顶上。<a id="a-3K"></a>象得舍利发欢喜心。<a id="a-3L"></a>即以音声供养舍利。<a id="a-3M"></a>是时虚空兴云澍雨。<a id="a-3N"></a>随应众生。<a id="a-3O"></a>大地震动乃至水际。<a id="a-3P"></a>天龙鬼神。<a id="a-3Q"></a>见佛舍利已至边地。<a id="a-3R"></a>心中欢喜。<a id="a-3S"></a>而说偈言。</p>
  <p id="a3T">如来真舍利　　从忉利天下</p>
  <p id="a3U">犹如盛满月　　来化于边地</p>
  <p id="a3V">正住象顶上　　以音乐供养</p>
  <p id="a3W">是时作众伎乐。<a id="a-3X"></a>围绕大象供养殊胜。<a id="a-3Y"></a>非可具宣。<a id="a-3Z"></a>象面向西而缩行至东。<a id="a-3a"></a>到城门即入城内。<a id="a-3b"></a>城内人民供养恭敬。<a id="a-3c"></a>从南门出。<a id="a-3d"></a>绕取塔园西边。<a id="a-3e"></a>到波醯阇已回取塔园。<a id="a-3f"></a>于塔园中。<a id="a-3g"></a>往昔三佛舍利。<a id="a-3h"></a>皆在塔园。<a id="a-3i"></a>往昔师子国。<a id="a-3j"></a>名塸阇洲。<a id="a-3k"></a>国名无畏。<a id="a-3l"></a>王亦名无畏。<a id="a-3m"></a>支帝耶山。<a id="a-3n"></a>名提婆鸠咤。<a id="a-3o"></a>是时塔园。<a id="a-3p"></a>名波利耶园。<a id="a-3q"></a>尔时鸠留孙佛出于世间。<a id="a-3r"></a>鸠留孙佛声闻。<a id="a-3s"></a>名摩诃提婆。<a id="a-3t"></a>与千比丘俱。<a id="a-3u"></a>到提婆鸠咤而住。<a id="a-3v"></a>亦如摩哂陀住支帝耶山。<a id="a-3w"></a>尔时塸阇洲中众生。<a id="a-3x"></a>染着苦恼。<a id="a-3y"></a>鸠留孙佛。<a id="a-3z"></a>以天眼观看众生。<a id="a-40"></a>如此苦恼。<a id="a-41"></a>佛即与七万比丘俱。<a id="a-42"></a>行到塸阇洲。<a id="a-43"></a>灭诸疾病。<a id="a-44"></a>疾病灭已。<a id="a-45"></a>如来为国人说法。<a id="a-46"></a>八万四千人皆得道果。<a id="a-47"></a>如来即以漉水瓶置与国中。<a id="a-48"></a>于时如来回还本国。<a id="a-49"></a>人民起塔。<a id="a-4A"></a>以漉水瓶安置塔里。<a id="a-4B"></a>名为波利耶园摩诃提婆。<a id="a-4C"></a>散华供养。<a id="a-4D"></a>于是人民住在国中。<a id="a-4E"></a>拘那含牟尼佛时。<a id="a-4F"></a>师子洲名婆罗洲。<a id="a-4G"></a>国名跋阇摩。<a id="a-4H"></a>王名沙灭地。<a id="a-4I"></a>支帝耶山。<a id="a-4J"></a>名金顶山。<a id="a-4K"></a>是时婆罗国大荒。<a id="a-4L"></a>一切饥俭生大苦恼。<a id="a-4M"></a>拘那含牟尼佛。<a id="a-4N"></a>以天眼观看世间。<a id="a-4O"></a>而见婆罗洲。<a id="a-4P"></a>如来即与比丘千人俱到洲中。<a id="a-4Q"></a>以佛神通使天降雨。<a id="a-4R"></a>以时五谷丰熟。<a id="a-4S"></a>佛为国中人民说法。<a id="a-4T"></a>八万四千人皆得道果。<a id="a-4U"></a>佛留一比丘。<a id="a-4V"></a>名须摩那。<a id="a-4W"></a>与千比丘众围绕而住。<a id="a-4X"></a>复留腰绳。<a id="a-4Y"></a>尔时如来。<a id="a-4Z"></a>与诸大众而共还国。<a id="a-4a"></a>人民起塔。<a id="a-4b"></a>以绳置塔里供养。<a id="a-4c"></a>迦葉佛时。<a id="a-4d"></a>师子洲名慢陀。<a id="a-4e"></a>国名毗沙罗。<a id="a-4f"></a>王名支衍多。<a id="a-4g"></a>支帝耶山。<a id="a-4h"></a>名修婆鸠咤。<a id="a-4i"></a>尔时慢陀洲生大斗诤。<a id="a-4j"></a>又多众生。<a id="a-4k"></a>染着苦恼。<a id="a-4l"></a>如来以天眼观看世间。<a id="a-4m"></a>见慢陀洲有大苦恼。<a id="a-4n"></a>如来与二万比丘俱到此洲。<a id="a-4o"></a>以佛神力灭除斗诤。<a id="a-4p"></a>佛为国中一切人民说微妙法。<a id="a-4q"></a>八万四千人皆得道迹。<a id="a-4r"></a>佛置一比丘。<a id="a-4s"></a>名萨婆难陀。<a id="a-4t"></a>与千比丘俱。<a id="a-4u"></a>佛留洗浴衣。<a id="a-4v"></a>国王人民即起大塔。<a id="a-4w"></a>以佛浴衣置塔里供养。<a id="a-4x"></a>如是塔园展转名字。<a id="a-4y"></a>往昔三佛。<a id="a-4z"></a>皆以所用留与起塔。<a id="a-50"></a>如是三界无常。<a id="a-51"></a>止余空地。<a id="a-52"></a>天人于故塔基处。<a id="a-53"></a>悉种棘刺。<a id="a-54"></a>何以故。<a id="a-55"></a>断于秽恶故。<a id="a-56"></a>是时大象戴舍利。<a id="a-57"></a>自然往至故塔园基处。<a id="a-58"></a>王与人民。<a id="a-59"></a>即斫伐棘刺。<a id="a-5A"></a>平治如掌。<a id="a-5B"></a>象到故塔基北。<a id="a-5C"></a>于菩提树处。<a id="a-5D"></a>向塔而住。<a id="a-5E"></a>王欲下舍利。<a id="a-5F"></a>象不与。<a id="a-5G"></a>王复问摩哂陀。<a id="a-5H"></a>大德云何得下。<a id="a-5I"></a>摩哂陀答言。<a id="a-5J"></a>不可得下。<a id="a-5K"></a>王当先起基与象顶等。<a id="a-5L"></a>乃可得下。<a id="a-5M"></a>于是大众匆匆共辇土壁。<a id="a-5N"></a>三四日中。<a id="a-5O"></a>象犹顶戴舍利而立。<a id="a-5P"></a>王作基已。<a id="a-5Q"></a>复白大德。<a id="a-5R"></a>塔形云何。<a id="a-5S"></a>摩哂陀答言。<a id="a-5T"></a>犹如积稻聚。<a id="a-5U"></a>王答。<a id="a-5V"></a>善哉。<a id="a-5W"></a>于塔基上起一小塔。<a id="a-5X"></a>王作种种供养欲下舍利。<a id="a-5Y"></a>举国人民。<a id="a-5Z"></a>华香妓乐来观舍利。<a id="a-5a"></a>尔时大众集已。<a id="a-5b"></a>舍利即从象顶上升虚空。<a id="a-5c"></a>高七多罗树。<a id="a-5d"></a>现种种神变。<a id="a-5e"></a>五色玄黄。<a id="a-5f"></a>或时出水。<a id="a-5g"></a>或时出火。<a id="a-5h"></a>或复俱出。<a id="a-5i"></a>犹如世尊在世于揵咤庵罗树神力无异。<a id="a-5j"></a>此非摩哂陀及天人神力。<a id="a-5k"></a>何以故。<a id="a-5l"></a>往昔如来在世之时。<a id="a-5m"></a>遗敕舍利。<a id="a-5n"></a>若我灭度后。<a id="a-5o"></a>往师子国到塔园时。<a id="a-5p"></a>作种种神力。<a id="a-5q"></a>如来已敕。<a id="a-5r"></a>今故现耳。<a id="a-5s"></a>法师言。<a id="a-5t"></a>今说往昔偈言。</p>
  <p id="a5u">佛不可思议　　法亦不思议</p>
  <p id="a5v">若有信心者　　功德不可思</p>
  <p id="a5w">于此师子洲。<a id="a-5x"></a>释迦如来已三到往。<a id="a-5y"></a>第一往者。<a id="a-5z"></a>教化夜叉已。<a id="a-60"></a>即便敕言。<a id="a-61"></a>若我涅槃后。<a id="a-62"></a>我舍利留住于此。<a id="a-63"></a>第二往者。<a id="a-64"></a>教化舅妹子生龙王。<a id="a-65"></a>此前二到如来独往。<a id="a-66"></a>第三往者。<a id="a-67"></a>有百比丘围绕。<a id="a-68"></a>到已。<a id="a-69"></a>摩诃支帝耶处。<a id="a-6A"></a>塔园处。<a id="a-6B"></a>菩提处。<a id="a-6C"></a>至东伽那地伽婆毗根那罗尼处。<a id="a-6D"></a>如来而入三昧。<a id="a-6E"></a>如来涅槃后。<a id="a-6F"></a>舍利最后第四往时。<a id="a-6G"></a>作神力出水。<a id="a-6H"></a>于国土中一切人民。<a id="a-6I"></a>悉被水洒除人饥渴。<a id="a-6J"></a>是时舍利。<a id="a-6K"></a>从虚空中下。<a id="a-6L"></a>大众即见下王顶上而便停住。<a id="a-6M"></a>王得舍利下已。<a id="a-6N"></a>而自念言。<a id="a-6O"></a>我今得人身者。<a id="a-6P"></a>有诚实也。<a id="a-6Q"></a>即大供养仍取舍利安置塔中。<a id="a-6R"></a>大地六种震动。<a id="a-6S"></a>是时王弟。<a id="a-6T"></a>名曰无畏。<a id="a-6U"></a>即与千人俱共出家。<a id="a-6V"></a>国中五百童子复共出家。<a id="a-6W"></a>国内五百五人童子。<a id="a-6X"></a>又复出家。<a id="a-6Y"></a>如是增益。<a id="a-6Z"></a>乃至三万人出家。<a id="a-6a"></a>尔时建立塔竟。<a id="a-6b"></a>大王夫人乃与王妹。<a id="a-6c"></a>天龙夜叉乾闼婆。<a id="a-6d"></a>各各供养。<a id="a-6e"></a>供养已竟。<a id="a-6f"></a>摩哂陀即还摩伽园。<a id="a-6g"></a>到已。<a id="a-6h"></a>是时阿[少/兔]罗欲出家。<a id="a-6i"></a>即白王言。<a id="a-6j"></a>王闻已心中怅然。<a id="a-6k"></a>白大德。<a id="a-6l"></a>阿[少/兔]罗夫人今欲出家。<a id="a-6m"></a>愿大德为度。<a id="a-6n"></a>摩哂陀答言。<a id="a-6o"></a>我等沙门。<a id="a-6p"></a>不得度女人我今有妹。<a id="a-6q"></a>名僧伽蜜多。<a id="a-6r"></a>在波咤利弗国。<a id="a-6s"></a>可往迎来。<a id="a-6t"></a>往昔三佛菩提树。<a id="a-6u"></a>皆来种此国。<a id="a-6v"></a>今我等师菩提树。<a id="a-6w"></a>亦应种此间。<a id="a-6x"></a>是故大王。<a id="a-6y"></a>当遣使者到阿育王所。<a id="a-6z"></a>请比丘尼僧伽蜜多。<a id="a-70"></a>求菩提树来此间种。<a id="a-71"></a>王答。<a id="a-72"></a>善哉。<a id="a-73"></a>受教敕已。<a id="a-74"></a>即唤诸臣共议。<a id="a-75"></a>王唤外甥。<a id="a-76"></a>汝能往阎浮利地波咤利弗国。<a id="a-77"></a>请僧伽蜜多及取菩提树不。<a id="a-78"></a>即答言能。<a id="a-79"></a>于是外甥。<a id="a-7A"></a>与王先要。<a id="a-7B"></a>若王听我出家者。<a id="a-7C"></a>我今当去。<a id="a-7D"></a>不者不去。<a id="a-7E"></a>王答言。<a id="a-7F"></a>善哉。<a id="a-7G"></a>若得僧伽蜜多比丘尼及菩提树来者。<a id="a-7H"></a>当听汝出家。<a id="a-7I"></a>于是外甥。<a id="a-7J"></a>先受摩哂陀教。<a id="a-7K"></a>及受王命。<a id="a-7L"></a>受已。<a id="a-7M"></a>摩哂陀以神通力。<a id="a-7N"></a>令王外甥阿摽叉一日到阎浮俱罗渚。<a id="a-7O"></a>到已即乘舶渡海。<a id="a-7P"></a>到波咤利弗国。<a id="a-7Q"></a>是时阿[少/兔]罗夫人。<a id="a-7R"></a>与童女五百人及王宫女五百人。<a id="a-7S"></a>悉受十戒被袈裟衣出在城外。<a id="a-7T"></a>别于城边起立房舍住止。<a id="a-7U"></a>阿摽叉到已白王言。<a id="a-7V"></a>大王儿。<a id="a-7W"></a>名摩哂陀。<a id="a-7X"></a>敕我来此。<a id="a-7Y"></a>作如是言。<a id="a-7Z"></a>大王知识。<a id="a-7a"></a>天爱帝须王夫人。<a id="a-7b"></a>名阿[少/兔]罗。<a id="a-7c"></a>欲求出家。<a id="a-7d"></a>无人为度。<a id="a-7e"></a>愿王。<a id="a-7f"></a>赐遣僧伽蜜多比丘尼及菩提树。<a id="a-7g"></a>于是使者。<a id="a-7h"></a>宣摩哂陀敕已。<a id="a-7i"></a>往到比丘尼所白言。<a id="a-7j"></a>大德。<a id="a-7k"></a>大德兄摩哂陀。<a id="a-7l"></a>遣我来此。<a id="a-7m"></a>教作是言。<a id="a-7n"></a>师子国王天爱帝须夫人阿[少/兔]罗。<a id="a-7o"></a>与诸童女五百人及王宫女五百眷属俱欲出家。<a id="a-7p"></a>今请大德为师。<a id="a-7q"></a>愿大德时来。<a id="a-7r"></a>比丘尼闻兄信已。<a id="a-7s"></a>即匆匆而起。<a id="a-7t"></a>往到王所。<a id="a-7u"></a>而白王言。<a id="a-7v"></a>大王。<a id="a-7w"></a>我兄信至。<a id="a-7x"></a>天爱王夫人及诸女人。<a id="a-7y"></a>求出家为道。<a id="a-7z"></a>请我为师。<a id="a-80"></a>今正待我。<a id="a-81"></a>我今欲去。<a id="a-82"></a>白王令知。<a id="a-83"></a>王即答言。<a id="a-84"></a>我儿摩哂陀。<a id="a-85"></a>孙子修摩那。<a id="a-86"></a>自去之后。<a id="a-87"></a>我常如人断手足无异。<a id="a-88"></a>我久不见二人。<a id="a-89"></a>日夜忧恼不离于心。<a id="a-8A"></a>我见汝面得适我心。<a id="a-8B"></a>汝今复去。<a id="a-8C"></a>我必死矣。<a id="a-8D"></a>汝止莫去。<a id="a-8E"></a>僧伽蜜多答言。<a id="a-8F"></a>大王。<a id="a-8G"></a>我兄信至重。<a id="a-8H"></a>不可得违。<a id="a-8I"></a>刹利夫人阿[少/兔]罗。<a id="a-8J"></a>复欲出家。<a id="a-8K"></a>今正待我。<a id="a-8L"></a>是故我今应当往彼。<a id="a-8M"></a>王即答言。<a id="a-8N"></a>若汝兄信如此。<a id="a-8O"></a>可去并菩提树。<a id="a-8P"></a>僧伽蜜多白王。<a id="a-8Q"></a>菩提树在何处。<a id="a-8R"></a>大王答言。<a id="a-8S"></a>在阿兰若处。<a id="a-8T"></a>王先有心。<a id="a-8U"></a>欲取菩提树。<a id="a-8V"></a>不可以刀斧断。<a id="a-8W"></a>云何得取。<a id="a-8X"></a>王罔然无计。<a id="a-8Y"></a>而问大臣提婆。<a id="a-8Z"></a>提婆答言。<a id="a-8a"></a>诸大德比丘应知。<a id="a-8b"></a>王答。<a id="a-8c"></a>善哉。<a id="a-8d"></a>为设中食。<a id="a-8e"></a>众僧食竟。<a id="a-8f"></a>王白诸比丘。<a id="a-8g"></a>如来菩提树。<a id="a-8h"></a>可往师子国不。<a id="a-8i"></a>众僧推目揵连子帝须。<a id="a-8j"></a>为知此事。<a id="a-8k"></a>于是目揵连子帝须答言。<a id="a-8l"></a>菩提树可往师子国。<a id="a-8m"></a>何以故。<a id="a-8n"></a>尔时如来在世。<a id="a-8o"></a>已有五敕。<a id="a-8p"></a>何谓为五。<a id="a-8q"></a>佛已卧床临欲涅槃时。<a id="a-8r"></a>而作是语。<a id="a-8s"></a>当来阿育王。<a id="a-8t"></a>取菩提树与师子国者。<a id="a-8u"></a>使菩提树南边枝去。<a id="a-8v"></a>不用刀斧自然而断。<a id="a-8w"></a>断已来入金盆。<a id="a-8x"></a>此是一敕。<a id="a-8y"></a>若我菩提树。<a id="a-8z"></a>是时树即于盆中。<a id="a-90"></a>上升虚空而入云住。<a id="a-91"></a>此第二敕。<a id="a-92"></a>若入云已停住七日竟。<a id="a-93"></a>自然而下入金盆已。<a id="a-94"></a>即便茂盛布叶结实。<a id="a-95"></a>其叶色玄黄种种示现。<a id="a-96"></a>不可具陈。<a id="a-97"></a>此第三敕也。<a id="a-98"></a>若往师子国可种。<a id="a-99"></a>初欲种时作种种神变。<a id="a-9A"></a>此第四敕。<a id="a-9B"></a>若我舍利一斗。<a id="a-9C"></a>到师子国即现。<a id="a-9D"></a>如我在世相貌形状。<a id="a-9E"></a>三十二大人相八十种好。<a id="a-9F"></a>光明赫烈倍于日月。<a id="a-9G"></a>此第五敕。<a id="a-9H"></a>大王闻有五敕。<a id="a-9I"></a>心大欢喜。<a id="a-9J"></a>从波咤利弗国。<a id="a-9K"></a>步至菩提树所。<a id="a-9L"></a>多将紫磨金。<a id="a-9M"></a>是时天帝释巧匠。<a id="a-9N"></a>名毗舍。<a id="a-9O"></a>知王心已。<a id="a-9P"></a>作锻师立在王边。<a id="a-9Q"></a>王即唤言。<a id="a-9R"></a>锻师。<a id="a-9S"></a>可取此金锻用作盆。<a id="a-9T"></a>锻师白王。<a id="a-9U"></a>广大云何。<a id="a-9V"></a>王即答言。<a id="a-9W"></a>此是汝业。<a id="a-9X"></a>汝自知之。<a id="a-9Y"></a>锻师答言。<a id="a-9Z"></a>善哉。<a id="a-9a"></a>我今当作。<a id="a-9b"></a>即便取金。<a id="a-9c"></a>以神通两手徘徊。<a id="a-9d"></a>即成金盆。<a id="a-9e"></a>围绕九肘。<a id="a-9f"></a>可高五肘厚八寸许。<a id="a-9g"></a>盆口团圆如象王鼻。<a id="a-9h"></a>于是阿育王部伍大众。<a id="a-9i"></a>千乘万骑竖诸幢幡。<a id="a-9j"></a>种种珍宝华香璎珞妓乐庄严。<a id="a-9k"></a>广三由旬长七由旬。<a id="a-9l"></a>出国围绕而去。<a id="a-9m"></a>又将诸比丘僧。<a id="a-9n"></a>俱到菩提树所围绕而住。<a id="a-9o"></a>阿育大王。<a id="a-9p"></a>与诸小国王千人。<a id="a-9q"></a>迎菩提树。<a id="a-9r"></a>阿育王在中央住。<a id="a-9s"></a>诸小王等于外围绕。<a id="a-9t"></a>于是阿育王等。<a id="a-9u"></a>仰看大树及南面枝。<a id="a-9v"></a>是时树作神力故。<a id="a-9w"></a>令树隐蔽不现。<a id="a-9x"></a>唯余一枝形长四肘。<a id="a-9y"></a>大王见树神力不现。<a id="a-9z"></a>即发欢喜心。<a id="a-A0"></a>今以阎浮地一切土地。<a id="a-A1"></a>及取王公服璎珞香华种种供养。<a id="a-A2"></a>周回八方向树头顶作礼。<a id="a-A3"></a>以阎浮利地王位。<a id="a-A4"></a>拜树为王。<a id="a-A5"></a>拜已白诸众僧而作誓言。<a id="a-A6"></a>许我取树与师子国者。<a id="a-A7"></a>令树悉现及南面一枝。<a id="a-A8"></a>王即以七宝作师子座。<a id="a-A9"></a>以金盆上置高座上。<a id="a-AA"></a>阿育王即上高座。<a id="a-AB"></a>自执画笔磨雄黄石。<a id="a-AC"></a>王复作誓言。<a id="a-AD"></a>若菩提树必许往师子国者。<a id="a-AE"></a>复以我有信心者。<a id="a-AF"></a>摩诃菩提。<a id="a-AG"></a>自然落金盆中。<a id="a-AH"></a>是时王作誓已。<a id="a-AI"></a>树即复如本。<a id="a-AJ"></a>是时以涂香为泥。<a id="a-AK"></a>满金盆中。<a id="a-AL"></a>以笔画树枝曲处作十画。<a id="a-AM"></a>九画生根一画处断。<a id="a-AN"></a>根长四寸又生细根。<a id="a-AO"></a>交撗抽叉犹如罗网。<a id="a-AP"></a>大枝长十肘。<a id="a-AQ"></a>复有五枝。<a id="a-AR"></a>枝各长四肘。<a id="a-AS"></a>五枝各生一子。<a id="a-AT"></a>复有千小枝。<a id="a-AU"></a>大王见菩提树神变如此。<a id="a-AV"></a>心大欢喜合党向树。<a id="a-AW"></a>发大叫声。<a id="a-AX"></a>众僧唱萨。<a id="a-AY"></a>于是诸小王。<a id="a-AZ"></a>及侍从者一切大众。<a id="a-Aa"></a>悉大叫唤。<a id="a-Ab"></a>是时地神惊怪。<a id="a-Ac"></a>复大叫声。<a id="a-Ad"></a>声彻虚空。<a id="a-Ae"></a>如是展转。<a id="a-Af"></a>声至于梵天。<a id="a-Ag"></a>是时树枝自然从本而断。<a id="a-Ah"></a>落金盆中。<a id="a-Ai"></a>即有百根。<a id="a-Aj"></a>直下至盆底。<a id="a-Ak"></a>复有十根穿度盆下。<a id="a-Al"></a>九十细根围绕而生。<a id="a-Am"></a>如是次第日夜增长。<a id="a-An"></a>是时大地六种震动。<a id="a-Ao"></a>于虚空中。<a id="a-Ap"></a>诸天作众妓乐。<a id="a-Aq"></a>诸山树木皆悉大动。<a id="a-Ar"></a>如人舞状。<a id="a-As"></a>天人拍掌。<a id="a-At"></a>夜叉鬼神皆大熙笑。<a id="a-Au"></a>阿修罗王歌呗赞咏。<a id="a-Av"></a>梵王欣悦。<a id="a-Aw"></a>于虚空中雷电霹雳。<a id="a-Ax"></a>四足众生驰走鸣唤。<a id="a-Ay"></a>诸鸟飞翔出种种音。<a id="a-Az"></a>阿育王及诸小王。<a id="a-B0"></a>共作妓乐。<a id="a-B1"></a>如是众声。<a id="a-B2"></a>上彻梵天。<a id="a-B3"></a>是时菩提树子。<a id="a-B4"></a>出六色光。<a id="a-B5"></a>光明遍照满娑婆世界。<a id="a-B6"></a>上至梵天。<a id="a-B7"></a>时菩提树上升虚空停住七日。<a id="a-B8"></a>七日竟。<a id="a-B9"></a>大众唯见光明。<a id="a-BA"></a>不见金盆亦不见树。<a id="a-BB"></a>王即从七宝师子座下。<a id="a-BC"></a>七日作供养菩提树。<a id="a-BD"></a>七日竟。<a id="a-BE"></a>树复放光明。<a id="a-BF"></a>照娑婆世界。<a id="a-BG"></a>上至梵天摄光还复。<a id="a-BH"></a>于虚空中云皆清明。<a id="a-BI"></a>菩提树布叶结实。<a id="a-BJ"></a>璎珞树身。<a id="a-BK"></a>从虚空而下入金盆。<a id="a-BL"></a>大王见树入金盆已。<a id="a-BM"></a>即大欢喜。<a id="a-BN"></a>复更以阎浮利地。<a id="a-BO"></a>供养小菩提树以阎浮利地七日供养。<a id="a-BP"></a>八月十五日自恣日。<a id="a-BQ"></a>晡时菩提树入金盆中。<a id="a-BR"></a>七日从金盆出。<a id="a-BS"></a>上升虚空停住七日。<a id="a-BT"></a>从虚空下入金盆中。<a id="a-BU"></a>王以阎浮利地。<a id="a-BV"></a>拜菩提树七日为王。<a id="a-BW"></a>九月十五日众僧布萨日。<a id="a-BX"></a>菩提树从其所生处一日发来。<a id="a-BY"></a>到婆咤利弗国城东。<a id="a-BZ"></a>置娑罗树下。<a id="a-Ba"></a>菩提树即生郁茂。<a id="a-Bb"></a>王见已生大欢喜。<a id="a-Bc"></a>又以阎浮利地。<a id="a-Bd"></a>更拜为王。<a id="a-Be"></a>供养已。<a id="a-Bf"></a>白僧伽蜜多。<a id="a-Bg"></a>时可去矣。<a id="a-Bh"></a>答言。<a id="a-Bi"></a>善哉大王。<a id="a-Bj"></a>即与八部鬼神护菩提树。<a id="a-Bk"></a>八种大臣。<a id="a-Bl"></a>有八种婆罗门。<a id="a-Bm"></a>有八种居士。<a id="a-Bn"></a>有八具波伽人。<a id="a-Bo"></a>有八鹿罗车人。<a id="a-Bp"></a>有八迦陵伽人。<a id="a-Bq"></a>王舁八金瓮八银瓮辇。<a id="a-Br"></a>水灌菩提树。<a id="a-Bs"></a>受王教已依事而作。<a id="a-Bt"></a>王俱与大众。<a id="a-Bu"></a>围绕菩提树。<a id="a-Bv"></a>次第而送于路上。<a id="a-Bw"></a>天人夜叉乾闼婆阿修罗日夜供养。<a id="a-Bx"></a>到多摩摽渚。<a id="a-By"></a>王自担菩提树入水。<a id="a-Bz"></a>齐颈即上舶上。<a id="a-C0"></a>与僧伽蜜多。<a id="a-C1"></a>王唤阿摽叉。<a id="a-C2"></a>阿摽叉菩提树在我国。<a id="a-C3"></a>我以阎浮利地。<a id="a-C4"></a>三拜为王。<a id="a-C5"></a>我自戴菩提树入水。<a id="a-C6"></a>至颈送置舶上。<a id="a-C7"></a>便敕阿摽叉。<a id="a-C8"></a>若菩提树往到彼国。<a id="a-C9"></a>汝可语。<a id="a-CA"></a>汝王身自下水没颈。<a id="a-CB"></a>迎菩提树顶戴担上。<a id="a-CC"></a>如我于此种种供养无异。<a id="a-CD"></a>作是敕已。<a id="a-CE"></a>舶即发去。<a id="a-CF"></a>是时海中当舶住处。<a id="a-CG"></a>纵广一由旬无有波浪。<a id="a-CH"></a>王自念言。<a id="a-CI"></a>佛菩提树今从我国去。<a id="a-CJ"></a>作是念时。<a id="a-CK"></a>流泪悲噎。<a id="a-CL"></a>舶去之后。<a id="a-CM"></a>王遥望见。<a id="a-CN"></a>种种杂华从海水出。<a id="a-CO"></a>随从舶后以供养之。<a id="a-CP"></a>又虚空中散种种华妓乐供养。<a id="a-CQ"></a>水神又以种种华香供养菩提树。<a id="a-CR"></a>如是展转供养。<a id="a-CS"></a>乃彻龙王宫。<a id="a-CT"></a>龙王即出欲夺取菩提树。<a id="a-CU"></a>于是僧伽蜜多比丘尼。<a id="a-CV"></a>化作金翅鸟王。<a id="a-CW"></a>龙王见比丘尼神力如是。<a id="a-CX"></a>即头顶礼足白言。<a id="a-CY"></a>今我欲请菩提树及大德。<a id="a-CZ"></a>还我宫中供养七日。<a id="a-Ca"></a>于是菩提树及大众。<a id="a-Cb"></a>悉入龙王宫中。<a id="a-Cc"></a>龙王以位拜菩提树为王。<a id="a-Cd"></a>七日供养。<a id="a-Ce"></a>过七日已。<a id="a-Cf"></a>龙王以十月生一日。<a id="a-Cg"></a>自送菩提树一日。<a id="a-Ch"></a>到阎浮俱那卫渚。<a id="a-Ci"></a>阿育王遥望。<a id="a-Cj"></a>不复见菩提树。<a id="a-Ck"></a>啼哭而还。<a id="a-Cl"></a>是时天爱王。<a id="a-Cm"></a>辄如须摩那沙弥先敕。<a id="a-Cn"></a>平治道路扫洒清净。<a id="a-Co"></a>竖立幢幡。<a id="a-Cp"></a>种种供养。<a id="a-Cq"></a>从北城门到俱那卫渚。<a id="a-Cr"></a>地平如掌。<a id="a-Cs"></a>待菩提树至。<a id="a-Ct"></a>僧伽蜜多以神通力。<a id="a-Cu"></a>令王于城内遥见菩提树来。<a id="a-Cv"></a>王即从城出。<a id="a-Cw"></a>将五色华处处散。<a id="a-Cx"></a>乃至阎浮俱那卫渚。<a id="a-Cy"></a>一日即到。<a id="a-Cz"></a>作种种妓乐入水齐颈。<a id="a-D0"></a>王自念言。<a id="a-D1"></a>佛菩提树今到我国。<a id="a-D2"></a>发念未竟。<a id="a-D3"></a>于是菩提树放六色光。<a id="a-D4"></a>王见已心大欢喜。<a id="a-D5"></a>即以顶戴上。<a id="a-D6"></a>国有耆旧十六大姓。<a id="a-D7"></a>与王共迎菩提树。<a id="a-D8"></a>到岸上已三日。<a id="a-D9"></a>以师子洲供养菩提树。<a id="a-DA"></a>十六大姓知王国事。<a id="a-DB"></a>三日竟至四日。<a id="a-DC"></a>担菩提树次第到阿[少/兔]罗陀国。<a id="a-DD"></a>到已举国人民欢喜礼拜供养。<a id="a-DE"></a>十月十四日过中。<a id="a-DF"></a>菩提树从北城门入。<a id="a-DG"></a>当城中央。<a id="a-DH"></a>而复更从城南门出。<a id="a-DI"></a>从城南门去五百弓。<a id="a-DJ"></a>此处如来已曾入三昧。<a id="a-DK"></a>非是释迦牟尼一佛。<a id="a-DL"></a>过去诸佛亦皆于中而入三昧。<a id="a-DM"></a>俱那卫佛菩提树。<a id="a-DN"></a>树名摩诃沙利婆。<a id="a-DO"></a>俱那含佛菩提树树名忧昙钵。<a id="a-DP"></a>迦葉佛菩提树。<a id="a-DQ"></a>树名尼俱陀。<a id="a-DR"></a>于弥伽园中。<a id="a-DS"></a>沙弥修摩那。<a id="a-DT"></a>敕执作基墌都围度量布置门屋。<a id="a-DU"></a>及菩提树所住之处。<a id="a-DV"></a>皆令整理于王门屋处置。<a id="a-DW"></a>是时十六大姓人。<a id="a-DX"></a>悉着王公服。<a id="a-DY"></a>围绕菩提树已。<a id="a-DZ"></a>便于王门屋地种。<a id="a-Da"></a>始放树。<a id="a-Db"></a>树即上升虚空。<a id="a-Dc"></a>高八十肘。<a id="a-Dd"></a>即出六色光。<a id="a-De"></a>照师子国皆悉周遍。<a id="a-Df"></a>上至梵天。<a id="a-Dg"></a>尔时众人。<a id="a-Dh"></a>见树种种变化。<a id="a-Di"></a>心大欢喜。<a id="a-Dj"></a>众中万人同时发心念佛。<a id="a-Dk"></a>次第得阿罗汉。<a id="a-Dl"></a>即共出家。<a id="a-Dm"></a>日光未没树犹在虚空。<a id="a-Dn"></a>日没后从虚空。<a id="a-Do"></a>似娄彗星宿。<a id="a-Dp"></a>而下至地。<a id="a-Dq"></a>地皆大动。<a id="a-Dr"></a>是时摩哂陀。<a id="a-Ds"></a>与僧伽蜜多王及国人民。<a id="a-Dt"></a>来集于菩提树。<a id="a-Du"></a>时众人见北枝有一子而熟。<a id="a-Dv"></a>即从枝堕落。<a id="a-Dw"></a>以奉摩哂陀摩哂陀以核与王令栽。<a id="a-Dx"></a>王即受于金盆中。<a id="a-Dy"></a>以肥土壅。<a id="a-Dz"></a>又以涂香覆上。<a id="a-E0"></a>须臾之间即生八株。<a id="a-E1"></a>各长四肘。<a id="a-E2"></a>王见如此惊叹。<a id="a-E3"></a>以白伞覆上。<a id="a-E4"></a>拜小树为王。<a id="a-E5"></a>王取一株种于阎浮拘罗卫渚。<a id="a-E6"></a>取一株薄拘罗婆门村中种。<a id="a-E7"></a>取一株种收椒门中。<a id="a-E8"></a>一株种塔园中。<a id="a-E9"></a>一株种摩醯首罗寺。<a id="a-EA"></a>一株种支帝耶山中央。<a id="a-EB"></a>一株种楼醯那村。<a id="a-EC"></a>一株种往罗村。<a id="a-ED"></a>余四子在树上。<a id="a-EE"></a>次第熟落。<a id="a-EF"></a>合生三十二株。<a id="a-EG"></a>悉取于由旬园种。<a id="a-EH"></a>如是展转增生。<a id="a-EI"></a>满师子国中。<a id="a-EJ"></a>以菩提树故。<a id="a-EK"></a>国土安隐无有灾害。<a id="a-EL"></a>于是阿[少/兔]罗夫人。<a id="a-EM"></a>与千女俱。<a id="a-EN"></a>往僧伽蜜多所。<a id="a-EO"></a>僧伽蜜多即度为比丘尼。<a id="a-EP"></a>从度之后。<a id="a-EQ"></a>次第得阿罗汉。<a id="a-ER"></a>王外甥阿摽叉。<a id="a-ES"></a>与五百人出家。<a id="a-ET"></a>出家之后。<a id="a-EU"></a>次第得阿罗汉。<a id="a-EV"></a>又一日王与摩哂陀。<a id="a-EW"></a>往礼菩提树。<a id="a-EX"></a>到铁殿处。<a id="a-EY"></a>人民献华于王。<a id="a-EZ"></a>王以华奉摩哂陀法师。<a id="a-Ea"></a>法师受已。<a id="a-Eb"></a>以供养铁殿。<a id="a-Ec"></a>华堕地。<a id="a-Ed"></a>地即震动。<a id="a-Ee"></a>王见地动即问。<a id="a-Ef"></a>大德。<a id="a-Eg"></a>此地何忽动也。<a id="a-Eh"></a>答言。<a id="a-Ei"></a>大王。<a id="a-Ej"></a>当来此殿众僧说戒。<a id="a-Ek"></a>是故地现此瑞也。<a id="a-El"></a>次第而去。<a id="a-Em"></a>到庵罗处。<a id="a-En"></a>有人以庵罗子香味具足献王。<a id="a-Eo"></a>王以奉摩哂陀。<a id="a-Ep"></a>摩哂陀啖。<a id="a-Eq"></a>取核语王言。<a id="a-Er"></a>可种此核。<a id="a-Es"></a>王即种以水洒地。<a id="a-Et"></a>地皆震动。<a id="a-Eu"></a>王问。<a id="a-Ev"></a>何故地动。<a id="a-Ew"></a>大德言。<a id="a-Ex"></a>当来世众僧集处故。<a id="a-Ey"></a>现瑞相也。<a id="a-Ez"></a>王即散华八过作礼而去。<a id="a-F0"></a>到支帝耶处。<a id="a-F1"></a>有人以薝卜华献王。<a id="a-F2"></a>以奉摩哂陀处作礼。<a id="a-F3"></a>礼竟地动。<a id="a-F4"></a>王问。<a id="a-F5"></a>何以地动。<a id="a-F6"></a>大德答言。<a id="a-F7"></a>当来此处。<a id="a-F8"></a>起如来大塔故现瑞。<a id="a-F9"></a>王言。<a id="a-FA"></a>我今当立塔。<a id="a-FB"></a>摩哂陀答言。<a id="a-FC"></a>不须王立。<a id="a-FD"></a>王多诸造作。<a id="a-FE"></a>当来世有王孙子王名木叉伽摩尼阿婆耶。<a id="a-FF"></a>当起大塔。<a id="a-FG"></a>王问大德。<a id="a-FH"></a>是我孙子起塔功德。<a id="a-FI"></a>我获其福不。<a id="a-FJ"></a>大德答言。<a id="a-FK"></a>不得获也。<a id="a-FL"></a>王又作方便。<a id="a-FM"></a>令入功德。<a id="a-FN"></a>即取一石柱高十二丈。<a id="a-FO"></a>而刻石柱记。<a id="a-FP"></a>我孙子名木叉伽摩尼阿婆耶。<a id="a-FQ"></a>当来此中起大塔。<a id="a-FR"></a>王复问大德。<a id="a-FS"></a>大德。<a id="a-FT"></a>佛法今根株着师子国未。<a id="a-FU"></a>摩哂陀答言未。<a id="a-FV"></a>王问。<a id="a-FW"></a>何时着。<a id="a-FX"></a>大德言。<a id="a-FY"></a>若师子国人中出家。<a id="a-FZ"></a>其父母悉是师子国人。<a id="a-Fa"></a>不杂他国人。<a id="a-Fb"></a>若出家已。<a id="a-Fc"></a>便取法藏及毗尼藏。<a id="a-Fd"></a>是时然后。<a id="a-Fe"></a>佛法根株着师子国也。<a id="a-Ff"></a>王复问大德。<a id="a-Fg"></a>大德答言。<a id="a-Fh"></a>王外甥阿摽叉。<a id="a-Fi"></a>此比丘是也。<a id="a-Fj"></a>于佛法极大勇猛。<a id="a-Fk"></a>王更问。<a id="a-Fl"></a>我今竟何所作。<a id="a-Fm"></a>大德答言。<a id="a-Fn"></a>当作众僧集堂。<a id="a-Fo"></a>王答。<a id="a-Fp"></a>善哉。<a id="a-Fq"></a>于时大王有大臣。<a id="a-Fr"></a>名弥伽槃茶。<a id="a-Fs"></a>弥伽槃茶住处。<a id="a-Ft"></a>于其中起作集堂屋。<a id="a-Fu"></a>如阿阇世王殿无异。<a id="a-Fv"></a>用王威德作已。<a id="a-Fw"></a>一切种种妓乐。<a id="a-Fx"></a>各各自然分布处所。<a id="a-Fy"></a>王自念言。<a id="a-Fz"></a>我今往看佛法根株下。<a id="a-G0"></a>数百千人围绕大王。<a id="a-G1"></a>往到塔园也。</p>
 </body>
</html>