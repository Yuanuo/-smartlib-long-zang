<!doctype html>
<html id="z3IBV8fr3" data-ver="1647">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第十一</h1>
  <p id="a2">问曰。<a id="a-3"></a>若数至三四置者。<a id="a-4"></a>有何不善。<a id="a-5"></a>答曰。<a id="a-6"></a>出入息逼促。<a id="a-7"></a>因逼促故。<a id="a-8"></a>心难调伏。<a id="a-9"></a>譬如牛栏内牛极多。<a id="a-A"></a>在栏里迮切。<a id="a-B"></a>会当破栏出。<a id="a-C"></a>若足十者。<a id="a-D"></a>身中宽容如大栏。<a id="a-E"></a>宽容牛故。<a id="a-F"></a>易可守养。<a id="a-G"></a>若至八九有何不善。<a id="a-H"></a>答曰。<a id="a-I"></a>勿使乱错。<a id="a-J"></a>而生狐疑心。<a id="a-K"></a>或言。<a id="a-L"></a>我得禅味。<a id="a-M"></a>起迷惑心故。<a id="a-N"></a>如是之过汝自舍离。<a id="a-O"></a>若数息者。<a id="a-P"></a>安徐数也。<a id="a-Q"></a>如人量谷。<a id="a-R"></a>先满覆竟。<a id="a-S"></a>然后数为一。<a id="a-T"></a>复更取量。<a id="a-U"></a>若有尘草。<a id="a-V"></a>选拾弃之。<a id="a-W"></a>覆竟唱二。<a id="a-X"></a>如是次第乃至十。<a id="a-Y"></a>坐禅比丘。<a id="a-Z"></a>数出息入息亦复如是。<a id="a-a"></a>若駃者。<a id="a-b"></a>如牧牛人数牛。<a id="a-c"></a>云何数牛。<a id="a-d"></a>黠了牧牛人。<a id="a-e"></a>手执杖门柱上坐。<a id="a-f"></a>驱牛出时打牛駃出。<a id="a-g"></a>以完而数。<a id="a-h"></a>一二三四五。<a id="a-i"></a>如是至十。<a id="a-j"></a>何以故。<a id="a-k"></a>作如是数。<a id="a-l"></a>有时四大不和。<a id="a-m"></a>气息駃出入。<a id="a-n"></a>时随出入而数。<a id="a-o"></a>一二三四五。<a id="a-p"></a>一二三四五。<a id="a-q"></a>数牛时当门关而数。<a id="a-r"></a>不数内外。<a id="a-s"></a>因駃数故。<a id="a-t"></a>而心得定。<a id="a-u"></a>何以故。<a id="a-v"></a>譬如人乘船上湍。<a id="a-w"></a>一二三四五篙。<a id="a-x"></a>更互剌住船然后定。<a id="a-y"></a>出息入息亦复如是。<a id="a-z"></a>何以心者如船。<a id="a-10"></a>出入息者如篙。<a id="a-11"></a>心流五欲。<a id="a-12"></a>而出息入息制其令定。<a id="a-13"></a>若息入心随入。<a id="a-14"></a>如肪膏入身美满。<a id="a-15"></a>若息出心随出。<a id="a-16"></a>于观中最大。<a id="a-17"></a>因其大故。<a id="a-18"></a>心亦难调。<a id="a-19"></a>除此二法。<a id="a-1A"></a>于触处住至而数之。<a id="a-1B"></a>然后即成三昧。<a id="a-1C"></a>是故律本中说。<a id="a-1D"></a>莫数内外息。<a id="a-1E"></a>数何时可止者。<a id="a-1F"></a>若心不乱如息出入。<a id="a-1G"></a>便止不数如是已便作随念。<a id="a-1H"></a>何谓名为随念。<a id="a-1I"></a>知出入息。<a id="a-1J"></a>不假数而知随念有三种。<a id="a-1K"></a>何谓为三。<a id="a-1L"></a>答曰。<a id="a-1M"></a>齐为初。<a id="a-1N"></a>心为中。<a id="a-1O"></a>鼻头为后。<a id="a-1P"></a>是名三种。<a id="a-1Q"></a>若出息者。<a id="a-1R"></a>齐为初心为中。<a id="a-1S"></a>鼻头为后。<a id="a-1T"></a>若入息。<a id="a-1U"></a>鼻头为初。<a id="a-1V"></a>心为中。<a id="a-1W"></a>齐为后。<a id="a-1X"></a>若心随出息。<a id="a-1Y"></a>心即不定。<a id="a-1Z"></a>因心不定。<a id="a-1a"></a>身即动摇。<a id="a-1b"></a>是故律本。<a id="a-1c"></a>若心随出息入息。<a id="a-1d"></a>而内不定。<a id="a-1e"></a>而外动摇内动摇。<a id="a-1f"></a>因动摇故。<a id="a-1g"></a>不成三昧。<a id="a-1h"></a>若随入随出亦复如是。<a id="a-1i"></a>是故莫随息中后出入。<a id="a-1j"></a>但安置鼻头住正心。<a id="a-1k"></a>而住待息出入。<a id="a-1l"></a>若断数心忆识自定。<a id="a-1m"></a>譬如跛脚人守养小儿。<a id="a-1n"></a>以篮贮悬系屋间。<a id="a-1o"></a>坐住揽至而荡一处。<a id="a-1p"></a>手不移动。<a id="a-1q"></a>比丘坐禅亦复如是。<a id="a-1r"></a>又曰。<a id="a-1s"></a>譬如守门人。<a id="a-1t"></a>人出入不先遥问。<a id="a-1u"></a>临到门限然后问之。<a id="a-1v"></a>亦不问所从来及所持杂物。<a id="a-1w"></a>但知其出入而已。<a id="a-1x"></a>比丘坐禅亦复如是。<a id="a-1y"></a>不先逆取知出入息。<a id="a-1z"></a>汝自当知。<a id="a-20"></a>佛言。<a id="a-21"></a>若知三法心即定。<a id="a-22"></a>何谓为三。<a id="a-23"></a>一者乐入。<a id="a-24"></a>二者方便。<a id="a-25"></a>三者得上。<a id="a-26"></a>是名为三。<a id="a-27"></a>譬如大木善置地上。<a id="a-28"></a>有人欲解木。<a id="a-29"></a>先观木际然后用锯解之。<a id="a-2A"></a>心恒注看锯齿。<a id="a-2B"></a>令其正直不观往还。<a id="a-2C"></a>出息入息亦复如是。<a id="a-2D"></a>现思禅法办立方便。<a id="a-2E"></a>如大木在地。<a id="a-2F"></a>善观木际如心善思。<a id="a-2G"></a>禅法如锯往还。<a id="a-2H"></a>出入息亦尔。<a id="a-2I"></a>心注看锯齿。<a id="a-2J"></a>如注鼻头。<a id="a-2K"></a>比丘坐禅应知此譬。<a id="a-2L"></a>亦现禅定。<a id="a-2M"></a>亦立方便。<a id="a-2N"></a>亦至上处。<a id="a-2O"></a>问曰。<a id="a-2P"></a>何谓为禅定。<a id="a-2Q"></a>答曰。<a id="a-2R"></a>身心精进调柔成就。<a id="a-2S"></a>此是名为禅定。<a id="a-2T"></a>问曰。<a id="a-2U"></a>何谓办立方便。<a id="a-2V"></a>答曰。<a id="a-2W"></a>以勇猛精进消除烦恼及灭断思。<a id="a-2X"></a>是名办立方便。<a id="a-2Y"></a>问曰。<a id="a-2Z"></a>何谓至上处。<a id="a-2a"></a>答曰。<a id="a-2b"></a>以勇猛精进。<a id="a-2c"></a>消除结使。<a id="a-2d"></a>是名至上处。<a id="a-2e"></a>此三法非一心观成。<a id="a-2f"></a>非不知三法。<a id="a-2g"></a>心亦不动现禅定法。<a id="a-2h"></a>办立方便往至上处。<a id="a-2i"></a>得如是者。<a id="a-2j"></a>然后按阿那波那念。<a id="a-2k"></a>名为成就。<a id="a-2l"></a>若比丘入阿那波那念者。<a id="a-2m"></a>此比丘光彻世间。<a id="a-2n"></a>如月从云得出光明照于世间。<a id="a-2o"></a>此禅定中有人初作。<a id="a-2p"></a>而现瑞相。<a id="a-2q"></a>有人用数息而现瑞相。<a id="a-2r"></a>其瑞云何。<a id="a-2s"></a>此比丘或坐地或坐床上。<a id="a-2t"></a>无有敷具。<a id="a-2u"></a>其坐处柔濡。<a id="a-2v"></a>犹如木绵华无异。<a id="a-2w"></a>何以故。<a id="a-2x"></a>已数息故。<a id="a-2y"></a>其身轻利。<a id="a-2z"></a>如是次第粗出入息灭。<a id="a-30"></a>身心无极故。<a id="a-31"></a>犹处虚空。<a id="a-32"></a>出息转细如有如无。<a id="a-33"></a>如人打磬初粗后细。<a id="a-34"></a>坐禅比丘数息亦复如是。<a id="a-35"></a>是故律本中说先大后小。<a id="a-36"></a>法师曰。<a id="a-37"></a>此数息禅定。<a id="a-38"></a>与余禅定有异。<a id="a-39"></a>余禅定先细后粗。<a id="a-3A"></a>若此比丘入禅。<a id="a-3B"></a>禅相不现。<a id="a-3C"></a>莫从坐起安心正坐更自思惟。<a id="a-3D"></a>云何思惟。<a id="a-3E"></a>以知禅相不现。<a id="a-3F"></a>而言。<a id="a-3G"></a>此出息入息。<a id="a-3H"></a>何处有何处无。<a id="a-3I"></a>谁有谁无。<a id="a-3J"></a>而言。<a id="a-3K"></a>人在母腹中。<a id="a-3L"></a>无出入息。<a id="a-3M"></a>于水中无出入息。<a id="a-3N"></a>长寿天无出入息。<a id="a-3O"></a>死尸无出入息。<a id="a-3P"></a>入第四禅定无出入息。<a id="a-3Q"></a>色无色界无出入息。<a id="a-3R"></a>灭尽三昧无出入息。<a id="a-3S"></a>作是念已。<a id="a-3T"></a>自呵责身。<a id="a-3U"></a>汝智慧人。<a id="a-3V"></a>非在母腹中。<a id="a-3W"></a>亦非在水。<a id="a-3X"></a>亦非在色无色天。<a id="a-3Y"></a>亦非在灭尽三昧。<a id="a-3Z"></a>亦非在长寿天。<a id="a-3a"></a>亦非在死尸。<a id="a-3b"></a>亦非入第四禅定。<a id="a-3c"></a>有出息入息极细微。<a id="a-3d"></a>而不能自知。<a id="a-3e"></a>但更正心。<a id="a-3f"></a>若长鼻者。<a id="a-3g"></a>安心鼻弗咤(汉言鼻两边)若鼻短者。<a id="a-3h"></a>安心置唇上。<a id="a-3i"></a>是故勤守此处。<a id="a-3j"></a>如修多罗中说。<a id="a-3k"></a>佛告诸比丘。<a id="a-3l"></a>若人好忘不安心在前。<a id="a-3m"></a>不得入阿那波那禅定。<a id="a-3n"></a>非但阿那波那禅定。<a id="a-3o"></a>余一切禅定亦如是。<a id="a-3p"></a>若思念之禅定即现。<a id="a-3q"></a>此阿那波那禅定极重。<a id="a-3r"></a>诸佛辟支佛大阿罗汉。<a id="a-3s"></a>悉用阿那波那念为地。<a id="a-3t"></a>然后得随道念极静。<a id="a-3u"></a>是故于此定中忆念为上及慧。<a id="a-3v"></a>譬如绢练用针綖极细。<a id="a-3w"></a>针者如忆念。<a id="a-3x"></a>綖如智慧。<a id="a-3y"></a>连勿使断。<a id="a-3z"></a>因二法故。<a id="a-40"></a>不失出息入息。<a id="a-41"></a>譬如耕田人。<a id="a-42"></a>牛已疲极。<a id="a-43"></a>其人亦复疲极。<a id="a-44"></a>解牛而放。<a id="a-45"></a>放已牛即入林中。<a id="a-46"></a>其人苏息已。<a id="a-47"></a>起追逐牛而不逐牛迹。<a id="a-48"></a>入林直先往牛饮水处止。<a id="a-49"></a>或坐或卧待牛饮水竟。<a id="a-4A"></a>取绳穿鼻以杖驱去。<a id="a-4B"></a>更还耕田比丘禅定亦复如是。<a id="a-4C"></a>若出息入息悉疲极。<a id="a-4D"></a>暂时放之令苏息。<a id="a-4E"></a>不还出入。<a id="a-4F"></a>但先住鼻端。<a id="a-4G"></a>听息出入而数。<a id="a-4H"></a>忆念如绳。<a id="a-4I"></a>智慧如杖。<a id="a-4J"></a>加之令出息入息若得如是。<a id="a-4K"></a>不久而现禅相。<a id="a-4L"></a>身体怡悦。<a id="a-4M"></a>如木绵触身柔弱。<a id="a-4N"></a>有人见如古贝华。<a id="a-4O"></a>有人见如猛风起。<a id="a-4P"></a>有人见如星宿。<a id="a-4Q"></a>有人见如连珠。<a id="a-4R"></a>有人见如散白珠。<a id="a-4S"></a>有人见如古贝华核。<a id="a-4T"></a>有人见如绳。<a id="a-4U"></a>有人所触悉强。<a id="a-4V"></a>有人见如火焰。<a id="a-4W"></a>有人见如猕猴。<a id="a-4X"></a>有人见如云起。<a id="a-4Y"></a>有人见如莲华。<a id="a-4Z"></a>有人见如车轮。<a id="a-4a"></a>有人见如月圆。<a id="a-4b"></a>何以故。<a id="a-4c"></a>如修多罗说。<a id="a-4d"></a>诸比丘集众诵经。<a id="a-4e"></a>而各各有所见异瑞。<a id="a-4f"></a>有人见如山如江如树。<a id="a-4g"></a>如是为初。<a id="a-4h"></a>问曰。<a id="a-4i"></a>如是山江树者。<a id="a-4j"></a>从何生也。<a id="a-4k"></a>答曰。<a id="a-4l"></a>从心想有。<a id="a-4m"></a>而生人忆想各异。<a id="a-4n"></a>是故想亦尔。<a id="a-4o"></a>有人观息出。<a id="a-4p"></a>有人观息入。<a id="a-4q"></a>有人观禅相。<a id="a-4r"></a>若不观如是亦不起阿那波那。<a id="a-4s"></a>亦不成初禅法。<a id="a-4t"></a>若有此三法者。<a id="a-4u"></a>成就禅定。<a id="a-4v"></a>若坐禅比丘现如是相。<a id="a-4w"></a>应往白师。<a id="a-4x"></a>我见如是相。<a id="a-4y"></a>师答言。<a id="a-4z"></a>是见相。<a id="a-50"></a>不言是禅相。<a id="a-51"></a>不言非禅相。<a id="a-52"></a>作是答已更语。<a id="a-53"></a>长老汝更进心。<a id="a-54"></a>法师曰。<a id="a-55"></a>师何不向语是禅相是非禅相也。<a id="a-56"></a>答曰。<a id="a-57"></a>若向其分别说者。<a id="a-58"></a>是禅相即懈怠非禅相。<a id="a-59"></a>而心生退。<a id="a-5A"></a>是故不说。<a id="a-5B"></a>但殷勤教之。<a id="a-5C"></a>禅相自现。<a id="a-5D"></a>而说往昔偈言。</p>
  <p id="a5E">置心于观后　　现相非一种</p>
  <p id="a5F">若有智慧人　　正心而数之</p>
  <p id="a5G">于出息入息　　精勤不错乱</p>
  <p id="a5H">如是从禅相现已。<a id="a-5I"></a>诸盖寂然而住。<a id="a-5J"></a>诸烦恼寂然自止。<a id="a-5K"></a>用此二法正心安置。<a id="a-5L"></a>即成三昧。<a id="a-5M"></a>或得初地。<a id="a-5N"></a>或得除烦恼地。<a id="a-5O"></a>或因现禅支。<a id="a-5P"></a>或得初地者。<a id="a-5Q"></a>此现得初三昧地。<a id="a-5R"></a>问曰。<a id="a-5S"></a>着三昧与初三昧。<a id="a-5T"></a>有异为同。<a id="a-5U"></a>答曰。<a id="a-5V"></a>有异。<a id="a-5W"></a>初三昧心善行已。<a id="a-5X"></a>入婆傍伽心(汉言心羸弱心眠)着三昧心境界。<a id="a-5Y"></a>一日恒入善行。<a id="a-5Z"></a>不随婆傍伽。<a id="a-5a"></a>此二法。<a id="a-5b"></a>是名有异。<a id="a-5c"></a>若禅相现已。<a id="a-5d"></a>或观色或观相貌。<a id="a-5e"></a>将养令长。<a id="a-5f"></a>如转轮王在胎。<a id="a-5g"></a>父母爱重护之。<a id="a-5h"></a>令冷热调适及诸饮食。<a id="a-5i"></a>若善守护得成其果。<a id="a-5j"></a>比丘护禅相亦复如是。<a id="a-5k"></a>不护即失。<a id="a-5l"></a>云何护之。<a id="a-5m"></a>一者善住处。<a id="a-5n"></a>二者善行处。<a id="a-5o"></a>三者亲近善人。<a id="a-5p"></a>四者饮食调适。<a id="a-5q"></a>五者和调四时。<a id="a-5r"></a>六者善经行立坐卧。<a id="a-5s"></a>七者离诸愦闹及饮食为初。<a id="a-5t"></a>是名为七。<a id="a-5u"></a>以此七法以用护之。<a id="a-5v"></a>若护如是禅相。<a id="a-5w"></a>坚固而住。<a id="a-5x"></a>次第增长现之已。<a id="a-5y"></a>具诸根极清净调伏柔弱。<a id="a-5z"></a>若欲捉心即得。<a id="a-60"></a>若欲放之即去。<a id="a-61"></a>若欲起之即起。<a id="a-62"></a>若欲调之即调。<a id="a-63"></a>若欲欢喜即欢喜。<a id="a-64"></a>若欲舍之即成舍。<a id="a-65"></a>离非禅人亲近禅人。<a id="a-66"></a>至心于禅知禅相。<a id="a-67"></a>此是十法。<a id="a-68"></a>善安置心中。<a id="a-69"></a>莫作懈怠。<a id="a-6A"></a>精勤修习当作是念。<a id="a-6B"></a>今着三昧舍婆傍伽心。<a id="a-6C"></a>而起谛心。<a id="a-6D"></a>住刹那而灭。<a id="a-6E"></a>复起四五阇婆那(汉言分别心)此五心。<a id="a-6F"></a>初心作心。<a id="a-6G"></a>第二学心。<a id="a-6H"></a>第三随心。<a id="a-6I"></a>第四中间心。<a id="a-6J"></a>第五着心。<a id="a-6K"></a>若合五为四。<a id="a-6L"></a>初作学心。<a id="a-6M"></a>第二随心。<a id="a-6N"></a>第三中间心。<a id="a-6O"></a>第四着心。<a id="a-6P"></a>此第四亦名为四。<a id="a-6Q"></a>亦名为五。<a id="a-6R"></a>无六无七。<a id="a-6S"></a>初者。<a id="a-6T"></a>欲界心。<a id="a-6U"></a>着心色界心。<a id="a-6V"></a>以此心故。<a id="a-6W"></a>灭五支起五支。<a id="a-6X"></a>具足十相及三善。<a id="a-6Y"></a>得第一禅已。<a id="a-6Z"></a>即于观中思念灭已。<a id="a-6a"></a>得第二禅。<a id="a-6b"></a>如是相灭。<a id="a-6c"></a>得第三四。<a id="a-6d"></a>如是教心乃至上。<a id="a-6e"></a>法师曰。<a id="a-6f"></a>此略说也。<a id="a-6g"></a>若广说于净道经。<a id="a-6h"></a>汝自当知。<a id="a-6i"></a>如是比丘得第四禅定。<a id="a-6j"></a>善记识之。<a id="a-6k"></a>令其增长。<a id="a-6l"></a>若欲进至真处。<a id="a-6m"></a>此第四禅五事善。<a id="a-6n"></a>一者安置心。<a id="a-6o"></a>二者入。<a id="a-6p"></a>三者敕。<a id="a-6q"></a>四者起。<a id="a-6r"></a>五者反观。<a id="a-6s"></a>以此五事而至真处。<a id="a-6t"></a>此比丘已作流利。<a id="a-6u"></a>或观色为初。<a id="a-6v"></a>或观无色为初色无色观已。<a id="a-6w"></a>更增毗婆舍那。<a id="a-6x"></a>云何增。<a id="a-6y"></a>此比丘从第四禅定起已。<a id="a-6z"></a>而取禅支。<a id="a-70"></a>取已此禅支依止心中。<a id="a-71"></a>心依倚四大观四大身。<a id="a-72"></a>从此禅支。<a id="a-73"></a>言非色处为初。<a id="a-74"></a>是色非色等法而见识。<a id="a-75"></a>从此四大为初。<a id="a-76"></a>色共诸色等。<a id="a-77"></a>法识非色也。<a id="a-78"></a>若从三昧起。<a id="a-79"></a>出息入息。<a id="a-7A"></a>身心即是其因。<a id="a-7B"></a>见如是已。<a id="a-7C"></a>譬如锻师有皮囊筒因人鼓动风得出入。<a id="a-7D"></a>出息入息亦复如是。<a id="a-7E"></a>因身心故。<a id="a-7F"></a>息得出入。<a id="a-7G"></a>此比丘见出息入息见身。<a id="a-7H"></a>见色心等与诸法此非色。<a id="a-7I"></a>如是名色已。<a id="a-7J"></a>复观其因缘见已。<a id="a-7K"></a>于三世中连续名色不断。<a id="a-7L"></a>因续名色而生狐疑。<a id="a-7M"></a>断狐疑已。<a id="a-7N"></a>而观三相。<a id="a-7O"></a>观三相已。<a id="a-7P"></a>复观起灭。<a id="a-7Q"></a>因观起灭故。<a id="a-7R"></a>先见光明。<a id="a-7S"></a>离十毗婆舍那烦恼。<a id="a-7T"></a>离已而起道智慧。<a id="a-7U"></a>起已舍起法见。<a id="a-7V"></a>生灭法已。<a id="a-7W"></a>念念相灭。<a id="a-7X"></a>若二法起已。<a id="a-7Y"></a>于三界中而生厌患。<a id="a-7Z"></a>如是次第得四道已。<a id="a-7a"></a>至阿罗汉果。<a id="a-7b"></a>有十九覆观智。<a id="a-7c"></a>知至极已。<a id="a-7d"></a>于三界中梵摩沙门婆罗门中。<a id="a-7e"></a>成无上福田。<a id="a-7f"></a>此是阿那波那念数。<a id="a-7g"></a>第一四广说竟。<a id="a-7h"></a>余三四中。<a id="a-7i"></a>与余禅法不异。<a id="a-7j"></a>是故我今当分别说之。<a id="a-7k"></a>觉者现离喜也。<a id="a-7l"></a>我今出息入息而现喜。<a id="a-7m"></a>以二事觉喜。<a id="a-7n"></a>何谓为二。<a id="a-7o"></a>一者用观。<a id="a-7p"></a>二者用不迷。<a id="a-7q"></a>云何用观而觉喜。<a id="a-7r"></a>入二禅有喜。<a id="a-7s"></a>正入时欲得智慧。<a id="a-7t"></a>以观自然觉喜。<a id="a-7u"></a>是故用观觉喜。<a id="a-7v"></a>云何不迷而觉喜。<a id="a-7w"></a>二禅有喜。<a id="a-7x"></a>入已从禅定起。<a id="a-7y"></a>智与喜等而观。<a id="a-7z"></a>消灭于毗婆舍那。<a id="a-80"></a>贯度其相而不迷。<a id="a-81"></a>以不迷故。<a id="a-82"></a>而成觉喜。<a id="a-83"></a>于波致三毗陀经说。<a id="a-84"></a>以喘息入息而成一心。<a id="a-85"></a>心不散乱而知生识。<a id="a-86"></a>因识已知便即觉喜。<a id="a-87"></a>以长出息用短入息。<a id="a-88"></a>觉一切身灭身。<a id="a-89"></a>出息入息成一心已知识。<a id="a-8A"></a>以此二法而成觉起。<a id="a-8B"></a>以安心故。<a id="a-8C"></a>而用觉喜。<a id="a-8D"></a>以知故。<a id="a-8E"></a>以观故。<a id="a-8F"></a>反覆观以整心。<a id="a-8G"></a>至心而取精进。<a id="a-8H"></a>而用起识。<a id="a-8I"></a>正心安置以慧知之。<a id="a-8J"></a>应知以知。<a id="a-8K"></a>应舍而舍。<a id="a-8L"></a>应观而观。<a id="a-8M"></a>应现而现。<a id="a-8N"></a>即成觉喜。<a id="a-8O"></a>如是觉喜已。<a id="a-8P"></a>余句次仪亦如是。<a id="a-8Q"></a>此三禅定。<a id="a-8R"></a>便有异有觉乐。<a id="a-8S"></a>若以四禅定而觉心增诃罗。<a id="a-8T"></a>问曰。<a id="a-8U"></a>何谓为心增诃罗。<a id="a-8V"></a>答曰。<a id="a-8W"></a>受二阴为初。<a id="a-8X"></a>是名心增诃罗。<a id="a-8Y"></a>觉乐。<a id="a-8Z"></a>此是毗婆舍那地。<a id="a-8a"></a>乐者。<a id="a-8b"></a>有二乐。<a id="a-8c"></a>一者身乐。<a id="a-8d"></a>二者心乐。<a id="a-8e"></a>于三毗陀中说。<a id="a-8f"></a>灭心增诃罗者。<a id="a-8g"></a>粗粗心增诃罗而灭。<a id="a-8h"></a>亦言定止若广说者。<a id="a-8i"></a>于身增诃罗。<a id="a-8j"></a>汝自当知。<a id="a-8k"></a>于喜文句中受亦入。<a id="a-8l"></a>若取乐者。<a id="a-8m"></a>受即覆现二。<a id="a-8n"></a>心增诃罗句中想受支多私迦。<a id="a-8o"></a>此诸法与心不离。<a id="a-8p"></a>若取心增诃罗。<a id="a-8q"></a>想与受等共入。<a id="a-8r"></a>如是观受已。<a id="a-8s"></a>此是说四事。<a id="a-8t"></a>汝自当知。<a id="a-8u"></a>于三四中四禅定觉心。<a id="a-8v"></a>云何觉心。<a id="a-8w"></a>觉心欢喜善欢喜心极欢喜。<a id="a-8x"></a>我今觉出息入息故。<a id="a-8y"></a>有二种欢喜。<a id="a-8z"></a>何谓为二种欢喜。<a id="a-90"></a>一者以三昧。<a id="a-91"></a>二者以毗婆舍那。<a id="a-92"></a>云何以三昧而觉喜入二禅定。<a id="a-93"></a>有喜正入。<a id="a-94"></a>一刹那心与喜等。<a id="a-95"></a>心中怡悦喜极喜。<a id="a-96"></a>云何毗婆舍那入二禅定。<a id="a-97"></a>有喜从禅定起已。<a id="a-98"></a>以消灭法而触禅喜。<a id="a-99"></a>如是于毗婆舍那刹那。<a id="a-9A"></a>作禅喜为观而心喜如是。<a id="a-9B"></a>随心即怡悦。<a id="a-9C"></a>我今觉出息入息善安置心者。<a id="a-9D"></a>以第一禅定。<a id="a-9E"></a>于观处中善安置心。<a id="a-9F"></a>入禅定已从定起。<a id="a-9G"></a>以灭灭法而观禅心。<a id="a-9H"></a>于毗婆舍那中。<a id="a-9I"></a>现观度想一刹那心定。<a id="a-9J"></a>如是起刹那心定。<a id="a-9K"></a>为一心定故。<a id="a-9L"></a>于观处心即善住。<a id="a-9M"></a>我觉如是解脱心者。<a id="a-9N"></a>从烦恼处即得解脱。<a id="a-9O"></a>从第二禅定离思念。<a id="a-9P"></a>从第三禅定离喜。<a id="a-9Q"></a>从第四禅定离苦乐。<a id="a-9R"></a>如是从次第得脱。<a id="a-9S"></a>从定起已。<a id="a-9T"></a>见灭灭法。<a id="a-9U"></a>于毗婆舍那。<a id="a-9V"></a>时见无常而舍常法。<a id="a-9W"></a>复见苦复舍乐想。<a id="a-9X"></a>复见无我复舍乐想。<a id="a-9Y"></a>心不乐着。<a id="a-9Z"></a>因不乐着故。<a id="a-9a"></a>而观离欲。<a id="a-9b"></a>从欲而观灭想。<a id="a-9c"></a>从起想而观弃舍。<a id="a-9d"></a>从取心即解脱。<a id="a-9e"></a>是故律本说。<a id="a-9f"></a>出息入息心即解脱。<a id="a-9g"></a>如是观心。<a id="a-9h"></a>此是说四。<a id="a-9i"></a>汝自当知。<a id="a-9j"></a>于第四四中观无常者。<a id="a-9k"></a>无常想。<a id="a-9l"></a>应当知观无常。<a id="a-9m"></a>应当知恒观无常。<a id="a-9n"></a>问曰。<a id="a-9o"></a>何谓无常。<a id="a-9p"></a>五阴无常。<a id="a-9q"></a>云何五阴无常。<a id="a-9r"></a>答曰。<a id="a-9s"></a>为生灭法。<a id="a-9t"></a>云何生灭。<a id="a-9u"></a>变相法。<a id="a-9v"></a>以变相故。<a id="a-9w"></a>而生无相法。<a id="a-9x"></a>刹那刹那汝自当知。<a id="a-9y"></a>是名观无常。<a id="a-9z"></a>其色为初。<a id="a-A0"></a>观无常者。<a id="a-A1"></a>此恒观无常也。<a id="a-A2"></a>因观故。<a id="a-A3"></a>如是四大出息入息而灭法。<a id="a-A4"></a>是名观无常。<a id="a-A5"></a>观离欲者。<a id="a-A6"></a>有二离欲。<a id="a-A7"></a>云何二离欲。<a id="a-A8"></a>一者消离欲。<a id="a-A9"></a>二者无余离欲。<a id="a-AA"></a>问曰。<a id="a-AB"></a>何谓消离欲。<a id="a-AC"></a>一切法相刹那而灭。<a id="a-AD"></a>云何无余离欲。<a id="a-AE"></a>观离欲是涅槃支因二法故。<a id="a-AF"></a>而至道处因。<a id="a-AG"></a>至已见寂灭法。<a id="a-AH"></a>见已观舍。<a id="a-AI"></a>以毗婆舍那。<a id="a-AJ"></a>舍除烦恼。<a id="a-AK"></a>转即入涅槃。<a id="a-AL"></a>如是阿那念。<a id="a-AM"></a>而至极处。<a id="a-AN"></a>阿那波那品竟。</p>
  <p id="aAO">是时世尊者。<a id="a-AP"></a>此略说也。<a id="a-AQ"></a>尔时世尊。<a id="a-AR"></a>以阿那波那念教诸比丘。<a id="a-AS"></a>因诸比丘观不净。<a id="a-AT"></a>而自共相杀。<a id="a-AU"></a>因此故。<a id="a-AV"></a>集诸众僧。<a id="a-AW"></a>集已世尊诃责众僧。<a id="a-AX"></a>汝等比丘。<a id="a-AY"></a>何以自共相杀。<a id="a-AZ"></a>赁鹿杖沙门。<a id="a-Aa"></a>复杀诸比丘。<a id="a-Ab"></a>如来诃责已而为诸比丘结第三波罗夷。<a id="a-Ac"></a>若比丘故断人命。<a id="a-Ad"></a>如是为初。<a id="a-Ae"></a>为声闻弟子凡圣杂故。<a id="a-Af"></a>不得骂诸比丘言痴人。<a id="a-Ag"></a>空人者。<a id="a-Ah"></a>如是断根已。<a id="a-Ai"></a>次至随结。<a id="a-Aj"></a>赞死教死为初。<a id="a-Ak"></a>法师曰我今说其根本。<a id="a-Al"></a>如是佛制戒已欲缚者欲来缚心。<a id="a-Am"></a>赞叹死者言汝在世间多诸苦恼。<a id="a-An"></a>汝作诸功德死得生天已作善者如是为初。<a id="a-Ao"></a>汝已作善业。<a id="a-Ap"></a>无所狐疑。<a id="a-Aq"></a>死必生天。<a id="a-Ar"></a>不作恶业者汝不杀生妄语。<a id="a-As"></a>一切恶业汝皆悉不作。<a id="a-At"></a>汝病极苦用活何为何以故。<a id="a-Au"></a>汝已作善业故。<a id="a-Av"></a>若汝从此死已。<a id="a-Aw"></a>得生天上受五欲乐。<a id="a-Ax"></a>恶业者令駃死。<a id="a-Ay"></a>病人闻比丘语。<a id="a-Az"></a>因语故。<a id="a-B0"></a>而自取死。<a id="a-B1"></a>是名断也。<a id="a-B2"></a>知者此是众生。<a id="a-B3"></a>我欲令其死。<a id="a-B4"></a>决定无疑也。<a id="a-B5"></a>众生受人身者。<a id="a-B6"></a>从胎为初至老。<a id="a-B7"></a>是人身初心者。<a id="a-B8"></a>初受生心。<a id="a-B9"></a>此语现五欲界是故说初心。<a id="a-BA"></a>心与三无色阴共成。<a id="a-BB"></a>迦罗罗色者。<a id="a-BC"></a>此初立人身。<a id="a-BD"></a>名为迦罗罗。<a id="a-BE"></a>于迦罗罗色。<a id="a-BF"></a>若男女身相。<a id="a-BG"></a>合成三十色。<a id="a-BH"></a>若黄门身相二十。<a id="a-BI"></a>问曰。<a id="a-BJ"></a>何男女迦罗罗色。<a id="a-BK"></a>初成迦罗罗时。<a id="a-BL"></a>如真羺羊色点取澄清油酥。<a id="a-BM"></a>而说偈言。</p>
  <p id="aBN">如油酥微渧　　澄清无垢浊</p>
  <p id="aBO">迦罗罗初生　　色泽亦如是</p>
  <p id="aBP">如是极微细以此为初。<a id="a-BQ"></a>过去世人寿二千岁。<a id="a-BR"></a>迦罗罗次第长大乃至老死。<a id="a-BS"></a>此名为人身断命者。<a id="a-BT"></a>从迦罗罗时。<a id="a-BU"></a>或热手搏之。<a id="a-BV"></a>或以手摩之。<a id="a-BW"></a>或以药服之。<a id="a-BX"></a>如是种种方便断使勿生。<a id="a-BY"></a>是名断命。<a id="a-BZ"></a>二生者。<a id="a-Ba"></a>一者色生。<a id="a-Bb"></a>二者无色生。<a id="a-Bc"></a>于诸色中。<a id="a-Bd"></a>无不可断。<a id="a-Be"></a>色生可断断色已。<a id="a-Bf"></a>无色亦死。<a id="a-Bg"></a>何以故。<a id="a-Bh"></a>为无色依止色故。<a id="a-Bi"></a>问曰。<a id="a-Bj"></a>断色者。<a id="a-Bk"></a>为过去色现在色当来色也。<a id="a-Bl"></a>而说偈言。</p>
  <p id="aBm">过去世生非今生　　当来世生非今生</p>
  <p id="aBn">现在世生是生生　　离过未来取现在</p>
  <p id="aBo">断现在生成断生</p>
  <p id="aBp">问曰。<a id="a-Bq"></a>何谓为现在。<a id="a-Br"></a>答曰。<a id="a-Bs"></a>一刹那相续不灭。<a id="a-Bt"></a>是名现在生。<a id="a-Bu"></a>问曰。<a id="a-Bv"></a>云何为刹那。<a id="a-Bw"></a>答曰。<a id="a-Bx"></a>起生老灭。<a id="a-By"></a>法师曰。<a id="a-Bz"></a>若如是者则不成杀。<a id="a-C0"></a>何以故。<a id="a-C1"></a>为自生自灭。<a id="a-C2"></a>不假断之。<a id="a-C3"></a>云何知之。<a id="a-C4"></a>答曰。<a id="a-C5"></a>现在相续过去未灭。<a id="a-C6"></a>譬如人从外值热而来。<a id="a-C7"></a>入室安坐已。<a id="a-C8"></a>热气已灭。<a id="a-C9"></a>冷气而来相续不断。<a id="a-CA"></a>心亦如是。<a id="a-CB"></a>过去生相续现在不绝。<a id="a-CC"></a>若断之即成杀生。<a id="a-CD"></a>此是当来生因。<a id="a-CE"></a>法师曰。<a id="a-CF"></a>应知众生。<a id="a-CG"></a>应知断众生命。<a id="a-CH"></a>应知方便。<a id="a-CI"></a>问曰。<a id="a-CJ"></a>何谓应知众生。<a id="a-CK"></a>答曰。<a id="a-CL"></a>世人唤假名为众生。<a id="a-CM"></a>论其实者生气也。<a id="a-CN"></a>云何应知断众生命。<a id="a-CO"></a>答曰。<a id="a-CP"></a>断生气勿令生也。<a id="a-CQ"></a>云何应知方便。<a id="a-CR"></a>答曰。<a id="a-CS"></a>有六方便。<a id="a-CT"></a>一者自。<a id="a-CU"></a>二者教。<a id="a-CV"></a>三者掷。<a id="a-CW"></a>四者安。<a id="a-CX"></a>五者咒。<a id="a-CY"></a>六者神力。<a id="a-CZ"></a>问曰。<a id="a-Ca"></a>云何为自。<a id="a-Cb"></a>答曰。<a id="a-Cc"></a>自杀。<a id="a-Cd"></a>云何教。<a id="a-Ce"></a>教余人杀。<a id="a-Cf"></a>如是汝杀。<a id="a-Cg"></a>掷者。<a id="a-Ch"></a>弓箭为初。<a id="a-Ci"></a>随种种方便令断命。<a id="a-Cj"></a>安者。<a id="a-Ck"></a>箛蔟塪及毒药等。<a id="a-Cl"></a>安置一处。<a id="a-Cm"></a>触之即死。<a id="a-Cn"></a>咒者。<a id="a-Co"></a>有二种。<a id="a-Cp"></a>一者阿塔婆尼耶。<a id="a-Cq"></a>二者数。<a id="a-Cr"></a>问曰。<a id="a-Cs"></a>何谓为阿塔婆尼耶。<a id="a-Ct"></a>答曰。<a id="a-Cu"></a>或敌国或贼咒之。<a id="a-Cv"></a>令头腹痛种种疾病。<a id="a-Cw"></a>令其死。<a id="a-Cx"></a>数者。<a id="a-Cy"></a>依文句咒。<a id="a-Cz"></a>或十二十如是至百数。<a id="a-D0"></a>是名数也。<a id="a-D1"></a>神力者。<a id="a-D2"></a>以神通如龙王迦留罗夜叉天人人王龙王杀众生。<a id="a-D3"></a>以眼视或啮或吐毒即死。<a id="a-D4"></a>迦留罗者。<a id="a-D5"></a>能啄杀三十寻围。<a id="a-D6"></a>龙夜叉天人人王者。<a id="a-D7"></a>随其种种方便。<a id="a-D8"></a>令众生得死。<a id="a-D9"></a>与器杖者。<a id="a-DA"></a>种种器仗乃至刀子。<a id="a-DB"></a>如此之物与令其自断命。<a id="a-DC"></a>而唱言。<a id="a-DD"></a>汝用此生何为不如死。<a id="a-DE"></a>而取铁锤石木绳毒药种种死具。<a id="a-DF"></a>而近其身赞言。<a id="a-DG"></a>汝在世已作诸功德。<a id="a-DH"></a>死必生天。<a id="a-DI"></a>于难陀园中。<a id="a-DJ"></a>与天人玉女娱乐。<a id="a-DK"></a>何以生世受此苦病。<a id="a-DL"></a>或教使投岩。<a id="a-DM"></a>岩者。<a id="a-DN"></a>山破为二段深谷中。<a id="a-DO"></a>或教入地狱。<a id="a-DP"></a>法师曰。<a id="a-DQ"></a>若教人如是自杀者。<a id="a-DR"></a>得波罗夷罪。<a id="a-DS"></a>此杀人身。<a id="a-DT"></a>若余众生得波夜提罪。<a id="a-DU"></a>何以世尊广制此戒。<a id="a-DV"></a>为未来世恶比丘故。<a id="a-DW"></a>余后句次第易解。<a id="a-DX"></a>若毒药或刺斫。<a id="a-DY"></a>种种死具不即死。<a id="a-DZ"></a>后因此死者。<a id="a-Da"></a>是比丘得波罗夷罪。<a id="a-Db"></a>我今现羺羊四。<a id="a-Dc"></a>云何为羺羊四。<a id="a-Dd"></a>有一比丘。<a id="a-De"></a>见羺羊眠一处。<a id="a-Df"></a>而作忆识。<a id="a-Dg"></a>我夜当杀此羺羊。<a id="a-Dh"></a>移眠余处。<a id="a-Di"></a>于羺羊处。<a id="a-Dj"></a>或父或母或阿罗汉来。<a id="a-Dk"></a>补以衣覆体而眠。<a id="a-Dl"></a>此比丘往至。<a id="a-Dm"></a>夜闇不别是人。<a id="a-Dn"></a>言是羺羊。<a id="a-Do"></a>取刀而斫杀。<a id="a-Dp"></a>或得父死。<a id="a-Dq"></a>或得母死。<a id="a-Dr"></a>或得阿罗汉死。<a id="a-Ds"></a>得波罗夷逆罪。<a id="a-Dt"></a>何以故。<a id="a-Du"></a>初作杀羊心。<a id="a-Dv"></a>临下刀时生心言。<a id="a-Dw"></a>不期是羊不期是人。<a id="a-Dx"></a>我正断此命。<a id="a-Dy"></a>是故得波罗夷逆罪。<a id="a-Dz"></a>有一比丘来补羊处而眠。<a id="a-E0"></a>杀者言。<a id="a-E1"></a>此是即杀得波罗夷罪。<a id="a-E2"></a>不得逆罪。<a id="a-E3"></a>夜叉鬼神来补羊处。<a id="a-E4"></a>杀者而言。<a id="a-E5"></a>此是即杀得偷兰遮罪。<a id="a-E6"></a>不得五逆罪。<a id="a-E7"></a>若羊得波夜提罪。<a id="a-E8"></a>若心期杀父母阿罗汉。<a id="a-E9"></a>次第而得得波罗夷逆罪。<a id="a-EA"></a>知父在军中。<a id="a-EB"></a>望军而射。<a id="a-EC"></a>着父死得波罗夷逆罪。<a id="a-ED"></a>若非父波罗夷罪。<a id="a-EE"></a>教杀长人得短人。<a id="a-EF"></a>教杀绛衣人。<a id="a-EG"></a>而杀白衣人。<a id="a-EH"></a>教者得脱重罪。<a id="a-EI"></a>杀者得波罗夷。<a id="a-EJ"></a>若教言随得而杀。<a id="a-EK"></a>随死俱得罪。<a id="a-EL"></a>教人今日杀。<a id="a-EM"></a>受教者明日杀。<a id="a-EN"></a>若教明日杀。<a id="a-EO"></a>而即今日杀。<a id="a-EP"></a>教中前杀中后杀。<a id="a-EQ"></a>杀者得波罗夷罪。<a id="a-ER"></a>教者脱重罪。<a id="a-ES"></a>若教随时杀。<a id="a-ET"></a>若杀俱得重罪。<a id="a-EU"></a>教言。<a id="a-EV"></a>若有人来至此处。<a id="a-EW"></a>汝当杀所期人。<a id="a-EX"></a>未来教者往补。<a id="a-EY"></a>受教者不别而杀。<a id="a-EZ"></a>杀者得波罗夷罪。<a id="a-Ea"></a>死者初教时得突吉罗罪。<a id="a-Eb"></a>若比丘教比丘。<a id="a-Ec"></a>受教者心生念。<a id="a-Ed"></a>我当先杀伴。<a id="a-Ee"></a>下刀还得所期人。<a id="a-Ef"></a>杀者教者俱得重罪。<a id="a-Eg"></a>若展转教杀。<a id="a-Eh"></a>犯不犯亦如前。<a id="a-Ei"></a>时非时亦如前。<a id="a-Ej"></a>若比丘教比丘杀比丘。<a id="a-Ek"></a>教时未得道。<a id="a-El"></a>临杀时此比丘已得罗汉。<a id="a-Em"></a>教者杀者俱得波罗夷逆罪。<a id="a-En"></a>不静谓静者。<a id="a-Eo"></a>不静眼不见。<a id="a-Ep"></a>谓言是静。<a id="a-Eq"></a>若供养时。<a id="a-Er"></a>于怨家比丘中。<a id="a-Es"></a>与诸比丘共来。<a id="a-Et"></a>于前而坐。<a id="a-Eu"></a>为闇所蔽而不知来。<a id="a-Ev"></a>而作是言。<a id="a-Ew"></a>此某甲名字。<a id="a-Ex"></a>贼何不杀之。<a id="a-Ey"></a>毒蛇何不啮之。<a id="a-Ez"></a>人何不毒药之。<a id="a-F0"></a>我意极乐此人死。<a id="a-F1"></a>如是之语。<a id="a-F2"></a>是名不静而言静。<a id="a-F3"></a>静而言不静者。<a id="a-F4"></a>此比丘来至供养处而坐。<a id="a-F5"></a>向者咒比丘知此比丘来。<a id="a-F6"></a>来比丘去已。<a id="a-F7"></a>不觉谓言在。<a id="a-F8"></a>如前所说咒。<a id="a-F9"></a>是名静而言不静。<a id="a-FA"></a>如前后所说咒令死。<a id="a-FB"></a>悉突吉罗罪。<a id="a-FC"></a>法师曰。<a id="a-FD"></a>今当演说赞叹死。<a id="a-FE"></a>以身作赞叹者。<a id="a-FF"></a>随其知或与刀杖。<a id="a-FG"></a>或与毒药或与绳。<a id="a-FH"></a>或令投身山岩。<a id="a-FI"></a>如此之死。<a id="a-FJ"></a>死已必当得物。<a id="a-FK"></a>或复得人身财富无量。<a id="a-FL"></a>或得生天。<a id="a-FM"></a>此是以身教之。<a id="a-FN"></a>或摇手或摇足或摄眼。<a id="a-FO"></a>唱言者。<a id="a-FP"></a>开口出声随意所赞教其令死。<a id="a-FQ"></a>此人知其赞叹时。<a id="a-FR"></a>得突吉罗罪。<a id="a-FS"></a>随其赞取死苦痛而不死。<a id="a-FT"></a>得偷兰遮罪。<a id="a-FU"></a>若死波罗夷罪。<a id="a-FV"></a>若此人不解其赞。<a id="a-FW"></a>余人解而言。<a id="a-FX"></a>我死必得生天即取死。<a id="a-FY"></a>赞者无罪。<a id="a-FZ"></a>若为二人赞者。<a id="a-Fa"></a>随死得波罗夷罪。<a id="a-Fb"></a>若心无所的属曼赞死。<a id="a-Fc"></a>若有死者得波罗夷罪。<a id="a-Fd"></a>若遣使赞叹使某甲死。<a id="a-Fe"></a>初语得突吉罗罪。<a id="a-Ff"></a>往至说竟受苦痛偷兰遮。<a id="a-Fg"></a>若死得波罗夷罪。<a id="a-Fh"></a>使者闻赞叹死得生天。<a id="a-Fi"></a>而不向彼人说。<a id="a-Fj"></a>还自向亲友眷属说。<a id="a-Fk"></a>若有死者。<a id="a-Fl"></a>使者得波罗夷。<a id="a-Fm"></a>教者得突吉罗罪。<a id="a-Fn"></a>若使者闻语生天而自取死。<a id="a-Fo"></a>教者得突吉罗罪。<a id="a-Fp"></a>若作书遣使赍书。<a id="a-Fq"></a>使者不知书语若死。<a id="a-Fr"></a>遣者得波罗夷。<a id="a-Fs"></a>使者无罪。<a id="a-Ft"></a>若作书不指的。<a id="a-Fu"></a>随得人与令死若得其父。<a id="a-Fv"></a>父死者得波罗夷逆罪。<a id="a-Fw"></a>若有杀心。<a id="a-Fx"></a>自假造经书种种赞死。<a id="a-Fy"></a>有人读此经书。<a id="a-Fz"></a>见经赞死生天。<a id="a-G0"></a>随经语种种死者。<a id="a-G1"></a>得波罗夷罪。<a id="a-G2"></a>若父母死得波罗夷逆罪。<a id="a-G3"></a>若后生悔心烧经。<a id="a-G4"></a>得初作经突吉罗罪。<a id="a-G5"></a>若众多比丘共作赞死经。<a id="a-G6"></a>若有读经有死者。<a id="a-G7"></a>众多比丘悉得波罗夷。<a id="a-G8"></a>若随得其父母死。<a id="a-G9"></a>得波罗夷逆罪。<a id="a-GA"></a>若造作赞死经。<a id="a-GB"></a>有人偷取读。<a id="a-GC"></a>因此有死者。<a id="a-GD"></a>造作比丘得波罗夷罪。<a id="a-GE"></a>若遭浛或遗落去失。<a id="a-GF"></a>有人拾得依经取死。<a id="a-GG"></a>造经比丘得波罗夷罪。<a id="a-GH"></a>法师曰。<a id="a-GI"></a>今当说断命初事。<a id="a-GJ"></a>若比丘有杀心。<a id="a-GK"></a>掘地作坑令某甲堕中死。<a id="a-GL"></a>初掘出地得突吉罗罪。<a id="a-GM"></a>若堕坑受苦得偷兰遮罪。<a id="a-GN"></a>若死者得波罗夷罪。<a id="a-GO"></a>若余人堕死者。<a id="a-GP"></a>比丘无罪。<a id="a-GQ"></a>若为一切作坑。<a id="a-GR"></a>人堕死得波罗夷。<a id="a-GS"></a>若父母堕死得波罗夷逆罪。<a id="a-GT"></a>若坑深。<a id="a-GU"></a>有人担食粮。<a id="a-GV"></a>落坑中不即死。<a id="a-GW"></a>后啖食尽必定死。<a id="a-GX"></a>无有出期。<a id="a-GY"></a>初落坑。<a id="a-GZ"></a>作坑者已得波罗夷罪。<a id="a-Ga"></a>若作坑本拟杀人。<a id="a-Gb"></a>人不来而自误落坑死。<a id="a-Gc"></a>初作坑时得突吉罗罪。<a id="a-Gd"></a>复有人落坑。<a id="a-Ge"></a>手脚折不即死。<a id="a-Gf"></a>又得出坑已。<a id="a-Gg"></a>后因此而死。<a id="a-Gh"></a>作坑者得波罗夷罪。<a id="a-Gi"></a>若因余因缘死不犯。<a id="a-Gj"></a>法师曰。<a id="a-Gk"></a>教人作坑犯不犯如前所说。<a id="a-Gl"></a>若作坑取鬼神。<a id="a-Gm"></a>初作坑时及鬼神落中受苦。<a id="a-Gn"></a>得突吉罗罪。<a id="a-Go"></a>若死者偷兰遮。<a id="a-Gp"></a>人与畜生落死不犯。<a id="a-Gq"></a>若后有悔心。<a id="a-Gr"></a>自填塞坑。<a id="a-Gs"></a>又余缘败坏不犯。<a id="a-Gt"></a>若作种种杀具使人死。<a id="a-Gu"></a>犯不犯如前说。<a id="a-Gv"></a>不故作者。<a id="a-Gw"></a>或余事作坑有落者不犯。<a id="a-Gx"></a>或说苦空无常不净观。<a id="a-Gy"></a>人闻此而自取死不犯。<a id="a-Gz"></a>广说律本竟。<a id="a-H0"></a>今说杀戒因缘。<a id="a-H1"></a>或从身心起得罪。<a id="a-H2"></a>或口心作得罪。<a id="a-H3"></a>或用身心口得罪。<a id="a-H4"></a>此是性罪。<a id="a-H5"></a>身业口业害心苦受。<a id="a-H6"></a>慈悲者。<a id="a-H7"></a>有一比丘病极困。<a id="a-H8"></a>诸比丘见此比丘病重。<a id="a-H9"></a>以慈悲心而唱言。<a id="a-HA"></a>长老。<a id="a-HB"></a>长老持戒具足。<a id="a-HC"></a>因畏死故。<a id="a-HD"></a>而受今苦。<a id="a-HE"></a>长老若死何必不生天。<a id="a-HF"></a>病比丘闻语已而念言。<a id="a-HG"></a>诸比丘皆赞我持戒具足。<a id="a-HH"></a>死必生天而不食取死。<a id="a-HI"></a>赞者得波罗夷罪。<a id="a-HJ"></a>是故有智慧比丘。<a id="a-HK"></a>往看病比丘。<a id="a-HL"></a>慎勿赞死。<a id="a-HM"></a>正可说言。<a id="a-HN"></a>长老持戒具足。<a id="a-HO"></a>莫恋着住处及诸衣物知识朋友。<a id="a-HP"></a>但存念三宝及念身不净。<a id="a-HQ"></a>三界中慎莫懈怠。<a id="a-HR"></a>随寿命长短。<a id="a-HS"></a>若此病比丘因语而死。<a id="a-HT"></a>如是因说法死无罪。<a id="a-HU"></a>诸比丘欲坐先手按座而坐。<a id="a-HV"></a>法师曰。<a id="a-HW"></a>何座先按而坐。<a id="a-HX"></a>何座不按而坐答曰。<a id="a-HY"></a>若单施席者不须按。<a id="a-HZ"></a>若有[毯-炎+瞿]氀毡被者。<a id="a-Ha"></a>先按然后得坐。<a id="a-Hb"></a>若比丘先到。<a id="a-Hc"></a>后檀越敷[毯-炎+瞿]氀毡被。<a id="a-Hd"></a>不须按而坐。<a id="a-He"></a>若檀越言。<a id="a-Hf"></a>法师此中可坐。<a id="a-Hg"></a>乃坐不须按。<a id="a-Hh"></a>若前已有比丘。<a id="a-Hi"></a>后来比丘亦不须更按可即坐。<a id="a-Hj"></a>桩杵句者。<a id="a-Hk"></a>于桩杵句中。<a id="a-Hl"></a>不故作者。<a id="a-Hm"></a>无杀心。<a id="a-Hn"></a>桩臼句义可解。<a id="a-Ho"></a>不须说。<a id="a-Hp"></a>老出家句者。<a id="a-Hq"></a>有三句。<a id="a-Hr"></a>初句子向父言。<a id="a-Hs"></a>莫令众僧待。<a id="a-Ht"></a>为令速到故。<a id="a-Hu"></a>推父倒地即死。<a id="a-Hv"></a>是故无罪。<a id="a-Hw"></a>第二句者。<a id="a-Hx"></a>何以乐父死为。<a id="a-Hy"></a>于众僧前众僧问。<a id="a-Hz"></a>谁儿。<a id="a-I0"></a>此是摩诃罗儿。<a id="a-I1"></a>此摩诃罗儿。<a id="a-I2"></a>闻此语已生羞耻心。<a id="a-I3"></a>而故荡父令死。<a id="a-I4"></a>是故得重罪。<a id="a-I5"></a>第三句者。<a id="a-I6"></a>正得偷兰遮罪。<a id="a-I7"></a>从此复有三句。<a id="a-I8"></a>易可解不须解。<a id="a-I9"></a>于分卫食有三句。<a id="a-IA"></a>此乞食比丘以法为重。<a id="a-IB"></a>所以得食先与同学。<a id="a-IC"></a>无有杀心。<a id="a-ID"></a>是故无罪。<a id="a-IE"></a>从上座至下座一切皆死。<a id="a-IF"></a>余句易可解耳。<a id="a-IG"></a>第二句。<a id="a-IH"></a>若乞食从外道家得食。<a id="a-II"></a>极精食者莫受。<a id="a-IJ"></a>若已受者。<a id="a-IK"></a>勿与他人及自食。<a id="a-IL"></a>可藏弃之。<a id="a-IM"></a>亦勿与畜生。<a id="a-IN"></a>试句者得偷兰遮罪。<a id="a-IO"></a>何以故。<a id="a-IP"></a>为欲试故。<a id="a-IQ"></a>若知决定应死者得重罪。<a id="a-IR"></a>从此传三句。<a id="a-IS"></a>此易可解耳。<a id="a-IT"></a>淫欲乱心句中者此比丘日夜思欲制其心。<a id="a-IU"></a>而不能制欲还复自念言。<a id="a-IV"></a>我持戒具足。<a id="a-IW"></a>何以舍戒还俗。<a id="a-IX"></a>我宁可取死。<a id="a-IY"></a>是故上耆阇崛山顶投岩取死。<a id="a-IZ"></a>而岩下有斫伐人。<a id="a-Ia"></a>比丘堕时堆杀伐人。<a id="a-Ib"></a>无杀心无罪。<a id="a-Ic"></a>佛告诸比丘。<a id="a-Id"></a>莫自杀身。<a id="a-Ie"></a>杀身者。<a id="a-If"></a>乃至不食。<a id="a-Ig"></a>亦得突吉罗罪。<a id="a-Ih"></a>若比丘病极。<a id="a-Ii"></a>若见众僧及看病比丘料理辛苦。<a id="a-Ij"></a>而自念言。<a id="a-Ik"></a>此等政为我故。<a id="a-Il"></a>辛苦乃尔。<a id="a-Im"></a>自观寿命不得久活。<a id="a-In"></a>而不食不服药善。<a id="a-Io"></a>又有比丘我病极苦。<a id="a-Ip"></a>我寿命亦尽。<a id="a-Iq"></a>我道迹如在手掌。<a id="a-Ir"></a>若见如此不食死无罪。<a id="a-Is"></a>若比丘入禅见欲得道。<a id="a-It"></a>而不入聚落乞食。<a id="a-Iu"></a>遂不得食亦善。<a id="a-Iv"></a>石句中者。<a id="a-Iw"></a>比丘不得拼石。<a id="a-Ix"></a>不但石乃至草木土。<a id="a-Iy"></a>若起塔寺垒石掷打破亦得。<a id="a-Iz"></a>乃至料理房舍亦得。<a id="a-J0"></a>若中食后掷饭虚空与众鸟亦得。<a id="a-J1"></a>若有恶兽来逼。<a id="a-J2"></a>用石土掷惊勿取着亦得。<a id="a-J3"></a>于烝句者。<a id="a-J4"></a>次第义可解。<a id="a-J5"></a>作奸坏胎者。<a id="a-J6"></a>此女夫婿远行去。<a id="a-J7"></a>妇与人私通而生胎。<a id="a-J8"></a>胎长大。<a id="a-J9"></a>就比丘乞药令胎堕落。<a id="a-JA"></a>并妇句者。<a id="a-JB"></a>易可解。<a id="a-JC"></a>按句中女人向比丘言。<a id="a-JD"></a>云何得堕胎。<a id="a-JE"></a>比丘答言。<a id="a-JF"></a>汝可按杀儿自堕。<a id="a-JG"></a>比丘教按。<a id="a-JH"></a>女人以热气熨之。<a id="a-JI"></a>比丘无罪。<a id="a-JJ"></a>若比丘教自按杀。<a id="a-JK"></a>女人唤余人为按杀。<a id="a-JL"></a>比丘无罪。<a id="a-JM"></a>若但教按即死。<a id="a-JN"></a>随其自按。<a id="a-JO"></a>若余人按死者。<a id="a-JP"></a>比丘得重罪。<a id="a-JQ"></a>无儿女句者。<a id="a-JR"></a>一切女人无不受胎者。<a id="a-JS"></a>何以唤为无儿。<a id="a-JT"></a>若欲受胎时。<a id="a-JU"></a>一切女人受胎。<a id="a-JV"></a>若有罪业众生入胎一弹指之顷即灭。<a id="a-JW"></a>是故无儿。<a id="a-JX"></a>或女人四大不和。<a id="a-JY"></a>风吹而灭。<a id="a-JZ"></a>或儿处有虫。<a id="a-Ja"></a>亦生虫啖而灭。<a id="a-Jb"></a>是故名为无儿。<a id="a-Jc"></a>此比丘不解。<a id="a-Jd"></a>作药令儿得住。<a id="a-Je"></a>与药而死。<a id="a-Jf"></a>比丘得突吉罗罪。<a id="a-Jg"></a>是故当来比丘勿作医师。<a id="a-Jh"></a>若作医师者。<a id="a-Ji"></a>得突吉罗罪。<a id="a-Jj"></a>若为出家比丘比丘尼式叉摩尼沙弥沙弥尼合药者无罪。<a id="a-Jk"></a>若诸同学自有药者为合。<a id="a-Jl"></a>若无药自有亦与。<a id="a-Jm"></a>若自无者。<a id="a-Jn"></a>亦可为往自恣请檀越家。<a id="a-Jo"></a>求药不得复往余家。<a id="a-Jp"></a>复有五种得与药。<a id="a-Jq"></a>何谓为五。<a id="a-Jr"></a>一者父。<a id="a-Js"></a>二者母。<a id="a-Jt"></a>三者人侍养父母。<a id="a-Ju"></a>四者自净人。<a id="a-Jv"></a>五者畔头波罗沙。<a id="a-Jw"></a>问曰。<a id="a-Jx"></a>何谓畔头波罗沙。<a id="a-Jy"></a>善男子欲求出家未得衣钵。<a id="a-Jz"></a>欲依寺中住者。<a id="a-K0"></a>若父母财富自有良药。<a id="a-K1"></a>医师不须复作。<a id="a-K2"></a>若父母犹居王位。<a id="a-K3"></a>有病不得不为合药。<a id="a-K4"></a>若父母贫贱。<a id="a-K5"></a>病时有时将入寺看。<a id="a-K6"></a>洗浴母者。<a id="a-K7"></a>慎勿触体。<a id="a-K8"></a>饮食得手与食父者如沙弥无异。<a id="a-K9"></a>洗手足油涂身。<a id="a-KA"></a>悉得用手与。<a id="a-KB"></a>供养令得差愈。<a id="a-KC"></a>净人者。<a id="a-KD"></a>雇其得入林斫伐樵薪。<a id="a-KE"></a>若得病未至家。<a id="a-KF"></a>比丘与药。<a id="a-KG"></a>若已至家。<a id="a-KH"></a>比丘不得与药。<a id="a-KI"></a>若有善男子。<a id="a-KJ"></a>依止比丘随驱使。<a id="a-KK"></a>若病比丘得与药。<a id="a-KL"></a>复有十种得与药。<a id="a-KM"></a>一者兄。<a id="a-KN"></a>二者弟。<a id="a-KO"></a>三者姊。<a id="a-KP"></a>四者妹。<a id="a-KQ"></a>五者叔姨。<a id="a-KR"></a>六者伯姨。<a id="a-KS"></a>七者叔父。<a id="a-KT"></a>八者伯父。<a id="a-KU"></a>九者叔舅。<a id="a-KV"></a>十者伯舅。<a id="a-KW"></a>此等自有药者为合。<a id="a-KX"></a>若无可借用。<a id="a-KY"></a>若后还者善。<a id="a-KZ"></a>若不还勿责。<a id="a-Ka"></a>如是展转乃至七世。<a id="a-Kb"></a>得从其乞药合药不犯污他家。<a id="a-Kc"></a>若弟妇若姊婿有病者。<a id="a-Kd"></a>可得以药与姊与弟。<a id="a-Ke"></a>令自与婿妇。<a id="a-Kf"></a>若无弟无姊。<a id="a-Kg"></a>云何得与药。<a id="a-Kh"></a>可与外甥与弟子。<a id="a-Ki"></a>汝自与汝父母。<a id="a-Kj"></a>若和上父母在寺有病疾。<a id="a-Kk"></a>弟子亦得为和上父母合药治病。<a id="a-Kl"></a>若和上无父母自有药善。<a id="a-Km"></a>若无弟子父母有药善。<a id="a-Kn"></a>若无弟子父母有药自与得。<a id="a-Ko"></a>和上看弟子亦如是。<a id="a-Kp"></a>若余人有病。<a id="a-Kq"></a>或贼或军人。<a id="a-Kr"></a>被创来投入寺。<a id="a-Ks"></a>比丘若有眷属。<a id="a-Kt"></a>就眷属乞药得与。<a id="a-Ku"></a>若无眷属。<a id="a-Kv"></a>有善优婆塞。<a id="a-Kw"></a>就乞亦得与。<a id="a-Kx"></a>若有檀越供养众僧不异父母。<a id="a-Ky"></a>若檀越有疾病。<a id="a-Kz"></a>众僧不得为合药。<a id="a-L0"></a>亦不得与药。<a id="a-L1"></a>又檀越但问。<a id="a-L2"></a>大德某甲病。<a id="a-L3"></a>云何救治。<a id="a-L4"></a>云何合药。<a id="a-L5"></a>答言。<a id="a-L6"></a>此药得差。<a id="a-L7"></a>若作是言善。<a id="a-L8"></a>若檀越又问比丘。<a id="a-L9"></a>大德我母病。<a id="a-LA"></a>愿大德为处方。<a id="a-LB"></a>比丘不得处方。<a id="a-LC"></a>作方便问。<a id="a-LD"></a>傍大德某甲比丘病。<a id="a-LE"></a>以何药救治。<a id="a-LF"></a>答言。<a id="a-LG"></a>长老用此药。<a id="a-LH"></a>此药得差。<a id="a-LI"></a>檀越闻二比丘语已。<a id="a-LJ"></a>还为父母合汤药。<a id="a-LK"></a>若比丘作如是语无罪。<a id="a-LL"></a>尔时大德摩诃波头摩。<a id="a-LM"></a>婆娑婆王夫人得病。<a id="a-LN"></a>夫人遣宫中一女往问。<a id="a-LO"></a>大德波头摩默然不答。<a id="a-LP"></a>乃与傍比丘共语。<a id="a-LQ"></a>此女人闻二比丘语已。<a id="a-LR"></a>还为夫人合药即得差。<a id="a-LS"></a>夫人病得愈已。<a id="a-LT"></a>作三衣及三百迦利沙槃。<a id="a-LU"></a>又汤药一正瞿多者。<a id="a-LV"></a>是贮衣物遣饷。<a id="a-LW"></a>而置大德前。<a id="a-LX"></a>问讯言。<a id="a-LY"></a>夫人今以此药。<a id="a-LZ"></a>乃与大德香花之费。<a id="a-La"></a>波头摩自念言。<a id="a-Lb"></a>此香是医师得分。<a id="a-Lc"></a>用净取而作供养。<a id="a-Ld"></a>法师曰。<a id="a-Le"></a>如是智慧人能利益众生。<a id="a-Lf"></a>于己亦无罪。<a id="a-Lg"></a>如是作善。<a id="a-Lh"></a>若白衣言。<a id="a-Li"></a>大德请为某甲作咒。<a id="a-Lj"></a>比丘不得作。<a id="a-Lk"></a>若言。<a id="a-Ll"></a>大德为诵咒。<a id="a-Lm"></a>得为诵也当作是念。<a id="a-Ln"></a>此白衣不知佛法。<a id="a-Lo"></a>若我不为作咒者。<a id="a-Lp"></a>当生恶念。<a id="a-Lq"></a>是以为诵咒。<a id="a-Lr"></a>取水洒绳而与。<a id="a-Ls"></a>若自作绳水与者。<a id="a-Lt"></a>得突吉罗罪。<a id="a-Lu"></a>若国王及聚落大檀越有病者。<a id="a-Lv"></a>遣人至寺请比丘为说咒。<a id="a-Lw"></a>比丘为说阿咤那咤。<a id="a-Lx"></a>或往到病所为说法。<a id="a-Ly"></a>为与戒故得往。<a id="a-Lz"></a>若檀越作是言。<a id="a-M0"></a>今某国王某檀越丧今葬。<a id="a-M1"></a>请比丘送丧。<a id="a-M2"></a>不得去。<a id="a-M3"></a>若比丘自念言。<a id="a-M4"></a>我往看彼葬观无常。<a id="a-M5"></a>因此故我或得诸道果。<a id="a-M6"></a>如此去无罪。<a id="a-M7"></a>分卫食者。<a id="a-M8"></a>若可与。<a id="a-M9"></a>若不可与。<a id="a-MA"></a>父母可与。<a id="a-MB"></a>不得与余人。<a id="a-MC"></a>如一迦利沙槃。<a id="a-MD"></a>得与人供养父母。<a id="a-ME"></a>得与净人得与槃头婆罗沙。<a id="a-MF"></a>如此人等须与。<a id="a-MG"></a>若有贼若劫人来乞者得与。<a id="a-MH"></a>问曰。<a id="a-MI"></a>何人可与相劳问。<a id="a-MJ"></a>何人不可与问。<a id="a-MK"></a>若有人来至寺。<a id="a-ML"></a>不问贵贱劫贼。<a id="a-MM"></a>一切悉得劳问。<a id="a-MN"></a>若有唤求所须。<a id="a-MO"></a>自物者得与。<a id="a-MP"></a>若众僧物。<a id="a-MQ"></a>先白众僧和合者得与。<a id="a-MR"></a>若有强力恶人来乞者。<a id="a-MS"></a>守物人为护住处故。<a id="a-MT"></a>得随意与。<a id="a-MU"></a>与竟后众僧不得诃问守物者言。<a id="a-MV"></a>是汝自领而辄与恶人。<a id="a-MW"></a>何以故。<a id="a-MX"></a>为护住处故。<a id="a-MY"></a>法师曰。<a id="a-MZ"></a>我今说取其证。<a id="a-Ma"></a>尔时于师子洲国。<a id="a-Mb"></a>名阿[少/兔]罗陀。<a id="a-Mc"></a>于中有贼。<a id="a-Md"></a>名阿婆耶。<a id="a-Me"></a>有五百贼。<a id="a-Mf"></a>侍从围绕一处中顿住。<a id="a-Mg"></a>立作垒栅。<a id="a-Mh"></a>去垒四面各一由旬。<a id="a-Mi"></a>而往劫夺。<a id="a-Mj"></a>于隔历句者。<a id="a-Mk"></a>易可解耳。<a id="a-Ml"></a>得罪者。<a id="a-Mm"></a>于屈陀迦汝自当知。<a id="a-Mn"></a>或举或抑者。<a id="a-Mo"></a>十七群比丘有十七人。<a id="a-Mp"></a>见六群比丘有一人。<a id="a-Mq"></a>十七群比丘一人取其钵盂。<a id="a-Mr"></a>六人举之令倒地。<a id="a-Ms"></a>展转如无异。<a id="a-Mt"></a>各坐其上。<a id="a-Mu"></a>于是老六群比丘而死。<a id="a-Mv"></a>结罪已。<a id="a-Mw"></a>于律中说。<a id="a-Mx"></a>治鬼句者。<a id="a-My"></a>杀夜叉鬼。<a id="a-Mz"></a>此夜叉能捉人。<a id="a-N0"></a>比丘作诵咒令其置而不肯置。<a id="a-N1"></a>比丘语言。<a id="a-N2"></a>若汝不置我能杀汝。<a id="a-N3"></a>夜叉犹不置。<a id="a-N4"></a>于是比丘。<a id="a-N5"></a>或以米粉或以土泥。<a id="a-N6"></a>捻作夜叉鬼形。<a id="a-N7"></a>而诵咒断其手足。<a id="a-N8"></a>手足即断。<a id="a-N9"></a>断其颈。<a id="a-NA"></a>颈亦即断而死。<a id="a-NB"></a>是故得偷兰遮罪。<a id="a-NC"></a>不但杀夜叉。<a id="a-ND"></a>杀天帝释亦得偷兰遮罪。<a id="a-NE"></a>恶夜叉句者。<a id="a-NF"></a>有一寺恶夜叉住中。<a id="a-NG"></a>此比丘不知房中有恶夜叉。<a id="a-NH"></a>而教一比丘来入房中。<a id="a-NI"></a>令其安乐住止。<a id="a-NJ"></a>是故无罪。<a id="a-NK"></a>若有杀心令入死者犯重罪。<a id="a-NL"></a>不死犯偷兰遮罪。<a id="a-NM"></a>不但恶夜叉。<a id="a-NN"></a>或有毒蛇虎狼等。<a id="a-NO"></a>悉入恶夜叉。<a id="a-NP"></a>犯不犯如前说。<a id="a-NQ"></a>崄难句者。<a id="a-NR"></a>于崄难处多有贼。<a id="a-NS"></a>教者不知无罪。<a id="a-NT"></a>知者死犯重罪。<a id="a-NU"></a>不死犯偷兰遮罪。<a id="a-NV"></a>杀即是者。<a id="a-NW"></a>如是初句。<a id="a-NX"></a>有一比丘与一比丘怨家。<a id="a-NY"></a>此比丘欲杀怨家比丘。<a id="a-NZ"></a>自念言。<a id="a-Na"></a>我若白日杀者。<a id="a-Nb"></a>人即觉知。<a id="a-Nc"></a>伺夜当杀之。<a id="a-Nd"></a>而先观住处知已而还。<a id="a-Ne"></a>至夜往怨家比丘所。<a id="a-Nf"></a>而多有伴。<a id="a-Ng"></a>此比丘闇中摸索。<a id="a-Nh"></a>疑是怨家。<a id="a-Ni"></a>即杀已是怨家犯重罪。<a id="a-Nj"></a>有一比丘疑此而杀彼者。<a id="a-Nk"></a>此怨家比丘住处。<a id="a-Nl"></a>多伴共眠。<a id="a-Nm"></a>于闇中摸索言是怨家。<a id="a-Nn"></a>而误杀彼。<a id="a-No"></a>有一比丘言彼是而杀此者。<a id="a-Np"></a>言是彼杀即得彼者。<a id="a-Nq"></a>如此杀者。<a id="a-Nr"></a>悉得重罪。<a id="a-Ns"></a>非人句者。<a id="a-Nt"></a>初言令此鬼出。<a id="a-Nu"></a>而与病比丘杖打之遂死。<a id="a-Nv"></a>是故无罪。<a id="a-Nw"></a>问曰。<a id="a-Nx"></a>若欲令鬼出者。<a id="a-Ny"></a>云何得出。<a id="a-Nz"></a>答曰。<a id="a-O0"></a>以多罗树叶。<a id="a-O1"></a>或以綖缚病者手足而与杖。<a id="a-O2"></a>诵罗多那说咒竟。<a id="a-O3"></a>而言汝莫触娆持戒人。<a id="a-O4"></a>汝可去为说法者法师曰。<a id="a-O5"></a>此句易可解耳。<a id="a-O6"></a>法师曰。<a id="a-O7"></a>斫木句者。<a id="a-O8"></a>小小有异义。<a id="a-O9"></a>若此木倒时笮比丘而不犯。<a id="a-OA"></a>此比丘手中有刀斧鋘呋。<a id="a-OB"></a>比丘宁守死。<a id="a-OC"></a>不得以此刀斧等斫木掘土以脱其命。<a id="a-OD"></a>何以故。<a id="a-OE"></a>若掘土斫木得波夜提罪。<a id="a-OF"></a>因得波夜提罪故。<a id="a-OG"></a>名为过圣人教。<a id="a-OH"></a>是故智慧人宁守戒而死。<a id="a-OI"></a>不犯戒而生。<a id="a-OJ"></a>若有余人为掘土斫木。<a id="a-OK"></a>救出者善。<a id="a-OL"></a>若有方便得。<a id="a-OM"></a>云何方便有死木者。<a id="a-ON"></a>余比丘以抄举之善。<a id="a-OO"></a>若比丘堕坑窟。<a id="a-OP"></a>余比丘得以绳下钓上。<a id="a-OQ"></a>慎莫自斫木。<a id="a-OR"></a>得语诸白衣沙弥为斫。<a id="a-OS"></a>放火句者。<a id="a-OT"></a>有异义。<a id="a-OU"></a>若人放烧火来近寺。<a id="a-OV"></a>为护住处故。<a id="a-OW"></a>比丘得铲草掘土以断火不犯。<a id="a-OX"></a>放烧句者。<a id="a-OY"></a>复有义。<a id="a-OZ"></a>若自念言。<a id="a-Oa"></a>我今烧一切众生。<a id="a-Ob"></a>中随有众生死随得罪。<a id="a-Oc"></a>五逆波罗夷偷兰遮波夜提罪。<a id="a-Od"></a>若言。<a id="a-Oe"></a>我今正烧草。<a id="a-Of"></a>得波夜提。<a id="a-Og"></a>教人烧得突吉罗。<a id="a-Oh"></a>唯除护住处得烧。<a id="a-Oi"></a>何以故。<a id="a-Oj"></a>佛所听故。<a id="a-Ok"></a>酪汁句者。<a id="a-Ol"></a>生酪汁冷酪汁热酪汁。<a id="a-Om"></a>汝自当知。<a id="a-On"></a>何谓为稣毗罗浆。<a id="a-Oo"></a>答曰。<a id="a-Op"></a>先取阿摩罗诃罗勒鞞醯勒。<a id="a-Oq"></a>谷者。<a id="a-Or"></a>七谷。<a id="a-Os"></a>取粳米为初作余甘蕉子一切木果一切笋鱼肉蜜沙糖石盐三蒜。<a id="a-Ot"></a>如此之物悉合和为一。<a id="a-Ou"></a>或内[岡*瓦]或内小器血头盖泥置。<a id="a-Ov"></a>三四年中待其熟。<a id="a-Ow"></a>熟时色如蜜色。<a id="a-Ox"></a>以此治病。<a id="a-Oy"></a>风[口*束]癞如是病为初。<a id="a-Oz"></a>若服此药饮食时。<a id="a-P0"></a>皆须肥味。<a id="a-P1"></a>一切诸药无过此药。<a id="a-P2"></a>最为第一。<a id="a-P3"></a>若比丘服此药时。<a id="a-P4"></a>过中亦得服。<a id="a-P5"></a>若无病者以水和得服。<a id="a-P6"></a>第三波罗夷品竟。</p>
  <p id="aP7">世尊知四谛　　善说第四重</p>
  <p id="aP8">今分别解说　　名为波罗夷</p>
  <p id="aP9">尔时佛住毗舍离国者。<a id="a-PA"></a>此义已在前。<a id="a-PB"></a>不复重演。<a id="a-PC"></a>其未说者今我当说。<a id="a-PD"></a>为白衣驱使者。<a id="a-PE"></a>或为白衣耕田及作园林。<a id="a-PF"></a>一切所作我等当作。<a id="a-PG"></a>此是亦不应作。<a id="a-PH"></a>为教授白衣。<a id="a-PI"></a>于律中已说。<a id="a-PJ"></a>使者。<a id="a-PK"></a>为白衣作使。<a id="a-PL"></a>行圣利法者。<a id="a-PM"></a>于人中名为无上法也。<a id="a-PN"></a>亦言过人法。<a id="a-PO"></a>亦言梵法。<a id="a-PP"></a>亦言入涅槃法。<a id="a-PQ"></a>此法佛辟支佛罗汉法。<a id="a-PR"></a>此比丘得第一禅。<a id="a-PS"></a>如是为初。<a id="a-PT"></a>诸比丘自共筹量已。<a id="a-PU"></a>然后向诸白衣说。<a id="a-PV"></a>有比丘。<a id="a-PW"></a>名佛陀勒弃多。<a id="a-PX"></a>得第一禅定。<a id="a-PY"></a>昙无勒弃多。<a id="a-PZ"></a>得第二禅定。<a id="a-Pa"></a>僧伽勒弃多。<a id="a-Pb"></a>得第三禅定。<a id="a-Pc"></a>如是向白衣说。<a id="a-Pd"></a>次第乃至第四禅定。<a id="a-Pe"></a>阿罗汉漏尽三达智。<a id="a-Pf"></a>白衣或问或不问。<a id="a-Pg"></a>诸比丘如是更相赞叹。<a id="a-Ph"></a>诸白衣供养。<a id="a-Pi"></a>颜色光泽和悦气力充足。<a id="a-Pj"></a>何以故。<a id="a-Pk"></a>此诸比丘得供养已。<a id="a-Pl"></a>饮食美味恣意游戏。<a id="a-Pm"></a>亦不坐禅。<a id="a-Pn"></a>是故颜色光泽和悦。<a id="a-Po"></a>婆裘河边者。<a id="a-Pp"></a>此诸比丘于婆裘河边安居故。<a id="a-Pq"></a>名婆裘河比丘。<a id="a-Pr"></a>佛问比丘。<a id="a-Ps"></a>汝等住止和合安乐者。<a id="a-Pt"></a>语诸比丘。<a id="a-Pu"></a>汝等四体九孔悉安乐不。<a id="a-Pv"></a>不以为劳也。<a id="a-Pw"></a>世尊慰喻已。<a id="a-Px"></a>而诃责婆裘河诸比丘。<a id="a-Py"></a>汝等作如此行。<a id="a-Pz"></a>便是大贼。<a id="a-Q0"></a>佛故欲因断。<a id="a-Q1"></a>当来诸比丘勿作此行。<a id="a-Q2"></a>是故律本说。<a id="a-Q3"></a>佛告诸比丘。<a id="a-Q4"></a>今世有五种大贼。<a id="a-Q5"></a>何谓为五。<a id="a-Q6"></a>一者聚集众多。<a id="a-Q7"></a>或一百二百。<a id="a-Q8"></a>如是乃至五百人主。<a id="a-Q9"></a>劫城聚落穿踰墙壁。<a id="a-QA"></a>是世间大贼。<a id="a-QB"></a>如是为初。<a id="a-QC"></a>比丘亦复如是。<a id="a-QD"></a>犯突吉罗罪波夜提。<a id="a-QE"></a>如是展转乃至犯波罗夷罪。<a id="a-QF"></a>受他供养尊重赞叹叉手礼拜。<a id="a-QG"></a>如是为初。<a id="a-QH"></a>今世有此恶比丘。<a id="a-QI"></a>舍师及同学。<a id="a-QJ"></a>而营觅利养。<a id="a-QK"></a>得利养得利养已恣意饮食。<a id="a-QL"></a>身体肥壮气力充足。<a id="a-QM"></a>共相调戏。<a id="a-QN"></a>或说饮食美味。<a id="a-QO"></a>或说淫欲。<a id="a-QP"></a>或说国土富乐聚落。<a id="a-QQ"></a>或说园林甘美膳种种思忆言说谈道粗恶。<a id="a-QR"></a>放纵心意不能自制。<a id="a-QS"></a>遂成破戒。<a id="a-QT"></a>受诸信心檀越布施衣服饮食汤药卧具房舍床席。<a id="a-QU"></a>实非释种子。<a id="a-QV"></a>而称释种子。<a id="a-QW"></a>非梵行自称是梵行。<a id="a-QX"></a>受此诸施。<a id="a-QY"></a>是名第一大贼。</p>
 </body>
</html>