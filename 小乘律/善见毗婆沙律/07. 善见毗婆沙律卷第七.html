<!doctype html>
<html id="z3IBV8Zqz" data-ver="1513">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第七</h1>
  <p id="a2">法师曰。<a id="a-3"></a>今当为解律中文句。<a id="a-4"></a>如律本所说名者。<a id="a-5"></a>不独一随人而结。<a id="a-6"></a>人身修习生名姓戒寺行年纪。<a id="a-7"></a>当以一一而知。<a id="a-8"></a>我今分别解说。<a id="a-9"></a>人身者。<a id="a-A"></a>随得一人。<a id="a-B"></a>或长或短。<a id="a-C"></a>或赤或黑或白。<a id="a-D"></a>或肥或瘦。<a id="a-E"></a>修习者。<a id="a-F"></a>或修禅定。<a id="a-G"></a>或修僧事。<a id="a-H"></a>或修学问。<a id="a-I"></a>是名修习。<a id="a-J"></a>生者。<a id="a-K"></a>或生刹利家。<a id="a-L"></a>或婆罗门家。<a id="a-M"></a>或毗舍家。<a id="a-N"></a>或修陀家。<a id="a-O"></a>故名为生。<a id="a-P"></a>名者。<a id="a-Q"></a>或名佛陀勒诘多。<a id="a-R"></a>或名昙无勒诘多。<a id="a-S"></a>或名僧伽勒诘多。<a id="a-T"></a>是为名。<a id="a-U"></a>姓者。<a id="a-V"></a>或姓迦旃延。<a id="a-W"></a>或姓婆私叉。<a id="a-X"></a>或姓拘私夜。<a id="a-Y"></a>是名为姓。<a id="a-Z"></a>戒者。<a id="a-a"></a>随其所持禁戒。<a id="a-b"></a>故名为戒。<a id="a-c"></a>寺者。<a id="a-d"></a>随其所住寺舍。<a id="a-e"></a>是名为寺。<a id="a-f"></a>行者。<a id="a-g"></a>随业而行。<a id="a-h"></a>故名行。<a id="a-i"></a>年纪者。<a id="a-j"></a>或五或十或二十或三十。<a id="a-k"></a>故名年纪。<a id="a-l"></a>是名律中文句。<a id="a-m"></a>若有比丘行。<a id="a-n"></a>是比丘得。<a id="a-o"></a>比丘者。<a id="a-p"></a>是乞士。<a id="a-q"></a>或得或不得。<a id="a-r"></a>亦名乞士。<a id="a-s"></a>此皆是善人之行。<a id="a-t"></a>佛辟支佛声闻悉行乞食。<a id="a-u"></a>或贫或富舍家学道。<a id="a-v"></a>弃舍牛犊田业及治生俗务。<a id="a-w"></a>而行乞食资生有无。<a id="a-x"></a>皆依四海以为家居。<a id="a-y"></a>是名比丘。<a id="a-z"></a>着割截衣者。<a id="a-10"></a>衣价直千万。<a id="a-11"></a>比丘得已。<a id="a-12"></a>便割截而着。<a id="a-13"></a>坏衣价直。<a id="a-14"></a>以针綖刺纳。<a id="a-15"></a>毁其细软。<a id="a-16"></a>遂成粗恶。<a id="a-17"></a>衣先鲜白。<a id="a-18"></a>而以树皮坏其本色。<a id="a-19"></a>便是故衣。<a id="a-1A"></a>名为比丘。<a id="a-1B"></a>是故律本所说能着割截衣者。<a id="a-1C"></a>是名比丘。<a id="a-1D"></a>沙弥者。<a id="a-1E"></a>亦名比丘。<a id="a-1F"></a>如有檀越来请比丘。<a id="a-1G"></a>沙弥虽未受具足。<a id="a-1H"></a>亦入比丘数。<a id="a-1I"></a>是名字比丘。<a id="a-1J"></a>长老。<a id="a-1K"></a>我亦名比丘。<a id="a-1L"></a>此是假名比丘。<a id="a-1M"></a>法师曰。<a id="a-1N"></a>云何名假名比丘。<a id="a-1O"></a>如长老阿难夜行见一犯戒比丘而问。<a id="a-1P"></a>咄此为是谁。<a id="a-1Q"></a>犯戒比丘应言。<a id="a-1R"></a>我是比丘。<a id="a-1S"></a>此是假名无坚实也。<a id="a-1T"></a>善来比丘者。<a id="a-1U"></a>有白衣来诣佛所欲求出家。<a id="a-1V"></a>如来即观其根因缘具足应可度者。<a id="a-1W"></a>便唤言善来比丘。<a id="a-1X"></a>须发自堕而成比丘。<a id="a-1Y"></a>唤者。<a id="a-1Z"></a>如来于纳衣里出右手。<a id="a-1a"></a>手黄金色。<a id="a-1b"></a>以梵音声唤善来。<a id="a-1c"></a>可修梵行令尽苦源。<a id="a-1d"></a>佛语未竟。<a id="a-1e"></a>便成比丘得具足戒。<a id="a-1f"></a>三衣及瓦钵贯着左肩上。<a id="a-1g"></a>钵色如青郁波罗华。<a id="a-1h"></a>袈裟鲜明如赤莲华。<a id="a-1i"></a>针、<a id="a-1j"></a>綖、<a id="a-1k"></a>斧子．漉水囊。<a id="a-1l"></a>皆悉备具。<a id="a-1m"></a>此八种物是出家人之所常用。<a id="a-1n"></a>自然而有威仪具足。<a id="a-1o"></a>世尊即为和尚。<a id="a-1p"></a>亦是戒师。<a id="a-1q"></a>来至佛所头顶礼足退坐一面。<a id="a-1r"></a>法师曰。<a id="a-1s"></a>如来从初得道乃至涅槃。<a id="a-1t"></a>善来比丘其数有几。<a id="a-1u"></a>答曰。<a id="a-1v"></a>如此比丘其数有一千三百四十一人。<a id="a-1w"></a>问曰。<a id="a-1x"></a>名字何等。<a id="a-1y"></a>其名曰阿若憍陈如等五人。<a id="a-1z"></a>次名耶输长者子。<a id="a-20"></a>其诸知识五十四人。<a id="a-21"></a>拔群有三十人。<a id="a-22"></a>阇致罗一千人。<a id="a-23"></a>此二大声闻二百五十人。<a id="a-24"></a>鸯掘摩罗一人。<a id="a-25"></a>是故律以赞一千三百四十一人。</p>
  <p id="a26">一千三百　　四十一人　　有大信心</p>
  <p id="a27">皆来诣佛　　如来慈悲　　举金色手</p>
  <p id="a28">以梵音唤　　应时得度　　衣钵自降</p>
  <p id="a29">皆悉善来</p>
  <p id="a2A">有大智慧皆悉是善来比丘名。<a id="a-2B"></a>非但此等比丘善来。<a id="a-2C"></a>复有诸善来比丘。<a id="a-2D"></a>斯楼婆罗门与三百人俱。<a id="a-2E"></a>复有摩诃劫宾那。<a id="a-2F"></a>与一千人俱。<a id="a-2G"></a>迦维罗卫国。<a id="a-2H"></a>复与一万人俱。<a id="a-2I"></a>又有一万六千人。<a id="a-2J"></a>与波夜罗尼婆罗门俱共出家。<a id="a-2K"></a>悉是善来比丘。<a id="a-2L"></a>此是修多罗中说。<a id="a-2M"></a>于毗尼藏不说其名。<a id="a-2N"></a>以三归得具足戒者。<a id="a-2O"></a>如是三过说三归。<a id="a-2P"></a>即得具足戒。<a id="a-2Q"></a>如律所说。<a id="a-2R"></a>善来比丘得具足戒。<a id="a-2S"></a>三归得具足戒。<a id="a-2T"></a>受教得具足戒。<a id="a-2U"></a>答问得具足戒。<a id="a-2V"></a>受重法得具足戒。<a id="a-2W"></a>遣使得具足戒。<a id="a-2X"></a>以八语得具足戒。<a id="a-2Y"></a>白羯磨得具足戒。<a id="a-2Z"></a>法师曰。<a id="a-2a"></a>善来三归得具足戒已说。<a id="a-2b"></a>问曰。<a id="a-2c"></a>何谓为受教授。<a id="a-2d"></a>佛告迦葉。<a id="a-2e"></a>汝应如是学言。<a id="a-2f"></a>我于上中下坐发惭愧心。<a id="a-2g"></a>佛告迦葉。<a id="a-2h"></a>汝今应听一切善法入骨置于心中。<a id="a-2i"></a>我今摄心侧耳听法。<a id="a-2j"></a>佛告迦葉。<a id="a-2k"></a>汝应如是学念身而不弃舍。<a id="a-2l"></a>汝迦葉应当学。<a id="a-2m"></a>大德迦葉。<a id="a-2n"></a>以教授即得具足戒。<a id="a-2o"></a>迦葉具足戒者。<a id="a-2p"></a>皆是佛神力得。<a id="a-2q"></a>答问得具足戒者。<a id="a-2r"></a>须波迦佛听受具足戒。<a id="a-2s"></a>尔时世尊。<a id="a-2t"></a>于富婆罗弥寺经行。<a id="a-2u"></a>问须波迦沙弥。<a id="a-2v"></a>或问膖胀名。<a id="a-2w"></a>或问色名。<a id="a-2x"></a>此二法者。<a id="a-2y"></a>为是同一为是各异。<a id="a-2z"></a>因十不净而问须波迦即随问而答。<a id="a-30"></a>佛即叹言。<a id="a-31"></a>善哉。<a id="a-32"></a>又问。<a id="a-33"></a>汝年几。<a id="a-34"></a>须波迦答。<a id="a-35"></a>我年七岁。<a id="a-36"></a>世尊语须波迦。<a id="a-37"></a>汝与一切智人。<a id="a-38"></a>并善能答问正心。<a id="a-39"></a>我当听汝受具足戒。<a id="a-3A"></a>是名答问得具足戒。<a id="a-3B"></a>受重法得具足戒者。<a id="a-3C"></a>摩诃波阇波提比丘尼。<a id="a-3D"></a>是受八重法。<a id="a-3E"></a>即得具足戒。<a id="a-3F"></a>遣使受具足戒者。<a id="a-3G"></a>半迦尸尼遣使。<a id="a-3H"></a>八语得具足戒者。<a id="a-3I"></a>从比丘尼得白四羯磨。<a id="a-3J"></a>比丘僧复白四羯磨。<a id="a-3K"></a>是名八语得具足戒。<a id="a-3L"></a>白四羯磨得具足戒者。<a id="a-3M"></a>此是今世比丘常用八语得具足戒。<a id="a-3N"></a>法师曰。<a id="a-3O"></a>我取本为证。<a id="a-3P"></a>佛告诸比丘。<a id="a-3Q"></a>我听汝等三归竟得受具足戒。<a id="a-3R"></a>如是佛听诸比丘受具足戒。<a id="a-3S"></a>善者无恶。<a id="a-3T"></a>今世凡人修善乃至阿罗汉。<a id="a-3U"></a>悉名善人。<a id="a-3V"></a>何谓为善。<a id="a-3W"></a>善戒、<a id="a-3X"></a>定、<a id="a-3Y"></a>慧．解脱．解脱知见。<a id="a-3Z"></a>与五分合。<a id="a-3a"></a>是名善人。<a id="a-3b"></a>真者。<a id="a-3c"></a>戒为最真。<a id="a-3d"></a>是名为真。<a id="a-3e"></a>譬如白氎以青色染之。<a id="a-3f"></a>既成色已。<a id="a-3g"></a>便唤为青[疊*毛]。<a id="a-3h"></a>真比丘亦尔因戒故。<a id="a-3i"></a>名为真比丘。<a id="a-3j"></a>去烦恼内漏尽罗汉。<a id="a-3k"></a>亦名为真。<a id="a-3l"></a>学者。<a id="a-3m"></a>凡夫人与七学人学于三学。<a id="a-3n"></a>是名学比丘。<a id="a-3o"></a>无学者。<a id="a-3p"></a>学地已过住于上果。<a id="a-3q"></a>从此无复余学诸漏已尽。<a id="a-3r"></a>是名无学。<a id="a-3s"></a>集僧比丘者。<a id="a-3t"></a>最少集僧五人。<a id="a-3u"></a>多者随集多少。<a id="a-3v"></a>应取欲者。<a id="a-3w"></a>取欲现前。<a id="a-3x"></a>僧既和合。<a id="a-3y"></a>无有呵者。<a id="a-3z"></a>便作和合羯磨。<a id="a-40"></a>白四羯磨者。<a id="a-41"></a>一白三羯磨。<a id="a-42"></a>应羯磨者。<a id="a-43"></a>以法而作羯磨。<a id="a-44"></a>不恶者。<a id="a-45"></a>人身无难白羯磨。<a id="a-46"></a>心善众不可坏者。<a id="a-47"></a>无有薄故名不恶。<a id="a-48"></a>善者。<a id="a-49"></a>行法亦善。<a id="a-4A"></a>行如来教亦善。<a id="a-4B"></a>足者。<a id="a-4C"></a>得上相亦言至。<a id="a-4D"></a>问曰。<a id="a-4E"></a>何谓为上相。<a id="a-4F"></a>答曰。<a id="a-4G"></a>比丘相是名上相。<a id="a-4H"></a>以白四羯磨得至上相。<a id="a-4I"></a>是名具足戒白四羯磨。<a id="a-4J"></a>我今于中说白四羯磨。<a id="a-4K"></a>余者后当广说。<a id="a-4L"></a>阿波娄加(汉言小小白众也)白羯磨白二羯磨白四羯磨。<a id="a-4M"></a>如是次第从骞陀迦到波利婆罗。<a id="a-4N"></a>以羯磨本若至句。<a id="a-4O"></a>我当广说。<a id="a-4P"></a>若于中说者。<a id="a-4Q"></a>于初波罗夷中而便乱杂。<a id="a-4R"></a>是以至句次说者令人易解。<a id="a-4S"></a>此中僧已集众竟。<a id="a-4T"></a>白四羯磨比丘。<a id="a-4U"></a>若是比丘行不净。<a id="a-4V"></a>得波罗夷罪。<a id="a-4W"></a>余诸比丘悉是同名比丘。<a id="a-4X"></a>若比丘共诸比丘。<a id="a-4Y"></a>尽形寿入戒法中。<a id="a-4Z"></a>戒者应学。<a id="a-4a"></a>学有三学。<a id="a-4b"></a>有上戒．上心．上慧。<a id="a-4c"></a>是名三学。<a id="a-4d"></a>问曰。<a id="a-4e"></a>何谓为上戒。<a id="a-4f"></a>上者。<a id="a-4g"></a>言无等也。<a id="a-4h"></a>戒者。<a id="a-4i"></a>学亦名无等学。<a id="a-4j"></a>上心者。<a id="a-4k"></a>是果心。<a id="a-4l"></a>上慧者。<a id="a-4m"></a>作业以知果。<a id="a-4n"></a>问曰。<a id="a-4o"></a>何谓为学。<a id="a-4p"></a>何谓为上学。<a id="a-4q"></a>何谓为心。<a id="a-4r"></a>何谓为上心。<a id="a-4s"></a>何谓为慧。<a id="a-4t"></a>何谓为上慧。<a id="a-4u"></a>答曰。<a id="a-4v"></a>五戒十戒是学。<a id="a-4w"></a>若佛出世若不出世。<a id="a-4x"></a>于世间中此戒常有。<a id="a-4y"></a>佛出世时。<a id="a-4z"></a>佛声闻教授余人。<a id="a-50"></a>若未出世时。<a id="a-51"></a>辟支佛．业道沙门．婆罗门．转轮圣王．诸大菩萨。<a id="a-52"></a>教授余人。<a id="a-53"></a>身自智慧教授沙门婆罗门。<a id="a-54"></a>若其能学此功德者。<a id="a-55"></a>死得生天或生人间。<a id="a-56"></a>受诸欢乐。<a id="a-57"></a>是名学波罗提木叉者。<a id="a-58"></a>名无等学。<a id="a-59"></a>于诸光明日光为王。<a id="a-5A"></a>于诸山中须弥为最。<a id="a-5B"></a>一切世间学波罗提木叉为最。<a id="a-5C"></a>如来出世便有此法。<a id="a-5D"></a>若无佛出世。<a id="a-5E"></a>无有众生能竖立此法。<a id="a-5F"></a>身口意行诸恶业。<a id="a-5G"></a>佛以无等学而制。<a id="a-5H"></a>又言。<a id="a-5I"></a>若入此同入道果。<a id="a-5J"></a>是名上学。<a id="a-5K"></a>心者。<a id="a-5L"></a>六欲有八功德心。<a id="a-5M"></a>世间有八心三昧。<a id="a-5N"></a>是名上心。<a id="a-5O"></a>过一切世间心。<a id="a-5P"></a>唯佛出世乃有此心。<a id="a-5Q"></a>是名上心。<a id="a-5R"></a>此是道果心。<a id="a-5S"></a>若有此心。<a id="a-5T"></a>便无行不净法慧者。<a id="a-5U"></a>有因有果。<a id="a-5V"></a>业为因报为果。<a id="a-5W"></a>以慧而知。<a id="a-5X"></a>是名慧。<a id="a-5Y"></a>佛出世不出世。<a id="a-5Z"></a>便有此法。<a id="a-5a"></a>佛声闻教授余人。<a id="a-5b"></a>若不出世时。<a id="a-5c"></a>业道沙门婆罗门转轮圣王诸大菩萨亦教授余人。<a id="a-5d"></a>如阿拘罗十千岁作大布施。<a id="a-5e"></a>如毗罗摩婆罗门。<a id="a-5f"></a>如脾陀罗及诸大智慧人。<a id="a-5g"></a>作大布施功德满具。<a id="a-5h"></a>上生天上受诸快乐。<a id="a-5i"></a>转轮三相者。<a id="a-5j"></a>苦空无我。<a id="a-5k"></a>是名上慧。<a id="a-5l"></a>上学上心此二法者。<a id="a-5m"></a>智慧最胜。<a id="a-5n"></a>是名上慧。<a id="a-5o"></a>上慧者。<a id="a-5p"></a>唯佛出世乃有此法。<a id="a-5q"></a>道果慧亦名上慧。<a id="a-5r"></a>是故比丘入于三学中。<a id="a-5s"></a>行不净行得波罗夷罪。<a id="a-5t"></a>此三学中波罗提木叉学。<a id="a-5u"></a>若入其中。<a id="a-5v"></a>是名尽形寿。<a id="a-5w"></a>又言。<a id="a-5x"></a>诸比丘非一种。<a id="a-5y"></a>各异国土乡居不同。<a id="a-5z"></a>非一姓非一名。<a id="a-60"></a>同一住处共一学。<a id="a-61"></a>亦名共生。<a id="a-62"></a>于波罗提木叉学不犯。<a id="a-63"></a>是名尽形寿。<a id="a-64"></a>戒羸不出者。<a id="a-65"></a>不舍戒戒羸相不向人说。<a id="a-66"></a>若戒羸向人说而不舍戒。<a id="a-67"></a>戒亦不出。<a id="a-68"></a>法师曰。<a id="a-69"></a>何不言舍戒。<a id="a-6A"></a>而云戒羸。<a id="a-6B"></a>如戒本所说。<a id="a-6C"></a>不过二三宿共宿。<a id="a-6D"></a>而得罪。<a id="a-6E"></a>言语便易。<a id="a-6F"></a>所以佛说。<a id="a-6G"></a>此戒羸亦如是。<a id="a-6H"></a>是故律本所说。<a id="a-6I"></a>言语亦善而为说法。<a id="a-6J"></a>不舍戒义已足。<a id="a-6K"></a>何须言羸。<a id="a-6L"></a>譬如大王无人侍从。<a id="a-6M"></a>复无天冠璎珞。<a id="a-6N"></a>亦不庄严。<a id="a-6O"></a>人见不以为好。<a id="a-6P"></a>是以先云戒羸。<a id="a-6Q"></a>后言不出。<a id="a-6R"></a>二句既合。<a id="a-6S"></a>是名为善。<a id="a-6T"></a>有戒羸而不出。<a id="a-6U"></a>戒不羸而出。<a id="a-6V"></a>于学中心厌不持。<a id="a-6W"></a>是名戒羸。<a id="a-6X"></a>愁忧者。<a id="a-6Y"></a>于佛法中厌恶不乐。<a id="a-6Z"></a>或言。<a id="a-6a"></a>今日我去明日我去。<a id="a-6b"></a>或从此路去彼路去。<a id="a-6c"></a>而出气长叹心散乱不专。<a id="a-6d"></a>是名愁忧。<a id="a-6e"></a>欲舍沙门法者。<a id="a-6f"></a>欲舍比丘相。<a id="a-6g"></a>厌恶者。<a id="a-6h"></a>以比丘相极为羞辱。<a id="a-6i"></a>见比丘相如见粪秽。<a id="a-6j"></a>乐白衣相。<a id="a-6k"></a>法师曰。<a id="a-6l"></a>次第律中易解。<a id="a-6m"></a>我今舍佛。<a id="a-6n"></a>善哉。<a id="a-6o"></a>我当舍佛。<a id="a-6p"></a>发言令人解。<a id="a-6q"></a>如是戒羸而不舍戒。<a id="a-6r"></a>法师曰。<a id="a-6s"></a>更有余戒羸我舍佛舍法舍僧。<a id="a-6t"></a>舍学舍毗尼。<a id="a-6u"></a>舍波罗提木叉。<a id="a-6v"></a>舍和尚舍阿阇梨。<a id="a-6w"></a>舍同学舍弟子。<a id="a-6x"></a>舍阇梨弟子。<a id="a-6y"></a>舍共和尚同学。<a id="a-6z"></a>舍共阿阇梨和尚同学。<a id="a-70"></a>此十四句皆是戒羸之初。<a id="a-71"></a>我今作白衣作优婆塞。<a id="a-72"></a>作净人作沙弥。<a id="a-73"></a>作外道作外道优婆塞。<a id="a-74"></a>我非沙门我非释种子。<a id="a-75"></a>此八句悉是戒羸因。<a id="a-76"></a>从此二十句。<a id="a-77"></a>合有一百一十句。<a id="a-78"></a>名戒羸。<a id="a-79"></a>从此以后。<a id="a-7A"></a>我忆母为初。<a id="a-7B"></a>有十七句。<a id="a-7C"></a>田者。<a id="a-7D"></a>稻田为初。<a id="a-7E"></a>处者。<a id="a-7F"></a>从此出甘果菜茹若叶。<a id="a-7G"></a>是名为处。<a id="a-7H"></a>技巧者。<a id="a-7I"></a>或能作瓦器或能受使。<a id="a-7J"></a>如是为初。<a id="a-7K"></a>犹恋家者。<a id="a-7L"></a>我有父母今还供养。<a id="a-7M"></a>此为初有九句。<a id="a-7N"></a>从此依止。<a id="a-7O"></a>我有母应还养母。<a id="a-7P"></a>母视养我。<a id="a-7Q"></a>如是为初十六句从此作。<a id="a-7R"></a>梵行人一食一眠甚为难行为初有八句。<a id="a-7S"></a>我不能我不忍我不乐。<a id="a-7T"></a>如是为初五十句。<a id="a-7U"></a>又一百一十句。<a id="a-7V"></a>又复一百六十句。<a id="a-7W"></a>法师曰。<a id="a-7X"></a>次第戒羸已说。<a id="a-7Y"></a>汝自当知。<a id="a-7Z"></a>次舍戒句云何。<a id="a-7a"></a>比丘者。<a id="a-7b"></a>法师曰。<a id="a-7c"></a>此句次第易解。<a id="a-7d"></a>我舍佛舍法舍僧。<a id="a-7e"></a>舍毗尼舍波罗提木叉舍同学。<a id="a-7f"></a>舍和尚弟子阿阇梨弟子。<a id="a-7g"></a>舍同和尚弟子。<a id="a-7h"></a>舍同阿阇梨弟子。<a id="a-7i"></a>舍同学。<a id="a-7j"></a>此十四句与舍语相等。<a id="a-7k"></a>而说令人解。<a id="a-7l"></a>此是欲从法下。<a id="a-7m"></a>欲从比丘僧下。<a id="a-7n"></a>而说令人解。<a id="a-7o"></a>若此人欲说佛我舍。<a id="a-7p"></a>临发口而言。<a id="a-7q"></a>我舍佛非天竺正语。<a id="a-7r"></a>随得一语而说。<a id="a-7s"></a>我佛舍我法舍。<a id="a-7t"></a>如是次第乃至同学。<a id="a-7u"></a>如律本所说。<a id="a-7v"></a>于圣利满足。<a id="a-7w"></a>我欲入第一禅定。<a id="a-7x"></a>临发口误言。<a id="a-7y"></a>我入第二禅定。<a id="a-7z"></a>若如是语。<a id="a-80"></a>此人欲舍比丘相。<a id="a-81"></a>是故作如是言。<a id="a-82"></a>此语若知者。<a id="a-83"></a>即成舍戒。<a id="a-84"></a>如帝释如梵魔堕无异。<a id="a-85"></a>亦如此人从如来法堕还白衣。<a id="a-86"></a>若是说。<a id="a-87"></a>我已舍佛我欲舍佛我应舍佛。<a id="a-88"></a>此过去现在当来语。<a id="a-89"></a>若遣使若书若作手印向人说。<a id="a-8A"></a>此不成舍戒。<a id="a-8B"></a>若空诳妄语。<a id="a-8C"></a>以手现相而得重罪。<a id="a-8D"></a>此中不尔。<a id="a-8E"></a>若人舍者向人而舍。<a id="a-8F"></a>以心发言已然后说成舍戒。<a id="a-8G"></a>若发言向一人说。<a id="a-8H"></a>若此人解者。<a id="a-8I"></a>即成舍戒。<a id="a-8J"></a>若此人不解者。<a id="a-8K"></a>边有人解者。<a id="a-8L"></a>亦不成舍戒。<a id="a-8M"></a>若向两人说。<a id="a-8N"></a>一人解一人不解成舍戒。<a id="a-8O"></a>若悉解者成舍戒。<a id="a-8P"></a>若向百千人说。<a id="a-8Q"></a>解者成舍戒。<a id="a-8R"></a>若比丘为淫欲所恼。<a id="a-8S"></a>欲向同学说者。<a id="a-8T"></a>复自忌畏。<a id="a-8U"></a>因在屏处作大声而言。<a id="a-8V"></a>我今舍佛。<a id="a-8W"></a>随有解者。<a id="a-8X"></a>忽有边人解。<a id="a-8Y"></a>此比丘欲舍戒。<a id="a-8Z"></a>舍于如来法堕落。<a id="a-8a"></a>即成舍戒。<a id="a-8b"></a>不前不后解此比丘语。<a id="a-8c"></a>如世间语无异。<a id="a-8d"></a>若此比丘语已未即时解。<a id="a-8e"></a>久久方思然后解欲舍戒者。<a id="a-8f"></a>不成舍戒。<a id="a-8g"></a>如空说如粗恶语供养。<a id="a-8h"></a>身口嗔故虚语。<a id="a-8i"></a>如此等语与此间无异。<a id="a-8j"></a>若置心而解便即得。<a id="a-8k"></a>若有狐疑久久方解。<a id="a-8l"></a>而不得罪。<a id="a-8m"></a>佛告诸比丘。<a id="a-8n"></a>如是戒羸者而成舍戒。<a id="a-8o"></a>若言白衣受我。<a id="a-8p"></a>我欲成白衣。<a id="a-8q"></a>我今成白衣。<a id="a-8r"></a>我已成白衣。<a id="a-8s"></a>而说者不成舍戒。<a id="a-8t"></a>若言今日令白衣受我。<a id="a-8u"></a>今知而置心中而说。<a id="a-8v"></a>以天竺中国语。<a id="a-8w"></a>或非天竺语。<a id="a-8x"></a>若人解此语者。<a id="a-8y"></a>便即舍戒。<a id="a-8z"></a>法师曰。<a id="a-90"></a>如是次第优婆塞为初。<a id="a-91"></a>从此七句八句十四句二十二句。<a id="a-92"></a>我不用此何为。<a id="a-93"></a>佛于我无益。<a id="a-94"></a>我已说此四句。<a id="a-95"></a>汝自当知。<a id="a-96"></a>文句虽多义理归一。<a id="a-97"></a>法师曰。<a id="a-98"></a>我不能尽解。<a id="a-99"></a>次第律本汝自知。<a id="a-9A"></a>法师曰。<a id="a-9B"></a>优波离言。<a id="a-9C"></a>佛有一百名。<a id="a-9D"></a>法名亦如是。<a id="a-9E"></a>余诸句亦如是。<a id="a-9F"></a>我今略说。<a id="a-9G"></a>我今舍佛失戒。<a id="a-9H"></a>我舍三藐三佛陀。<a id="a-9I"></a>我舍无量意。<a id="a-9J"></a>舍无譬意。<a id="a-9K"></a>我舍菩提智。<a id="a-9L"></a>舍无愚痴。<a id="a-9M"></a>舍通达一切。<a id="a-9N"></a>如是随号皆成舍戒。<a id="a-9O"></a>又言舍法。<a id="a-9P"></a>此名非号。<a id="a-9Q"></a>即成舍戒。<a id="a-9R"></a>舍善分别。<a id="a-9S"></a>舍现身报。<a id="a-9T"></a>舍不异。<a id="a-9U"></a>舍来见。<a id="a-9V"></a>舍能济出。<a id="a-9W"></a>舍智慧真实知。<a id="a-9X"></a>复言。<a id="a-9Y"></a>我舍无作法。<a id="a-9Z"></a>舍离欲。<a id="a-9a"></a>舍灭。<a id="a-9b"></a>舍甘露法。<a id="a-9c"></a>舍长阿含。<a id="a-9d"></a>舍短阿含。<a id="a-9e"></a>舍梵网。<a id="a-9f"></a>舍初本经。<a id="a-9g"></a>舍僧述多。<a id="a-9h"></a>舍鸯掘经。<a id="a-9i"></a>舍本生经。<a id="a-9j"></a>舍阿毗昙。<a id="a-9k"></a>舍功德法。<a id="a-9l"></a>舍非功德亦非功德。<a id="a-9m"></a>舍识处。<a id="a-9n"></a>舍善置。<a id="a-9o"></a>舍神通地。<a id="a-9p"></a>舍摄领。<a id="a-9q"></a>舍勇猛。<a id="a-9r"></a>舍菩提。<a id="a-9s"></a>舍道。<a id="a-9t"></a>舍果。<a id="a-9u"></a>舍涅槃。<a id="a-9v"></a>我舍八万四千法聚。<a id="a-9w"></a>以如此号悉成舍戒。<a id="a-9x"></a>我舍僧。<a id="a-9y"></a>此说非号。<a id="a-9z"></a>舍善从僧。<a id="a-A0"></a>舍正随。<a id="a-A1"></a>舍以理随。<a id="a-A2"></a>舍集僧。<a id="a-A3"></a>舍四双僧。<a id="a-A4"></a>舍八辈僧。<a id="a-A5"></a>舍应供。<a id="a-A6"></a>舍叉手供养。<a id="a-A7"></a>舍无上福田。<a id="a-A8"></a>号名僧。<a id="a-A9"></a>亦成舍戒。<a id="a-AA"></a>我今舍戒。<a id="a-AB"></a>此说非号。<a id="a-AC"></a>成舍戒。<a id="a-AD"></a>舍比丘戒。<a id="a-AE"></a>舍比丘尼戒。<a id="a-AF"></a>舍上学上心。<a id="a-AG"></a>舍上慧。<a id="a-AH"></a>以号舍即成舍戒。<a id="a-AI"></a>舍比丘毗尼比丘尼毗尼。<a id="a-AJ"></a>舍初波罗夷第二第三第四波罗夷。<a id="a-AK"></a>舍僧伽婆尸沙。<a id="a-AL"></a>舍偷兰遮。<a id="a-AM"></a>舍波逸提。<a id="a-AN"></a>舍波罗提提舍尼。<a id="a-AO"></a>舍突吉罗。<a id="a-AP"></a>舍头婆和多(汉言微细罪也)如是戒号。<a id="a-AQ"></a>亦成舍戒。<a id="a-AR"></a>我舍波罗提木叉。<a id="a-AS"></a>此名非号。<a id="a-AT"></a>便成舍戒。<a id="a-AU"></a>舍比丘波罗提木叉。<a id="a-AV"></a>舍比丘尼波罗提木叉。<a id="a-AW"></a>此是号。<a id="a-AX"></a>亦成舍戒。<a id="a-AY"></a>我舍学而成舍戒。<a id="a-AZ"></a>舍比丘学比丘尼学第一第二乃至波罗提木叉学。<a id="a-Aa"></a>舍三藐三佛陀学无量意学。<a id="a-Ab"></a>舍智慧学舍离学。<a id="a-Ac"></a>如是次第我今当舍。<a id="a-Ad"></a>和尚人度我出家。<a id="a-Ae"></a>及与具足戒。<a id="a-Af"></a>于某处。<a id="a-Ag"></a>我得出家。<a id="a-Ah"></a>于某处我得具足戒。<a id="a-Ai"></a>此人我舍。<a id="a-Aj"></a>如是说舍和尚。<a id="a-Ak"></a>以号名舍和尚。<a id="a-Al"></a>戒亦得舍。<a id="a-Am"></a>我今舍阿阇梨。<a id="a-An"></a>此语非号。<a id="a-Ao"></a>戒即得舍。<a id="a-Ap"></a>若人度我。<a id="a-Aq"></a>若人教我依止某处而问而学。<a id="a-Ar"></a>此人我当舍。<a id="a-As"></a>如是以阿阇梨号而说。<a id="a-At"></a>便得舍戒。<a id="a-Au"></a>我舍弟子。<a id="a-Av"></a>此语非号。<a id="a-Aw"></a>戒即得舍。<a id="a-Ax"></a>若人我度。<a id="a-Ay"></a>我与具足戒。<a id="a-Az"></a>于我处得出家已。<a id="a-B0"></a>得具足戒已。<a id="a-B1"></a>此人我今舍。<a id="a-B2"></a>如是舍弟子。<a id="a-B3"></a>以名号故。<a id="a-B4"></a>即成舍戒。<a id="a-B5"></a>我今舍阿阇梨弟子。<a id="a-B6"></a>即成舍戒。<a id="a-B7"></a>若人我出家。<a id="a-B8"></a>若教授咨问我者。<a id="a-B9"></a>此人我舍。<a id="a-BA"></a>以此名号。<a id="a-BB"></a>即成舍戒。<a id="a-BC"></a>我今舍同学戒。<a id="a-BD"></a>即得舍戒。<a id="a-BE"></a>若人我师度与具足戒。<a id="a-BF"></a>于我师处得具足戒。<a id="a-BG"></a>此人我舍。<a id="a-BH"></a>以同学名号。<a id="a-BI"></a>即得成舍。<a id="a-BJ"></a>我今舍同学阿阇梨。<a id="a-BK"></a>戒即得舍。<a id="a-BL"></a>若人我阿阇梨度与具足戒。<a id="a-BM"></a>于阿阇梨处咨问。<a id="a-BN"></a>我阿阇梨教授令知。<a id="a-BO"></a>此人我舍。<a id="a-BP"></a>如是以阿阇梨同学名号。<a id="a-BQ"></a>即成舍戒。<a id="a-BR"></a>我今舍一切同学。<a id="a-BS"></a>即得舍戒。<a id="a-BT"></a>若人与我共一学心共一学慧。<a id="a-BU"></a>此人我舍。<a id="a-BV"></a>如是以一切同学名号。<a id="a-BW"></a>即成舍戒。<a id="a-BX"></a>我今作白衣。<a id="a-BY"></a>即成舍戒。<a id="a-BZ"></a>我还复如故。<a id="a-Ba"></a>我作估客。<a id="a-Bb"></a>我今耕田养牛畜五欲。<a id="a-Bc"></a>如是以白衣名号。<a id="a-Bd"></a>即成舍戒。<a id="a-Be"></a>我今作优婆塞。<a id="a-Bf"></a>便成舍戒。<a id="a-Bg"></a>我今作优婆塞二语。<a id="a-Bh"></a>作优婆塞三语。<a id="a-Bi"></a>我持五戒或持十戒。<a id="a-Bj"></a>我今作优婆塞。<a id="a-Bk"></a>如是以优婆塞名号。<a id="a-Bl"></a>戒即成舍。<a id="a-Bm"></a>我今作净人。<a id="a-Bn"></a>戒即成舍。<a id="a-Bo"></a>我为众僧驱使。<a id="a-Bp"></a>我今分粥分米果木果。<a id="a-Bq"></a>如是以净人名号。<a id="a-Br"></a>即成舍戒。<a id="a-Bs"></a>我作沙弥。<a id="a-Bt"></a>即成舍戒。<a id="a-Bu"></a>作年少沙弥。<a id="a-Bv"></a>作小沙弥。<a id="a-Bw"></a>如以沙弥名号。<a id="a-Bx"></a>即成舍戒。<a id="a-By"></a>我今作外道。<a id="a-Bz"></a>即成舍戒。<a id="a-C0"></a>作尼乾陀．阿寅婆迦。<a id="a-C1"></a>作多波须。<a id="a-C2"></a>作波利婆阇。<a id="a-C3"></a>作畔郎具。<a id="a-C4"></a>如是以外道名号。<a id="a-C5"></a>即成舍戒。<a id="a-C6"></a>我作外道优婆塞。<a id="a-C7"></a>即成舍戒。<a id="a-C8"></a>作尼干优婆塞。<a id="a-C9"></a>作阿寅优婆塞迦优婆塞作多婆须优婆塞。<a id="a-CA"></a>作波利波阇优婆塞。<a id="a-CB"></a>作畔郎具优婆塞。<a id="a-CC"></a>如是以外道名号。<a id="a-CD"></a>即成舍戒。<a id="a-CE"></a>我非沙门。<a id="a-CF"></a>即成舍戒。<a id="a-CG"></a>我作破戒行恶法。<a id="a-CH"></a>作臭秽净行覆法。<a id="a-CI"></a>非沙门而言沙门。<a id="a-CJ"></a>非梵行而言梵行。<a id="a-CK"></a>中盛臭秽。<a id="a-CL"></a>如是以非沙门名号。<a id="a-CM"></a>即成舍戒。<a id="a-CN"></a>我非释迦种子。<a id="a-CO"></a>即成舍戒。<a id="a-CP"></a>我非三藐三佛陀子。<a id="a-CQ"></a>非无量意子。<a id="a-CR"></a>非无譬意子。<a id="a-CS"></a>非菩提智子。<a id="a-CT"></a>非勇猛子。<a id="a-CU"></a>非无愚痴子。<a id="a-CV"></a>非通达无碍子非胜胜子。<a id="a-CW"></a>如是以释迦种子名号。<a id="a-CX"></a>即成舍戒。<a id="a-CY"></a>以此因故。<a id="a-CZ"></a>以此表故。<a id="a-Ca"></a>以此方便故。<a id="a-Cb"></a>以佛名号故。<a id="a-Cc"></a>如是说已。<a id="a-Cd"></a>悉是舍戒因。<a id="a-Ce"></a>置佛为初。<a id="a-Cf"></a>更有余语舍戒。<a id="a-Cg"></a>无有是处。<a id="a-Ch"></a>法师曰。<a id="a-Ci"></a>如是舍戒相。<a id="a-Cj"></a>我已现耳。<a id="a-Ck"></a>于不舍戒者。<a id="a-Cl"></a>莫令狐疑。<a id="a-Cm"></a>我今广说舍戒。<a id="a-Cn"></a>因人为初。<a id="a-Co"></a>或因人成舍戒。<a id="a-Cp"></a>或因人不成舍戒。<a id="a-Cq"></a>法师曰。<a id="a-Cr"></a>律本所说。<a id="a-Cs"></a>佛告诸比丘。<a id="a-Ct"></a>云何不成舍戒。<a id="a-Cu"></a>初句说颠者。<a id="a-Cv"></a>或夜叉颠狂瞻颠狂。<a id="a-Cw"></a>余者随颠倒心。<a id="a-Cx"></a>若其舍戒。<a id="a-Cy"></a>不成舍戒。<a id="a-Cz"></a>若于颠狂人舍戒。<a id="a-D0"></a>意甚乐舍戒。<a id="a-D1"></a>而颠狂人不解戒。<a id="a-D2"></a>不成舍戒。<a id="a-D3"></a>失心者。<a id="a-D4"></a>如夜叉颠狂无异。<a id="a-D5"></a>法师曰。<a id="a-D6"></a>夜叉颠狂与瞻颠狂。<a id="a-D7"></a>此无罪。<a id="a-D8"></a>后当说。<a id="a-D9"></a>如是失心舍戒。<a id="a-DA"></a>而不成舍。<a id="a-DB"></a>为苦逼迫者。<a id="a-DC"></a>苦刀已触以心闷故。<a id="a-DD"></a>而言舍戒。<a id="a-DE"></a>戒不成舍。<a id="a-DF"></a>或向受苦者说。<a id="a-DG"></a>以苦闷故。<a id="a-DH"></a>不解此说。<a id="a-DI"></a>不成舍戒。<a id="a-DJ"></a>向天神者。<a id="a-DK"></a>地神为初。<a id="a-DL"></a>乃至阿咤贰杈天神。<a id="a-DM"></a>若向此诸神舍戒。<a id="a-DN"></a>戒不成舍。<a id="a-DO"></a>向畜生者。<a id="a-DP"></a>摩睺罗伽．迦楼罗．紧那罗．象．猕猴。<a id="a-DQ"></a>及诸畜生。<a id="a-DR"></a>向此辈舍戒。<a id="a-DS"></a>戒不成舍。<a id="a-DT"></a>颠狂人向颠狂人。<a id="a-DU"></a>为不知故。<a id="a-DV"></a>戒不成舍。<a id="a-DW"></a>法师曰。<a id="a-DX"></a>向诸神舍戒其速知。<a id="a-DY"></a>何以故。<a id="a-DZ"></a>为其大功德故。<a id="a-Da"></a>三因受胎所以速知。<a id="a-Db"></a>若此人转心我欲舍戒。<a id="a-Dc"></a>诸天神已自知。<a id="a-Dd"></a>佛护人心易动勿令失戒。<a id="a-De"></a>是故佛断。<a id="a-Df"></a>勿向天神舍戒。<a id="a-Dg"></a>于人中不断。<a id="a-Dh"></a>若共者若不共。<a id="a-Di"></a>若等例者不等例者。<a id="a-Dj"></a>若向白衣若向出家。<a id="a-Dk"></a>向解人舍戒。<a id="a-Dl"></a>皆即成舍。<a id="a-Dm"></a>若此人不解。<a id="a-Dn"></a>皆不成舍。<a id="a-Do"></a>法师曰。<a id="a-Dp"></a>我已说此义。<a id="a-Dq"></a>善语者。<a id="a-Dr"></a>何谓为善语。<a id="a-Ds"></a>所以善人所行。<a id="a-Dt"></a>是摩竭国语。<a id="a-Du"></a>若边地安陀罗弥国语。<a id="a-Dv"></a>而不解摩竭国语。<a id="a-Dw"></a>或有余国语。<a id="a-Dx"></a>展转相语皆悉不解。<a id="a-Dy"></a>而教之。<a id="a-Dz"></a>汝作如是言。<a id="a-E0"></a>若不知者。<a id="a-E1"></a>先教授令知。<a id="a-E2"></a>戏论言语。<a id="a-E3"></a>速急误言。<a id="a-E4"></a>我舍佛痴疙。<a id="a-E5"></a>如是诸舍戒。<a id="a-E6"></a>戒不舍。<a id="a-E7"></a>智慧人速急或误语。<a id="a-E8"></a>而不成舍戒。<a id="a-E9"></a>不欲舍而言舍。<a id="a-EA"></a>如人读律无异。<a id="a-EB"></a>如人闻律如人诵律无异。<a id="a-EC"></a>教授无异。<a id="a-ED"></a>如此诸语不成舍戒。<a id="a-EE"></a>欲向说而不说。<a id="a-EF"></a>已有戒羸相。<a id="a-EG"></a>我今舍戒。<a id="a-EH"></a>不作是言。<a id="a-EI"></a>此是欲说而不说。<a id="a-EJ"></a>向痴人说者。<a id="a-EK"></a>向老耄人说。<a id="a-EL"></a>向土像木像人说。<a id="a-EM"></a>或向野中小儿。<a id="a-EN"></a>或至不向说。<a id="a-EO"></a>如此语悉不成舍戒。<a id="a-EP"></a>法师曰。<a id="a-EQ"></a>我今断言。<a id="a-ER"></a>以一切随方便。<a id="a-ES"></a>我今舍佛为初。<a id="a-ET"></a>即成舍戒。<a id="a-EU"></a>余者不成舍戒。<a id="a-EV"></a>法师曰。<a id="a-EW"></a>今行不净法为初。<a id="a-EX"></a>我今分别说义。<a id="a-EY"></a>如律本所说。<a id="a-EZ"></a>行不净法者。<a id="a-Ea"></a>问曰。<a id="a-Eb"></a>云何不净法。<a id="a-Ec"></a>答曰。<a id="a-Ed"></a>非好法非善人法。<a id="a-Ee"></a>野人法愚痴人法。<a id="a-Ef"></a>如律本说。<a id="a-Eg"></a>大罪乃至捉水于静处二人。<a id="a-Eh"></a>此恶法从句义。<a id="a-Ei"></a>捉触历沙。<a id="a-Ej"></a>悉成大罪。<a id="a-Ek"></a>以水为端。<a id="a-El"></a>是名为不净行。<a id="a-Em"></a>于覆藏处者。<a id="a-En"></a>静处无人而行不净行二人可尔。<a id="a-Eo"></a>是名不净行。<a id="a-Ep"></a>问曰。<a id="a-Eq"></a>何谓行不净行。<a id="a-Er"></a>答曰。<a id="a-Es"></a>二人俱欲俱乐。<a id="a-Et"></a>亦言二人俱受欲。<a id="a-Eu"></a>是名行不净行。<a id="a-Ev"></a>如律本所说。<a id="a-Ew"></a>以男表置女表。<a id="a-Ex"></a>以女表置男表。<a id="a-Ey"></a>以男根内女根。<a id="a-Ez"></a>若入一胡麻。<a id="a-F0"></a>风不至处湿处。<a id="a-F1"></a>若入如此处。<a id="a-F2"></a>得波罗夷罪。<a id="a-F3"></a>女根中四面当中央此五处。<a id="a-F4"></a>四边及中央皆犯罪。<a id="a-F5"></a>男根亦有四边当头屈入。<a id="a-F6"></a>此六事若一一入。<a id="a-F7"></a>犯波罗夷罪。<a id="a-F8"></a>屈者。<a id="a-F9"></a>如屈指如称头。<a id="a-FA"></a>高低俱犯。<a id="a-FB"></a>若男根生疣死。<a id="a-FC"></a>不受乐突吉罗。<a id="a-FD"></a>觉乐者得波罗夷。<a id="a-FE"></a>以男根毛。<a id="a-FF"></a>手指头若入者。<a id="a-FG"></a>得突吉罗。<a id="a-FH"></a>法师曰。<a id="a-FI"></a>此是行不净法。<a id="a-FJ"></a>何以故。<a id="a-FK"></a>此恶不善语。<a id="a-FL"></a>若诸长老。<a id="a-FM"></a>闻说此不净行。<a id="a-FN"></a>慎勿惊怪。<a id="a-FO"></a>是沙门惭愧心。<a id="a-FP"></a>应至心于佛。<a id="a-FQ"></a>何以故。<a id="a-FR"></a>如来为慈悲我等。<a id="a-FS"></a>佛如此世间中王。<a id="a-FT"></a>离诸爱欲得清净处。<a id="a-FU"></a>为怜愍我等辈。<a id="a-FV"></a>为结戒故。<a id="a-FW"></a>说此恶言。<a id="a-FX"></a>若人如是观看如来功德。<a id="a-FY"></a>便无嫌心。<a id="a-FZ"></a>若佛不说此事。<a id="a-Fa"></a>我等云何知得波罗夷罪偷兰遮突吉罗。<a id="a-Fb"></a>若法师为人讲。<a id="a-Fc"></a>听者说者。<a id="a-Fd"></a>以扇遮面。<a id="a-Fe"></a>慎勿露齿笑。<a id="a-Ff"></a>若有笑驱出。<a id="a-Fg"></a>何以故。<a id="a-Fh"></a>三藐三佛陀怜愍众生金口所说。<a id="a-Fi"></a>汝等应生惭愧心而听。<a id="a-Fj"></a>何以笑。<a id="a-Fk"></a>驱出。<a id="a-Fl"></a>乃至共畜生者。<a id="a-Fm"></a>此是下极语。<a id="a-Fn"></a>共畜生亦得波罗夷罪。<a id="a-Fo"></a>岂况女人。<a id="a-Fp"></a>法师曰。<a id="a-Fq"></a>我次第而解。<a id="a-Fr"></a>有足无足畜生。<a id="a-Fs"></a>无足者蛇。<a id="a-Ft"></a>有足者二足。<a id="a-Fu"></a>下至鸡上至金翅鸟。<a id="a-Fv"></a>四足者。<a id="a-Fw"></a>下至猫上至犬者。<a id="a-Fx"></a>取蛇者。<a id="a-Fy"></a>蚺蛇一切长者。<a id="a-Fz"></a>其中三处。<a id="a-G0"></a>一一入如胡麻。<a id="a-G1"></a>得波罗夷。<a id="a-G2"></a>余不堪者突吉罗。<a id="a-G3"></a>鱼者。<a id="a-G4"></a>一切鱼龟鼍鳖蛤等。<a id="a-G5"></a>亦如前说三处得罪。<a id="a-G6"></a>此中有小异。<a id="a-G7"></a>蛤口极大。<a id="a-G8"></a>若以男根内蛤口。<a id="a-G9"></a>而不足如内疮无异。<a id="a-GA"></a>得偷兰遮。<a id="a-GB"></a>若取鸡乌鸟雉鸠鸟一切诸鸟于三处。<a id="a-GC"></a>应得波罗夷者得。<a id="a-GD"></a>应得突吉罗者得。<a id="a-GE"></a>若取猫者。<a id="a-GF"></a>狐狸狗猘亦如前三处得罪。<a id="a-GG"></a>波罗夷者。<a id="a-GH"></a>退堕不如。<a id="a-GI"></a>此是比丘罪。<a id="a-GJ"></a>如律本所说。<a id="a-GK"></a>佛语阿难。<a id="a-GL"></a>佛为拔阇子结波罗夷戒已。<a id="a-GM"></a>成就如是。<a id="a-GN"></a>汝比丘得波罗夷罪。<a id="a-GO"></a>是名波罗夷。<a id="a-GP"></a>法师曰。<a id="a-GQ"></a>若人犯此戒。<a id="a-GR"></a>名为波罗夷。<a id="a-GS"></a>是故于波利婆品偈言。</p>
  <p id="aGT">我说波罗夷　　汝当一心听</p>
  <p id="aGU">堕落是不如　　违背正法故</p>
  <p id="aGV">不同一住处　　是名波罗夷</p>
  <p id="aGW">此是犯波罗夷重罪。<a id="a-GX"></a>此人名为堕。<a id="a-GY"></a>亦言从如来法中堕非释迦种子。<a id="a-GZ"></a>于比丘法中不如。<a id="a-Ga"></a>是名波罗夷。<a id="a-Gb"></a>不共住者。<a id="a-Gc"></a>不共行为初。<a id="a-Gd"></a>法师曰。<a id="a-Ge"></a>我当次第说罪。<a id="a-Gf"></a>僧有四行。<a id="a-Gg"></a>于戒坛中作四法事和合。<a id="a-Gh"></a>是名一行。<a id="a-Gi"></a>亦言五行波罗提木叉。<a id="a-Gj"></a>应一处说波罗提木叉。<a id="a-Gk"></a>无惭愧人不得入。<a id="a-Gl"></a>于一众僧事不得同入。<a id="a-Gm"></a>驱出在外。<a id="a-Gn"></a>是名不共住。<a id="a-Go"></a>是故律本说。<a id="a-Gp"></a>不共布萨及诸羯磨。<a id="a-Gq"></a>是比丘得波罗夷罪不应共住。<a id="a-Gr"></a>律本说竟。</p>
  <p id="aGs">如是已说次第戒句。<a id="a-Gt"></a>若处处犯者。<a id="a-Gu"></a>欲知分别。<a id="a-Gv"></a>是故如来结此文句已。<a id="a-Gw"></a>根入根不但人女。<a id="a-Gx"></a>一切女亦如是。<a id="a-Gy"></a>金银女。<a id="a-Gz"></a>此女非处若处。<a id="a-H0"></a>得罪者。<a id="a-H1"></a>我今当说。<a id="a-H2"></a>三女者。<a id="a-H3"></a>于三女根中。<a id="a-H4"></a>人女有三道。<a id="a-H5"></a>黄门有三。<a id="a-H6"></a>各有三根。<a id="a-H7"></a>有三男子波罗夷。<a id="a-H8"></a>十二处人男女。<a id="a-H9"></a>此易可解。<a id="a-HA"></a>二根黄门后自解说。<a id="a-HB"></a>人女有三根。<a id="a-HC"></a>畜生女亦三根。<a id="a-HD"></a>人女有三根。<a id="a-HE"></a>非人女有三根。<a id="a-HF"></a>畜生女有三根。<a id="a-HG"></a>二根黄门人非人畜生合九。<a id="a-HH"></a>人黄门非人黄门畜生黄门有二合六。<a id="a-HI"></a>人男子非人男子畜生男子合六。<a id="a-HJ"></a>都合三十。<a id="a-HK"></a>若二处乃至入如胡麻子。<a id="a-HL"></a>行不净行。<a id="a-HM"></a>得波罗夷。<a id="a-HN"></a>非欲心不成。<a id="a-HO"></a>是故律本中说。<a id="a-HP"></a>比丘不起心。<a id="a-HQ"></a>如是初说。<a id="a-HR"></a>比丘者。<a id="a-HS"></a>此是行欲比丘。<a id="a-HT"></a>谷道者。<a id="a-HU"></a>是粪道。<a id="a-HV"></a>若比丘行淫。<a id="a-HW"></a>于粪道中入如胡麻。<a id="a-HX"></a>得波罗夷罪。<a id="a-HY"></a>非但己作。<a id="a-HZ"></a>亦教人作。<a id="a-Ha"></a>若行时已自受乐。<a id="a-Hb"></a>罪亦不免。<a id="a-Hc"></a>此皆用心。<a id="a-Hd"></a>非余事得罪。<a id="a-He"></a>善人出家。<a id="a-Hf"></a>若人捉令作不净行。<a id="a-Hg"></a>此比丘不乐一心护戒。<a id="a-Hh"></a>此不得罪。<a id="a-Hi"></a>后受乐得波罗夷罪。<a id="a-Hj"></a>有怨家将女人至比丘所欲坏比丘。<a id="a-Hk"></a>或以饮食诱。<a id="a-Hl"></a>知识眷属至比丘所。<a id="a-Hm"></a>而作是言。<a id="a-Hn"></a>大德。<a id="a-Ho"></a>此是我等事。<a id="a-Hp"></a>愿大德为作。<a id="a-Hq"></a>夜半将一女人。<a id="a-Hr"></a>捉比丘推眠。<a id="a-Hs"></a>或有捉比丘手捉头捉脚者。<a id="a-Ht"></a>而以女根谷道逼内比丘根。<a id="a-Hu"></a>若此比丘三时受乐。<a id="a-Hv"></a>得波罗夷罪。<a id="a-Hw"></a>若精出亦犯不出亦犯。<a id="a-Hx"></a>莫作是言。<a id="a-Hy"></a>此我怨家捉而不得罪。<a id="a-Hz"></a>心受乐便犯。<a id="a-I0"></a>若具四事。<a id="a-I1"></a>何谓为四。<a id="a-I2"></a>一者初入。<a id="a-I3"></a>二者停住。<a id="a-I4"></a>三者出。<a id="a-I5"></a>四者受乐。<a id="a-I6"></a>若初入不受乐。<a id="a-I7"></a>停住出时乐。<a id="a-I8"></a>得波罗夷。<a id="a-I9"></a>初入不乐停住不乐。<a id="a-IA"></a>出时乐亦得波罗夷。<a id="a-IB"></a>四时无乐不犯。<a id="a-IC"></a>不受乐者。<a id="a-ID"></a>如内毒蛇口。<a id="a-IE"></a>如内火聚中。<a id="a-IF"></a>是故律本说。<a id="a-IG"></a>出入不受乐。<a id="a-IH"></a>不得波罗夷罪。<a id="a-II"></a>是故比丘坐禅。<a id="a-IJ"></a>观苦空无我不计身命。<a id="a-IK"></a>女人围绕如火绕无异。<a id="a-IL"></a>于五欲中。<a id="a-IM"></a>如五拔刀贼伤害无异。<a id="a-IN"></a>若如此者即无罪。<a id="a-IO"></a>初四事竟。</p>
  <p id="aIP">如是四事已现。<a id="a-IQ"></a>诸怨家将人女至比丘所。<a id="a-IR"></a>不但谷道得重罪。<a id="a-IS"></a>小便道口亦得罪。<a id="a-IT"></a>又时怨家将人女。<a id="a-IU"></a>或将竟夜不眠。<a id="a-IV"></a>或将醉女颠狂女或将死女。<a id="a-IW"></a>又怨家将女死尸野兽未食。<a id="a-IX"></a>法师曰。<a id="a-IY"></a>未食何等。<a id="a-IZ"></a>未食女根。<a id="a-Ia"></a>又将女死尸。<a id="a-Ib"></a>女根多分在或少在。<a id="a-Ic"></a>不但女根。<a id="a-Id"></a>谷道及口。<a id="a-Ie"></a>或多分在少分在。<a id="a-If"></a>不但人女。<a id="a-Ig"></a>畜生女亦如是。<a id="a-Ih"></a>于三处多分在少分在。<a id="a-Ii"></a>二根男子二根黄门。<a id="a-Ij"></a>或多分在少分在。<a id="a-Ik"></a>此有四种如是无异。<a id="a-Il"></a>法师曰。<a id="a-Im"></a>人女有三道。<a id="a-In"></a>于三道中三四。<a id="a-Io"></a>不眠女有三四。<a id="a-Ip"></a>醉女有三四。<a id="a-Iq"></a>颠女有三四。<a id="a-Ir"></a>狂女有三四。<a id="a-Is"></a>死女多分在有三四。<a id="a-It"></a>死女少分在有三四。<a id="a-Iu"></a>死女余少分在有三四。<a id="a-Iv"></a>有二十七。<a id="a-Iw"></a>非人女畜生女亦如是。<a id="a-Ix"></a>合诸女八十一。<a id="a-Iy"></a>二根黄门亦如诸女人无异。<a id="a-Iz"></a>合八十一。<a id="a-J0"></a>黄门男子二三道。<a id="a-J1"></a>合五十四。<a id="a-J2"></a>非人男畜生男各有二。<a id="a-J3"></a>合五十四。<a id="a-J4"></a>女如此都合二百七十处。<a id="a-J5"></a>此义易可解。<a id="a-J6"></a>多分在少分在。<a id="a-J7"></a>我当分别广说。<a id="a-J8"></a>于师子国有二律师。<a id="a-J9"></a>此二律师共一阿阇梨。<a id="a-JA"></a>一名大德优波帝写。<a id="a-JB"></a>第二名大德写写提婆。<a id="a-JC"></a>此二法师如恐怖处护律藏无异。<a id="a-JD"></a>优波帝写有弟子极智慧。<a id="a-JE"></a>一名大德摩诃波头摩。<a id="a-JF"></a>二名大德摩诃须摩。<a id="a-JG"></a>摩诃须摩已曾九遍听律。<a id="a-JH"></a>摩诃波头摩。<a id="a-JI"></a>与摩诃须摩俱共九遍听受。<a id="a-JJ"></a>复自覆九遍。<a id="a-JK"></a>是故最胜。<a id="a-JL"></a>大德摩诃须摩。<a id="a-JM"></a>九倒听律已。<a id="a-JN"></a>舍阿阇梨渡江别住。<a id="a-JO"></a>大德摩诃波头摩。<a id="a-JP"></a>闻摩诃须摩已渡江住。<a id="a-JQ"></a>而作是念。<a id="a-JR"></a>此律师极大勇猛。<a id="a-JS"></a>其师犹在而舍师去往住处。<a id="a-JT"></a>是名最勇猛。<a id="a-JU"></a>若师犹在。<a id="a-JV"></a>应听律藏及广义疏。<a id="a-JW"></a>年年应受。<a id="a-JX"></a>非一过也。<a id="a-JY"></a>讽诵通利。<a id="a-JZ"></a>是名律师恭敬于律。<a id="a-Ja"></a>又一日。<a id="a-Jb"></a>大德优波帝写大德摩诃波头摩为初。<a id="a-Jc"></a>五百弟子。<a id="a-Jd"></a>于初波罗夷中。<a id="a-Je"></a>说此文句而坐。<a id="a-Jf"></a>是时弟子问师。<a id="a-Jg"></a>大德。<a id="a-Jh"></a>多分在得波罗夷罪。<a id="a-Ji"></a>余少分在得偷兰遮。<a id="a-Jj"></a>半分在云何。<a id="a-Jk"></a>得何等罪。<a id="a-Jl"></a>师答言。<a id="a-Jm"></a>长老。<a id="a-Jn"></a>如来所以结波罗夷。<a id="a-Jo"></a>尽结不余。<a id="a-Jp"></a>若波罗夷处。<a id="a-Jq"></a>结波罗夷罪。<a id="a-Jr"></a>此皆是世间罪。<a id="a-Js"></a>非结罪。<a id="a-Jt"></a>若是半分在成波罗夷罪。<a id="a-Ju"></a>佛便应结。<a id="a-Jv"></a>不见波罗夷影。<a id="a-Jw"></a>唯见偷兰遮影。<a id="a-Jx"></a>若死尸中。<a id="a-Jy"></a>佛结波罗夷。<a id="a-Jz"></a>多分在得波罗夷罪。<a id="a-K0"></a>少分在得偷兰遮。<a id="a-K1"></a>从偷兰遮不见有罪。<a id="a-K2"></a>少分者。<a id="a-K3"></a>于死尸中。<a id="a-K4"></a>应知非生。<a id="a-K5"></a>若肉如指爪根皮或筋犹在根中。<a id="a-K6"></a>得波罗夷。<a id="a-K7"></a>若坏烂肉皮无有。<a id="a-K8"></a>犹有形摸。<a id="a-K9"></a>用入男根者得重罪。<a id="a-KA"></a>若形摸尽坏烂平如疮无异。<a id="a-KB"></a>得偷兰遮。<a id="a-KC"></a>从此狗啖离尸肉。<a id="a-KD"></a>若肉中行淫得突吉罗。<a id="a-KE"></a>若于死尸中一切尽啖。<a id="a-KF"></a>唯余三道中行淫得重罪。<a id="a-KG"></a>若半分在少分在得偷兰遮。<a id="a-KH"></a>若生身中眼鼻耳。<a id="a-KI"></a>又男根头皮及伤疮。<a id="a-KJ"></a>若有欲心入一胡麻子。<a id="a-KK"></a>得偷兰遮。<a id="a-KL"></a>余身掖者得突吉罗。<a id="a-KM"></a>此是淫心。<a id="a-KN"></a>若死尸犹湿处。<a id="a-KO"></a>若于波罗夷处偷兰遮。<a id="a-KP"></a>偷兰遮处突吉罗。<a id="a-KQ"></a>突吉罗处若有犯者。<a id="a-KR"></a>而随犯得罪。<a id="a-KS"></a>若此尸膖胀烂臭诸蝇围绕。<a id="a-KT"></a>从九孔脓出。<a id="a-KU"></a>若欲往而不堪。<a id="a-KV"></a>若于波罗夷处偷兰遮。<a id="a-KW"></a>偷兰遮处突吉罗。<a id="a-KX"></a>突吉罗处有行淫者。<a id="a-KY"></a>悉得突吉罗。<a id="a-KZ"></a>畜生象马[牛*秦]牛驴骆驼水牛。<a id="a-Ka"></a>于鼻中行不净。<a id="a-Kb"></a>得偷兰遮。<a id="a-Kc"></a>一切眼耳疮。<a id="a-Kd"></a>得突吉罗。<a id="a-Ke"></a>余处者突吉罗。<a id="a-Kf"></a>若死犹湿。<a id="a-Kg"></a>于波罗夷处偷兰遮。<a id="a-Kh"></a>突吉罗处有犯者。<a id="a-Ki"></a>随其轻重得罪。<a id="a-Kj"></a>若死尸膖胀如前说。<a id="a-Kk"></a>得突吉罗。<a id="a-Kl"></a>男子根头皮中。<a id="a-Km"></a>或乐细滑。<a id="a-Kn"></a>或乐行淫心。<a id="a-Ko"></a>两男根相拄。<a id="a-Kp"></a>得突吉罗。<a id="a-Kq"></a>若淫心与女根相拄。<a id="a-Kr"></a>得偷兰遮。<a id="a-Ks"></a>此大义疏出。<a id="a-Kt"></a>若比丘欲心。<a id="a-Ku"></a>与女根相拄或口中。<a id="a-Kv"></a>得偷兰遮。<a id="a-Kw"></a>为谁起。<a id="a-Kx"></a>答曰。<a id="a-Ky"></a>因六群比丘。<a id="a-Kz"></a>尔时六群比丘。<a id="a-L0"></a>于阿寅罗波帝夜江边。<a id="a-L1"></a>诸[牛*秦]牛度江泅。<a id="a-L2"></a>遂捉得角而行淫于角间。<a id="a-L3"></a>或行耳颈尾下背上。<a id="a-L4"></a>欲意而触。<a id="a-L5"></a>不分别说。<a id="a-L6"></a>佛告诸比丘。<a id="a-L7"></a>若欲意相触者。<a id="a-L8"></a>得偷兰遮。<a id="a-L9"></a>此一切相畴量而取。<a id="a-LA"></a>不失此义。<a id="a-LB"></a>云何不失此义。<a id="a-LC"></a>若欲心以口与口。<a id="a-LD"></a>此不成淫相。<a id="a-LE"></a>得突吉罗罪。<a id="a-LF"></a>本无淫心。<a id="a-LG"></a>乐受细滑。<a id="a-LH"></a>以口与口。<a id="a-LI"></a>僧伽婆尸沙。<a id="a-LJ"></a>以男根触女根外分。<a id="a-LK"></a>亦僧伽婆尸沙。<a id="a-LL"></a>畜生女根以男根触外分。<a id="a-LM"></a>得偷兰遮。<a id="a-LN"></a>乐受细滑得突吉罗。<a id="a-LO"></a>都合二百六十九。<a id="a-LP"></a>四种说竟。<a id="a-LQ"></a>如是世尊。<a id="a-LR"></a>为护顺从者。<a id="a-LS"></a>说二百七十四种。<a id="a-LT"></a>如来为欲遮将来恶比丘故。<a id="a-LU"></a>莫作是言。<a id="a-LV"></a>以物裹男根行淫言无罪。<a id="a-LW"></a>故作此事以遮正法。<a id="a-LX"></a>勿使当来成就于二百七十四种。<a id="a-LY"></a>取一四隔分别而现。<a id="a-LZ"></a>有怨家将女人。<a id="a-La"></a>欲坏比丘净行。<a id="a-Lb"></a>或以谷道水道口。<a id="a-Lc"></a>以此二事而坏比丘。<a id="a-Ld"></a>有隔无隔。<a id="a-Le"></a>有隔无隔者。<a id="a-Lf"></a>以女三道。<a id="a-Lg"></a>无隔者比丘根。<a id="a-Lh"></a>法师曰。<a id="a-Li"></a>此事我当分别善说。<a id="a-Lj"></a>有隔者。<a id="a-Lk"></a>于女三道中。<a id="a-Ll"></a>以物隔女根。<a id="a-Lm"></a>或以树叶。<a id="a-Ln"></a>或衣或熟皮。<a id="a-Lo"></a>或蜡或铅锡。<a id="a-Lp"></a>是名为隔。<a id="a-Lq"></a>法师曰。<a id="a-Lr"></a>随得物而用隔。<a id="a-Ls"></a>有无隔而入。<a id="a-Lt"></a>无隔有隔。<a id="a-Lu"></a>无隔无隔。<a id="a-Lv"></a>有隔有隔。<a id="a-Lw"></a>有淫心作。<a id="a-Lx"></a>得波罗夷罪。<a id="a-Ly"></a>若犯波罗夷得波罗夷罪。<a id="a-Lz"></a>若犯偷兰遮得偷兰遮罪。<a id="a-M0"></a>犯突吉罗得突吉罗罪。<a id="a-M1"></a>若以物塞女根。<a id="a-M2"></a>于物上行淫。<a id="a-M3"></a>得突吉罗罪。<a id="a-M4"></a>若以物缠男根。<a id="a-M5"></a>以物头内女根中。<a id="a-M6"></a>得突吉罗罪。<a id="a-M7"></a>两物相触。<a id="a-M8"></a>得突吉罗罪。<a id="a-M9"></a>若以竹籚筒内女根。<a id="a-MA"></a>于筒行淫。<a id="a-MB"></a>若入触肉者。<a id="a-MC"></a>得波罗夷罪。<a id="a-MD"></a>若破筒两边触肉。<a id="a-ME"></a>亦得波罗夷罪。<a id="a-MF"></a>若以竹节遮男根头。<a id="a-MG"></a>四边着肉。<a id="a-MH"></a>亦得波罗夷。<a id="a-MI"></a>若于竹筒不触者。<a id="a-MJ"></a>得突吉罗。<a id="a-MK"></a>如是一切罪相。<a id="a-ML"></a>汝自当知。<a id="a-MM"></a>隔四种竟。<a id="a-MN"></a>如是隔四分别说已。<a id="a-MO"></a>不但怨家将女人至比丘所。<a id="a-MP"></a>怨家将比丘至女人所。<a id="a-MQ"></a>有隔无隔如前说。<a id="a-MR"></a>怨家四事说竟。<a id="a-MS"></a>何以故。<a id="a-MT"></a>比丘怨家故。<a id="a-MU"></a>而作如是。<a id="a-MV"></a>或国王为初怨家。<a id="a-MW"></a>我今当说。<a id="a-MX"></a>此诸怨家。<a id="a-MY"></a>将女人至比丘所。<a id="a-MZ"></a>或贼或多欲男子。<a id="a-Ma"></a>以欲事为乐。<a id="a-Mb"></a>或乐走放逸人。<a id="a-Mc"></a>或乾陀贼。<a id="a-Md"></a>此贼常取人心以祠鬼神。<a id="a-Me"></a>何以故。<a id="a-Mf"></a>不以耕田种植供给妻子。<a id="a-Mg"></a>唯破村人估客取物。<a id="a-Mh"></a>以此为业。<a id="a-Mi"></a>诸乾陀贼求觅村人估客。<a id="a-Mj"></a>劳自防卫。<a id="a-Mk"></a>不能得故。<a id="a-Ml"></a>比丘在阿练若处。<a id="a-Mm"></a>无人防卫。<a id="a-Mn"></a>易可得故。<a id="a-Mo"></a>捉得而作是念。<a id="a-Mp"></a>若杀比丘应得大罪。<a id="a-Mq"></a>欲破比丘戒。<a id="a-Mr"></a>而将女人至比丘所。<a id="a-Ms"></a>令其破戒。<a id="a-Mt"></a>法师曰。<a id="a-Mu"></a>如前说无异。<a id="a-Mv"></a>说四种竟。<a id="a-Mw"></a>前说人女三道行淫。<a id="a-Mx"></a>初说如是。<a id="a-My"></a>今当演说断诸迷惑。<a id="a-Mz"></a>以道道者。<a id="a-N0"></a>问曰。<a id="a-N1"></a>何谓以道道者。<a id="a-N2"></a>答曰。<a id="a-N3"></a>女人有三道。<a id="a-N4"></a>于一一道中。<a id="a-N5"></a>以男根内。<a id="a-N6"></a>或二道合成一道。<a id="a-N7"></a>水道入从谷道出。<a id="a-N8"></a>以谷道入以水道出。<a id="a-N9"></a>从道非道出者。<a id="a-NA"></a>从水道入。<a id="a-NB"></a>水道边有疮。<a id="a-NC"></a>从疮而出。<a id="a-ND"></a>以非道者。<a id="a-NE"></a>以疮入水道出。<a id="a-NF"></a>以非道入从非道出。<a id="a-NG"></a>波罗夷偷兰遮。<a id="a-NH"></a>二疮道合成一道。<a id="a-NI"></a>从第一疮入。<a id="a-NJ"></a>第二疮道出。<a id="a-NK"></a>得偷兰遮。<a id="a-NL"></a>次说无罪不知不受乐者。<a id="a-NM"></a>此二我当演说。<a id="a-NN"></a>眠比丘者。<a id="a-NO"></a>若知受乐莫言我眠。<a id="a-NP"></a>而言不知不觉。<a id="a-NQ"></a>言得脱二人俱驱还俗。<a id="a-NR"></a>应问眠者。<a id="a-NS"></a>汝受乐不。<a id="a-NT"></a>若受乐者犯波罗夷。<a id="a-NU"></a>故作者。<a id="a-NV"></a>不须问。<a id="a-NW"></a>如是有罪悉现。<a id="a-NX"></a>今次至无罪不觉者。<a id="a-NY"></a>此比丘若眠不觉。<a id="a-NZ"></a>如人入定。<a id="a-Na"></a>都无所知。<a id="a-Nb"></a>是故无罪。<a id="a-Nc"></a>如律本所说。<a id="a-Nd"></a>白世尊。<a id="a-Ne"></a>我不觉此事。<a id="a-Nf"></a>佛语比丘。<a id="a-Ng"></a>若不觉不知即不犯罪。<a id="a-Nh"></a>觉不受者。<a id="a-Ni"></a>觉已即起不受乐便无罪。<a id="a-Nj"></a>如律本所说。<a id="a-Nk"></a>白世尊。<a id="a-Nl"></a>我觉已不受乐。<a id="a-Nm"></a>佛语比丘。<a id="a-Nn"></a>若觉已不受乐。<a id="a-No"></a>便无罪。<a id="a-Np"></a>颠狂者有二。<a id="a-Nq"></a>一者内瞻颠狂。<a id="a-Nr"></a>二者外瞻颠狂。<a id="a-Ns"></a>外瞻如血遍身。<a id="a-Nt"></a>若病起时体生疥癞。<a id="a-Nu"></a>合身振动。<a id="a-Nv"></a>若以药治即便得差。<a id="a-Nw"></a>若内瞻起者。<a id="a-Nx"></a>而生狂乱不知轻重。<a id="a-Ny"></a>若以药治都无除差。<a id="a-Nz"></a>如此颠狂不犯。<a id="a-O0"></a>失心者。<a id="a-O1"></a>夜叉反心有二种。<a id="a-O2"></a>一者或夜叉现形人见可畏。<a id="a-O3"></a>是故失心。<a id="a-O4"></a>二者夜叉以手内人口中反人五藏。<a id="a-O5"></a>于是失心。<a id="a-O6"></a>如此二者。<a id="a-O7"></a>便无罪也。<a id="a-O8"></a>若此二颠狂。<a id="a-O9"></a>失本心故。<a id="a-OA"></a>见火而捉如金无异。<a id="a-OB"></a>见屎而捉如栴檀无异。<a id="a-OC"></a>如是颠狂犯戒无罪。<a id="a-OD"></a>又时失心。<a id="a-OE"></a>又时得本心。<a id="a-OF"></a>若得本心作。<a id="a-OG"></a>狂病者。<a id="a-OH"></a>随病至处者不犯。<a id="a-OI"></a>初者。<a id="a-OJ"></a>于行中之初。<a id="a-OK"></a>如须提那作。<a id="a-OL"></a>不犯波罗夷。<a id="a-OM"></a>余者犯。<a id="a-ON"></a>猕猴比丘跋阇子波罗夷罪。<a id="a-OO"></a>解律本竟。</p>
 </body>
</html>