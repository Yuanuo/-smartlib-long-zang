<!doctype html>
<html id="z3IBV8Vqx" data-ver="1790">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第五</h1>
  <p id="a2">弃乐弃苦者。<a id="a-3"></a>问曰。<a id="a-4"></a>何谓弃乐弃苦。<a id="a-5"></a>答曰。<a id="a-6"></a>于四禅定中弃乐心苦心。<a id="a-7"></a>又言。<a id="a-8"></a>弃名乐名苦也。<a id="a-9"></a>问曰。<a id="a-A"></a>乐心苦心于第四禅言何时得弃。<a id="a-B"></a>答曰。<a id="a-C"></a>于第四禅定门中弃也。<a id="a-D"></a>问曰。<a id="a-E"></a>何处身苦灭尽。<a id="a-F"></a>答曰。<a id="a-G"></a>如经所说。<a id="a-H"></a>佛语诸比丘。<a id="a-I"></a>离欲清净已。<a id="a-J"></a>即入第一禅。<a id="a-K"></a>苦于此灭。<a id="a-L"></a>问曰。<a id="a-M"></a>苦心乐心于何处灭无余。<a id="a-N"></a>答曰。<a id="a-O"></a>于修满中。<a id="a-P"></a>佛语诸比丘。<a id="a-Q"></a>于第四禅定灭尽无余苦乐喜悉于禅定门灭无余也。<a id="a-R"></a>何以故。<a id="a-S"></a>初禅定念思未离故心苦。<a id="a-T"></a>念思灭者苦亦灭。<a id="a-U"></a>亦如第二第三第四禅定。<a id="a-V"></a>念为初次第而灭。<a id="a-W"></a>喜者。<a id="a-X"></a>于第四禅定门灭尽。<a id="a-Y"></a>乐到第四禅定。<a id="a-Z"></a>入乐住舍起不过乐也。<a id="a-a"></a>是故苦于第四禅中灭尽无余。<a id="a-b"></a>是谓不苦不乐。<a id="a-c"></a>此法极细不可以意取也。<a id="a-d"></a>何以故。<a id="a-e"></a>譬如恶牛牧者捉之不得。<a id="a-f"></a>乃立作栏驱群内栏。<a id="a-g"></a>一一牵出次第而至。<a id="a-h"></a>至恶牛已此即是然后捉得。<a id="a-i"></a>佛亦如是。<a id="a-j"></a>先取乐故入一切法。<a id="a-k"></a>入已次第而出。<a id="a-l"></a>此是不苦不乐。<a id="a-m"></a>不苦心不乐心。<a id="a-n"></a>此是不苦不乐受。<a id="a-o"></a>问曰。<a id="a-p"></a>此不苦不乐可得捉不。<a id="a-q"></a>答曰。<a id="a-r"></a>不可得捉。<a id="a-s"></a>又问曰。<a id="a-t"></a>上句何以云得捉。<a id="a-u"></a>答曰。<a id="a-v"></a>以名知其相故。<a id="a-w"></a>犹如捉得。<a id="a-x"></a>语相如此自当知之。<a id="a-y"></a>如经文所说有四缘。<a id="a-z"></a>长老以不苦不乐以名解脱。<a id="a-10"></a>以三昧故弃除苦乐。<a id="a-11"></a>即入第四禅定。<a id="a-12"></a>长老。<a id="a-13"></a>此是四缘不苦不乐。<a id="a-14"></a>以名解脱。<a id="a-15"></a>以三昧故。<a id="a-16"></a>如第三道邪见。<a id="a-17"></a>为诸法初灭。<a id="a-18"></a>此赞叹第三道。<a id="a-19"></a>此中亦复如是。<a id="a-1A"></a>问曰。<a id="a-1B"></a>何谓为诸法。<a id="a-1C"></a>答曰。<a id="a-1D"></a>嗔恚愚痴为初。<a id="a-1E"></a>如是自当知。<a id="a-1F"></a>亦如第四禅定。<a id="a-1G"></a>苦乐心为初。<a id="a-1H"></a>因乐起生欲。<a id="a-1I"></a>因苦起故生嗔恚。<a id="a-1J"></a>嗔恚起故灭乐心。<a id="a-1K"></a>是故于第四禅定极远。<a id="a-1L"></a>是名不苦不乐。<a id="a-1M"></a>问曰。<a id="a-1N"></a>不苦不乐。<a id="a-1O"></a>其相云何。<a id="a-1P"></a>答曰。<a id="a-1Q"></a>舍乐舍不乐。<a id="a-1R"></a>问曰。<a id="a-1S"></a>其味云何。<a id="a-1T"></a>答曰。<a id="a-1U"></a>舍苦舍乐味。<a id="a-1V"></a>亦言不偿味。<a id="a-1W"></a>舍识净者。<a id="a-1X"></a>问曰。<a id="a-1Y"></a>何谓舍识识净。<a id="a-1Z"></a>答曰。<a id="a-1a"></a>舍者令识得净洁。<a id="a-1b"></a>此是第四禅定识净洁。<a id="a-1c"></a>识净洁已即生三识。<a id="a-1d"></a>悉是舍所作非余法作。<a id="a-1e"></a>是故律本说舍识净洁譬如月光有云覆之其光不明。<a id="a-1f"></a>云除去已月即光明净洁。<a id="a-1g"></a>此中思乐亦如是。<a id="a-1h"></a>思乐离者识即净洁。<a id="a-1i"></a>问曰。<a id="a-1j"></a>前三禅定有无。<a id="a-1k"></a>答曰有。<a id="a-1l"></a>问曰。<a id="a-1m"></a>何不出识。<a id="a-1n"></a>答曰。<a id="a-1o"></a>为思为初覆是故不出。<a id="a-1p"></a>又第四禅定舍。<a id="a-1q"></a>即是夜识即是月满。<a id="a-1r"></a>理合者然后显月光明。<a id="a-1s"></a>如第一禅有五支。<a id="a-1t"></a>亦如第四禅有三支舍识一心。<a id="a-1u"></a>广说有三略说有二。<a id="a-1v"></a>如经中所说。<a id="a-1w"></a>何时起二支。<a id="a-1x"></a>是第四禅定中起二支。<a id="a-1y"></a>禅定第四品竟。</p>
  <p id="a1z">此是四禅定者。<a id="a-20"></a>有欲作观地有欲一心。<a id="a-21"></a>又欲作通地。<a id="a-22"></a>有欲灭谛地。<a id="a-23"></a>有欲入生。<a id="a-24"></a>爱尽人者求一心也。<a id="a-25"></a>何以入禅定得一心。<a id="a-26"></a>我住乐一日。<a id="a-27"></a>即作迦私那已。<a id="a-28"></a>起八三昧学。<a id="a-29"></a>凡人从三昧起已一心谛谛。<a id="a-2A"></a>我观是名观地也。<a id="a-2B"></a>复有人成八三昧已。<a id="a-2C"></a>入通禅地已。<a id="a-2D"></a>从三昧起已。<a id="a-2E"></a>而作神通。<a id="a-2F"></a>或一身作千万身。<a id="a-2G"></a>如是次第自当知。<a id="a-2H"></a>是故以禅为通地。<a id="a-2I"></a>又有作八三昧已。<a id="a-2J"></a>入灭谛三昧已。<a id="a-2K"></a>七日入灭尽定。<a id="a-2L"></a>此世间涅槃。<a id="a-2M"></a>我念取七日乐。<a id="a-2N"></a>此是灭谛地。<a id="a-2O"></a>有人入八三昧。<a id="a-2P"></a>从禅定不乐。<a id="a-2Q"></a>我欲生梵天。<a id="a-2R"></a>此是入生地。<a id="a-2S"></a>佛入第四禅定。<a id="a-2T"></a>于菩提树下从三昧起。<a id="a-2U"></a>如来观地禅亦言通地。<a id="a-2V"></a>亦入灭谛地。<a id="a-2W"></a>二入一切法世间法圣利法。<a id="a-2X"></a>法师曰。<a id="a-2Y"></a>今略说取如是。<a id="a-2Z"></a>第四禅定次第自当知。<a id="a-2a"></a>以此法故。<a id="a-2b"></a>入第四禅定。<a id="a-2c"></a>以三昧一心谛。<a id="a-2d"></a>是故言净。<a id="a-2e"></a>如律本所说已舍识净。<a id="a-2f"></a>问曰。<a id="a-2g"></a>何谓为净。<a id="a-2h"></a>答曰。<a id="a-2i"></a>白而不黑亦言光明。<a id="a-2j"></a>因乐故。<a id="a-2k"></a>离欲离诸烦恼已离竟。<a id="a-2l"></a>心即清白随用能堪。<a id="a-2m"></a>何以故。<a id="a-2n"></a>已教授令柔故至极处。<a id="a-2o"></a>如经文所说。<a id="a-2p"></a>若心已柔随用所堪。<a id="a-2q"></a>譬如生金。<a id="a-2r"></a>次第锻成柔已随用所堪。<a id="a-2s"></a>若欲作种种璎珞打之不碎。<a id="a-2t"></a>心亦如是所遣而随。<a id="a-2u"></a>如经文所说。<a id="a-2v"></a>佛语诸比丘。<a id="a-2w"></a>我不见一法如心者。<a id="a-2x"></a>调伏非一过柔辱。<a id="a-2y"></a>堪可施用极净而住。<a id="a-2z"></a>已住故名为不动。<a id="a-30"></a>为精进故非懈怠。<a id="a-31"></a>不可动一心。<a id="a-32"></a>摄已非掉心。<a id="a-33"></a>可动智慧。<a id="a-34"></a>摄已非无明。<a id="a-35"></a>可蔽为识所摄。<a id="a-36"></a>非妄可辱光明所摄。<a id="a-37"></a>非烦恼闇所障。<a id="a-38"></a>此六法所摄非可动转。<a id="a-39"></a>如是心入八支已。<a id="a-3A"></a>随所堪任分别诸法。<a id="a-3B"></a>以第四禅定三昧故。<a id="a-3C"></a>而得一心已。<a id="a-3D"></a>一心故。<a id="a-3E"></a>诸盖远离。<a id="a-3F"></a>心无垢浊念思已过。<a id="a-3G"></a>心得清净得智慧故。<a id="a-3H"></a>一切诸盖不得覆蔽。<a id="a-3I"></a>以无念故即至不动。<a id="a-3J"></a>去烦恼已名亦不动。<a id="a-3K"></a>此句是修多罗中说。<a id="a-3L"></a>自当知之。<a id="a-3M"></a>宿命智者。<a id="a-3N"></a>从通地生。<a id="a-3O"></a>宿者。<a id="a-3P"></a>过去世阴。<a id="a-3Q"></a>住者。<a id="a-3R"></a>生此家生彼家。<a id="a-3S"></a>此家死彼家死。<a id="a-3T"></a>更堕彼家此家。<a id="a-3U"></a>离此家往生彼家。<a id="a-3V"></a>自用智慧一一悉分别知。<a id="a-3W"></a>如是自识宿命过去。<a id="a-3X"></a>如律本所说。<a id="a-3Y"></a>识宿命智。<a id="a-3Z"></a>以识故。<a id="a-3a"></a>知前身所住处。<a id="a-3b"></a>受生皆悉识。<a id="a-3c"></a>或一生二生如是展转。<a id="a-3d"></a>心知而识之。<a id="a-3e"></a>如佛到波罗蜜。<a id="a-3f"></a>已不复有调伏。<a id="a-3g"></a>心心下而识。<a id="a-3h"></a>初学之人作已然后识。<a id="a-3i"></a>我今略说。<a id="a-3j"></a>于净道毗婆沙自当知之。<a id="a-3k"></a>此中随律本说。<a id="a-3l"></a>一生者。<a id="a-3m"></a>问曰。<a id="a-3n"></a>何谓为一生。<a id="a-3o"></a>答曰。<a id="a-3p"></a>一过入胎乃至死。<a id="a-3q"></a>是名一生。<a id="a-3r"></a>如是次第乃至无数生。<a id="a-3s"></a>三拔劫者汉言劫灭。<a id="a-3t"></a>问曰。<a id="a-3u"></a>何谓为无数三拔劫。<a id="a-3v"></a>答曰。<a id="a-3w"></a>次第而灭。<a id="a-3x"></a>是为三拔劫。<a id="a-3y"></a>毗拔夷劫者汉言劫成。<a id="a-3z"></a>问曰。<a id="a-40"></a>何谓为毗拔咤夷劫。<a id="a-41"></a>答曰。<a id="a-42"></a>次第而生。<a id="a-43"></a>是名毗拔咤夷劫。<a id="a-44"></a>取三拔劫者。<a id="a-45"></a>含入三拔叉夷劫。<a id="a-46"></a>是叉夷根。<a id="a-47"></a>若取毗拔劫者。<a id="a-48"></a>即入毗拔叉夷。<a id="a-49"></a>是劫心下而识。<a id="a-4A"></a>如经文所说。<a id="a-4B"></a>佛语诸比丘。<a id="a-4C"></a>有四阿僧祇劫。<a id="a-4D"></a>何谓为四。<a id="a-4E"></a>三拔咤三拔叉夷毗拔咤毗拔叉夷。<a id="a-4F"></a>何谓三拔咤。<a id="a-4G"></a>有三三拔咤。<a id="a-4H"></a>何谓为三。<a id="a-4I"></a>火三拔咤。<a id="a-4J"></a>水三拔咤。<a id="a-4K"></a>风三拔咤。<a id="a-4L"></a>有三三拔咤处。<a id="a-4M"></a>阿婆沙罗天。<a id="a-4N"></a>修婆紧那天。<a id="a-4O"></a>卑胁破罗天。<a id="a-4P"></a>若火三拔咤起时。<a id="a-4Q"></a>从阿婆沙罗天下火烧尽。<a id="a-4R"></a>若水三拔咤起时。<a id="a-4S"></a>从修婆紧那天下洪水没尽。<a id="a-4T"></a>若风三拔咤起时。<a id="a-4U"></a>从卑胁破罗天下飘尽。<a id="a-4V"></a>广一佛境界。<a id="a-4W"></a>法师问曰。<a id="a-4X"></a>佛境界云何。<a id="a-4Y"></a>答曰。<a id="a-4Z"></a>生境界灭境界知境界。<a id="a-4a"></a>问曰。<a id="a-4b"></a>何谓为生境界。<a id="a-4c"></a>答曰。<a id="a-4d"></a>十千世界。<a id="a-4e"></a>若佛生者。<a id="a-4f"></a>十千世界皆悉震动。<a id="a-4g"></a>佛威德百亿世界。<a id="a-4h"></a>若佛说宝咒聚咒他阇咒阿咤咒无罗咒。<a id="a-4i"></a>闻不从者。<a id="a-4j"></a>即出风飘落百亿世界外。<a id="a-4k"></a>知境界者。<a id="a-4l"></a>不可度量佛三境界。<a id="a-4m"></a>灭境界与生境界。<a id="a-4n"></a>皆悉崩坏。<a id="a-4o"></a>若兴盛者亦俱成立。<a id="a-4p"></a>我今略说。<a id="a-4q"></a>于净道毗婆沙自当知。<a id="a-4r"></a>如是佛于菩提树下得一切智。<a id="a-4s"></a>非一劫二劫。<a id="a-4t"></a>如是三拔咤劫皆悉知之。<a id="a-4u"></a>若处生者。<a id="a-4v"></a>问曰。<a id="a-4w"></a>何谓若处生者。<a id="a-4x"></a>若处坏劫时。<a id="a-4y"></a>或生天上或入人间。<a id="a-4z"></a>或化生胎生或湿生。<a id="a-50"></a>如是次第悉知。<a id="a-51"></a>此是我姓。<a id="a-52"></a>此是我父母名。<a id="a-53"></a>我名或迦葉。<a id="a-54"></a>姓或婆罗门。<a id="a-55"></a>种或刹利种。<a id="a-56"></a>苦乐色如是。<a id="a-57"></a>或白或黑。<a id="a-58"></a>饮食如是粳米麦粟。<a id="a-59"></a>树木甘果美香之味。<a id="a-5A"></a>身口意业作如是行。<a id="a-5B"></a>寿命长短如是。<a id="a-5C"></a>从世间上至第一天乃至梵天。<a id="a-5D"></a>受生如是展转。<a id="a-5E"></a>后生兜率天一生补处。<a id="a-5F"></a>于兜率与天人同姓。<a id="a-5G"></a>名斯多揩多(汉名白旗天人)身黄金色。<a id="a-5H"></a>饮食甘露受天之乐。<a id="a-5I"></a>寿命五十七亿六万世间岁。<a id="a-5J"></a>从天宫下托生白净饭王家。<a id="a-5K"></a>于摩耶夫人受胎。<a id="a-5L"></a>知过去世一切生处种姓受形好丑贫富贵贱相貌。<a id="a-5M"></a>如是皆悉知之。<a id="a-5N"></a>法师问曰。<a id="a-5O"></a>佛一人知余人亦知。<a id="a-5P"></a>答曰。<a id="a-5Q"></a>余人亦知。<a id="a-5R"></a>辟支佛声闻外道梵志各为分别。<a id="a-5S"></a>外道梵志知四十劫。<a id="a-5T"></a>此外不知。<a id="a-5U"></a>智慧狭劣故不得远知。<a id="a-5V"></a>正知受生而已。<a id="a-5W"></a>余一切悉不能知。<a id="a-5X"></a>何以故。<a id="a-5Y"></a>为狭劣故。<a id="a-5Z"></a>大阿罗汉有八十人。<a id="a-5a"></a>知十千劫。<a id="a-5b"></a>有二上阿罗汉。<a id="a-5c"></a>知一阿僧祇劫又十千劫。<a id="a-5d"></a>辟支佛亦知一阿僧祇劫又十千余劫。<a id="a-5e"></a>此是随所行而得知。<a id="a-5f"></a>佛所知非可穷尽。<a id="a-5g"></a>外道梵志次第得知。<a id="a-5h"></a>若欲悬略知者不能自辨。<a id="a-5i"></a>譬如盲人行须次第而得。<a id="a-5j"></a>若不次第无有是处。<a id="a-5k"></a>声闻知者两头合得。<a id="a-5l"></a>辟支佛亦如是。<a id="a-5m"></a>诸佛知者随意而得。<a id="a-5n"></a>从无数劫中上下反覆悉得知。<a id="a-5o"></a>此是我知婆罗门。<a id="a-5p"></a>佛语婆罗门。<a id="a-5q"></a>我于菩提树下得无上智慧。<a id="a-5r"></a>即知过去无央数劫。<a id="a-5s"></a>我今无明闇灭得慧光明。<a id="a-5t"></a>从何而得。<a id="a-5u"></a>皆从精勤不惜身命得之。<a id="a-5v"></a>譬如鸡子以嘴破[穀-禾+卵]。<a id="a-5w"></a>佛语婆罗门。<a id="a-5x"></a>我宿命智为嘴无明覆前身宿命为[穀-禾+卵]。<a id="a-5y"></a>我今以嘴破[穀-禾+卵]于[穀-禾+卵]前出。<a id="a-5z"></a>是故我名无上智也。<a id="a-60"></a>宿命智品他生随知。<a id="a-61"></a>以慧知众生堕生。<a id="a-62"></a>是故名生堕知。<a id="a-63"></a>以天眼观看众生。<a id="a-64"></a>如来已满波罗蜜故。<a id="a-65"></a>始观即知。<a id="a-66"></a>余人皆须修行而知。<a id="a-67"></a>今我略说。<a id="a-68"></a>净道毗婆沙自当知之。<a id="a-69"></a>圣者。<a id="a-6A"></a>问曰。<a id="a-6B"></a>何为圣。<a id="a-6C"></a>答曰。<a id="a-6D"></a>以肉眼如圣眼无异。<a id="a-6E"></a>天人所行诸善得成此眼。<a id="a-6F"></a>离诸肉眼。<a id="a-6G"></a>离诸尘垢能远照故。<a id="a-6H"></a>是故律本所说。<a id="a-6I"></a>以圣眼观慧眼者。<a id="a-6J"></a>以精勤而得。<a id="a-6K"></a>亦如圣眼无异。<a id="a-6L"></a>何以故。<a id="a-6M"></a>已住于圣然后而得。<a id="a-6N"></a>是故名慧眼为圣眼。<a id="a-6O"></a>何以故。<a id="a-6P"></a>以身依止圣故。<a id="a-6Q"></a>得圣光明。<a id="a-6R"></a>心摄光故。<a id="a-6S"></a>而得远观。<a id="a-6T"></a>彻通石壁如真明无异。<a id="a-6U"></a>是故以清净慧眼。<a id="a-6V"></a>观众生生堕落受生。<a id="a-6W"></a>是故外道梵志。<a id="a-6X"></a>见堕不见生故生断见。<a id="a-6Y"></a>又有外道。<a id="a-6Z"></a>见生不见堕故生常见九众生居。<a id="a-6a"></a>佛常见亦观断见亦观。<a id="a-6b"></a>是故律本所说。<a id="a-6c"></a>以慧眼见众生堕生。<a id="a-6d"></a>极净者。<a id="a-6e"></a>如来离十一烦恼。<a id="a-6f"></a>是故名极净。<a id="a-6g"></a>如经文所说。<a id="a-6h"></a>佛语阿[少/兔]楼陀。<a id="a-6i"></a>狐疑是心烦恼。<a id="a-6j"></a>智已而弃之。<a id="a-6k"></a>不摄心者。<a id="a-6l"></a>是烦恼。<a id="a-6m"></a>睡心眠心亦是烦恼。<a id="a-6n"></a>惊喜施心大心。<a id="a-6o"></a>过精勤心极柔心。<a id="a-6p"></a>极多言心。<a id="a-6q"></a>不分别心。<a id="a-6r"></a>极观色心。<a id="a-6s"></a>如是诸烦恼心。<a id="a-6t"></a>阿[少/兔]楼陀。<a id="a-6u"></a>此十一烦恼。<a id="a-6v"></a>如来极精勤故。<a id="a-6w"></a>离此烦恼。<a id="a-6x"></a>若我见色不见光。<a id="a-6y"></a>见光不见色。<a id="a-6z"></a>如是为初。<a id="a-70"></a>如来已过十一烦恼。<a id="a-71"></a>亦过人眼。<a id="a-72"></a>是故律本所说。<a id="a-73"></a>以圣眼净过世间肉眼观者。<a id="a-74"></a>众生如肉眼无异。<a id="a-75"></a>众生堕落受生亦见。<a id="a-76"></a>法师曰。<a id="a-77"></a>佛见众生初生堕不。<a id="a-78"></a>答曰。<a id="a-79"></a>初生堕落见。<a id="a-7A"></a>于中间不见。<a id="a-7B"></a>是故律本所说亦如是。<a id="a-7C"></a>贱者。<a id="a-7D"></a>问曰。<a id="a-7E"></a>何谓为贱。<a id="a-7F"></a>答曰。<a id="a-7G"></a>以愚痴行行恶法。<a id="a-7H"></a>是名为贱。<a id="a-7I"></a>又生贫穷亦是贱人所恶贱。<a id="a-7J"></a>贵者。<a id="a-7K"></a>问曰。<a id="a-7L"></a>何谓为贵。<a id="a-7M"></a>答曰。<a id="a-7N"></a>以慧心受生。<a id="a-7O"></a>是故名贵。<a id="a-7P"></a>好色者从不嗔中来。<a id="a-7Q"></a>恶色从嗔恚中来。<a id="a-7R"></a>善道者生至善道。<a id="a-7S"></a>或言。<a id="a-7T"></a>多金银珍宝亦名善道。<a id="a-7U"></a>恶道者。<a id="a-7V"></a>从悭贪而生贫穷下贱。<a id="a-7W"></a>亦名恶道。<a id="a-7X"></a>下贱者。<a id="a-7Y"></a>饮食难得朝暮不供。<a id="a-7Z"></a>随业所行如来悉知。<a id="a-7a"></a>复观看众生。<a id="a-7b"></a>于地狱中受诸楚毒。<a id="a-7c"></a>如来见已而作是念。<a id="a-7d"></a>此诸众生种何罪根而受是苦日夜不休。<a id="a-7e"></a>如来观已。<a id="a-7f"></a>此诸众生当作恶业故乃受此报。<a id="a-7g"></a>复观天上见诸天人。<a id="a-7h"></a>于离陀园林眉沙园林。<a id="a-7i"></a>于波留沙迦园林。<a id="a-7j"></a>诸天人观看游戏。<a id="a-7k"></a>如来见已而作念言。<a id="a-7l"></a>此诸众生种何福业。<a id="a-7m"></a>来生此处受天福位。<a id="a-7n"></a>种诸善业得如是报。<a id="a-7o"></a>此是行业所知。<a id="a-7p"></a>当来知亦如是。<a id="a-7q"></a>如来以圣眼知得大神通。<a id="a-7r"></a>身作恶业者。<a id="a-7s"></a>问曰。<a id="a-7t"></a>何谓身作恶。<a id="a-7u"></a>答曰。<a id="a-7v"></a>恶者杂秽不净。<a id="a-7w"></a>以身作恶业如是。<a id="a-7x"></a>如来悉知口作恶业意作恶业。<a id="a-7y"></a>悉如前句说无异。<a id="a-7z"></a>毁谤善人者。<a id="a-80"></a>问曰。<a id="a-81"></a>何谓为善人。<a id="a-82"></a>答曰。<a id="a-83"></a>佛辟支佛声闻乃至白衣须陀洹道亦名善人。<a id="a-84"></a>问曰。<a id="a-85"></a>何谓毁谤。<a id="a-86"></a>答曰。<a id="a-87"></a>灭诸善法骂詈。<a id="a-88"></a>此是毁谤言。<a id="a-89"></a>复有余言。<a id="a-8A"></a>佛辟支佛声闻悉是恶法非正法。<a id="a-8B"></a>无有禅定法无涅槃法无道果法。<a id="a-8C"></a>如是谤作如是谤。<a id="a-8D"></a>或知者毁谤。<a id="a-8E"></a>或不知亦毁谤。<a id="a-8F"></a>悉入毁谤善人。<a id="a-8G"></a>如此人等造作重业。<a id="a-8H"></a>以重业故。<a id="a-8I"></a>天上门闭开地狱门。<a id="a-8J"></a>法师曰。<a id="a-8K"></a>我今说证。<a id="a-8L"></a>有一聚落有二比丘。<a id="a-8M"></a>一老一少。<a id="a-8N"></a>二人入聚落。<a id="a-8O"></a>初至一家得热糜一稀。<a id="a-8P"></a>老比丘得糜已而作是念。<a id="a-8Q"></a>我腹中有风。<a id="a-8R"></a>此糜复热。<a id="a-8S"></a>若服此糜当除腹里风。<a id="a-8T"></a>是时有人持木一段欲作门限掷置一边。<a id="a-8U"></a>于是老比丘即坐木上歠糜。<a id="a-8V"></a>年少比丘见老比丘歠糜已而薄。<a id="a-8W"></a>摩呵罗作我羞耻也。<a id="a-8X"></a>老比丘歠糜竟。<a id="a-8Y"></a>而还到寺已。<a id="a-8Z"></a>老比丘问年少比丘。<a id="a-8a"></a>长老。<a id="a-8b"></a>于佛法中有所得无。<a id="a-8c"></a>答言。<a id="a-8d"></a>有。<a id="a-8e"></a>得须陀洹道。<a id="a-8f"></a>老比丘言。<a id="a-8g"></a>若如是者。<a id="a-8h"></a>不须更进求余道。<a id="a-8i"></a>何以故。<a id="a-8j"></a>为汝诽谤爱尽比丘。<a id="a-8k"></a>于是年少比丘闻已即作悔过。<a id="a-8l"></a>大德。<a id="a-8m"></a>我于大德作不善法。<a id="a-8n"></a>愿得悔过。<a id="a-8o"></a>即受欢喜而去。<a id="a-8p"></a>法师曰。<a id="a-8q"></a>若人骂詈圣人。<a id="a-8r"></a>若大比丘作如是言。<a id="a-8s"></a>长老。<a id="a-8t"></a>我今于长老忏悔。<a id="a-8u"></a>愿长老受。<a id="a-8v"></a>若少者头面礼足叉手作如是言。<a id="a-8w"></a>大德。<a id="a-8x"></a>此是我过。<a id="a-8y"></a>于大德中我今忏悔。<a id="a-8z"></a>大德受。<a id="a-90"></a>若不受者。<a id="a-91"></a>即去余方若至余寺。<a id="a-92"></a>来至比丘所若老者。<a id="a-93"></a>头面礼足叉手而言。<a id="a-94"></a>大德。<a id="a-95"></a>此是我过。<a id="a-96"></a>愿大德受。<a id="a-97"></a>若少者而言。<a id="a-98"></a>长老。<a id="a-99"></a>此是我过。<a id="a-9A"></a>我今忏悔。<a id="a-9B"></a>愿长老受。<a id="a-9C"></a>若入涅槃者。<a id="a-9D"></a>于涅槃处作忏悔。<a id="a-9E"></a>作忏悔已。<a id="a-9F"></a>如是天道涅槃道门不闭。<a id="a-9G"></a>即如前无异。<a id="a-9H"></a>邪见者。<a id="a-9I"></a>问曰。<a id="a-9J"></a>何谓为邪见。<a id="a-9K"></a>答曰。<a id="a-9L"></a>颠倒见此是邪见。<a id="a-9M"></a>已受邪见形更教余人。<a id="a-9N"></a>以口恶故。<a id="a-9O"></a>诽谤圣人。<a id="a-9P"></a>意恶业亦如是。<a id="a-9Q"></a>已取邪见。<a id="a-9R"></a>一切诸恶业含入邪见。<a id="a-9S"></a>邪见者。<a id="a-9T"></a>是大罪业作之逆罪。<a id="a-9U"></a>如经文所说。<a id="a-9V"></a>佛语舍利弗。<a id="a-9W"></a>比丘持戒具足。<a id="a-9X"></a>三昧智慧具足。<a id="a-9Y"></a>自身正见。<a id="a-9Z"></a>转教余人如是。<a id="a-9a"></a>舍利弗。<a id="a-9b"></a>邪见亦如是。<a id="a-9c"></a>不离身口意。<a id="a-9d"></a>如人以土丸掷不离于土。<a id="a-9e"></a>邪见恶业不离地狱。<a id="a-9f"></a>何以故。<a id="a-9g"></a>为大罪故。<a id="a-9h"></a>如经文所说。<a id="a-9i"></a>佛语诸比丘。<a id="a-9j"></a>我见恶业无过邪见极最大罪。<a id="a-9k"></a>若身死者。<a id="a-9l"></a>问曰。<a id="a-9m"></a>何谓为死。<a id="a-9n"></a>答曰。<a id="a-9o"></a>死者罪堕地狱无脱时。<a id="a-9p"></a>又言四大坏散。<a id="a-9q"></a>亦言更受生。<a id="a-9r"></a>法师曰。<a id="a-9s"></a>若取地狱者。<a id="a-9t"></a>即塞天道解脱门。<a id="a-9u"></a>又言。<a id="a-9v"></a>若取恶道者。<a id="a-9w"></a>饿鬼畜生阿修罗悉含入。<a id="a-9x"></a>又言地狱者。<a id="a-9y"></a>阿鼻为初白黑自知。<a id="a-9z"></a>又言善道者。<a id="a-A0"></a>人间亦是善道。<a id="a-A1"></a>问曰。<a id="a-A2"></a>天何义耶。<a id="a-A3"></a>答曰。<a id="a-A4"></a>色声香味最胜。<a id="a-A5"></a>是名天。<a id="a-A6"></a>知者是眼知。<a id="a-A7"></a>余者自当知。<a id="a-A8"></a>我今略说圣眼品竟。<a id="a-A9"></a>如无明覆过去宿命。<a id="a-AA"></a>宿命嘴啄故。<a id="a-AB"></a>无明覆[穀-禾+卵]。<a id="a-AC"></a>亦如现在堕落知。<a id="a-AD"></a>漏尽智者。<a id="a-AE"></a>于阿罗汉道漏灭尽智。<a id="a-AF"></a>是名漏尽智。<a id="a-AG"></a>过下置心者。<a id="a-AH"></a>是观心也。<a id="a-AI"></a>观心能知苦。<a id="a-AJ"></a>于此灭不过一切苦谛相貌味。<a id="a-AK"></a>皆悉洞达知。<a id="a-AL"></a>又观苦谛。<a id="a-AM"></a>从何而起。<a id="a-AN"></a>从集起。<a id="a-AO"></a>此即集谛。<a id="a-AP"></a>又观苦灭。<a id="a-AQ"></a>此是灭谛。<a id="a-AR"></a>将至灭谛者。<a id="a-AS"></a>即是道观。<a id="a-AT"></a>四谛已相貌如是。<a id="a-AU"></a>正实无异洞达悉知。<a id="a-AV"></a>是故佛言。<a id="a-AW"></a>我知四谛如是见如是知。<a id="a-AX"></a>欲漏者。<a id="a-AY"></a>从欲漏出。<a id="a-AZ"></a>此是指示果。<a id="a-Aa"></a>于果中说我今脱已。<a id="a-Ab"></a>又有覆知心。<a id="a-Ac"></a>观已而知。<a id="a-Ad"></a>我不复更生。<a id="a-Ae"></a>是故律本所说。<a id="a-Af"></a>佛语婆罗门。<a id="a-Ag"></a>我不更生。<a id="a-Ah"></a>法师问曰。<a id="a-Ai"></a>为是过去不生现在不生当来不生。<a id="a-Aj"></a>若言过去生。<a id="a-Ak"></a>过去生已灭。<a id="a-Al"></a>若言现在生。<a id="a-Am"></a>现在生已生。<a id="a-An"></a>若言当来生。<a id="a-Ao"></a>当来生未至。<a id="a-Ap"></a>有何更生。<a id="a-Aq"></a>答曰。<a id="a-Ar"></a>断因故。<a id="a-As"></a>是名不生。<a id="a-At"></a>住者。<a id="a-Au"></a>于梵行而住。<a id="a-Av"></a>梵行者。<a id="a-Aw"></a>凡善人与七学等共住。<a id="a-Ax"></a>此是佛指示出家人。<a id="a-Ay"></a>所作已作者。<a id="a-Az"></a>于四谛四道所作已竟。<a id="a-B0"></a>是故佛语婆罗门。<a id="a-B1"></a>我所作已竟不复还。<a id="a-B2"></a>问曰。<a id="a-B3"></a>何谓不还。<a id="a-B4"></a>答曰。<a id="a-B5"></a>诸烦恼漏不还至我所。<a id="a-B6"></a>是故不还更无精勤。<a id="a-B7"></a>如来已观知如此。<a id="a-B8"></a>是名漏尽智。<a id="a-B9"></a>何以故。<a id="a-BA"></a>如来欲开示婆罗门。<a id="a-BB"></a>佛已得三达智过去现在当来智。<a id="a-BC"></a>法师曰。<a id="a-BD"></a>如此语者不应自称。<a id="a-BE"></a>何故。<a id="a-BF"></a>如来而自誉耶。<a id="a-BG"></a>答曰。<a id="a-BH"></a>佛为欲哀愍世间及婆罗门等故。<a id="a-BI"></a>作是语。<a id="a-BJ"></a>我圣人。<a id="a-BK"></a>我最长无上尊。<a id="a-BL"></a>一切知。<a id="a-BM"></a>我不为人作礼。<a id="a-BN"></a>婆罗门闻佛种种说发心欢喜。<a id="a-BO"></a>即于佛前悔过言。<a id="a-BP"></a>瞿昙沙门有如是圣利满足。<a id="a-BQ"></a>我实不知瞿昙沙门。<a id="a-BR"></a>即是前生功德具足。<a id="a-BS"></a>婆罗门便自克责。<a id="a-BT"></a>克责已闻说法即赞言善哉善哉。<a id="a-BU"></a>瞿昙沙门。<a id="a-BV"></a>为指示法味。<a id="a-BW"></a>法师问曰。<a id="a-BX"></a>何故二赞善哉。<a id="a-BY"></a>复以偈颂曰。</p>
  <p id="aBZ">嗔灭急赞叹　　殷勤极惊笑</p>
  <p id="aBa">信心愁足美　　句句当重说</p>
  <p id="aBb">此中赞叹。<a id="a-Bc"></a>何以故。<a id="a-Bd"></a>婆罗门闻佛说法心欢喜。<a id="a-Be"></a>无以谢答。<a id="a-Bf"></a>为自歌咏。<a id="a-Bg"></a>法师曰。<a id="a-Bh"></a>婆罗门心当有是思惟。<a id="a-Bi"></a>佛所说法。<a id="a-Bj"></a>其义深远其语美味。<a id="a-Bk"></a>善入人心生大慈悲。<a id="a-Bl"></a>甚为悦乐。<a id="a-Bm"></a>婆罗门向佛说言。<a id="a-Bn"></a>我如覆钵。<a id="a-Bo"></a>佛今说法令我得闻。<a id="a-Bp"></a>如钵已仰得受甘露。<a id="a-Bq"></a>如人以草木覆藏珍宝有人指示令知。<a id="a-Br"></a>如人迷路有人捉手指示善道。<a id="a-Bs"></a>如在大闇处有人施与灯烛令得见道。<a id="a-Bt"></a>我亦如是。<a id="a-Bu"></a>法师曰。<a id="a-Bv"></a>婆罗门何以作是言者。<a id="a-Bw"></a>我今更演此义。<a id="a-Bx"></a>婆罗门心如覆钵不得受甘露味。<a id="a-By"></a>佛今开示令受甘露。<a id="a-Bz"></a>何以故。<a id="a-C0"></a>如草木覆藏。<a id="a-C1"></a>自迦葉佛后邪见为草木。<a id="a-C2"></a>覆藏正法无人指示。<a id="a-C3"></a>今佛指示令知。<a id="a-C4"></a>迷路者。<a id="a-C5"></a>外道邪见为路。<a id="a-C6"></a>于妙道中迷惑不见善道。<a id="a-C7"></a>佛以法为手。<a id="a-C8"></a>指道令得度脱。<a id="a-C9"></a>如愚痴闇不见三界。<a id="a-CA"></a>佛以法为灯烛。<a id="a-CB"></a>施与令得光明。<a id="a-CC"></a>毗兰若婆罗门。<a id="a-CD"></a>作赞叹已心极清净。<a id="a-CE"></a>白世尊言。<a id="a-CF"></a>我今归依瞿昙沙门。<a id="a-CG"></a>归依者。<a id="a-CH"></a>言随从。<a id="a-CI"></a>又言依止。<a id="a-CJ"></a>知佛杀烦恼。<a id="a-CK"></a>次归依法归依僧。<a id="a-CL"></a>归依法者。<a id="a-CM"></a>如来积行得此法。<a id="a-CN"></a>不更堕落。<a id="a-CO"></a>若人随法法即受。<a id="a-CP"></a>不堕地狱饿鬼畜生。<a id="a-CQ"></a>法者义受。<a id="a-CR"></a>又言圣道涅槃。<a id="a-CS"></a>道者是法。<a id="a-CT"></a>如经所说。<a id="a-CU"></a>佛语诸比丘。<a id="a-CV"></a>法不作有八支道众法之上。<a id="a-CW"></a>法师曰。<a id="a-CX"></a>我今略说。<a id="a-CY"></a>复有婆罗门。<a id="a-CZ"></a>名车多摩那婆。<a id="a-Ca"></a>歌咏赞佛。<a id="a-Cb"></a>而作颂曰。</p>
  <p id="aCc">欲离欲不动　　愁忧法不作</p>
  <p id="aCd">不逆流美味　　极好分别知</p>
  <p id="aCe">于众法最上　　应当受归依</p>
  <p id="aCf">布施四向人　　若分别有八</p>
  <p id="aCg">于僧中最上　　获得大果报</p>
  <p id="aCh">于此自归依　　名真优婆塞</p>
  <p id="aCi">如是婆罗门言。<a id="a-Cj"></a>愿佛知我已受三归。<a id="a-Ck"></a>法师曰。<a id="a-Cl"></a>若于此解三归者。<a id="a-Cm"></a>即成纷多。<a id="a-Cn"></a>若欲知者。<a id="a-Co"></a>可于阿毗昙毗婆沙自当知。<a id="a-Cp"></a>愿瞿昙沙门。<a id="a-Cq"></a>知我已作优婆塞。<a id="a-Cr"></a>愿佛名我是佛优婆塞。<a id="a-Cs"></a>问曰。<a id="a-Ct"></a>何谓为优婆塞。<a id="a-Cu"></a>谁为优婆塞。<a id="a-Cv"></a>谁不为优婆塞。<a id="a-Cw"></a>云何有戒为优婆塞。<a id="a-Cx"></a>有心为优婆塞。<a id="a-Cy"></a>云何名为优婆塞。<a id="a-Cz"></a>云何不名为优婆塞。<a id="a-D0"></a>法师曰。<a id="a-D1"></a>此义甚多。<a id="a-D2"></a>此中不可说。<a id="a-D3"></a>于修陀尼毗婆沙。<a id="a-D4"></a>自当知之。<a id="a-D5"></a>从今以去者。<a id="a-D6"></a>从今至命终不受余师。<a id="a-D7"></a>愿佛知之。<a id="a-D8"></a>若有人以刀斫断我头。<a id="a-D9"></a>使我言非佛非法非比丘僧。<a id="a-DA"></a>我头宁当落地。<a id="a-DB"></a>不作是言。<a id="a-DC"></a>婆罗门以身命奉托如来欲自供养。<a id="a-DD"></a>作如是言。<a id="a-DE"></a>愿世尊当受我请。<a id="a-DF"></a>于毗兰若国。<a id="a-DG"></a>前夏三月与比丘僧。<a id="a-DH"></a>婆罗门言。<a id="a-DI"></a>我今已作优婆塞。<a id="a-DJ"></a>愿如来怜愍我。<a id="a-DK"></a>当受我请。<a id="a-DL"></a>于毗兰若国。<a id="a-DM"></a>如来默然受请。<a id="a-DN"></a>法师问曰。<a id="a-DO"></a>佛何不答婆罗门请。<a id="a-DP"></a>答曰。<a id="a-DQ"></a>已应世间人以身口答。<a id="a-DR"></a>世尊用忍心而答。<a id="a-DS"></a>为怜愍婆罗门。<a id="a-DT"></a>知佛受请者。<a id="a-DU"></a>问曰。<a id="a-DV"></a>何谓为受请。<a id="a-DW"></a>答曰。<a id="a-DX"></a>若不受请者。<a id="a-DY"></a>当以口身而答。<a id="a-DZ"></a>世尊默然颜色怡悦。<a id="a-Da"></a>是故知佛受请。<a id="a-Db"></a>婆罗门即从坐起。<a id="a-Dc"></a>绕佛三匝四方作礼而去。<a id="a-Dd"></a>合十指爪掌叉手放顶上却行。<a id="a-De"></a>绝不见如来。<a id="a-Df"></a>更复作礼回前而去。<a id="a-Dg"></a>是时毗兰若国极大饥俭。<a id="a-Dh"></a>是时者。<a id="a-Di"></a>佛受毗兰若婆罗门前夏三月。<a id="a-Dj"></a>饥俭者。<a id="a-Dk"></a>饮食难得。<a id="a-Dl"></a>若人不清净至心。<a id="a-Dm"></a>正有饮食不与。<a id="a-Dn"></a>亦名饥俭。<a id="a-Do"></a>毗兰若国不尔。<a id="a-Dp"></a>以五谷不结实故。<a id="a-Dq"></a>二疑者。<a id="a-Dr"></a>问曰。<a id="a-Ds"></a>何谓为二疑。<a id="a-Dt"></a>答曰。<a id="a-Du"></a>二者二种心疑。<a id="a-Dv"></a>何谓二种心疑。<a id="a-Dw"></a>答曰。<a id="a-Dx"></a>心疑。<a id="a-Dy"></a>于此夏三月乞食。<a id="a-Dz"></a>或疑得或疑不得。<a id="a-E0"></a>或疑可得生活。<a id="a-E1"></a>或疑不可得生活。<a id="a-E2"></a>是为二种心疑。<a id="a-E3"></a>白骨者。<a id="a-E4"></a>贫穷下贱人乞食不得。<a id="a-E5"></a>饿死弃尸骨旷野狼藉。<a id="a-E6"></a>是名白骨。<a id="a-E7"></a>又言。<a id="a-E8"></a>五谷不秀实白如骨。<a id="a-E9"></a>亦名白骨。<a id="a-EA"></a>如筹者。<a id="a-EB"></a>禾始结秀而遭大旱。<a id="a-EC"></a>根株直竖如筹。<a id="a-ED"></a>是名如筹。<a id="a-EE"></a>又言不尔。<a id="a-EF"></a>饥俭时以筹市井。<a id="a-EG"></a>是名如筹。<a id="a-EH"></a>何以故。<a id="a-EI"></a>临市时。<a id="a-EJ"></a>强者得入羸者不得。<a id="a-EK"></a>于外大叫。<a id="a-EL"></a>粜米人见诸羸人。<a id="a-EM"></a>生怜愍发平等心。<a id="a-EN"></a>开门令入次第坐。<a id="a-EO"></a>先受取直然后与米。<a id="a-EP"></a>随其多少用筹计数。<a id="a-EQ"></a>诸比丘自念言。<a id="a-ER"></a>此间饥俭皆悉用筹计挍。<a id="a-ES"></a>时诸比丘入经七八聚落。<a id="a-ET"></a>或得少许或不得者。<a id="a-EU"></a>尔时估客从北方。<a id="a-EV"></a>驱马五百匹。<a id="a-EW"></a>向南贩货。<a id="a-EX"></a>或得二三倍利。<a id="a-EY"></a>以求利故。<a id="a-EZ"></a>遍历诸国次第至毗兰若国。<a id="a-Ea"></a>住夏四月。<a id="a-Eb"></a>问曰。<a id="a-Ec"></a>贩马人何故不去而住四月。<a id="a-Ed"></a>答曰。<a id="a-Ee"></a>雨水多故。<a id="a-Ef"></a>不通马行。<a id="a-Eg"></a>即于城外立马厩。<a id="a-Eh"></a>并自立屋舍篱障都围。<a id="a-Ei"></a>于是诸比丘往到估客处乞食。<a id="a-Ej"></a>人得马麦各五升。<a id="a-Ek"></a>问曰。<a id="a-El"></a>为信故为不信故。<a id="a-Em"></a>而以麦与诸比丘。<a id="a-En"></a>答曰信。<a id="a-Eo"></a>贩马人入聚落。<a id="a-Ep"></a>日日见诸比丘乞食空钵而归。<a id="a-Eq"></a>见已估客还向诸同侣说如上事。<a id="a-Er"></a>各作是念。<a id="a-Es"></a>诸比丘乞食极大疲苦都无所得。<a id="a-Et"></a>宜共计挍。<a id="a-Eu"></a>我等估客若日日供。<a id="a-Ev"></a>其朝中恐不周立。<a id="a-Ew"></a>我等当减取马分。<a id="a-Ex"></a>各五升与诸比丘。<a id="a-Ey"></a>比丘得此马麦便不疲倦。<a id="a-Ez"></a>于我等马不甚为损。<a id="a-F0"></a>作是筹量已。<a id="a-F1"></a>诸估客往到诸比丘所作礼而白言。<a id="a-F2"></a>诸大德。<a id="a-F3"></a>可受我等麦。<a id="a-F4"></a>日日人各五升及杂食随意所作饮食。<a id="a-F5"></a>是故律本所说。<a id="a-F6"></a>日施比丘麦。<a id="a-F7"></a>着衣服已朝行乞食。<a id="a-F8"></a>问曰。<a id="a-F9"></a>何谓为朝。<a id="a-FA"></a>答曰。<a id="a-FB"></a>从旦至中是名朝。<a id="a-FC"></a>着衣服者。<a id="a-FD"></a>以袈裟裹身。<a id="a-FE"></a>分卫者。<a id="a-FF"></a>毗兰若聚落乞食不得。<a id="a-FG"></a>遍历聚落都无一人出应对者。<a id="a-FH"></a>持麦还寺者。<a id="a-FI"></a>行乞处处得麦而还。<a id="a-FJ"></a>取麦捣舂而食者。<a id="a-FK"></a>老比丘无净人。<a id="a-FL"></a>复无为作者。<a id="a-FM"></a>躬自作糜作饭。<a id="a-FN"></a>或八或十共作竟。<a id="a-FO"></a>当分而食。<a id="a-FP"></a>贤者阿难取如来分手自磨。<a id="a-FQ"></a>阿难智慧具足。<a id="a-FR"></a>作食极美味。<a id="a-FS"></a>诸天复内甘露作竟。<a id="a-FT"></a>佛受而食即入三昧。<a id="a-FU"></a>从此以后不复乞食。<a id="a-FV"></a>问曰。<a id="a-FW"></a>是时大德阿难侍佛不。<a id="a-FX"></a>答曰侍。<a id="a-FY"></a>如来从菩提树下起。<a id="a-FZ"></a>二十年中侍佛者皆不专一。<a id="a-Fa"></a>或时大德那伽。<a id="a-Fb"></a>或大德那耆多。<a id="a-Fc"></a>或大德弥耆耶。<a id="a-Fd"></a>或大德优伽婆。<a id="a-Fe"></a>或大德沙伽多。<a id="a-Ff"></a>或大德须那诃多。<a id="a-Fg"></a>如是诸大德随意乐侍。<a id="a-Fh"></a>而来不乐而去或悉去。<a id="a-Fi"></a>时大德阿难来侍。<a id="a-Fj"></a>问曰。<a id="a-Fk"></a>国中饥俭。<a id="a-Fl"></a>云何无一人作功德分割少饭供诸众僧。<a id="a-Fm"></a>又有婆罗门请世尊前夏三月复不供养。<a id="a-Fn"></a>何以故。<a id="a-Fo"></a>为天魔波旬蔽一由旬内。<a id="a-Fp"></a>悉令一切人民心志都无供养者。<a id="a-Fq"></a>蔽已而去。<a id="a-Fr"></a>问曰。<a id="a-Fs"></a>如来心宁不知。<a id="a-Ft"></a>善哉。<a id="a-Fu"></a>因欲制戒说法故。<a id="a-Fv"></a>佛语阿难。<a id="a-Fw"></a>汝辈善人已胜。<a id="a-Fx"></a>未来比丘当觅稻禾肉。<a id="a-Fy"></a>法师曰。<a id="a-Fz"></a>我未解此义。<a id="a-G0"></a>如来当作如是语。<a id="a-G1"></a>阿难汝等辈善人。<a id="a-G2"></a>于饥俭时乞食难得。<a id="a-G3"></a>已知足故护持正法。<a id="a-G4"></a>是故为胜。<a id="a-G5"></a>于饥俭时能伏贪心。<a id="a-G6"></a>是故为胜。<a id="a-G7"></a>余聚落中禾米丰饶甘果异味甚多。<a id="a-G8"></a>而无往者。<a id="a-G9"></a>于众中都无一人思者嗔者怨言者。<a id="a-GA"></a>何以住此。<a id="a-GB"></a>世尊何不往到彼丰饶聚落饮食易得。<a id="a-GC"></a>都无此言亦不怨恨。<a id="a-GD"></a>毗兰若婆罗门何以请我等来此。<a id="a-GE"></a>夏坐而不供养。<a id="a-GF"></a>复无异心思欲行求利养者。<a id="a-GG"></a>亦无更相赞叹。<a id="a-GH"></a>是人得道令人得知。<a id="a-GI"></a>希望供养如是之言。<a id="a-GJ"></a>各缄口默然。<a id="a-GK"></a>但一心依止如来住耳。<a id="a-GL"></a>是故为胜。<a id="a-GM"></a>问曰。<a id="a-GN"></a>知魔蔽耶。<a id="a-GO"></a>答曰知。<a id="a-GP"></a>又问。<a id="a-GQ"></a>如来何不往舍卫王舍城及余国结安居。<a id="a-GR"></a>而来此国耶。<a id="a-GS"></a>答曰。<a id="a-GT"></a>若置舍卫王舍城国。<a id="a-GU"></a>政使往到郁单越。<a id="a-GV"></a>或上忉利天。<a id="a-GW"></a>魔王亦当来蔽。<a id="a-GX"></a>不可得隐避。<a id="a-GY"></a>何以故。<a id="a-GZ"></a>此年魔王大忿。<a id="a-Ga"></a>如来已自遍观。<a id="a-Gb"></a>唯有毗兰若国贩马人可依安居。<a id="a-Gc"></a>问曰。<a id="a-Gd"></a>魔王既能蔽余人。<a id="a-Ge"></a>何意不蔽贩马人。<a id="a-Gf"></a>使佛及众僧不得食。<a id="a-Gg"></a>答曰。<a id="a-Gh"></a>亦能蔽。<a id="a-Gi"></a>何以故。<a id="a-Gj"></a>魔王已去后。<a id="a-Gk"></a>贩马人后至。<a id="a-Gl"></a>是以不得蔽。<a id="a-Gm"></a>问曰。<a id="a-Gn"></a>魔王何不更为蔽贩马人。<a id="a-Go"></a>答曰。<a id="a-Gp"></a>不得都蔽。<a id="a-Gq"></a>法师曰。<a id="a-Gr"></a>有四种魔不能蔽。<a id="a-Gs"></a>何谓为四。<a id="a-Gt"></a>一者朝中供养。<a id="a-Gu"></a>二者汤药不乏。<a id="a-Gv"></a>三者如来寿命。<a id="a-Gw"></a>四者如来光明。<a id="a-Gx"></a>日月梵王至如来所。<a id="a-Gy"></a>光明隐蔽不现。<a id="a-Gz"></a>是故魔王种种方便而不能蔽。<a id="a-H0"></a>一时佛闻舂臼声者。<a id="a-H1"></a>诸比丘得马麦还舂捣。<a id="a-H2"></a>是故有声。<a id="a-H3"></a>知而故问。<a id="a-H4"></a>知而不问。<a id="a-H5"></a>知故问者。<a id="a-H6"></a>佛知有因缘利益众生。<a id="a-H7"></a>是故问。<a id="a-H8"></a>知而不问者。<a id="a-H9"></a>无利益是故不问。<a id="a-HA"></a>时而问者。<a id="a-HB"></a>若问正时而问。<a id="a-HC"></a>是故时而问。<a id="a-HD"></a>不问者。<a id="a-HE"></a>如来知非时而不问。<a id="a-HF"></a>有义而问。<a id="a-HG"></a>无义不问。<a id="a-HH"></a>有二因缘问。<a id="a-HI"></a>一者为欲说法。<a id="a-HJ"></a>二者为声闻弟子制戒因缘或轻或重。<a id="a-HK"></a>是故问。<a id="a-HL"></a>阿难此声何物声耶。<a id="a-HM"></a>阿难答言。<a id="a-HN"></a>此是诸比丘舂麦声。<a id="a-HO"></a>佛言。<a id="a-HP"></a>善哉善哉。<a id="a-HQ"></a>阿难。<a id="a-HR"></a>何以佛叹言。<a id="a-HS"></a>未来比丘住在寺中饮食易得。<a id="a-HT"></a>而生憍心言。<a id="a-HU"></a>饭粗谷或言大熟。<a id="a-HV"></a>或言大强或言粒碎或言酢碱。<a id="a-HW"></a>如是之言。<a id="a-HX"></a>即是觅禾稻肉义。<a id="a-HY"></a>佛语阿难。<a id="a-HZ"></a>汝等善人。<a id="a-Ha"></a>当为后世比丘作善法因缘。<a id="a-Hb"></a>以汝等法。<a id="a-Hc"></a>未来比丘若得饮食。<a id="a-Hd"></a>于好于恶不生增减。<a id="a-He"></a>往昔法王在世诸大罗汉犹食马麦。<a id="a-Hf"></a>况我等辈于此饮食而有嫌薄。</p>
  <p data-pb></p>
  <h2 id="aHg">摩诃大目揵连品</h2>
  <p id="aHh">时大目揵连。<a id="a-Hi"></a>大者。<a id="a-Hj"></a>于声闻神力智慧最大。<a id="a-Hk"></a>是故名大。<a id="a-Hl"></a>目揵连者姓。<a id="a-Hm"></a>白佛言者向世尊言。<a id="a-Hn"></a>问曰。<a id="a-Ho"></a>何以向世尊言。<a id="a-Hp"></a>答曰。<a id="a-Hq"></a>大德目揵连出家七日即得声闻波罗蜜。<a id="a-Hr"></a>如来复赞叹神通第一目揵连。<a id="a-Hs"></a>所以目揵连有神通力。<a id="a-Ht"></a>而作是念。<a id="a-Hu"></a>毗兰若国大俭。<a id="a-Hv"></a>诸比丘僧乞食难得极为疲劳。<a id="a-Hw"></a>我今当反地取地肥供与众僧。<a id="a-Hx"></a>复自思惟。<a id="a-Hy"></a>若我反地。<a id="a-Hz"></a>不白世尊者。<a id="a-I0"></a>便是与如来并神力则乖我法。<a id="a-I1"></a>作是思已而白佛言。<a id="a-I2"></a>世尊。<a id="a-I3"></a>地初成时地肥。<a id="a-I4"></a>譬如生酥亦如蜜味。<a id="a-I5"></a>善哉世尊。<a id="a-I6"></a>我欲反地取地下肥供诸众僧。<a id="a-I7"></a>反者。<a id="a-I8"></a>取下还上。<a id="a-I9"></a>何以故。<a id="a-IA"></a>为众僧故。<a id="a-IB"></a>佛不欲许。<a id="a-IC"></a>令目揵连作师子吼。<a id="a-ID"></a>佛而问目揵连。<a id="a-IE"></a>一切众生城邑聚落悉依止。<a id="a-IF"></a>此地复不得悬置虚空。<a id="a-IG"></a>汝云何作。<a id="a-IH"></a>目揵连答曰。<a id="a-II"></a>世尊。<a id="a-IJ"></a>我今以一手化作地受取城邑聚落一切众生与地无异。<a id="a-IK"></a>以一手度众生等依止地。<a id="a-IL"></a>佛答。<a id="a-IM"></a>止目揵连。<a id="a-IN"></a>问曰。<a id="a-IO"></a>何以世尊不听目揵连反地。<a id="a-IP"></a>答曰。<a id="a-IQ"></a>为哀愍众生颠倒住故。<a id="a-IR"></a>或言是或言非。<a id="a-IS"></a>我住处若城邑聚落更相惊怪。<a id="a-IT"></a>此非我城邑聚落田园池林。<a id="a-IU"></a>法师曰。<a id="a-IV"></a>唯有神力人能作。<a id="a-IW"></a>非无神力者。<a id="a-IX"></a>非一时俭未来亦俭。<a id="a-IY"></a>若遭俭时谁得如目揵连。<a id="a-IZ"></a>当来声闻弟子少有神力。<a id="a-Ia"></a>若入聚落乞食。<a id="a-Ib"></a>诸人见已而作是言。<a id="a-Ic"></a>世尊在世声闻弟子。<a id="a-Id"></a>持戒具足故。<a id="a-Ie"></a>得神通力。<a id="a-If"></a>即于俭时回反大地而取地味以供众僧。<a id="a-Ig"></a>今者众僧持戒不具。<a id="a-Ih"></a>若具足者如前无异。<a id="a-Ii"></a>复无少少分施。<a id="a-Ij"></a>余人以倒见故。<a id="a-Ik"></a>轻慢圣人。<a id="a-Il"></a>以轻慢故。<a id="a-Im"></a>死堕地狱。<a id="a-In"></a>是故世尊语目揵连。<a id="a-Io"></a>勿乐反地。<a id="a-Ip"></a>目揵连就佛乞求反地不得。<a id="a-Iq"></a>复作余乞。<a id="a-Ir"></a>善哉世尊言且止。<a id="a-Is"></a>法师曰。<a id="a-It"></a>从善哉文句。<a id="a-Iu"></a>如前所说。<a id="a-Iv"></a>汝自当知。<a id="a-Iw"></a>法师曰。<a id="a-Ix"></a>有小异。<a id="a-Iy"></a>何者。<a id="a-Iz"></a>目揵连复欲牵郁单越地还令连阎浮利地。<a id="a-J0"></a>问曰。<a id="a-J1"></a>海云何。<a id="a-J2"></a>答曰。<a id="a-J3"></a>海如牛迹一步而度。<a id="a-J4"></a>令诸比丘食如诸聚落。</p>
  <h2 id="aJ5">舍利弗品</h2>
  <p id="aJ6">优波离欲证律藏根本。<a id="a-J7"></a>于是舍利弗从静处起。<a id="a-J8"></a>而作是念。<a id="a-J9"></a>问曰。<a id="a-JA"></a>何谓为静。<a id="a-JB"></a>答曰。<a id="a-JC"></a>寂静无声。<a id="a-JD"></a>亦言一心寂静。<a id="a-JE"></a>云何佛法久住。<a id="a-JF"></a>从毗婆尸佛而答。<a id="a-JG"></a>余者义自当知。<a id="a-JH"></a>问曰。<a id="a-JI"></a>舍利弗何不自以神力观看可知而来白佛。<a id="a-JJ"></a>答曰不得。<a id="a-JK"></a>舍利弗若以神力观看。<a id="a-JL"></a>正可知诸佛久住不久住。<a id="a-JM"></a>若分别诸佛因缘不能通了。<a id="a-JN"></a>大德大莲华言能。<a id="a-JO"></a>何以故。<a id="a-JP"></a>所以上罗汉十六种智。<a id="a-JQ"></a>如此之理不足为难。<a id="a-JR"></a>依止如来欲显世尊为上。<a id="a-JS"></a>是故来白佛而问。<a id="a-JT"></a>佛答舍利弗。<a id="a-JU"></a>余者律句次第自当知。<a id="a-JV"></a>云何因缘者。<a id="a-JW"></a>此义易知。<a id="a-JX"></a>佛语舍利弗毗婆尸佛者。<a id="a-JY"></a>语为初。<a id="a-JZ"></a>诸佛非是懈怠。<a id="a-Ja"></a>或为一人二三人如是增上乃至一切三千大千世界众生说法有生异心。<a id="a-Jb"></a>此众少应略说。<a id="a-Jc"></a>此众大应广说。<a id="a-Jd"></a>亦不作高下说法。<a id="a-Je"></a>悉皆平等一种说法。<a id="a-Jf"></a>譬如师子王七日一起觅食。<a id="a-Jg"></a>临捉众生无大小先吼而捉。<a id="a-Jh"></a>何以故。<a id="a-Ji"></a>若师子捉众生时不先大吼用轻心故。<a id="a-Jj"></a>或得脱者。<a id="a-Jk"></a>是故皆吼令众生怖伏而捉。<a id="a-Jl"></a>佛亦如是。<a id="a-Jm"></a>于一切众生无大小。<a id="a-Jn"></a>皆以殷勤说之。<a id="a-Jo"></a>若有略说众生或不勤心修习。<a id="a-Jp"></a>何以故。<a id="a-Jq"></a>如来为尊重法故。<a id="a-Jr"></a>今我世尊说法。<a id="a-Js"></a>譬如大海水同一味。<a id="a-Jt"></a>过去诸佛亦复如是。<a id="a-Ju"></a>然众生心易教授。<a id="a-Jv"></a>今说一偈义令入四谛。<a id="a-Jw"></a>是故过去诸佛。<a id="a-Jx"></a>不广说法修登偈耶。<a id="a-Jy"></a>法师曰。<a id="a-Jz"></a>前句已说故不重说。<a id="a-K0"></a>不为声闻结戒者。<a id="a-K1"></a>问曰。<a id="a-K2"></a>过去诸佛何不为声闻弟子结戒。<a id="a-K3"></a>答曰。<a id="a-K4"></a>诸声闻弟子不犯非故。<a id="a-K5"></a>亦不结威德波罗提木叉。<a id="a-K6"></a>亦不半月半月说戒乃至六年。<a id="a-K7"></a>六年止说教授波罗提木叉。<a id="a-K8"></a>此说如来自说。<a id="a-K9"></a>不令声闻说。<a id="a-KA"></a>尔时阎浮利地槃头摩底王舍城翘摩鹿野苑。<a id="a-KB"></a>是毗婆尸佛所住处。<a id="a-KC"></a>一切比丘僧悉集。<a id="a-KD"></a>佛布萨众僧布萨。<a id="a-KE"></a>三人布萨二人布萨一人布萨。<a id="a-KF"></a>往昔阎浮利地有八万四千寺。<a id="a-KG"></a>寺或有十万二十万比丘。<a id="a-KH"></a>亦不喧闹皆寂静而住。<a id="a-KI"></a>是时诸天人心思欲闻佛说戒。<a id="a-KJ"></a>恒计年岁。<a id="a-KK"></a>应到六年即集大众。<a id="a-KL"></a>往佛所待佛说戒。<a id="a-KM"></a>是时诸比丘。<a id="a-KN"></a>若有神力者来。<a id="a-KO"></a>无神力者诸天来白时可去即取衣钵。<a id="a-KP"></a>诸比丘承天人神力。<a id="a-KQ"></a>到布萨堂往至头顶礼足。<a id="a-KR"></a>时毗婆尸佛知众集。<a id="a-KS"></a>即说教授波罗提木叉。</p>
  <p id="aKT">忍辱第一道　　涅槃佛胜最</p>
  <p id="aKU">出家恼他人　　不名为沙门</p>
  <p id="aKV">一切恶莫作　　当具足善法</p>
  <p id="aKW">自净其志意　　是即诸佛教</p>
  <p id="aKX">不恼不说过　　不破坏他事</p>
  <p id="aKY">如戒所说行　　饭食知节量</p>
  <p id="aKZ">一切知止足　　常乐在闲处</p>
  <p id="aKa">是名诸佛教</p>
  <p id="aKb">以如是方便。<a id="a-Kc"></a>一切过去诸佛以此偈教授波罗提木叉。<a id="a-Kd"></a>此是诸佛寿命长短。<a id="a-Ke"></a>是故如是说短寿。<a id="a-Kf"></a>诸佛从菩提树下。<a id="a-Kg"></a>为声闻弟子结戒。<a id="a-Kh"></a>此是威德波罗提木叉。<a id="a-Ki"></a>非如来说。<a id="a-Kj"></a>诸声闻弟子说。<a id="a-Kk"></a>是故我等释迦牟尼佛。<a id="a-Kl"></a>从菩提树下二十年中。<a id="a-Km"></a>皆说教授波罗提木叉。<a id="a-Kn"></a>复一时于富婆僧伽蓝。<a id="a-Ko"></a>于眉伽罗母殿中。<a id="a-Kp"></a>诸比丘坐已。<a id="a-Kq"></a>佛语诸比丘。<a id="a-Kr"></a>我从今以后。<a id="a-Ks"></a>我不作布萨。<a id="a-Kt"></a>我不说教授波罗提木叉。<a id="a-Ku"></a>汝辈自说。<a id="a-Kv"></a>何以故。<a id="a-Kw"></a>如来不得于不清净众布萨说波罗提木叉。<a id="a-Kx"></a>从此至今。<a id="a-Ky"></a>声闻弟子说威德波罗提木叉。<a id="a-Kz"></a>是故律中说。<a id="a-L0"></a>佛语舍利弗。<a id="a-L1"></a>过去诸佛不说威德波罗提木叉。<a id="a-L2"></a>说教授波罗提木叉。<a id="a-L3"></a>毗婆尸三佛不说波罗提木叉。<a id="a-L4"></a>三佛已入涅槃。<a id="a-L5"></a>声闻弟子复入涅槃。<a id="a-L6"></a>最后声闻弟子。<a id="a-L7"></a>姓非一种。<a id="a-L8"></a>名非一种。<a id="a-L9"></a>或姓瞿昙。<a id="a-LA"></a>或姓目揵连。<a id="a-LB"></a>或名佛无德。<a id="a-LC"></a>或名昙无德。<a id="a-LD"></a>从非一种。<a id="a-LE"></a>或婆罗门种。<a id="a-LF"></a>或居士种。<a id="a-LG"></a>或刹利种。<a id="a-LH"></a>又非一种家。<a id="a-LI"></a>或富家。<a id="a-LJ"></a>或贫穷家。<a id="a-LK"></a>或下贱家。<a id="a-LL"></a>从如此种种非一家。<a id="a-LM"></a>非一姓等出家。<a id="a-LN"></a>而作梵行。<a id="a-LO"></a>为非一种姓名入正法故。<a id="a-LP"></a>而各自用其志意处。<a id="a-LQ"></a>当佛法不相承受。<a id="a-LR"></a>所以佛法不久住世。<a id="a-LS"></a>为此等故。<a id="a-LT"></a>问曰。<a id="a-LU"></a>诸比丘何不勤修精进。<a id="a-LV"></a>而使正法速颓灭耶。<a id="a-LW"></a>答曰。<a id="a-LX"></a>先诸大德犹为不善。<a id="a-LY"></a>况我等辈各不护法藏。<a id="a-LZ"></a>故令佛正法而速灭耶。<a id="a-La"></a>不用綖贯穿者。<a id="a-Lb"></a>风吹即散。<a id="a-Lc"></a>贯者言缚。<a id="a-Ld"></a>譬如种种花不以綖贯之风吹即散。<a id="a-Le"></a>佛法亦如是。<a id="a-Lf"></a>为不结戒故。<a id="a-Lg"></a>以心先观然后教授声闻。<a id="a-Lh"></a>问曰其义云何。<a id="a-Li"></a>答曰。<a id="a-Lj"></a>过去诸佛先观声闻心然后教授。<a id="a-Lk"></a>缘诸声闻易悟理故。<a id="a-Ll"></a>佛亦不为广说。<a id="a-Lm"></a>怖畏林者。<a id="a-Ln"></a>此林若有入者即生怖畏。<a id="a-Lo"></a>如是汝等思惟者。<a id="a-Lp"></a>有三思惟。<a id="a-Lq"></a>出家为初。<a id="a-Lr"></a>汝等当勤心思惟。<a id="a-Ls"></a>汝等莫作是思惟者。<a id="a-Lt"></a>有三恶法。<a id="a-Lu"></a>思欲为初。<a id="a-Lv"></a>汝等慎莫思如是。<a id="a-Lw"></a>汝等当忆持在心。<a id="a-Lx"></a>观无常苦空无我。<a id="a-Ly"></a>心恒忆持莫如是。<a id="a-Lz"></a>汝等莫思忆者。<a id="a-M0"></a>无常莫思常理。<a id="a-M1"></a>不净莫思言净。<a id="a-M2"></a>汝等勿作是思。<a id="a-M3"></a>此是汝等应弃者。<a id="a-M4"></a>诸恶法应弃。<a id="a-M5"></a>此应起而住者。<a id="a-M6"></a>善法汝等应起。<a id="a-M7"></a>若已得者令增长。<a id="a-M8"></a>从不起烦恼心得脱者。<a id="a-M9"></a>心不取烦恼故而脱。<a id="a-MA"></a>亦言以灭不起灭而灭。<a id="a-MB"></a>是故律本所说。<a id="a-MC"></a>从不起烦恼心得脱。<a id="a-MD"></a>一切皆是阿罗汉。<a id="a-ME"></a>譬如莲华日光始出即便开敷。<a id="a-MF"></a>舍利弗往昔恐怖林中者。<a id="a-MG"></a>若人未离欲入此林。<a id="a-MH"></a>林有威相故。<a id="a-MI"></a>皆悉毛竖。<a id="a-MJ"></a>舍利弗此是因缘者。<a id="a-MK"></a>法师曰。<a id="a-ML"></a>次第句义易自当知。<a id="a-MM"></a>不久住者。<a id="a-MN"></a>毗婆尸佛寿命八万岁。<a id="a-MO"></a>诸声闻众亦复如是。<a id="a-MP"></a>从佛在世乃至最后声闻。<a id="a-MQ"></a>佛法住世百千六万岁。<a id="a-MR"></a>尸弃佛寿命七万岁。<a id="a-MS"></a>声闻弟子寿命亦尔。<a id="a-MT"></a>惟卫佛寿命六万岁。<a id="a-MU"></a>声闻寿命亦如是。<a id="a-MV"></a>二佛寿命到最后。<a id="a-MW"></a>声闻佛法住世。<a id="a-MX"></a>百千四十二十万岁。<a id="a-MY"></a>次第而数。<a id="a-MZ"></a>是故佛法不久住。<a id="a-Ma"></a>于是舍利弗。<a id="a-Mb"></a>闻三佛佛法不久。<a id="a-Mc"></a>闻已意欲更问佛久住。<a id="a-Md"></a>而白佛言。<a id="a-Me"></a>世尊。<a id="a-Mf"></a>以何因缘。<a id="a-Mg"></a>佛法久住诸佛寿命。<a id="a-Mh"></a>拘那卫佛寿命四万岁。<a id="a-Mi"></a>拘那含牟尼佛寿命三万岁。<a id="a-Mj"></a>迦葉佛寿命二万岁。<a id="a-Mk"></a>释迦牟尼佛寿命百岁。<a id="a-Ml"></a>诸声闻弟子寿命亦如是。<a id="a-Mm"></a>是故佛法久住。<a id="a-Mn"></a>我今世尊。<a id="a-Mo"></a>应取迦葉半寿一万岁。<a id="a-Mp"></a>是时应出世。<a id="a-Mq"></a>观看众生根无熟者。<a id="a-Mr"></a>五千岁应出。<a id="a-Ms"></a>次第五百岁应出。<a id="a-Mt"></a>又复无根熟众生。<a id="a-Mu"></a>乃至百岁。<a id="a-Mv"></a>然后有众生可度。<a id="a-Mw"></a>是故佛出世短寿。<a id="a-Mx"></a>声闻弟子亦如是。<a id="a-My"></a>佛法久住如前。<a id="a-Mz"></a>三佛法与寿命俱灭。<a id="a-N0"></a>是故名不久住。<a id="a-N1"></a>后三佛者。<a id="a-N2"></a>佛虽灭度。<a id="a-N3"></a>佛法犹在世。<a id="a-N4"></a>是名久住。<a id="a-N5"></a>于是舍利弗闻佛说已。<a id="a-N6"></a>欲令佛法久住。<a id="a-N7"></a>而白佛言。<a id="a-N8"></a>唯愿世尊。<a id="a-N9"></a>为诸声闻弟子结戒。<a id="a-NA"></a>如律本所说。<a id="a-NB"></a>舍利弗从三昧起。<a id="a-NC"></a>余者后句次第自当知。<a id="a-ND"></a>佛告舍利弗。<a id="a-NE"></a>止止时未至矣。<a id="a-NF"></a>舍利弗重白佛言。<a id="a-NG"></a>世尊。<a id="a-NH"></a>唯愿为诸弟子结戒。<a id="a-NI"></a>佛告舍利弗。<a id="a-NJ"></a>止止。<a id="a-NK"></a>此法非声闻缘觉所知。<a id="a-NL"></a>唯佛与佛乃能知耳。<a id="a-NM"></a>未垢起故。<a id="a-NN"></a>问曰。<a id="a-NO"></a>何谓为垢。<a id="a-NP"></a>答曰。<a id="a-NQ"></a>垢处者。<a id="a-NR"></a>于今世后世过如来法。<a id="a-NS"></a>是名为垢。<a id="a-NT"></a>未为声闻结戒者。<a id="a-NU"></a>问曰。<a id="a-NV"></a>何以不为声闻结戒。<a id="a-NW"></a>答曰。<a id="a-NX"></a>未有漏者如来结戒。<a id="a-NY"></a>众生生诽谤想。<a id="a-NZ"></a>云何瞿昙沙门。<a id="a-Na"></a>如诸声闻弟子。<a id="a-Nb"></a>悉是贵姓。<a id="a-Nc"></a>或是王位。<a id="a-Nd"></a>舍其财物宫殿妻子眷属。<a id="a-Ne"></a>不惜身命。<a id="a-Nf"></a>皆是知足。<a id="a-Ng"></a>于世间无所希求。<a id="a-Nh"></a>云何瞿昙。<a id="a-Ni"></a>反以波罗提木叉而系之。<a id="a-Nj"></a>是瞿昙未善别世人。<a id="a-Nk"></a>故言如此。<a id="a-Nl"></a>若我结戒者。<a id="a-Nm"></a>世人而亦不生敬重之心。<a id="a-Nn"></a>譬如医师未善治病。<a id="a-No"></a>见人始欲生痈。<a id="a-Np"></a>虽有痈性未大成就。<a id="a-Nq"></a>辄为破之。<a id="a-Nr"></a>破已血出狼藉。<a id="a-Ns"></a>受大苦痛。<a id="a-Nt"></a>以药涂之疮即还复。<a id="a-Nu"></a>医师谓曰。<a id="a-Nv"></a>我为汝治病。<a id="a-Nw"></a>当与我直。<a id="a-Nx"></a>病人答曰。<a id="a-Ny"></a>此痴医师。<a id="a-Nz"></a>若是我病可为我治。<a id="a-O0"></a>我本无病。<a id="a-O1"></a>强为破肉令血流出生大苦痛。<a id="a-O2"></a>反责我直。<a id="a-O3"></a>讵非狂耶。<a id="a-O4"></a>声闻弟子亦复如是。<a id="a-O5"></a>若先结戒而生诽谤。<a id="a-O6"></a>我自无罪强为结戒。<a id="a-O7"></a>是故如来不先结戒。<a id="a-O8"></a>若漏起者。<a id="a-O9"></a>问曰。<a id="a-OA"></a>何谓为漏起。<a id="a-OB"></a>答曰。<a id="a-OC"></a>若漏于僧中已起者。<a id="a-OD"></a>是时如来当为诸弟子结戒。<a id="a-OE"></a>指示波罗提木叉。<a id="a-OF"></a>譬如良医应病设药令得除愈。<a id="a-OG"></a>大获赏赐又被赞叹。<a id="a-OH"></a>此好医王善治我患。<a id="a-OI"></a>如来亦复如是。<a id="a-OJ"></a>随犯而制。<a id="a-OK"></a>欢喜受持无有怨言。<a id="a-OL"></a>是以律本云。<a id="a-OM"></a>止止舍利弗。<a id="a-ON"></a>若有漏法生。<a id="a-OO"></a>然后世尊当为结戒。<a id="a-OP"></a>法师曰。<a id="a-OQ"></a>余句自当知之。<a id="a-OR"></a>于佛法中谁先出家。<a id="a-OS"></a>崩揵多儿。<a id="a-OT"></a>名忧波斯那。<a id="a-OU"></a>因忧波斯那制戒。<a id="a-OV"></a>未满十腊而与弟子授具足戒。<a id="a-OW"></a>忧波斯那二腊。<a id="a-OX"></a>弟子一腊。<a id="a-OY"></a>如是次第从此。<a id="a-OZ"></a>已佛为制戒。<a id="a-Oa"></a>告诸比丘。<a id="a-Ob"></a>自今以后若未满十腊。<a id="a-Oc"></a>而与弟子授具足戒者。<a id="a-Od"></a>犯突吉罗罪。<a id="a-Oe"></a>佛已结戒竟。<a id="a-Of"></a>复有比丘。<a id="a-Og"></a>虽满十腊若过十腊。<a id="a-Oh"></a>痴无智慧。<a id="a-Oi"></a>而与弟子授具足戒。<a id="a-Oj"></a>佛又制戒。<a id="a-Ok"></a>告诸比丘。<a id="a-Ol"></a>若人无智慧。<a id="a-Om"></a>与人授具足者。<a id="a-On"></a>得突吉罗罪。<a id="a-Oo"></a>佛听有智慧人者。<a id="a-Op"></a>十腊若过十腊。<a id="a-Oq"></a>善能教授。<a id="a-Or"></a>听与弟子授具足戒。<a id="a-Os"></a>未多者。<a id="a-Ot"></a>众僧中老少未多。<a id="a-Ou"></a>戾舍亦未大。<a id="a-Ov"></a>若众僧多者。<a id="a-Ow"></a>当有犯漏法者。<a id="a-Ox"></a>是时如来然后结戒。<a id="a-Oy"></a>若比丘与未受具足戒共宿。<a id="a-Oz"></a>过二三宿者。<a id="a-P0"></a>是比丘得波夜提罪。<a id="a-P1"></a>若比丘年年度弟子者。<a id="a-P2"></a>是比丘得波夜提罪。<a id="a-P3"></a>若比丘尼年年度弟子。<a id="a-P4"></a>是比丘尼得波夜提罪。<a id="a-P5"></a>已说如是。<a id="a-P6"></a>汝自当知。<a id="a-P7"></a>大利养者。<a id="a-P8"></a>若众僧得大供养者。<a id="a-P9"></a>便生有漏法。<a id="a-PA"></a>是时如来当结戒。<a id="a-PB"></a>若比丘受裸形外道若男若女自手与饮食等。<a id="a-PC"></a>是比丘得波夜提罪。<a id="a-PD"></a>未多闻者。<a id="a-PE"></a>若众僧中未有多闻。<a id="a-PF"></a>若比丘僧中多闻。<a id="a-PG"></a>便生漏法。<a id="a-PH"></a>若一阿含若五阿含读诵通利。<a id="a-PI"></a>以不正心而说颠倒义。<a id="a-PJ"></a>非律言是律。<a id="a-PK"></a>非法言是法。<a id="a-PL"></a>是故佛结戒若比丘作是语。<a id="a-PM"></a>佛所说法我已知。<a id="a-PN"></a>作是言者。<a id="a-PO"></a>是比丘得波夜提罪。<a id="a-PP"></a>次如沙弥语无异。<a id="a-PQ"></a>所以如来因有漏法。<a id="a-PR"></a>我云何为诸弟子结戒。<a id="a-PS"></a>云何漏者。<a id="a-PT"></a>答曰。<a id="a-PU"></a>劫贼云何为劫贼。<a id="a-PV"></a>答曰。<a id="a-PW"></a>于佛法犯戒即是劫贼。<a id="a-PX"></a>云何名为劫贼。<a id="a-PY"></a>答曰。<a id="a-PZ"></a>非沙门者。<a id="a-Pa"></a>自言我是沙门。<a id="a-Pb"></a>劫四辈物。<a id="a-Pc"></a>是故律中所说。<a id="a-Pd"></a>未有漏法未有劫人。<a id="a-Pe"></a>亦言未有犯戒人无罪者。<a id="a-Pf"></a>言无烦恼亦言无患。<a id="a-Pg"></a>无犯戒不染黑法者。<a id="a-Ph"></a>黑法言破戒。<a id="a-Pi"></a>亦言众僧不破。<a id="a-Pj"></a>极净者。<a id="a-Pk"></a>言极光明住。<a id="a-Pl"></a>真实地者。<a id="a-Pm"></a>戒三昧智慧解脱。<a id="a-Pn"></a>是真实地而住。<a id="a-Po"></a>法师曰。<a id="a-Pp"></a>我当说次第。<a id="a-Pq"></a>于毗兰若国前夏三月。<a id="a-Pr"></a>五百比丘最小得须陀洹道。<a id="a-Ps"></a>问曰。<a id="a-Pt"></a>何谓为须陀洹道。<a id="a-Pu"></a>答曰。<a id="a-Pv"></a>须陀洹言流。<a id="a-Pw"></a>问曰。<a id="a-Px"></a>云何为流。<a id="a-Py"></a>答曰。<a id="a-Pz"></a>道若人入此流道。<a id="a-Q0"></a>名须陀洹道。<a id="a-Q1"></a>如经文所说。<a id="a-Q2"></a>佛问舍利弗。<a id="a-Q3"></a>须陀洹云何名须陀洹。<a id="a-Q4"></a>舍利弗答。<a id="a-Q5"></a>此是世尊善贯八道。<a id="a-Q6"></a>何谓为八。<a id="a-Q7"></a>一者正见。<a id="a-Q8"></a>二者正思。<a id="a-Q9"></a>三者正口。<a id="a-QA"></a>四者正行。<a id="a-QB"></a>五者正生。<a id="a-QC"></a>六者正勤。<a id="a-QD"></a>七者正识。<a id="a-QE"></a>八者正三昧。<a id="a-QF"></a>复问。<a id="a-QG"></a>何谓为须陀洹。<a id="a-QH"></a>答曰。<a id="a-QI"></a>若人以八贯故。<a id="a-QJ"></a>来至善道。<a id="a-QK"></a>是名须陀洹。<a id="a-QL"></a>如是名如是姓。<a id="a-QM"></a>因道而名果。<a id="a-QN"></a>是故名须陀洹。<a id="a-QO"></a>汝自当知。<a id="a-QP"></a>不堕落法者。<a id="a-QQ"></a>不言无须陀洹人。<a id="a-QR"></a>无堕落于地狱饿鬼畜生。<a id="a-QS"></a>何以故。<a id="a-QT"></a>断烦恼故。<a id="a-QU"></a>以道故。<a id="a-QV"></a>便回向菩提者。<a id="a-QW"></a>回向前三道必当至。<a id="a-QX"></a>何以故。<a id="a-QY"></a>为道故。<a id="a-QZ"></a>如是大智舍利弗答如来已。<a id="a-Qa"></a>于毗兰若夏三月大自恣竟。<a id="a-Qb"></a>尔时佛告阿难者。<a id="a-Qc"></a>告者。<a id="a-Qd"></a>语又言。<a id="a-Qe"></a>觉佛法久有此法。<a id="a-Qf"></a>过去诸佛告。<a id="a-Qg"></a>受人别请竟得去。<a id="a-Qh"></a>声闻弟子。<a id="a-Qi"></a>别与不别随意而去。<a id="a-Qj"></a>佛怜愍众生。<a id="a-Qk"></a>欲遍行诸国。<a id="a-Ql"></a>佛行诸国者。<a id="a-Qm"></a>佛行有三境界。<a id="a-Qn"></a>一者大境界。<a id="a-Qo"></a>二者中境界。<a id="a-Qp"></a>三者小境界。<a id="a-Qq"></a>三境界随意而行。<a id="a-Qr"></a>问曰。<a id="a-Qs"></a>何谓大境界。<a id="a-Qt"></a>答曰。<a id="a-Qu"></a>九百由旬。<a id="a-Qv"></a>何谓中境界。<a id="a-Qw"></a>答曰。<a id="a-Qx"></a>六百由旬。<a id="a-Qy"></a>小境界云何。<a id="a-Qz"></a>答曰。<a id="a-R0"></a>一百由旬。<a id="a-R1"></a>若佛欲大境界行时。<a id="a-R2"></a>大安居竟。<a id="a-R3"></a>九月一日与比丘僧围绕而去。<a id="a-R4"></a>次第到聚落教化说法。<a id="a-R5"></a>受诸饮食。<a id="a-R6"></a>应可度者即为度之。<a id="a-R7"></a>未得度者令获福利。<a id="a-R8"></a>九月日游行。<a id="a-R9"></a>于夏三月中。<a id="a-RA"></a>多诸比丘行三昧法未竟。<a id="a-RB"></a>如来不大自恣。<a id="a-RC"></a>待小自恣到。<a id="a-RD"></a>九月十五日竟而去。<a id="a-RE"></a>中境界行时。<a id="a-RF"></a>八月日游行。<a id="a-RG"></a>小境界者。<a id="a-RH"></a>先观众生根熟而住。<a id="a-RI"></a>次根熟而去。<a id="a-RJ"></a>到十一月一日。<a id="a-RK"></a>与比丘僧围绕而去。<a id="a-RL"></a>七月日游行。<a id="a-RM"></a>此三境界中处处众生。<a id="a-RN"></a>令离烦恼得四道果。<a id="a-RO"></a>为教化故。<a id="a-RP"></a>譬如采华人遍行山中。<a id="a-RQ"></a>见诸杂华有开荣者。<a id="a-RR"></a>便摘持去。<a id="a-RS"></a>如来亦复如是。<a id="a-RT"></a>又有佛法。<a id="a-RU"></a>于清旦时入禅定乐从三昧起。<a id="a-RV"></a>以大慈悲观看十方世界。<a id="a-RW"></a>应可度者如来即往度之。<a id="a-RX"></a>又有诸佛法。<a id="a-RY"></a>有新从余国来者。<a id="a-RZ"></a>如来便相劳问说法。<a id="a-Ra"></a>因缘今欲发起。<a id="a-Rb"></a>结禁戒故。<a id="a-Rc"></a>此是诸佛无上道法。<a id="a-Rd"></a>问曰。<a id="a-Re"></a>何谓为声闻法。<a id="a-Rf"></a>佛在世时二过集众。<a id="a-Rg"></a>何谓为二。<a id="a-Rh"></a>一过初入夏坐欲取禅定。<a id="a-Ri"></a>第二过夏坐竟现有所得。<a id="a-Rj"></a>此是声闻法故。<a id="a-Rk"></a>如律本所说。<a id="a-Rl"></a>佛语阿难宜可共往。<a id="a-Rm"></a>往者。<a id="a-Rn"></a>别诸婆罗门。<a id="a-Ro"></a>别者。<a id="a-Rp"></a>白婆罗门言。<a id="a-Rq"></a>安居以竟。<a id="a-Rr"></a>我今便欲游行余国。<a id="a-Rs"></a>尔时世尊即着袈裟整衣服晨朝而去。<a id="a-Rt"></a>阿难侍从往到城门。<a id="a-Ru"></a>到已而入。<a id="a-Rv"></a>放大光明遍照城内巷陌舍宅。<a id="a-Rw"></a>皆如金聚。<a id="a-Rx"></a>玄黄五色犹如电光。<a id="a-Ry"></a>即向毗兰若婆罗门家。<a id="a-Rz"></a>到门下立。<a id="a-S0"></a>使人忽见佛光明。<a id="a-S1"></a>入白婆罗门言。<a id="a-S2"></a>瞿昙沙门今在门外。<a id="a-S3"></a>婆罗门闻佛来声。<a id="a-S4"></a>霍然而悟。<a id="a-S5"></a>即起取氍氀毾[登*毛]敷置床座。<a id="a-S6"></a>躬自出迎白世尊言。<a id="a-S7"></a>可从此路而入。<a id="a-S8"></a>于是佛入已而坐。<a id="a-S9"></a>时毗兰若婆罗门。<a id="a-SA"></a>本心欲坐近世尊边。<a id="a-SB"></a>无因得坐故。<a id="a-SC"></a>于座边叉手而立。<a id="a-SD"></a>法师曰。<a id="a-SE"></a>次第后句自当知之。<a id="a-SF"></a>婆罗门白言。<a id="a-SG"></a>世尊。<a id="a-SH"></a>应与未与。<a id="a-SI"></a>法师曰。<a id="a-SJ"></a>此是婆罗门欲发起先所许供养如来者。<a id="a-SK"></a>婆罗门言。<a id="a-SL"></a>我先请如来三月夏坐。<a id="a-SM"></a>应日日赍饭食糜粥甘果水浆供养世尊。<a id="a-SN"></a>而便痴忘。<a id="a-SO"></a>未有一毫。<a id="a-SP"></a>非为不与。<a id="a-SQ"></a>未得奉设。<a id="a-SR"></a>缘我白衣多诸事务。<a id="a-SS"></a>嗔恚愚痴逼迫迷乱。<a id="a-ST"></a>我心而忘。<a id="a-SU"></a>是故不与。<a id="a-SV"></a>法师曰。<a id="a-SW"></a>何以婆罗门作此语。<a id="a-SX"></a>不知魔王所迷。<a id="a-SY"></a>而自克责。<a id="a-SZ"></a>为白衣业故。<a id="a-Sa"></a>遂忘世尊。<a id="a-Sb"></a>于是婆罗门自念。<a id="a-Sc"></a>我请佛三月供养。<a id="a-Sd"></a>都未施设。<a id="a-Se"></a>我今以三月供限并一日施。<a id="a-Sf"></a>唯愿世尊哀愍纳受明日者。<a id="a-Sg"></a>婆罗门供如来明日即办。<a id="a-Sh"></a>佛观婆罗门心极大欢喜。<a id="a-Si"></a>佛为哀愍故自念。<a id="a-Sj"></a>若我不受请者。<a id="a-Sk"></a>此婆罗门当生恶心作如是言。<a id="a-Sl"></a>瞿昙沙门于三月请未得供养。<a id="a-Sm"></a>今者怨恨不受我请。<a id="a-Sn"></a>当复有言。<a id="a-So"></a>瞿昙沙门非一切智。<a id="a-Sp"></a>不能暂忍。<a id="a-Sq"></a>或当作如是言轻贱如来获大罪报。<a id="a-Sr"></a>是故我今应当受请。</p>
 </body>
</html>