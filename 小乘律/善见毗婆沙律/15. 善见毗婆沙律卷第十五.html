<!doctype html>
<html id="z3IBV8lr7" data-ver="1659">
 <head>
  <meta charset="utf-8">
  <meta author="僧伽跋陀罗">
  <meta library="龙藏">
  <meta catalog="小乘律">
  <meta period="萧齐">
 </head>
 <body>
  <h1 id="a1">善见毗婆沙律卷第十五</h1>
  <p id="a2">尔时佛住舍卫国祇树给孤独园精舍。<a id="a-3"></a>多将衣者。<a id="a-4"></a>檀越闻比丘失衣。<a id="a-5"></a>人人与衣。<a id="a-6"></a>自恣请者。<a id="a-7"></a>檀越语比丘言。<a id="a-8"></a>若有所须随意取是。<a id="a-9"></a>名自恣请。<a id="a-A"></a>上下衣者。<a id="a-B"></a>安陀会郁多罗僧受僧伽梨。<a id="a-C"></a>是故律本中说。<a id="a-D"></a>若比丘失三衣。<a id="a-E"></a>得受上下衣。<a id="a-F"></a>余一衣余处乞。<a id="a-G"></a>若失二衣。<a id="a-H"></a>得受一衣。<a id="a-I"></a>若失一衣不得受。<a id="a-J"></a>若比丘尼失五衣。<a id="a-K"></a>得受二衣。<a id="a-L"></a>若失四衣。<a id="a-M"></a>得受一衣。<a id="a-N"></a>若失三衣不得受。<a id="a-O"></a>若亲友。<a id="a-P"></a>若自恣请檀越。<a id="a-Q"></a>若自己物。<a id="a-R"></a>随意受。<a id="a-S"></a>此戒具六事。<a id="a-T"></a>非想得脱。<a id="a-U"></a>此是制戒。<a id="a-V"></a>身业口业具三受。<a id="a-W"></a>上下衣广说竟。</p>
  <p id="aX">尔时佛住舍卫国祇树给孤独园精舍。<a id="a-Y"></a>衣直者。<a id="a-Z"></a>金银钱。<a id="a-a"></a>若檀越檀越妇。<a id="a-b"></a>欲持直为比丘买衣。<a id="a-c"></a>比丘知已即往劝言。<a id="a-d"></a>若为我作衣者。<a id="a-e"></a>当使细致长广。<a id="a-f"></a>教益直者。<a id="a-g"></a>下至十六分之一。<a id="a-h"></a>教致织者。<a id="a-i"></a>下至增一綖。<a id="a-j"></a>若得此衣尼萨耆罪。<a id="a-k"></a>若檀越欲作大。<a id="a-l"></a>劝使小。<a id="a-m"></a>欲多直买。<a id="a-n"></a>劝令少直。<a id="a-o"></a>若随檀越作。<a id="a-p"></a>如是得衣无罪。<a id="a-q"></a>若亲里。<a id="a-r"></a>若自恣请檀越。<a id="a-s"></a>如是劝作不犯。<a id="a-t"></a>若为他劝益不犯。<a id="a-u"></a>法师曰。<a id="a-v"></a>次第文句易可解耳。<a id="a-w"></a>不须广说。<a id="a-x"></a>第二非亲里居士。<a id="a-y"></a>为比丘办衣价。<a id="a-z"></a>多居士为异。<a id="a-10"></a>余文句如前戒说。</p>
  <p id="a11">尔时佛住舍卫国祇树给孤独园精舍。<a id="a-12"></a>语居士言。<a id="a-13"></a>汝可持此衣直买衣与某甲比丘。<a id="a-14"></a>如是语已。<a id="a-15"></a>五十伐者。<a id="a-16"></a>伐五十迦梨娑槃直待大德者。<a id="a-17"></a>大德。<a id="a-18"></a>我今日有事。<a id="a-19"></a>愿大德待过今日。<a id="a-1A"></a>明日当与。<a id="a-1B"></a>王臣者。<a id="a-1C"></a>食王俸禄。<a id="a-1D"></a>是名王臣。<a id="a-1E"></a>遣使者。<a id="a-1F"></a>遣人送也。<a id="a-1G"></a>将者将至比丘所。<a id="a-1H"></a>取净者。<a id="a-1I"></a>若得净物我当受也。<a id="a-1J"></a>净物者。<a id="a-1K"></a>衣服汤药。<a id="a-1L"></a>是名净物。<a id="a-1M"></a>若守僧房者。<a id="a-1N"></a>为僧驱使人也。<a id="a-1O"></a>已令知者。<a id="a-1P"></a>我已语守房人。<a id="a-1Q"></a>若大德须衣。<a id="a-1R"></a>往其所当与大德衣。<a id="a-1S"></a>居士我须衣者。<a id="a-1T"></a>告令知也。<a id="a-1U"></a>随解语知也。<a id="a-1V"></a>第二第三亦如是索。<a id="a-1W"></a>若得者善。<a id="a-1X"></a>若不得者。<a id="a-1Y"></a>第一第二第三。<a id="a-1Z"></a>乃至第六在前默然。<a id="a-1a"></a>云何默然者。<a id="a-1b"></a>口不语立不坐。<a id="a-1c"></a>若檀越唤教坐。<a id="a-1d"></a>不得坐。<a id="a-1e"></a>若与饮食。<a id="a-1f"></a>亦不得受。<a id="a-1g"></a>乃至饮亦尔。<a id="a-1h"></a>若请说法咒愿。<a id="a-1i"></a>悉不得为说。<a id="a-1j"></a>若檀越问言。<a id="a-1k"></a>以何因缘来至此。<a id="a-1l"></a>答言。<a id="a-1m"></a>居士自当知。<a id="a-1n"></a>若得者善。<a id="a-1o"></a>若不口语索。<a id="a-1p"></a>得十二默然求。<a id="a-1q"></a>若一语索。<a id="a-1r"></a>破二默然。<a id="a-1s"></a>二语索。<a id="a-1t"></a>破四默然。<a id="a-1u"></a>若三语索。<a id="a-1v"></a>破六默然。<a id="a-1w"></a>乃至六语索。<a id="a-1x"></a>破十二默然。<a id="a-1y"></a>若更往索。<a id="a-1z"></a>得衣者尼萨耆。<a id="a-20"></a>若一日一往一索。<a id="a-21"></a>如是得六日往。<a id="a-22"></a>若一日一往六语索。<a id="a-23"></a>后不得更往索。<a id="a-24"></a>亦不得默然。<a id="a-25"></a>若不得衣。<a id="a-26"></a>随衣价来处。<a id="a-27"></a>往语言。<a id="a-28"></a>我于汝财竟不得用。<a id="a-29"></a>汝自知莫使失。<a id="a-2A"></a>若不得衣。<a id="a-2B"></a>应自往报衣主。<a id="a-2C"></a>不得使人往报。<a id="a-2D"></a>若使人报犯突吉罗罪。<a id="a-2E"></a>法师曰。<a id="a-2F"></a>执事人有二种。<a id="a-2G"></a>一者指示。<a id="a-2H"></a>二者不指示。<a id="a-2I"></a>指示有二种。<a id="a-2J"></a>何者二种。<a id="a-2K"></a>一者比丘指示。<a id="a-2L"></a>二者使者指示。<a id="a-2M"></a>不指示者。<a id="a-2N"></a>复有二种。<a id="a-2O"></a>一者自不现前。<a id="a-2P"></a>二者他不现前。<a id="a-2Q"></a>是名四执事人。<a id="a-2R"></a>法师曰。<a id="a-2S"></a>云何使者指示。<a id="a-2T"></a>答曰。<a id="a-2U"></a>若有居士为比丘买衣。<a id="a-2V"></a>使者往至比丘所。<a id="a-2W"></a>使者到已语比丘言。<a id="a-2X"></a>大德。<a id="a-2Y"></a>某居士遣我送衣价。<a id="a-2Z"></a>愿大德受。<a id="a-2a"></a>比丘答言。<a id="a-2b"></a>此是不净物。<a id="a-2c"></a>比丘不得受。<a id="a-2d"></a>使者复言。<a id="a-2e"></a>大德。<a id="a-2f"></a>有执事人不。<a id="a-2g"></a>比丘答言无。<a id="a-2h"></a>使者自觅执事人。<a id="a-2i"></a>得已将至比丘所。<a id="a-2j"></a>语比丘言。<a id="a-2k"></a>此人能为大德作执事人。<a id="a-2l"></a>即持直付执事人。<a id="a-2m"></a>使者对比丘前语执事人。<a id="a-2n"></a>汝可持此直买衣与比丘。<a id="a-2o"></a>若有执事人。<a id="a-2p"></a>比丘语使者言。<a id="a-2q"></a>执事人在某村某处。<a id="a-2r"></a>名某甲。<a id="a-2s"></a>使者往至执事人所。<a id="a-2t"></a>语执事人言。<a id="a-2u"></a>汝可持此直买衣与某甲比丘。<a id="a-2v"></a>付已还至比丘所。<a id="a-2w"></a>语言。<a id="a-2x"></a>大德所示执事人。<a id="a-2y"></a>我已付衣直。<a id="a-2z"></a>大德须衣往取。<a id="a-30"></a>使者付衣直已。<a id="a-31"></a>若不自来报比丘。<a id="a-32"></a>遣人来报语比丘言。<a id="a-33"></a>大德所示执事人。<a id="a-34"></a>已付衣直。<a id="a-35"></a>大德须衣往取。<a id="a-36"></a>当与大德衣。<a id="a-37"></a>是名四种执事人。<a id="a-38"></a>是故律本中说。<a id="a-39"></a>比丘若有执事人。<a id="a-3A"></a>信心敬法。<a id="a-3B"></a>可以直付之。<a id="a-3C"></a>若汝等须衣。<a id="a-3D"></a>当往取。<a id="a-3E"></a>当取净物。<a id="a-3F"></a>不受金银。<a id="a-3G"></a>以此因缘方便。<a id="a-3H"></a>可得受金银。<a id="a-3I"></a>除此无受金银法。<a id="a-3J"></a>若使者语执事人。<a id="a-3K"></a>可持此直买衣与某甲比丘。<a id="a-3L"></a>比丘付执事人衣直已。<a id="a-3M"></a>不报比丘。<a id="a-3N"></a>比丘不得就执事人求衣。<a id="a-3O"></a>若求得衣突吉罗罪。<a id="a-3P"></a>若有居士。<a id="a-3Q"></a>持金银往比丘所。<a id="a-3R"></a>语比丘言。<a id="a-3S"></a>持此金银与众僧。<a id="a-3T"></a>愿大德受。<a id="a-3U"></a>为作僧伽蓝。<a id="a-3V"></a>作食堂若园田。<a id="a-3W"></a>比丘不得受。<a id="a-3X"></a>若受得突吉罗罪。<a id="a-3Y"></a>教令付净人。<a id="a-3Z"></a>后得为处分料理。<a id="a-3a"></a>若使人不解。<a id="a-3b"></a>比丘得教净人为受。<a id="a-3c"></a>后得随处处用。<a id="a-3d"></a>若居士持金银布施众僧。<a id="a-3e"></a>教作饮食衣服汤药卧具。<a id="a-3f"></a>不得自受。<a id="a-3g"></a>若众僧受金银。<a id="a-3h"></a>后得饮食衣服受用。<a id="a-3i"></a>得突吉罗罪。<a id="a-3j"></a>若众僧不受。<a id="a-3k"></a>居士不解将还。<a id="a-3l"></a>知律比丘路见语言。<a id="a-3m"></a>汝与众僧何以将归。<a id="a-3n"></a>居士闻已解。<a id="a-3o"></a>即还付与净人。<a id="a-3p"></a>若居士布施随处用。<a id="a-3q"></a>比丘不得回换。<a id="a-3r"></a>若回换余用者。<a id="a-3s"></a>突吉罗罪。<a id="a-3t"></a>若施作房舍住处无食。<a id="a-3u"></a>众僧各欲散去。<a id="a-3v"></a>无人守护。<a id="a-3w"></a>得减房直籴食。<a id="a-3x"></a>以供守房舍人食。<a id="a-3y"></a>若如此回换用者无罪。<a id="a-3z"></a>若四方众僧房舍物。<a id="a-40"></a>若住处无食。<a id="a-41"></a>众僧欲散去。<a id="a-42"></a>得减房物以供食用得。<a id="a-43"></a>何以故。<a id="a-44"></a>为守护住处故。<a id="a-45"></a>虽尔不得尽用。<a id="a-46"></a>若居士布施田池。<a id="a-47"></a>比丘不得受。<a id="a-48"></a>云何不得受。<a id="a-49"></a>比丘语居士言。<a id="a-4A"></a>比丘法不得受田池。<a id="a-4B"></a>居士语比丘言。<a id="a-4C"></a>此田池中能生四种净物。<a id="a-4D"></a>用供养众僧。<a id="a-4E"></a>若如是者得受。<a id="a-4F"></a>若居士言。<a id="a-4G"></a>以池布施众僧。<a id="a-4H"></a>使洗浴浣濯。<a id="a-4I"></a>及一切众生饮随意用。<a id="a-4J"></a>若如是施池得受。<a id="a-4K"></a>若居士不解语。<a id="a-4L"></a>但言施池。<a id="a-4M"></a>比丘答言。<a id="a-4N"></a>出家人法不听受池。<a id="a-4O"></a>若布施净水当受。<a id="a-4P"></a>居士答言。<a id="a-4Q"></a>善哉大德。<a id="a-4R"></a>本施水。<a id="a-4S"></a>如此言得受。<a id="a-4T"></a>若居士犹不解语。<a id="a-4U"></a>但言布施而已。<a id="a-4V"></a>于后命过。<a id="a-4W"></a>比丘不得受用。<a id="a-4X"></a>若居士有儿孙。<a id="a-4Y"></a>比丘应教儿孙布施。<a id="a-4Z"></a>若断种无儿孙。<a id="a-4a"></a>可向聚落老宿言。<a id="a-4b"></a>此居士不解布施。<a id="a-4c"></a>命已过。<a id="a-4d"></a>比丘不得受用。<a id="a-4e"></a>长者自知。<a id="a-4f"></a>长者语比丘言。<a id="a-4g"></a>弟子以水布施众僧。<a id="a-4h"></a>若如是布施者。<a id="a-4i"></a>比丘得受用无罪。<a id="a-4j"></a>不得受金银钱。<a id="a-4k"></a>若居士持米布施。<a id="a-4l"></a>及甘果衣服饮食。<a id="a-4m"></a>一切得受。<a id="a-4n"></a>若居士自施净食得受。<a id="a-4o"></a>不得自为身教居士及请人作饮食。<a id="a-4p"></a>若得亦不得食。<a id="a-4q"></a>法师曰。<a id="a-4r"></a>往昔有一比丘。<a id="a-4s"></a>在质多罗山住。<a id="a-4t"></a>欲得[麩-夫+并]食。<a id="a-4u"></a>出庭前见诸居士。<a id="a-4v"></a>以水泥地现为[麩-夫+并]相。<a id="a-4w"></a>发口言。<a id="a-4x"></a>云何得如是[麩-夫+并]明日供众僧。<a id="a-4y"></a>居士即解已。<a id="a-4z"></a>便还家中作如是[麩-夫+并]。<a id="a-50"></a>明朝持来供养众僧。<a id="a-51"></a>上座知不受。<a id="a-52"></a>诸下座见上座不受。<a id="a-53"></a>亦各不受。<a id="a-54"></a>往昔知足比丘。<a id="a-55"></a>现相如是。<a id="a-56"></a>犹不得食。<a id="a-57"></a>况今为身求而得食也。<a id="a-58"></a>布施园不得受。<a id="a-59"></a>如前说无异。<a id="a-5A"></a>若布施阿兰若处及林得受。<a id="a-5B"></a>后人破林为田。<a id="a-5C"></a>得米甘果饮食得受。<a id="a-5D"></a>若不与不得强责。<a id="a-5E"></a>若前破林为田人罢。<a id="a-5F"></a>后人来作。<a id="a-5G"></a>应责直。<a id="a-5H"></a>何以故。<a id="a-5I"></a>为己成田故。<a id="a-5J"></a>若有人欲赁田。<a id="a-5K"></a>不得受金银。<a id="a-5L"></a>净物得受。<a id="a-5M"></a>若赁田人不知处所问比丘。<a id="a-5N"></a>若有知畔齐。<a id="a-5O"></a>应示处所。<a id="a-5P"></a>若不知勿妄示也。<a id="a-5Q"></a>若有人布施众僧奴。<a id="a-5R"></a>不得受。<a id="a-5S"></a>若言施净人或言执事人得受。<a id="a-5T"></a>若众僧净人。<a id="a-5U"></a>若朝为众僧作食。<a id="a-5V"></a>中后自营觅。<a id="a-5W"></a>中前得与食。<a id="a-5X"></a>中后不得与食。<a id="a-5Y"></a>衣一切不得与。<a id="a-5Z"></a>若半月为众僧驱使。<a id="a-5a"></a>得与衣食。<a id="a-5b"></a>半月自作。<a id="a-5c"></a>众僧不得与衣食。<a id="a-5d"></a>若都不为众僧执作驱使。<a id="a-5e"></a>自为己营觅。<a id="a-5f"></a>后得直与众僧得受。<a id="a-5g"></a>若不与不得就责也。<a id="a-5h"></a>若施牛羊不得受。<a id="a-5i"></a>若言施乳酪等五味得受。<a id="a-5j"></a>余一切畜生亦尔。<a id="a-5k"></a>法师曰。<a id="a-5l"></a>次第文句易解耳。<a id="a-5m"></a>王臣戒因缘本起。<a id="a-5n"></a>身心口业三受。<a id="a-5o"></a>此是制罪。<a id="a-5p"></a>不以不知故得脱。</p>
  <p id="a5q">尔时佛住阿罗毗城。<a id="a-5r"></a>憍赊耶敷具者。<a id="a-5s"></a>平地布置。<a id="a-5t"></a>以酢浆洒杂者。<a id="a-5u"></a>乃至杂憍赊耶一毛尼萨耆。<a id="a-5v"></a>憍赊耶毛者。<a id="a-5w"></a>糸中微细者是也。<a id="a-5x"></a>此敷具是毡作。<a id="a-5y"></a>非织物也。<a id="a-5z"></a>法师曰。<a id="a-60"></a>次第文句易解耳。</p>
  <p id="a61">尔时佛在毗舍离城于高阁讲堂。<a id="a-62"></a>纯黑羺羊毛者。<a id="a-63"></a>不杂余毛。<a id="a-64"></a>次第文句易可解耳。<a id="a-65"></a>不须广说。<a id="a-66"></a>纯黑羺羊毛竟。</p>
  <p id="a67">尔时佛住舍卫国祇树给孤独园精舍。<a id="a-68"></a>安边者。<a id="a-69"></a>以少白毛置边也。<a id="a-6A"></a>律中已解。<a id="a-6B"></a>不须广说。</p>
  <p id="a6C">尔时佛住舍卫国祇树给孤独园。<a id="a-6D"></a>除病比丘者。<a id="a-6E"></a>若病比丘欲往余处。<a id="a-6F"></a>嫌卧具重不能将行。<a id="a-6G"></a>众僧为羯磨。<a id="a-6H"></a>得作新卧具。<a id="a-6I"></a>若病未差得随意作。<a id="a-6J"></a>若病差已更发。<a id="a-6K"></a>不须更羯磨。<a id="a-6L"></a>得用先羯磨。<a id="a-6M"></a>法师曰。<a id="a-6N"></a>次第文句易可解。<a id="a-6O"></a>不须广说。</p>
  <p id="a6P">尔时佛住舍卫国祇树给孤独园精舍。<a id="a-6Q"></a>尼师檀戒中。<a id="a-6R"></a>诸比丘我欲入静处三月日。<a id="a-6S"></a>法师曰。<a id="a-6T"></a>世尊何以入静处三月日。<a id="a-6U"></a>世尊遍观众生。<a id="a-6V"></a>于三月中无得道者。<a id="a-6W"></a>是以入静处三月。<a id="a-6X"></a>我入后当有如是事。<a id="a-6Y"></a>比丘既闻我语已。<a id="a-6Z"></a>必立非法制。<a id="a-6a"></a>优波斯那朋健陀子。<a id="a-6b"></a>当破此制入至我处。<a id="a-6c"></a>我见已当得赞叹。<a id="a-6d"></a>因优波斯那朋健陀子。<a id="a-6e"></a>多比丘受头陀法。<a id="a-6f"></a>来得见我。<a id="a-6g"></a>我静处三月竟。<a id="a-6h"></a>将诸比丘按行诸房。<a id="a-6i"></a>见尼师檀处处狼藉。<a id="a-6j"></a>因尼师檀。<a id="a-6k"></a>我当为比丘结戒。<a id="a-6l"></a>世尊作是念已。<a id="a-6m"></a>即静处三月日。<a id="a-6n"></a>于是优波斯那朋健陀子佛至往所者。<a id="a-6o"></a>长老优波斯那。<a id="a-6p"></a>与弟子年未满二十受具足戒。<a id="a-6q"></a>得突吉罗罪。<a id="a-6r"></a>于骞陀迦中呵责言。<a id="a-6s"></a>汝痴人。<a id="a-6t"></a>汝未满十腊。<a id="a-6u"></a>云何而辄与未满二十年人受具足戒。<a id="a-6v"></a>复不解教授。<a id="a-6w"></a>乃遣余人教授。<a id="a-6x"></a>优波斯那。<a id="a-6y"></a>得呵责已。<a id="a-6z"></a>礼佛而去。<a id="a-70"></a>心自念言。<a id="a-71"></a>我是善男子出家。<a id="a-72"></a>非恶心出家。<a id="a-73"></a>云何为弟子故。<a id="a-74"></a>而得呵责。<a id="a-75"></a>我当去十由旬住。<a id="a-76"></a>教授弟子令威仪齐整。<a id="a-77"></a>如我无异。<a id="a-78"></a>然后往问讯世尊。<a id="a-79"></a>因弟子威仪如法故。<a id="a-7A"></a>而得赞叹。<a id="a-7B"></a>是故律本中说。<a id="a-7C"></a>佛问比丘。<a id="a-7D"></a>汝心乐着纳衣不。<a id="a-7E"></a>比丘答言实不乐着。<a id="a-7F"></a>为随师故着。<a id="a-7G"></a>佛即赞言。<a id="a-7H"></a>善哉善哉优波斯那。<a id="a-7I"></a>善能教授弟子威仪具足。<a id="a-7J"></a>佛告诸比丘者。<a id="a-7K"></a>佛见尼师檀处处狼藉。<a id="a-7L"></a>佛告诸比丘。<a id="a-7M"></a>信心布施使得受用。<a id="a-7N"></a>莫令损失。<a id="a-7O"></a>佛已种种方便者。<a id="a-7P"></a>佛已无数方便为诸比丘说法。<a id="a-7Q"></a>故尼师檀者。<a id="a-7R"></a>下至一经坐。<a id="a-7S"></a>是名故也。<a id="a-7T"></a>取少许者。<a id="a-7U"></a>四边随取一边。<a id="a-7V"></a>或方或圆取帖新者上。<a id="a-7W"></a>若不能帖。<a id="a-7X"></a>细擘杂新者作亦得。<a id="a-7Y"></a>法师曰。<a id="a-7Z"></a>余次第文句在律中。<a id="a-7a"></a>不须广说。<a id="a-7b"></a>因缘本起如前。<a id="a-7c"></a>尼师檀戒竟。</p>
  <p id="a7d">尔时佛住舍卫国祇树给孤独精舍。<a id="a-7e"></a>担羊毛戒。<a id="a-7f"></a>弄者。<a id="a-7g"></a>居士道路逢见比丘担羊毛。<a id="a-7h"></a>问言。<a id="a-7i"></a>大德。<a id="a-7j"></a>担此羊毛何处去。<a id="a-7k"></a>何处贩卖也。<a id="a-7l"></a>卖堪几直。<a id="a-7m"></a>比丘闻诸居士戏笑弄已。<a id="a-7n"></a>比丘行至寺已嗔恚掷地。<a id="a-7o"></a>诸比丘问言。<a id="a-7p"></a>大德。<a id="a-7q"></a>何处将此羊毛来。<a id="a-7r"></a>而嗔恚掷地。<a id="a-7s"></a>比丘答言。<a id="a-7t"></a>我为此羊毛故。<a id="a-7u"></a>为诸居士之所调弄。<a id="a-7v"></a>是以嗔恚掷地。<a id="a-7w"></a>自担者。<a id="a-7x"></a>以郁多罗僧裹而自担也。<a id="a-7y"></a>过三由旬者。<a id="a-7z"></a>自担过三由旬。<a id="a-80"></a>无人代也。<a id="a-81"></a>随毛多少。<a id="a-82"></a>一一犯尼萨耆罪。<a id="a-83"></a>至三由旬已放地。<a id="a-84"></a>若以杖拨。<a id="a-85"></a>或以脚转。<a id="a-86"></a>过三由旬。<a id="a-87"></a>皆尼萨耆罪。<a id="a-88"></a>至三由旬。<a id="a-89"></a>若虎狼贼难担出三由旬。<a id="a-8A"></a>悉尼萨耆罪。<a id="a-8B"></a>若三由旬内为贼劫夺。<a id="a-8C"></a>劫夺已后还比丘。<a id="a-8D"></a>比丘复得担三由旬不犯。<a id="a-8E"></a>无罪者。<a id="a-8F"></a>钦婆罗尼师檀已成毡不犯。<a id="a-8G"></a>三由旬内不犯。<a id="a-8H"></a>至三由旬已。<a id="a-8I"></a>有人代担过三由旬不犯。<a id="a-8J"></a>担羊毛者。<a id="a-8K"></a>下至塞耳过三由旬犯罪。<a id="a-8L"></a>法师曰。<a id="a-8M"></a>余次第文句易可解耳。<a id="a-8N"></a>不须广说。<a id="a-8O"></a>此戒从身心起。<a id="a-8P"></a>不以不知故得脱。<a id="a-8Q"></a>羊毛戒广说竟。</p>
  <p id="a8R">尔时佛在释翅瘦迦维罗卫尼拘律园。<a id="a-8S"></a>浣羊毛戒者。<a id="a-8T"></a>妨废坐禅诵经者。<a id="a-8U"></a>比丘尼由为六群比丘浣染擘羊毛故。<a id="a-8V"></a>是以妨废。<a id="a-8W"></a>余文句易可解耳。<a id="a-8X"></a>浣染擘羊毛戒竟。</p>
  <p id="a8Y">尔时佛在罗阅城耆阇崛山中。<a id="a-8Z"></a>金银戒者。<a id="a-8a"></a>金者。<a id="a-8b"></a>珂琉璃珊瑚一切诸宝及贩卖之物。<a id="a-8c"></a>是金银种类。<a id="a-8d"></a>是故律本中说。<a id="a-8e"></a>下至树胶钱国土所用。<a id="a-8f"></a>皆不得捉。<a id="a-8g"></a>亦不得教人捉。<a id="a-8h"></a>悉犯。<a id="a-8i"></a>若为身捉。<a id="a-8j"></a>尼萨耆。<a id="a-8k"></a>若为僧若为众乃至一人若为像捉。<a id="a-8l"></a>悉突吉罗罪。<a id="a-8m"></a>无罪者。<a id="a-8n"></a>不自受不教人受。<a id="a-8o"></a>若居士持金银布施比丘。<a id="a-8p"></a>比丘答言。<a id="a-8q"></a>不得受。<a id="a-8r"></a>居士复言。<a id="a-8s"></a>大德。<a id="a-8t"></a>我舍心布施已定。<a id="a-8u"></a>不得将还。<a id="a-8v"></a>放地而去。<a id="a-8w"></a>比丘见居士去已。<a id="a-8x"></a>比丘留守看。<a id="a-8y"></a>又有居士见比丘住此。<a id="a-8z"></a>往问言。<a id="a-90"></a>大德。<a id="a-91"></a>何以住此。<a id="a-92"></a>比丘答言。<a id="a-93"></a>有居士布施此金银。<a id="a-94"></a>比丘法不得受此。<a id="a-95"></a>居士向比丘言。<a id="a-96"></a>大德。<a id="a-97"></a>大德既不得受。<a id="a-98"></a>布施弟子。<a id="a-99"></a>比丘默然。<a id="a-9A"></a>居士承取持去。<a id="a-9B"></a>后居士以此金银。<a id="a-9C"></a>易饮食衣服净物与比丘。<a id="a-9D"></a>比丘得受。<a id="a-9E"></a>若无解法人。<a id="a-9F"></a>金银在屋中闭户莫使失。<a id="a-9G"></a>若有卖衣钵人。<a id="a-9H"></a>比丘唤来示金银。<a id="a-9I"></a>语卖衣钵人言。<a id="a-9J"></a>贫道须此衣钵。<a id="a-9K"></a>有此金银。<a id="a-9L"></a>居士自知。<a id="a-9M"></a>若无卖衣钵人。<a id="a-9N"></a>有卖非时浆七日药尽形寿药。<a id="a-9O"></a>将来至金银所。<a id="a-9P"></a>语言。<a id="a-9Q"></a>有此金银。<a id="a-9R"></a>众僧须此药。<a id="a-9S"></a>居士自知。<a id="a-9T"></a>得药已众僧得食用。<a id="a-9U"></a>金银主比丘不得食用。<a id="a-9V"></a>余白衣净人乃至畜生。<a id="a-9W"></a>悉不得食。<a id="a-9X"></a>何以故。<a id="a-9Y"></a>为众僧物故。<a id="a-9Z"></a>若不得药。<a id="a-9a"></a>金银主置而去。<a id="a-9b"></a>更无方便得受。<a id="a-9c"></a>若见优婆塞。<a id="a-9d"></a>唤来教掷去。<a id="a-9e"></a>优婆塞言。<a id="a-9f"></a>此金银何以掷去。<a id="a-9g"></a>我当拾取。<a id="a-9h"></a>比丘答言。<a id="a-9i"></a>随意。<a id="a-9j"></a>若优婆塞解法。<a id="a-9k"></a>持易衣钵来与众僧得受。<a id="a-9l"></a>若无优婆塞可教掷去。<a id="a-9m"></a>众僧应白二羯磨。<a id="a-9n"></a>一比丘知五法者。<a id="a-9o"></a>将此金银使闭目掷去。<a id="a-9p"></a>莫记处所。<a id="a-9q"></a>若记处所突吉罗罪。<a id="a-9r"></a>受施用有四种法。<a id="a-9s"></a>云何为四。<a id="a-9t"></a>一者盗用。<a id="a-9u"></a>二者负债用。<a id="a-9v"></a>三者亲友用。<a id="a-9w"></a>四者主用。<a id="a-9x"></a>问曰。<a id="a-9y"></a>云何盗用。<a id="a-9z"></a>答曰。<a id="a-A0"></a>若比丘无戒。<a id="a-A1"></a>依僧次受施饮食。<a id="a-A2"></a>是名盗用。<a id="a-A3"></a>云何负债用。<a id="a-A4"></a>若比丘受人饮食衣服。<a id="a-A5"></a>应先作念。<a id="a-A6"></a>若不先作念而受衣食。<a id="a-A7"></a>是名负债用。<a id="a-A8"></a>若有聪明智慧信心出家比丘。<a id="a-A9"></a>至受食时。<a id="a-AA"></a>口口作念。<a id="a-AB"></a>若钝根者。<a id="a-AC"></a>未食时先作一念。<a id="a-AD"></a>若钝根比丘受用衣时。<a id="a-AE"></a>应朝先作一念。<a id="a-AF"></a>利根者着著作念。<a id="a-AG"></a>房舍床席卧具一切受用信施。<a id="a-AH"></a>应先作念。<a id="a-AI"></a>若不先作念。<a id="a-AJ"></a>是名负债用者。<a id="a-AK"></a>若不为障寒障热及障惭耻而用衣。<a id="a-AL"></a>若不为饥渴疾病而受饮食汤药。<a id="a-AM"></a>亦名负债。<a id="a-AN"></a>若受饮食衣服。<a id="a-AO"></a>不先作念突吉罗。<a id="a-AP"></a>云何亲友用。<a id="a-AQ"></a>七学人受用施物如子受父物无异。<a id="a-AR"></a>是名亲友用。<a id="a-AS"></a>云何主用。<a id="a-AT"></a>真人罗汉受用施物。<a id="a-AU"></a>法师曰。<a id="a-AV"></a>于四种受用中。<a id="a-AW"></a>盗用最恶。<a id="a-AX"></a>复有四种受用。<a id="a-AY"></a>云何为四。<a id="a-AZ"></a>一者有惭愧用。<a id="a-Aa"></a>二者无惭愧用。<a id="a-Ab"></a>三者有法用。<a id="a-Ac"></a>四者无法用。<a id="a-Ad"></a>云何有惭愧用。<a id="a-Ae"></a>无惭愧人亲近有惭愧人受用无罪。<a id="a-Af"></a>是名有惭愧用。<a id="a-Ag"></a>云何无惭愧用。<a id="a-Ah"></a>有惭愧人亲近无惭愧人受用得罪。<a id="a-Ai"></a>是名无惭愧用。<a id="a-Aj"></a>有惭愧人亲近无惭愧人。<a id="a-Ak"></a>后必当随其作恶。<a id="a-Al"></a>故名无惭愧人。<a id="a-Am"></a>无惭愧人亲近有惭愧人。<a id="a-An"></a>后必当改恶修善。<a id="a-Ao"></a>是名有惭愧人。<a id="a-Ap"></a>云何有法用。<a id="a-Aq"></a>若有惭愧人用法而得。<a id="a-Ar"></a>是名有法用。<a id="a-As"></a>云何无法用。<a id="a-At"></a>无惭愧人不用法而得。<a id="a-Au"></a>若得此物。<a id="a-Av"></a>如得毒药无异。<a id="a-Aw"></a>是名无法用。<a id="a-Ax"></a>法师曰。<a id="a-Ay"></a>余次第文句已在律中。<a id="a-Az"></a>不须广说。<a id="a-B0"></a>此是制罪。<a id="a-B1"></a>身口心业三受。<a id="a-B2"></a>受宝戒广说竟。<a id="a-B3"></a>贩卖宝戒者。<a id="a-B4"></a>非一种作者。<a id="a-B5"></a>或已成器或未成器。<a id="a-B6"></a>头物者。<a id="a-B7"></a>华钗一切头所用。<a id="a-B8"></a>悉是头物。<a id="a-B9"></a>镮钏钳锁种种身所装束。<a id="a-BA"></a>是名成器。<a id="a-BB"></a>已成器易未成器。<a id="a-BC"></a>以未成器易已成器。<a id="a-BD"></a>以突吉罗易尼萨耆波夜提。<a id="a-BE"></a>以尼萨耆波夜提易突吉罗。<a id="a-BF"></a>问曰。<a id="a-BG"></a>云何以突吉罗易尼萨耆波夜提。<a id="a-BH"></a>答曰。<a id="a-BI"></a>以铜钱易金钱。<a id="a-BJ"></a>亦得尼萨耆波夜提。<a id="a-BK"></a>是名突吉罗易尼萨耆波夜提。<a id="a-BL"></a>以金钱易铜钱。<a id="a-BM"></a>是名尼萨耆波夜提易突吉罗。<a id="a-BN"></a>若以宝易铁。<a id="a-BO"></a>以此铁作钵作斧。<a id="a-BP"></a>随作一一作器。<a id="a-BQ"></a>悉不得用。<a id="a-BR"></a>若用突吉罗罪。<a id="a-BS"></a>法师曰。<a id="a-BT"></a>余次第文句易可解耳。<a id="a-BU"></a>因缘本起如前戒无异种种贩卖戒。<a id="a-BV"></a>律中已解。<a id="a-BW"></a>更无异义。<a id="a-BX"></a>不复重出。<a id="a-BY"></a>若畜长钵过十日。<a id="a-BZ"></a>尼萨耆波夜提。<a id="a-Ba"></a>尼萨耆钵。<a id="a-Bb"></a>不舍不忏悔。<a id="a-Bc"></a>若用突吉罗罪。<a id="a-Bd"></a>无罪者。<a id="a-Be"></a>未满十日若说净若受持。<a id="a-Bf"></a>法师曰。<a id="a-Bg"></a>新钵几薰堪受持。<a id="a-Bh"></a>答曰。<a id="a-Bi"></a>若铁钵五薰堪用。<a id="a-Bj"></a>若土钵二薰堪用。<a id="a-Bk"></a>若买他钵。<a id="a-Bl"></a>未还直不得受持。<a id="a-Bm"></a>若钵主言。<a id="a-Bn"></a>但用然后还直。<a id="a-Bo"></a>钵主虽作此语。<a id="a-Bp"></a>亦不得受持。<a id="a-Bq"></a>还直然后受持。<a id="a-Br"></a>若买钵已度直竟。<a id="a-Bs"></a>钵主为薰竟报比丘。<a id="a-Bt"></a>比丘不往取。<a id="a-Bu"></a>过十日犯舍堕。<a id="a-Bv"></a>若钵主薰竟。<a id="a-Bw"></a>人知薰竟。<a id="a-Bx"></a>传向比丘道。<a id="a-By"></a>比丘虽闻语过十日不犯。<a id="a-Bz"></a>要听钵主报。<a id="a-C0"></a>后过十日对人说受。<a id="a-C1"></a>若无人得独说受。<a id="a-C2"></a>若失受持者。<a id="a-C3"></a>罢道死转根舍穿。<a id="a-C4"></a>是名失受持破穿如栗米大。<a id="a-C5"></a>失受持。<a id="a-C6"></a>若以铁屑补得受持。<a id="a-C7"></a>因缘本起如前无异。<a id="a-C8"></a>长钵戒广说竟。<a id="a-C9"></a>舍卫国五种药者。<a id="a-CA"></a>生酥熟酥油蜜石蜜。<a id="a-CB"></a>酥者。<a id="a-CC"></a>一切净肉乳亦可饮。<a id="a-CD"></a>酥亦中作药。<a id="a-CE"></a>问曰。<a id="a-CF"></a>七日药蝇蚁落中。<a id="a-CG"></a>得服不。<a id="a-CH"></a>答曰。<a id="a-CI"></a>漉去得服。<a id="a-CJ"></a>若今日受酪说。<a id="a-CK"></a>酪中酥为七日药不。<a id="a-CL"></a>即欑酥至第七日欑得酥。<a id="a-CM"></a>此第七日得服。<a id="a-CN"></a>若至第八日尼萨耆。<a id="a-CO"></a>油石蜜亦如是。<a id="a-CP"></a>若非时受酪非时欑。<a id="a-CQ"></a>若非时受酥。<a id="a-CR"></a>不得服。<a id="a-CS"></a>油石蜜亦如是。<a id="a-CT"></a>若鬼病须生肉生血得差听服。<a id="a-CU"></a>唯除人血不得服。<a id="a-CV"></a>若得酥已说内置器中。<a id="a-CW"></a>此器已盛酥。<a id="a-CX"></a>器中有酥出。<a id="a-CY"></a>与新酥共合。<a id="a-CZ"></a>应更说。<a id="a-Ca"></a>若酥至第七日若失。<a id="a-Cb"></a>若与白衣沙弥。<a id="a-Cc"></a>若还与酥。<a id="a-Cd"></a>若沙弥布施。<a id="a-Ce"></a>得食无罪。<a id="a-Cf"></a>未满七日布施沙弥。<a id="a-Cg"></a>至第八日若有急须用。<a id="a-Ch"></a>得就沙弥乞食无罪。<a id="a-Ci"></a>法师曰。<a id="a-Cj"></a>余文句已在律中。<a id="a-Ck"></a>不须广说。<a id="a-Cl"></a>此七日药戒广说竟。<a id="a-Cm"></a>此是制罪非性罪。<a id="a-Cn"></a>从身心起。<a id="a-Co"></a>舍卫国佛听雨浴衣者。<a id="a-Cp"></a>于骞陀迦。<a id="a-Cq"></a>因毗舍佉母故。<a id="a-Cr"></a>听受雨衣。<a id="a-Cs"></a>余一月未至夏者。<a id="a-Ct"></a>应作雨浴衣浣染缝治。<a id="a-Cu"></a>四月十六日雨浴衣浣染裁缝。<a id="a-Cv"></a>不须说净亦不得用。<a id="a-Cw"></a>五月一日受持用竟。<a id="a-Cx"></a>雨时四月合春末十五日。<a id="a-Cy"></a>一百三十五日用。<a id="a-Cz"></a>若春末月不得雨浴衣。<a id="a-D0"></a>又夏方得即受持用。<a id="a-D1"></a>非求雨浴衣时者。<a id="a-D2"></a>从九月半至四月半以还。<a id="a-D3"></a>此非求雨浴衣时。<a id="a-D4"></a>若求尼萨耆。<a id="a-D5"></a>若有雨浴衣不用。<a id="a-D6"></a>裸形洗浴突吉罗罪。<a id="a-D7"></a>四月十六日求雨浴衣。<a id="a-D8"></a>不足。<a id="a-D9"></a>若有望得处得停置。<a id="a-DA"></a>为足故。<a id="a-DB"></a>若得足者应受持。<a id="a-DC"></a>若不足得停置。<a id="a-DD"></a>乃至九月半不须说净。<a id="a-DE"></a>若受迦絺那衣。<a id="a-DF"></a>得停至正月半。<a id="a-DG"></a>不须说净。<a id="a-DH"></a>若三衣不足。<a id="a-DI"></a>回用作袈裟。<a id="a-DJ"></a>若少不足。<a id="a-DK"></a>有望得处。<a id="a-DL"></a>得停至一月。<a id="a-DM"></a>若足者作衣。<a id="a-DN"></a>若不足。<a id="a-DO"></a>应说净若受持。<a id="a-DP"></a>若不说净不受持。<a id="a-DQ"></a>至三十一日尼萨耆。<a id="a-DR"></a>无罪者。<a id="a-DS"></a>若少者从亲里乞。<a id="a-DT"></a>若自恣请檀越乞不犯。<a id="a-DU"></a>法师曰。<a id="a-DV"></a>余次第文句。<a id="a-DW"></a>律中当广解。<a id="a-DX"></a>不须重说。<a id="a-DY"></a>恐怖戒者。<a id="a-DZ"></a>住阿兰若处有二种。<a id="a-Da"></a>一者长在阿兰若处。<a id="a-Db"></a>二者三月在阿兰若处。<a id="a-Dc"></a>比丘阿兰若处住。<a id="a-Dd"></a>衣服败坏。<a id="a-De"></a>得还聚落僧房住。<a id="a-Df"></a>为治护衣故。<a id="a-Dg"></a>若治护竟。<a id="a-Dh"></a>还复阿兰若处住得。<a id="a-Di"></a>迦提月贼者。<a id="a-Dj"></a>迦提月无雨秋贼起。<a id="a-Dk"></a>见诸贼杀人夺物。<a id="a-Dl"></a>比丘恐怖者。<a id="a-Dm"></a>畏失三衣。<a id="a-Dn"></a>三衣中随一一衣寄聚落中。<a id="a-Do"></a>恐怖者。<a id="a-Dp"></a>若自见贼若闻人道。<a id="a-Dq"></a>是名恐怖。<a id="a-Dr"></a>若阿兰若处众多房舍坚密。<a id="a-Ds"></a>不须寄衣聚落。<a id="a-Dt"></a>寄衣已六夜一往看。<a id="a-Du"></a>见衣已还阿兰若处。<a id="a-Dv"></a>除僧羯磨。<a id="a-Dw"></a>法师曰。<a id="a-Dx"></a>余次第文句。<a id="a-Dy"></a>律中已说。<a id="a-Dz"></a>不须广解。<a id="a-E0"></a>回施者。<a id="a-E1"></a>檀越饭佛及僧欲施衣。<a id="a-E2"></a>比丘自回向已。<a id="a-E3"></a>初教回向已突吉罗罪。<a id="a-E4"></a>得物入手尼萨耆波夜提罪。<a id="a-E5"></a>若回施与他乃至畜生。<a id="a-E6"></a>欲与此畜生。<a id="a-E7"></a>回与彼畜生。<a id="a-E8"></a>得突吉罗罪。<a id="a-E9"></a>欲供养此像。<a id="a-EA"></a>回与彼像。<a id="a-EB"></a>悉突吉罗罪。<a id="a-EC"></a>无罪者。<a id="a-ED"></a>若不知与僧。<a id="a-EE"></a>法师曰。<a id="a-EF"></a>三十事广说。<a id="a-EG"></a>究竟无遗余。<a id="a-EH"></a>次至九十事。<a id="a-EI"></a>汝等一心听。<a id="a-EJ"></a>妄语戒中诃多者。<a id="a-EK"></a>此是大德名也。<a id="a-EL"></a>释种出家有八万人。<a id="a-EM"></a>诃多亦在其中。<a id="a-EN"></a>性好谈论。<a id="a-EO"></a>与外道论义时自知理屈。<a id="a-EP"></a>便违反前语。<a id="a-EQ"></a>若外道好语时。<a id="a-ER"></a>便回为己语。<a id="a-ES"></a>自知理僻言是外道语。<a id="a-ET"></a>若克时与外道论议。<a id="a-EU"></a>语外道言。<a id="a-EV"></a>中后当论议。<a id="a-EW"></a>自中前来。<a id="a-EX"></a>语诸檀越言。<a id="a-EY"></a>即时论议自上高座语诸檀越言。<a id="a-EZ"></a>外道那得不来。<a id="a-Ea"></a>必当畏我。<a id="a-Eb"></a>是故不来。<a id="a-Ec"></a>自下高座而去。<a id="a-Ed"></a>中后外道来。<a id="a-Ee"></a>觅比丘不得。<a id="a-Ef"></a>便呵责言。<a id="a-Eg"></a>沙门释子言知正法。<a id="a-Eh"></a>云何故妄语。<a id="a-Ei"></a>妄语者。<a id="a-Ej"></a>口与心相违。<a id="a-Ek"></a>亦名空语也。<a id="a-El"></a>不犯者。<a id="a-Em"></a>欲说此误说彼。<a id="a-En"></a>妄语戒广说竟。<a id="a-Eo"></a>此是性罪。<a id="a-Ep"></a>毁訾语者。<a id="a-Eq"></a>欲令彼羞也。<a id="a-Er"></a>无罪者。<a id="a-Es"></a>唯除教授。<a id="a-Et"></a>此是性罪。<a id="a-Eu"></a>毁訾语广说竟。</p>
  <p id="aEv">两舌者。<a id="a-Ew"></a>若两舌斗乱比丘比丘尼波夜提。<a id="a-Ex"></a>余三众突吉罗。<a id="a-Ey"></a>白衣亦突吉罗。<a id="a-Ez"></a>此是性罪。<a id="a-F0"></a>两舌广说竟。<a id="a-F1"></a>同诵句者。<a id="a-F2"></a>有四种。<a id="a-F3"></a>何者为四。<a id="a-F4"></a>一者句。<a id="a-F5"></a>二者随句。<a id="a-F6"></a>三者随字。<a id="a-F7"></a>四者随味。<a id="a-F8"></a>何者为句。<a id="a-F9"></a>偈中句一句。<a id="a-FA"></a>是名一句。<a id="a-FB"></a>何者随句。<a id="a-FC"></a>次第二句。<a id="a-FD"></a>是名随句。<a id="a-FE"></a>何者随字。<a id="a-FF"></a>随文字而说是名随文字。<a id="a-FG"></a>何者随味。<a id="a-FH"></a>同字异义。<a id="a-FI"></a>是名随味有字义味。<a id="a-FJ"></a>是名为句。<a id="a-FK"></a>若教未受具戒人诸恶莫作。<a id="a-FL"></a>未受具足戒人同声而诵。<a id="a-FM"></a>波夜提。<a id="a-FN"></a>若师言诸恶莫作。<a id="a-FO"></a>未受具足人抄前。<a id="a-FP"></a>而诵诸善奉行。<a id="a-FQ"></a>同声而诵。<a id="a-FR"></a>师得罪。<a id="a-FS"></a>师言诸行无常。<a id="a-FT"></a>弟子言无常。<a id="a-FU"></a>亦得波夜提。<a id="a-FV"></a>若长行同者。<a id="a-FW"></a>随字得罪。<a id="a-FX"></a>佛语者。<a id="a-FY"></a>一切律藏阿毗昙藏修多罗。<a id="a-FZ"></a>此是佛语。<a id="a-Fa"></a>声闻语者。<a id="a-Fb"></a>阿能伽那正见经。<a id="a-Fc"></a>阿[少/兔]摩那经。<a id="a-Fd"></a>周罗卑陀罗。<a id="a-Fe"></a>摩诃卑陀罗。<a id="a-Ff"></a>是名声闻语。<a id="a-Fg"></a>梵志语者。<a id="a-Fh"></a>一切外道梵志一品。<a id="a-Fi"></a>是名梵志语。<a id="a-Fj"></a>天人语者。<a id="a-Fk"></a>魔王梵王帝释一切天人所语。<a id="a-Fl"></a>是名天人语。<a id="a-Fm"></a>同诵不犯。<a id="a-Fn"></a>法师曰。<a id="a-Fo"></a>若佛涅槃后迦葉为上座。<a id="a-Fp"></a>五百罗汉所集三藏。<a id="a-Fq"></a>若共未受具戒人同诵此法者。<a id="a-Fr"></a>得波夜提罪。</p>
  <p id="aFs">若法师所撰文字共同诵者不犯。<a id="a-Ft"></a>法师曰。<a id="a-Fu"></a>同诵戒广说竟。<a id="a-Fv"></a>不前作念者。<a id="a-Fw"></a>临欲眠时。<a id="a-Fx"></a>应先念佛念法念僧念戒念天念无常。<a id="a-Fy"></a>于六念中随一一念。<a id="a-Fz"></a>若不如是念。<a id="a-G0"></a>是名不前念。<a id="a-G1"></a>露身者。<a id="a-G2"></a>临眠不先作念。<a id="a-G3"></a>心即散乱。<a id="a-G4"></a>是故露身种种音声。<a id="a-G5"></a>或如鸟声或如牛马声。<a id="a-G6"></a>诸优婆塞闻已皆生讥嫌。<a id="a-G7"></a>云何出家人。<a id="a-G8"></a>作如是眠。<a id="a-G9"></a>佛因是事。<a id="a-GA"></a>为诸比丘结戒。<a id="a-GB"></a>自今以后。<a id="a-GC"></a>不得与未受具足戒人同房宿。<a id="a-GD"></a>时罗睺罗闻佛结戒。<a id="a-GE"></a>护持不犯。<a id="a-GF"></a>是故罗睺罗入佛厕。<a id="a-GG"></a>以袈裟敷地而眠。<a id="a-GH"></a>罗睺罗所以入佛厕屋者。<a id="a-GI"></a>以净洁多人以香华供养。<a id="a-GJ"></a>是故入中而眠。<a id="a-GK"></a>明相未出。<a id="a-GL"></a>如来上厕先謦欬作声。<a id="a-GM"></a>罗睺罗在内亦謦欬作声。<a id="a-GN"></a>佛知而故问。<a id="a-GO"></a>汝是谁。<a id="a-GP"></a>答言。<a id="a-GQ"></a>我是罗睺罗。<a id="a-GR"></a>佛因罗睺罗故。<a id="a-GS"></a>念诸沙弥开得二宿。<a id="a-GT"></a>法师曰。<a id="a-GU"></a>云何房不得共宿。<a id="a-GV"></a>一切覆一切障。<a id="a-GW"></a>乃至以衣幔作屋亦犯。<a id="a-GX"></a>壁者。<a id="a-GY"></a>乃至高一肘半。<a id="a-GZ"></a>亦名为壁。<a id="a-Ga"></a>共宿犯。<a id="a-Gb"></a>若多房共一户亦犯。<a id="a-Gc"></a>除别有户不犯。<a id="a-Gd"></a>第三明相未出避去。<a id="a-Ge"></a>若不避者全三宿亦不犯。<a id="a-Gf"></a>第四宿初夜不得。<a id="a-Gg"></a>若胁着床波夜提罪。<a id="a-Gh"></a>若屋少覆多障不犯。<a id="a-Gi"></a>多覆少障亦不犯。<a id="a-Gj"></a>若四周屋各向里开户。<a id="a-Gk"></a>共一大户出入亦犯。<a id="a-Gl"></a>若别有户不犯。<a id="a-Gm"></a>若过三宿比丘眠。<a id="a-Gn"></a>未受具戒人眠。<a id="a-Go"></a>得波夜提罪。<a id="a-Gp"></a>若未受具戒人眠已起更眠。<a id="a-Gq"></a>随眠多少得波夜提罪。<a id="a-Gr"></a>若未受具戒人过三宿。<a id="a-Gs"></a>未受具戒人眠比丘眠。<a id="a-Gt"></a>俱波夜提罪。<a id="a-Gu"></a>若比丘起已更眠。<a id="a-Gv"></a>随眠多少。<a id="a-Gw"></a>众多婆夜提罪。<a id="a-Gx"></a>若屋相连接大。<a id="a-Gy"></a>乃至一由旬。<a id="a-Gz"></a>同一户出入亦犯。<a id="a-H0"></a>屋若有龟鳝窟。<a id="a-H1"></a>止穿外边里边不通。<a id="a-H2"></a>不犯。<a id="a-H3"></a>若屋多覆半障突吉罗罪。<a id="a-H4"></a>多障半覆亦突吉罗罪。<a id="a-H5"></a>法师曰。<a id="a-H6"></a>余次第文句易解。<a id="a-H7"></a>不须广说。<a id="a-H8"></a>同宿戒广说竟。<a id="a-H9"></a>共女人同屋宿戒者。<a id="a-HA"></a>作福德舍。<a id="a-HB"></a>拟去来人止宿也。<a id="a-HC"></a>共女人同屋宿戒已在律中。<a id="a-HD"></a>不须广说。<a id="a-HE"></a>为说法者。<a id="a-HF"></a>或说三归五戒。<a id="a-HG"></a>或说天堂地狱。<a id="a-HH"></a>除有知男子者。<a id="a-HI"></a>是人男非鬼畜生。<a id="a-HJ"></a>若有知男子过五六语亦不犯。<a id="a-HK"></a>五六语者。<a id="a-HL"></a>若比丘为说五六语无罪。<a id="a-HM"></a>五六语者。<a id="a-HN"></a>一偈一句若声相连不断。<a id="a-HO"></a>一波夜提。<a id="a-HP"></a>若句句断。<a id="a-HQ"></a>句句波夜提。<a id="a-HR"></a>一句经文五句义疏合成六句不犯。<a id="a-HS"></a>若过波夜提。<a id="a-HT"></a>有众多女人。<a id="a-HU"></a>为一女人说法竟。<a id="a-HV"></a>复为第二第三女人说。<a id="a-HW"></a>第一女人复来听。<a id="a-HX"></a>虽过五六语不犯。<a id="a-HY"></a>答问者。<a id="a-HZ"></a>若女人问长阿含中事。<a id="a-Ha"></a>比丘随问而答。<a id="a-Hb"></a>乃至尽阿含亦不犯。<a id="a-Hc"></a>法师曰。<a id="a-Hd"></a>余次第文句易可解耳。<a id="a-He"></a>不须广说。<a id="a-Hf"></a>因缘本起如前戒。<a id="a-Hg"></a>为女人说法广说竟。<a id="a-Hh"></a>此圣制戒前。<a id="a-Hi"></a>第四波罗夷已广说竟。<a id="a-Hj"></a>此中不异。<a id="a-Hk"></a>实得过人法。<a id="a-Hl"></a>向未受具戒人说故。<a id="a-Hm"></a>得波夜提。<a id="a-Hn"></a>过人法向未受具戒人说竟。<a id="a-Ho"></a>粗罪者。<a id="a-Hp"></a>四重十三。<a id="a-Hq"></a>是名粗罪。<a id="a-Hr"></a>除比丘比丘尼。<a id="a-Hs"></a>向未受具戒人说。<a id="a-Ht"></a>波夜提。<a id="a-Hu"></a>除僧羯磨者。<a id="a-Hv"></a>羯磨在某处某处说。<a id="a-Hw"></a>若非所羯磨处说。<a id="a-Hx"></a>波夜提。<a id="a-Hy"></a>除四重十三。<a id="a-Hz"></a>若说余篇罪突吉罗。<a id="a-I0"></a>法师曰。<a id="a-I1"></a>余次第文句已在律中。<a id="a-I2"></a>不须广说。<a id="a-I3"></a>粗罪戒竟。<a id="a-I4"></a>掘地戒者。<a id="a-I5"></a>真地非真地今当分别。<a id="a-I6"></a>真地者。<a id="a-I7"></a>无有沙石瓦砾。<a id="a-I8"></a>纯土。<a id="a-I9"></a>是名真地。<a id="a-IA"></a>非真地者。<a id="a-IB"></a>多有沙石瓦砾沙土。<a id="a-IC"></a>是名非真地。<a id="a-ID"></a>若地被烧。<a id="a-IE"></a>亦名非真地。<a id="a-IF"></a>若地有沙石。<a id="a-IG"></a>云何知可得掘。<a id="a-IH"></a>应取少土以水淘看。<a id="a-II"></a>若四分石一分土可得掘。<a id="a-IJ"></a>若石上土厚四寸燥得取。<a id="a-IK"></a>若雨已经四月不得取。<a id="a-IL"></a>若比丘掘生地。<a id="a-IM"></a>掘掘波夜提。<a id="a-IN"></a>若比丘语净人言。<a id="a-IO"></a>汝为众僧掘地及斫木不犯。<a id="a-IP"></a>若指示教掘是斫是波夜提。<a id="a-IQ"></a>若画地或作字波夜提。<a id="a-IR"></a>若把火烧手掷地不犯。<a id="a-IS"></a>余文句在律中。<a id="a-IT"></a>不须广说。<a id="a-IU"></a>掘地戒广说竟。<a id="a-IV"></a>此是制罪。<a id="a-IW"></a>从身心起。<a id="a-IX"></a>不受语。<a id="a-IY"></a>是旷野比丘不受鬼神语。<a id="a-IZ"></a>因斫树故。<a id="a-Ia"></a>伤鬼子臂。<a id="a-Ib"></a>鬼作是念。<a id="a-Ic"></a>不应专辄杀出家人。<a id="a-Id"></a>当往白佛。<a id="a-Ie"></a>佛闻此事当为比丘制戒。<a id="a-If"></a>往至佛所具白此事。<a id="a-Ig"></a>世尊闻已即说偈言。</p>
  <p id="aIh">若人嗔心起　　譬如车奔逸</p>
  <p id="aIi">车士能制止　　不足以为难</p>
  <p id="aIj">人能制嗔心　　此事最为难</p>
  <p id="aIk">佛说偈已。<a id="a-Il"></a>此树神即得须陀洹道。<a id="a-Im"></a>佛知树神无住处。<a id="a-In"></a>以天眼观见树无主者。<a id="a-Io"></a>语树神言。<a id="a-Ip"></a>汝可依此树住。<a id="a-Iq"></a>问曰。<a id="a-Ir"></a>此树在何处。<a id="a-Is"></a>答曰。<a id="a-It"></a>此树在给孤独园。<a id="a-Iu"></a>树神得住止处。<a id="a-Iv"></a>心自念言。<a id="a-Iw"></a>世尊大慈赐我宫殿。<a id="a-Ix"></a>自今以后供养世尊。<a id="a-Iy"></a>尔时佛为天人说法。<a id="a-Iz"></a>若有大天人后来。<a id="a-J0"></a>前小天人次第退坐。<a id="a-J1"></a>乃至海际。<a id="a-J2"></a>尔时得道树神退。<a id="a-J3"></a>依树而住听佛说法。<a id="a-J4"></a>佛昼日为四部众说法。<a id="a-J5"></a>初夜为比丘说法。<a id="a-J6"></a>中夜为天人说法。<a id="a-J7"></a>后夜为龙王说法。<a id="a-J8"></a>云何知之。<a id="a-J9"></a>中夜天人来打户扇上头。<a id="a-JA"></a>后夜龙王来打户扇下头。<a id="a-JB"></a>是故天龙之异。<a id="a-JC"></a>树者。<a id="a-JD"></a>生树也。<a id="a-JE"></a>村者。<a id="a-JF"></a>此树八微合成。<a id="a-JG"></a>名之为村。<a id="a-JH"></a>树有五种。<a id="a-JI"></a>阿梨陀者。<a id="a-JJ"></a>黄姜也。<a id="a-JK"></a>忧尸罗者。<a id="a-JL"></a>香[卄/(ㄙ*ㄙ)/ㄆ]也。<a id="a-JM"></a>贸他致吒者。<a id="a-JN"></a>是雀头香。<a id="a-JO"></a>卢揵者。<a id="a-JP"></a>黄连也。<a id="a-JQ"></a>陀卢者。<a id="a-JR"></a>外国草名也。<a id="a-JS"></a>舍摩者。<a id="a-JT"></a>是菩提树也。<a id="a-JU"></a>婆罗醯者。<a id="a-JV"></a>贝多树也。<a id="a-JW"></a>此二种。<a id="a-JX"></a>树唯见交广。<a id="a-JY"></a>有余方不见。<a id="a-JZ"></a>稣摩那华者。<a id="a-Ja"></a>其华香气。<a id="a-Jb"></a>与末利相似。<a id="a-Jc"></a>末利华者。<a id="a-Jd"></a>广州有其华腾生也。<a id="a-Je"></a>稣罗婆者。<a id="a-Jf"></a>不得此草名也。<a id="a-Jg"></a>菩醯那。<a id="a-Jh"></a>是外国草名也。<a id="a-Ji"></a>树有二种。<a id="a-Jj"></a>一者水生。<a id="a-Jk"></a>二者陆生。<a id="a-Jl"></a>优钵罗花莲华浮蓱水生。<a id="a-Jm"></a>若水中翻覆得突吉罗。<a id="a-Jn"></a>若离水波夜提。<a id="a-Jo"></a>若须华果。<a id="a-Jp"></a>得攀树枝下使净人取。<a id="a-Jq"></a>不犯。<a id="a-Jr"></a>不得令枝折。<a id="a-Js"></a>若树高净人不及。<a id="a-Jt"></a>比丘得抱净人取。<a id="a-Ju"></a>不犯。<a id="a-Jv"></a>若树压比丘。<a id="a-Jw"></a>得斫树掘地以救其命。<a id="a-Jx"></a>不犯。<a id="a-Jy"></a>伤草木戒广说竟。<a id="a-Jz"></a>此是制罪。<a id="a-K0"></a>从身心起。<a id="a-K1"></a>余语戒者。<a id="a-K2"></a>以作恶行者不应作以作。<a id="a-K3"></a>身口得罪。<a id="a-K4"></a>覆者。<a id="a-K5"></a>不欲令人知。<a id="a-K6"></a>谁得罪者。<a id="a-K7"></a>法师曰。<a id="a-K8"></a>今当释其义。<a id="a-K9"></a>若有余比丘问。<a id="a-KA"></a>长老得罪。<a id="a-KB"></a>将至僧前共判此事。<a id="a-KC"></a>于僧前答言。<a id="a-KD"></a>谁得罪。<a id="a-KE"></a>余比丘语言。<a id="a-KF"></a>长老得罪。<a id="a-KG"></a>答言。<a id="a-KH"></a>我得何罪。<a id="a-KI"></a>比丘言。<a id="a-KJ"></a>或言波夜提。<a id="a-KK"></a>或言突吉罗。<a id="a-KL"></a>问我何时得罪。<a id="a-KM"></a>语言。<a id="a-KN"></a>汝某时某时得罪。<a id="a-KO"></a>我作何事得罪。<a id="a-KP"></a>汝作某事得罪。<a id="a-KQ"></a>答言。<a id="a-KR"></a>汝道何事。<a id="a-KS"></a>如是不随问答。<a id="a-KT"></a>是名余语。<a id="a-KU"></a>若比丘见阐那捉银钱。<a id="a-KV"></a>比丘语言。<a id="a-KW"></a>何以捉银钱。<a id="a-KX"></a>答言。<a id="a-KY"></a>我捉锡钱非银钱。<a id="a-KZ"></a>或见饮酒。<a id="a-Ka"></a>语言。<a id="a-Kb"></a>汝何以饮酒。<a id="a-Kc"></a>答言。<a id="a-Kd"></a>我水。<a id="a-Ke"></a>语言。<a id="a-Kf"></a>汝何以与女人独坐屏处。<a id="a-Kg"></a>答言。<a id="a-Kh"></a>有智男子。<a id="a-Ki"></a>是名余语。<a id="a-Kj"></a>或时默然不答。<a id="a-Kk"></a>若知是非法作余语答僧。<a id="a-Kl"></a>得波夜提。<a id="a-Km"></a>若狐疑是法非法作余语答僧。<a id="a-Kn"></a>得波夜提。<a id="a-Ko"></a>若实知答僧言我不知。<a id="a-Kp"></a>得波夜提。<a id="a-Kq"></a>畏成斗僧默然不犯。<a id="a-Kr"></a>余文句易可解。<a id="a-Ks"></a>不须广说。<a id="a-Kt"></a>此是性罪。<a id="a-Ku"></a>从身心口业起。<a id="a-Kv"></a>不随问答广说竟。<a id="a-Kw"></a>若讥嫌被僧差人波夜提。<a id="a-Kx"></a>若讥嫌余人突吉罗。<a id="a-Ky"></a>此是性罪。<a id="a-Kz"></a>身口业起。<a id="a-L0"></a>讥嫌戒竟。<a id="a-L1"></a>若露地敷僧卧具戒。<a id="a-L2"></a>冬时者。<a id="a-L3"></a>霜雪时也。<a id="a-L4"></a>已曝身者。<a id="a-L5"></a>寒月取众僧床席逐日曝身。<a id="a-L6"></a>知时者。<a id="a-L7"></a>若净人唤不举众僧卧具。<a id="a-L8"></a>不教他举犯。<a id="a-L9"></a>法师曰。<a id="a-LA"></a>冬日时有四月。<a id="a-LB"></a>热时有四月。<a id="a-LC"></a>若不雨时。<a id="a-LD"></a>得敷众僧卧具。<a id="a-LE"></a>若雨时不得敷。<a id="a-LF"></a>树下者。<a id="a-LG"></a>若树叶厚密。<a id="a-LH"></a>上无众鸟聚集。<a id="a-LI"></a>得敷众僧卧具。<a id="a-LJ"></a>不犯。<a id="a-LK"></a>若比丘受上头陀法。<a id="a-LL"></a>若在树下若在空地。<a id="a-LM"></a>乃至不得袈裟为屋。<a id="a-LN"></a>不得将众僧卧具在外受用。<a id="a-LO"></a>若能赏护乃至袈裟覆莫令湿。<a id="a-LP"></a>得受用。<a id="a-LQ"></a>若受中头陀法。<a id="a-LR"></a>无雨时露地。<a id="a-LS"></a>雨时屋下若入屋下。<a id="a-LT"></a>得受僧卧具。<a id="a-LU"></a>若檀越见比丘露住。<a id="a-LV"></a>为作众僧卧具。<a id="a-LW"></a>比丘受已。<a id="a-LX"></a>若有比丘应付嘱。<a id="a-LY"></a>若无比丘付嘱。<a id="a-LZ"></a>与近住处。<a id="a-La"></a>若无近住。<a id="a-Lb"></a>若空屋举置。<a id="a-Lc"></a>若无空屋。<a id="a-Ld"></a>若厚密树下。<a id="a-Le"></a>可缚举已去。<a id="a-Lf"></a>若不举若去时先作念。<a id="a-Lg"></a>我入聚落不久当还。<a id="a-Lh"></a>如此去者无罪。<a id="a-Li"></a>若入聚落已。<a id="a-Lj"></a>有八难因缘不得来。<a id="a-Lk"></a>付嘱无罪。<a id="a-Ll"></a>若实雨言不雨而去突吉罗。<a id="a-Lm"></a>床有四种。<a id="a-Ln"></a>何谓为四。<a id="a-Lo"></a>一者波摩遮罗伽脚。<a id="a-Lp"></a>二者文蹄脚。<a id="a-Lq"></a>三者句利罗脚。<a id="a-Lr"></a>四者阿遏遮脚。<a id="a-Ls"></a>波摩遮罗床者。<a id="a-Lt"></a>梐入脚。<a id="a-Lu"></a>文蹄脚床者。<a id="a-Lv"></a>梐与脚相连成也。<a id="a-Lw"></a>句利罗床者。<a id="a-Lx"></a>或作马蹄脚。<a id="a-Ly"></a>或作羊蹄脚虎狼师子。<a id="a-Lz"></a>如是是名句利罗脚。<a id="a-M0"></a>阿遏遮脚者。<a id="a-M1"></a>脚入梐。<a id="a-M2"></a>如是床在露地敷已。<a id="a-M3"></a>离中人掷石外。<a id="a-M4"></a>波夜提。<a id="a-M5"></a>若上座嘱下座教敷床已。<a id="a-M6"></a>若上座置衣着床上。<a id="a-M7"></a>下座得去。<a id="a-M8"></a>若不置一物。<a id="a-M9"></a>下座应为并譡若不并挡。<a id="a-MA"></a>嘱上座已去无罪。<a id="a-MB"></a>若敷已未坐。<a id="a-MC"></a>更有比丘坐语已去无罪。<a id="a-MD"></a>若为法师敷高座。<a id="a-ME"></a>若法师未来敷者应守护。<a id="a-MF"></a>若法师坐已得去无罪。<a id="a-MG"></a>若先提坐蹬下至木椯。<a id="a-MH"></a>去时不自举不教人举突吉罗。<a id="a-MI"></a>若众僧染盆水觚洒绳。<a id="a-MJ"></a>去时应举置常处而去若不举而去突吉罗。<a id="a-MK"></a>若他人私物不举亦突吉罗。<a id="a-ML"></a>自己物去时不举亦突吉罗。<a id="a-MM"></a>若有八难因缘。<a id="a-MN"></a>去时不举不犯。<a id="a-MO"></a>法师曰。<a id="a-MP"></a>余文句易可解。<a id="a-MQ"></a>不须广说。<a id="a-MR"></a>此戒是制罪。<a id="a-MS"></a>从身心口起。<a id="a-MT"></a>房内敷僧卧具。<a id="a-MU"></a>或比次者。<a id="a-MV"></a>若皮作比次。<a id="a-MW"></a>比次者。<a id="a-MX"></a>是枕囊或坐囊。<a id="a-MY"></a>若荐席下至草敷。<a id="a-MZ"></a>去时自不举。<a id="a-Ma"></a>不教人举。<a id="a-Mb"></a>若无篱障。<a id="a-Mc"></a>去离一掷石外还。<a id="a-Md"></a>突吉罗。<a id="a-Me"></a>二掷石外还波夜提。<a id="a-Mf"></a>若有篱出篱外便犯。<a id="a-Mg"></a>僧房内敷僧卧具戒广说竟。<a id="a-Mh"></a>知他比丘敷卧具竟。<a id="a-Mi"></a>后来恼他比丘波夜提。<a id="a-Mj"></a>若不知若疑亦波夜提。<a id="a-Mk"></a>若八难因缘不犯。<a id="a-Ml"></a>恼他戒广说竟。<a id="a-Mm"></a>是性罪。<a id="a-Mn"></a>重阁者。<a id="a-Mo"></a>下至倚立不着头无罪。<a id="a-Mp"></a>无罪者。<a id="a-Mq"></a>非重阁者不犯。<a id="a-Mr"></a>重阁戒广说竟。<a id="a-Ms"></a>若重泥者。<a id="a-Mt"></a>若户两边及上头。<a id="a-Mu"></a>得二肘半重泥。<a id="a-Mv"></a>若户高下有壁。<a id="a-Mw"></a>亦得重泥。<a id="a-Mx"></a>窗四面亦得重泥。<a id="a-My"></a>何以故。<a id="a-Mz"></a>为开闭窗户故。<a id="a-N0"></a>覆者。<a id="a-N1"></a>覆有二种。<a id="a-N2"></a>一者圆覆。<a id="a-N3"></a>二者纵覆。<a id="a-N4"></a>若一教罢不犯。<a id="a-N5"></a>若瓦覆过三节。<a id="a-N6"></a>得波夜提。<a id="a-N7"></a>若过三节。<a id="a-N8"></a>随用瓦多少。<a id="a-N9"></a>一一波夜提。<a id="a-NA"></a>若石灰覆过三节。<a id="a-NB"></a>随用搏抟得波夜提。<a id="a-NC"></a>若草覆过三节。<a id="a-ND"></a>随用草。<a id="a-NE"></a>把把得波夜提。<a id="a-NF"></a>若覆不好坏更覆不犯。<a id="a-NG"></a>无罪者。<a id="a-NH"></a>语已去不犯。<a id="a-NI"></a>若空处作屋过三节覆突吉罗。<a id="a-NJ"></a>此是制罪。<a id="a-NK"></a>知水有虫者。<a id="a-NL"></a>随因缘知也。<a id="a-NM"></a>若自浇若教他浇。<a id="a-NN"></a>自浇者。<a id="a-NO"></a>随息一一得波夜提。<a id="a-NP"></a>若教他浇。<a id="a-NQ"></a>随语语得波夜提。<a id="a-NR"></a>此是性罪。<a id="a-NS"></a>从身心口起。<a id="a-NT"></a>用虫水戒广说竟。</p>
  <p id="aNU">教诫比丘尼者大得供养者。<a id="a-NV"></a>诸大德。<a id="a-NW"></a>为教诫比丘尼故。<a id="a-NX"></a>大得利养。<a id="a-NY"></a>非比丘尼与。<a id="a-NZ"></a>亦非比丘尼教与。<a id="a-Na"></a>此诸比丘尼。<a id="a-Nb"></a>有是国王女大臣女。<a id="a-Nc"></a>或是大富长者女。<a id="a-Nd"></a>各自还家。<a id="a-Ne"></a>父母问言。<a id="a-Nf"></a>谁为教授比丘尼。<a id="a-Ng"></a>答言。<a id="a-Nh"></a>诸大德教授我等。<a id="a-Ni"></a>父母闻已发欢喜心。<a id="a-Nj"></a>即以四事饮食衣服汤药卧具。<a id="a-Nk"></a>供养诸大德。<a id="a-Nl"></a>有比丘尼还家。<a id="a-Nm"></a>说诸大德持戒精进学问忍辱贵姓。<a id="a-Nn"></a>父母闻已增加供养。<a id="a-No"></a>以三种因缘。<a id="a-Np"></a>诸大德大得利养。<a id="a-Nq"></a>六群比丘。<a id="a-Nr"></a>见诸大德大得利养。<a id="a-Ns"></a>便语比丘尼言。<a id="a-Nt"></a>我等亦能教授比丘尼。<a id="a-Nu"></a>比丘尼闻已。<a id="a-Nv"></a>往六群比丘所求教授。<a id="a-Nw"></a>六群比丘。<a id="a-Nx"></a>为比丘尼说少法已便多说世间国土治化饥俭丰熟城邑聚落。<a id="a-Ny"></a>此等皆是三恶道语。<a id="a-Nz"></a>是故律本中说。<a id="a-O0"></a>若比丘有八法堪教诫比丘尼。<a id="a-O1"></a>何者为八。<a id="a-O2"></a>一者持戒。<a id="a-O3"></a>二者守护波罗提木叉。<a id="a-O4"></a>三者威仪具足。<a id="a-O5"></a>四者见小罪生怖畏心。<a id="a-O6"></a>五者坚持。<a id="a-O7"></a>六者多闻。<a id="a-O8"></a>七者多闻坚固。<a id="a-O9"></a>八者分别说法初中后善。<a id="a-OA"></a>纯一清白梵行具足。<a id="a-OB"></a>正见无邪诵二部波罗提木叉。<a id="a-OC"></a>义字分明音声流利为比丘尼恭敬贵重。<a id="a-OD"></a>善能随顺说法。<a id="a-OE"></a>是名八法。<a id="a-OF"></a>持戒者。<a id="a-OG"></a>或言戒在身。<a id="a-OH"></a>或言持戒不犯。<a id="a-OI"></a>是名持戒。<a id="a-OJ"></a>护持者。<a id="a-OK"></a>身口意业不犯。<a id="a-OL"></a>或言行无上法。<a id="a-OM"></a>或言受具足波罗提木叉法。<a id="a-ON"></a>是名守护持。<a id="a-OO"></a>威仪具足者。<a id="a-OP"></a>不邪命自活。<a id="a-OQ"></a>不往五处。<a id="a-OR"></a>一者淫女。<a id="a-OS"></a>二者寡妇。<a id="a-OT"></a>三者比丘尼寺。<a id="a-OU"></a>四者大童女家。<a id="a-OV"></a>五者黄门。<a id="a-OW"></a>亦不往信心优婆夷家。<a id="a-OX"></a>是名威仪具足。<a id="a-OY"></a>见小罪生怖畏者。<a id="a-OZ"></a>若见小罪如见大毒蛇无异。<a id="a-Oa"></a>是名怖畏。<a id="a-Ob"></a>坚持不犯者于持戒中不生退心。<a id="a-Oc"></a>是名坚持。<a id="a-Od"></a>多闻者。<a id="a-Oe"></a>解一阿含或言二阿含。<a id="a-Of"></a>是名多闻。<a id="a-Og"></a>坚固者。<a id="a-Oh"></a>所解阿含坚固不失。<a id="a-Oi"></a>是名多闻坚固。<a id="a-Oj"></a>初中后善者。<a id="a-Ok"></a>法师曰。<a id="a-Ol"></a>于毗兰若婆罗门品以说。<a id="a-Om"></a>义字分明者。<a id="a-On"></a>为人解说无疑乱。<a id="a-Oo"></a>音声流利者。<a id="a-Op"></a>言辞辩了亦不謇吃。<a id="a-Oq"></a>反复流利者。<a id="a-Or"></a>诵二部波罗提木叉。<a id="a-Os"></a>无有滞碍。<a id="a-Ot"></a>半月半月尽布萨。<a id="a-Ou"></a>悉知六斋日。<a id="a-Ov"></a>能为人说法。<a id="a-Ow"></a>若诵一阿含二阿含亦知无碍。<a id="a-Ox"></a>知沙门禅定法。<a id="a-Oy"></a>乃至阿罗汉果悉知无碍。<a id="a-Oz"></a>若满二十岁。<a id="a-P0"></a>能为人受具足戒。<a id="a-P1"></a>法师曰。<a id="a-P2"></a>何以不言知阿毗昙。<a id="a-P3"></a>答曰。<a id="a-P4"></a>若能知阿毗昙最善。<a id="a-P5"></a>若下根者。<a id="a-P6"></a>知律及修多罗。<a id="a-P7"></a>亦得教授。<a id="a-P8"></a>音声流利女人乐闻。<a id="a-P9"></a>何以言音声流利教授比丘尼。<a id="a-PA"></a>答曰。<a id="a-PB"></a>女人多贪着音声。<a id="a-PC"></a>然后听法。<a id="a-PD"></a>为比丘尼敬重者。<a id="a-PE"></a>此比丘有道德故。<a id="a-PF"></a>为比丘尼所贵重。<a id="a-PG"></a>不污三众。<a id="a-PH"></a>何以言污三众不得教授。<a id="a-PI"></a>若教授者。<a id="a-PJ"></a>此尼见者不生敬重心。<a id="a-PK"></a>满二十岁者。<a id="a-PL"></a>若满二十岁。<a id="a-PM"></a>持法坚固少有退败。<a id="a-PN"></a>年少轻躁易可退败。<a id="a-PO"></a>是故制。<a id="a-PP"></a>满二十腊。<a id="a-PQ"></a>堪教诫比丘尼。<a id="a-PR"></a>扫洒房舍洒水者。<a id="a-PS"></a>所以扫洒办水者。<a id="a-PT"></a>比丘既从远来。<a id="a-PU"></a>宜应供给床席水浆。<a id="a-PV"></a>若无荐席下至草敷。<a id="a-PW"></a>若为尼说法。<a id="a-PX"></a>应须一伴。<a id="a-PY"></a>不得房中说。<a id="a-PZ"></a>若比丘尼于路见比丘。<a id="a-Pa"></a>远则合掌近应和南。<a id="a-Pb"></a>乃至王难路湿。<a id="a-Pc"></a>亦应问讯夏安居。<a id="a-Pd"></a>去比丘寺半由旬得安居。<a id="a-Pe"></a>过半由旬不得。<a id="a-Pf"></a>若檀越请比丘尼夏坐。<a id="a-Pg"></a>无比丘依。<a id="a-Ph"></a>安居比丘尼欲去。<a id="a-Pi"></a>檀越语言。<a id="a-Pj"></a>但住。<a id="a-Pk"></a>弟子为请比丘来。<a id="a-Pl"></a>若请未得。<a id="a-Pm"></a>至后安居。<a id="a-Pn"></a>有比丘得住。<a id="a-Po"></a>若为请不得应去。<a id="a-Pp"></a>若道路有命难有梵行难。<a id="a-Pq"></a>无比丘得安居不犯。<a id="a-Pr"></a>若初安居有比丘。<a id="a-Ps"></a>结安居竟。<a id="a-Pt"></a>若比丘有因缘去。<a id="a-Pu"></a>若罢道若病。<a id="a-Pv"></a>比丘尼不知后知。<a id="a-Pw"></a>以结安居不得移住。<a id="a-Px"></a>无罪。<a id="a-Py"></a>若安居竟。<a id="a-Pz"></a>不得无比丘自恣。<a id="a-Q0"></a>应觅。<a id="a-Q1"></a>半月半月应往大僧中请二法。<a id="a-Q2"></a>何者二法。<a id="a-Q3"></a>一者问布萨日。<a id="a-Q4"></a>二者请教诫。<a id="a-Q5"></a>法师曰。<a id="a-Q6"></a>如来何故殷勤嘱授比丘尼。<a id="a-Q7"></a>为比丘尼女人钝根故。<a id="a-Q8"></a>是时比丘尼僧。<a id="a-Q9"></a>尽往比丘所受教诫。<a id="a-QA"></a>诸人讥嫌比丘尼。<a id="a-QB"></a>往白比丘。<a id="a-QC"></a>比丘往白佛。<a id="a-QD"></a>佛因此制。<a id="a-QE"></a>自今以去。<a id="a-QF"></a>不得多比丘尼往请教诫。<a id="a-QG"></a>听五人往。<a id="a-QH"></a>由致讥嫌。<a id="a-QI"></a>佛言。<a id="a-QJ"></a>听二三人往。<a id="a-QK"></a>比丘尼僧。<a id="a-QL"></a>应羯磨差二三人。<a id="a-QM"></a>往大僧中请教诫乃至阿兰若比丘。<a id="a-QN"></a>亦应教诫比丘尼。<a id="a-QO"></a>云何教诫。<a id="a-QP"></a>应作期。<a id="a-QQ"></a>若树下若客舍中。<a id="a-QR"></a>比丘尼期往不往。<a id="a-QS"></a>得突吉罗。<a id="a-QT"></a>若比丘不至期处待。<a id="a-QU"></a>亦得突吉罗比丘尼十四日自恣。<a id="a-QV"></a>比丘僧十五日自恣。<a id="a-QW"></a>若比丘尼请说。<a id="a-QX"></a>若不说八敬先说余法。<a id="a-QY"></a>突吉罗。<a id="a-QZ"></a>若说八敬已后说余法。<a id="a-Qa"></a>不犯。<a id="a-Qb"></a>除答问不犯。<a id="a-Qc"></a>除为他说尼听不犯。<a id="a-Qd"></a>为式叉摩尼沙弥尼说不犯。<a id="a-Qe"></a>法师曰。<a id="a-Qf"></a>余文句易可解。<a id="a-Qg"></a>不须广说。<a id="a-Qh"></a>此是制罪。<a id="a-Qi"></a>从心口起三受若比丘僧不差。<a id="a-Qj"></a>若往比丘尼寺教诫。<a id="a-Qk"></a>波夜提。</p>
 </body>
</html>