<!DOCTYPE html>
<html>
<head>
  <meta charset="utf-8"/>
  <meta name="author" content="义净/唐"/>
  <meta name="library" content="龙藏"/>
  <meta name="catalog" content="龙藏/小乘律"/>
  <title>根本说一切有部毗奈耶尼陀那目得迦摄颂</title>
</head>
<body>
  <h1 class="head">根本说一切有部毗奈耶尼陀那目得迦摄颂</h1>
  <p>尼陀那五十二颂。</p>
  <p>目得迦四十八颂。</p>
  <p>大门总摄颂曰　初明受近圆　　次分亡人物</p>
  <p class="l-js-5c">圆坛并户钩　　菩萨像五门</p>
  <p>别门初总摄颂曰(此有十事尽不截皮)</p>
  <p class="l-js-5c">近圆知日数　　界别不入地</p>
  <p class="l-js-5c">界边五众居　　不截皮生肉</p>
  <p>第一子摄颂曰　近圆男女状　　非近圆为师</p>
  <p class="l-js-5c">难等十无师　　莫授我七岁</p>
  <p>第二子摄颂曰　日数每应知　　告白夜须减</p>
  <p class="l-js-5c">六日十八日　　说戒不应频</p>
  <p>第三子摄颂曰　界别不告净　　亦不为羯磨</p>
  <p class="l-js-5c">乘空不持欲　　解前方结后</p>
  <p>第四子摄颂曰　不入界舍界(出放光说二颂)</p>
  <p>树界有世尊　　不越及可越　　羯磨者身死</p>
  <p>第五子摄颂曰　地墙等秉事　　结界无与欲</p>
  <p class="l-js-5c">但于一处坐　　得为四羯磨</p>
  <p>第六子摄颂曰　大界两驿半　　下水上山颠</p>
  <p class="l-js-5c">异见明相过　　五众受七日</p>
  <p>第七子摄颂曰　五众坐安居　　亲等请日去</p>
  <p class="l-js-5c">于经有疑问　　求解者应行</p>
  <p>第八子摄颂曰　假令不截衣　　有缘皆得著</p>
  <p class="l-js-5c">衣可随身量　　若短作篅衣</p>
  <p>第九子摄颂曰　不畜五种皮　　由有过失故</p>
  <p class="l-js-5c">开许得用处　　齐坐卧容身</p>
  <p>第十子摄颂曰　生肉及诸醋　　有五种不同</p>
  <p class="l-js-5c">痔病爪不伤　　回施知希望</p>
  <p>别门第二总摄颂曰　分亡及唱导</p>
  <p>张衣授学人　　重作收摄驱　　求寂同墙上</p>
  <p>第一子摄颂曰　分亡者衣物　　互无应互取</p>
  <p class="l-js-5c">见斗应须谏　　随头向处分</p>
  <p>第二子摄颂曰　唱导乘与车　　得衣应举掌</p>
  <p class="l-js-5c">僧伽获衣利　　凡圣可同分</p>
  <p>第三子摄颂曰　有张有不张　　有出有不出</p>
  <p class="l-js-5c">若在于界外　　闻生随喜心</p>
  <p>第四子摄颂曰　授学等不秉　　作法不成诃</p>
  <p class="l-js-5c">十二人成诃　　不净犯根本</p>
  <p>第五子摄颂曰　更应重作法　　勿使求寂行</p>
  <p class="l-js-5c">守护善用心　　见处离闻处</p>
  <p>第六子摄颂曰　收摄于界内　　于众心降伏</p>
  <p class="l-js-5c">截柱及门框　　尼等同驱摈</p>
  <p>第七子摄颂曰　破戒应驱逐　　伏处亦皆除</p>
  <p class="l-js-5c">恼俗应收谢　　余众咸同此</p>
  <p>第八子摄颂曰　与求寂令怖　　为受成近圆</p>
  <p class="l-js-5c">五法成就时　　五夏离依去</p>
  <p>第九子摄颂曰　同分非同分　　有齐限及无</p>
  <p class="l-js-5c">有覆无覆殊　　名一种便异</p>
  <p>第十子摄颂曰　不墙上行法　　非于一二三</p>
  <p class="l-js-5c">不对破戒人　　不取授学欲</p>
  <p>别门第三总摄颂曰　圆坛求寂堕</p>
  <p>一衣烟药器　　铁推发及门　　不应随铁作</p>
  <p>第一子摄颂曰　圆坛及天庙　　两驿半依止</p>
  <p class="l-js-5c">无钵不度人　　钵等不书字</p>
  <p>第二子摄颂曰　求寂堕钵破　　开余存念者</p>
  <p class="l-js-5c">作二种薰笼　　并随所须物</p>
  <p>第三子摄颂曰　一衣不互作　　澡浴可遮人</p>
  <p class="l-js-5c">于褥不剃头　　病人随服食</p>
  <p>第四子摄颂曰　烟筒坏色衣　　鼻筒饮水器</p>
  <p class="l-js-5c">针筒非宝物　　眼药合并椎</p>
  <p>第五子摄颂曰　药器及[毯-炎+瞿]毹　　承足枮泻药</p>
  <p class="l-js-5c">苾刍不应作　　当择死人衣</p>
  <p>第六子摄颂曰　铁椎并杵杓　　身自不负担</p>
  <p class="l-js-5c">以食供父母　　毛毯不充衣</p>
  <p>第七子摄颂曰　发爪窣睹波　　任作鲜白色</p>
  <p class="l-js-5c">随意安灯处　　一畔出高檐</p>
  <p>第八子摄颂曰　门户并檐屋　　及以塔下基</p>
  <p class="l-js-5c">赤石紫矿涂　　此等皆随作</p>
  <p>第九子摄颂曰　不应以橛钉　　及升窣睹波</p>
  <p class="l-js-5c">开许金银花　　塔上以舍盖</p>
  <p>第十子摄颂曰　铁作窣睹波　　及以金银等</p>
  <p class="l-js-5c">许幡旗供养　　并可用香油</p>
  <p>别门第四总摄颂曰　户镮随处用</p>
  <p>沾衣大小便　　染衣揁认衣　　赊衣果无净</p>
  <p>第一子摄颂曰　户镮倚带网　　取米为众食</p>
  <p class="l-js-5c">寺内作私房　　居人应受用</p>
  <p>第二子摄颂曰　随处当用物　　营作人所须</p>
  <p class="l-js-5c">器具食灯油　　随施主应用</p>
  <p>第三子摄颂曰　令雨沾僧物　　夜半共分床</p>
  <p class="l-js-5c">小座并依年　　敷席咸同此</p>
  <p>第四子摄颂曰　大小便利处　　经行不恼他</p>
  <p class="l-js-5c">洗足及拭鞋　　釜篦不夺用</p>
  <p>第五子摄颂曰　染釜及水瓶　　僧钵并饮器</p>
  <p class="l-js-5c">刀石爪鼻物　　支床不问年</p>
  <p>第六子摄颂曰　羯耻那衣揁　　絣线正缝时</p>
  <p class="l-js-5c">染汁杂物等　　用时不应夺</p>
  <p>第七子摄颂曰　外道覆认衣　　作记死时施</p>
  <p class="l-js-5c">有五种亲友　　得法独应行</p>
  <p>第八子摄颂曰　赊取他衣去　　及为他和市</p>
  <p class="l-js-5c">不高下买衣　　应二三酬价</p>
  <p>第九子摄颂曰　果园差修理　　四种不应分</p>
  <p class="l-js-5c">果熟现前分　　观时莫諠戏</p>
  <p>第十子摄颂曰　无净人自行　　自取不应食</p>
  <p class="l-js-5c">不选开其病　　结界证耕人</p>
  <p>别门第五总摄颂曰　菩萨像供养</p>
  <p>吉祥大众食　　大会草稕居　　集僧鸣大鼓</p>
  <p>第一子摄颂曰　听为菩萨像　　复许五种旗</p>
  <p class="l-js-5c">为座置尊仪　　铁干随意作</p>
  <p>第二子摄颂曰　供养菩萨像　　并作诸璎珞</p>
  <p class="l-js-5c">涂香及车舆　　作伞盖旗幡</p>
  <p>第三子摄颂曰　吉祥并供养　　花鬘及香合</p>
  <p class="l-js-5c">诸人大集时　　昼开门夜关</p>
  <p>第四子摄颂曰　大众集会食　　薜舍佉月生</p>
  <p class="l-js-5c">香台五六年　　并应为大会</p>
  <p>第五子摄颂曰　大会食草稕　　不应杂乱坐</p>
  <p class="l-js-5c">应打揵稚鼓　　告时令普知</p>
  <p>第六子摄颂曰　集僧鸣大鼓　　供了去幢幡</p>
  <p class="l-js-5c">若多获珍财　　随应悉分与</p>
  <p>大门总摄颂曰(目得迦四十八颂)　最初为忏谢</p>
  <p>第二定属物　　第三资具衣　　目得迦总颂</p>
  <p>别门第一总摄颂曰　忏谢草田中</p>
  <p>合免王影胜　　糖酥根等听　　狗肉盏甘蔗</p>
  <p>第一子摄颂曰　忏谢非近圆　　观求寂相貌</p>
  <p class="l-js-5c">苾刍与尼法　　若互秉皆成</p>
  <p>第二子摄颂曰　草田村略说　　生心褒洒陀</p>
  <p class="l-js-5c">贼缚不同愆　　六开僧教罪</p>
  <p>第三子摄颂曰　合免者应放　　穿渠遣众行</p>
  <p class="l-js-5c">一日至四旬　　皮肉皆不净</p>
  <p>第四子摄颂曰　影胜王床施　　王母物入僧</p>
  <p class="l-js-5c">乌燕鹤鹫雕　　苾刍不应食</p>
  <p>第五子摄颂曰　狗肉不应啖　　并食尸鸟兽</p>
  <p class="l-js-5c">及以同蹄畜　　亦不食猕猴</p>
  <p>第六子摄颂曰　小盏及衣角　　皮叶等有过</p>
  <p class="l-js-5c">除其铁一种　　余物任情为</p>
  <p>第七子摄颂曰　甘蔗酪肉麻　　药有四种别</p>
  <p class="l-js-5c">大麻蔓菁粥　　根等粥应餐</p>
  <p>第八子摄颂曰　开许沙糖饮　　得为七日药</p>
  <p class="l-js-5c">生心为五事　　益彼应共分</p>
  <p>第九子摄颂曰　医教应服酥　　油及余残触</p>
  <p class="l-js-5c">并开眼药合　　除十为净厨</p>
  <p>第十子摄颂曰　根茎叶花果　　皆应淡酒浸</p>
  <p class="l-js-5c">水搅而饮用　　并许其异食</p>
  <p>别门第二总摄颂曰　定物有主处</p>
  <p>须问憍萨罗　　从像豫先差　　大减会尼众</p>
  <p>第一子摄颂曰　定物不应移　　莫拾贼遗物</p>
  <p class="l-js-5c">尸林亦复尔　　随许并应收</p>
  <p>第二子摄颂曰　有主天庙物　　苾刍不应取</p>
  <p class="l-js-5c">看病人不应　　劝他舍法服</p>
  <p>第三子摄颂曰　物须问施主　　众利可平分</p>
  <p class="l-js-5c">二大合均分　　余众应加减</p>
  <p>第四子摄颂曰　憍萨罗白叠　　佛子因餐麨</p>
  <p class="l-js-5c">室利笈多缘　　广论营造事</p>
  <p>第五子摄颂曰　从像入城中　　受吉祥施物</p>
  <p class="l-js-5c">旗鼓随情设　　苾刍皆不应</p>
  <p>第六子摄颂曰　豫先为唱令　　五众从行城</p>
  <p class="l-js-5c">应差掌物人　　尼无别轮法</p>
  <p>第七子摄颂曰　应差分物人　　上座宜准价</p>
  <p class="l-js-5c">不得辄酬直　　索价返还衣</p>
  <p>第八子摄颂曰　寺大减其层　　将衣者应用</p>
  <p class="l-js-5c">恐怖若止息　　准式用僧祇</p>
  <p>第九子摄颂曰　若有大聚会　　鸣鼓集众僧</p>
  <p class="l-js-5c">众大别为行　　检校人先食</p>
  <p>第十子摄颂曰　凡于尼众首　　应安一空座</p>
  <p class="l-js-5c">为待余苾刍　　孤苦勿增价</p>
  <p>第三别门总摄颂曰。</p>
  <p class="l-js-5c">资具衣愚痴　　若差不用俗</p>
  <p class="l-js-5c">正作长者施　　剃刀窣睹波</p>
  <p class="l-js-5c">饭酪叶承水　　及洗钵等事</p>
  <p class="l-js-5c">此之十二颂　　总摄要应知</p>
  <p>第一子摄颂曰　十三资具物　　牒名而守持</p>
  <p class="l-js-5c">自余诸长衣　　委寄应分别</p>
  <p>第二子摄颂曰　痴不了三藏　　此等十二人</p>
  <p class="l-js-5c">失性复本时　　诃言应采录</p>
  <p>第三子摄颂曰　若差十二人　　斯语成诃法</p>
  <p class="l-js-5c">受时言我俗　　此不成近圆</p>
  <p>第四子摄颂曰　不用五种脂　　随应为说戒</p>
  <p class="l-js-5c">因亿耳开粥　　王田众应受</p>
  <p>第五子摄颂曰　俗人求寂等　　并不合同坐</p>
  <p class="l-js-5c">两学有难缘　　同处非成过</p>
  <p>第六子摄颂曰　正作不令起　　随年坐染盆</p>
  <p class="l-js-5c">应共护僧园　　勿烧营作木</p>
  <p>第七子摄颂曰　长者所施物　　问已应留举</p>
  <p class="l-js-5c">随处莫废他　　洗身方入寺</p>
  <p>第八子摄颂曰　剃刀并镊子　　用竟不应留</p>
  <p class="l-js-5c">便利若了时　　无宜室中住</p>
  <p>第九子摄颂曰　窣睹波围绕　　广陈诸圣迹</p>
  <p class="l-js-5c">浊水随应饮　　若碱分别知</p>
  <p>第十子摄颂曰　饼酪等非污　　亦可内瓶中</p>
  <p>洗足五种瓨　　齐何名口净　　叶手承注口</p>
  <p>多疑流钵中　　举粮持渡河　　纵触非成过</p>
  <p>洗钵应用心　　他触问方受　　换食持粮等</p>
  <p>无难并还遮</p>
  <p>别门第四总摄颂曰　与田分不应</p>
  <p>赤体定物施　　僧衣字还往　　甘蔗果客裙</p>
  <p>第一子摄颂曰　与田分相助　　车船沸自取</p>
  <p>鸟[嘴-角+鸟]蝇无惭　　制底信少欲</p>
  <p>第二子摄颂曰　不应令贼住　　及以黄门等</p>
  <p class="l-js-5c">乃至授学人　　行筹破僧众</p>
  <p>第三子摄颂曰　不赤体披衣　　冒雨向厨内</p>
  <p class="l-js-5c">便利宜缝补　　和泥福久增</p>
  <p>第四子摄颂曰　定物施此中　　不应余处食</p>
  <p class="l-js-5c">若有将去者　　并须依价还</p>
  <p>第五子摄颂曰　僧衣题施主　　别人施私记</p>
  <p class="l-js-5c">氎氀许别人　　尼夏应修理</p>
  <p>第六子摄颂曰　若还往衣物　　送来应为受</p>
  <p class="l-js-5c">为众取他财　　将众物还价</p>
  <p>第七子摄颂曰　甘蔗等平分　　不应分口腹</p>
  <p class="l-js-5c">四事无分法　　卧具夜不行</p>
  <p>第八子摄颂曰　果由药叉施　　净之方受食</p>
  <p class="l-js-5c">余者为浆饮　　不烧地灯台</p>
  <p>第九子摄颂曰　客旧宜详审　　授受分明付</p>
  <p class="l-js-5c">五开应总闭　　肘短可随身</p>
  <p>第十子摄颂曰　裙及僧脚欹　　香泥污衣洗</p>
  <p class="l-js-5c">取食除多分　　须知十种尘</p>
</body></html>