<!doctype html>
<html id="z3IBVChsb" data-ver="1130">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="秦">
 </head>
 <body>
  <h1 id="a1">毗尼毋论卷第五</h1>
  <p id="a2">尔时佛在波罗奈。<a id="a-3"></a>五比丘往白世尊。<a id="a-4"></a>听诸比丘畜何等药。<a id="a-5"></a>佛言。<a id="a-6"></a>听诸比丘畜陈弃药。<a id="a-7"></a>乃至流离亦听畜。<a id="a-8"></a>治病药有四种。<a id="a-9"></a>中前服药不得中后七日终身服也。<a id="a-A"></a>中后药中前亦得服之。<a id="a-B"></a>不得终身畜也。<a id="a-C"></a>中后药有得七日畜有不得者。<a id="a-D"></a>终身药中。<a id="a-E"></a>中前中后乃至七日皆得服也。<a id="a-F"></a>药犍度中当广明。<a id="a-G"></a>有婆罗门子尸罗。<a id="a-H"></a>持八种浆施佛。<a id="a-I"></a>一庵罗浆。<a id="a-J"></a>二瞻婆浆。<a id="a-K"></a>三枣浆。<a id="a-L"></a>四坏味浆。<a id="a-M"></a>五多浆。<a id="a-N"></a>六沙林毗浆。<a id="a-O"></a>七破留沙浆。<a id="a-P"></a>八甘浆。<a id="a-Q"></a>如此浆等。<a id="a-R"></a>佛听比丘得服。<a id="a-S"></a>佛制酒者。<a id="a-T"></a>因莎提比丘饮酒醉。<a id="a-U"></a>是故制之不听饮也。<a id="a-V"></a>尊者弥沙塞说曰。<a id="a-W"></a>莎提比丘小小因酒长养身命。<a id="a-X"></a>后出家已不得饮四大不调。<a id="a-Y"></a>诸比丘白佛。<a id="a-Z"></a>佛言。<a id="a-a"></a>病者听瓮上嗅之。<a id="a-b"></a>若差不听嗅。<a id="a-c"></a>若嗅不差者听用酒洗身。<a id="a-d"></a>若复不差听用酒和面作酒饼食之。<a id="a-e"></a>若复不差听酒中自渍。<a id="a-f"></a>尊者迦葉惟说曰。<a id="a-g"></a>有浆初中饮后不中饮。<a id="a-h"></a>有浆初中饮中后亦中饮。<a id="a-i"></a>有浆初不中后亦不中。<a id="a-j"></a>有浆初不中饮中后中饮。<a id="a-k"></a>如佛毗舍离所制。<a id="a-l"></a>麴不食苦酢酒不中饮。<a id="a-m"></a>尊者迦葉惟曰。<a id="a-n"></a>有八种酒不得饮。<a id="a-o"></a>与麴和合作酒不得饮。<a id="a-p"></a>若面和合作酒。<a id="a-q"></a>虽着种种药亦不得饮。<a id="a-r"></a>有酒酢能使人醉者亦不得饮。<a id="a-s"></a>有酒虽甜能使人醉者亦不得饮。<a id="a-t"></a>清酒不得饮。<a id="a-u"></a>小酢酒亦不得饮。<a id="a-v"></a>细末饭酒亦不得饮。<a id="a-w"></a>有书陀酒不得饮。<a id="a-x"></a>如是等酒甚多皆不得饮。<a id="a-y"></a>尊者萨婆多说曰。<a id="a-z"></a>用蒱桃谷和作酒不得饮。<a id="a-10"></a>用蜜作酒不得饮。<a id="a-11"></a>破谷作酒不得饮。<a id="a-12"></a>种种果杂作酒不得饮。<a id="a-13"></a>如是等一切酒不得饮。<a id="a-14"></a>是名不中饮酒。<a id="a-15"></a>着屐人不应为说法。<a id="a-16"></a>如耶奢童子。<a id="a-17"></a>渡波罗河脱金屐舍去。<a id="a-18"></a>已见此屐。<a id="a-19"></a>即知耶奢诣佛求出家。</p>
  <p id="a1A">尔时佛在舍卫国。<a id="a-1B"></a>有六群比丘着高屐入禅坊。<a id="a-1C"></a>屐声高大。<a id="a-1D"></a>坐禅比丘闻此。<a id="a-1E"></a>谓是贼军马来到。<a id="a-1F"></a>生大惶怖。<a id="a-1G"></a>佛闻之因而制戒。<a id="a-1H"></a>从今已去。<a id="a-1I"></a>比丘一切不得着屐。<a id="a-1J"></a>除病者上厕。<a id="a-1K"></a>是名屐因缘。<a id="a-1L"></a>尔时有长者字流卢奴。<a id="a-1M"></a>其初生时父欢喜故。<a id="a-1N"></a>施子二十万亿金钱。<a id="a-1O"></a>即以二十亿为名。<a id="a-1P"></a>此人豪贵巨富生年已来足不蹈地。<a id="a-1Q"></a>后求佛出家。<a id="a-1R"></a>精勤修学得阿罗汉果。<a id="a-1S"></a>行道苦故足皆流血。<a id="a-1T"></a>佛知其小小已来。<a id="a-1U"></a>富乐足不蹈地。<a id="a-1V"></a>听着一重革屣。<a id="a-1W"></a>流卢奴即白世尊。<a id="a-1X"></a>弟子能舍豪富如此家业。<a id="a-1Y"></a>岂复贪着一革屣也。<a id="a-1Z"></a>若世尊听一切比丘著者。<a id="a-1a"></a>弟子当着。<a id="a-1b"></a>佛因此故听一切比丘。<a id="a-1c"></a>着革屣者不得听法。<a id="a-1d"></a>病者得着听法。<a id="a-1e"></a>有比丘着革屣入塔。<a id="a-1f"></a>佛即制戒。<a id="a-1g"></a>不听着革屣入塔绕塔。<a id="a-1h"></a>乃至富罗亦不得着入塔。<a id="a-1i"></a>所以尔者。<a id="a-1j"></a>彼土诸人着革屣富罗者。<a id="a-1k"></a>皆起憍慢心。<a id="a-1l"></a>是故佛不听着也。<a id="a-1m"></a>是名著革屣因缘。<a id="a-1n"></a>阿盘提国寒故听畜皮。<a id="a-1o"></a>除五种皮。<a id="a-1p"></a>一师子皮。<a id="a-1q"></a>二熊皮。<a id="a-1r"></a>三罴皮。<a id="a-1s"></a>四龙皮。<a id="a-1t"></a>五人皮。<a id="a-1u"></a>如是等皮皆不得畜非所应也。<a id="a-1v"></a>所应畜者。<a id="a-1w"></a>象皮马皮驼皮牛皮驴皮。<a id="a-1x"></a>如是应畜者众多是。<a id="a-1y"></a>出家人法。<a id="a-1z"></a>不畜盛酒大瓮中盛酒大铜瓶斛。<a id="a-20"></a>如是等生人慊疑。<a id="a-21"></a>不应畜也。</p>
  <p id="a22">尔时毗舍佉鹿母。<a id="a-23"></a>施僧六种物。<a id="a-24"></a>一者刻漏好床。<a id="a-25"></a>二者铜盔。<a id="a-26"></a>三者烛竖。<a id="a-27"></a>四者扇。<a id="a-28"></a>五者扫帚。<a id="a-29"></a>六者大铜器。<a id="a-2A"></a>诸比丘等生疑问佛。<a id="a-2B"></a>佛言。<a id="a-2C"></a>大铜器不应受。<a id="a-2D"></a>余五应受。<a id="a-2E"></a>有一瓦师。<a id="a-2F"></a>大作瓦器持布施僧。<a id="a-2G"></a>僧生疑问佛。<a id="a-2H"></a>佛言。<a id="a-2I"></a>除大器余者皆受。<a id="a-2J"></a>尔时有二贾客。<a id="a-2K"></a>去只桓精舍不远。<a id="a-2L"></a>一者信道一不信道。<a id="a-2M"></a>不信者言。<a id="a-2N"></a>沙门释子为贪心故多畜大器。<a id="a-2O"></a>信者言。<a id="a-2P"></a>沙门释子无贪心也。<a id="a-2Q"></a>不畜大器。<a id="a-2R"></a>两人相敢货金钱五百。<a id="a-2S"></a>共到只桓见诸檀越多将大器布施众僧。<a id="a-2T"></a>信者不如偿五百金钱。<a id="a-2U"></a>佛闻此已即制比丘。<a id="a-2V"></a>从今已去。<a id="a-2W"></a>不听畜盛酒大器。<a id="a-2X"></a>二贾复于余时更共诤理。<a id="a-2Y"></a>不信者言。<a id="a-2Z"></a>沙门今者贪心多故犹畜大器。<a id="a-2a"></a>信者言。<a id="a-2b"></a>沙门今者不畜大器。<a id="a-2c"></a>二人共诤更货千钱。<a id="a-2d"></a>不信者多将大器往施沙门。<a id="a-2e"></a>诸比丘皆不受。<a id="a-2f"></a>不信者负还偿千钱。<a id="a-2g"></a>是名不应畜器。<a id="a-2h"></a>尔时婆难陀释子。<a id="a-2i"></a>杖头系羊毛荷负而行。<a id="a-2j"></a>檀越见嗤笑佯问毛卖之。<a id="a-2k"></a>难陀答言。<a id="a-2l"></a>不卖也。<a id="a-2m"></a>如是展转彻世尊耳。<a id="a-2n"></a>世尊即制。<a id="a-2o"></a>从今已去。<a id="a-2p"></a>不听比丘杖头系羊毛肩上担行。</p>
  <p id="a2q">不听为捉杖人说法。<a id="a-2r"></a>杖头若铁若鹿角皆应着也。<a id="a-2s"></a>何以故。<a id="a-2t"></a>恐杖尽故。<a id="a-2u"></a>诸比丘煮染草法。<a id="a-2v"></a>作三尺杖。<a id="a-2w"></a>杖头系草。<a id="a-2x"></a>沸溢出时以杖搅之。<a id="a-2y"></a>若不知染草生熟者。<a id="a-2z"></a>一器中着水。<a id="a-30"></a>取杖刺染草汁中。<a id="a-31"></a>漉着水器中。<a id="a-32"></a>染草若熟。<a id="a-33"></a>染汁直沉水下。<a id="a-34"></a>若不熟散浮水上。<a id="a-35"></a>熟竟净漉染衣。<a id="a-36"></a>染竟欲晒衣时着平地。<a id="a-37"></a>当四角莫令绻缩。<a id="a-38"></a>欲叠衣时当缠着轴上。<a id="a-39"></a>莫令不平。<a id="a-3A"></a>跋难陀释子。<a id="a-3B"></a>结络囊盛钵系杖头倚头而行。<a id="a-3C"></a>诸大臣遥见谓王擎幢来到。<a id="a-3D"></a>皆远避之。<a id="a-3E"></a>到已始知是沙门。<a id="a-3F"></a>诸臣皆嫌之。<a id="a-3G"></a>佛闻即制。<a id="a-3H"></a>不听比丘杖头系钵络倚头而行。</p>
  <p id="a3I">六群比丘畜筒杖。<a id="a-3J"></a>俗人见之皆嫌言。<a id="a-3K"></a>沙门与国王大臣无异。<a id="a-3L"></a>佛闻之即制。<a id="a-3M"></a>不听畜也。</p>
  <p id="a3N">若病比丘有缘入聚落须杖。<a id="a-3O"></a>应求僧乞白二羯磨。<a id="a-3P"></a>僧为作羯磨者。<a id="a-3Q"></a>得持钵络系杖头而行。<a id="a-3R"></a>不羯磨不得。</p>
  <p id="a3S">尔时世尊在王舍城。<a id="a-3T"></a>有比丘尼檀林中夜闇行。<a id="a-3U"></a>心生怖畏。<a id="a-3V"></a>毒蛇虫螫诸恶兽等。<a id="a-3W"></a>因此白佛。<a id="a-3X"></a>佛言。<a id="a-3Y"></a>听诸比丘夜怖畏处。<a id="a-3Z"></a>动锡杖作声。<a id="a-3a"></a>令诸恶毒虫远去。<a id="a-3b"></a>如是广知。</p>
  <p id="a3c">有讁罚杖者。<a id="a-3d"></a>呵责羯磨。<a id="a-3e"></a>摈出灭摈羯磨。<a id="a-3f"></a>依止羯磨。<a id="a-3g"></a>忏悔羯磨。<a id="a-3h"></a>僧不见犯事者羯磨。<a id="a-3i"></a>未受忏悔羯磨。<a id="a-3j"></a>不舍恶见羯磨。<a id="a-3k"></a>如是等作白四羯磨。<a id="a-3l"></a>与别住行六日摩那埵异语违返覆钵不语。<a id="a-3m"></a>五白四羯磨。<a id="a-3n"></a>二白一羯磨。<a id="a-3o"></a>是名摈罚。</p>
  <p id="a3p">云何名为络囊。<a id="a-3q"></a>乞食时至应安钵中置络囊中。<a id="a-3r"></a>诸檀越施羹饭。<a id="a-3s"></a>手捉络令泻钵中。<a id="a-3t"></a>羹饭虽溢出钵污络无患。<a id="a-3u"></a>但莫使热来触手。<a id="a-3v"></a>若有弟子乞食时至。<a id="a-3w"></a>应盛钵授与和尚阿阇梨。</p>
  <p id="a3x">尔时王舍城中有大长者。<a id="a-3y"></a>大得栴檀香木雇匠作栴檀钵。<a id="a-3z"></a>用宝作络。<a id="a-40"></a>庭中立高幢。<a id="a-41"></a>挂络幢头。<a id="a-42"></a>唱言。<a id="a-43"></a>若王舍城中沙门婆罗门有神德者。<a id="a-44"></a>能飞取申手取。<a id="a-45"></a>取者得之。<a id="a-46"></a>外道富兰那迦葉。<a id="a-47"></a>来到长者所语言。<a id="a-48"></a>吾是真大阿罗汉现神力取之。<a id="a-49"></a>诸六师等各各现神力不能得取。<a id="a-4A"></a>当于尔时。<a id="a-4B"></a>目连在大磐石上经行。<a id="a-4C"></a>宾头卢语目连言。<a id="a-4D"></a>大德。<a id="a-4E"></a>佛弟子中神通第一。<a id="a-4F"></a>能师子吼可现神力取是钵也。<a id="a-4G"></a>目连答言。<a id="a-4H"></a>不复乐现神通不能取也。<a id="a-4I"></a>世尊亦说。<a id="a-4J"></a>大德。<a id="a-4K"></a>是大阿罗汉神通第一。<a id="a-4L"></a>能师子吼今可取之。<a id="a-4M"></a>宾头卢即现神力立大石上。<a id="a-4N"></a>乘空而行绕王舍城。<a id="a-4O"></a>见者莫不惊怖。<a id="a-4P"></a>此石若下无有免者。<a id="a-4Q"></a>长者尔时在高楼上。<a id="a-4R"></a>见宾头卢现神足已。<a id="a-4S"></a>叉手合掌向宾头卢礼白言。<a id="a-4T"></a>弟子已施尊者钵竟。<a id="a-4U"></a>愿取此钵。<a id="a-4V"></a>宾头卢取已。<a id="a-4W"></a>长者请入家内。<a id="a-4X"></a>取钵盛种种美食供养宾头卢。<a id="a-4Y"></a>诸比丘以是因缘具白世尊。<a id="a-4Z"></a>佛唤宾头卢问言。<a id="a-4a"></a>汝实为此钵现神力也。<a id="a-4b"></a>宾头卢答世尊言。<a id="a-4c"></a>实尔。<a id="a-4d"></a>佛种种呵责宾头卢。<a id="a-4e"></a>云何为此木钵与诸白衣现神力耶。<a id="a-4f"></a>譬如淫女为半钱故示人形体。<a id="a-4g"></a>汝亦如是。<a id="a-4h"></a>从今已去。<a id="a-4i"></a>不听畜栴檀钵。<a id="a-4j"></a>亦不得为木钵故现神力也。<a id="a-4k"></a>若为降伏诸外道故可得现耳。<a id="a-4l"></a>所以令畜络者。<a id="a-4m"></a>沙弥净人共外行得果。<a id="a-4n"></a>好者自食恶者与师。<a id="a-4o"></a>佛闻此已。<a id="a-4p"></a>教诸比丘令得作络囊。<a id="a-4q"></a>得果着中坚系口自持之。<a id="a-4r"></a>至寺内洗手如法受食。<a id="a-4s"></a>尊者萨婆多说曰。<a id="a-4t"></a>有一比丘共净人乞食。<a id="a-4u"></a>此净人捉食不用心。<a id="a-4v"></a>外道着毒药不觉。<a id="a-4w"></a>比丘到住处食即命终。<a id="a-4x"></a>佛因此敕诸比丘。<a id="a-4y"></a>从今已去。<a id="a-4z"></a>各各作络囊盛钵好自持之。<a id="a-50"></a>以诸因缘听畜络也。<a id="a-51"></a>若有老病比丘随路行须杖。<a id="a-52"></a>或道中有种种毒虫之难。<a id="a-53"></a>佛听捉杖行。<a id="a-54"></a>杖头或铁或铜或角应着之。<a id="a-55"></a>蒜者。<a id="a-56"></a>比丘除病。<a id="a-57"></a>一切皆不得食。</p>
  <p id="a58">尔时世尊在只桓精舍。<a id="a-59"></a>大众中说法。<a id="a-5A"></a>有比丘食蒜。<a id="a-5B"></a>远佛在大众外坐。<a id="a-5C"></a>佛问阿难言。<a id="a-5D"></a>此比丘何故独远别坐。<a id="a-5E"></a>阿难白佛。<a id="a-5F"></a>此比丘食蒜。<a id="a-5G"></a>是以别坐。<a id="a-5H"></a>佛告阿难。<a id="a-5I"></a>如来善说法中。<a id="a-5J"></a>为此小事不闻法也。<a id="a-5K"></a>佛告阿难。<a id="a-5L"></a>自今已去。<a id="a-5M"></a>除病皆不得食蒜。<a id="a-5N"></a>有一时中。<a id="a-5O"></a>舍利弗得风病。<a id="a-5P"></a>医分处服蒜。<a id="a-5Q"></a>即往白佛。<a id="a-5R"></a>佛言。<a id="a-5S"></a>病者听服。</p>
  <p id="a5T">尔时世尊在毗舍离。<a id="a-5U"></a>城外有一檀越大种蒜。<a id="a-5V"></a>偷罗难陀比丘尼数数过此蒜园边行。<a id="a-5W"></a>檀越善心为福德故。<a id="a-5X"></a>问言。<a id="a-5Y"></a>尊者须蒜食不。<a id="a-5Z"></a>尼答言。<a id="a-5a"></a>素自不能食。<a id="a-5b"></a>得蒜下食甚善。<a id="a-5c"></a>檀越即施之。<a id="a-5d"></a>日许与众僧五颗蒜。<a id="a-5e"></a>偷罗难陀即白尼众。<a id="a-5f"></a>某檀越日许僧五颗蒜。<a id="a-5g"></a>僧若须者遣沙弥尼往取。<a id="a-5h"></a>有一尼须蒜。<a id="a-5i"></a>遣式叉摩尼沙弥尼往取。<a id="a-5j"></a>正值蒜主持蒜入城市易。<a id="a-5k"></a>有一净人守蒜园。<a id="a-5l"></a>沙弥尼问。<a id="a-5m"></a>蒜主何处去。<a id="a-5n"></a>净人答言。<a id="a-5o"></a>入城市易。<a id="a-5p"></a>沙弥尼从彼索蒜。<a id="a-5q"></a>净人答言。<a id="a-5r"></a>我不知也。<a id="a-5s"></a>但知守蒜。<a id="a-5t"></a>沙弥尼怒曰大家见与。<a id="a-5u"></a>汝岂得护。<a id="a-5v"></a>手自掘之。<a id="a-5w"></a>此是和尚分。<a id="a-5x"></a>此是阿阇梨分。<a id="a-5y"></a>此是今日分。<a id="a-5z"></a>此是明日分。<a id="a-60"></a>如是分处恣意持去。<a id="a-61"></a>蒜主回还见之。<a id="a-62"></a>问守园人言。<a id="a-63"></a>此蒜谁持去。<a id="a-64"></a>守园者以上因缘具白大家。<a id="a-65"></a>蒜主即大嫌责诸比丘尼。<a id="a-66"></a>如是展转世尊闻之。<a id="a-67"></a>唤诸比丘尼种种呵责。<a id="a-68"></a>告言。<a id="a-69"></a>从今已去。<a id="a-6A"></a>比丘尼不得食蒜。<a id="a-6B"></a>食者波夜提。</p>
  <p id="a6C">诸比丘问佛。<a id="a-6D"></a>剃发法应用何等刀。<a id="a-6E"></a>佛言。<a id="a-6F"></a>若铜若铁用作刀剃发。<a id="a-6G"></a>既作刀已无安置处。<a id="a-6H"></a>复问世尊。<a id="a-6I"></a>佛言。<a id="a-6J"></a>若铜若铁若角若骨若竹若苇用作。<a id="a-6K"></a>安置刀处藏法。<a id="a-6L"></a>若木皮若牛羊皮裹之安置藏处。<a id="a-6M"></a>是名安置剃发刀法。<a id="a-6N"></a>杂犍度中广说。<a id="a-6O"></a>比丘尼剃发法。<a id="a-6P"></a>应各各展转相剃。<a id="a-6Q"></a>若男子为剃发者。<a id="a-6R"></a>应二比丘尼抱令剃。<a id="a-6S"></a>若比丘尼于剃发男子有欲心。<a id="a-6T"></a>男子于尼亦有欲心者。<a id="a-6U"></a>不应令剃。<a id="a-6V"></a>乘有四种。<a id="a-6W"></a>一者象乘。<a id="a-6X"></a>二者马乘。<a id="a-6Y"></a>三者车乘。<a id="a-6Z"></a>四者舆乘。<a id="a-6a"></a>尔时拘睒弥城外有大树。<a id="a-6b"></a>名尼拘陀。<a id="a-6c"></a>此树下有种种乘憩驾止息。<a id="a-6d"></a>是名为乘若为法来。<a id="a-6e"></a>不下乘者。<a id="a-6f"></a>不应为说法。<a id="a-6g"></a>除病。<a id="a-6h"></a>应如瓶沙王乘八万四千象马诣夜置林到佛听法。<a id="a-6i"></a>当尔时亦有迦葉兄弟徒众千人在佛边听法。<a id="a-6j"></a>当尔时世尊。<a id="a-6k"></a>从毗梨只国游行到毗舍离。<a id="a-6l"></a>庵罗女并离车子等。<a id="a-6m"></a>皆乘种种上妙御乘来至佛所而听法。<a id="a-6n"></a>闻法已劝请世尊。<a id="a-6o"></a>至庵罗园中宿。<a id="a-6p"></a>明日受弟子微供。<a id="a-6q"></a>如是诸人所乘皆名为乘。</p>
  <p id="a6r">尔时六群比丘乘种种御乘。<a id="a-6s"></a>诸人遥见。<a id="a-6t"></a>谓是国王大臣。<a id="a-6u"></a>到已始知是沙门。<a id="a-6v"></a>诸人皆嫌之。<a id="a-6w"></a>佛闻已制戒。<a id="a-6x"></a>除老病比丘。<a id="a-6y"></a>皆不得乘乘。<a id="a-6z"></a>不得象马乘也。<a id="a-70"></a>病者皆得乘之。</p>
  <p id="a71">尔时摩竭提国瓶沙王。<a id="a-72"></a>有五种庄饰之具。<a id="a-73"></a>一者金绳刀。<a id="a-74"></a>二者七宝乘。<a id="a-75"></a>三者七宝冠。<a id="a-76"></a>四者杂七宝罗网扇。<a id="a-77"></a>五者杂宝革屣。<a id="a-78"></a>舍此五种严身之具。<a id="a-79"></a>跣足到于佛前。<a id="a-7A"></a>头面着地礼如来足退坐一面。<a id="a-7B"></a>尔时摩竭提国。<a id="a-7C"></a>从王来者八万四千人。<a id="a-7D"></a>见优楼频蠡迦葉兄弟皆在于坐。<a id="a-7E"></a>心中生疑。<a id="a-7F"></a>为优楼频蠡迦葉就大沙门出家。<a id="a-7G"></a>为大沙门就迦葉出家。<a id="a-7H"></a>佛知诸人心中生疑。<a id="a-7I"></a>即说偈问迦葉。</p>
  <p id="a7J">于汝所行法　　见于何等过</p>
  <p id="a7K">弃舍求出家　　欲求何等利</p>
  <p id="a7L">本习事火法　　云何息不奉</p>
  <p id="a7M">更见异胜法　　不睹而舍之</p>
  <p id="a7N">迦葉即说偈。<a id="a-7O"></a>答佛。</p>
  <p id="a7P">饮食味为最　　过患之甚大</p>
  <p id="a7Q">女色味之上　　其患过于彼</p>
  <p id="a7R">本所事火法　　未免于彼苦</p>
  <p id="a7S">出家所求法　　永绝诸苦难</p>
  <p id="a7T">尔时世尊说偈。<a id="a-7U"></a>重问迦葉。</p>
  <p id="a7V">为味所系缚　　习久以成性</p>
  <p id="a7W">于天上人中　　见何利解脱</p>
  <p id="a7X">迦葉还重说偈。<a id="a-7Y"></a>答佛。</p>
  <p id="a7Z">见三有生死　　空寂无所有</p>
  <p id="a7a">诸法念念灭　　是故舍不着</p>
  <p id="a7b">尔时摩竭提国瓶沙王诸从来者。<a id="a-7c"></a>疑犹未解。<a id="a-7d"></a>佛与迦葉各说二偈。<a id="a-7e"></a>为是谁胜。<a id="a-7f"></a>佛知此念。<a id="a-7g"></a>即告迦葉。<a id="a-7h"></a>汝持扇扇吾。<a id="a-7i"></a>迦葉即起捉扇扇佛。<a id="a-7j"></a>扇已即空中作神通。<a id="a-7k"></a>还下佛前顶礼佛足。<a id="a-7l"></a>口复呜足说言。<a id="a-7m"></a>世尊是师我是弟子。<a id="a-7n"></a>诸人见已。<a id="a-7o"></a>始知佛是大师度迦葉也。<a id="a-7p"></a>佛知时坐心疑已解。<a id="a-7q"></a>便为说法示教利喜。<a id="a-7r"></a>王等八万四千人。<a id="a-7s"></a>皆得须陀洹果。<a id="a-7t"></a>十亿那由他诸天。<a id="a-7u"></a>亦远尘离垢得法眼净。</p>
  <p id="a7v">尔时天帝释四天王等。<a id="a-7w"></a>变身为婆罗门形。<a id="a-7x"></a>捉金扇扇佛。<a id="a-7y"></a>如是应广知。</p>
  <p id="a7z">尔时六群比丘。<a id="a-80"></a>捉珠拂自拂伤损众生。<a id="a-81"></a>诸檀越嫌之。<a id="a-82"></a>云何出家人畜此拂。<a id="a-83"></a>为庄饰故伤损众生。<a id="a-84"></a>佛因而制戒。<a id="a-85"></a>从今已去。<a id="a-86"></a>不得捉坚[革*卬]拂伤损众生。</p>
  <p id="a87">又比丘捉拂欲拂如来塔。<a id="a-88"></a>佛即可之。<a id="a-89"></a>尔时有八人在边捉拂拂佛。<a id="a-8A"></a>一者迦葉。<a id="a-8B"></a>二者优陀夷。<a id="a-8C"></a>三者莎伽陀。<a id="a-8D"></a>四者弥卑喻。<a id="a-8E"></a>五者那迦婆罗。<a id="a-8F"></a>六者均陀。<a id="a-8G"></a>七者修那刹逻。<a id="a-8H"></a>八者阿难。<a id="a-8I"></a>如此等比丘所捉拂拂佛。<a id="a-8J"></a>名之为拂。</p>
  <p id="a8K">尔时诸比丘齐集一处。<a id="a-8L"></a>时景盛热。<a id="a-8M"></a>佛听诸比丘畜扇。<a id="a-8N"></a>若破坏听补治。<a id="a-8O"></a>作扇法。<a id="a-8P"></a>若布若氎若竹若[竺-二+韋]若纸皆得作也。<a id="a-8Q"></a>尔时有夫妇二人年老出家。<a id="a-8R"></a>后此道人乞食到尼寺。<a id="a-8S"></a>此老尼食上持扇扇之。<a id="a-8T"></a>比丘语言不须扇也。<a id="a-8U"></a>此尼忿恚用扇打比丘直舍入房。<a id="a-8V"></a>佛闻之因而制曰。<a id="a-8W"></a>从今已去。<a id="a-8X"></a>不听尼捉扇扇比丘也。<a id="a-8Y"></a>若时热众僧大集。<a id="a-8Z"></a>听和上共行弟子扇之。<a id="a-8a"></a>阿阇梨听共宿弟子扇之。<a id="a-8b"></a>大众差下座比丘扇之。<a id="a-8c"></a>如迦葉等八人捉扇扇佛。<a id="a-8d"></a>名之为扇。</p>
  <p id="a8e">尔时六群比丘。<a id="a-8f"></a>捉伞盖着革屣随路而行。<a id="a-8g"></a>诸檀越嫌之。<a id="a-8h"></a>云何比丘自恣捉伞盖着革屣随路而行。<a id="a-8i"></a>佛因而制曰。<a id="a-8j"></a>从今已去。<a id="a-8k"></a>不听捉伞盖着革屣而行。<a id="a-8l"></a>若在寺中听着革屣。<a id="a-8m"></a>木皮或草作盖听之。<a id="a-8n"></a>入聚落除老病。<a id="a-8o"></a>余者一皆不听。<a id="a-8p"></a>尔时诸离车子诣佛来时。<a id="a-8q"></a>乘马乘车及与衣服。<a id="a-8r"></a>一切严身之具皆作青色。<a id="a-8s"></a>佛告诸比丘。<a id="a-8t"></a>汝欲知忉利诸天出游观时相貌。<a id="a-8u"></a>如今离车子等无有异。<a id="a-8v"></a>尔时跋难陀。<a id="a-8w"></a>手捉奇妙宝盖随路而行。<a id="a-8x"></a>诸人遥见。<a id="a-8y"></a>谓是大国王。<a id="a-8z"></a>至已知是比丘。<a id="a-90"></a>诸人嫌言。<a id="a-91"></a>云何出家之人捉如此妙盖随路而行。<a id="a-92"></a>佛闻已即制。<a id="a-93"></a>不听比丘捉盖行除老病者。<a id="a-94"></a>是名为盖。</p>
  <p id="a95">云何名为镜。<a id="a-96"></a>能令身体现处名之为镜。<a id="a-97"></a>若病比丘面上有疮欲涂药者。<a id="a-98"></a>当唤比丘令涂。<a id="a-99"></a>若无比丘。<a id="a-9A"></a>或水或钵或壁。<a id="a-9B"></a>于面可现处照见自涂。<a id="a-9C"></a>铁镜中一不得照有比丘眼痛。<a id="a-9D"></a>往白世尊。<a id="a-9E"></a>佛教作三种眼药。<a id="a-9F"></a>一者羊胆。<a id="a-9G"></a>二者其兰禅。<a id="a-9H"></a>三者苏毗兰禅。<a id="a-9I"></a>石上细磨之用涂眼。<a id="a-9J"></a>若有宝入眼药者。<a id="a-9K"></a>佛亦听之。<a id="a-9L"></a>举药法。<a id="a-9M"></a>当筒盛。<a id="a-9N"></a>不听用宝作。<a id="a-9O"></a>如是应广知。</p>
  <p id="a9P">复有比丘。<a id="a-9Q"></a>眼冥无所见。<a id="a-9R"></a>佛听用人血涂。<a id="a-9S"></a>亦听若人骨人发烧令作灰细磨。<a id="a-9T"></a>亦得着眼中。<a id="a-9U"></a>如是应广知。</p>
  <p id="a9V">天竺土地常用药涂眼当为严饰。<a id="a-9W"></a>六群比丘如俗人法。<a id="a-9X"></a>日用药涂治眼当为庄严。<a id="a-9Y"></a>佛闻之。<a id="a-9Z"></a>不听用此药日涂眼也。<a id="a-9a"></a>若病者听用三种药治眼。</p>
  <p id="a9b">尔时六群比丘尼为女人庄饰。<a id="a-9c"></a>佛闻之。<a id="a-9d"></a>唤比丘尼呵责。<a id="a-9e"></a>从今已去。<a id="a-9f"></a>不听尼与妇女庄饰。</p>
  <p id="a9g">比丘法自不得舞。<a id="a-9h"></a>亦不得教人舞。<a id="a-9i"></a>佛所不听。<a id="a-9j"></a>阿犯只富那婆苏六群比丘等。<a id="a-9k"></a>自歌舞作伎也。<a id="a-9l"></a>佛闻之制。<a id="a-9m"></a>一切比丘不得歌舞作伎也。</p>
  <p id="a9n">有六群比丘。<a id="a-9o"></a>如狗槃走法走。<a id="a-9p"></a>佛不听也。<a id="a-9q"></a>舞法。<a id="a-9r"></a>是童蒙小儿所作。<a id="a-9s"></a>歌者似哭音。<a id="a-9t"></a>此法比丘皆不应作。<a id="a-9u"></a>露齿笑者。<a id="a-9v"></a>狂人相貌亦不听也。</p>
  <p id="a9w">六群比丘作歌音诵经叹佛。<a id="a-9x"></a>佛不听也。<a id="a-9y"></a>作者有五种过。<a id="a-9z"></a>一者于此音中自生染着。<a id="a-A0"></a>二者生人染着。<a id="a-A1"></a>三者诸天不乐。<a id="a-A2"></a>四者言音不正。<a id="a-A3"></a>五者语义不了。<a id="a-A4"></a>是名音乐。<a id="a-A5"></a>花鬘璎珞自不得着。<a id="a-A6"></a>亦不得作花鬘璎珞与俗人着。<a id="a-A7"></a>比丘若为佛供养若为佛塔声闻塔供养故作伎不犯。<a id="a-A8"></a>何者是作鬘璎珞花。<a id="a-A9"></a>一优钵罗花。<a id="a-AA"></a>二婆师迦花。<a id="a-AB"></a>三瞻卜迦花。<a id="a-AC"></a>四阿提目多迦花。<a id="a-AD"></a>五打金作花。<a id="a-AE"></a>六打银作花。<a id="a-AF"></a>七白镴花。<a id="a-AG"></a>八铅锡花。<a id="a-AH"></a>九作木花。<a id="a-AI"></a>十作衣花。<a id="a-AJ"></a>十一作带花。<a id="a-AK"></a>是名花鬘花。<a id="a-AL"></a>尊者迦葉惟说曰。<a id="a-AM"></a>若为佛不为。<a id="a-AN"></a>余众生得作。<a id="a-AO"></a>不犯。</p>
  <p id="aAP">尔时六群比丘。<a id="a-AQ"></a>用跋那香涂身。<a id="a-AR"></a>诸白衣嫌之。<a id="a-AS"></a>佛不听。<a id="a-AT"></a>六群比丘复用香捣香涂身。<a id="a-AU"></a>而为俗人所讥。<a id="a-AV"></a>如是等众多皆不听也。</p>
  <p id="aAW">若比丘得种种好香。<a id="a-AX"></a>涂佛塔声闻塔。<a id="a-AY"></a>为供养塔故。<a id="a-AZ"></a>作种种形像。<a id="a-Aa"></a>皆得为之。<a id="a-Ab"></a>佛于一时。<a id="a-Ac"></a>不听诸比丘着死尸衣入塔。<a id="a-Ad"></a>比丘言。<a id="a-Ae"></a>我等皆着粪扫衣。<a id="a-Af"></a>云何入塔礼拜。<a id="a-Ag"></a>佛闻之告诸比丘。<a id="a-Ah"></a>汝等得粪扫衣。<a id="a-Ai"></a>水中久渍。<a id="a-Aj"></a>用纯灰浣令净。<a id="a-Ak"></a>用奚墨伽香涂上。<a id="a-Al"></a>然后得着入塔。<a id="a-Am"></a>诸比丘所住房内。<a id="a-An"></a>若有臭气不得住者。<a id="a-Ao"></a>听烧种种好香熏之。<a id="a-Ap"></a>是名为香。</p>
  <p id="aAq">天竺土法。<a id="a-Ar"></a>贵胜男女皆和种种好香用涂其身上着妙服。<a id="a-As"></a>六群比丘如俗人法用香涂身。<a id="a-At"></a>诸檀越嫌之。<a id="a-Au"></a>云何比丘如俗人法。<a id="a-Av"></a>世尊闻已制。<a id="a-Aw"></a>一切比丘不听用香涂身。<a id="a-Ax"></a>若有病者须香涂差随宜得不犯。<a id="a-Ay"></a>云何名为坐。<a id="a-Az"></a>坐者。<a id="a-B0"></a>众僧集会敛容整服加趺而坐。<a id="a-B1"></a>用可观名之为坐。<a id="a-B2"></a>又复坐者。<a id="a-B3"></a>佛游行到一树下加趺而坐。<a id="a-B4"></a>观者无厌名之为坐。<a id="a-B5"></a>如坐禅人一坐经劫身不动摇皆名为坐。<a id="a-B6"></a>出家人不应与女人屏覆处坐。<a id="a-B7"></a>俗人所以。<a id="a-B8"></a>共屏覆处坐者。<a id="a-B9"></a>男以女欲为食。<a id="a-BA"></a>女以男欲为食。<a id="a-BB"></a>比丘既舍。<a id="a-BC"></a>此法。<a id="a-BD"></a>不应同屏处坐。<a id="a-BE"></a>波斯匿王遣军马出路边。<a id="a-BF"></a>有一小寺客僧来多。<a id="a-BG"></a>为避军故尽入房里。<a id="a-BH"></a>房小人多狭膝而坐。<a id="a-BI"></a>亦名为坐。<a id="a-BJ"></a>尊者离跋多。<a id="a-BK"></a>来到萨婆钳边。<a id="a-BL"></a>萨婆钳见离婆多来处悬远身体疲懈。<a id="a-BM"></a>自狭坐令离婆多宽坐。<a id="a-BN"></a>离婆多内自思惟。<a id="a-BO"></a>尊者萨婆钳。<a id="a-BP"></a>阎浮提中第一上座。<a id="a-BQ"></a>云何于其前懈怠宽纵。<a id="a-BR"></a>即敛身端坐系念思惟。<a id="a-BS"></a>如此二人坐。<a id="a-BT"></a>名之为坐。<a id="a-BU"></a>云何名为不应卧。<a id="a-BV"></a>不得与女人同房卧。<a id="a-BW"></a>被摈沙弥亦不得同房卧。</p>
  <p id="aBX">敷具者。<a id="a-BY"></a>床绳床草敷木叶敷及道人所有敷具。<a id="a-BZ"></a>皆名敷具。</p>
  <p id="aBa">有比丘尼。<a id="a-Bb"></a>游行入聚落乞食。<a id="a-Bc"></a>主人不在。<a id="a-Bd"></a>尼辄入舍坐。<a id="a-Be"></a>舍主从外来。<a id="a-Bf"></a>见尼坐问内人。<a id="a-Bg"></a>汝等谁安此尼住此。<a id="a-Bh"></a>内人答曰。<a id="a-Bi"></a>尼自来无人安也。<a id="a-Bj"></a>家主嫌言。<a id="a-Bk"></a>云何比丘尼不语直坐。<a id="a-Bl"></a>佛闻此已制。<a id="a-Bm"></a>比丘尼到檀越舍。<a id="a-Bn"></a>不问不得坐也。</p>
  <p id="aBo">尔时比丘尼问佛。<a id="a-Bp"></a>出家人入聚落中。<a id="a-Bq"></a>若僧多房舍迮狭。<a id="a-Br"></a>人应得几许地。<a id="a-Bs"></a>佛告诸比丘。<a id="a-Bt"></a>尼随房宽狭筹量分之。</p>
  <p id="aBu">若人无病自大卧地。<a id="a-Bv"></a>不应为说法。<a id="a-Bw"></a>病者卧欲闻法。<a id="a-Bx"></a>应为说。</p>
  <p id="aBy">尔时亿耳比丘。<a id="a-Bz"></a>阿槃提国迦旃延子边出家。<a id="a-C0"></a>持戒修道翘勤不懈得阿罗汉。<a id="a-C1"></a>得果已。<a id="a-C2"></a>从阿槃提国向瞻婆国到如来所。<a id="a-C3"></a>佛见其远来兼得阿罗汉果。<a id="a-C4"></a>以此因缘告阿难言。<a id="a-C5"></a>汝为吾敷敷具。<a id="a-C6"></a>亦为此比丘吾房内敷敷具。<a id="a-C7"></a>此比丘佛房里卧法。<a id="a-C8"></a>面向佛不得背佛卧。</p>
  <p id="aC9">尔时复有诸比丘。<a id="a-CA"></a>贪着睡眠乐故废舍三业。<a id="a-CB"></a>金刚力士默作此念。<a id="a-CC"></a>如来三阿僧祇劫种种苦行乃得成佛。<a id="a-CD"></a>今诸比丘贪着睡卧乐故。<a id="a-CE"></a>不复行道。<a id="a-CF"></a>云何得尔心念口言。<a id="a-CG"></a>诸比丘闻已。<a id="a-CH"></a>具以上事往白佛世尊。<a id="a-CI"></a>佛告诸比丘。<a id="a-CJ"></a>食人信施不应懈怠。<a id="a-CK"></a>夜三时中。<a id="a-CL"></a>二时应坐禅诵经经行。<a id="a-CM"></a>一时中以自消息。<a id="a-CN"></a>是名卧具。<a id="a-CO"></a>有诸比丘露地而坐。<a id="a-CP"></a>上座长宿皆患背痛。<a id="a-CQ"></a>如是展转乃彻世尊。<a id="a-CR"></a>佛告诸比丘。<a id="a-CS"></a>露地坐背痛者。<a id="a-CT"></a>除锦上色白皮革。<a id="a-CU"></a>余一切得用作禅带坐。<a id="a-CV"></a>时当用带自束。<a id="a-CW"></a>作带法。<a id="a-CX"></a>广一磔手。<a id="a-CY"></a>长短随身量作。<a id="a-CZ"></a>是名禅带。</p>
  <p id="aCa">尔时比丘初出家。<a id="a-Cb"></a>时佛未听用绳系着泥洹僧法。<a id="a-Cc"></a>用两头接腰间。<a id="a-Cd"></a>后时到檀越舍众中忽脱落地。<a id="a-Ce"></a>诸人皆笑。<a id="a-Cf"></a>比丘惭愧。<a id="a-Cg"></a>以是因缘往白世尊。<a id="a-Ch"></a>佛言。<a id="a-Ci"></a>从今以去。<a id="a-Cj"></a>听编长短使得再匝缠腰。<a id="a-Ck"></a>余有二尺长。<a id="a-Cl"></a>若作绳令三匝直用缠腰头。<a id="a-Cm"></a>各使有一尺余。<a id="a-Cn"></a>是名带因缘。<a id="a-Co"></a>共行弟子共宿弟子。<a id="a-Cp"></a>和尚阿阇梨欲出行时。<a id="a-Cq"></a>应看此绳。<a id="a-Cr"></a>无虫鼠啮处不。<a id="a-Cs"></a>审悉看已然后过授。<a id="a-Ct"></a>若阿练若处比丘无弟子者。<a id="a-Cu"></a>下座应如是审悉看已授与上座。<a id="a-Cv"></a>若比丘头痛者。<a id="a-Cw"></a>应用腰绳急系。<a id="a-Cx"></a>若比丘腰绳头有须者。<a id="a-Cy"></a>不应得畜。<a id="a-Cz"></a>六群比丘畜如是绳。<a id="a-D0"></a>佛即制也。</p>
  <p id="aD1">有比丘为戏笑故藏他绳。<a id="a-D2"></a>过时不与令主忧恼。<a id="a-D3"></a>佛亦不听。</p>
  <p id="aD4">尔时舍利弗入白衣舍。<a id="a-D5"></a>值飘风急疾吹体上。<a id="a-D6"></a>袈裟落地露身而立。<a id="a-D7"></a>佛因而制曰。<a id="a-D8"></a>从今已去。<a id="a-D9"></a>比丘袈裟上皆应着纽。<a id="a-DA"></a>一边安钩钩纽中。<a id="a-DB"></a>莫令衣堕。<a id="a-DC"></a>是名衣安纽钩法。</p>
  <p id="aDD">尔时六群比丘。<a id="a-DE"></a>抄泥洹僧背上。<a id="a-DF"></a>负重低头而行。<a id="a-DG"></a>身体露现。<a id="a-DH"></a>为白衣所嫌。<a id="a-DI"></a>佛闻之因而作制。<a id="a-DJ"></a>从今已去。<a id="a-DK"></a>不听比丘负重襞抄。<a id="a-DL"></a>若有因缘。<a id="a-DM"></a>为三宝事须襞抄者。<a id="a-DN"></a>好自料理莫令身现。<a id="a-DO"></a>是名襞抄法。<a id="a-DP"></a>比丘应畜稚弩。<a id="a-DQ"></a>何以故。<a id="a-DR"></a>若有贼时。<a id="a-DS"></a>应望空放弩令贼怖去。<a id="a-DT"></a>有法。<a id="a-DU"></a>名同用异。<a id="a-DV"></a>如稚弩甘蔗。<a id="a-DW"></a>皆名忆初。<a id="a-DX"></a>有贼索忆初。<a id="a-DY"></a>知索稚弩。<a id="a-DZ"></a>食时索忆初。<a id="a-Da"></a>知索甘蔗。<a id="a-Db"></a>是同名用异。<a id="a-Dc"></a>有比丘经行处应敷毡氎不得敷皮革。<a id="a-Dd"></a>寒处得也。<a id="a-De"></a>和尚阿阇梨经行处。<a id="a-Df"></a>弟子不得在中经行。<a id="a-Dg"></a>可在边行。<a id="a-Dh"></a>有老道人。<a id="a-Di"></a>如和尚阿阇梨腊数年相似者。<a id="a-Dj"></a>经行处年少比丘不得在中经行。</p>
  <p id="aDk">和尚阿阇梨若经行时。<a id="a-Dl"></a>弟子有所咨问。<a id="a-Dm"></a>应合掌曲躬低头而问。<a id="a-Dn"></a>有重阁。<a id="a-Do"></a>上屋欲崩向不净地。<a id="a-Dp"></a>诸比丘心疑。<a id="a-Dq"></a>往白世尊。<a id="a-Dr"></a>佛言。<a id="a-Ds"></a>但使不坏。<a id="a-Dt"></a>未落不净处者。<a id="a-Du"></a>名为净房。<a id="a-Dv"></a>众僧住处未有净厨。<a id="a-Dw"></a>若众集羯磨第一好房作净厨者。<a id="a-Dx"></a>佛所不听。<a id="a-Dy"></a>应用第二房作净厨。<a id="a-Dz"></a>若先作羯磨者。<a id="a-E0"></a>应还解羯磨第二房以为净厨。<a id="a-E1"></a>所以锦不听敷经行处者。<a id="a-E2"></a>有檀越持国土所贵重锦。<a id="a-E3"></a>持来施僧。<a id="a-E4"></a>僧得已用敷经行地。<a id="a-E5"></a>檀越后来见之嫌言。<a id="a-E6"></a>云何比丘无爱惜心。<a id="a-E7"></a>如此贵物云何敷经行地。<a id="a-E8"></a>而践蹈之。<a id="a-E9"></a>如此展转世尊闻之。<a id="a-EA"></a>告诸比丘。<a id="a-EB"></a>从今已去。<a id="a-EC"></a>檀越所施好贵重物。<a id="a-ED"></a>不应敷经行地。</p>
  <p id="aEE">有二种比丘。<a id="a-EF"></a>不得与僧同宿。<a id="a-EG"></a>一者行事别住比丘。<a id="a-EH"></a>二者有比丘不如法。<a id="a-EI"></a>智者谏之不用其言。<a id="a-EJ"></a>辄自出寺。<a id="a-EK"></a>是二人等各不得共宿。<a id="a-EL"></a>有檀越施僧地。<a id="a-EM"></a>佛听受用。<a id="a-EN"></a>是名为地。</p>
  <p id="aEO">有五种树。<a id="a-EP"></a>比丘不得斫伐。<a id="a-EQ"></a>一菩提树。<a id="a-ER"></a>二鬼神树。<a id="a-ES"></a>三阎浮树。<a id="a-ET"></a>四阿私陀树。<a id="a-EU"></a>五尼屈陀树。</p>
  <p id="aEV">有诸释子出家。<a id="a-EW"></a>优波离是其家剃发人。<a id="a-EX"></a>唤来语言。<a id="a-EY"></a>汝奉事吾已久。<a id="a-EZ"></a>今欲别去。<a id="a-Ea"></a>无可余馈汝。<a id="a-Eb"></a>唯有身上所著好宝衣璎珞环玔及七宝严刀。<a id="a-Ec"></a>尽舍与汝。<a id="a-Ed"></a>优波离得已内自思惟。<a id="a-Ee"></a>此人性高体贵。<a id="a-Ef"></a>尚能舍去求道。<a id="a-Eg"></a>况我微贱守宝受苦。<a id="a-Eh"></a>即用三叠裹悬着树上。<a id="a-Ei"></a>谁须有须者随意持去。<a id="a-Ej"></a>即随释子诣佛出家。<a id="a-Ek"></a>若比丘为三宝种三种树。<a id="a-El"></a>一者果树。<a id="a-Em"></a>二者花树。<a id="a-En"></a>三者叶树。<a id="a-Eo"></a>此但有福无过。<a id="a-Ep"></a>有比丘乐空静处树下安居者。<a id="a-Eq"></a>往白世尊。<a id="a-Er"></a>得树下安居不。<a id="a-Es"></a>佛言。<a id="a-Et"></a>可得安居。<a id="a-Eu"></a>心中生疑。<a id="a-Ev"></a>复更问佛。<a id="a-Ew"></a>大小树下。<a id="a-Ex"></a>复得安居耶。<a id="a-Ey"></a>佛言。<a id="a-Ez"></a>大者益好若无。<a id="a-F0"></a>极小者高于人。<a id="a-F1"></a>枝叶四布稠致极厚。<a id="a-F2"></a>雨雪不漏日光不彻。<a id="a-F3"></a>如此树下可得安居。<a id="a-F4"></a>有比丘树上安居。<a id="a-F5"></a>缚木作床。<a id="a-F6"></a>即不下树放便利树下。<a id="a-F7"></a>此树有大鬼。<a id="a-F8"></a>忿嗔打此比丘杀。<a id="a-F9"></a>佛言。<a id="a-FA"></a>从今已去。<a id="a-FB"></a>不听比丘树上安居树下便利。<a id="a-FC"></a>佛未制戒前。<a id="a-FD"></a>比丘尼皆冢间树下空闲处坐禅经行。<a id="a-FE"></a>花色比丘尼得无著果。<a id="a-FF"></a>行坐威仪善有法式。<a id="a-FG"></a>贼主行来会遇见之。<a id="a-FH"></a>即生信心。<a id="a-FI"></a>去余处食已。<a id="a-FJ"></a>有余长肉。<a id="a-FK"></a>以叠裹之悬着树上。<a id="a-FL"></a>作是愿言。<a id="a-FM"></a>若有阿罗汉得道者。<a id="a-FN"></a>中前或来至此。<a id="a-FO"></a>可得中食。<a id="a-FP"></a>花色尼六通具足。<a id="a-FQ"></a>遥闻此言。<a id="a-FR"></a>明日遣沙弥尼往取。<a id="a-FS"></a>尔时世尊随路而行。<a id="a-FT"></a>到一树下敷座而坐。<a id="a-FU"></a>值遇毗赖吒子散只耶。<a id="a-FV"></a>六十乘车载黑石蜜供佛及僧。<a id="a-FW"></a>树因缘如是广知。</p>
  <p id="aFX">有比丘共一女人独树下坐。<a id="a-FY"></a>俗人见之嫌言。<a id="a-FZ"></a>云何沙门与女人独树下坐。<a id="a-Fa"></a>诸比丘闻已往白世尊。<a id="a-Fb"></a>佛言。<a id="a-Fc"></a>从今已后。<a id="a-Fd"></a>不听比丘独共女人树下坐。</p>
  <p id="aFe">若众僧地中有树木枯者。<a id="a-Ff"></a>不得独取燃火。<a id="a-Fg"></a>何以故。<a id="a-Fh"></a>此是属四方僧故。<a id="a-Fi"></a>若僧地中有好树。<a id="a-Fj"></a>众和合得用作佛塔僧房。<a id="a-Fk"></a>不和不得。<a id="a-Fl"></a>若大众中三四人别作大房共住。<a id="a-Fm"></a>作房地中先有树。<a id="a-Fn"></a>众僧分处与得用。<a id="a-Fo"></a>若僧不分处与不得用也。<a id="a-Fp"></a>若作房者。<a id="a-Fq"></a>此地中自种树得用。<a id="a-Fr"></a>若本作房者无后僧住。<a id="a-Fs"></a>此树不须白僧得用。<a id="a-Ft"></a>若所住房处有空地处。<a id="a-Fu"></a>房主为此房故种树。<a id="a-Fv"></a>得用治房。<a id="a-Fw"></a>若种树者不在。<a id="a-Fx"></a>有余僧住。<a id="a-Fy"></a>此树不须白僧亦得用也。<a id="a-Fz"></a>花树果树。<a id="a-G0"></a>除众僧和合用治塔作房。<a id="a-G1"></a>私不得斫。</p>
  <p id="aG2">有五种树不得斫。<a id="a-G3"></a>一菩提树。<a id="a-G4"></a>二神树。<a id="a-G5"></a>三路中大树。<a id="a-G6"></a>四尸陀林中树。<a id="a-G7"></a>五尼拘陀树。<a id="a-G8"></a>除因缘。<a id="a-G9"></a>因缘者。<a id="a-GA"></a>若佛塔坏。<a id="a-GB"></a>若僧伽蓝坏为水火烧。<a id="a-GC"></a>得斫四种。<a id="a-GD"></a>除菩提树。<a id="a-GE"></a>有五种树应得受用。<a id="a-GF"></a>一者火烧。<a id="a-GG"></a>二者龙火烧。<a id="a-GH"></a>三者自干。<a id="a-GI"></a>四者风吹来。<a id="a-GJ"></a>五者水漂。<a id="a-GK"></a>如是等树得受用。<a id="a-GL"></a>云何名为斗诤。<a id="a-GM"></a>言讼斗者。<a id="a-GN"></a>二人共竞名之为斗。<a id="a-GO"></a>徒党相助是名为诤。<a id="a-GP"></a>往彻僧者名之为言。<a id="a-GQ"></a>各说其理是名为讼。</p>
  <p id="aGR">复有四种诤。<a id="a-GS"></a>一言语诤。<a id="a-GT"></a>二不受谏诤。<a id="a-GU"></a>三所犯诤。<a id="a-GV"></a>四所作诤。<a id="a-GW"></a>是名为诤。<a id="a-GX"></a>云何名为破。<a id="a-GY"></a>破有二种。<a id="a-GZ"></a>一破法轮。<a id="a-Ga"></a>二破僧。<a id="a-Gb"></a>法轮者。<a id="a-Gc"></a>八正道不行。<a id="a-Gd"></a>邪法流布。<a id="a-Ge"></a>以智为邪。<a id="a-Gf"></a>用愚为正。<a id="a-Gg"></a>智障邪显。<a id="a-Gh"></a>是名坏法。<a id="a-Gi"></a>轮破僧者。<a id="a-Gj"></a>一僧伽蓝中一人布萨。<a id="a-Gk"></a>乃至五人布萨。<a id="a-Gl"></a>或一人为二人羯磨。<a id="a-Gm"></a>乃至为大众羯磨。<a id="a-Gn"></a>大众为大众羯磨。<a id="a-Go"></a>是名破僧。</p>
  <p id="aGp">共提婆达多相随者。<a id="a-Gq"></a>皆得偷兰遮。<a id="a-Gr"></a>还来僧中忏悔者得除。<a id="a-Gs"></a>不来者助成破僧。<a id="a-Gt"></a>不得破僧罪。<a id="a-Gu"></a>唯提婆达多一人得破僧罪。<a id="a-Gv"></a>复有一说。<a id="a-Gw"></a>无有破僧法轮。<a id="a-Gx"></a>不行即是破僧。</p>
  <p id="aGy">复有二种破。<a id="a-Gz"></a>一朋党破。<a id="a-H0"></a>二见破。<a id="a-H1"></a>如拘睒弥比丘。<a id="a-H2"></a>朋党共诤不依阿毗昙修多罗毗尼。<a id="a-H3"></a>以非为是。<a id="a-H4"></a>此是愚痴故尔。<a id="a-H5"></a>此拘睒弥犍度中广明。<a id="a-H6"></a>见破者。<a id="a-H7"></a>如提婆达多破僧。<a id="a-H8"></a>是名破见。<a id="a-H9"></a>破僧犍度中广明。<a id="a-HA"></a>如上所说十八种破。</p>
  <p id="aHB">尔时有一比丘独处安居。<a id="a-HC"></a>闻有一比丘欲行破僧法。<a id="a-HD"></a>此比丘心生疑。<a id="a-HE"></a>若往谏恐破安居。<a id="a-HF"></a>若不往恐恶法流行。<a id="a-HG"></a>佛闻已告此比丘。<a id="a-HH"></a>言若为法事不破安居。<a id="a-HI"></a>比丘尼亦如是。<a id="a-HJ"></a>为法不破安居也。<a id="a-HK"></a>所以谏者。<a id="a-HL"></a>畏其堕地狱受报慈心谏。<a id="a-HM"></a>复有比丘闻彼中已破僧竟。<a id="a-HN"></a>欲往和合之。<a id="a-HO"></a>恐失安居。<a id="a-HP"></a>心中疑念。<a id="a-HQ"></a>佛知而告曰。<a id="a-HR"></a>若为和合破僧法者。<a id="a-HS"></a>不失安居。<a id="a-HT"></a>比丘尼亦如是。<a id="a-HU"></a>用四句法破僧。<a id="a-HV"></a>法言非法。<a id="a-HW"></a>非法言法。<a id="a-HX"></a>非毗尼言毗尼。<a id="a-HY"></a>是毗尼言非毗尼。<a id="a-HZ"></a>非犯言犯。<a id="a-Ha"></a>犯言非犯。<a id="a-Hb"></a>轻者言重。<a id="a-Hc"></a>重者言轻。<a id="a-Hd"></a>以此四句或比丘心。<a id="a-He"></a>一僧伽蓝中别有徒众。<a id="a-Hf"></a>乃至布萨羯磨十八种法。<a id="a-Hg"></a>皆自别作。<a id="a-Hh"></a>不与僧同。<a id="a-Hi"></a>比丘经比丘尼经中应广知。<a id="a-Hj"></a>是名为破。<a id="a-Hk"></a>云何为和合。<a id="a-Hl"></a>为破僧者说。<a id="a-Hm"></a>法如法说。<a id="a-Hn"></a>非法如非法说。<a id="a-Ho"></a>犯如犯说。<a id="a-Hp"></a>不犯如不犯说。<a id="a-Hq"></a>毗尼如毗尼说。<a id="a-Hr"></a>非毗尼如非毗尼说。<a id="a-Hs"></a>重如重说。<a id="a-Ht"></a>轻如轻说。<a id="a-Hu"></a>乃至布萨羯磨皆与僧同。<a id="a-Hv"></a>不复别作。<a id="a-Hw"></a>是名和合。<a id="a-Hx"></a>复有五种和合。<a id="a-Hy"></a>一者见法和合。<a id="a-Hz"></a>二者见初和合。<a id="a-I0"></a>三者与欲和合。<a id="a-I1"></a>四者信和合。<a id="a-I2"></a>五者默然和合。<a id="a-I3"></a>以此五法能令僧和合。<a id="a-I4"></a>如是广知。<a id="a-I5"></a>优波离问世尊。<a id="a-I6"></a>和合破僧者得何等利。</p>
  <p id="aI7">佛说曰。<a id="a-I8"></a>和合破僧者生天受一劫报。<a id="a-I9"></a>比丘白佛言。<a id="a-IA"></a>僧诤事起未忏悔名和合不。<a id="a-IB"></a>佛言。<a id="a-IC"></a>不忏悔不名和合。<a id="a-ID"></a>如法悔已乃名和合。</p>
 </body>
</html>