<!doctype html>
<html id="z3IBVCmse" data-ver="1429">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="秦">
 </head>
 <body>
  <h1 id="a1">毗尼毋论卷第八</h1>
  <p id="a2">十夜相应法者。<a id="a-3"></a>若比丘畜长衣。<a id="a-4"></a>不作净施不过十日。<a id="a-5"></a>畜长钵不作净施。<a id="a-6"></a>亦不过十日。<a id="a-7"></a>是名十夜相应法。<a id="a-8"></a>半月相应法者。<a id="a-9"></a>夏安居前一月求浴衣。<a id="a-A"></a>得衣已要半月着。<a id="a-B"></a>至夏安居中半月一用浴。<a id="a-C"></a>若比丘尼犯僧残。<a id="a-D"></a>二部僧集半月行摩那埵。<a id="a-E"></a>比丘尼半月中从僧乞教诫法。<a id="a-F"></a>二部众半月应洗。<a id="a-G"></a>半月应布萨。<a id="a-H"></a>比丘夏安居中有缘出界外。<a id="a-I"></a>远者应受十五日法。<a id="a-J"></a>为持戒令清净故。<a id="a-K"></a>名半月相应法。<a id="a-L"></a>一月相应法者。<a id="a-M"></a>比丘三衣中若少一衣。<a id="a-N"></a>求衣财得已。<a id="a-O"></a>一月中要割截染治缝竟受持。<a id="a-P"></a>若过一月尼萨耆波逸提。<a id="a-Q"></a>自恣后一月离衣宿。<a id="a-R"></a>春一月残应求浴衣。<a id="a-S"></a>浴衣法。<a id="a-T"></a>长六肘广二肘半。<a id="a-U"></a>夏安居中所为事。<a id="a-V"></a>七日十五日竟应求一月。<a id="a-W"></a>受迦絺那衣法。<a id="a-X"></a>七月十六日应受。<a id="a-Y"></a>若事缘不及乃至八月十五日故得受。<a id="a-Z"></a>过是不得受。<a id="a-a"></a>是名一月相应法。</p>
  <p id="ab">二月相应法者。<a id="a-c"></a>不剃发极迟。<a id="a-d"></a>得满二月不得过。<a id="a-e"></a>是名二月相应法。<a id="a-f"></a>三月相应法者。<a id="a-g"></a>三月夏安居竟。<a id="a-h"></a>应一宿出外。<a id="a-i"></a>是名三月相应法。<a id="a-j"></a>四月相应法者。<a id="a-k"></a>夏四月中用雨浴衣。<a id="a-l"></a>若檀越施僧四月药令服者。<a id="a-m"></a>僧即应受用。<a id="a-n"></a>不得过四月。<a id="a-o"></a>若外道诣诸僧求出家。<a id="a-p"></a>应四月令别住观其行迹。<a id="a-q"></a>不觅僧过故来也。<a id="a-r"></a>不伪心求出家不。<a id="a-s"></a>心意调和不。<a id="a-t"></a>知其行已然后剃发度令出家。</p>
  <p id="au">复有四月相应者。<a id="a-v"></a>四月是冬。<a id="a-w"></a>四月是春。<a id="a-x"></a>四月是夏。<a id="a-y"></a>是名四月相应法。<a id="a-z"></a>五月相应法者。<a id="a-10"></a>自恣后满五月。<a id="a-11"></a>舍迦絺那衣。<a id="a-12"></a>是名五月相应法。<a id="a-13"></a>十二月相应法者。<a id="a-14"></a>受大道人具足戒已。<a id="a-15"></a>十二月中教授。<a id="a-16"></a>一切大道人所作法竟。<a id="a-17"></a>然后更有受具足者当为受。<a id="a-18"></a>未满十二月不得受也。<a id="a-19"></a>沙弥受大戒已。<a id="a-1A"></a>后更得受一沙弥。<a id="a-1B"></a>沙弥尼受戒式叉摩尼戒二年。<a id="a-1C"></a>不得度沙弥尼。<a id="a-1D"></a>式叉摩尼受具足已得度沙弥尼。<a id="a-1E"></a>比丘尼亦如大僧十二月中教其所应作法竟。<a id="a-1F"></a>后若有式叉摩尼欲受具足。<a id="a-1G"></a>听与受具足。<a id="a-1H"></a>是名十二月相应法。<a id="a-1I"></a>依止法亦十二月竟。<a id="a-1J"></a>得受人依止。<a id="a-1K"></a>不得一时并受二人依止。<a id="a-1L"></a>一岁相应法。<a id="a-1M"></a>即上十二月相应法是。<a id="a-1N"></a>二岁相应法者。<a id="a-1O"></a>若度童女年十八者。<a id="a-1P"></a>受沙弥尼戒。<a id="a-1Q"></a>即得受式叉摩尼二年学戒。<a id="a-1R"></a>若女人十岁已有夫主者。<a id="a-1S"></a>度令出家受沙弥戒。<a id="a-1T"></a>满二年后。<a id="a-1U"></a>得与受式叉摩尼戒。<a id="a-1V"></a>复满二年后。<a id="a-1W"></a>得受具足戒。<a id="a-1X"></a>是名二岁相应法。<a id="a-1Y"></a>三岁相应法者。<a id="a-1Z"></a>一腊比丘得与五腊者同床坐简三岁。<a id="a-1a"></a>是名三岁相应法。<a id="a-1b"></a>五岁相应法者。<a id="a-1c"></a>比丘满五腊。<a id="a-1d"></a>要诵戒令利。<a id="a-1e"></a>诵白一白二白四三羯磨皆令使利。<a id="a-1f"></a>未满五腊比丘不离依止。<a id="a-1g"></a>五种失依止如上说。<a id="a-1h"></a>是名五岁相应法。<a id="a-1i"></a>六岁相应法者。<a id="a-1j"></a>尼师坛满六年应畜。<a id="a-1k"></a>若过不满破应用施人。<a id="a-1l"></a>若着衲得自畜。<a id="a-1m"></a>若不破亦应自畜。<a id="a-1n"></a>若房先已有四边墙上未覆。<a id="a-1o"></a>僧羯磨差人令覆竟。<a id="a-1p"></a>满六年在中住应还僧。<a id="a-1q"></a>不得过也。<a id="a-1r"></a>是名六年相应法。<a id="a-1s"></a>十岁相应法者。<a id="a-1t"></a>比丘满十腊。<a id="a-1u"></a>得为人作和上受具足。<a id="a-1v"></a>得受人依止。<a id="a-1w"></a>得受沙弥。<a id="a-1x"></a>十岁女人有夫主者。<a id="a-1y"></a>受沙弥十戒二年。<a id="a-1z"></a>得受式叉摩尼戒。<a id="a-20"></a>是名十岁相应法。<a id="a-21"></a>十二岁相应法者。<a id="a-22"></a>若比丘有檀越主。<a id="a-23"></a>欲为僧作房。<a id="a-24"></a>僧差比丘令营房。<a id="a-25"></a>房成已十二年在中住。<a id="a-26"></a>后还僧不得过也。<a id="a-27"></a>是名十二年相应法。<a id="a-28"></a>十八岁相应法。<a id="a-29"></a>度沙弥尼年满十八。<a id="a-2A"></a>受式叉摩尼戒。<a id="a-2B"></a>是名十八岁相应法。<a id="a-2C"></a>二十岁相应法者。<a id="a-2D"></a>童女受沙弥戒。<a id="a-2E"></a>二岁学戒年满。<a id="a-2F"></a>二十得受具足。<a id="a-2G"></a>是名二十岁相应法。<a id="a-2H"></a>一人相应法者。<a id="a-2I"></a>胡床唯得一人坐。<a id="a-2J"></a>故名一人相应法也。<a id="a-2K"></a>二人相应法者。<a id="a-2L"></a>绳床唯受二人。<a id="a-2M"></a>是名二人相应法。<a id="a-2N"></a>三人相应法者。<a id="a-2O"></a>大床唯容三人。<a id="a-2P"></a>是名三人相应法。<a id="a-2Q"></a>四人相应法者。<a id="a-2R"></a>若极大床得安四人。<a id="a-2S"></a>是名四人相应法。<a id="a-2T"></a>五相应法者。<a id="a-2U"></a>五正食是。<a id="a-2V"></a>七相应法者。<a id="a-2W"></a>夜中离衣七七四十九弓地一弓四肘。<a id="a-2X"></a>是名七相应法。<a id="a-2Y"></a>八相应法者。<a id="a-2Z"></a>作床法。<a id="a-2a"></a>一切床脚。<a id="a-2b"></a>除上入梐。<a id="a-2c"></a>下八指。<a id="a-2d"></a>是名八相应法。<a id="a-2e"></a>十相应法者。<a id="a-2f"></a>听用十种衣财作衣。<a id="a-2g"></a>是名十相应法。<a id="a-2h"></a>二十相应法者。<a id="a-2i"></a>二十众作阿浮阿那。<a id="a-2j"></a>是名二十相应法。<a id="a-2k"></a>一相应法者。<a id="a-2l"></a>受具足时惟一和上。<a id="a-2m"></a>是名一相应法。<a id="a-2n"></a>二相应法者。<a id="a-2o"></a>受具足时唯二阿阇梨。<a id="a-2p"></a>是名二相应法。<a id="a-2q"></a>三相应法者。<a id="a-2r"></a>受具足时先办三衣。<a id="a-2s"></a>若少不得受具。<a id="a-2t"></a>是名三相应法。<a id="a-2u"></a>四相应法者。<a id="a-2v"></a>白四羯磨而得受具。<a id="a-2w"></a>是名四相应法。<a id="a-2x"></a>五相应法者。<a id="a-2y"></a>无五种遮得受具足。<a id="a-2z"></a>是名五相应法。<a id="a-30"></a>七相应法者。<a id="a-31"></a>取欲者语一人。<a id="a-32"></a>如是展转语第七人。<a id="a-33"></a>皆得取欲清净。<a id="a-34"></a>是名七相应法。<a id="a-35"></a>八相应法者。<a id="a-36"></a>若有长财。<a id="a-37"></a>广佛四指长八指。<a id="a-38"></a>应作净施。<a id="a-39"></a>是名八相应法。<a id="a-3A"></a>十相应法者。<a id="a-3B"></a>受具时有十人得受具。<a id="a-3C"></a>是名十相应法。<a id="a-3D"></a>二十相应法者。<a id="a-3E"></a>年满二十而得受具。<a id="a-3F"></a>是名二十相应法。</p>
  <p id="a3G">一相应法者比丘尼织绳一匝。<a id="a-3H"></a>是名一相应法。<a id="a-3I"></a>二相应法者。<a id="a-3J"></a>不织绳一匝织绳一匝。<a id="a-3K"></a>是名二相应法。<a id="a-3L"></a>三相应法者。<a id="a-3M"></a>织绳一匝不织绳二匝。<a id="a-3N"></a>是名三相应法。<a id="a-3O"></a>四相应法者。<a id="a-3P"></a>四迦罗沙畔是也。<a id="a-3Q"></a>天竺国十六铜钱。<a id="a-3R"></a>是一迦罗沙畔。<a id="a-3S"></a>冬天遮寒极重价衣。<a id="a-3T"></a>用四迦罗沙畔作不过。<a id="a-3U"></a>是名四相应法。<a id="a-3V"></a>五相应法者。<a id="a-3W"></a>比丘尼五衣具足得受具足。<a id="a-3X"></a>是名五相应法。<a id="a-3Y"></a>七相应法者。<a id="a-3Z"></a>七种饭是。<a id="a-3a"></a>是名七种相应法。<a id="a-3b"></a>八相应法者。<a id="a-3c"></a>有檀越请比丘尼食。<a id="a-3d"></a>比丘尼去时晚至。<a id="a-3e"></a>彼中尼多问腊次第。<a id="a-3f"></a>日已逼中食不得足。<a id="a-3g"></a>世尊闻已因而制戒。<a id="a-3h"></a>从今已去比丘尼大众集时。<a id="a-3i"></a>听上座八人问次第余者随意而坐。<a id="a-3j"></a>十相应法者。<a id="a-3k"></a>比丘成就十法。<a id="a-3l"></a>僧羯磨差令作教诫比丘尼师。<a id="a-3m"></a>何者十。<a id="a-3n"></a>一成就波罗提木叉戒。<a id="a-3o"></a>二多闻。<a id="a-3p"></a>多闻者。<a id="a-3q"></a>诵三藏文义皆利。<a id="a-3r"></a>是为多闻。<a id="a-3s"></a>三诵比丘比丘尼经。<a id="a-3t"></a>四口中常说微妙好语。<a id="a-3u"></a>心中起悲语了了可解。<a id="a-3v"></a>五诸根完具相貌殊特人所爱敬。<a id="a-3w"></a>六族姓子若刹利居士婆罗门。<a id="a-3x"></a>七有好才辩为尼说法示教利喜。<a id="a-3y"></a>八为比丘尼所贵重。<a id="a-3z"></a>九于比丘尼三业无失。<a id="a-40"></a>十若二十腊若过二十腊。<a id="a-41"></a>是名十相应法。<a id="a-42"></a>二十相应法者。<a id="a-43"></a>二十腊是。</p>
  <p id="a44">一相应者。<a id="a-45"></a>阿练若比丘独在一处。<a id="a-46"></a>僧布萨日心念口言。<a id="a-47"></a>众僧今日布萨我亦布萨。<a id="a-48"></a>二相应法者。<a id="a-49"></a>二比丘共展转言。<a id="a-4A"></a>长老。<a id="a-4B"></a>今日众僧清净布萨。<a id="a-4C"></a>我亦布萨清净。<a id="a-4D"></a>是名二相应法。<a id="a-4E"></a>三相应法者。<a id="a-4F"></a>三人亦展转相语。<a id="a-4G"></a>是名三相应法。<a id="a-4H"></a>四相应法者。<a id="a-4I"></a>一人白已然后布萨。<a id="a-4J"></a>是名四相应法。<a id="a-4K"></a>五相应法者。<a id="a-4L"></a>边地无僧。<a id="a-4M"></a>通律师五人得受具。<a id="a-4N"></a>是名五相应法。<a id="a-4O"></a>七相应法者。<a id="a-4P"></a>七灭诤是。<a id="a-4Q"></a>是名七相应法。<a id="a-4R"></a>八相应法者。<a id="a-4S"></a>比丘尼八敬法是。<a id="a-4T"></a>是名八相应法。<a id="a-4U"></a>十相应法者。<a id="a-4V"></a>比丘成就十法得正说戒。<a id="a-4W"></a>是名十相应法。<a id="a-4X"></a>二十相应法者。<a id="a-4Y"></a>如上童女说。<a id="a-4Z"></a>一相应法者。<a id="a-4a"></a>一比丘自恣是。<a id="a-4b"></a>二相应法者。<a id="a-4c"></a>二比丘展转自恣法是。<a id="a-4d"></a>三相应法四相应法。<a id="a-4e"></a>皆展转自恣是。<a id="a-4f"></a>五相应法者。<a id="a-4g"></a>五人羯磨差一人作自恣者是。<a id="a-4h"></a>是名五相应法。<a id="a-4i"></a>七相应法者。<a id="a-4j"></a>成就七法。<a id="a-4k"></a>是名七相应法。<a id="a-4l"></a>八相应法者。<a id="a-4m"></a>在家白衣笃信三宝成就八非法。<a id="a-4n"></a>僧为作覆钵羯磨。<a id="a-4o"></a>舍八非法已。<a id="a-4p"></a>僧还为舍覆钵羯磨。<a id="a-4q"></a>是名八相应法。<a id="a-4r"></a>十相应法者。<a id="a-4s"></a>不成就十法。<a id="a-4t"></a>不得与人受具。<a id="a-4u"></a>是名十相应法。<a id="a-4v"></a>二十相应法者。<a id="a-4w"></a>若比丘三衣不具尽力求索满二十日作办割截缝受持。<a id="a-4x"></a>若不办至三十日得办者割截缝受持。<a id="a-4y"></a>若过三十日不办应作净施。<a id="a-4z"></a>若不净施犯舍堕。<a id="a-50"></a>一相应法者。<a id="a-51"></a>二比丘共住。<a id="a-52"></a>一者命过。<a id="a-53"></a>在者作是念。<a id="a-54"></a>此亡比丘物应属我。<a id="a-55"></a>此人即得。<a id="a-56"></a>后来者不得。<a id="a-57"></a>是名一相应法。<a id="a-58"></a>二相应法者。<a id="a-59"></a>三人共住。<a id="a-5A"></a>一人命过。<a id="a-5B"></a>二人应展转相语。<a id="a-5C"></a>大德忆念。<a id="a-5D"></a>此物应属我等。<a id="a-5E"></a>二人如是展转。<a id="a-5F"></a>是名二相应法。<a id="a-5G"></a>三相应法者。<a id="a-5H"></a>四人共住一人终亡。<a id="a-5I"></a>三人展转如上所说。<a id="a-5J"></a>是名三相应法。<a id="a-5K"></a>四相应法者。<a id="a-5L"></a>五人共住一人终亡。<a id="a-5M"></a>四人作羯磨分之。<a id="a-5N"></a>是名四相应法。<a id="a-5O"></a>五相应法者。<a id="a-5P"></a>五人羯磨分亡比丘物。<a id="a-5Q"></a>四人羯磨施一人。<a id="a-5R"></a>一人还施众。<a id="a-5S"></a>然后得共分之。<a id="a-5T"></a>是名五相应法。<a id="a-5U"></a>七相应法者。<a id="a-5V"></a>恭敬七法。<a id="a-5W"></a>是名七相应法。<a id="a-5X"></a>八相应法者。<a id="a-5Y"></a>比丘成就八法。<a id="a-5Z"></a>僧应差令发檀越信心忏悔。<a id="a-5a"></a>是名八相应法。<a id="a-5b"></a>十相应法者。<a id="a-5c"></a>有说十人作法事得如法。<a id="a-5d"></a>若说九人十一人不如法。<a id="a-5e"></a>是名十相应法。<a id="a-5f"></a>二十相应法者。<a id="a-5g"></a>二十人拔筹。<a id="a-5h"></a>是名二十相应法。<a id="a-5i"></a>一相应法者。<a id="a-5j"></a>若比丘独住。<a id="a-5k"></a>自知有所犯。<a id="a-5l"></a>无忏悔处。<a id="a-5m"></a>应作心忆持。<a id="a-5n"></a>后见一比丘即忏悔。<a id="a-5o"></a>是名一相应法。<a id="a-5p"></a>二相应法者。<a id="a-5q"></a>比丘犯罪已向一人发露。<a id="a-5r"></a>若不除后至众中更忏悔。<a id="a-5s"></a>是名二相应法。<a id="a-5t"></a>三相应法者。<a id="a-5u"></a>比丘犯罪已向二比丘发露。<a id="a-5v"></a>若不除后至僧中更忏悔。<a id="a-5w"></a>是名三相应法。<a id="a-5x"></a>四相应法者。<a id="a-5y"></a>若比丘犯罪。<a id="a-5z"></a>向四人忏悔作羯磨得除。<a id="a-60"></a>是名四相应法。<a id="a-61"></a>五相应法者。<a id="a-62"></a>五种忏悔法是。<a id="a-63"></a>是名五相应法。<a id="a-64"></a>七相应法者。<a id="a-65"></a>比丘成就七法得止说戒。<a id="a-66"></a>八相应法者。<a id="a-67"></a>如来见八种过患。<a id="a-68"></a>是名八相应法。<a id="a-69"></a>十相应法者。<a id="a-6A"></a>听畜十种粪扫衣。<a id="a-6B"></a>是名十相应法。<a id="a-6C"></a>二十相应法者。<a id="a-6D"></a>若比丘欲作新敷具。<a id="a-6E"></a>应用二十两羊毛作。<a id="a-6F"></a>是名二十相应法。<a id="a-6G"></a>中前相应者。<a id="a-6H"></a>五正食九种似食。<a id="a-6I"></a>及余中前相应者是。<a id="a-6J"></a>是名中前相应法。<a id="a-6K"></a>初夜相应者。<a id="a-6L"></a>如蒲桃浆乃至水解浆等。<a id="a-6M"></a>是名初夜相应法。<a id="a-6N"></a>七日相应者。<a id="a-6O"></a>五种药及余药。<a id="a-6P"></a>是名七日相应法。<a id="a-6Q"></a>尽形寿相应法者。<a id="a-6R"></a>一山涉子。<a id="a-6S"></a>二识留三留草。<a id="a-6T"></a>四善善。<a id="a-6U"></a>五卢破罗。<a id="a-6V"></a>六胡椒。<a id="a-6W"></a>七姜。<a id="a-6X"></a>八毗钵。<a id="a-6Y"></a>九尸罗折勒。<a id="a-6Z"></a>十真浮留。<a id="a-6a"></a>十一填力。<a id="a-6b"></a>十二伽伦拘卢喜。<a id="a-6c"></a>如此等众多。<a id="a-6d"></a>是名尽形相应法。<a id="a-6e"></a>养生众具相应者。<a id="a-6f"></a>三衣钵敷具针毡筒盆瓶箧。<a id="a-6g"></a>如是等比丘所须物。<a id="a-6h"></a>名为养生具相应法。<a id="a-6i"></a>钵与人相应者。<a id="a-6j"></a>铁钵苏摩钵如是等众多。<a id="a-6k"></a>是名与人相应法。<a id="a-6l"></a>衣与人相应者。<a id="a-6m"></a>十种衣财如法染治割截得受持。<a id="a-6n"></a>是名与人相应法。<a id="a-6o"></a>敷具相应者。<a id="a-6p"></a>如齐量作。<a id="a-6q"></a>是名与人相应法。<a id="a-6r"></a>针毡筒与人相应者。<a id="a-6s"></a>如上文说。<a id="a-6t"></a>是名与人相应法。<a id="a-6u"></a>乞食相应者。<a id="a-6v"></a>乞食时得食与钵平不得多受。<a id="a-6w"></a>乞衣时檀越虽大有所施。<a id="a-6x"></a>少三衣者取不得过取。<a id="a-6y"></a>是名乞衣相应法。<a id="a-6z"></a>尔时世尊。<a id="a-70"></a>乞食已还住处。<a id="a-71"></a>执衣擗揲着一处。<a id="a-72"></a>是名衣相应法。<a id="a-73"></a>敷具相应者。<a id="a-74"></a>如敷具揵度中广明。<a id="a-75"></a>是名敷具相应法。<a id="a-76"></a>齐量者。<a id="a-77"></a>泥洹僧。<a id="a-78"></a>长四肘广一肘半。<a id="a-79"></a>是名齐量。<a id="a-7A"></a>钵衣敷具针毡筒行道人房。<a id="a-7B"></a>如是等一切物。<a id="a-7C"></a>如佛说者名为齐量。<a id="a-7D"></a>不如佛语名不齐量。<a id="a-7E"></a>染色相应者。<a id="a-7F"></a>诸比丘衣色脱。<a id="a-7G"></a>佛听染用十种色。<a id="a-7H"></a>十种色者。<a id="a-7I"></a>一泥。<a id="a-7J"></a>二陀婆树皮。<a id="a-7K"></a>三婆陀树皮。<a id="a-7L"></a>四非草。<a id="a-7M"></a>五乾陀。<a id="a-7N"></a>六胡桃根。<a id="a-7O"></a>七阿摩勒果。<a id="a-7P"></a>八佉陀树皮。<a id="a-7Q"></a>九施设婆树皮。<a id="a-7R"></a>十种种杂和用染。<a id="a-7S"></a>如是等所应染者。<a id="a-7T"></a>此十种色。<a id="a-7U"></a>是衣三点作净法。<a id="a-7V"></a>一用泥二用青三用不均色。<a id="a-7W"></a>用此三种三点净衣。<a id="a-7X"></a>威仪相应者。<a id="a-7Y"></a>所著衣服齐整。<a id="a-7Z"></a>乃至不应立大小便。<a id="a-7a"></a>是名威仪相应法。<a id="a-7b"></a>所应差人者。<a id="a-7c"></a>白二白四羯磨差人。<a id="a-7d"></a>先结不净地。<a id="a-7e"></a>次结众僧房舍。<a id="a-7f"></a>后结十界。<a id="a-7g"></a>结大界已当问众僧。<a id="a-7h"></a>何处作净厨。<a id="a-7i"></a>僧所可处结作净厨。<a id="a-7j"></a>后结布萨处。<a id="a-7k"></a>最后结不失衣界。<a id="a-7l"></a>解界时。<a id="a-7m"></a>先解不失衣界。<a id="a-7n"></a>后解布萨界。<a id="a-7o"></a>复解众僧净厨界。<a id="a-7p"></a>次解大界。<a id="a-7q"></a>次解僧房舍界。<a id="a-7r"></a>次解不净地界安杂物处。<a id="a-7s"></a>教授比丘尼。<a id="a-7t"></a>自恣行筹僧使。<a id="a-7u"></a>为四方僧营事。<a id="a-7v"></a>从檀越信心分粥分前食。<a id="a-7w"></a>乃至寺中净人。<a id="a-7x"></a>不听笃信檀越家乞食。<a id="a-7y"></a>作制狂乱失性为尼受大戒。<a id="a-7z"></a>如是等及余未列名者。<a id="a-80"></a>差人作羯磨。<a id="a-81"></a>是皆名差人相应法。<a id="a-82"></a>处所相应者。<a id="a-83"></a>若塔若衣坏破穿。<a id="a-84"></a>皆应修补涂治。<a id="a-85"></a>是名处所相应。<a id="a-86"></a>和尚住处。<a id="a-87"></a>阿阇梨住处。<a id="a-88"></a>众僧住处。<a id="a-89"></a>僧布萨处。<a id="a-8A"></a>尔时世尊。<a id="a-8B"></a>为病比丘羯磨净地作食处。<a id="a-8C"></a>若客比丘来到。<a id="a-8D"></a>寺主人应语。<a id="a-8E"></a>不净处。<a id="a-8F"></a>僧房处。<a id="a-8G"></a>结大界处。<a id="a-8H"></a>净厨处。<a id="a-8I"></a>布萨处。<a id="a-8J"></a>不失衣界处。<a id="a-8K"></a>饮水处。<a id="a-8L"></a>是名处所相应法。<a id="a-8M"></a>方相应者。<a id="a-8N"></a>若和上众僧。<a id="a-8O"></a>随师僧向何方。<a id="a-8P"></a>是名方所。<a id="a-8Q"></a>又复方者。<a id="a-8R"></a>佛在王舍城中。<a id="a-8S"></a>月尽十五日说戒时众僧皆来集。<a id="a-8T"></a>佛问。<a id="a-8U"></a>汝等从何处来。<a id="a-8V"></a>诸比丘说其方所是名为方。<a id="a-8W"></a>东方有罗睺跋陀塔。<a id="a-8X"></a>南方有处所名多奴。<a id="a-8Y"></a>西方有处所。<a id="a-8Z"></a>名书毗陀楼陀。<a id="a-8a"></a>北方有处所。<a id="a-8b"></a>名无至罗毗阇。<a id="a-8c"></a>此四处最是边方。<a id="a-8d"></a>通律师得五人受戒。<a id="a-8e"></a>是名方所相应法。<a id="a-8f"></a>国土相应法者。<a id="a-8g"></a>阿槃提国通律师五人得受具足。<a id="a-8h"></a>阿犯干提热得数数洗。<a id="a-8i"></a>亦听两三重皮作革屣着。<a id="a-8j"></a>尔时诸比丘雪山中夏安居。<a id="a-8k"></a>身体剥坏来到佛所佛闻已如此国土。<a id="a-8l"></a>听着富罗复衣。<a id="a-8m"></a>有二比丘。<a id="a-8n"></a>一名乌嗟罗。<a id="a-8o"></a>二名三摩跎。<a id="a-8p"></a>来到佛所白言。<a id="a-8q"></a>诸比丘有种种性种种国土人出家。<a id="a-8r"></a>用不正音坏佛经义。<a id="a-8s"></a>愿世尊听我用阐提之论正佛经义。<a id="a-8t"></a>佛言。<a id="a-8u"></a>我法中不贵浮华之言语。<a id="a-8v"></a>虽质朴不失其义。<a id="a-8w"></a>令人受解为要尔时世尊在毗舍离。<a id="a-8x"></a>世俭谷贵乞食难得。<a id="a-8y"></a>诸比丘乘神通力至岂伽国乞食。<a id="a-8z"></a>彼国人恶贱道人。<a id="a-90"></a>持食着地不过手中。<a id="a-91"></a>有诸比丘往白世尊。<a id="a-92"></a>佛言。<a id="a-93"></a>虽非手受施心已竟可取食之。<a id="a-94"></a>是名国土相应法。<a id="a-95"></a>自恣相应法者。<a id="a-96"></a>一人心念口言。<a id="a-97"></a>二人三人四人皆展转相语。<a id="a-98"></a>五人羯磨自恣。<a id="a-99"></a>是名自恣相应法。<a id="a-9A"></a>自恣与欲相应法者。<a id="a-9B"></a>有五种与欲。<a id="a-9C"></a>一我与自恣。<a id="a-9D"></a>二我自恣。<a id="a-9E"></a>三为我故作自恣。<a id="a-9F"></a>四手作相貌自恣。<a id="a-9G"></a>五口作相貌自恣。<a id="a-9H"></a>若此五种不成。<a id="a-9I"></a>不名与自恣欲。<a id="a-9J"></a>是名自恣相应法。<a id="a-9K"></a>自恣取欲相应法者。<a id="a-9L"></a>僧差人令取欲。<a id="a-9M"></a>取欲者。<a id="a-9N"></a>若父母病难非梵行难。<a id="a-9O"></a>如是众多难。<a id="a-9P"></a>当与余人令持欲去。<a id="a-9Q"></a>与欲法。<a id="a-9R"></a>语持欲去者言。<a id="a-9S"></a>大德忆念我某甲。<a id="a-9T"></a>今日众僧自恣我亦自恣。<a id="a-9U"></a>与众僧清净欲。<a id="a-9V"></a>是名与欲相应法。<a id="a-9W"></a>取欲比丘若未得还。<a id="a-9X"></a>忽大水来及师子虎狼难不得往自恣。<a id="a-9Y"></a>出界外自恣者亦得清净。<a id="a-9Z"></a>去者亦得清净。<a id="a-9a"></a>是名取欲人自恣相应法。</p>
  <p id="a9b">波罗提木叉相应者。<a id="a-9c"></a>尔时世尊。<a id="a-9d"></a>在静房中作是思惟。<a id="a-9e"></a>今为诸比丘制听集一处说波罗提木叉戒。<a id="a-9f"></a>我若不为制者。<a id="a-9g"></a>新学比丘欲学波罗提木叉者。<a id="a-9h"></a>云何得闻何所修集。<a id="a-9i"></a>尔时世尊从静房起告诸比丘。<a id="a-9j"></a>从今已去汝等当集一处说波罗提木叉戒。<a id="a-9k"></a>欲说戒时先白。<a id="a-9l"></a>大德僧听。<a id="a-9m"></a>若僧时到僧忍听。<a id="a-9n"></a>僧今集一处说波罗提木叉戒。<a id="a-9o"></a>白如是。<a id="a-9p"></a>名波罗提木叉戒相应法。<a id="a-9q"></a>说波罗提木叉相应者。<a id="a-9r"></a>有五种略说波罗提木叉。<a id="a-9s"></a>文如上说。<a id="a-9t"></a>复有说波罗提木叉相应者。<a id="a-9u"></a>文如上母经中说。<a id="a-9v"></a>是名说戒相应法。<a id="a-9w"></a>布萨相应者。<a id="a-9x"></a>乃至三人展转语布萨。<a id="a-9y"></a>如法布萨者。<a id="a-9z"></a>四人已上一白然后布萨。<a id="a-A0"></a>布萨处下座比丘应扫洒地。<a id="a-A1"></a>是名布萨相应法。<a id="a-A2"></a>欲相应者。<a id="a-A3"></a>尔时世尊告诸比丘。<a id="a-A4"></a>当唱净。<a id="a-A5"></a>唱净已今日众僧布萨。<a id="a-A6"></a>有病比丘不来者听与欲遣人取之。<a id="a-A7"></a>是名欲相应法。<a id="a-A8"></a>若有缘与欲无缘应去。<a id="a-A9"></a>与欲有五种。<a id="a-AA"></a>如上文说。<a id="a-AB"></a>取欲人相应者。<a id="a-AC"></a>若取欲有众难不得来取欲者。<a id="a-AD"></a>清净众僧清净。<a id="a-AE"></a>是名取欲人相应。<a id="a-AF"></a>清净相应者。<a id="a-AG"></a>若病不得来自说清净。<a id="a-AH"></a>是名清净相应布萨。<a id="a-AI"></a>自恣中得言与清净欲余欲直言与欲。<a id="a-AJ"></a>不言清净。<a id="a-AK"></a>是名与欲清净。<a id="a-AL"></a>取欲者。<a id="a-AM"></a>有难不得去。<a id="a-AN"></a>名清净取欲。<a id="a-AO"></a>是名取欲人清净相应法。<a id="a-AP"></a>上来所说种种制者。<a id="a-AQ"></a>比丘经。<a id="a-AR"></a>比丘尼经。<a id="a-AS"></a>摩得勒伽经。<a id="a-AT"></a>增一经。<a id="a-AU"></a>诸干度经。<a id="a-AV"></a>如此等经中推求之。<a id="a-AW"></a>若与五经义合者。<a id="a-AX"></a>应受持莫舍。<a id="a-AY"></a>若不与合者。<a id="a-AZ"></a>置而莫行。<a id="a-Aa"></a>复应推法。<a id="a-Ab"></a>一缘二制三重制。<a id="a-Ac"></a>总略犯不犯。<a id="a-Ad"></a>要与五种经相应。<a id="a-Ae"></a>五经中缘制重制。<a id="a-Af"></a>对而求之。<a id="a-Ag"></a>云何名为总。<a id="a-Ah"></a>比丘即名一切比丘。<a id="a-Ai"></a>是名为总。<a id="a-Aj"></a>云何名为略说。<a id="a-Ak"></a>初中后说但令义显。<a id="a-Al"></a>是名为略。<a id="a-Am"></a>广说者。<a id="a-An"></a>若有比丘向比丘说其所解。<a id="a-Ao"></a>我从佛边闻如是说。<a id="a-Ap"></a>闻此者即不得非其所说。<a id="a-Aq"></a>亦不得即取持。<a id="a-Ar"></a>此所解与五部经对之。<a id="a-As"></a>若与经相应者。<a id="a-At"></a>应语言。<a id="a-Au"></a>长老所说甚善。<a id="a-Av"></a>好自受持莫令废舍。<a id="a-Aw"></a>常应为人如是广说。<a id="a-Ax"></a>若不与五经相应者应谏之。<a id="a-Ay"></a>长老所说不应受持。<a id="a-Az"></a>亦莫广为人说。<a id="a-B0"></a>更求胜解。<a id="a-B1"></a>是名第一广。<a id="a-B2"></a>第二广者。<a id="a-B3"></a>自云。<a id="a-B4"></a>从众僧边闻。<a id="a-B5"></a>亦向他人说其所解。<a id="a-B6"></a>闻者亦如上。<a id="a-B7"></a>不非不受取。<a id="a-B8"></a>五经验之。<a id="a-B9"></a>是名第二广。<a id="a-BA"></a>第三广者。<a id="a-BB"></a>若有比丘自云。<a id="a-BC"></a>从三人边闻。<a id="a-BD"></a>亦向余比丘说其所解。<a id="a-BE"></a>此闻者受不受亦推五部经中验之。<a id="a-BF"></a>是名第三广。<a id="a-BG"></a>第四广者。<a id="a-BH"></a>复有比丘自称。<a id="a-BI"></a>我从二大德比丘边闻如是说。<a id="a-BJ"></a>亦向余人说其所解。<a id="a-BK"></a>彼闻比丘受不受亦应如上验之。<a id="a-BL"></a>是名第四广。<a id="a-BM"></a>广有二种。<a id="a-BN"></a>一者广文。<a id="a-BO"></a>二者广义。<a id="a-BP"></a>是名为四广。<a id="a-BQ"></a>复更略明应不应义。<a id="a-BR"></a>应者铁钵瓦钵。<a id="a-BS"></a>优伽国钵。<a id="a-BT"></a>优伽奢国钵。<a id="a-BU"></a>毗舍离国黑钵。<a id="a-BV"></a>舍卫国赤钵。<a id="a-BW"></a>钵虽有六种。<a id="a-BX"></a>其实铁瓦二也。<a id="a-BY"></a>是名钵相应钵。<a id="a-BZ"></a>不相应钵者。<a id="a-Ba"></a>栴檀钵尸舍婆木钵。<a id="a-Bb"></a>石钵金钵银钵。<a id="a-Bc"></a>琉璃钵玉钵七宝钵。<a id="a-Bd"></a>是名不相应。<a id="a-Be"></a>是故言相应不相应也。<a id="a-Bf"></a>彼人应此人不应。<a id="a-Bg"></a>应者。<a id="a-Bh"></a>比丘畜长钵得满十日。<a id="a-Bi"></a>不应者。<a id="a-Bj"></a>比丘尼畜长钵不得过一日。<a id="a-Bk"></a>是名不应。<a id="a-Bl"></a>此是彼人应此人不应。<a id="a-Bm"></a>尔所人应尔所不应者。<a id="a-Bn"></a>若钵破过五缀更求新钵受持者。<a id="a-Bo"></a>要四人中白二羯磨受持。<a id="a-Bp"></a>三人已下不得。<a id="a-Bq"></a>是名尔许人应尔许人不应。<a id="a-Br"></a>齐量应不齐量不应。<a id="a-Bs"></a>应者。<a id="a-Bt"></a>升半已上至二升半。<a id="a-Bu"></a>是名应。<a id="a-Bv"></a>不应者。<a id="a-Bw"></a>不满升半过二升半。<a id="a-Bx"></a>是名不应。<a id="a-By"></a>以是义故。<a id="a-Bz"></a>言齐量相应不相应也。<a id="a-C0"></a>是色应是色不应者。<a id="a-C1"></a>受熏色应。<a id="a-C2"></a>不受熏色不应。<a id="a-C3"></a>是名色相应不相应。</p>
  <p id="aC4">或时应或时不应。<a id="a-C5"></a>应者。<a id="a-C6"></a>若为贼劫水[漂*寸]若堕地破若失。<a id="a-C7"></a>如是人者应语父母亲里眷属索。<a id="a-C8"></a>是名应。<a id="a-C9"></a>若不为水[漂*寸]贼劫堕地破失。<a id="a-CA"></a>语父母亲里眷属索者。<a id="a-CB"></a>是名不应。<a id="a-CC"></a>是名人应不应。<a id="a-CD"></a>衣相应不相应。<a id="a-CE"></a>应者。<a id="a-CF"></a>十种衣财应。<a id="a-CG"></a>不应者。<a id="a-CH"></a>上色衣锦衣白色衣着须衣。<a id="a-CI"></a>如是等众多皆不相应。<a id="a-CJ"></a>是名衣不应。<a id="a-CK"></a>三衣独受持一衣亦不应。<a id="a-CL"></a>乃至头有须钦婆罗衣亦不应。<a id="a-CM"></a>有时中应有时中不应。<a id="a-CN"></a>若为贼急水[漂*寸]火烧若忘失。<a id="a-CO"></a>如是时中应语父母兄弟亲里。<a id="a-CP"></a>若不如此不应语求索也。<a id="a-CQ"></a>是名是时应是时不应。<a id="a-CR"></a>僧竭支相应者。<a id="a-CS"></a>极短过系腰下一搩手作。<a id="a-CT"></a>法令覆两乳柱腋下。<a id="a-CU"></a>是名相应。<a id="a-CV"></a>不相应者。<a id="a-CW"></a>过限短作不相应。<a id="a-CX"></a>衬身衣者。<a id="a-CY"></a>暮卧时齐咽覆脚。<a id="a-CZ"></a>但使莫污外净衣。<a id="a-Ca"></a>是为齐量。<a id="a-Cb"></a>覆疮衣长四肘广二肘。<a id="a-Cc"></a>雨浴衣长二搩手半。<a id="a-Cd"></a>净体巾长一搩手广一搩手。<a id="a-Ce"></a>净面巾长结卷一肘广亦结卷一肘。<a id="a-Cf"></a>净眼巾纵广皆自一搩手。<a id="a-Cg"></a>是名此应此不应。<a id="a-Ch"></a>尔所人应尔所人不应。<a id="a-Ci"></a>应者。<a id="a-Cj"></a>四人三人。<a id="a-Ck"></a>二人不应。<a id="a-Cl"></a>是名尔所人应尔所人不应。<a id="a-Cm"></a>或时应或时不应。<a id="a-Cn"></a>应者。<a id="a-Co"></a>从自恣后一月中得受迦絺那衣。<a id="a-Cp"></a>过是不得受。<a id="a-Cq"></a>是名或时应或时不应。<a id="a-Cr"></a>有色应有色不应。<a id="a-Cs"></a>佛所听者应。<a id="a-Ct"></a>佛所不听者不应。<a id="a-Cu"></a>是名有色应有色不应。<a id="a-Cv"></a>有齐量应有齐量不应。<a id="a-Cw"></a>应者。<a id="a-Cx"></a>泥洹僧踝上三指应。<a id="a-Cy"></a>过是长不应。<a id="a-Cz"></a>是故名应不应。<a id="a-D0"></a>行路法。<a id="a-D1"></a>前安居后安居。<a id="a-D2"></a>随向何处好应行向安居处。<a id="a-D3"></a>安居处后有缘乞七日法是亦应行。<a id="a-D4"></a>安居前后一月是亦应行。<a id="a-D5"></a>不应行者。<a id="a-D6"></a>夏中无缘不应乞七日。<a id="a-D7"></a>冬中无缘不应行。<a id="a-D8"></a>是名应行不应行。<a id="a-D9"></a>人应不应者。<a id="a-DA"></a>过度长过度短。<a id="a-DB"></a>有诸难师僧不具。<a id="a-DC"></a>是名不应。<a id="a-DD"></a>应者。<a id="a-DE"></a>不长不短年满二十。<a id="a-DF"></a>无诸难师僧清净具足。<a id="a-DG"></a>是名应。<a id="a-DH"></a>是故名人应不应。<a id="a-DI"></a>房应不应。<a id="a-DJ"></a>应者。<a id="a-DK"></a>僧如法施地。<a id="a-DL"></a>地处无诸难。<a id="a-DM"></a>作应齐量。<a id="a-DN"></a>是名应。<a id="a-DO"></a>不应者。<a id="a-DP"></a>僧不如法与地。<a id="a-DQ"></a>地处有诸难。<a id="a-DR"></a>作过量所求甚多。<a id="a-DS"></a>令檀越讥嫌。<a id="a-DT"></a>是名不应。<a id="a-DU"></a>此是房应不应。<a id="a-DV"></a>犯毗尼者。<a id="a-DW"></a>七聚犯干度。<a id="a-DX"></a>是此七聚法应一一推其所犯缘。<a id="a-DY"></a>复应推此罪。<a id="a-DZ"></a>当云何忏悔而得灭除。<a id="a-Da"></a>复应知起此罪时。<a id="a-Db"></a>初夜竟夜何时中起。<a id="a-Dc"></a>复是二夜中起耶。<a id="a-Dd"></a>复应更推前食后食昼日犯。<a id="a-De"></a>所起犯。<a id="a-Df"></a>为因人为因法。<a id="a-Dg"></a>初夜所犯者。<a id="a-Dh"></a>不应受用而受用是也。<a id="a-Di"></a>夜犯者。<a id="a-Dj"></a>比丘为比丘尼说法犯也。<a id="a-Dk"></a>二夜犯者。<a id="a-Dl"></a>共未受具人过二夜。<a id="a-Dm"></a>明相未现不起不出。<a id="a-Dn"></a>是名为犯。<a id="a-Do"></a>中前犯者。<a id="a-Dp"></a>中前洗足以油涂足入聚落除病犯也。<a id="a-Dq"></a>后食犯者。<a id="a-Dr"></a>先受人请中食。<a id="a-Ds"></a>后更余处受请。<a id="a-Dt"></a>不语比座去。<a id="a-Du"></a>是名犯也。<a id="a-Dv"></a>昼日犯者。<a id="a-Dw"></a>若比丘昼日露处胁着地卧。<a id="a-Dx"></a>是名为犯。<a id="a-Dy"></a>复有昼日犯者。<a id="a-Dz"></a>不着泥洹僧僧竭支。<a id="a-E0"></a>单着袈裟经行。<a id="a-E1"></a>又复弟子与和上阿阇梨。<a id="a-E2"></a>过食取食不中着革屣。<a id="a-E3"></a>是名昼日犯。<a id="a-E4"></a>从法所起犯者。<a id="a-E5"></a>得过人法。<a id="a-E6"></a>不得向白衣说。<a id="a-E7"></a>若同出家人知旧言不相违者可向说。<a id="a-E8"></a>不应向余者说。<a id="a-E9"></a>复有因法犯者。<a id="a-EA"></a>若授前人经若并诵。<a id="a-EB"></a>授经者授前句。<a id="a-EC"></a>受者接后句诵。<a id="a-ED"></a>如此人者不应授经。<a id="a-EE"></a>不并诵者。<a id="a-EF"></a>上座诵前句竟。<a id="a-EG"></a>下座次应诵上座所诵句。<a id="a-EH"></a>若同时诵不得。<a id="a-EI"></a>不得为女人说法过五六语。<a id="a-EJ"></a>不得为覆肩覆头。<a id="a-EK"></a>如是等众多不得为说法。<a id="a-EL"></a>是名因法所犯。<a id="a-EM"></a>因人所犯者。<a id="a-EN"></a>长短过度不满二十。<a id="a-EO"></a>有遮法师僧不具亦不清净。<a id="a-EP"></a>非法群品受戒。<a id="a-EQ"></a>虚空中受戒。<a id="a-ER"></a>界外受戒。<a id="a-ES"></a>若授十三种非法人戒。<a id="a-ET"></a>受戒不得戒者。<a id="a-EU"></a>一切皆名因人犯也。<a id="a-EV"></a>所犯因六处起。<a id="a-EW"></a>应推六处忏悔。<a id="a-EX"></a>有犯因身起非心口。<a id="a-EY"></a>有犯因口非身心。<a id="a-EZ"></a>有犯因心非身口。<a id="a-Ea"></a>有犯因身心起。<a id="a-Eb"></a>有犯因心口起。<a id="a-Ec"></a>有犯因身口心起。<a id="a-Ed"></a>有犯因贪欲起。<a id="a-Ee"></a>有犯因嗔恚起。<a id="a-Ef"></a>有犯因愚痴起。<a id="a-Eg"></a>有犯是身口愚痴所害。<a id="a-Eh"></a>有犯是身口嗔恚所害。<a id="a-Ei"></a>有犯是身口贪欲所害。<a id="a-Ej"></a>有犯因身非心口者。<a id="a-Ek"></a>初波罗夷故弄阴出精。<a id="a-El"></a>有犯是不善。<a id="a-Em"></a>有犯是无记。<a id="a-En"></a>离三衣宿若故以杖手打人等。<a id="a-Eo"></a>比丘皆名身犯。<a id="a-Ep"></a>从口所起犯者。<a id="a-Eq"></a>第四波罗夷。<a id="a-Er"></a>若共女人淫欲心粗浊语若嗔恚心语。<a id="a-Es"></a>若自称叹己身以淫欲供养我。<a id="a-Et"></a>若以二无根谤。<a id="a-Eu"></a>若毁呰他种姓形貌。<a id="a-Ev"></a>妄语两舌。<a id="a-Ew"></a>如是等及余口业所犯者。<a id="a-Ex"></a>是名口业所起犯。<a id="a-Ey"></a>从身口所起犯者。<a id="a-Ez"></a>第二波罗夷。<a id="a-F0"></a>为人行媒。<a id="a-F1"></a>若为房事。<a id="a-F2"></a>此等及余。<a id="a-F3"></a>是名身口所犯。<a id="a-F4"></a>因心所起犯者。<a id="a-F5"></a>如三十事中。<a id="a-F6"></a>金银施主所与。<a id="a-F7"></a>手虽不捉心作己有。<a id="a-F8"></a>语净人持着某处。<a id="a-F9"></a>不语净人言任汝所为。<a id="a-FA"></a>如比丘见他所犯。<a id="a-FB"></a>覆藏不向人发露。<a id="a-FC"></a>是为心犯。<a id="a-FD"></a>身心所起犯者。<a id="a-FE"></a>如上身心所犯是也。<a id="a-FF"></a>从身口心所起犯者。<a id="a-FG"></a>如上身口心所犯是也。<a id="a-FH"></a>从贪欲所起犯者。<a id="a-FI"></a>初波罗夷。<a id="a-FJ"></a>故弄阴出精。<a id="a-FK"></a>身触口赞叹己身。<a id="a-FL"></a>如是等是也。<a id="a-FM"></a>从嗔恚所起犯者。<a id="a-FN"></a>第三波罗夷二无根谤是也。<a id="a-FO"></a>从愚痴所起犯者。<a id="a-FP"></a>若比丘恶性不受人谏。<a id="a-FQ"></a>如是比皆因愚痴所起犯也。<a id="a-FR"></a>身贪者。<a id="a-FS"></a>初波罗夷身触故弄阴出精。<a id="a-FT"></a>及余身贪所起者是也。<a id="a-FU"></a>口贪者。<a id="a-FV"></a>粗浊语为淫欲故赞叹己身乃至及余。<a id="a-FW"></a>如此比皆名口贪也。<a id="a-FX"></a>身口贪者。<a id="a-FY"></a>如有母子二人出家。<a id="a-FZ"></a>子常来供养母。<a id="a-Fa"></a>母子各生贪心。<a id="a-Fb"></a>母语子言。<a id="a-Fc"></a>此是汝本所出处。<a id="a-Fd"></a>今还看之有何咎也。<a id="a-Fe"></a>子用母言即行不净。<a id="a-Ff"></a>是名身口所贪也。<a id="a-Fg"></a>如此比众多略说之耳。<a id="a-Fh"></a>从身嗔生者。<a id="a-Fi"></a>手自断他命。<a id="a-Fj"></a>及杖打他。<a id="a-Fk"></a>复有比丘共白衣诤。<a id="a-Fl"></a>决他谷田中水。<a id="a-Fm"></a>令谷得死。<a id="a-Fn"></a>如是等嗔。<a id="a-Fo"></a>是名从身嗔所生。<a id="a-Fp"></a>从口嗔所生者。<a id="a-Fq"></a>若比丘语人言。<a id="a-Fr"></a>为我断某甲命若遣书。<a id="a-Fs"></a>如是等非一。<a id="a-Ft"></a>是名从口嗔所生。</p>
  <p id="aFu">从身口嗔所生者。<a id="a-Fv"></a>乘嗔心若身若口害他恼他。<a id="a-Fw"></a>是名从身口嗔所生从身愚痴所生者。<a id="a-Fx"></a>若比丘取床敷卧具。<a id="a-Fy"></a>露地敷坐。<a id="a-Fz"></a>去时不自举。<a id="a-G0"></a>是名从身愚痴所生。<a id="a-G1"></a>从口愚痴所生者。<a id="a-G2"></a>若客比丘受众僧房舍卧具。<a id="a-G3"></a>去再宿不自来语不教人来语。<a id="a-G4"></a>是名从口愚痴所生。<a id="a-G5"></a>从身口愚痴所生者。<a id="a-G6"></a>若受众僧房舍床敷。<a id="a-G7"></a>去时不教人举不自举。<a id="a-G8"></a>是名从身口愚痴所生。</p>
  <p id="aG9">从身贪所害者。<a id="a-GA"></a>有一比丘名能加僧提。<a id="a-GB"></a>僧差令守寺。<a id="a-GC"></a>后有一小女来至寺中。<a id="a-GD"></a>即捉共行不净。<a id="a-GE"></a>此女年小根坏而死。<a id="a-GF"></a>诸比丘心疑。<a id="a-GG"></a>杀淫于此二处何中犯罪。<a id="a-GH"></a>往问世尊。<a id="a-GI"></a>佛言。<a id="a-GJ"></a>淫边得罪也。<a id="a-GK"></a>是名身贪所害犯也。<a id="a-GL"></a>从口贪所害犯者。<a id="a-GM"></a>尔时白衣疾病而卧。<a id="a-GN"></a>其人有妻颜貌端正。<a id="a-GO"></a>有一比丘往到问疾。<a id="a-GP"></a>语彼妻言。<a id="a-GQ"></a>可共行欲事。<a id="a-GR"></a>女人答言。<a id="a-GS"></a>我有夫主不得自从。<a id="a-GT"></a>比丘即为病者说法语言。<a id="a-GU"></a>若作罪行久住于世。<a id="a-GV"></a>后世受罪甚久。<a id="a-GW"></a>若有福德命终即受天乐。<a id="a-GX"></a>何用此恶活为。<a id="a-GY"></a>此病者即因此厌身方便取死。<a id="a-GZ"></a>诸比丘白佛。<a id="a-Ga"></a>佛言。<a id="a-Gb"></a>此人犯波罗夷。<a id="a-Gc"></a>是名从口所贪犯也。<a id="a-Gd"></a>从身口所染害者。<a id="a-Ge"></a>即身口贪是也。<a id="a-Gf"></a>尔时有优婆夷苏毗耶。<a id="a-Gg"></a>语比丘言。<a id="a-Gh"></a>若共我行欲者。<a id="a-Gi"></a>不净欲出时应舍起去不犯。<a id="a-Gj"></a>比丘即用其言共行欲。<a id="a-Gk"></a>谓为不犯。<a id="a-Gl"></a>如是展转世尊闻之。<a id="a-Gm"></a>佛言。<a id="a-Gn"></a>此是身口所贪犯也。<a id="a-Go"></a>又复身口所贪犯者。<a id="a-Gp"></a>有一比丘为弟子受戒。<a id="a-Gq"></a>白四羯磨受戒已。<a id="a-Gr"></a>不为说戒相。<a id="a-Gs"></a>直舍来向寺。<a id="a-Gt"></a>弟子在后见其本二。<a id="a-Gu"></a>问言君何所作。<a id="a-Gv"></a>答言。<a id="a-Gw"></a>师将此中受大戒。<a id="a-Gx"></a>妇即语言。<a id="a-Gy"></a>持戒日长。<a id="a-Gz"></a>今因便相见可共行欲。<a id="a-H0"></a>夫即用妇言共行不净。<a id="a-H1"></a>此人所以行不净者。<a id="a-H2"></a>不识戒相故尔。<a id="a-H3"></a>佛闻已制戒。<a id="a-H4"></a>从今已去受戒已。<a id="a-H5"></a>即为受戒者说戒相令知。<a id="a-H6"></a>是名身口所贪犯也。<a id="a-H7"></a>身嗔恚所害者。<a id="a-H8"></a>乘嗔心手自断他命。<a id="a-H9"></a>是名身嗔心害犯也。<a id="a-HA"></a>口嗔害犯者。<a id="a-HB"></a>遣使杀人。<a id="a-HC"></a>是名口嗔害犯也。<a id="a-HD"></a>身口嗔恚所害者。<a id="a-HE"></a>身自杀口语人杀。<a id="a-HF"></a>是名身口嗔所害犯也。<a id="a-HG"></a>身愚痴所害者。<a id="a-HH"></a>若属他木。<a id="a-HI"></a>若果若树。<a id="a-HJ"></a>不语主辄取。<a id="a-HK"></a>是名身愚痴所害犯也。<a id="a-HL"></a>口愚痴所犯者。<a id="a-HM"></a>若有比丘。<a id="a-HN"></a>见比丘所作不是。<a id="a-HO"></a>语言。<a id="a-HP"></a>长老此所作不如法。<a id="a-HQ"></a>不须重作。<a id="a-HR"></a>答谏者言。<a id="a-HS"></a>我不用大德语。<a id="a-HT"></a>当更问有智慧者。<a id="a-HU"></a>此名口愚痴所犯也。<a id="a-HV"></a>复有口愚痴所犯者。<a id="a-HW"></a>众僧说戒时语言。<a id="a-HX"></a>何用说此微细戒为。<a id="a-HY"></a>此亦是口愚痴所犯也。</p>
  <p id="aHZ">复有人僧说戒时作如此语。<a id="a-Ha"></a>汝等所说我等数数闻。<a id="a-Hb"></a>他何须重说也。<a id="a-Hc"></a>此是口愚痴所犯。</p>
  <p id="aHd">身口愚痴所犯者。<a id="a-He"></a>若二三人教一人令杀。<a id="a-Hf"></a>去者言可尔即往杀之。<a id="a-Hg"></a>是名身口愚痴所犯也。<a id="a-Hh"></a>不善犯者。<a id="a-Hi"></a>是凡夫人故作所犯。<a id="a-Hj"></a>及学人故作所犯是。<a id="a-Hk"></a>何者犯是无记。<a id="a-Hl"></a>凡夫人非故心作忘误作。<a id="a-Hm"></a>学人及阿罗汉忘误作。<a id="a-Hn"></a>名为无记有犯。<a id="a-Ho"></a>忆念忏悔者。<a id="a-Hp"></a>若知而故作者重。<a id="a-Hq"></a>若愚痴不解作者轻。<a id="a-Hr"></a>重者若一人前若众僧前忏悔得除。<a id="a-Hs"></a>轻者心念口言除也。<a id="a-Ht"></a>此是犯突吉罗恶口罪也。<a id="a-Hu"></a>一切不善无非突吉罗。</p>
  <p id="aHv">突吉罗者。<a id="a-Hw"></a>皆名恶作也。<a id="a-Hx"></a>死人未坏尸上取粪扫衣。<a id="a-Hy"></a>穿墙壁出死尸置外尸上取粪扫衣篱上有衣谓粪扫衣取。<a id="a-Hz"></a>皆轻。<a id="a-I0"></a>心念忏悔即除。<a id="a-I1"></a>是身所犯。<a id="a-I2"></a>若有所犯。<a id="a-I3"></a>说戒时至不得忏悔。<a id="a-I4"></a>当自忆持说戒竟然后忏悔。<a id="a-I5"></a>有忘误犯者。<a id="a-I6"></a>心念自责灭也。<a id="a-I7"></a>心念自责灭者。<a id="a-I8"></a>众学中不故作者是。<a id="a-I9"></a>故作下者。<a id="a-IA"></a>一人前忏悔者。<a id="a-IB"></a>是名轻也。<a id="a-IC"></a>故作中者。<a id="a-ID"></a>自性偷兰。<a id="a-IE"></a>波逸提。<a id="a-IF"></a>波罗提提舍尼。<a id="a-IG"></a>是名中犯。<a id="a-IH"></a>一人前悔也。<a id="a-II"></a>重者。<a id="a-IJ"></a>十三僧残。<a id="a-IK"></a>僧残边偷兰。<a id="a-IL"></a>波罗夷边偷兰。<a id="a-IM"></a>此是忏悔中重者。<a id="a-IN"></a>不可悔者。<a id="a-IO"></a>四重突吉罗波逸提偷兰。<a id="a-IP"></a>此罪不可悔也。<a id="a-IQ"></a>若比丘共诤欲除罪者。<a id="a-IR"></a>先共斗者忏悔。<a id="a-IS"></a>如草敷泥上令人过不污。<a id="a-IT"></a>共和合忏悔。<a id="a-IU"></a>覆恶上得生善。<a id="a-IV"></a>然后悔所犯也。<a id="a-IW"></a>阿浮呵那忏悔。<a id="a-IX"></a>如上文所说灭斗诤言讼毗尼者。<a id="a-IY"></a>相打恶骂。<a id="a-IZ"></a>是名为斗。<a id="a-Ia"></a>诤者。<a id="a-Ib"></a>朋党相助。<a id="a-Ic"></a>是名为诤。<a id="a-Id"></a>言者。<a id="a-Ie"></a>彻断事官。<a id="a-If"></a>故名为言。<a id="a-Ig"></a>讼者。<a id="a-Ih"></a>各说事理是非。<a id="a-Ii"></a>名为讼也。<a id="a-Ij"></a>斗有三种。<a id="a-Ik"></a>善不善无记。<a id="a-Il"></a>复应推诤缘因何而起。<a id="a-Im"></a>云何忏悔而得灭也。<a id="a-In"></a>此诤为初夜起中夜起后夜起。<a id="a-Io"></a>为前食起后食起中后起。<a id="a-Ip"></a>为二夜起。<a id="a-Iq"></a>为因法起。<a id="a-Ir"></a>为因人起也。<a id="a-Is"></a>因初夜起者。<a id="a-It"></a>此初夜浆。<a id="a-Iu"></a>或言过初夜中饮。<a id="a-Iv"></a>或言不中乃至长短非法群品受具。<a id="a-Iw"></a>或言得或言不得。<a id="a-Ix"></a>因是起斗。<a id="a-Iy"></a>如是一切皆如上犯毗尼文中说。<a id="a-Iz"></a>此诤缘根本有六分别十八。<a id="a-J0"></a>何者为六。<a id="a-J1"></a>一者嗔恚。<a id="a-J2"></a>二者恼害。<a id="a-J3"></a>三者幻伪。<a id="a-J4"></a>四者悭嫉。<a id="a-J5"></a>五者见取。<a id="a-J6"></a>六者边邪二见。<a id="a-J7"></a>嗔者。<a id="a-J8"></a>面色变异令人可怖。<a id="a-J9"></a>恼害者。<a id="a-JA"></a>能害他令恼。<a id="a-JB"></a>幻伪者。<a id="a-JC"></a>心不真实诈作虚事。<a id="a-JD"></a>是名幻伪。<a id="a-JE"></a>悭嫉者。<a id="a-JF"></a>贪前物不欲与人。<a id="a-JG"></a>名之为悭。<a id="a-JH"></a>嫉者。<a id="a-JI"></a>见他所得生恼。<a id="a-JJ"></a>是名为嫉。<a id="a-JK"></a>见取者。<a id="a-JL"></a>取已所见为是。<a id="a-JM"></a>他见为非。<a id="a-JN"></a>是名见取。<a id="a-JO"></a>边见者。<a id="a-JP"></a>见续为常见灭为断。<a id="a-JQ"></a>邪见者。<a id="a-JR"></a>谤无因果。<a id="a-JS"></a>是名六处所起。<a id="a-JT"></a>何者十八种分别。<a id="a-JU"></a>上起从法非法乃至说非说。<a id="a-JV"></a>十八种上起斗。<a id="a-JW"></a>是名诤根本聚也。<a id="a-JX"></a>此斗聚有二因缘灭。<a id="a-JY"></a>一者人现前。<a id="a-JZ"></a>二者推求所起处。<a id="a-Ja"></a>如六群比丘住舍卫城。<a id="a-Jb"></a>向阿梨跋提河上浴。<a id="a-Jc"></a>脱衣着岸上。<a id="a-Jd"></a>后迦留陀比丘来。<a id="a-Je"></a>脱衣着六群衣上。<a id="a-Jf"></a>出来不审谛。<a id="a-Jg"></a>着六群比丘衣去。<a id="a-Jh"></a>六群谤迦留陀盗衣。<a id="a-Ji"></a>即屏处为作羯磨。<a id="a-Jj"></a>迦留心疑往白世尊。<a id="a-Jk"></a>佛言。<a id="a-Jl"></a>汝取衣时作何等心取。<a id="a-Jm"></a>迦留言作已想取。<a id="a-Jn"></a>佛言。<a id="a-Jo"></a>若如是者不犯盗也。<a id="a-Jp"></a>因此即制。<a id="a-Jq"></a>从今已去要具二缘。<a id="a-Jr"></a>一推其缘。<a id="a-Js"></a>二人现前。<a id="a-Jt"></a>然后作灭毗尼。<a id="a-Ju"></a>是名灭诤毗尼。<a id="a-Jv"></a>断烦恼毗尼者。<a id="a-Jw"></a>此毗尼断欲界色界无色界见谛修道使缠。<a id="a-Jx"></a>是名灭烦恼毗尼。<a id="a-Jy"></a>使者。<a id="a-Jz"></a>随逐行人不令修善。<a id="a-K0"></a>是使义。<a id="a-K1"></a>久来所习难舍。<a id="a-K2"></a>是使义。<a id="a-K3"></a>能使人沉没恶道。<a id="a-K4"></a>是使义。<a id="a-K5"></a>系缚行人在生死中。<a id="a-K6"></a>是使义。<a id="a-K7"></a>能使人受身相续不绝。<a id="a-K8"></a>是使义。<a id="a-K9"></a>不断烦恼是使义。<a id="a-KA"></a>怨家是使义。<a id="a-KB"></a>方便不舍是使义。<a id="a-KC"></a>作恶不断是使义。<a id="a-KD"></a>十使者。<a id="a-KE"></a>见使疑使戒取使欲染使恚使色染使无色染使无明使慢使掉使。<a id="a-KF"></a>缠者。<a id="a-KG"></a>无明缠嗔恚缠懈怠缠睡缠掉缠悔缠疑缠自贪己物缠复贪他物缠。<a id="a-KH"></a>从是生斗诤竞讼。<a id="a-KI"></a>因此后生害心。<a id="a-KJ"></a>缠缚行人不令解脱。<a id="a-KK"></a>是名缠义。<a id="a-KL"></a>又复缠者。<a id="a-KM"></a>我见缠疑缠戒取缠欲缠恚缠悭缠嫉缠无明缠慢缠掉缠。<a id="a-KN"></a>此十缠即是十结。<a id="a-KO"></a>是故名缠。<a id="a-KP"></a>欲界所摄十二居止。<a id="a-KQ"></a>色界二十二居止。<a id="a-KR"></a>无色界四居止。<a id="a-KS"></a>见谛所断。<a id="a-KT"></a>身见戒取疑。<a id="a-KU"></a>何者修道所断。<a id="a-KV"></a>薄欲界贪欲嗔恚无明。<a id="a-KW"></a>得斯陀含果断欲界贪欲嗔恚无明尽。<a id="a-KX"></a>得阿那含果。<a id="a-KY"></a>断色无色界贪欲无明尽。<a id="a-KZ"></a>得阿罗汉果。<a id="a-Ka"></a>此所起烦恼应推求。<a id="a-Kb"></a>何处起何处灭。<a id="a-Kc"></a>起处者。<a id="a-Kd"></a>于结使起处。<a id="a-Ke"></a>生贪着染心。<a id="a-Kf"></a>能生一切烦恼。<a id="a-Kg"></a>何者结使起处。<a id="a-Kh"></a>眼见身色生爱着心。<a id="a-Ki"></a>计以为常亦计我。<a id="a-Kj"></a>乃至意法亦如是。<a id="a-Kk"></a>外六尘中六识内六触。<a id="a-Kl"></a>六受六爱六觉六观。<a id="a-Km"></a>乃至五阴十二入四大识眷属。<a id="a-Kn"></a>观此以为我以为常。<a id="a-Ko"></a>因此五阴十二入十八界上起我起常故。<a id="a-Kp"></a>能生结使一切烦恼。<a id="a-Kq"></a>凡有五百故言一切也。<a id="a-Kr"></a>是名所起处聚。<a id="a-Ks"></a>灭聚者。<a id="a-Kt"></a>于烦恼起处法中。<a id="a-Ku"></a>生过患想。<a id="a-Kv"></a>眼见身色乃至意法。<a id="a-Kw"></a>作无常无我观。<a id="a-Kx"></a>识眷属。<a id="a-Ky"></a>作无常苦病痈毒箭在身空无我观。<a id="a-Kz"></a>作此观已。<a id="a-L0"></a>能断一切烦恼。<a id="a-L1"></a>是名灭聚处也。<a id="a-L2"></a>欲断烦恼要作五种观行。<a id="a-L3"></a>无常行苦行无我行寂灭法。<a id="a-L4"></a>空行。<a id="a-L5"></a>无常行者。<a id="a-L6"></a>念念不住病坏所加。<a id="a-L7"></a>是名无常。<a id="a-L8"></a>苦者。<a id="a-L9"></a>如痈如病如箭入心如物坏生苦。<a id="a-LA"></a>是名苦行。<a id="a-LB"></a>空者。<a id="a-LC"></a>观我我所皆如幻化无有实法。<a id="a-LD"></a>是名为空。<a id="a-LE"></a>无我行者。<a id="a-LF"></a>观一切诸法皆无有我。<a id="a-LG"></a>无常苦二行总观一切有漏法。<a id="a-LH"></a>空无我二行。<a id="a-LI"></a>通观有漏无漏法寂灭义。<a id="a-LJ"></a>无有生死变易。<a id="a-LK"></a>故名寂灭法也。<a id="a-LL"></a>是故行者。<a id="a-LM"></a>常应系心在五行观也。<a id="a-LN"></a>所观境界者。<a id="a-LO"></a>五阴十二入十八界十二因缘。<a id="a-LP"></a>乃至作六念处观。<a id="a-LQ"></a>及寂灭法身念处。<a id="a-LR"></a>安般念处乃至四无量心念处。<a id="a-LS"></a>食不净想乃至断想。<a id="a-LT"></a>杂阿含中应广知。<a id="a-LU"></a>若作骨想坏想。<a id="a-LV"></a>从足至顶作不净观乃至散灭想。<a id="a-LW"></a>此是心所缘境界。<a id="a-LX"></a>若住三空中。<a id="a-LY"></a>随用何门观而断结使。<a id="a-LZ"></a>是名住三解脱门。<a id="a-La"></a>若行人住地中时。<a id="a-Lb"></a>应观六地。<a id="a-Lc"></a>一者白骨观地。<a id="a-Ld"></a>二者性地。<a id="a-Le"></a>三者八人地。<a id="a-Lf"></a>四者薄地。<a id="a-Lg"></a>五者离欲地。<a id="a-Lh"></a>六者已作地。<a id="a-Li"></a>是名住地。<a id="a-Lj"></a>见谛中所应断者。<a id="a-Lk"></a>有六。<a id="a-Ll"></a>一身见。<a id="a-Lm"></a>二疑。<a id="a-Ln"></a>三戒取。<a id="a-Lo"></a>四向恶道欲。<a id="a-Lp"></a>五向恶道恚。<a id="a-Lq"></a>六向恶道痴。<a id="a-Lr"></a>修道所应断。<a id="a-Ls"></a>一欲染。<a id="a-Lt"></a>二恚。<a id="a-Lu"></a>三色染。<a id="a-Lv"></a>四无色染。<a id="a-Lw"></a>五无明。<a id="a-Lx"></a>六慢。<a id="a-Ly"></a>七调。<a id="a-Lz"></a>断如此七烦恼。<a id="a-M0"></a>便得证果。<a id="a-M1"></a>断三结得须陀洹。<a id="a-M2"></a>欲染恚薄故得斯陀含。<a id="a-M3"></a>欲染恚断故得阿那含。<a id="a-M4"></a>一切结尽故名阿罗汉。<a id="a-M5"></a>是故言。<a id="a-M6"></a>此等断故得果。<a id="a-M7"></a>以果分别于人。<a id="a-M8"></a>得须陀洹果故名须陀洹。<a id="a-M9"></a>得斯陀含果故名斯陀含。<a id="a-MA"></a>得阿那含果故名阿那含。<a id="a-MB"></a>得阿罗汉果故名阿罗汉。<a id="a-MC"></a>是名断聚集处。<a id="a-MD"></a>比丘毗尼受具足者。<a id="a-ME"></a>或应或不应乃至齐量。<a id="a-MF"></a>或应或不应或听或不听。<a id="a-MG"></a>应齐量听不应不听。<a id="a-MH"></a>有犯不犯。<a id="a-MI"></a>如法者不犯。<a id="a-MJ"></a>不如法者犯。<a id="a-MK"></a>如此次第应推。<a id="a-ML"></a>钵乃至房。<a id="a-MM"></a>应不应如上文所说。<a id="a-MN"></a>一切受具足人相应者。<a id="a-MO"></a>钵囊革屣针筒禅带袈裟钩纽绳腰绳盛眼药筒药[木*著]药器头上帽水漉。<a id="a-MP"></a>如是等物有应不应。<a id="a-MQ"></a>是名比丘毗尼。<a id="a-MR"></a>比丘尼毗尼者。<a id="a-MS"></a>受具足比丘尼或应或不应若齐量者不犯。<a id="a-MT"></a>不齐量者犯。<a id="a-MU"></a>亦应次第推钵乃至房。<a id="a-MV"></a>若诸比丘尼得钵。<a id="a-MW"></a>即日受持一。<a id="a-MX"></a>余者若作净施若遣与人。<a id="a-MY"></a>若泥洹僧僧竭支如上说。<a id="a-MZ"></a>覆疮巾如上说。<a id="a-Ma"></a>浴衣如上说。<a id="a-Mb"></a>衣乃至房。<a id="a-Mc"></a>如比丘经中说。<a id="a-Md"></a>式叉摩尼得自取食。<a id="a-Me"></a>今日取明日得食。<a id="a-Mf"></a>余者皆如大比丘尼法学。<a id="a-Mg"></a>是名比丘尼毗尼。<a id="a-Mh"></a>少分毗尼者。<a id="a-Mi"></a>比丘有二百五十法。<a id="a-Mj"></a>比丘尼有五百法。<a id="a-Mk"></a>式叉摩尼如大比丘尼法。<a id="a-Ml"></a>但除自取食食取已至明日故得食。<a id="a-Mm"></a>沙弥尼优婆塞优婆夷。<a id="a-Mn"></a>各自有戒。<a id="a-Mo"></a>皆是其人毗尼。<a id="a-Mp"></a>是名少分毗尼。<a id="a-Mq"></a>一切处毗尼者。<a id="a-Mr"></a>一切净持戒净心戒净慧戒应当学。<a id="a-Ms"></a>一切微细戒尽应如重持之。<a id="a-Mt"></a>乃至究竟令梵行。<a id="a-Mu"></a>波罗提木叉戒使得清净。<a id="a-Mv"></a>一切身善行口善行意善行。<a id="a-Mw"></a>应随顺行正见乃至正定。<a id="a-Mx"></a>优婆塞优婆夷。<a id="a-My"></a>应当除其邪淫。<a id="a-Mz"></a>乃至远离杀生邪见。<a id="a-N0"></a>是名俗人戒也。<a id="a-N1"></a>推求所犯轻重聚。<a id="a-N2"></a>及起处缘可灭不可灭经。</p>
 </body>
</html>