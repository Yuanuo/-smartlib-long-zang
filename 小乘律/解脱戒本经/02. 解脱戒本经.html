<!doctype html>
<html id="z3IBUtbld" data-ver="1345">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="小乘律">
  <meta period="元魏">
 </head>
 <body>
  <h1 id="a1">解脱戒本经(出迦葉毗部)</h1>
  <p id="a2">是解脱戒经　　亿劫难得闻</p>
  <p id="a3">摄受正修行　　斯事倍复难</p>
  <p id="a4">有佛兴世乐　　兴世说法乐</p>
  <p id="a5">众僧和合乐　　和合持戒乐</p>
  <p id="a6">诸大德。<a id="a-7"></a>时分一月过三月在。<a id="a-8"></a>老死欲至。<a id="a-9"></a>佛法渐灭。<a id="a-A"></a>当一心精进莫行放逸。<a id="a-B"></a>所以者何。<a id="a-C"></a>如来勤精进故。<a id="a-D"></a>得阿耨多罗三藐三菩提。<a id="a-E"></a>及余善法菩提分法。<a id="a-F"></a>众僧和合坐。<a id="a-G"></a>未受具戒者出。</p>
  <p id="aH">众僧和合先作何事。<a id="a-I"></a>不来诸比丘说欲清净。<a id="a-J"></a>比丘尼遣谁来受教。</p>
  <p id="aK">毗婆尸如来　　六十八百千</p>
  <p id="aL">阿罗汉众中　　说此解脱戒</p>
  <p id="aM">忍辱第一义　　佛说涅槃最</p>
  <p id="aN">出家恼他人　　不名为沙门</p>
  <p id="aO">尸弃牟尼尊　　金山无与等</p>
  <p id="aP">三十六万众　　说此解脱戒</p>
  <p id="aQ">譬如明眼人　　有足能避崄</p>
  <p id="aR">世有聪明人　　能远离众患</p>
  <p id="aS">毗舍浮如来　　永离诸烦恼</p>
  <p id="aT">百千大众中　　说此解脱戒</p>
  <p id="aU">不屏说人恶　　不恼乱他人</p>
  <p id="aV">常奉行于戒　　衣食知止足</p>
  <p id="aW">拘留村陀佛　　知见广无畏</p>
  <p id="aX">四十千众中　　说此解脱戒</p>
  <p id="aY">譬如蜂采花　　但取其香味</p>
  <p id="aZ">持至所住处　　比丘入聚然</p>
  <p id="aa">不破坏他意　　不观作不作</p>
  <p id="ab">但自观身行　　若正若不正</p>
  <p id="ac">迦那迦牟尼　　三十千沙门</p>
  <p id="ad">罗汉大众中　　说此解脱戒</p>
  <p id="ae">正观莫放逸　　当学牟尼法</p>
  <p id="af">如是无忧愁　　心寂入涅槃</p>
  <p id="ag">迦葉波如来　　大智大名称</p>
  <p id="ah">三十千众中　　说此解脱戒</p>
  <p id="ai">一切恶莫作　　当具足众善</p>
  <p id="aj">自调伏其心　　此是诸佛教</p>
  <p id="ak">世尊大智慧　　释法王牟尼</p>
  <p id="al">为尼罗浮众　　说此解脱戒</p>
  <p id="am">善护于口业　　自净其心意</p>
  <p id="an">身莫作众恶　　此三业清净</p>
  <p id="ao">僧众甚广大　　说法亦无量</p>
  <p id="ap">名闻大供养　　说此解脱戒</p>
  <p id="aq">大德僧听。<a id="a-r"></a>僧今十五日布萨说解脱戒。<a id="a-s"></a>若僧到时僧忍听。<a id="a-t"></a>僧作布萨说解脱戒。<a id="a-u"></a>白如是。</p>
  <p id="av">诸大德。<a id="a-w"></a>今说解脱戒。<a id="a-x"></a>众集默然听。<a id="a-y"></a>善思念之。<a id="a-z"></a>若有犯者当发露。<a id="a-10"></a>无犯者默然。<a id="a-11"></a>默然故。<a id="a-12"></a>知众清净。<a id="a-13"></a>如一一比丘问。<a id="a-14"></a>如是比丘乃至三问。<a id="a-15"></a>若比丘如是众中乃至三问。<a id="a-16"></a>忆念有犯。<a id="a-17"></a>当发露。<a id="a-18"></a>不发露得故妄语罪。<a id="a-19"></a>诸大德故妄语罪。<a id="a-1A"></a>佛说障道法。<a id="a-1B"></a>彼比丘自忆知有犯。<a id="a-1C"></a>欲求清净当发露。<a id="a-1D"></a>发露则安隐。<a id="a-1E"></a>不发露罪益深。<a id="a-1F"></a>诸大德。<a id="a-1G"></a>我已说解脱戒经序。<a id="a-1H"></a>今问诸大德。<a id="a-1I"></a>是中清净不(如是三说)</p>
  <p id="a1J">诸大德。<a id="a-1K"></a>是中清净默然故。<a id="a-1L"></a>是事如是持。</p>
  <p id="a1M">诸大德。<a id="a-1N"></a>此四波罗夷法半月半月说解脱戒经中来。</p>
  <p id="a1O">若比丘。<a id="a-1P"></a>共比丘同入戒法。<a id="a-1Q"></a>戒羸不舍戒。<a id="a-1R"></a>作不净行。<a id="a-1S"></a>习淫欲法。<a id="a-1T"></a>乃至共畜生。<a id="a-1U"></a>是比丘得波罗夷不应共住。</p>
  <p id="a1V">若比丘。<a id="a-1W"></a>若在聚落。<a id="a-1X"></a>若空静地。<a id="a-1Y"></a>他物不与以盗心取。<a id="a-1Z"></a>若王若大臣。<a id="a-1a"></a>若捉若害。<a id="a-1b"></a>若缚若罚财。<a id="a-1c"></a>若驱出国。<a id="a-1d"></a>若与种种苦咄如是贼。<a id="a-1e"></a>汝无所知。<a id="a-1f"></a>汝痴。<a id="a-1g"></a>汝不与取。<a id="a-1h"></a>是比丘得波罗夷。<a id="a-1i"></a>不应共住。</p>
  <p id="a1j">若比丘。<a id="a-1k"></a>若人若似人。<a id="a-1l"></a>故自手断其命。<a id="a-1m"></a>若自持刀。<a id="a-1n"></a>或求持刀。<a id="a-1o"></a>教死赞死。<a id="a-1p"></a>如是说。<a id="a-1q"></a>咄男子。<a id="a-1r"></a>用此不善恶活为。<a id="a-1s"></a>死胜生。<a id="a-1t"></a>随彼所欲心所忆念。<a id="a-1u"></a>无量种种教死赞死。<a id="a-1v"></a>彼人因是事死。<a id="a-1w"></a>是比丘得波罗夷。<a id="a-1x"></a>不应共住。</p>
  <p id="a1y">若比丘。<a id="a-1z"></a>不知不见上人法。<a id="a-20"></a>无圣智见胜法。<a id="a-21"></a>自称言我知我见。<a id="a-22"></a>彼于异时若捡问。<a id="a-23"></a>若不捡问。<a id="a-24"></a>欲求清净作如是说。<a id="a-25"></a>我实不知不见。<a id="a-26"></a>言知言见。<a id="a-27"></a>虚诳妄语。<a id="a-28"></a>除增上慢。<a id="a-29"></a>是比丘得波罗夷。<a id="a-2A"></a>不应共住。</p>
  <p id="a2B">诸大德。<a id="a-2C"></a>我已说四波罗夷法。<a id="a-2D"></a>若比丘犯一一法。<a id="a-2E"></a>不得与比丘共住。<a id="a-2F"></a>如前波罗夷不应共住。<a id="a-2G"></a>今问。<a id="a-2H"></a>诸大德是中清净不(如是三说)</p>
  <p id="a2I">诸大德。<a id="a-2J"></a>是中清净默然故。<a id="a-2K"></a>是事如是持。</p>
  <p id="a2L">诸大德。<a id="a-2M"></a>此十三僧伽婆尸沙法。<a id="a-2N"></a>半月半月说解脱戒经中来。</p>
  <p id="a2O">若比丘忆念故出精。<a id="a-2P"></a>除梦中。<a id="a-2Q"></a>僧伽婆尸沙。</p>
  <p id="a2R">若比丘染污心。<a id="a-2S"></a>共女人身相触。<a id="a-2T"></a>若捉手若捉臂。<a id="a-2U"></a>若捉发。<a id="a-2V"></a>若触一一身分觉触。<a id="a-2W"></a>僧伽婆尸沙。</p>
  <p id="a2X">若比丘染污心说粗恶淫欲语。<a id="a-2Y"></a>如男子女人迭互说。<a id="a-2Z"></a>僧伽婆尸沙。</p>
  <p id="a2a">若比丘于女人前自赞身言。<a id="a-2b"></a>姊妹。<a id="a-2c"></a>我等持戒善修梵行。<a id="a-2d"></a>应以淫欲供养我。<a id="a-2e"></a>此法供养最第一。<a id="a-2f"></a>僧伽婆尸沙。</p>
  <p id="a2g">若比丘行媒法。<a id="a-2h"></a>持男意语女。<a id="a-2i"></a>持女意语男。<a id="a-2j"></a>若为妇事若为私通。<a id="a-2k"></a>乃至须臾。<a id="a-2l"></a>僧伽婆尸沙。</p>
  <p id="a2m">若比丘自求作房无主自为己。<a id="a-2n"></a>当应量作。<a id="a-2o"></a>是中量者。<a id="a-2p"></a>长佛十二手。<a id="a-2q"></a>内广七手。<a id="a-2r"></a>应将余比丘往视处所。<a id="a-2s"></a>诸比丘应观处所。<a id="a-2t"></a>无难处无妨处。</p>
  <p id="a2u">若比丘难处妨处。<a id="a-2v"></a>自求作房。<a id="a-2w"></a>无主自为己。<a id="a-2x"></a>不将余比丘往观处所。<a id="a-2y"></a>若过量作。<a id="a-2z"></a>僧伽婆尸沙。</p>
  <p id="a30">若比丘欲作大房。<a id="a-31"></a>有主为己作。<a id="a-32"></a>应将余比丘往视住处。<a id="a-33"></a>诸比丘应观住处无难无妨。<a id="a-34"></a>比丘初治地作大房。<a id="a-35"></a>有主为己作。<a id="a-36"></a>不将余比丘往视住处。<a id="a-37"></a>僧伽婆尸沙。</p>
  <p id="a38">若比丘嗔恚故。<a id="a-39"></a>于清净无犯比丘。<a id="a-3A"></a>以无根波罗夷法谤。<a id="a-3B"></a>欲破彼比丘净行。<a id="a-3C"></a>彼于异时若捡问。<a id="a-3D"></a>若呵责。<a id="a-3E"></a>或不捡问。<a id="a-3F"></a>便言此事无根说。<a id="a-3G"></a>我嗔恚故作是语。<a id="a-3H"></a>僧伽婆尸沙。</p>
  <p id="a3I">若比丘嗔恚故。<a id="a-3J"></a>于清净无犯比丘。<a id="a-3K"></a>以相似法无根波罗夷法谤。<a id="a-3L"></a>为破彼梵行。<a id="a-3M"></a>彼于异时若捡问。<a id="a-3N"></a>若不捡问。<a id="a-3O"></a>知是异分相似比丘自说。<a id="a-3P"></a>我嗔故妄语说。<a id="a-3Q"></a>僧伽婆尸沙。</p>
  <p id="a3R">若比丘欲破和合僧。<a id="a-3S"></a>受破僧方便法。<a id="a-3T"></a>坚执不舍。<a id="a-3U"></a>诸比丘应谏此比丘言。<a id="a-3V"></a>大德。<a id="a-3W"></a>莫破和合僧。<a id="a-3X"></a>莫受破僧法。<a id="a-3Y"></a>坚执不舍。<a id="a-3Z"></a>大德共僧和合。<a id="a-3a"></a>僧和合欢喜不诤。<a id="a-3b"></a>同一师学如水乳合。<a id="a-3c"></a>增益安乐住。<a id="a-3d"></a>大德。<a id="a-3e"></a>舍此破僧法。<a id="a-3f"></a>诸比丘如是谏时。<a id="a-3g"></a>舍者善。<a id="a-3h"></a>若不舍者。<a id="a-3i"></a>诸比丘应三谏。<a id="a-3j"></a>舍是事故。<a id="a-3k"></a>乃至三谏。<a id="a-3l"></a>舍者善。<a id="a-3m"></a>若不舍。<a id="a-3n"></a>僧伽婆尸沙。</p>
  <p id="a3o">若比丘有余同伴群党比丘。<a id="a-3p"></a>说随顺语。<a id="a-3q"></a>若二若三乃至众多。<a id="a-3r"></a>语诸比丘言。<a id="a-3s"></a>长老莫谏此比丘。<a id="a-3t"></a>此比丘非恶心。<a id="a-3u"></a>何以故。<a id="a-3v"></a>此比丘所说如法如律。<a id="a-3w"></a>此比丘知说非不知说。<a id="a-3x"></a>此比丘所说我等心所欲喜乐忍可。<a id="a-3y"></a>此比丘所欲喜乐忍可。<a id="a-3z"></a>我亦如是喜乐忍可。<a id="a-40"></a>诸比丘言。<a id="a-41"></a>大德。<a id="a-42"></a>莫作是语言。<a id="a-43"></a>此比丘所说如法如律。<a id="a-44"></a>此比丘知说非不知说。<a id="a-45"></a>此比丘喜乐忍可。<a id="a-46"></a>我亦如是喜乐忍可。<a id="a-47"></a>何以故。<a id="a-48"></a>此比丘所说非法非律。<a id="a-49"></a>此比丘非知说。<a id="a-4A"></a>大德。<a id="a-4B"></a>汝莫欲破和合僧。<a id="a-4C"></a>大德。<a id="a-4D"></a>当乐和合共僧和合。<a id="a-4E"></a>僧今和合欢喜不诤。<a id="a-4F"></a>同一住同一师学。<a id="a-4G"></a>如水乳合。<a id="a-4H"></a>于佛法中增益安乐住。<a id="a-4I"></a>大德。<a id="a-4J"></a>舍是破僧诤事。<a id="a-4K"></a>诸比丘如是谏时。<a id="a-4L"></a>舍者善。<a id="a-4M"></a>若不舍者。<a id="a-4N"></a>诸比丘应三谏。<a id="a-4O"></a>舍是事故。<a id="a-4P"></a>乃至三谏。<a id="a-4Q"></a>舍者善。<a id="a-4R"></a>若不舍。<a id="a-4S"></a>僧伽婆尸沙。</p>
  <p id="a4T">若诸比丘依聚落城邑住。<a id="a-4U"></a>污种姓行恶行。<a id="a-4V"></a>污种姓亦见亦闻亦知。<a id="a-4W"></a>行恶行亦见亦闻亦知。<a id="a-4X"></a>诸比丘语此比丘言。<a id="a-4Y"></a>长老。<a id="a-4Z"></a>汝污种姓行恶行。<a id="a-4a"></a>汝污种姓亦见亦闻亦知。<a id="a-4b"></a>行恶行亦见亦闻亦知。<a id="a-4c"></a>长老。<a id="a-4d"></a>汝污种姓行恶行。<a id="a-4e"></a>汝等出去不应此中住。<a id="a-4f"></a>彼比丘语诸比丘言。<a id="a-4g"></a>诸比丘有爱有恚有痴有怖。<a id="a-4h"></a>有余同行比丘。<a id="a-4i"></a>有驱者有不驱者。<a id="a-4j"></a>诸比丘应语此比丘言。<a id="a-4k"></a>长老。<a id="a-4l"></a>莫作是语言。<a id="a-4m"></a>僧有爱有恚有痴有怖。<a id="a-4n"></a>有余同行比丘。<a id="a-4o"></a>有驱者有不驱者。<a id="a-4p"></a>何以故。<a id="a-4q"></a>诸比丘不爱不恚不痴不怖。<a id="a-4r"></a>长老。<a id="a-4s"></a>汝污种姓。<a id="a-4t"></a>行恶行。<a id="a-4u"></a>汝污种姓亦见亦闻亦知。<a id="a-4v"></a>行恶行亦见亦闻亦知。<a id="a-4w"></a>污种姓行恶行。<a id="a-4x"></a>汝舍此有爱有恚有痴有怖。<a id="a-4y"></a>语是比丘。<a id="a-4z"></a>如是谏时舍者善。<a id="a-50"></a>若不舍者。<a id="a-51"></a>诸比丘应三谏。<a id="a-52"></a>舍是事故。<a id="a-53"></a>乃至三谏。<a id="a-54"></a>舍者善。<a id="a-55"></a>若不舍。<a id="a-56"></a>僧伽婆尸沙。</p>
  <p id="a57">若比丘恶口于戒律中学如来法中如法如毗尼。<a id="a-58"></a>自身不受谏。<a id="a-59"></a>语诸比丘言。<a id="a-5A"></a>长老。<a id="a-5B"></a>莫向我说若善不善。<a id="a-5C"></a>我亦不向诸长老说若善不善。<a id="a-5D"></a>长老。<a id="a-5E"></a>止莫谏我。<a id="a-5F"></a>诸比丘谏此比丘言。<a id="a-5G"></a>大德。<a id="a-5H"></a>于佛戒法中学如法如律。<a id="a-5I"></a>自身当受谏。<a id="a-5J"></a>莫不受谏。<a id="a-5K"></a>大德。<a id="a-5L"></a>如法如律谏诸比丘。<a id="a-5M"></a>诸比丘亦如法如律谏大德。<a id="a-5N"></a>何以故。<a id="a-5O"></a>如是具足如来应供等正觉。<a id="a-5P"></a>弟子众得增长。<a id="a-5Q"></a>种种相谏展转相教。<a id="a-5R"></a>各各悔过。<a id="a-5S"></a>各各共语。<a id="a-5T"></a>彼比丘如是谏时。<a id="a-5U"></a>舍者善。<a id="a-5V"></a>若不舍。<a id="a-5W"></a>诸比丘应三谏。<a id="a-5X"></a>舍是事故。<a id="a-5Y"></a>乃至三谏。<a id="a-5Z"></a>舍者善。<a id="a-5a"></a>若不舍。<a id="a-5b"></a>僧伽婆尸沙。</p>
  <p id="a5c">诸大德。<a id="a-5d"></a>我已说十三僧伽婆尸沙法。<a id="a-5e"></a>九初犯四。<a id="a-5f"></a>乃至三谏。<a id="a-5g"></a>若比丘犯一一法。<a id="a-5h"></a>随知覆藏。<a id="a-5i"></a>应行别宿。<a id="a-5j"></a>行别宿竟。<a id="a-5k"></a>僧中六夜行摩那埵卑下。<a id="a-5l"></a>行净意竟。<a id="a-5m"></a>应与除罪顺法。<a id="a-5n"></a>行二十僧中灭罪。<a id="a-5o"></a>若少一人不满二十。<a id="a-5p"></a>灭是比丘罪。<a id="a-5q"></a>是比丘罪不得除。<a id="a-5r"></a>诸比丘亦有犯此法如是。<a id="a-5s"></a>今问诸大德。<a id="a-5t"></a>是中清净不。<a id="a-5u"></a>(如是三说)</p>
  <p id="a5v">诸大德。<a id="a-5w"></a>是中清净默然故。<a id="a-5x"></a>是事如是持。</p>
  <p id="a5y">诸大德。<a id="a-5z"></a>此二不定法。<a id="a-60"></a>半月半月说解脱戒经中来。</p>
  <p id="a61">若比丘共一女人独在覆障处无人见处。<a id="a-62"></a>坐说欲事。<a id="a-63"></a>有信优婆夷三法中一一法说。<a id="a-64"></a>若波罗夷。<a id="a-65"></a>若僧伽婆尸沙。<a id="a-66"></a>若波逸提。<a id="a-67"></a>是坐处。<a id="a-68"></a>比丘自言。<a id="a-69"></a>我犯是罪。<a id="a-6A"></a>于三法中应一一治。<a id="a-6B"></a>若婆罗夷。<a id="a-6C"></a>若僧伽婆尸沙。<a id="a-6D"></a>若波夜提。<a id="a-6E"></a>如有信优婆夷所说。<a id="a-6F"></a>应如法治是比丘。<a id="a-6G"></a>是名不定法。</p>
  <p id="a6H">若比丘共一女人不覆处坐。<a id="a-6I"></a>有信优婆夷。<a id="a-6J"></a>二法中一一法说。<a id="a-6K"></a>若僧伽婆尸沙。<a id="a-6L"></a>若波逸提。<a id="a-6M"></a>是坐比丘自言。<a id="a-6N"></a>我犯是罪。<a id="a-6O"></a>二法中应一一治。<a id="a-6P"></a>若僧伽婆尸沙。<a id="a-6Q"></a>若波逸提。<a id="a-6R"></a>如有信优婆夷所说。<a id="a-6S"></a>应如法治是比丘。<a id="a-6T"></a>是名不定法。</p>
  <p id="a6U">诸大德。<a id="a-6V"></a>我已说二不定法。<a id="a-6W"></a>今问。<a id="a-6X"></a>诸大德。<a id="a-6Y"></a>是中清净不(如是三说)诸大德。<a id="a-6Z"></a>是中清净默然故。<a id="a-6a"></a>是事如是持。</p>
  <p id="a6b">诸大德。<a id="a-6c"></a>此三十尼萨耆波逸提法。<a id="a-6d"></a>半月半月说解脱戒经中来。</p>
  <p id="a6e">若比丘衣已竟。<a id="a-6f"></a>出迦絺那衣。<a id="a-6g"></a>畜长衣经十日得持。<a id="a-6h"></a>若过畜尼萨耆波逸提。</p>
  <p id="a6i">若比丘衣已竟。<a id="a-6j"></a>出迦絺那衣。<a id="a-6k"></a>于三衣中离一一衣。<a id="a-6l"></a>异处经一宿。<a id="a-6m"></a>除僧羯磨尼萨耆波逸提。</p>
  <p id="a6n">若比丘衣已竟。<a id="a-6o"></a>出迦絺那衣。<a id="a-6p"></a>得非时衣欲须便受受已疾成衣。<a id="a-6q"></a>若足者善。<a id="a-6r"></a>若不足得畜至一月。<a id="a-6s"></a>若过畜尼萨耆波逸提。</p>
  <p id="a6t">若比丘共与非亲里比丘尼。<a id="a-6u"></a>博衣贸易。<a id="a-6v"></a>尼萨耆波逸提。</p>
  <p id="a6w">若比丘使非亲里比丘尼浣染打故衣。<a id="a-6x"></a>尼萨耆波逸提。</p>
  <p id="a6y">若比丘从非亲里居士居士妇乞衣。<a id="a-6z"></a>除余时。<a id="a-70"></a>尼萨耆波逸提。<a id="a-71"></a>余时者。<a id="a-72"></a>夺衣失衣烧衣漂衣。<a id="a-73"></a>名余时。</p>
  <p id="a74">若比丘夺衣失衣烧衣漂衣。<a id="a-75"></a>时非亲里有信居士居士妇。<a id="a-76"></a>多与衣。<a id="a-77"></a>是比丘当知足受衣。<a id="a-78"></a>若过受尼萨耆波逸提。</p>
  <p id="a79">若比丘非亲里居士居士妇。<a id="a-7A"></a>为比丘具衣价。<a id="a-7B"></a>持此衣价。<a id="a-7C"></a>与某甲比丘。<a id="a-7D"></a>是比丘先不受。<a id="a-7E"></a>自恣请至居士家。<a id="a-7F"></a>作如是说。<a id="a-7G"></a>居士实为我故办衣价不。<a id="a-7H"></a>居士言。<a id="a-7I"></a>实尔。<a id="a-7J"></a>比丘言。<a id="a-7K"></a>善哉居士。<a id="a-7L"></a>当为我办如是好色衣。<a id="a-7M"></a>为好故。<a id="a-7N"></a>若得衣尼萨耆波逸提。</p>
  <p id="a7O">若比丘二居士各各为比丘办衣价。<a id="a-7P"></a>此物作衣已。<a id="a-7Q"></a>与某甲比丘。<a id="a-7R"></a>是比丘先不受。<a id="a-7S"></a>自恣请忆念往至彼居士家。<a id="a-7T"></a>作如是说。<a id="a-7U"></a>居士汝二人实欲为我作衣不耶。<a id="a-7V"></a>答言。<a id="a-7W"></a>实尔比丘言。<a id="a-7X"></a>善哉居士。<a id="a-7Y"></a>办如是好衣价。<a id="a-7Z"></a>为我共作一衣。<a id="a-7a"></a>为好故。<a id="a-7b"></a>若得衣尼萨耆波逸提。</p>
  <p id="a7c">若比丘。<a id="a-7d"></a>若王若大臣。<a id="a-7e"></a>若婆罗门若长者。<a id="a-7f"></a>若居士若商主。<a id="a-7g"></a>若长者妇。<a id="a-7h"></a>为比丘送衣价。<a id="a-7i"></a>持此衣价。<a id="a-7j"></a>与某甲比丘。<a id="a-7k"></a>彼使至比丘所。<a id="a-7l"></a>作是说。<a id="a-7m"></a>大德。<a id="a-7n"></a>受此衣价。<a id="a-7o"></a>慈愍故。<a id="a-7p"></a>比丘言。<a id="a-7q"></a>我不应受此衣价。<a id="a-7r"></a>若我须衣时。<a id="a-7s"></a>得净衣便受。<a id="a-7t"></a>使语比丘言。<a id="a-7u"></a>大德。<a id="a-7v"></a>有执事人不。<a id="a-7w"></a>须衣比丘言有。<a id="a-7x"></a>若守园人若优婆塞。<a id="a-7y"></a>此是比丘执事人。<a id="a-7z"></a>彼使诣执事人所。<a id="a-80"></a>白言。<a id="a-81"></a>执事。<a id="a-82"></a>此是某甲衣价。<a id="a-83"></a>为某甲比丘作衣已。<a id="a-84"></a>某时当与某甲比丘。<a id="a-85"></a>彼使与衣价已。<a id="a-86"></a>至比丘所。<a id="a-87"></a>语比丘言。<a id="a-88"></a>大德。<a id="a-89"></a>所示某甲执事人。<a id="a-8A"></a>我已与衣价。<a id="a-8B"></a>大德。<a id="a-8C"></a>须衣时往取。<a id="a-8D"></a>当得衣。<a id="a-8E"></a>须衣比丘往执事人所。<a id="a-8F"></a>二返三返语言。<a id="a-8G"></a>我须衣。<a id="a-8H"></a>若二返三返为作忆念。<a id="a-8I"></a>得衣者善。<a id="a-8J"></a>若不得衣。<a id="a-8K"></a>四返五返六返在前默然住。<a id="a-8L"></a>令彼忆念。<a id="a-8M"></a>若四返五返六返。<a id="a-8N"></a>在前默然住。<a id="a-8O"></a>得衣者善。<a id="a-8P"></a>若不得衣。<a id="a-8Q"></a>过是求得衣。<a id="a-8R"></a>尼萨耆波逸提。<a id="a-8S"></a>若不得衣随衣价所来处。<a id="a-8T"></a>若自往若遣好使。<a id="a-8U"></a>往语施主言。<a id="a-8V"></a>汝先遣使送衣价。<a id="a-8W"></a>与某甲比丘。<a id="a-8X"></a>是比丘未曾得衣。<a id="a-8Y"></a>施主还取莫使失。<a id="a-8Z"></a>是名如法若比丘杂憍奢耶作卧具。<a id="a-8a"></a>若使他作成者。<a id="a-8b"></a>尼萨耆波逸提。</p>
  <p id="a8c">若比丘纯黑羺羊毛作卧具。<a id="a-8d"></a>若使人作。<a id="a-8e"></a>尼萨耆波逸提。</p>
  <p id="a8f">若比丘作卧具。<a id="a-8g"></a>应用二分黑羊毛。<a id="a-8h"></a>第三分白。<a id="a-8i"></a>第四分尨。<a id="a-8j"></a>若使人作。<a id="a-8k"></a>尼萨耆波逸提。</p>
  <p id="a8l">若比丘作新卧具当取故者。<a id="a-8m"></a>方一手褋新者上。<a id="a-8n"></a>若不着。<a id="a-8o"></a>尼萨耆波逸提。</p>
  <p id="a8p">若比丘作卧具。<a id="a-8q"></a>应六年持。<a id="a-8r"></a>若减六年更作卧具。<a id="a-8s"></a>尼萨耆波逸提。</p>
  <p id="a8t">若比丘行路中得羊毛。<a id="a-8u"></a>须者应取。<a id="a-8v"></a>若无人持。<a id="a-8w"></a>得自持行三由旬。<a id="a-8x"></a>若过者。<a id="a-8y"></a>尼萨耆波逸提。</p>
  <p id="a8z">若比丘使非亲里比丘尼浣染擗羊毛。<a id="a-90"></a>尼萨耆波逸提。</p>
  <p id="a91">若比丘种种贩卖。<a id="a-92"></a>尼萨耆波逸提。</p>
  <p id="a93">若比丘种种贸易宝物。<a id="a-94"></a>尼萨耆波逸提。</p>
  <p id="a95">若比丘自手取宝。<a id="a-96"></a>尼萨耆波逸提。</p>
  <p id="a97">若比丘畜长钵不净施。<a id="a-98"></a>过十日。<a id="a-99"></a>尼萨耆波逸提。</p>
  <p id="a9A">若比丘钵减五缀不漏。<a id="a-9B"></a>更求新钵。<a id="a-9C"></a>为好故。<a id="a-9D"></a>若得者。<a id="a-9E"></a>尼萨耆波逸提。<a id="a-9F"></a>彼比丘应僧中舍。<a id="a-9G"></a>若无钵比丘应受。<a id="a-9H"></a>应好持。<a id="a-9I"></a>乃至破。<a id="a-9J"></a>是法应尔。</p>
  <p id="a9K">若比丘自乞缕。<a id="a-9L"></a>使非亲里织师织作衣。<a id="a-9M"></a>尼萨耆波逸提。</p>
  <p id="a9N">若比丘非亲里居士。<a id="a-9O"></a>使织师为比丘织作衣。<a id="a-9P"></a>是比丘先不受自恣请。<a id="a-9Q"></a>忆念。<a id="a-9R"></a>往织师所。<a id="a-9S"></a>语织师言。<a id="a-9T"></a>汝今当知。<a id="a-9U"></a>此衣为我织。<a id="a-9V"></a>极好织令致好。<a id="a-9W"></a>我当多少与汝衣价。<a id="a-9X"></a>若比丘与价。<a id="a-9Y"></a>乃至一食。<a id="a-9Z"></a>得衣者。<a id="a-9a"></a>尼萨耆波逸提。</p>
  <p id="a9b">若比丘先与比丘衣。<a id="a-9c"></a>后嗔恚。<a id="a-9d"></a>若自夺。<a id="a-9e"></a>若使人夺取。<a id="a-9f"></a>尼萨耆波逸提。</p>
  <p id="a9g">若比丘十日未满。<a id="a-9h"></a>夏三月。<a id="a-9i"></a>若有急施衣。<a id="a-9j"></a>欲须便受。<a id="a-9k"></a>受已依时应畜。<a id="a-9l"></a>若过畜。<a id="a-9m"></a>尼萨耆波逸提。</p>
  <p id="a9n">若比丘春末一月在。<a id="a-9o"></a>应求雨浴衣。<a id="a-9p"></a>半月后应用若过用。<a id="a-9q"></a>尼萨耆波逸提。</p>
  <p id="a9r">若比丘在阿兰若。<a id="a-9s"></a>有疑怖畏处。<a id="a-9t"></a>比丘三衣中。<a id="a-9u"></a>若留一一衣置舍内。<a id="a-9v"></a>及有因缘出界离衣。<a id="a-9w"></a>乃至六夜若过。<a id="a-9x"></a>尼萨耆波逸提。</p>
  <p id="a9y">若比丘知他与僧物。<a id="a-9z"></a>自回入己。<a id="a-A0"></a>尼萨耆波逸提。</p>
  <p id="aA1">若比丘有病听畜酥油生酥蜜石蜜。<a id="a-A2"></a>齐七日得服。<a id="a-A3"></a>若过七日服。<a id="a-A4"></a>尼萨耆波逸提。</p>
  <p id="aA5">诸大德。<a id="a-A6"></a>我已说三十尼萨耆波逸提法。<a id="a-A7"></a>今问。<a id="a-A8"></a>诸大德。<a id="a-A9"></a>是中清净不(如是三说)诸大德。<a id="a-AA"></a>是中清净默然故。<a id="a-AB"></a>是事如是持。</p>
  <p id="aAC">诸大德。<a id="a-AD"></a>是九十波逸提法。<a id="a-AE"></a>半月半月说解脱戒经中来。</p>
  <p id="aAF">若比丘故妄语。<a id="a-AG"></a>波逸提。</p>
  <p id="aAH">若比丘两舌语。<a id="a-AI"></a>波逸提。</p>
  <p id="aAJ">若比丘毁呰语。<a id="a-AK"></a>波逸提。</p>
  <p id="aAL">若比丘僧如法断事后发起。<a id="a-AM"></a>波逸提。</p>
  <p id="aAN">若比丘与女人说法。<a id="a-AO"></a>过五六语。<a id="a-AP"></a>除有智男子。<a id="a-AQ"></a>波逸提。</p>
  <p id="aAR">若比丘与未受具戒人同诵。<a id="a-AS"></a>波逸提。</p>
  <p id="aAT">若比丘向未受具戒人。<a id="a-AU"></a>自说得过人法实者。<a id="a-AV"></a>波逸提。</p>
  <p id="aAW">若比丘知他比丘有粗恶罪。<a id="a-AX"></a>向未受大戒人说。<a id="a-AY"></a>除僧羯磨。<a id="a-AZ"></a>波逸提。</p>
  <p id="aAa">若比丘知他施僧物。<a id="a-Ab"></a>回与知识。<a id="a-Ac"></a>波逸提。</p>
  <p id="aAd">若比丘半月说戒时。<a id="a-Ae"></a>作是说。<a id="a-Af"></a>何用此杂碎戒为。<a id="a-Ag"></a>说是戒时。<a id="a-Ah"></a>令人悔恼怀疑。<a id="a-Ai"></a>轻毁戒故。<a id="a-Aj"></a>波逸提十。</p>
  <p id="aAk">若比丘坏种子鬼神村。<a id="a-Al"></a>波逸提。</p>
  <p id="aAm">若比丘讥骂者。<a id="a-An"></a>波逸提。</p>
  <p id="aAo">若比丘不受谏。<a id="a-Ap"></a>波逸提。</p>
  <p id="aAq">若比丘露地置僧卧具。<a id="a-Ar"></a>不自收举。<a id="a-As"></a>不教人举舍行。<a id="a-At"></a>波逸提。</p>
  <p id="aAu">若比丘僧房中铺草铺叶。<a id="a-Av"></a>不自举。<a id="a-Aw"></a>不教人举舍行。<a id="a-Ax"></a>波逸提。</p>
  <p id="aAy">若比丘知他比丘先住处。<a id="a-Az"></a>后来强铺卧具宿。<a id="a-B0"></a>若嫌迮者自当去。<a id="a-B1"></a>以是因缘。<a id="a-B2"></a>波逸提。</p>
  <p id="aB3">若比丘先嗔恚。<a id="a-B4"></a>为恼乱故牵他出房。<a id="a-B5"></a>波逸提。</p>
  <p id="aB6">若比丘房重阁上脱脚床不支持。<a id="a-B7"></a>若坐若卧。<a id="a-B8"></a>波逸提。</p>
  <p id="aB9">若比丘知水有虫。<a id="a-BA"></a>自浇草土。<a id="a-BB"></a>若教人浇。<a id="a-BC"></a>波逸提。</p>
  <p id="aBD">若比丘欲作大房。<a id="a-BE"></a>自观视二覆三覆。<a id="a-BF"></a>至窗牖。<a id="a-BG"></a>若过。<a id="a-BH"></a>波逸提(二十外国平头屋上开窗横覆二三板则至牖)</p>
  <p id="aBI">若比丘僧不差教授比丘尼。<a id="a-BJ"></a>波逸提。</p>
  <p id="aBK">若比丘为僧差教授比丘尼。<a id="a-BL"></a>乃至日没。<a id="a-BM"></a>波逸提。</p>
  <p id="aBN">若比丘入比丘尼寺。<a id="a-BO"></a>为无病比丘尼说法教授。<a id="a-BP"></a>波逸提。</p>
  <p id="aBQ">若比丘语比丘言。<a id="a-BR"></a>诸比丘为资生故。<a id="a-BS"></a>教授比丘尼。<a id="a-BT"></a>波逸提。</p>
  <p id="aBU">若比丘与非亲里比丘尼衣。<a id="a-BV"></a>波逸提。</p>
  <p id="aBW">若比丘与非亲里比丘尼作衣。<a id="a-BX"></a>波逸提。</p>
  <p id="aBY">若比丘与比丘尼计挍同道行除余时。<a id="a-BZ"></a>波逸提。<a id="a-Ba"></a>余时者。<a id="a-Bb"></a>若多伴行有疑恐怖。<a id="a-Bc"></a>此是余时。</p>
  <p id="aBd">若比丘与比丘尼计挍乘一船。<a id="a-Be"></a>若上水若下水。<a id="a-Bf"></a>除直渡。<a id="a-Bg"></a>波逸提。</p>
  <p id="aBh">若比丘独与女人屏处坐。<a id="a-Bi"></a>波逸提。</p>
  <p id="aBj">若比丘知比丘尼赞叹食。<a id="a-Bk"></a>除施主先有意。<a id="a-Bl"></a>波逸提。</p>
  <p id="aBm">若比丘展转食除余时。<a id="a-Bn"></a>波逸提。<a id="a-Bo"></a>余时者。<a id="a-Bp"></a>病时作衣时施衣时。<a id="a-Bq"></a>此是时。</p>
  <p id="aBr">若比丘施一食处。<a id="a-Bs"></a>无病比丘应一食。<a id="a-Bt"></a>若过受。<a id="a-Bu"></a>波逸提。</p>
  <p id="aBv">若众多比丘于檀越家乞食。<a id="a-Bw"></a>信法长者多与[麩-夫+并]麨。<a id="a-Bx"></a>比丘须者应取二三钵。<a id="a-By"></a>若过取。<a id="a-Bz"></a>波逸提。<a id="a-C0"></a>持至住处和合共食。<a id="a-C1"></a>此法应尔。</p>
  <p id="aC2">若比丘足食竟更食者。<a id="a-C3"></a>波逸提。</p>
  <p id="aC4">若比丘知他比丘足食竟。<a id="a-C5"></a>请与食。<a id="a-C6"></a>波逸提。</p>
  <p id="aC7">若比丘别众食。<a id="a-C8"></a>除余时。<a id="a-C9"></a>波逸提。<a id="a-CA"></a>除余时者。<a id="a-CB"></a>病时作衣时。<a id="a-CC"></a>施衣时道行时。<a id="a-CD"></a>船行时大会时。<a id="a-CE"></a>沙门施食时。<a id="a-CF"></a>此是时。</p>
  <p id="aCG">若比丘非时食可食物波逸提。</p>
  <p id="aCH">若比丘食残宿食。<a id="a-CI"></a>波逸提。</p>
  <p id="aCJ">若比丘不受食举人口中。<a id="a-CK"></a>除水杨枝。<a id="a-CL"></a>波逸提。</p>
  <p id="aCM">若比丘得好美饮食。<a id="a-CN"></a>酥油蜜石蜜乳酪生酥。<a id="a-CO"></a>若鱼若肉。<a id="a-CP"></a>无病为己索而食者。<a id="a-CQ"></a>波逸提。</p>
  <p id="aCR">若比丘知水有虫饮用者。<a id="a-CS"></a>波逸提。</p>
  <p id="aCT">若比丘知他食家直入。<a id="a-CU"></a>波逸提。</p>
  <p id="aCV">若比丘食家强坐。<a id="a-CW"></a>波逸提。</p>
  <p id="aCX">若比丘出家外道自手与食。<a id="a-CY"></a>波逸提。</p>
  <p id="aCZ">若比丘往观军阵。<a id="a-Ca"></a>除因缘波逸提。</p>
  <p id="aCb">若比丘有因缘入军中。<a id="a-Cc"></a>若过二宿至三宿。<a id="a-Cd"></a>波逸提。</p>
  <p id="aCe">若比丘军中住。<a id="a-Cf"></a>若二宿若三宿。<a id="a-Cg"></a>观军发行势力幢麾。<a id="a-Ch"></a>种种观视心生乐顺。<a id="a-Ci"></a>波逸提。</p>
  <p id="aCj">若比丘嗔恚心打比丘。<a id="a-Ck"></a>波逸提。</p>
  <p id="aCl">若比丘嗔恚心以手拟比丘。<a id="a-Cm"></a>波逸提。</p>
  <p id="aCn">若比丘知他比丘有粗恶罪覆藏者。<a id="a-Co"></a>波逸提。</p>
  <p id="aCp">若比丘与欲已后还悔。<a id="a-Cq"></a>波逸提。</p>
  <p id="aCr">若比丘语比丘言。<a id="a-Cs"></a>长老。<a id="a-Ct"></a>共入某村。<a id="a-Cu"></a>当与汝多美食。<a id="a-Cv"></a>是比丘至村竟。<a id="a-Cw"></a>不令与此比丘食。<a id="a-Cx"></a>语言。<a id="a-Cy"></a>长老汝去。<a id="a-Cz"></a>我共汝若坐若语不乐。<a id="a-D0"></a>我独坐独语乐。<a id="a-D1"></a>非余因缘而遣去者。<a id="a-D2"></a>波逸提。</p>
  <p id="aD3">若比丘无病因缘露地然火。<a id="a-D4"></a>若教人然。<a id="a-D5"></a>波逸提。</p>
  <p id="aD6">若比丘与未受具戒人同室宿。<a id="a-D7"></a>至三宿。<a id="a-D8"></a>波逸提。</p>
  <p id="aD9">若比丘如是说。<a id="a-DA"></a>我知佛法义。<a id="a-DB"></a>行淫欲不障道。<a id="a-DC"></a>诸比丘应谏此比丘言。<a id="a-DD"></a>长老。<a id="a-DE"></a>莫作是语。<a id="a-DF"></a>莫谤世尊。<a id="a-DG"></a>谤世尊者。<a id="a-DH"></a>不善。<a id="a-DI"></a>世尊不作是说。<a id="a-DJ"></a>世尊无数方便说行淫欲是障道法。<a id="a-DK"></a>如是世尊说欲障道。<a id="a-DL"></a>长老舍此恶见。<a id="a-DM"></a>是比丘如是谏时。<a id="a-DN"></a>舍者善。<a id="a-DO"></a>若不舍。<a id="a-DP"></a>彼比丘应三谏。<a id="a-DQ"></a>舍是事故。<a id="a-DR"></a>乃至三谏。<a id="a-DS"></a>舍者善。<a id="a-DT"></a>若不舍。<a id="a-DU"></a>波逸提。</p>
  <p id="aDV">若比丘知如是人未舍恶见。<a id="a-DW"></a>共宿共食。<a id="a-DX"></a>同一羯磨。<a id="a-DY"></a>波逸提。</p>
  <p id="aDZ">若比丘知沙弥作如是说。<a id="a-Da"></a>我如是知佛法义。<a id="a-Db"></a>行淫欲非障道法。<a id="a-Dc"></a>诸比丘应谏此沙弥言。<a id="a-Dd"></a>莫作是语。<a id="a-De"></a>莫谤世尊。<a id="a-Df"></a>谤世尊者。<a id="a-Dg"></a>不善。<a id="a-Dh"></a>世尊不作是语。<a id="a-Di"></a>世尊无数方便说行淫欲是障道法。<a id="a-Dj"></a>沙弥舍此恶见。<a id="a-Dk"></a>如是谏时。<a id="a-Dl"></a>舍者善。<a id="a-Dm"></a>若不舍者。<a id="a-Dn"></a>是比丘应语此沙弥言。<a id="a-Do"></a>汝自今已后莫言。<a id="a-Dp"></a>世尊是我大师。<a id="a-Dq"></a>汝非顺梵行。<a id="a-Dr"></a>不得随余比丘。<a id="a-Ds"></a>如余沙弥。<a id="a-Dt"></a>得与大比丘二三宿。<a id="a-Du"></a>痴人汝今无是事。<a id="a-Dv"></a>出去灭去。<a id="a-Dw"></a>不须此中住。<a id="a-Dx"></a>若比丘知如是摈沙弥。<a id="a-Dy"></a>若畜同一止宿。<a id="a-Dz"></a>波逸提。</p>
  <p id="aE0">若比丘以无根僧伽婆尸沙法谤者。<a id="a-E1"></a>波逸提。</p>
  <p id="aE2">若比丘净施沙弥衣钵不问辄用。<a id="a-E3"></a>波逸提。</p>
  <p id="aE4">若比丘与女人同路行。<a id="a-E5"></a>乃至一村间。<a id="a-E6"></a>波逸提。</p>
  <p id="aE7">若比丘故断畜生命。<a id="a-E8"></a>波逸提。</p>
  <p id="aE9">若比丘疑恼比丘。<a id="a-EA"></a>乃至少时不乐。<a id="a-EB"></a>波逸提。</p>
  <p id="aEC">若比丘击擽比丘。<a id="a-ED"></a>波逸提。</p>
  <p id="aEE">若比丘水中戏。<a id="a-EF"></a>波逸提。</p>
  <p id="aEG">若比丘与女人同室宿。<a id="a-EH"></a>波逸提。</p>
  <p id="aEI">若比丘恐他比丘乃至戏笑。<a id="a-EJ"></a>波逸提。</p>
  <p id="aEK">若比丘藏他比丘衣钵资具。<a id="a-EL"></a>若教人藏。<a id="a-EM"></a>乃至戏笑。<a id="a-EN"></a>除余时。<a id="a-EO"></a>波逸提。</p>
  <p id="aEP">若比丘得新衣。<a id="a-EQ"></a>不作坏色青黑木兰。<a id="a-ER"></a>波逸提。</p>
  <p id="aES">若比丘若宝若似宝。<a id="a-ET"></a>若自取若教人取。<a id="a-EU"></a>波逸提。<a id="a-EV"></a>除僧伽蓝及寄宿处。<a id="a-EW"></a>若取宝庄饰具作如是念。<a id="a-EX"></a>取者当还。<a id="a-EY"></a>此是时。</p>
  <p id="aEZ">若比丘半月浴。<a id="a-Ea"></a>除余时。<a id="a-Eb"></a>波逸提。<a id="a-Ec"></a>余时者。<a id="a-Ed"></a>热时病时作时。<a id="a-Ee"></a>风时雨时行时。<a id="a-Ef"></a>此是时。</p>
  <p id="aEg">若比丘知是贼伴共同道行。<a id="a-Eh"></a>乃至一村间。<a id="a-Ei"></a>波逸提。</p>
  <p id="aEj">若比丘知年未满二十。<a id="a-Ek"></a>与受具足戒。<a id="a-El"></a>波逸提。</p>
  <p id="aEm">此人不得戒。<a id="a-En"></a>众僧有犯。<a id="a-Eo"></a>此法如是。</p>
  <p id="aEp">若比丘受四月请。<a id="a-Eq"></a>无病比丘应受若过受。<a id="a-Er"></a>除常请更请分请尽形请。<a id="a-Es"></a>波逸提。</p>
  <p id="aEt">若比丘自掘地若教人掘地。<a id="a-Eu"></a>波逸提。</p>
  <p id="aEv">若比丘语比丘言。<a id="a-Ew"></a>汝当学此戒。<a id="a-Ex"></a>是比丘言。<a id="a-Ey"></a>我不从汝痴愚人不正语人学戒。<a id="a-Ez"></a>乃至持修多罗。<a id="a-F0"></a>持律持摩帝隶迦(居多反)我当从问波逸提。<a id="a-F1"></a>为求解者。<a id="a-F2"></a>应当问持经持律摩帝隶迦比丘。<a id="a-F3"></a>此是如法。</p>
  <p id="aF4">若比丘知他共斗诤。<a id="a-F5"></a>默然听此语向彼说。<a id="a-F6"></a>波逸提。</p>
  <p id="aF7">若比丘。<a id="a-F8"></a>僧说戒时。<a id="a-F9"></a>不与欲默然去。<a id="a-FA"></a>波逸提。</p>
  <p id="aFB">若比丘不恭敬。<a id="a-FC"></a>波逸提。</p>
  <p id="aFD">若比丘饮酒者。<a id="a-FE"></a>波逸提。</p>
  <p id="aFF">若比丘非时入聚落不嘱比丘者。<a id="a-FG"></a>波逸提。</p>
  <p id="aFH">若比丘先受请。<a id="a-FI"></a>若前食若后食。<a id="a-FJ"></a>不嘱余比丘行诣余家。<a id="a-FK"></a>波逸提。</p>
  <p id="aFL">若比丘灌顶王夜未晓。<a id="a-FM"></a>王未出入宫门。<a id="a-FN"></a>除因缘。<a id="a-FO"></a>波逸提。</p>
  <p id="aFP">若比丘说解脱戒时。<a id="a-FQ"></a>作是言。<a id="a-FR"></a>大德。<a id="a-FS"></a>我今始知是法半月半月戒经中说。<a id="a-FT"></a>若比丘知此比丘先已二三说戒处坐。<a id="a-FU"></a>何况多时随彼比丘所犯罪。<a id="a-FV"></a>应如法治。<a id="a-FW"></a>更增厌离法。<a id="a-FX"></a>长老汝无利得不善。<a id="a-FY"></a>汝于说戒时。<a id="a-FZ"></a>不一心听不敬重。<a id="a-Fa"></a>不作意不忆念。<a id="a-Fb"></a>此名厌离。<a id="a-Fc"></a>波逸提。</p>
  <p id="aFd">若比丘骨牙角作针筒成者。<a id="a-Fe"></a>波逸提。</p>
  <p id="aFf">若比丘作绳床。<a id="a-Fg"></a>若木床足应高如来八指。<a id="a-Fh"></a>除入梐。<a id="a-Fi"></a>若过成者。<a id="a-Fj"></a>波逸提。</p>
  <p id="aFk">若比丘持兜罗绵贮绳床木床。<a id="a-Fl"></a>若自作若教人作成者。<a id="a-Fm"></a>波逸提。</p>
  <p id="aFn">若比丘作坐具当应量作。<a id="a-Fo"></a>是中量者。<a id="a-Fp"></a>长佛二手广一手半。<a id="a-Fq"></a>广长各益半手。<a id="a-Fr"></a>若过成者。<a id="a-Fs"></a>波逸提。</p>
  <p id="aFt">若比丘作覆疥疮衣。<a id="a-Fu"></a>当应量作。<a id="a-Fv"></a>是中量者。<a id="a-Fw"></a>长佛四手广二手。<a id="a-Fx"></a>若过成。<a id="a-Fy"></a>波逸提。</p>
  <p id="aFz">若比丘作雨衣。<a id="a-G0"></a>当应量作。<a id="a-G1"></a>是中量者。<a id="a-G2"></a>长佛六手广二手半。<a id="a-G3"></a>若过成者。<a id="a-G4"></a>波逸提。</p>
  <p id="aG5">若比丘与如来等量作衣。<a id="a-G6"></a>若过量作衣成者。<a id="a-G7"></a>波逸提。<a id="a-G8"></a>是中佛衣量者。<a id="a-G9"></a>长佛九手量广六手量。<a id="a-GA"></a>是名佛衣量。</p>
  <p id="aGB">诸大德。<a id="a-GC"></a>我已说九十波逸提法。<a id="a-GD"></a>今问。<a id="a-GE"></a>诸大德。<a id="a-GF"></a>是中清净不(如是三说)</p>
  <p id="aGG">诸大德。<a id="a-GH"></a>是中清净默然故。<a id="a-GI"></a>是事如是持。</p>
  <p id="aGJ">诸大德。<a id="a-GK"></a>此四悔过法。<a id="a-GL"></a>半月半月说解脱戒经中来。</p>
  <p id="aGM">若比丘入村乞食。<a id="a-GN"></a>无病从非亲里比丘尼自手受食食。<a id="a-GO"></a>是比丘出至僧中应悔过言。<a id="a-GP"></a>大德。<a id="a-GQ"></a>我犯可悔法。<a id="a-GR"></a>所不应为我今向大德悔过。<a id="a-GS"></a>是名悔过法。</p>
  <p id="aGT">若比丘在白衣家食。<a id="a-GU"></a>是中有比丘尼。<a id="a-GV"></a>指示与某甲羹。<a id="a-GW"></a>与某甲饭。<a id="a-GX"></a>与已复与诸比丘。<a id="a-GY"></a>应语彼比丘尼言。<a id="a-GZ"></a>姊妹。<a id="a-Ga"></a>且住待诸比丘食竟。<a id="a-Gb"></a>若无一比丘语彼比丘尼如是言。<a id="a-Gc"></a>诸比丘应。<a id="a-Gd"></a>悔过言。<a id="a-Ge"></a>大德。<a id="a-Gf"></a>我犯可悔法。<a id="a-Gg"></a>所不应为。<a id="a-Gh"></a>我今向大德悔过。<a id="a-Gi"></a>是名悔过法。</p>
  <p id="aGj">若有诸学家僧作学家羯磨。<a id="a-Gk"></a>若比丘知是学家。<a id="a-Gl"></a>先不受请无病自手受食食。<a id="a-Gm"></a>是比丘应悔过言。<a id="a-Gn"></a>大德。<a id="a-Go"></a>我犯可悔法。<a id="a-Gp"></a>我今向大德悔过。<a id="a-Gq"></a>是名悔过法。</p>
  <p id="aGr">若比丘在阿兰若。<a id="a-Gs"></a>有疑怖畏处。<a id="a-Gt"></a>不在僧伽蓝外受食在僧伽蓝内。<a id="a-Gu"></a>无病自手受食食。<a id="a-Gv"></a>是比丘应悔过言。<a id="a-Gw"></a>大德。<a id="a-Gx"></a>我犯可悔法。<a id="a-Gy"></a>所不应为。<a id="a-Gz"></a>我今向大德悔过。<a id="a-H0"></a>是名悔过法。</p>
  <p id="aH1">诸大德。<a id="a-H2"></a>我已说四悔过法。<a id="a-H3"></a>今问。<a id="a-H4"></a>诸大德。<a id="a-H5"></a>是中清净不(如是三说)</p>
  <p id="aH6">诸大德是中清净默然故。<a id="a-H7"></a>是事如是持。</p>
  <p id="aH8">诸大德。<a id="a-H9"></a>此众学法半月半月说解脱戒经中来。</p>
  <p id="aHA">不高着内衣。<a id="a-HB"></a>应当学。</p>
  <p id="aHC">不下着内衣。<a id="a-HD"></a>应当学。</p>
  <p id="aHE">齐整着内衣。<a id="a-HF"></a>应当学。</p>
  <p id="aHG">不象鼻着内衣。<a id="a-HH"></a>应当学。</p>
  <p id="aHI">不多罗叶着内衣。<a id="a-HJ"></a>应当学。</p>
  <p id="aHK">不麨团着内衣。<a id="a-HL"></a>应当学。</p>
  <p id="aHM">不高着三衣。<a id="a-HN"></a>应当学。</p>
  <p id="aHO">不下着三衣。<a id="a-HP"></a>应当学。</p>
  <p id="aHQ">齐整着三衣。<a id="a-HR"></a>应当学。</p>
  <p id="aHS">不左右观衣除为齐整。<a id="a-HT"></a>应当学。</p>
  <p id="aHU">正直入白衣舍。<a id="a-HV"></a>应当学。</p>
  <p id="aHW">好覆身入白衣舍。<a id="a-HX"></a>应当学。</p>
  <p id="aHY">静默入白衣舍。<a id="a-HZ"></a>应当学。</p>
  <p id="aHa">不左右顾视入白衣舍。<a id="a-Hb"></a>应当学。</p>
  <p id="aHc">不左右顾视入白衣舍坐。<a id="a-Hd"></a>应当学。</p>
  <p id="aHe">不自傲入白衣舍。<a id="a-Hf"></a>应当学。</p>
  <p id="aHg">不叉腰入白衣舍。<a id="a-Hh"></a>应当学。</p>
  <p id="aHi">不通肩被衣入白衣舍。<a id="a-Hj"></a>应当学。</p>
  <p id="aHk">不反抄衣入白衣舍。<a id="a-Hl"></a>应当学。</p>
  <p id="aHm">有戏笑入白衣舍。<a id="a-Hn"></a>应当学。</p>
  <p id="aHo">不覆头面入白衣舍。<a id="a-Hp"></a>应当学。</p>
  <p id="aHq">不蹲入白衣舍。<a id="a-Hr"></a>应当学。</p>
  <p id="aHs">不叉胁入白衣舍。<a id="a-Ht"></a>应当学。</p>
  <p id="aHu">不跳身入白衣舍。<a id="a-Hv"></a>应当学。</p>
  <p id="aHw">不掉臂入白衣舍。<a id="a-Hx"></a>应当学。</p>
  <p id="aHy">不摇头入白衣舍。<a id="a-Hz"></a>应当学。</p>
  <p id="aI0">不摇身入白衣舍。<a id="a-I1"></a>应当学。</p>
  <p id="aI2">不携手入白衣舍。<a id="a-I3"></a>应当学。</p>
  <p id="aI4">不倚足入白衣舍。<a id="a-I5"></a>应当学。</p>
  <p id="aI6">不倚身入白衣舍。<a id="a-I7"></a>应当学。</p>
  <p id="aI8">不肩相倚入白衣舍。<a id="a-I9"></a>应当学。</p>
  <p id="aIA">待请而入。<a id="a-IB"></a>应当学。</p>
  <p id="aIC">不偃卧。<a id="a-ID"></a>应当学。</p>
  <p id="aIE">观床而坐。<a id="a-IF"></a>应当学。</p>
  <p id="aIG">不纵身重坐。<a id="a-IH"></a>应当学。</p>
  <p id="aII">不荷髀坐。<a id="a-IJ"></a>应当学。</p>
  <p id="aIK">不悬脚坐。<a id="a-IL"></a>应当学。</p>
  <p id="aIM">不宽脚坐。<a id="a-IN"></a>应当学。</p>
  <p id="aIO">不[臬*邑](区消反)脚坐。<a id="a-IP"></a>应当学。</p>
  <p id="aIQ">正意受食。<a id="a-IR"></a>应当学。</p>
  <p id="aIS">不溢钵食。<a id="a-IT"></a>应当学。</p>
  <p id="aIU">食未至不舒手索。<a id="a-IV"></a>应当学。</p>
  <p id="aIW">不以饭覆羹更望得。<a id="a-IX"></a>应当学。</p>
  <p id="aIY">不以羹覆饭。<a id="a-IZ"></a>应当学。</p>
  <p id="aIa">无病不得为己索食。<a id="a-Ib"></a>应当学。</p>
  <p id="aIc">正意受羹。<a id="a-Id"></a>应当学。</p>
  <p id="aIe">正钵受羹。<a id="a-If"></a>应当学。</p>
  <p id="aIg">不嚼食作声。<a id="a-Ih"></a>应当学。</p>
  <p id="aIi">不口吹饭食。<a id="a-Ij"></a>应当学。</p>
  <p id="aIk">不嗅食食。<a id="a-Il"></a>应当学。</p>
  <p id="aIm">不食上唾。<a id="a-In"></a>应当学。</p>
  <p id="aIo">不吒食。<a id="a-Ip"></a>应当学。</p>
  <p id="aIq">不出舌食。<a id="a-Ir"></a>应当学。</p>
  <p id="aIs">不啮半食。<a id="a-It"></a>应当学。</p>
  <p id="aIu">不捏作叶食。<a id="a-Iv"></a>应当学。</p>
  <p id="aIw">不舐手食。<a id="a-Ix"></a>应当学。</p>
  <p id="aIy">不舐钵食。<a id="a-Iz"></a>应当学。</p>
  <p id="aJ0">不手称食。<a id="a-J1"></a>应当学。</p>
  <p id="aJ2">不称钵食。<a id="a-J3"></a>应当学。</p>
  <p id="aJ4">不拉饼食。<a id="a-J5"></a>应当学。</p>
  <p id="aJ6">不作塔形食。<a id="a-J7"></a>应当学。</p>
  <p id="aJ8">不大团食。<a id="a-J9"></a>应当学。</p>
  <p id="aJA">不小团食。<a id="a-JB"></a>应当学。</p>
  <p id="aJC">不含食语。<a id="a-JD"></a>应当学。</p>
  <p id="aJE">不张口待饭食。<a id="a-JF"></a>应当学。</p>
  <p id="aJG">不视比坐钵起慊心。<a id="a-JH"></a>应当学。</p>
  <p id="aJI">不灒污比坐。<a id="a-JJ"></a>应当学。</p>
  <p id="aJK">不污手捉水器。<a id="a-JL"></a>应当学。</p>
  <p id="aJM">不以污水弃白衣舍。<a id="a-JN"></a>除问主人。<a id="a-JO"></a>应当学。</p>
  <p id="aJP">不以钵置地。<a id="a-JQ"></a>应当学。</p>
  <p id="aJR">不立洗钵。<a id="a-JS"></a>应当学。</p>
  <p id="aJT">不置钵堕处险处。<a id="a-JU"></a>应当学。</p>
  <p id="aJV">不在危处洗钵。<a id="a-JW"></a>应当学。</p>
  <p id="aJX">人坐己立不应为说法。<a id="a-JY"></a>除病。<a id="a-JZ"></a>应当学。</p>
  <p id="aJa">人卧己立不应为说法除病。<a id="a-Jb"></a>应当学。</p>
  <p id="aJc">人卧己坐不应为说法除病。<a id="a-Jd"></a>应当学。</p>
  <p id="aJe">人在坐己在非坐。<a id="a-Jf"></a>不得为说法。<a id="a-Jg"></a>除病。<a id="a-Jh"></a>应当学。</p>
  <p id="aJi">人在前己在后。<a id="a-Jj"></a>不得为说法。<a id="a-Jk"></a>应当学。</p>
  <p id="aJl">人前行己在后不得为说法。<a id="a-Jm"></a>应当学。</p>
  <p id="aJn">人在道己在非道不得为说法。<a id="a-Jo"></a>应当学。</p>
  <p id="aJp">不为骑乘人说法。<a id="a-Jq"></a>除病。<a id="a-Jr"></a>应当学。</p>
  <p id="aJs">不得为乘舆人说法。<a id="a-Jt"></a>除病。<a id="a-Ju"></a>应当学。</p>
  <p id="aJv">不得为着屐人说法。<a id="a-Jw"></a>除病。<a id="a-Jx"></a>应当学。</p>
  <p id="aJy">不得为着履人说法。<a id="a-Jz"></a>除病。<a id="a-K0"></a>应当学。</p>
  <p id="aK1">不得为持杖人说法。<a id="a-K2"></a>除病。<a id="a-K3"></a>应当学。</p>
  <p id="aK4">不得为持刀人说法。<a id="a-K5"></a>除病。<a id="a-K6"></a>应当学。</p>
  <p id="aK7">不得为持盖。<a id="a-K8"></a>人说法。<a id="a-K9"></a>除病。<a id="a-KA"></a>应当学。</p>
  <p id="aKB">不得为着帽人说法。<a id="a-KC"></a>除病。<a id="a-KD"></a>应当学。</p>
  <p id="aKE">不得为着花鬘人说法。<a id="a-KF"></a>除病。<a id="a-KG"></a>应当学。</p>
  <p id="aKH">不得为着宝冠人说法。<a id="a-KI"></a>除病。<a id="a-KJ"></a>应当学。</p>
  <p id="aKK">不得为裹头人说法。<a id="a-KL"></a>除病。<a id="a-KM"></a>应当学。</p>
  <p id="aKN">不得为覆头人说法。<a id="a-KO"></a>除病。<a id="a-KP"></a>应当学。</p>
  <p id="aKQ">不得立大小便。<a id="a-KR"></a>除病。<a id="a-KS"></a>应当学。</p>
  <p id="aKT">不得水中大小便涕唾。<a id="a-KU"></a>除病。<a id="a-KV"></a>应当学。</p>
  <p id="aKW">不得生草上大小便涕唾欧吐[(盥-水+囟)-皿+血](奴东反)血。<a id="a-KX"></a>应当学。</p>
  <p id="aKY">不得上过人树。<a id="a-KZ"></a>除怖畏因缘。<a id="a-Ka"></a>应当学。</p>
  <p id="aKb">诸大德。<a id="a-Kc"></a>我已说众学法。<a id="a-Kd"></a>今问。<a id="a-Ke"></a>诸大德。<a id="a-Kf"></a>是中清净不(如是三说)</p>
  <p id="aKg">诸大德。<a id="a-Kh"></a>是中清净默然故。<a id="a-Ki"></a>是事如是持。</p>
  <p id="aKj">诸大德。<a id="a-Kk"></a>此七灭诤法。<a id="a-Kl"></a>半月半月说戒经中来。</p>
  <p id="aKm">若比丘有诤事起。<a id="a-Kn"></a>应除灭。</p>
  <p id="aKo">应与现前毗尼。<a id="a-Kp"></a>当与现前毗尼。</p>
  <p id="aKq">应与忆念毗尼。<a id="a-Kr"></a>当与忆念毗尼。</p>
  <p id="aKs">应与不痴毗尼。<a id="a-Kt"></a>当与不痴毗尼。</p>
  <p id="aKu">应与自言治。<a id="a-Kv"></a>当与自言治。</p>
  <p id="aKw">应与伏本语。<a id="a-Kx"></a>当与伏本语。</p>
  <p id="aKy">应与多人宗。<a id="a-Kz"></a>当与多人宗。</p>
  <p id="aL0">应与草覆地。<a id="a-L1"></a>当与草覆地。</p>
  <p id="aL2">诸大德。<a id="a-L3"></a>我已说七灭诤法。<a id="a-L4"></a>今问。<a id="a-L5"></a>诸大德。<a id="a-L6"></a>是中清净不(如是三说)</p>
  <p id="aL7">诸大德。<a id="a-L8"></a>是中清净默然故。<a id="a-L9"></a>是事如是持。</p>
  <p id="aLA">诸大德。<a id="a-LB"></a>我已说解脱戒经序。<a id="a-LC"></a>已说四波罗夷法。<a id="a-LD"></a>已说十三僧残法。<a id="a-LE"></a>已说二不定法。<a id="a-LF"></a>已说三十舍堕法。<a id="a-LG"></a>已说九十堕法。<a id="a-LH"></a>已说四悔过法。<a id="a-LI"></a>已说众学法。<a id="a-LJ"></a>已说七灭诤法。<a id="a-LK"></a>此是释迦牟尼如来阿罗呵三藐三佛陀所说戒经。<a id="a-LL"></a>半月半月说解脱戒经中来。<a id="a-LM"></a>若更有余佛。<a id="a-LN"></a>法皆共随顺和合欢喜无诤。<a id="a-LO"></a>应当学。</p>
  <p id="aLP">东北方世界　　最胜两足尊</p>
  <p id="aLQ">难见难遇值　　说此解脱戒</p>
  <p id="aLR">财富非久伴　　愚者所喜乐</p>
  <p id="aLS">智慧能灭苦　　命终常安乐</p>
  <p id="aLT">是七佛世尊　　说解脱戒经</p>
  <p id="aLU">心能敬重者　　则获无上法</p>
  <p id="aLV">所以说戒经　　何故净布萨</p>
  <p id="aLW">为随顺学戒　　如[犛-未+牙]牛爱尾</p>
  <p id="aLX">说此戒经已　　所有诸功德</p>
  <p id="aLY">愿三界群生　　一切皆安隐</p>
  <p id="aLZ">丰乐常憺怕　　随时降甘雨</p>
  <p id="aLa">修行供养佛　　令正法久住</p>
  <p id="aLb">我今说戒经　　谁能闻受行</p>
  <p id="aLc">谓四众眷属　　安隐度善济</p>
  <p id="aLd">世尊天中天　　一切无与等</p>
  <p id="aLe">合十指爪掌　　敬心头面礼</p>
  <p id="aLf">说解脱戒经　　众僧布萨竟</p>
  <p id="aLg">若为众请者　　疾辩为宣说</p>
 </body>
</html>