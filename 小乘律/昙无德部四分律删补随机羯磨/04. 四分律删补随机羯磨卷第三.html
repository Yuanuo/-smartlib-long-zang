<!doctype html>
<html id="z3IBV3Np4" data-ver="1366">
 <head>
  <meta charset="utf-8">
  <meta author="道宣">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">四分律删补随机羯磨卷第三</h1>
  <h2 id="a2">衣药受净篇第四</h2>
  <p id="a3">受衣法(时诸比丘多畜衣服。<a id="a-4"></a>佛言。<a id="a-5"></a>当来善男子不忍寒苦。<a id="a-6"></a>畜二衣足不得过。<a id="a-7"></a>僧祇云。<a id="a-8"></a>三衣是沙门贤圣幖帜故。<a id="a-9"></a>萨婆多云。<a id="a-A"></a>为五意故。<a id="a-B"></a>障寒热。<a id="a-C"></a>除无惭愧。<a id="a-D"></a>入聚落。<a id="a-E"></a>在道行。<a id="a-F"></a>生善威仪清净故。<a id="a-G"></a>方制三衣。<a id="a-H"></a>律本云。<a id="a-I"></a>不得以犯舍堕物。<a id="a-J"></a>及邪命得衣作不成受。<a id="a-K"></a>若以锦衣五大上色不得受。<a id="a-L"></a>应染作袈裟色。<a id="a-M"></a>听以长二肘广四肘衣作安多会。<a id="a-N"></a>长三肘广五肘作郁多罗僧。<a id="a-O"></a>僧伽梨亦尔。<a id="a-P"></a>五分云。<a id="a-Q"></a>肘量长短不定。<a id="a-R"></a>佛令随身分量。<a id="a-S"></a>律云。<a id="a-T"></a>度身而衣故也。<a id="a-U"></a>若作新衣一重。<a id="a-V"></a>作安陀会郁多罗僧。<a id="a-W"></a>二重作僧伽梨。<a id="a-X"></a>若故衣者二重。<a id="a-Y"></a>作安陀会郁多罗僧。<a id="a-Z"></a>四重作僧伽梨。<a id="a-a"></a>若粪扫衣随意多作。<a id="a-b"></a>应五条不应六条。<a id="a-c"></a>乃至应十九条不应二十。<a id="a-d"></a>若过是条数亦应畜。<a id="a-e"></a>应法稻田畦畔齐整。<a id="a-f"></a>听以刀截成沙门衣。<a id="a-g"></a>不为怨贼所剥。<a id="a-h"></a>故萨婆多云。<a id="a-i"></a>从九条至十三条。<a id="a-j"></a>下品大衣二长一短。<a id="a-k"></a>从十五条至十九条。<a id="a-l"></a>三长一短从二十一条至二十五条。<a id="a-m"></a>四长一短名如法作。<a id="a-n"></a>若互增减成受持着用得罪。<a id="a-o"></a>律云。<a id="a-p"></a>应法四周有缘。<a id="a-q"></a>五条十隔应自浣染。<a id="a-r"></a>舒张碾治裁缝大衣。<a id="a-s"></a>中衣要割截。<a id="a-t"></a>若少褋叶作若作五纳衣亦尔。<a id="a-u"></a>若下衣得襵叶作。<a id="a-v"></a>十诵云。<a id="a-w"></a>若少减量作。<a id="a-x"></a>若缦作。<a id="a-y"></a>僧祇云。<a id="a-z"></a>叶极广应四指。<a id="a-10"></a>极狭如穬麦。<a id="a-11"></a>律本云。<a id="a-12"></a>应知此长条此短条。<a id="a-13"></a>此是叶此是第一缝第二缝。<a id="a-14"></a>此中缝叶两向听叶作鸟足缝。<a id="a-15"></a>十诵云。<a id="a-16"></a>要须却刺前去缘四指施钩。<a id="a-17"></a>后八指施纽。<a id="a-18"></a>萨婆多云。<a id="a-19"></a>三衣破但缘不断不失受持。<a id="a-1A"></a>三千威仪云。<a id="a-1B"></a>令帖四角。<a id="a-1C"></a>律本令褋障垢腻处。<a id="a-1D"></a>若衣坏随孔大小方圆补。<a id="a-1E"></a>及如二指大。<a id="a-1F"></a>十诵云。<a id="a-1G"></a>护三衣如自皮。<a id="a-1H"></a>着大衣者不得捷土石草木杂使。<a id="a-1I"></a>若不持三衣入聚落犯罪。<a id="a-1J"></a>僧祇云。<a id="a-1K"></a>当敬如塔想。<a id="a-1L"></a>不著者擗[(辛*丸)/衣]举之入俗人处。<a id="a-1M"></a>不着纽者家家得罪。<a id="a-1N"></a>五分云。<a id="a-1O"></a>若衣下坏亦令倒着。<a id="a-1P"></a>上下安钩纽。<a id="a-1Q"></a>律中聚落外令反着衣。<a id="a-1R"></a>比丘所行之处。<a id="a-1S"></a>衣钵恒随。<a id="a-1T"></a>犹如飞鸟。<a id="a-1U"></a>余广如钞)</p>
  <p id="a1V">受安陀会法(佛言。<a id="a-1W"></a>三衣应受持。<a id="a-1X"></a>若疑舍已更受。<a id="a-1Y"></a>若有衣不受持者突吉罗。<a id="a-1Z"></a>而不出受法。<a id="a-1a"></a>今准十诵加受持。<a id="a-1b"></a>若以青黄赤白黑五大色及上色染。<a id="a-1c"></a>律论并不成受。<a id="a-1d"></a>若如法衣应云)大德一心念。<a id="a-1e"></a>我比丘某甲。<a id="a-1f"></a>此安陀会五条衣。<a id="a-1g"></a>受一长一短割截衣持(三说下衣有四种。<a id="a-1h"></a>谓割截襵叶褋叶缦作。<a id="a-1i"></a>就中有正从二品。<a id="a-1j"></a>先明正有三种。<a id="a-1k"></a>从有二十一种。<a id="a-1l"></a>若作襵叶褋叶。<a id="a-1m"></a>二种衣者加授文时。<a id="a-1n"></a>余词同上。<a id="a-1o"></a>但改下襵叶衣持。<a id="a-1p"></a>或褋叶衣持。<a id="a-1q"></a>若从衣受持者。<a id="a-1r"></a>应如是加云)大德一心念。<a id="a-1s"></a>我某甲比丘。<a id="a-1t"></a>此安陀会二十五条衣。<a id="a-1u"></a>受四长一短割截衣持(如是三说乃至九条七条类此取解其郁多罗僧僧伽梨。<a id="a-1v"></a>各有正从。<a id="a-1w"></a>加受差互准上可知。<a id="a-1x"></a>若加缦安陀会。<a id="a-1y"></a>余文如上应言)此缦安陀会受持(三说若拟作郁多罗僧僧伽梨者。<a id="a-1z"></a>并准安陀会法。<a id="a-20"></a>唯约衣上下。<a id="a-21"></a>增减为异)</p>
  <p id="a22">受郁多罗僧法(此衣正有二。<a id="a-23"></a>谓割截褋叶七条也。<a id="a-24"></a>从有二十。<a id="a-25"></a>若受割截衣。<a id="a-26"></a>余文准上下文加法云)此郁多罗僧七条衣。<a id="a-27"></a>受两长一短割截衣持(三说若褋叶衣若从衣并准改)。<a id="a-28"></a>受僧伽梨法(此衣正有十八种。<a id="a-29"></a>谓割截褋叶。<a id="a-2A"></a>各有九品。<a id="a-2B"></a>从有六种。<a id="a-2C"></a>若受割截衣。<a id="a-2D"></a>余词如上。<a id="a-2E"></a>准改下云)。<a id="a-2F"></a>是僧伽梨(若干)条衣受(若干)长(若干)短(割截褋叶)。<a id="a-2G"></a>衣持(三说乃至九条准上例受。<a id="a-2H"></a>若有从衣可例如前)</p>
  <p id="a2I">受缦衣法(律本云。<a id="a-2J"></a>下三众离衣宿。<a id="a-2K"></a>得突吉罗。<a id="a-2L"></a>萨婆多云。<a id="a-2M"></a>应持上下二衣。<a id="a-2N"></a>一当安陀会。<a id="a-2O"></a>二当郁多罗僧。<a id="a-2P"></a>若得如法衣应言)大德一心念。<a id="a-2Q"></a>我沙弥某甲。<a id="a-2R"></a>此缦安陀会受持(律虽不出受法。<a id="a-2S"></a>今准十诵。<a id="a-2T"></a>五分律中加法三说故也)</p>
  <p id="a2U">舍衣法(律本云。<a id="a-2V"></a>有疑听舍已更受不出舍文。<a id="a-2W"></a>僧祇云。<a id="a-2X"></a>有缘须舍者。<a id="a-2Y"></a>具修威仪加云)大德一心念。<a id="a-2Z"></a>我比丘某甲此僧伽梨。<a id="a-2a"></a>是我三衣数先受持今舍(一说。<a id="a-2b"></a>便止下二衣。<a id="a-2c"></a>乃至尼五衣等。<a id="a-2d"></a>须舍亦尔)</p>
  <p id="a2e">尼受余二衣法(时比丘尼露胸膊行。<a id="a-2f"></a>为世人讥慢故白佛。<a id="a-2g"></a>佛言当畜僧祇支覆肩衣。<a id="a-2h"></a>今准僧祇加云)大姊一心念。<a id="a-2i"></a>我比丘尼某甲。<a id="a-2j"></a>此僧祇支如法作。<a id="a-2k"></a>我受持(三说若准僧祇文。<a id="a-2l"></a>广四肘长二肘。<a id="a-2m"></a>是只支本制。<a id="a-2n"></a>今则改变。<a id="a-2o"></a>止可义准。<a id="a-2p"></a>其覆肩衣广长亦如只支法今取所著者。<a id="a-2q"></a>或减量作。<a id="a-2r"></a>不必依文。<a id="a-2s"></a>应准改加法)大姊一心念。<a id="a-2t"></a>我比丘尼某甲。<a id="a-2u"></a>此覆肩衣如法作。<a id="a-2v"></a>我受持(三说若有换易须舍者。<a id="a-2w"></a>亦准上文。<a id="a-2x"></a>其式叉尼沙弥尼。<a id="a-2y"></a>受四衣。<a id="a-2z"></a>亦准同前)</p>
  <p id="a30">心念受舍衣法(五分云。<a id="a-31"></a>独住比丘三衣中。<a id="a-32"></a>须有换易者。<a id="a-33"></a>应具修威仪。<a id="a-34"></a>手执衣心生口言加法云)我比丘某甲。<a id="a-35"></a>此僧伽梨若干条。<a id="a-36"></a>今舍(三说已然。<a id="a-37"></a>后受所长之衣。<a id="a-38"></a>如前威仪加法)。<a id="a-39"></a>我比丘某甲此僧伽梨若干条受(三说余二衣等受舍亦尔。<a id="a-3A"></a>所舍长衣如后心念净施法。<a id="a-3B"></a>余四众受舍并准此)</p>
  <p id="a3C">受尼师坛法(佛言。<a id="a-3D"></a>为身为衣为卧具故制畜之。<a id="a-3E"></a>长周四尺。<a id="a-3F"></a>广三尺。<a id="a-3G"></a>更增半搩手者。<a id="a-3H"></a>律本善见云。<a id="a-3I"></a>令于缕际外增之。<a id="a-3J"></a>十诵云。<a id="a-3K"></a>新者二重。<a id="a-3L"></a>故者四重。<a id="a-3M"></a>僧祇云。<a id="a-3N"></a>不得辄尔持故物作。<a id="a-3O"></a>及屈头缩量水湿量。<a id="a-3P"></a>若干大者犯堕受用犯小罪。<a id="a-3Q"></a>此是随坐衣不得净施。<a id="a-3R"></a>及取薪草盛物杂用。<a id="a-3S"></a>应中牒左肩上而行。<a id="a-3T"></a>至坐处取坐之。<a id="a-3U"></a>若置本处当中掩之。<a id="a-3V"></a>欲坐徐舒先手按后乃坐。<a id="a-3W"></a>十诵云。<a id="a-3X"></a>不应受单者离宿突吉罗。<a id="a-3Y"></a>五分云须揲四角不揲则已。<a id="a-3Z"></a>摩得勒伽云。<a id="a-3a"></a>若离宿不须舍。<a id="a-3b"></a>律论制受阙文。<a id="a-3c"></a>应义加云)大德一心念。<a id="a-3d"></a>我比丘某甲此尼师坛应量作。<a id="a-3e"></a>今受持(三说必有余缘准上舍衣法)</p>
  <p id="a3f">受钵多罗法(僧祇云。<a id="a-3g"></a>钵是出家人器。<a id="a-3h"></a>少欲少事非。<a id="a-3i"></a>俗人所宜。<a id="a-3j"></a>五分云。<a id="a-3k"></a>佛自作钵坏。<a id="a-3l"></a>以为法式。<a id="a-3m"></a>律中不得畜杂宝铜镴木石钵。<a id="a-3n"></a>大要有二种。<a id="a-3o"></a>泥铁是也。<a id="a-3p"></a>应熏作黑赤二色。<a id="a-3q"></a>世中时有掍油漆素铗纻等钵。<a id="a-3r"></a>并非佛制。<a id="a-3s"></a>不成受持。<a id="a-3t"></a>诸部唯有熏钵一色。<a id="a-3u"></a>十诵此律及论云。<a id="a-3v"></a>上钵受秦斗三斗。<a id="a-3w"></a>毗尼母云。<a id="a-3x"></a>不满斗半。<a id="a-3y"></a>若过三斗不成受持。<a id="a-3z"></a>善见云。<a id="a-40"></a>若穿破失受持。<a id="a-41"></a>律云。<a id="a-42"></a>钵破食入但净洗食不出者无犯。<a id="a-43"></a>应谨护不得。<a id="a-44"></a>乃至足令破。<a id="a-45"></a>毗尼母云。<a id="a-46"></a>当用细澡豆洗。<a id="a-47"></a>律本云。<a id="a-48"></a>若叶若汁取令除腻应作囊。<a id="a-49"></a>若襆盛之系口外向带络肩上挟钵腋下。<a id="a-4A"></a>五分云。<a id="a-4B"></a>瓦钵应近地洗。<a id="a-4C"></a>若非法洗得罪。<a id="a-4D"></a>毗尼母十诵云。<a id="a-4E"></a>钵是诸佛摽志。<a id="a-4F"></a>不得恶用。<a id="a-4G"></a>及洗手敬之如目。<a id="a-4H"></a>律中若破以白镴铅锡缦补。<a id="a-4I"></a>律无受法。<a id="a-4J"></a>准十诵云云)大德一心念。<a id="a-4K"></a>我比丘某甲。<a id="a-4L"></a>此钵多罗应量受。<a id="a-4M"></a>常用故(三说善见云。<a id="a-4N"></a>若无人时独受持钵。<a id="a-4O"></a>即准上文。<a id="a-4P"></a>其尼等四众亦准此。<a id="a-4Q"></a>若舍故受新。<a id="a-4R"></a>并准前上)</p>
  <p id="a4S">受药法(佛言。<a id="a-4T"></a>有四种药。<a id="a-4U"></a>时药非时药七日药尽形寿药。<a id="a-4V"></a>应手受之。<a id="a-4W"></a>萨婆多云。<a id="a-4X"></a>受食有五义。<a id="a-4Y"></a>律本无口受法。<a id="a-4Z"></a>准十诵及论。<a id="a-4a"></a>制令口受时药手口互塞。<a id="a-4b"></a>余三药具兼二受)</p>
  <p id="a4c">受时药法(佛言。<a id="a-4d"></a>蒲阇尼有五种。<a id="a-4e"></a>谓饭麨干饭鱼肉佉阇尼有五种。<a id="a-4f"></a>谓枝叶花果细末食名为时药。<a id="a-4g"></a>谓从旦至中也。<a id="a-4h"></a>若欲受者。<a id="a-4i"></a>先知药体。<a id="a-4j"></a>后知授受。<a id="a-4k"></a>余药并准此法)。<a id="a-4l"></a>药无七过(一非内宿。<a id="a-4m"></a>二非内煮。<a id="a-4n"></a>三非自煮。<a id="a-4o"></a>四非恶触。<a id="a-4p"></a>五非残宿。<a id="a-4q"></a>六非贩卖得。<a id="a-4r"></a>七非犯竟残药等)。<a id="a-4s"></a>授有三种(一分别知是食非食。<a id="a-4t"></a>二有施心。<a id="a-4u"></a>三者如法授与)</p>
  <p id="a4v">自受三法(一别知食体与净人所授之食者。<a id="a-4w"></a>心境相当非错彼此。<a id="a-4x"></a>二有心自食非为余事。<a id="a-4y"></a>三如律手受具二五法无非威仪事者)。<a id="a-4z"></a>正食五观(初计功多少量药来处。<a id="a-50"></a>二自知行德全缺应供。<a id="a-51"></a>三防心离过贪等为宗。<a id="a-52"></a>四正事良药为疗形苦。<a id="a-53"></a>五为成道业故。<a id="a-54"></a>并律论正文。<a id="a-55"></a>非唯抑度广相如钞)</p>
  <p id="a56">受非时药法(佛言。<a id="a-57"></a>听以梨枣[卄/(麩-夫+玉)]蔗等汁作浆。<a id="a-58"></a>若不醉人应非时饮亦不应。<a id="a-59"></a>今日受浆留至明日若饮如法治。<a id="a-5A"></a>僧祇五分律。<a id="a-5B"></a>开受蜜浆。<a id="a-5C"></a>若诸果汁澄如水色。<a id="a-5D"></a>以水渧净已义加受法云)大德一心念。<a id="a-5E"></a>我比丘某甲。<a id="a-5F"></a>今为渴病因缘。<a id="a-5G"></a>此是蜜浆为欲经非时服故。<a id="a-5H"></a>今于大德边受(三说余浆准此。<a id="a-5I"></a>若无渴病犯罪)</p>
  <p id="a5J">受七日药法(佛言。<a id="a-5K"></a>有酥油生酥蜜石蜜。<a id="a-5L"></a>世人所识。<a id="a-5M"></a>有病因缘听时非时服。<a id="a-5N"></a>僧祇云。<a id="a-5O"></a>诸脂亦七日服应义加云)大德一心念。<a id="a-5P"></a>我比丘某甲今为热病因缘。<a id="a-5Q"></a>此酥七日药为欲经宿服故。<a id="a-5R"></a>今于大德边受(三说律本云。<a id="a-5S"></a>风病服油及五种脂。<a id="a-5T"></a>僧祇律。<a id="a-5U"></a>具有对病设药法云)。<a id="a-5V"></a>受尽形寿药法(佛言。<a id="a-5W"></a>一切碱苦酢辛不任。<a id="a-5X"></a>为食者有病因缘。<a id="a-5Y"></a>听尽形服乃至灰土。<a id="a-5Z"></a>大小便等。<a id="a-5a"></a>亦手受加口法云)大德一心念。<a id="a-5b"></a>我比丘某甲。<a id="a-5c"></a>今为病因缘此姜椒尽形寿药。<a id="a-5d"></a>为欲共宿长服故。<a id="a-5e"></a>今于大德边受(三说若有余药。<a id="a-5f"></a>或白术散丸汤膏煎等。<a id="a-5g"></a>但不任为食者牒名加法。<a id="a-5h"></a>萨婆多云。<a id="a-5i"></a>如五石丸随牒一名余药通摄)</p>
  <p id="a5j">衣说净法(佛言。<a id="a-5k"></a>长衣者。<a id="a-5l"></a>长如来八指广四指。<a id="a-5m"></a>应净施。<a id="a-5n"></a>不者犯堕。<a id="a-5o"></a>除波利迦罗衣不现前等。<a id="a-5p"></a>萨婆多云。<a id="a-5q"></a>不应量者。<a id="a-5r"></a>过十日舍作突吉罗。<a id="a-5s"></a>悔乃至钱宝谷。<a id="a-5t"></a>米等亦尔。<a id="a-5u"></a>佛指面广二寸也)</p>
  <p id="a5v">请施主法(佛言。<a id="a-5w"></a>有二种净法。<a id="a-5x"></a>真实净。<a id="a-5y"></a>展转净法。<a id="a-5z"></a>萨婆多云。<a id="a-60"></a>应求持戒多闻者而作施主。<a id="a-61"></a>亦无请文义加请法)大德一心念。<a id="a-62"></a>我比丘某甲。<a id="a-63"></a>今请大德为衣药钵展转净施主。<a id="a-64"></a>愿大德为我作衣药钵展转净施主。<a id="a-65"></a>慈愍故(三说其真实净主及钱宝谷米等。<a id="a-66"></a>俗人为主。<a id="a-67"></a>并准请之)</p>
  <p id="a68">正说净法(善见云。<a id="a-69"></a>若衣物众多段段说之。<a id="a-6A"></a>欲总说者。<a id="a-6B"></a>并缚相着加圣法。<a id="a-6C"></a>云)大德一心。<a id="a-6D"></a>念此是我某。<a id="a-6E"></a>甲长衣未作净今为净。<a id="a-6F"></a>故施与大。<a id="a-6G"></a>德为展转净故(彼受净者言)长老一心念。<a id="a-6H"></a>汝有是长衣未作净。<a id="a-6I"></a>为净故与我。<a id="a-6J"></a>我今受之。<a id="a-6K"></a>汝施与谁。<a id="a-6L"></a>(彼当言)施与某甲。<a id="a-6M"></a>(受净者言)长老。<a id="a-6N"></a>汝有是长衣未作净。<a id="a-6O"></a>为净故与我。<a id="a-6P"></a>我已受之。<a id="a-6Q"></a>汝与某甲是衣。<a id="a-6R"></a>某甲已有。<a id="a-6S"></a>汝为某甲故善护持着用随因缘(长钵残药文并同准)。<a id="a-6T"></a>心念说净法(五分云。<a id="a-6U"></a>应偏袒右肩胡跪手捉衣心生口言)我比丘某甲。<a id="a-6V"></a>此长衣净施与某甲(于五众中随意与之)。<a id="a-6W"></a>随彼取用(得至十一日。<a id="a-6X"></a>复如前威仪言)我某甲此长衣从某甲取还(得至十日复如初言)我某甲此长衣净。<a id="a-6Y"></a>施与某甲。<a id="a-6Z"></a>随彼取用(如是舍故受新十日一易)</p>
  <p id="a6a">金粟净法(萨婆多云。<a id="a-6b"></a>钱宝谷米并同长衣十日说净。<a id="a-6c"></a>律本云。<a id="a-6d"></a>当持至可信优婆塞所。<a id="a-6e"></a>若守园人所。<a id="a-6f"></a>如是告言)此是我所不应。<a id="a-6g"></a>汝当知之(论云。<a id="a-6h"></a>除钱及宝等一切长财。<a id="a-6i"></a>并以五众为施主。<a id="a-6j"></a>若说净钱宝市得衣物不须净施。<a id="a-6k"></a>僧祇云施主若死等不得过十日。<a id="a-6l"></a>更觅施主说净。<a id="a-6m"></a>毗尼母云。<a id="a-6n"></a>若衣物未说净点净缝衣着。<a id="a-6o"></a>已净者则名衣和合净。<a id="a-6p"></a>若色非法。<a id="a-6q"></a>缝着如法者。<a id="a-6r"></a>是名色衣和合净。<a id="a-6s"></a>更不须别净)</p>
  <p data-pb></p>
  <h2 id="a6t">诸说戒法篇第五</h2>
  <p id="a6u">(摩得勒伽论云。<a id="a-6v"></a>云何布萨舍诸恶不善法。<a id="a-6w"></a>证得白法。<a id="a-6x"></a>究竟梵行半月自观犯与不犯清净身口也。<a id="a-6y"></a>善见云。<a id="a-6z"></a>说戒法得知正法久住。<a id="a-70"></a>毗尼母清净者。<a id="a-71"></a>名布萨义)</p>
  <p id="a72">僧说戒法(佛言。<a id="a-73"></a>若四人已上当白已说戒。<a id="a-74"></a>于十四十五十六日说戒听。<a id="a-75"></a>上座于布萨日白僧言)大德僧听。<a id="a-76"></a>今白月十五日。<a id="a-77"></a>布萨白众僧集某处说戒(如是白已。<a id="a-78"></a>上座应教年少比丘。<a id="a-79"></a>具净水灯火舍罗听作。<a id="a-7A"></a>时若打揵捶。<a id="a-7B"></a>及余时法。<a id="a-7C"></a>若告言。<a id="a-7D"></a>诸大德布萨说戒时到。<a id="a-7E"></a>僧集已比座共相捡校。<a id="a-7F"></a>知有来者不来者。<a id="a-7G"></a>其诸庄严说戒众具。<a id="a-7H"></a>广如钞中)</p>
  <p id="a7I">僧同犯识罪忏白法(佛言。<a id="a-7J"></a>若僧集说戒。<a id="a-7K"></a>尽犯罪者。<a id="a-7L"></a>不得说戒。<a id="a-7M"></a>不得闻戒。<a id="a-7N"></a>不得向犯者忏悔。<a id="a-7O"></a>犯者不得受他忏悔。<a id="a-7P"></a>彼比丘白已当忏悔。<a id="a-7Q"></a>应作如是白言)大德僧听此一切众僧犯罪。<a id="a-7R"></a>若僧时到僧忍听。<a id="a-7S"></a>此一切僧忏悔白如是(如是白已。<a id="a-7T"></a>然后说戒。<a id="a-7U"></a>律本。<a id="a-7V"></a>更不悔本罪)</p>
  <p id="a7W">僧同犯疑罪发露白法(佛言。<a id="a-7X"></a>若说戒时。<a id="a-7Y"></a>一切僧于罪有疑者。<a id="a-7Z"></a>应作白言)大德僧听。<a id="a-7a"></a>此一切僧于罪有疑。<a id="a-7b"></a>若僧时到僧忍听。<a id="a-7c"></a>此众僧自说罪。<a id="a-7d"></a>白如是(然后说戒。<a id="a-7e"></a>此但露罪得闻说戒本罪。<a id="a-7f"></a>乃识已忏)</p>
  <p id="a7g">尼差人请教授法(于说戒日。<a id="a-7h"></a>集僧索欲问缘。<a id="a-7i"></a>答云。<a id="a-7j"></a>差人请教授羯磨文言)大姊僧听。<a id="a-7k"></a>若僧时到僧忍听。<a id="a-7l"></a>僧差比丘尼某甲。<a id="a-7m"></a>为比丘尼僧故。<a id="a-7n"></a>半月往比丘僧中求教授。<a id="a-7o"></a>白如是。<a id="a-7p"></a>大姊僧听。<a id="a-7q"></a>僧今差比丘尼某甲。<a id="a-7r"></a>为比丘尼僧故半月往比丘僧中求教授。<a id="a-7s"></a>谁诸大姊忍僧差比丘尼某甲为比丘尼僧故半月往比丘僧中求教授者默然。<a id="a-7t"></a>谁不忍者说。<a id="a-7u"></a>僧已忍差比丘尼某甲为比丘尼僧故半月往比丘僧中求教授竟。<a id="a-7v"></a>僧忍默然故。<a id="a-7w"></a>是事如是持(律本云。<a id="a-7x"></a>应白二差一人已彼独行无护。<a id="a-7y"></a>更差二三人为伴。<a id="a-7z"></a>往僧寺中。<a id="a-80"></a>至所嘱比丘所。<a id="a-81"></a>义准应差人承受彼嘱授尼。<a id="a-82"></a>应具陈所请。<a id="a-83"></a>已至十六日更往僧寺中求可不时。<a id="a-84"></a>若得略教授已还至本寺。<a id="a-85"></a>鸣捶集尼众。<a id="a-86"></a>不来者说欲已。<a id="a-87"></a>然后使尼如僧中所。<a id="a-88"></a>告者在尼众中具宣僧敕讫。<a id="a-89"></a>诸尼合掌顶戴受。<a id="a-8A"></a>律虽无文。<a id="a-8B"></a>准僧祇律文。<a id="a-8C"></a>义如此。<a id="a-8D"></a>若僧尼两众各满五人已上。<a id="a-8E"></a>方行此法。<a id="a-8F"></a>故律本云。<a id="a-8G"></a>若众不满若不和合者。<a id="a-8H"></a>至时但礼拜问讯)</p>
  <p id="a8I">教诫尼法(佛言。<a id="a-8J"></a>于僧说戒时。<a id="a-8K"></a>上座问言。<a id="a-8L"></a>比丘尼众遣何人来耶。<a id="a-8M"></a>今但取当时说戒者。<a id="a-8N"></a>问之受嘱。<a id="a-8O"></a>授者即起具修威仪。<a id="a-8P"></a>为白僧言)大德僧听。<a id="a-8Q"></a>某处比丘尼僧和合。<a id="a-8R"></a>僧差比丘尼某甲。<a id="a-8S"></a>半月半月顶礼比丘僧足。<a id="a-8T"></a>求请教授尼人(三说。<a id="a-8U"></a>已义加云。<a id="a-8V"></a>彼应至上座所云。<a id="a-8W"></a>大德慈济能教授比丘尼不。<a id="a-8X"></a>若答言不堪者。<a id="a-8Y"></a>乃至二十夏已来一一具问。<a id="a-8Z"></a>若无有者还至上座所。<a id="a-8a"></a>白言遍问众僧无有堪者。<a id="a-8b"></a>上座即应作略教诫法。<a id="a-8c"></a>告嘱授人云。<a id="a-8d"></a>此众无堪教诫师。<a id="a-8e"></a>明日尼来请可不时。<a id="a-8f"></a>应报言昨夜为尼遍请无有堪者。<a id="a-8g"></a>虽然上座有敕。<a id="a-8h"></a>敕诸尼众精勤行道。<a id="a-8i"></a>谨慎莫放逸)</p>
  <p id="a8j">告清净法(佛言。<a id="a-8k"></a>若说戒日客来若少者。<a id="a-8l"></a>当告旧比丘清净。<a id="a-8m"></a>应如是告言)大德僧听。<a id="a-8n"></a>我比丘某甲清净(若说戒序竟。<a id="a-8o"></a>方陈此言。<a id="a-8p"></a>必有犯者举过。<a id="a-8q"></a>告僧已余者次第听)</p>
  <p id="a8r">识罪发露法(佛言。<a id="a-8s"></a>当至一清净比丘。<a id="a-8t"></a>具威仪说所犯。<a id="a-8u"></a>名种白言)大德忆念。<a id="a-8v"></a>我比丘某甲犯某罪今向大德发露。<a id="a-8w"></a>后如法忏悔(三说说戒时忆者。<a id="a-8x"></a>须用此法。<a id="a-8y"></a>若余时中依法忏悔。<a id="a-8z"></a>十诵云。<a id="a-90"></a>发露比丘不须更发)</p>
  <p id="a91">疑罪发露法(律本。<a id="a-92"></a>比丘犯罪有疑复逼说戒。<a id="a-93"></a>佛言应发露已得闻戒。<a id="a-94"></a>义准云)大德忆念。<a id="a-95"></a>我比丘某甲于某处犯生疑。<a id="a-96"></a>今向大德发露。<a id="a-97"></a>须后无疑时如法忏悔(三说)。<a id="a-98"></a>说戒座上忆罪发露法(律本。<a id="a-99"></a>为在座上忽忆本罪。<a id="a-9A"></a>向比座说之。<a id="a-9B"></a>举众闹乱。<a id="a-9C"></a>佛令发露心念应。<a id="a-9D"></a>义准云)我某甲犯某罪。<a id="a-9E"></a>为逼说戒。<a id="a-9F"></a>恐闹乱众故。<a id="a-9G"></a>待竟当忏悔(三说疑罪准此)</p>
  <p id="a9H">略说戒法(佛言。<a id="a-9I"></a>若王贼水火病人非人恶虫。<a id="a-9J"></a>及有余缘者。<a id="a-9K"></a>若床座少露湿天雨布萨多夜已久。<a id="a-9L"></a>或斗诤说法等。<a id="a-9M"></a>夜久者略说戒。<a id="a-9N"></a>五分僧祇。<a id="a-9O"></a>并为多缘。<a id="a-9P"></a>开听略说。<a id="a-9Q"></a>说前方便一如广法。<a id="a-9R"></a>随缘缓急广略说之。<a id="a-9S"></a>律中具有三五略说。<a id="a-9T"></a>随缘远近文非明了。<a id="a-9U"></a>今依毗尼母论云。<a id="a-9V"></a>若说序问清净讫。<a id="a-9W"></a>应言)诸大德。<a id="a-9X"></a>是四波罗夷法僧常闻(十三僧伽婆尸沙。<a id="a-9Y"></a>乃至众学。<a id="a-9Z"></a>并云)诸大德。<a id="a-9a"></a>是众学法僧常闻。<a id="a-9b"></a>诸大德。<a id="a-9c"></a>是七灭诤法。<a id="a-9d"></a>半月半月说戒经中来(已下依文广说。<a id="a-9e"></a>若难卒至应随到处云。<a id="a-9f"></a>已说至某处。<a id="a-9g"></a>余者僧常闻。<a id="a-9h"></a>若难缘逼近不得说序者。<a id="a-9i"></a>僧祇云)诸大德。<a id="a-9j"></a>今十五日布萨时。<a id="a-9k"></a>各正身口意莫放逸(便各各随意去。<a id="a-9l"></a>律中至布萨日。<a id="a-9m"></a>不得不说。<a id="a-9n"></a>若无人诵者。<a id="a-9o"></a>应差人往比近寺诵之。<a id="a-9p"></a>还来本处说。<a id="a-9q"></a>若无者。<a id="a-9r"></a>应说法诵经亦得)</p>
  <p id="a9s">对首说戒法(佛言。<a id="a-9t"></a>若一比丘住处于说戒日。<a id="a-9u"></a>当诣说戒堂扫洒令净敷坐具。<a id="a-9v"></a>办澡水瓶然灯火具舍罗。<a id="a-9w"></a>若客比丘来。<a id="a-9x"></a>若四人以上应白说戒。<a id="a-9y"></a>若有四人应集白说戒。<a id="a-9z"></a>若有二人不得受欲。<a id="a-A0"></a>应各各三语说戒。<a id="a-A1"></a>如是言)二大德忆念。<a id="a-A2"></a>今僧十五日说戒。<a id="a-A3"></a>我某甲清净(余二人亦如是三说。<a id="a-A4"></a>若二人共住亦准此。<a id="a-A5"></a>若犯罪者向清净者发露。<a id="a-A6"></a>若忏悔已。<a id="a-A7"></a>方得加法。<a id="a-A8"></a>若有罪不发露者。<a id="a-A9"></a>不应清净法也)</p>
  <p id="aAA">心念说戒法(佛言。<a id="a-AB"></a>一比丘于说戒日。<a id="a-AC"></a>如前办众具。<a id="a-AD"></a>待客比丘。<a id="a-AE"></a>若无者应言)今僧十五日说戒。<a id="a-AF"></a>我某甲清净(三说五百问事云。<a id="a-AG"></a>如上加法。<a id="a-AH"></a>已有罪者。<a id="a-AI"></a>向四方僧忏悔已。<a id="a-AJ"></a>独坐诵戒至竟)。<a id="a-AK"></a>比丘尼式叉摩那沙弥沙弥尼(为别词同上)</p>
  <p data-pb></p>
  <h2 id="aAL">诸众安居法篇第六</h2>
  <p id="aAM">(时诸比丘。<a id="a-AN"></a>一切时游行。<a id="a-AO"></a>蹋杀生草木。<a id="a-AP"></a>断众生命根。<a id="a-AQ"></a>世人讥呵虫鸟为譬。<a id="a-AR"></a>佛言。<a id="a-AS"></a>不应一切时游行。<a id="a-AT"></a>听三月夏安居有通呵。<a id="a-AU"></a>别制出在尼律)</p>
  <p id="aAV">安居法(佛言。<a id="a-AW"></a>有三种安居。<a id="a-AX"></a>前安居。<a id="a-AY"></a>中安居。<a id="a-AZ"></a>后安居。<a id="a-Aa"></a>前安居者。<a id="a-Ab"></a>住前三月。<a id="a-Ac"></a>后安居者。<a id="a-Ad"></a>往后三月。<a id="a-Ae"></a>十诵律。<a id="a-Af"></a>佛制五众并令安居。<a id="a-Ag"></a>律云。<a id="a-Ah"></a>尼不安居波逸提。<a id="a-Ai"></a>僧等四众突吉罗。<a id="a-Aj"></a>明了论云。<a id="a-Ak"></a>无五过处得在中安居。<a id="a-Al"></a>一大远聚落求须难得。<a id="a-Am"></a>二太近城市妨修出道。<a id="a-An"></a>三多蚊蚁自他两损。<a id="a-Ao"></a>四无可依人。<a id="a-Ap"></a>可依人要具五德。<a id="a-Aq"></a>一求闻令闻。<a id="a-Ar"></a>二已闻令清净。<a id="a-As"></a>三能决疑网。<a id="a-At"></a>四通达无滞五正见。<a id="a-Au"></a>五无施主供给药食。<a id="a-Av"></a>并不可安居。<a id="a-Aw"></a>律本云。<a id="a-Ax"></a>安居有四种。<a id="a-Ay"></a>一对首。<a id="a-Az"></a>二心念。<a id="a-B0"></a>三忘成。<a id="a-B1"></a>四及界。<a id="a-B2"></a>并有据缘。<a id="a-B3"></a>如下具列)</p>
  <p id="aB4">对首安居法(律本云。<a id="a-B5"></a>应白所依人言。<a id="a-B6"></a>我于此处安居已。<a id="a-B7"></a>口言)大德一心念。<a id="a-B8"></a>我比丘某甲今依(某伽蓝某聚落)。<a id="a-B9"></a>前三月夏安居。<a id="a-BA"></a>房舍破修治故(三说五分十诵云。<a id="a-BB"></a>彼人告所白者言)知莫放逸。<a id="a-BC"></a>(答言)受持(律本云。<a id="a-BD"></a>夏中当依第五律师广诵二部律者。<a id="a-BE"></a>若违得波逸提。<a id="a-BF"></a>春冬依四种律师。<a id="a-BG"></a>违者突吉罗。<a id="a-BH"></a>理准律意。<a id="a-BI"></a>应问彼言)依谁持律者。<a id="a-BJ"></a>(答言)依某甲律师。<a id="a-BK"></a>(告言)有疑当往问(五分云。<a id="a-BL"></a>佛言。<a id="a-BM"></a>当于持律者安居。<a id="a-BN"></a>若处所迮闹者。<a id="a-BO"></a>应七日得往返处。<a id="a-BP"></a>心念遥依。<a id="a-BQ"></a>若依檀越村野林树山岩房舍等安居者。<a id="a-BR"></a>并同上文。<a id="a-BS"></a>唯改伽蓝为异。<a id="a-BT"></a>若修治破坏之语。<a id="a-BU"></a>局僧住处。<a id="a-BV"></a>随事量度其四众作法。<a id="a-BW"></a>唯改言比丘尼式叉摩那尼沙弥沙弥尼为别。<a id="a-BX"></a>余词同上)</p>
  <p id="aBY">后安居法(律中。<a id="a-BZ"></a>有比丘四月十六日欲前安居。<a id="a-Ba"></a>不至所住。<a id="a-Bb"></a>十七日乃到。<a id="a-Bc"></a>佛言后安居应准上文言。<a id="a-Bd"></a>后三月夏安居。<a id="a-Be"></a>余文并如上。<a id="a-Bf"></a>如是乃至五月十六日。<a id="a-Bg"></a>后安居法。<a id="a-Bh"></a>并准前此)</p>
  <p id="aBi">心念安居法(佛言。<a id="a-Bj"></a>若无所依人。<a id="a-Bk"></a>可白应心念。<a id="a-Bl"></a>安居文言)我比丘某甲。<a id="a-Bm"></a>依某僧伽蓝。<a id="a-Bn"></a>前三月夏安居(余词同上)</p>
  <p id="aBo">忘结便成法(时有比丘来。<a id="a-Bp"></a>至所住处安居。<a id="a-Bq"></a>忘不结。<a id="a-Br"></a>佛言。<a id="a-Bs"></a>若为安居故来便成安居。<a id="a-Bt"></a>律中为客比丘。<a id="a-Bu"></a>本有要期。<a id="a-Bv"></a>外来托处有忘开结。<a id="a-Bw"></a>必有住人不在通限。<a id="a-Bx"></a>若本有方便。<a id="a-By"></a>理通客主也)</p>
  <p id="aBz">及界与园成安居法(时有比丘往余处安居。<a id="a-C0"></a>一脚入园及界。<a id="a-C1"></a>便明相出。<a id="a-C2"></a>如是两脚入园及界。<a id="a-C3"></a>便明相出。<a id="a-C4"></a>如是两脚入园及界。<a id="a-C5"></a>便经明相。<a id="a-C6"></a>佛言。<a id="a-C7"></a>并成安居。<a id="a-C8"></a>若准人解。<a id="a-C9"></a>后二种法应在前。<a id="a-CA"></a>后十六日若在中安居。<a id="a-CB"></a>随日得结)</p>
  <p id="aCC">受日法(时有佛法僧塔事。<a id="a-CD"></a>及父母檀越召请受戒忏悔等缘。<a id="a-CE"></a>并瞻病求药问疑请法。<a id="a-CF"></a>如是诸事不知云何。<a id="a-CG"></a>佛言不及即日还听受。<a id="a-CH"></a>七日去不及七日还听受。<a id="a-CI"></a>十五日去不及十五日还听受。<a id="a-CJ"></a>一月日及一月日应还其三种。<a id="a-CK"></a>受日并不通夜不同他。<a id="a-CL"></a>律又所为之缘。<a id="a-CM"></a>但是破戒非法事者。<a id="a-CN"></a>并非正缘不成受日。<a id="a-CO"></a>及破安居。<a id="a-CP"></a>十诵云。<a id="a-CQ"></a>应五众安居。<a id="a-CR"></a>五众受日若受日往赴在道事尽。<a id="a-CS"></a>即须返界。<a id="a-CT"></a>以无法故。<a id="a-CU"></a>明了论中。<a id="a-CV"></a>有重受七日法。<a id="a-CW"></a>僧祇律云。<a id="a-CX"></a>比丘尼无羯磨受日法。<a id="a-CY"></a>若有缘开七日)</p>
  <p id="aCZ">事讫羯磨受日法(僧祇律第四十卷云。<a id="a-Ca"></a>路远缘长为塔事僧事。<a id="a-Cb"></a>应作求听羯磨事讫。<a id="a-Cc"></a>应还有人加僧忍听。<a id="a-Cd"></a>此妄增圣教。<a id="a-Ce"></a>彼羯磨例同)大德僧听。<a id="a-Cf"></a>某甲比丘于此处雨安居。<a id="a-Cg"></a>若僧时到僧某甲比丘。<a id="a-Ch"></a>于此处雨安居。<a id="a-Ci"></a>为塔事出界行还此处住。<a id="a-Cj"></a>诸大德僧听。<a id="a-Ck"></a>某甲比丘为塔事僧事。<a id="a-Cl"></a>出界行还此处安居。<a id="a-Cm"></a>僧忍默然故是事如是持。</p>
  <p id="aCn">羯磨受日法(佛法东流。<a id="a-Co"></a>数本羯磨乞受日法。<a id="a-Cp"></a>全缺不同。<a id="a-Cq"></a>皆自意言。<a id="a-Cr"></a>未寻正教。<a id="a-Cs"></a>今学所宗但依律本。<a id="a-Ct"></a>本既无乞不可妄加。<a id="a-Cu"></a>又括诸部并无加乞应告情已。<a id="a-Cv"></a>羯磨者如是白言)大德僧听。<a id="a-Cw"></a>若僧时到僧忍听。<a id="a-Cx"></a>比丘某甲受过七日法(十五日一月日)。<a id="a-Cy"></a>出界外。<a id="a-Cz"></a>为某甲事故还来此中安居。<a id="a-D0"></a>白如是。<a id="a-D1"></a>大德僧听。<a id="a-D2"></a>比丘某甲受过七日法(十五日一月日)。<a id="a-D3"></a>出界外。<a id="a-D4"></a>为某事故还来此中安居。<a id="a-D5"></a>谁诸长老忍僧听比丘某甲受过七日法(十五日一月日)。<a id="a-D6"></a>出界外为某事故还来此中安居者默然。<a id="a-D7"></a>谁不忍者说。<a id="a-D8"></a>僧已忍听。<a id="a-D9"></a>比丘某甲受过七日法(十五日一月日)。<a id="a-DA"></a>出界外。<a id="a-DB"></a>为某事故还来此中安居竟。<a id="a-DC"></a>僧忍默然故。<a id="a-DD"></a>是事如是持。</p>
  <p id="aDE">对首受日法(律论。<a id="a-DF"></a>但听受七日。<a id="a-DG"></a>并无正法传用。<a id="a-DH"></a>羯磨白中义亦无失。<a id="a-DI"></a>十诵云。<a id="a-DJ"></a>若无比丘。<a id="a-DK"></a>当从四众受。<a id="a-DL"></a>应告言)长老一心念。<a id="a-DM"></a>我比丘某甲。<a id="a-DN"></a>今受七日法。<a id="a-DO"></a>出界外。<a id="a-DP"></a>为某事故。<a id="a-DQ"></a>还来此中安居。<a id="a-DR"></a>白长老知(三说十诵律云。<a id="a-DS"></a>开独住比丘心念。<a id="a-DT"></a>受日应准上文。<a id="a-DU"></a>唯除所对之言为别)</p>
  <p id="aDV">命梵二难出界法(律中。<a id="a-DW"></a>若安居中本二大童女淫女伏藏。<a id="a-DX"></a>欲来诱调比丘。<a id="a-DY"></a>又有恶鬼怨贼毒虫恶兽。<a id="a-DZ"></a>不得如意医药使人我若此住。<a id="a-Da"></a>必为我净行及命作留难。<a id="a-Db"></a>佛言听去。<a id="a-Dc"></a>准毗尼母论云。<a id="a-Dd"></a>移夏不破安居。<a id="a-De"></a>诸部无文开)</p>
  <p id="aDf">受日出界逢难法(律中。<a id="a-Dg"></a>比丘受七日出界。<a id="a-Dh"></a>为父母兄姊等至意留过日。<a id="a-Di"></a>或水陆道断遂即过限。<a id="a-Dj"></a>佛言不失岁。<a id="a-Dk"></a>僧祇云。<a id="a-Dl"></a>若受日在道不得迂回。<a id="a-Dm"></a>当日若了。<a id="a-Dn"></a>即还本界)</p>
  <p data-pb></p>
  <h2 id="aDo">诸众自恣法篇第七</h2>
  <p id="aDp">(时诸比丘共住受持哑法。<a id="a-Dq"></a>佛种种呵责言。<a id="a-Dr"></a>此是白羊外道法。<a id="a-Ds"></a>自今已去听共相检校。<a id="a-Dt"></a>知有罪无罪。<a id="a-Du"></a>有十利故。<a id="a-Dv"></a>便得正法久住应安居竟自恣也)</p>
  <p id="aDw">僧自恣法(佛言。<a id="a-Dx"></a>应十四日十五日十六日自恣。<a id="a-Dy"></a>余办众具如说戒中。<a id="a-Dz"></a>比丘不知何时。<a id="a-E0"></a>佛言听小食大食上上座。<a id="a-E1"></a>应唱令白云)大德僧听。<a id="a-E2"></a>今白月十四日(余日准此)。<a id="a-E3"></a>众僧集某处自恣。</p>
  <p id="aE4">差受自恣人法(佛言。<a id="a-E5"></a>听作时若打揵捶。<a id="a-E6"></a>若告言。<a id="a-E7"></a>诸大德。<a id="a-E8"></a>自恣时到僧集已。<a id="a-E9"></a>应先差人应具两种五德。<a id="a-EA"></a>一自恣五德。<a id="a-EB"></a>不爱不恚不怖不痴。<a id="a-EC"></a>知自恣未自恣。<a id="a-ED"></a>二具举罪五德。<a id="a-EE"></a>知时如实利益柔软慈心也。<a id="a-EF"></a>十诵五分。<a id="a-EG"></a>并差二人以上。<a id="a-EH"></a>若众止五人前后单差。<a id="a-EI"></a>若有六人一时双牒而作羯磨。<a id="a-EJ"></a>应和问答已白言)大德僧听。<a id="a-EK"></a>若僧时到僧忍听。<a id="a-EL"></a>僧差比丘某甲某甲作受自恣人。<a id="a-EM"></a>白如是。<a id="a-EN"></a>大德僧听。<a id="a-EO"></a>僧差比丘某甲某甲作受自恣人。<a id="a-EP"></a>谁诸长老忍僧差比丘某甲某甲作受自恣人者默然。<a id="a-EQ"></a>谁不忍者说。<a id="a-ER"></a>僧已忍差比丘某甲某甲作受自恣人竟。<a id="a-ES"></a>僧忍默然故。<a id="a-ET"></a>是事如是持(作此法已。<a id="a-EU"></a>两五德者。<a id="a-EV"></a>方从座起。<a id="a-EW"></a>至上座前。<a id="a-EX"></a>礼僧足已。<a id="a-EY"></a>然后胡跪和白)</p>
  <p id="aEZ">白僧自恣法(佛言。<a id="a-Ea"></a>自恣时应知比坐有来。<a id="a-Eb"></a>不来者听先白已。<a id="a-Ec"></a>然后自恣作是白言)大德僧听。<a id="a-Ed"></a>今日众僧自恣。<a id="a-Ee"></a>若僧时到僧忍听。<a id="a-Ef"></a>僧和合自恣。<a id="a-Eg"></a>白如是(佛言若比丘应十四日自恣。<a id="a-Eh"></a>比丘尼应十五日自恣。<a id="a-Ei"></a>此谓二众相依住法。<a id="a-Ej"></a>若无缘者三日俱得自恣)</p>
  <p id="aEk">正自恣法(佛言。<a id="a-El"></a>应偏袒右肩脱革屣胡跪合掌。<a id="a-Em"></a>应一一从上座作。<a id="a-En"></a>次第应离坐自恣。<a id="a-Eo"></a>五分云。<a id="a-Ep"></a>取草布地令在上自恣老病者随竟复本座。<a id="a-Eq"></a>应对前五德者言也)大德众僧今日自恣。<a id="a-Er"></a>我比丘某甲亦自恣。<a id="a-Es"></a>若有见闻疑罪。<a id="a-Et"></a>愿大德长老哀愍故语我。<a id="a-Eu"></a>我若见罪。<a id="a-Ev"></a>当如法忏悔(三说律本云。<a id="a-Ew"></a>若说错忘一一授之。<a id="a-Ex"></a>其二五德。<a id="a-Ey"></a>准僧祇云。<a id="a-Ez"></a>各至本座处自恣。<a id="a-F0"></a>不得待僧竟。<a id="a-F1"></a>其众僧自恣已。<a id="a-F2"></a>五德至上座前。<a id="a-F3"></a>告云僧一心自恣竟。<a id="a-F4"></a>便如常礼退。<a id="a-F5"></a>出十诵律)</p>
  <p id="aF6">略自恣法(佛言。<a id="a-F7"></a>若有八难及余缘。<a id="a-F8"></a>如说戒中事者。<a id="a-F9"></a>略说自恣。<a id="a-FA"></a>但对首有二略。<a id="a-FB"></a>单白已有三略。<a id="a-FC"></a>如钞所明。<a id="a-FD"></a>若难事可得。<a id="a-FE"></a>广说便广说。<a id="a-FF"></a>若再说若一说。<a id="a-FG"></a>若不者应如法治)</p>
  <p id="aFH">四人以下对首法(佛言。<a id="a-FI"></a>若有四人不得受。<a id="a-FJ"></a>第五人欲更互自恣。<a id="a-FK"></a>应尽集自恣。<a id="a-FL"></a>若有四人。<a id="a-FM"></a>应更互自恣如是白言)三大德一心念。<a id="a-FN"></a>今日众僧自恣。<a id="a-FO"></a>我某甲比丘清净(三说已。<a id="a-FP"></a>若有三人二人亦准此法。<a id="a-FQ"></a>唯改对首人数为异。<a id="a-FR"></a>又不得别众。<a id="a-FS"></a>及以有犯。<a id="a-FT"></a>并不应此法)</p>
  <p id="aFU">一人心念法(佛言。<a id="a-FV"></a>若自恣日往说戒堂扫洒。<a id="a-FW"></a>敷坐具盛水器洗脚器然灯火具舍罗。<a id="a-FX"></a>为待客比丘。<a id="a-FY"></a>若无来者。<a id="a-FZ"></a>应心生口言)今日众僧自恣。<a id="a-Fa"></a>我比丘某甲清净(三说)</p>
  <p id="aFb">尼差人自恣法(佛言。<a id="a-Fc"></a>比丘尼夏安居竟。<a id="a-Fd"></a>听差一比丘尼为尼僧故往大僧中说自恣。<a id="a-Fe"></a>若僧尼二众各不满五至自恣日。<a id="a-Ff"></a>比丘尼往至比丘所。<a id="a-Fg"></a>礼拜问讯。<a id="a-Fh"></a>若众满者应索欲问缘。<a id="a-Fi"></a>答云差人自恣羯磨应云)大姊僧听。<a id="a-Fj"></a>若僧时到僧忍听僧今差比丘尼某甲。<a id="a-Fk"></a>为比丘尼僧故。<a id="a-Fl"></a>往大僧中说三事自恣见闻疑。<a id="a-Fm"></a>白如是。<a id="a-Fn"></a>大姊僧听。<a id="a-Fo"></a>僧今差比丘尼某甲为比丘尼僧故。<a id="a-Fp"></a>往大僧中说三事自恣见闻疑。<a id="a-Fq"></a>谁诸大姊忍僧差比丘尼某甲为比丘尼僧故往大僧中说三事自恣见闻疑者默然。<a id="a-Fr"></a>谁不忍者说。<a id="a-Fs"></a>僧已忍差比丘尼某甲为比丘尼僧故往大僧中说三事自恣见闻疑竟。<a id="a-Ft"></a>僧忍默然故。<a id="a-Fu"></a>是事如是持(佛言。<a id="a-Fv"></a>彼独行无护者。<a id="a-Fw"></a>应差二三尼为伴往大僧中。<a id="a-Fx"></a>礼僧足已曲身低头。<a id="a-Fy"></a>合掌作如是语)比丘尼僧夏安居竟。<a id="a-Fz"></a>比丘僧夏安居竟。<a id="a-G0"></a>比丘尼僧说三事自恣见闻疑罪。<a id="a-G1"></a>大德僧慈愍故语我。<a id="a-G2"></a>我若见罪。<a id="a-G3"></a>当如法忏悔(三说。<a id="a-G4"></a>已良久。<a id="a-G5"></a>僧上座告言。<a id="a-G6"></a>徒众上下各并默然者。<a id="a-G7"></a>实由尼等内勤三业外无三事故不见犯。<a id="a-G8"></a>虽然上座有敕。<a id="a-G9"></a>敕诸比丘尼众。<a id="a-GA"></a>如法自恣谨慎莫放逸。<a id="a-GB"></a>使尼礼僧足辞退至本寺已。<a id="a-GC"></a>集尼众等传僧教敕。<a id="a-GD"></a>如说戒法所明也。<a id="a-GE"></a>此自恣说戒略教授法。<a id="a-GF"></a>律本文缺义明前后。<a id="a-GG"></a>而临事必须条理不容杜默故。<a id="a-GH"></a>且略标一句。<a id="a-GI"></a>以表常式。<a id="a-GJ"></a>得齐行用未必依文)</p>
  <p data-pb></p>
  <h2 id="aGK">诸分衣法篇第八</h2>
  <p id="aGL">(于中僧得施有二。<a id="a-GM"></a>初谓七众所施为僧得。<a id="a-GN"></a>二谓道俗所施为现前。<a id="a-GO"></a>若约缘就时不出六种)</p>
  <p id="aGP">一二部僧得施法(时有住处二部僧。<a id="a-GQ"></a>多得可分衣物。<a id="a-GR"></a>时比丘僧多比丘尼少。<a id="a-GS"></a>佛言分作二分。<a id="a-GT"></a>无比丘尼纯式叉摩那。<a id="a-GU"></a>亦分作二分。<a id="a-GV"></a>若纯沙弥尼亦分作二分。<a id="a-GW"></a>若无三众。<a id="a-GX"></a>比丘僧应分。<a id="a-GY"></a>若比丘尼多僧少。<a id="a-GZ"></a>若无应分作二分。<a id="a-Ga"></a>若乃至无沙弥者。<a id="a-Gb"></a>比丘尼应分得物已。<a id="a-Gc"></a>至当部中皆须作羯磨分。<a id="a-Gd"></a>所以名僧得者。<a id="a-Ge"></a>以施主心普均一化物遍通十方。<a id="a-Gf"></a>但有僧尼皆沾其分故名僧得。<a id="a-Gg"></a>还须僧法羯磨。<a id="a-Gh"></a>遮约十方来者。<a id="a-Gi"></a>既作法已。<a id="a-Gj"></a>现前自分羯磨如后)</p>
  <p id="aGk">二二部现前得施法(尔时世尊三月静坐。<a id="a-Gl"></a>唯除一供养人。<a id="a-Gm"></a>时有六十头陀比丘。<a id="a-Gn"></a>往至佛所为佛所赞。<a id="a-Go"></a>诸非头陀比丘舍衣成大积。<a id="a-Gp"></a>佛言。<a id="a-Gq"></a>应布施众僧。<a id="a-Gr"></a>若与一人听与比丘尼非衣。<a id="a-Gs"></a>若行波利婆沙摩那埵。<a id="a-Gt"></a>比丘应与分。<a id="a-Gu"></a>七羯磨人应置地与若使人与。<a id="a-Gv"></a>若沙弥应等与若与半。<a id="a-Gw"></a>若三分与一。<a id="a-Gx"></a>守僧伽蓝人应等与。<a id="a-Gy"></a>若乃至四分与一分。<a id="a-Gz"></a>若不与不应分。<a id="a-H0"></a>若分应如法治)</p>
  <p id="aH1">三时现前得施法(时有比丘在异处。<a id="a-H2"></a>结夏安居已。<a id="a-H3"></a>复于异处住。<a id="a-H4"></a>不知何处取物分。<a id="a-H5"></a>佛言听。<a id="a-H6"></a>住日多处取。<a id="a-H7"></a>若二处俱等听。<a id="a-H8"></a>各取半。<a id="a-H9"></a>若大得可分应随数人分。<a id="a-HA"></a>或堕筹分乃至一人直尔摄取。<a id="a-HB"></a>不作心念法)</p>
  <p id="aHC">四非时现前得施法(时现前僧大得可分衣物。<a id="a-HD"></a>佛言。<a id="a-HE"></a>听数人多少。<a id="a-HF"></a>若十人为十分。<a id="a-HG"></a>乃至百人为百分。<a id="a-HH"></a>若好恶相参应使不见者掷筹分之。<a id="a-HI"></a>不合羯磨)</p>
  <p id="aHJ">五时僧得施法(时有比丘未分夏衣便去后分衣而不待来。<a id="a-HK"></a>又忘不出。<a id="a-HL"></a>行者分不知成分不。<a id="a-HM"></a>佛言成分衣。<a id="a-HN"></a>应相待亦应出。<a id="a-HO"></a>彼分应羯磨分之。<a id="a-HP"></a>如非时僧得施法。<a id="a-HQ"></a>佛言。<a id="a-HR"></a>若一比丘安居。<a id="a-HS"></a>大得僧夏安居衣。<a id="a-HT"></a>应心念口受言)此是我物(三说已。<a id="a-HU"></a>若受不受更有余。<a id="a-HV"></a>比丘来不应与分)</p>
  <p id="aHW">六非时僧得施法(得施有二。<a id="a-HX"></a>若道俗作檀越欲以施物。<a id="a-HY"></a>普通十方皆兴施福故。<a id="a-HZ"></a>律云。<a id="a-Ha"></a>时有异住处现前僧。<a id="a-Hb"></a>大得可分衣物。<a id="a-Hc"></a>分衣时有客比丘数数来分衣疲极。<a id="a-Hd"></a>佛言。<a id="a-He"></a>应差一人。<a id="a-Hf"></a>令分白二羯磨与其正法。<a id="a-Hg"></a>然后分如亡人轻物中说。<a id="a-Hh"></a>二者若亡五众所有衣物。<a id="a-Hi"></a>佛言。<a id="a-Hj"></a>应一切属僧。<a id="a-Hk"></a>然僧有四方现前不同故。<a id="a-Hl"></a>物则重轻两别。<a id="a-Hm"></a>又约轻重物中分处。<a id="a-Hn"></a>非唯一轶具如后十段)</p>
  <p id="aHo">初明五众死物之所属(十诵。<a id="a-Hp"></a>有比丘死衣物众多。<a id="a-Hq"></a>王家亲属并欲取物。<a id="a-Hr"></a>佛言。<a id="a-Hs"></a>王亲不合。<a id="a-Ht"></a>僧应得之。<a id="a-Hu"></a>乃至今时虽依三宝。<a id="a-Hv"></a>出家财法必缘僧得。<a id="a-Hw"></a>佛法非分故入二僧。<a id="a-Hx"></a>广如钞中说)</p>
  <p id="aHy">二分法十种(一者粪扫取。<a id="a-Hz"></a>如五分律水漂死者。<a id="a-I0"></a>二现前取。<a id="a-I1"></a>如十诵学悔人摈人守戒人共住互死者。<a id="a-I2"></a>三同见取如律此彼二部互死者。<a id="a-I3"></a>四功能取。<a id="a-I4"></a>如律云三举人死入同羯磨举僧。<a id="a-I5"></a>五二部僧取。<a id="a-I6"></a>如律无住处死。<a id="a-I7"></a>萨婆多二界中间死。<a id="a-I8"></a>六面所向取。<a id="a-I9"></a>如论二界中间死。<a id="a-IA"></a>七入和尚。<a id="a-IB"></a>僧祇云。<a id="a-IC"></a>沙弥死衣物令和尚知八入所亲白衣。<a id="a-ID"></a>萨婆多云。<a id="a-IE"></a>灭[打-丁+(實-毌+尸)]人物。<a id="a-IF"></a>九随所在得。<a id="a-IG"></a>如十诵寄人不寄处等。<a id="a-IH"></a>十在众中死羯磨取。<a id="a-II"></a>广亦如钞说)</p>
  <p id="aIJ">三同活共财法(律无正断。<a id="a-IK"></a>若取分别共财。<a id="a-IL"></a>则除随身之物。<a id="a-IM"></a>已外中分入僧同活。<a id="a-IN"></a>则任在者筹量。<a id="a-IO"></a>出处多少但取实情。<a id="a-IP"></a>生死同志则无负犯。<a id="a-IQ"></a>若涉私怀。<a id="a-IR"></a>具招两过)</p>
  <p id="aIS">四负债法(佛言。<a id="a-IT"></a>应问言谁负病者物。<a id="a-IU"></a>病人负谁物。<a id="a-IV"></a>知已应索取。<a id="a-IW"></a>若负他者听持长衣偿。<a id="a-IX"></a>若无卖三衣偿有余与瞻病人。<a id="a-IY"></a>僧祇云。<a id="a-IZ"></a>当深察前人。<a id="a-Ia"></a>可信可证明者与之。<a id="a-Ib"></a>反此不得)</p>
  <p id="aIc">五明嘱授(佛言。<a id="a-Id"></a>僧问瞻病人言。<a id="a-Ie"></a>病人有嘱授不。<a id="a-If"></a>若云病人临终时言。<a id="a-Ig"></a>此物与佛与法与僧与塔与人。<a id="a-Ih"></a>若我终后与者。<a id="a-Ii"></a>佛言。<a id="a-Ij"></a>应索取现前僧分五分。<a id="a-Ik"></a>若生时与人未持去者。<a id="a-Il"></a>僧应白二羯磨与之)</p>
  <p id="aIm">六分物时(僧祇言。<a id="a-In"></a>若病者死不可信。<a id="a-Io"></a>应持户钩付僧知事人。<a id="a-Ip"></a>然后供养舍利。<a id="a-Iq"></a>毗尼母云。<a id="a-Ir"></a>先将亡者去藏[歹*(實-毌+尸)]已送丧。<a id="a-Is"></a>僧还来至寺取亡人物着僧前。<a id="a-It"></a>然后依法集僧分之)</p>
  <p id="aIu">七断轻重物(十诵病人死无看病者。<a id="a-Iv"></a>取衣物浣洗曝卷擗徐担入众中。<a id="a-Iw"></a>律云。<a id="a-Ix"></a>彼持亡者衣物。<a id="a-Iy"></a>来在众中。<a id="a-Iz"></a>当作是言)大德僧听。<a id="a-J0"></a>某甲比丘(彼此)。<a id="a-J1"></a>住处命过所有衣物此住处现前僧应分(如是三说毗尼母云。<a id="a-J2"></a>并取衣物在僧前。<a id="a-J3"></a>着已遣一人处分。<a id="a-J4"></a>可分物不可分物。<a id="a-J5"></a>各别一处)。<a id="a-J6"></a>正明处分(佛言若比丘死。<a id="a-J7"></a>若多知识若无知识。<a id="a-J8"></a>一切属僧。<a id="a-J9"></a>若有园田果树别房。<a id="a-JA"></a>及属别房物铜瓶铜盆斧凿灯台绳床坐褥卧褥氍氀车舆。<a id="a-JB"></a>守僧伽蓝人水瓶澡罐锡杖扇。<a id="a-JC"></a>铁作器木作器陶作器皮作器竹作器。<a id="a-JD"></a>及诸种种重物。<a id="a-JE"></a>并不应分属四方僧。<a id="a-JF"></a>氍氀长三肘广五肘毛长三指。<a id="a-JG"></a>剃刀衣钵坐具针筒俱夜罗器。<a id="a-JH"></a>现前僧应分之。<a id="a-JI"></a>律文正断如此。<a id="a-JJ"></a>余有不出者。<a id="a-JK"></a>当于诸部律论联类断判。<a id="a-JL"></a>当观律本判意不容缓急自欺。<a id="a-JM"></a>必欲广知具如量处重轻物仪中)。<a id="a-JN"></a>俱夜罗器者(谓减钵次钵小钵又余鋺盏器皿)</p>
  <p id="aJO">八量德赏物(佛言。<a id="a-JP"></a>五法成就应与病人衣物。<a id="a-JQ"></a>故知不具则不得赏。<a id="a-JR"></a>一知病人可食不可食可食应与。<a id="a-JS"></a>二不恶贱病人大小便唾吐。<a id="a-JT"></a>三有慈愍心不为衣食。<a id="a-JU"></a>四能经理汤药。<a id="a-JV"></a>乃至差若死。<a id="a-JW"></a>五能为病者说法。<a id="a-JX"></a>己身于善法增益。<a id="a-JY"></a>僧祇律有四种暂作。<a id="a-JZ"></a>若僧差作自乐福作邪命作。<a id="a-Ja"></a>并不合赏。<a id="a-Jb"></a>若为饶益。<a id="a-Jc"></a>病者欲令速差。<a id="a-Jd"></a>下至然一灯遇命终者。<a id="a-Je"></a>便得此物。<a id="a-Jf"></a>五分云。<a id="a-Jg"></a>多人看病与究竟者。<a id="a-Jh"></a>律云。<a id="a-Ji"></a>当与受持衣。<a id="a-Jj"></a>若不知者当极与看病。<a id="a-Jk"></a>与上三衣随看中下与衣亦尔。<a id="a-Jl"></a>十诵云。<a id="a-Jm"></a>若不信者与不好不恶六物。<a id="a-Jn"></a>五分十诵云。<a id="a-Jo"></a>比丘病二众合得。<a id="a-Jp"></a>比丘尼病三众得。<a id="a-Jq"></a>摩得勒伽云。<a id="a-Jr"></a>白衣看病。<a id="a-Js"></a>应与少许。<a id="a-Jt"></a>尼三众同之。<a id="a-Ju"></a>十诵云。<a id="a-Jv"></a>看病人为病者出外乞。<a id="a-Jw"></a>衣药得。<a id="a-Jx"></a>留待还付之。<a id="a-Jy"></a>五分外界看病者。<a id="a-Jz"></a>依法赏之)。<a id="a-K0"></a>正明赏法(佛言。<a id="a-K1"></a>应与瞻病者六物。<a id="a-K2"></a>谓三衣钵坐具针筒盛衣贮器。<a id="a-K3"></a>应如是与)。<a id="a-K4"></a>大德僧听。<a id="a-K5"></a>某甲比丘命过所有(三衣钵坐具针筒盛衣贮器。<a id="a-K6"></a>随当时有者牒入)。<a id="a-K7"></a>此现前僧应分。<a id="a-K8"></a>若僧时到僧忍听。<a id="a-K9"></a>僧今与某甲看病比丘。<a id="a-KA"></a>白如是　大德僧听。<a id="a-KB"></a>某甲比丘命过所有三衣钵坐具(针筒盛衣贮器)。<a id="a-KC"></a>此现前僧应分。<a id="a-KD"></a>僧今与某甲看病比丘。<a id="a-KE"></a>谁诸长老忍。<a id="a-KF"></a>僧与某甲看病比丘三衣钵(坐具贮器)者默然。<a id="a-KG"></a>谁不忍者说。<a id="a-KH"></a>僧已忍与某甲看病比丘衣物竟。<a id="a-KI"></a>僧忍默然故是事如是持(律本具明。<a id="a-KJ"></a>有德合赏。<a id="a-KK"></a>若无德者理非侥幸。<a id="a-KL"></a>必知事劳无有法。<a id="a-KM"></a>益者可入轻物作法。<a id="a-KN"></a>然后和僧。<a id="a-KO"></a>准论随功赏赠)</p>
  <p id="aKP">九分轻物法(毗尼母云。<a id="a-KQ"></a>五人共住一人死。<a id="a-KR"></a>不得作展转分。<a id="a-KS"></a>律中出法少不具足。<a id="a-KT"></a>今准非时僧得施羯磨具有展转之言。<a id="a-KU"></a>则五人已上须用此法。<a id="a-KV"></a>律文当差一人令分白二羯磨。<a id="a-KW"></a>如是与之。<a id="a-KX"></a>有人存三番作法。<a id="a-KY"></a>此思文未了。<a id="a-KZ"></a>亦有存二番法者。<a id="a-Ka"></a>今准羯磨文中。<a id="a-Kb"></a>具含付分二法。<a id="a-Kc"></a>余无故不出。<a id="a-Kd"></a>准律羯磨云)大德僧听。<a id="a-Ke"></a>某甲比丘命过。<a id="a-Kf"></a>所有衣物现前僧应分。<a id="a-Kg"></a>若僧时到僧忍听。<a id="a-Kh"></a>僧今持是衣物与比丘某甲。<a id="a-Ki"></a>某甲当还与僧白如是　大德僧听。<a id="a-Kj"></a>比丘某甲命过。<a id="a-Kk"></a>所有衣物现前僧应分。<a id="a-Kl"></a>僧今持是衣物与比丘某甲。<a id="a-Km"></a>某甲当还与僧。<a id="a-Kn"></a>谁诸长老忍。<a id="a-Ko"></a>某甲比丘命过。<a id="a-Kp"></a>所有衣物现前僧应分。<a id="a-Kq"></a>僧今持与比丘某甲。<a id="a-Kr"></a>某甲当还与僧者默然。<a id="a-Ks"></a>谁不忍者说。<a id="a-Kt"></a>僧已忍持此衣物与比丘某甲。<a id="a-Ku"></a>某甲当还与僧竟。<a id="a-Kv"></a>僧忍默然故是事如是持(作此法已。<a id="a-Kw"></a>随人多少取其衣物依数与之不宜别施更招漏染非佛制故。<a id="a-Kx"></a>五分云。<a id="a-Ky"></a>若不遍者和僧与一无衣比丘。<a id="a-Kz"></a>善见云。<a id="a-L0"></a>若一衣极好不须割破。<a id="a-L1"></a>众并有者从上行之。<a id="a-L2"></a>须者直付之)。<a id="a-L3"></a>四人分法(毗尼母云。<a id="a-L4"></a>若但四人应作直分羯磨。<a id="a-L5"></a>其赏看病物义准。<a id="a-L6"></a>三人口和)。<a id="a-L7"></a>以衣(付言)诸大德忆念。<a id="a-L8"></a>今持此亡比丘某甲衣钵(坐具等随有言之)。<a id="a-L9"></a>与某甲着病比丘(三说自余轻物应准作直分。<a id="a-LA"></a>羯磨云)大德僧听。<a id="a-LB"></a>若僧时到僧忍听。<a id="a-LC"></a>某甲比丘命过。<a id="a-LD"></a>所有衣物现前僧应分白如是　大德僧听。<a id="a-LE"></a>比丘某甲命过。<a id="a-LF"></a>所有衣物现前僧应分。<a id="a-LG"></a>谁诸长老忍。<a id="a-LH"></a>僧今分是衣物者默然谁不忍者说。<a id="a-LI"></a>僧已忍分是衣物竟。<a id="a-LJ"></a>僧忍默然故是事如是持(若舍衣若分衣。<a id="a-LK"></a>若客来并如上)。<a id="a-LL"></a>众多人分法(毗尼母云。<a id="a-LM"></a>四人共住一人死。<a id="a-LN"></a>应展转分舍衣已赏劳法。<a id="a-LO"></a>但二人口和付言)大德僧听。<a id="a-LP"></a>我等持是亡比丘某甲衣钵(坐具针筒盛衣贮器)。<a id="a-LQ"></a>与某甲看病比丘(三说已。<a id="a-LR"></a>其轻物者准。<a id="a-LS"></a>本律云。<a id="a-LT"></a>应彼此三语。<a id="a-LU"></a>受共分应言)。<a id="a-LV"></a>二大德听此亡。<a id="a-LW"></a>比丘某甲衣物应属我等(三说余人亦尔。<a id="a-LX"></a>若有二人亦须准上其赏劳。<a id="a-LY"></a>直付三语。<a id="a-LZ"></a>虽了分物。<a id="a-La"></a>未入手客来须与分)。<a id="a-Lb"></a>一人心念法(毗尼母云。<a id="a-Lc"></a>一相应法者。<a id="a-Ld"></a>二人共住一人死。<a id="a-Le"></a>在者取衣口言)此某甲亡比丘物应属我(作此三说已。<a id="a-Lf"></a>手执物故后来不得)</p>
  <p id="aLg">十得受衣法(僧祇云。<a id="a-Lh"></a>若为病人求医药衣食。<a id="a-Li"></a>及为塔事僧事。<a id="a-Lj"></a>虽当时不在并应与分。<a id="a-Lk"></a>善见云。<a id="a-Ll"></a>若界外比丘入。<a id="a-Lm"></a>亦须与分。<a id="a-Ln"></a>谓在羯磨时。<a id="a-Lo"></a>律中有比丘无想别众不成分衣。<a id="a-Lp"></a>又现前施中得与沙弥净人。<a id="a-Lq"></a>分等或等或半如前分别。<a id="a-Lr"></a>十诵云。<a id="a-Ls"></a>比丘有衣钵寄尼者。<a id="a-Lt"></a>若死比丘索取先见者分之。<a id="a-Lu"></a>若在白衣家死者轻物随五众。<a id="a-Lv"></a>现前分重物任意远近。<a id="a-Lw"></a>有僧法寺付之。<a id="a-Lx"></a>若无五众者。<a id="a-Ly"></a>律令信乐檀越应守掌。<a id="a-Lz"></a>若无五众来者应送。<a id="a-M0"></a>与近处僧伽蓝僧。<a id="a-M1"></a>余如钞中)</p>
 </body>
</html>