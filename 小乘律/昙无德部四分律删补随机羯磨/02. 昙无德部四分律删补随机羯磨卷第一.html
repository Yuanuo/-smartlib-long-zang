<!doctype html>
<html id="z3IBV3Jp2" data-ver="823">
 <head>
  <meta charset="utf-8">
  <meta author="道宣">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">四分律删补随机羯磨卷第一</h1>
  <p id="a2">集法缘成篇第一　诸界结解篇第二　诸戒受舍篇第三　衣药受净篇第四　诸说戒法篇第五　诸众安居篇第六　诸自恣法篇第七　诸衣分法篇第八　诸罪忏法篇第九　杂法住持篇第十</p>
  <p data-pb></p>
  <h2 id="a3">集法缘成篇第一</h2>
  <p id="a4">事法兼通大小齐降。<a id="a-5"></a>故前举纲领未振毛目。<a id="a-6"></a>又缘通成坏教相须张。<a id="a-7"></a>并如后列义无紊乱。</p>
  <p id="a8">僧法羯磨略有一百三十四</p>
  <p id="a9">佛言。<a id="a-A"></a>有三羯磨。<a id="a-B"></a>摄一切羯磨。<a id="a-C"></a>谓单白羯磨。<a id="a-D"></a>白二羯磨。<a id="a-E"></a>白四羯磨</p>
  <p id="aF">单白羯磨三十九法(三十中二十七。<a id="a-G"></a>受忏法行钵法。<a id="a-H"></a>余语法。<a id="a-I"></a>触恼法。<a id="a-J"></a>与剃发法与出家法差教授法。<a id="a-K"></a>唤入众法。<a id="a-L"></a>对众问难法。<a id="a-M"></a>说戒和法。<a id="a-N"></a>僧忏悔法。<a id="a-O"></a>僧发露法。<a id="a-P"></a>非时和合法。<a id="a-Q"></a>诤灭说戒法。<a id="a-R"></a>自恣和合法。<a id="a-S"></a>难事略自恣法。<a id="a-T"></a>修道增自恣法。<a id="a-U"></a>诤事增自恣法。<a id="a-V"></a>第二诤增自恣法。<a id="a-W"></a>受功德衣法。<a id="a-X"></a>舍功德衣法。<a id="a-Y"></a>第一增说戒法。<a id="a-Z"></a>第二增说戒法。<a id="a-a"></a>简集智人法。<a id="a-b"></a>断事遣人。<a id="a-c"></a>不诵戒毗尼者出二法。<a id="a-d"></a>遣舍正义者出法。<a id="a-e"></a>草覆地法。<a id="a-f"></a>差往王城结集法。<a id="a-g"></a>迦葉论法毗尼法。<a id="a-h"></a>问优波离法毗尼法。<a id="a-i"></a>优波离答法。<a id="a-j"></a>问阿难法毗尼法。<a id="a-k"></a>阿难答法。<a id="a-l"></a>七百中论法白。<a id="a-m"></a>差比丘论法白。<a id="a-n"></a>正论法毗尼法。<a id="a-o"></a>白问一切法上座白。<a id="a-p"></a>上座答白行舍罗应有法白)。</p>
  <p id="aq">白二羯磨五十七法(作小房法。<a id="a-r"></a>作大房法。<a id="a-s"></a>差分卧具法。<a id="a-t"></a>差说粗罪法。<a id="a-u"></a>二十七还衣法。<a id="a-v"></a>离衣法。<a id="a-w"></a>减六年卧具法。<a id="a-x"></a>护钵法。<a id="a-y"></a>差教授尼师法。<a id="a-z"></a>制不往学家法并解。<a id="a-10"></a>畜众法。<a id="a-11"></a>尼差求教授法。<a id="a-12"></a>尼差自恣人往大僧中法。<a id="a-13"></a>与外道住法。<a id="a-14"></a>结受戒小界法并解。<a id="a-15"></a>结说戒堂法并解。<a id="a-16"></a>结大界法并解。<a id="a-17"></a>结界场法。<a id="a-18"></a>结不失衣界法并解。<a id="a-19"></a>结说戒小界法并解。<a id="a-1A"></a>结二同界法。<a id="a-1B"></a>结一同界法。<a id="a-1C"></a>结食同法。<a id="a-1D"></a>上三应有解。<a id="a-1E"></a>与狂痴法并解。<a id="a-1F"></a>受日法。<a id="a-1G"></a>差受自恣人法。<a id="a-1H"></a>结自恣小界法并解。<a id="a-1I"></a>分四方僧物法。<a id="a-1J"></a>赏看病人法。<a id="a-1K"></a>分亡人轻物法。<a id="a-1L"></a>结库藏法。<a id="a-1M"></a>差人守藏法。<a id="a-1N"></a>结净地法应解。<a id="a-1O"></a>差人守功德衣法。<a id="a-1P"></a>付功德衣法。<a id="a-1Q"></a>差人忏白衣法。<a id="a-1R"></a>差人行筹法。<a id="a-1S"></a>遣信受戒差使法。<a id="a-1T"></a>尼与僧作不礼法并解。<a id="a-1U"></a>差比丘料理房法。<a id="a-1V"></a>持故房与道俗经营二法。<a id="a-1W"></a>与覆钵法。<a id="a-1X"></a>差使告覆钵家法。<a id="a-1Y"></a>解覆钵法。<a id="a-1Z"></a>杖络囊法。<a id="a-1a"></a>律文具出如上应有差分。<a id="a-1b"></a>粥分。<a id="a-1c"></a>小食分。<a id="a-1d"></a>佉阇尼差请敷卧具分。<a id="a-1e"></a>浴衣分。<a id="a-1f"></a>衣可取可与差比丘沙弥使)</p>
  <p id="a1g">白四羯磨三十八法(谏破僧法。<a id="a-1h"></a>谏助破僧法。<a id="a-1i"></a>谏摈谤法。<a id="a-1j"></a>谏恶性法。<a id="a-1k"></a>谏恶邪法。<a id="a-1l"></a>谏摈恶邪沙弥二法。<a id="a-1m"></a>谏随举比丘尼法。<a id="a-1n"></a>谏习近法。<a id="a-1o"></a>谏劝习近住法。<a id="a-1p"></a>谏嗔舍三宝法。<a id="a-1q"></a>谏发诤法。<a id="a-1r"></a>谏习近居士子法。<a id="a-1s"></a>式叉学戒法。<a id="a-1t"></a>受具戒法。<a id="a-1u"></a>学悔法。<a id="a-1v"></a>呵责法并解。<a id="a-1w"></a>摈出法并解。<a id="a-1x"></a>依止法并解。<a id="a-1y"></a>遮不至白衣家法并解。<a id="a-1z"></a>不见举法并解。<a id="a-20"></a>不忏法并解。<a id="a-21"></a>不舍法并解。<a id="a-22"></a>与覆藏法本日治法。<a id="a-23"></a>摩那埵法。<a id="a-24"></a>出罪法。<a id="a-25"></a>忆念法。<a id="a-26"></a>不痴法。<a id="a-27"></a>罪处所法)</p>
  <p id="a28">对首羯磨略有三十三(佛言三语受戒已名善作羯磨。<a id="a-29"></a>说戒法中亦尔。<a id="a-2A"></a>十诵律云。<a id="a-2B"></a>对首心念分衣已名作羯磨。<a id="a-2C"></a>后来比丘不与分义分二别。<a id="a-2D"></a>一但对首法。<a id="a-2E"></a>二众法对首法。<a id="a-2F"></a>文通诸部并如下列)</p>
  <p id="a2G">但对首法二十八(受三衣法并舍。<a id="a-2H"></a>受钵法并舍。<a id="a-2I"></a>受尼师坛法并舍。<a id="a-2J"></a>受百一衣物法并舍。<a id="a-2K"></a>舍请法。<a id="a-2L"></a>舍戒法。<a id="a-2M"></a>受请依止法。<a id="a-2N"></a>衣说净法。<a id="a-2O"></a>钵说净法药说净法。<a id="a-2P"></a>受三药法。<a id="a-2Q"></a>受七日法。<a id="a-2R"></a>安居法。<a id="a-2S"></a>与欲法。<a id="a-2T"></a>忏波逸提法。<a id="a-2U"></a>忏提舍尼法。<a id="a-2V"></a>忏偷兰遮法。<a id="a-2W"></a>忏重突吉罗法。<a id="a-2X"></a>白露六聚法。<a id="a-2Y"></a>露他重罪法。<a id="a-2Z"></a>舍僧残行法。<a id="a-2a"></a>白行行法。<a id="a-2b"></a>白僧残诸行法。<a id="a-2c"></a>白入聚法。<a id="a-2d"></a>尼白入僧寺法。<a id="a-2e"></a>尼请教授法。<a id="a-2f"></a>作余食法)</p>
  <p id="a2g">众法对首有五(舍堕法。<a id="a-2h"></a>说戒法。<a id="a-2i"></a>自恣法。<a id="a-2j"></a>受僧得施法。<a id="a-2k"></a>受亡五众物法)</p>
  <p id="a2l">心念羯磨略有十四(义分三别。<a id="a-2m"></a>一但心念法。<a id="a-2n"></a>二对首心念法。<a id="a-2o"></a>三众法心念法。<a id="a-2p"></a>并通诸部至文自须。<a id="a-2q"></a>唯僧法羯磨独四分一律)</p>
  <p id="a2r">但心念法有三(忏轻突吉罗法。<a id="a-2s"></a>六念法说戒座中发露诸罪法)</p>
  <p id="a2t">对首心念法有七(安居法。<a id="a-2u"></a>说净法。<a id="a-2v"></a>受药法。<a id="a-2w"></a>受七日法。<a id="a-2x"></a>受持三衣法。<a id="a-2y"></a>舍三衣法。<a id="a-2z"></a>受持钵法)</p>
  <p id="a30">众法心念法有四(说戒法。<a id="a-31"></a>自恣法。<a id="a-32"></a>受僧得施法。<a id="a-33"></a>受亡五众衣物法)</p>
  <p id="a34">已前略明缘集。<a id="a-35"></a>已后辩缘成坏。</p>
  <p id="a36">前明僧法(律中佛言。<a id="a-37"></a>有四种僧。<a id="a-38"></a>一者四人僧。<a id="a-39"></a>除受戒自恣出罪。<a id="a-3A"></a>余一切羯磨应作。<a id="a-3B"></a>二者五人僧。<a id="a-3C"></a>除中国受戒出罪。<a id="a-3D"></a>三者十人僧。<a id="a-3E"></a>除出罪。<a id="a-3F"></a>四者二十人僧。<a id="a-3G"></a>一切羯磨应作。<a id="a-3H"></a>况复过二十。<a id="a-3I"></a>若少一人非法非毗尼不成)</p>
  <p id="a3J">一称量前事(毗尼母论云。<a id="a-3K"></a>事谓人法也。<a id="a-3L"></a>律云。<a id="a-3M"></a>称量比丘及白衣。<a id="a-3N"></a>称量羯磨及犯事也。<a id="a-3O"></a>然所为之缘不出三种。<a id="a-3P"></a>谓人法事也。<a id="a-3Q"></a>如受戒忏悔差使治摈等为人故作。<a id="a-3R"></a>如说戒自恣等为法故作。<a id="a-3S"></a>如结界摄衣净地库藏等为事故作。<a id="a-3T"></a>或具或单时离时合并先须量。<a id="a-3U"></a>校使成应法之缘)</p>
  <p id="a3V">二法起托处(僧祇律云。<a id="a-3W"></a>非羯磨地不得受。<a id="a-3X"></a>欲行僧事律中若作羯磨必先结界。<a id="a-3Y"></a>然托处有二种。<a id="a-3Z"></a>若自然界中唯结界羯磨一法。<a id="a-3a"></a>自余僧法并作法界中。<a id="a-3b"></a>若对首心念二法则通二界)</p>
  <p id="a3c">三集僧方法(律云。<a id="a-3d"></a>佛言。<a id="a-3e"></a>当敷座打揵槌尽共集一处。<a id="a-3f"></a>五分律云。<a id="a-3g"></a>随有木瓦铜铁鸣者。<a id="a-3h"></a>令净人沙弥打之。<a id="a-3i"></a>无沙弥者比丘亦得。<a id="a-3j"></a>不得过三通。<a id="a-3k"></a>付法藏传中令有长打之法。<a id="a-3l"></a>三千威仪中具明杵下之数。<a id="a-3m"></a>萨婆多论云。<a id="a-3n"></a>夫集僧揵槌必有常准不得互易)</p>
  <p id="a3o">四僧集约界(夫界有二若作法界则唯三种。<a id="a-3p"></a>谓大界戒场小界。<a id="a-3q"></a>若论小界无外可集。<a id="a-3r"></a>若戒场大界并尽唱制限集之。<a id="a-3s"></a>若自然界则分四别。<a id="a-3t"></a>谓聚落兰若道行水界。<a id="a-3u"></a>初言聚落则有二种。<a id="a-3v"></a>若聚落界分不可分别者。<a id="a-3w"></a>准僧祇七树之量。<a id="a-3x"></a>通计六间六十三步。<a id="a-3y"></a>若无异众得成羯磨。<a id="a-3z"></a>若可分别聚落者。<a id="a-40"></a>准十诵律尽聚落集之。<a id="a-41"></a>二言兰若亦有二种。<a id="a-42"></a>若无难者诸部多云一拘卢舍。<a id="a-43"></a>按杂宝藏云五里是也。<a id="a-44"></a>相传以此为定若难事兰若。<a id="a-45"></a>如善见论七槃陀之量。<a id="a-46"></a>相去五十八步四尺八寸得作羯磨。<a id="a-47"></a>三明道行界。<a id="a-48"></a>准萨婆多十诵律纵广六百步。<a id="a-49"></a>四明水界如五分律。<a id="a-4A"></a>船上众中有力人以水若砂四面掷所及处。<a id="a-4B"></a>此之六相皆谓身面所向方隅限齐之内集僧。<a id="a-4C"></a>无人方可应法)</p>
  <p id="a4D">五应法和合(律云。<a id="a-4E"></a>应来者来。<a id="a-4F"></a>应与欲者与欲。<a id="a-4G"></a>来现前得呵人不呵是名和合。<a id="a-4H"></a>反上三成别众)</p>
  <p id="a4I">六简众是非(律云未受具者出等。<a id="a-4J"></a>又云有四满数。<a id="a-4K"></a>一者有人得满数不应呵。<a id="a-4L"></a>若为作呵责[打-丁+(實-毌+尸)]出依止。<a id="a-4M"></a>遮不至白衣家羯磨。<a id="a-4N"></a>如是四人者是也。<a id="a-4O"></a>二者有人不得满数应呵。<a id="a-4P"></a>谓若欲受大戒人。<a id="a-4Q"></a>三者不得满数不得呵者。<a id="a-4R"></a>若为比丘作羯磨。<a id="a-4S"></a>以比丘尼。<a id="a-4T"></a>式叉摩那。<a id="a-4U"></a>沙弥沙弥尼足数。<a id="a-4V"></a>若言犯边罪等十三难人。<a id="a-4W"></a>若被三举。<a id="a-4X"></a>若灭[打-丁+(實-毌+尸)]。<a id="a-4Y"></a>若应灭摈。<a id="a-4Z"></a>若别住。<a id="a-4a"></a>若戒场上。<a id="a-4b"></a>若神足在空隐没离见闻处。<a id="a-4c"></a>若所为作羯磨人。<a id="a-4d"></a>如是等二十八种不足数。<a id="a-4e"></a>又云行覆藏本日治摩那埵出罪人。<a id="a-4f"></a>十诵律云。<a id="a-4g"></a>行覆藏竟本日治竟。<a id="a-4h"></a>六夜竟此上七人。<a id="a-4i"></a>佛言不相足数。<a id="a-4j"></a>十诵又云。<a id="a-4k"></a>睡眠人。<a id="a-4l"></a>乱语人。<a id="a-4m"></a>愦闹人。<a id="a-4n"></a>入定人。<a id="a-4o"></a>哑人。<a id="a-4p"></a>聋人。<a id="a-4q"></a>哑聋人。<a id="a-4r"></a>狂人。<a id="a-4s"></a>乱心人。<a id="a-4t"></a>病坏心人。<a id="a-4u"></a>树上比丘白衣。<a id="a-4v"></a>如是等十二人不成受戒足数。<a id="a-4w"></a>摩德勒伽论云。<a id="a-4x"></a>重病人边地人痴钝人。<a id="a-4y"></a>如是等三人不成满众。<a id="a-4z"></a>僧祇云。<a id="a-50"></a>若与欲人。<a id="a-51"></a>若隔障。<a id="a-52"></a>若半覆露中间隔障。<a id="a-53"></a>若半覆露申手不相及。<a id="a-54"></a>若一切露地坐申手不相及。<a id="a-55"></a>又云若众僧行作羯磨坐则非法。<a id="a-56"></a>乃至住坐卧互作亦尔。<a id="a-57"></a>四分云。<a id="a-58"></a>我往说戒处不坐为作别众。<a id="a-59"></a>佛言非法。<a id="a-5A"></a>五分病人背羯磨说戒。<a id="a-5B"></a>佛言别众义加醉人等。<a id="a-5C"></a>或自语前人不解。<a id="a-5D"></a>心境不相称等并名非法。<a id="a-5E"></a>故律中受戒舍戒法内云。<a id="a-5F"></a>若眠醉狂恚不相领解。<a id="a-5G"></a>如前缘者并不成故。<a id="a-5H"></a>又须知别众不足数等。<a id="a-5I"></a>四句差别临机明练成坏两缘。<a id="a-5J"></a>四者有人得满数亦得呵。<a id="a-5K"></a>若善比丘同一界住不离见闻处。<a id="a-5L"></a>乃至语傍人如是等人具兼二法者)</p>
  <p id="a5M">七说欲清净(律云。<a id="a-5N"></a>诸比丘不来者说欲及清净。<a id="a-5O"></a>于中有三。<a id="a-5P"></a>谓与欲受欲说欲等法。<a id="a-5Q"></a>若有佛法僧事。<a id="a-5R"></a>病人看病事者并听与欲唯除结界。<a id="a-5S"></a>一法有五种与欲。<a id="a-5T"></a>若言与汝欲。<a id="a-5U"></a>若言我说欲。<a id="a-5V"></a>若言为我说欲。<a id="a-5W"></a>若现身相。<a id="a-5X"></a>若广说与欲成与欲。<a id="a-5Y"></a>若不现相不口说者不成。<a id="a-5Z"></a>应更与余者欲。<a id="a-5a"></a>又云欲与清净一时俱说不得单说。<a id="a-5b"></a>若欲广说者应具修威仪。<a id="a-5c"></a>至可传欲者所如是言)大德一心念。<a id="a-5d"></a>某甲比丘如法僧事与欲清净(一说便止。<a id="a-5e"></a>佛言。<a id="a-5f"></a>若能忆性相名类者。<a id="a-5g"></a>随意多少受之。<a id="a-5h"></a>若不能记者但云众多比丘与欲清净。<a id="a-5i"></a>亦得二明受欲法。<a id="a-5j"></a>佛言。<a id="a-5k"></a>若受欲者受欲已便命过。<a id="a-5l"></a>若出界去。<a id="a-5m"></a>若罢道入外道众别部众至戒场上。<a id="a-5n"></a>若明相出等七缘。<a id="a-5o"></a>若自言犯边罪等十三难人。<a id="a-5p"></a>三举二灭在空隐没离见闻处如是等通前。<a id="a-5q"></a>二十八缘并不成受欲。<a id="a-5r"></a>若至中道若在僧中亦尔。<a id="a-5s"></a>应更与余者欲。<a id="a-5t"></a>僧祇云。<a id="a-5u"></a>五种失欲如不足数中说。<a id="a-5v"></a>又云在界外受欲持欲者。<a id="a-5w"></a>出界与欲人出界与欲已。<a id="a-5x"></a>自至僧中还出众第五持欲在僧中。<a id="a-5y"></a>因难惊起无一人住者。<a id="a-5z"></a>如是等并名失欲。<a id="a-60"></a>十诵云。<a id="a-61"></a>与覆藏等三人失欲。<a id="a-62"></a>五分云。<a id="a-63"></a>与尼等四人狂等三人。<a id="a-64"></a>或倒出众人皆不成欲。<a id="a-65"></a>十诵云。<a id="a-66"></a>取欲清净人若取时若取竟。<a id="a-67"></a>自言非比丘者不成清净欲。<a id="a-68"></a>律云持欲比丘自有事起不及诣僧听。<a id="a-69"></a>转受与余比丘应作如是言)大德一心念。<a id="a-6A"></a>我某甲比丘与众多比丘受欲清净。<a id="a-6B"></a>彼及我身如法僧事与欲清净(三明说欲法僧祇云。<a id="a-6C"></a>不得辄尔与人欲应与堪能持欲僧中说者。<a id="a-6D"></a>若有说者羯磨人。<a id="a-6E"></a>如上问已彼受欲者应答是言)大德僧听。<a id="a-6F"></a>某甲比丘我受彼欲清净。<a id="a-6G"></a>彼如法僧事与欲清净(若自恣时应言与欲自恣。<a id="a-6H"></a>余词同上。<a id="a-6I"></a>佛言。<a id="a-6J"></a>若受欲人。<a id="a-6K"></a>若睡眠。<a id="a-6L"></a>若入定。<a id="a-6M"></a>若忘。<a id="a-6N"></a>若不故作并成。<a id="a-6O"></a>若故不说得突吉罗。<a id="a-6P"></a>若病重者应舆至僧中。<a id="a-6Q"></a>恐病增动者僧就病者所。<a id="a-6R"></a>或出界作不合别众故。<a id="a-6S"></a>若中道逢难界外持欲来得成)</p>
  <p id="a6T">八正陈本意(谓僧私两缘僧中。<a id="a-6U"></a>或创立法处则竖标唱相。<a id="a-6V"></a>或常所集用则行筹告白等私事亦二。<a id="a-6W"></a>若违情治罚则作举与罪。<a id="a-6X"></a>若顺情请许多。<a id="a-6Y"></a>须乞词至文具显)</p>
  <p id="a6Z">九问事端绪(律云。<a id="a-6a"></a>僧今和合何所作为事。<a id="a-6b"></a>含通别临时。<a id="a-6c"></a>唯一通问)</p>
  <p id="a6d">十答所成法(律云。<a id="a-6e"></a>应答言作某羯磨。<a id="a-6f"></a>然事有先后法缘通别。<a id="a-6g"></a>说戒自恣应在后。<a id="a-6h"></a>作受戒舍堕义兼通别。<a id="a-6i"></a>若结界舍界理无双答。<a id="a-6j"></a>并先须详委然后答问)</p>
  <p id="a6k">中明众多人法(若作但对首法。<a id="a-6l"></a>如持衣说净等法。<a id="a-6m"></a>通二界人唯是别。<a id="a-6n"></a>若作众法对首法。<a id="a-6o"></a>如舍堕说戒等。<a id="a-6p"></a>二界。<a id="a-6q"></a>尽集人非别众法则两异并前须明识义无杂乱)</p>
  <p id="a6r">后明一人法(若但心念法事通二界人。<a id="a-6s"></a>唯独秉若对首心念及众法心念界通二处。<a id="a-6t"></a>有人不得并如前集法中列。<a id="a-6u"></a>三相历然不容临机。<a id="a-6v"></a>致有乖殊法事不成)</p>
  <p id="a6w">已前略辩成法具缘。<a id="a-6x"></a>后明非法之相。<a id="a-6y"></a>僧法羯磨具七非(佛言。<a id="a-6z"></a>有七羯磨非法不应作)</p>
  <p id="a70">一者非法非毗尼羯磨(谓一人举一人乃至僧举僧一白众多白。<a id="a-71"></a>一羯磨众多羯磨。<a id="a-72"></a>单白白二白四羯磨交络互作。<a id="a-73"></a>若有病无药有药无病。<a id="a-74"></a>有事有法施不相当。<a id="a-75"></a>毗尼母云。<a id="a-76"></a>若说羯磨言不明了。<a id="a-77"></a>如是等人法事相并初非所摄)</p>
  <p id="a78">二者非法别众羯磨(谓白此事为彼事作羯磨名为非法。<a id="a-79"></a>应来者不来。<a id="a-7A"></a>应与欲者不与欲。<a id="a-7B"></a>来现前得呵人呵者是名别众)</p>
  <p id="a7C">三者非法和合众羯磨(非法同前和合反上)</p>
  <p id="a7D">四者如法别众羯磨(如法反非法别众同前)</p>
  <p id="a7E">五者法相似别众羯磨(谓先作羯磨后作白。<a id="a-7F"></a>名法相似别众同前)</p>
  <p id="a7G">六者法相似和合羯磨(法相似如上和合同前)</p>
  <p id="a7H">七者呵不止羯磨(谓如法羯磨须僧同秉今得呵人呵。<a id="a-7I"></a>若住应法违呵不止即名非法)</p>
  <p id="a7J">义立七非(谓律据事随事分七。<a id="a-7K"></a>今以义求收非斯尽谓单白羯磨三十九种。<a id="a-7L"></a>各有非相义同过别。<a id="a-7M"></a>白二白四类亦同之。<a id="a-7N"></a>若不别明成非莫显。<a id="a-7O"></a>今且就单白说戒一法具解七非。<a id="a-7P"></a>余之三种例之可晓)</p>
  <p id="a7Q">一者人非(谓识过不忏疑罪不露。<a id="a-7R"></a>界内别众人非应法等)</p>
  <p id="a7S">二者法非(谓三人以下单白说戒。<a id="a-7T"></a>颠倒错脱有呵不止。<a id="a-7U"></a>说不明了等)</p>
  <p id="a7V">三者事非(谓时非正教广略无缘。<a id="a-7W"></a>众具有阙界非圣制)</p>
  <p id="a7X">四者人法非(谓其二非唯事依法)</p>
  <p id="a7Y">五者人事非(法虽应教人事乖越)</p>
  <p id="a7Z">六者法事非(人虽应法二乖名坏)</p>
  <p id="a7a">七者人法事非(三相并非如前类。<a id="a-7b"></a>取理须条贯诸缘明晓成败。<a id="a-7c"></a>故佛在世一事五处作之并成非法。<a id="a-7d"></a>况今像末焉可轻哉义无怠慢)</p>
  <p id="a7e">对首羯磨亦具七非(就中分二。<a id="a-7f"></a>若但对首法唯取持衣一法。<a id="a-7g"></a>以显非相余说净等法类解于缘有异)</p>
  <p id="a7h">一人非(谓受对之人犯重遮难有呵者呵。<a id="a-7i"></a>或对僧俗而作)</p>
  <p id="a7j">二法非(谓持法错脱说非明晓)</p>
  <p id="a7k">三事非(谓犯舍异财不合圣教或五大上色受持不成)</p>
  <p id="a7l">四者人法非。<a id="a-7m"></a>五人事非。<a id="a-7n"></a>六事法非。<a id="a-7o"></a>七具三非(并如上例知交络识相若众法对首亦具七非。<a id="a-7p"></a>今摘取舍堕一法条然具解。<a id="a-7q"></a>余者例同有异)</p>
  <p id="a7r">一人非(谓界内别众人非。<a id="a-7s"></a>应法呵人设呵置止即非)</p>
  <p id="a7t">二法非(舍忏还财诸法乖正)</p>
  <p id="a7u">三事非(犯过衣财如律所断必非圣制。<a id="a-7v"></a>理无忏舍并识相而加法非。<a id="a-7w"></a>有疑而过分有违加无知罪)</p>
  <p id="a7x">四者人法非乃至第七具三非(显相如上)</p>
  <p id="a7y">心念羯磨亦具七非(就中有三。<a id="a-7z"></a>初但心念法唯取忏。<a id="a-80"></a>轻突吉罗罪具解余例同异)</p>
  <p id="a81">一人非(谓对人忏悔体非佛教)</p>
  <p id="a82">二法非(谓但心念而不口言。<a id="a-83"></a>虽言而非明了。<a id="a-84"></a>或增减错忘)</p>
  <p id="a85">三事非(由事缘故误犯则轻重。<a id="a-86"></a>或境通众多未了前相)</p>
  <p id="a87">四人法非乃至第七具三非(若对首心念及众法心念各具七非。<a id="a-88"></a>人通别众界缘两处。<a id="a-89"></a>并须准例随事晓知)</p>
  <p data-pb></p>
  <h2 id="a8A">诸界结解篇第二</h2>
  <p id="a8B">(界别有三摄。<a id="a-8C"></a>僧界摄人以同处。<a id="a-8D"></a>令无别众罪摄衣界摄衣。<a id="a-8E"></a>以属人令无离宿罪。<a id="a-8F"></a>摄食界摄食以障僧。<a id="a-8G"></a>令无宿煮罪宗意如此)</p>
  <p id="a8H">僧界结解法第一(有三种僧界。<a id="a-8I"></a>一者大界。<a id="a-8J"></a>二者戒场。<a id="a-8K"></a>三者小界。<a id="a-8L"></a>今就大界内又有三种。<a id="a-8M"></a>谓人法二同法食二同法同食别。<a id="a-8N"></a>初唯本制后随缘别开)</p>
  <p id="a8O">结初大界法(时四方僧集会疲极。<a id="a-8P"></a>佛言。<a id="a-8Q"></a>听随所住处结界。<a id="a-8R"></a>应尽集不得受欲。<a id="a-8S"></a>是中旧住比丘应唱大界四方相。<a id="a-8T"></a>若有山树林池城堑村舍。<a id="a-8U"></a>随有称之应须义设方法如前僧法中。<a id="a-8V"></a>具七缘已一比丘告僧云)大德僧听。<a id="a-8W"></a>我旧住比丘为僧唱四方大界相。<a id="a-8X"></a>从东南角某处标。<a id="a-8Y"></a>至西南角某处标。<a id="a-8Z"></a>从此至西北角某处标。<a id="a-8a"></a>从此至东北角某处标。<a id="a-8b"></a>从此还至东南角某处标。<a id="a-8c"></a>此是大界外相一周讫(必有屈曲随事称之。<a id="a-8d"></a>并须别指分齐尺寸处所。<a id="a-8e"></a>由不知制限结既不成羯磨。<a id="a-8f"></a>虚设受戒等法俱是空作。<a id="a-8g"></a>故须如上分明唱相三遍已。<a id="a-8h"></a>佛言。<a id="a-8i"></a>众中应差羯磨人。<a id="a-8j"></a>若上座。<a id="a-8k"></a>若次座。<a id="a-8l"></a>若诵律。<a id="a-8m"></a>若不诵律。<a id="a-8n"></a>堪能作羯磨者。<a id="a-8o"></a>问答已如是白)大德僧听。<a id="a-8p"></a>此住处比丘唱四方大界相。<a id="a-8q"></a>若僧时到僧忍听。<a id="a-8r"></a>僧今于此四方相内结大界。<a id="a-8s"></a>同一住处同一说戒。<a id="a-8t"></a>白如是大德僧听。<a id="a-8u"></a>此住处比丘唱四方大界相。<a id="a-8v"></a>僧今于此四方相内结大界。<a id="a-8w"></a>同一住处同一说戒。<a id="a-8x"></a>谁诸长老忍。<a id="a-8y"></a>僧今于此四方相内结大界。<a id="a-8z"></a>同一住处同一说戒者默然。<a id="a-90"></a>谁不忍者说僧已忍。<a id="a-91"></a>于此四方相内。<a id="a-92"></a>同一住处同一说戒。<a id="a-93"></a>结大界竟僧忍默然故。<a id="a-94"></a>是事如是持。</p>
  <p id="a95">解大界法(时诸比丘。<a id="a-96"></a>意欲广作者狭作者。<a id="a-97"></a>佛言。<a id="a-98"></a>欲改作者先解前界。<a id="a-99"></a>然后广狭作从意当如是解)大德僧听。<a id="a-9A"></a>此住处比丘同一住处同一说戒。<a id="a-9B"></a>若僧时到僧忍听解界白如是。<a id="a-9C"></a>大德僧听。<a id="a-9D"></a>此住处比丘同一住处同一说戒。<a id="a-9E"></a>今解界谁诸长老忍。<a id="a-9F"></a>僧同一住处同一说戒。<a id="a-9G"></a>解界者默然。<a id="a-9H"></a>谁不忍者说僧已忍听。<a id="a-9I"></a>同一住处同一说戒解界竟。<a id="a-9J"></a>僧忍默然故是事如是持(此一羯磨通解有戒场大界者。<a id="a-9K"></a>由文无偏局故得)</p>
  <p id="a9L">结同法利界法(尔时有二住处。<a id="a-9M"></a>别说戒别利养。<a id="a-9N"></a>欲得共说戒同利养。<a id="a-9O"></a>佛言。<a id="a-9P"></a>听各自解界应尽集一处不得受欲。<a id="a-9Q"></a>当唱方相结之。<a id="a-9R"></a>结文与前略同。<a id="a-9S"></a>唯有僧于此彼二处结大界。<a id="a-9T"></a>同说戒同利养为异)</p>
  <p id="a9U">结同法别利界法(尔时有二住处别说戒别利养。<a id="a-9V"></a>欲同说戒别利养。<a id="a-9W"></a>佛言。<a id="a-9X"></a>当各解通结文略同前。<a id="a-9Y"></a>又有二住处欲别说戒。<a id="a-9Z"></a>同利养为守护住处故。<a id="a-9a"></a>佛言。<a id="a-9b"></a>听之此四方僧物和法)</p>
  <p id="a9c">结戒场法(时诸比丘有须四人众羯磨事起。<a id="a-9d"></a>五人众十人众二十人众羯磨事起。<a id="a-9e"></a>是中大众集会疲极。<a id="a-9f"></a>佛言。<a id="a-9g"></a>听结戒场称四方界相。<a id="a-9h"></a>若安栓若石若标畔作齐限已。<a id="a-9i"></a>毗尼母云。<a id="a-9j"></a>必以大界围绕。<a id="a-9k"></a>五分等律须在大界前结。<a id="a-9l"></a>若欲作者先安三重标相内里。<a id="a-9m"></a>一重名戒场外相中间。<a id="a-9n"></a>一重名大界内相最外。<a id="a-9o"></a>一重名大界外相立。<a id="a-9p"></a>三相已尽自然界内僧集。<a id="a-9q"></a>在戒场标内先令一比丘唱。<a id="a-9r"></a>戒场外相应作如是言)大德僧听。<a id="a-9s"></a>我此住处比丘为僧。<a id="a-9t"></a>称四方小界相。<a id="a-9u"></a>从此住处东南角某标。<a id="a-9v"></a>西回至西南角某标。<a id="a-9w"></a>从此北回至西北角某标从此东回至东北角某标。<a id="a-9x"></a>从此南回还至东南角某标。<a id="a-9y"></a>此是戒场外相一周讫(三说已。<a id="a-9z"></a>若有曲斜随事称之。<a id="a-A0"></a>羯磨者如上应和已白言)大德僧听。<a id="a-A1"></a>此住处比丘称四方小界相。<a id="a-A2"></a>若僧时到僧忍听。<a id="a-A3"></a>僧今于此四方小界相内。<a id="a-A4"></a>结作戒场白如是。<a id="a-A5"></a>大德僧听。<a id="a-A6"></a>此住处比丘称四方小界相。<a id="a-A7"></a>僧今于此四方小界相内。<a id="a-A8"></a>结戒场谁诸长老忍。<a id="a-A9"></a>僧于此四方相内结戒场者默然。<a id="a-AA"></a>谁不忍者说僧已忍。<a id="a-AB"></a>于此四方相内结戒场竟。<a id="a-AC"></a>僧忍默然故是事如是持(结已牓示显处。<a id="a-AD"></a>令后来者知诸界分齐。<a id="a-AE"></a>余条准此)</p>
  <p id="aAF">解戒场法(律无正文准诸解界翻结即得。<a id="a-AG"></a>今亦例出理通文顺应作是言)大德僧听。<a id="a-AH"></a>僧今集此住处解戒场。<a id="a-AI"></a>若僧时到僧忍听。<a id="a-AJ"></a>解戒场白如是。<a id="a-AK"></a>大德僧听。<a id="a-AL"></a>僧今集此住处解戒场。<a id="a-AM"></a>谁诸长老忍。<a id="a-AN"></a>僧集此住处解戒场者默然。<a id="a-AO"></a>谁不忍者说僧已忍。<a id="a-AP"></a>僧集解戒场竟。<a id="a-AQ"></a>僧忍默然故是事如是持。</p>
  <p id="aAR">结有戒场大界法(佛言。<a id="a-AS"></a>不得合河水结。<a id="a-AT"></a>除常有舡桥梁者。<a id="a-AU"></a>又不得二界相接应留中间。<a id="a-AV"></a>五分云。<a id="a-AW"></a>不唱方相结界不成。<a id="a-AX"></a>律文少略应如是唱相)大德僧听。<a id="a-AY"></a>我比丘为僧唱四方大界内外相。<a id="a-AZ"></a>先唱内相从戒场外相。<a id="a-Aa"></a>东南角标外二尺许某标者(此约当时有者。<a id="a-Ab"></a>言之不必诵文)。<a id="a-Ac"></a>此是大界内相东南角某标。<a id="a-Ad"></a>从此西回至西南角某标。<a id="a-Ae"></a>从此北回至西北角某标。<a id="a-Af"></a>从此东回至东北角某标。<a id="a-Ag"></a>从此南回还至东南角某标。<a id="a-Ah"></a>次唱外相从此住处东南角某处标。<a id="a-Ai"></a>西回至西南角某标。<a id="a-Aj"></a>从此北回至西北角某标。<a id="a-Ak"></a>从此东回至东北角某标。<a id="a-Al"></a>从此南回还至东南角某处。<a id="a-Am"></a>彼为内相。<a id="a-An"></a>此为外相。<a id="a-Ao"></a>此是大界内外相一周讫(三唱已若欲唱相应。<a id="a-Ap"></a>将四五比丘出戒场外尽标相内集僧。<a id="a-Aq"></a>然后唱二重标相已僧中方加羯磨。<a id="a-Ar"></a>其文如初结大界法无异故不出)</p>
  <p id="aAs">结三小界法(此三小界并为难事故兴。<a id="a-At"></a>律云。<a id="a-Au"></a>不同意者未出界。<a id="a-Av"></a>听在界外疾。<a id="a-Aw"></a>疾一处集结小界受戒。<a id="a-Ax"></a>又言。<a id="a-Ay"></a>若布萨日于无村旷野中。<a id="a-Az"></a>行众僧不得和合者。<a id="a-B0"></a>随同师善友下道各集一处结小界说戒。<a id="a-B1"></a>又言。<a id="a-B2"></a>若自恣日。<a id="a-B3"></a>于非村阿兰若道路行。<a id="a-B4"></a>若不得和合者。<a id="a-B5"></a>随同师亲友移异处结小界自恣。<a id="a-B6"></a>故知非难无缘辄结类诸难开若违制犯。<a id="a-B7"></a>又皆无外相即身所坐处以为界体。<a id="a-B8"></a>故受戒中云。<a id="a-B9"></a>此僧一处集结小界。<a id="a-BA"></a>说戒中云。<a id="a-BB"></a>今有尔许比丘集结小界。<a id="a-BC"></a>自恣中云。<a id="a-BD"></a>诸比丘坐处已满齐。<a id="a-BE"></a>如是比丘坐处僧于中结小界等。<a id="a-BF"></a>故知俱无外相为遮呵人即小界受戒法。<a id="a-BG"></a>云界外呵不成呵也。<a id="a-BH"></a>此文释成无外相明矣。<a id="a-BI"></a>今有立界相房院。<a id="a-BJ"></a>于中结者羯磨不成。<a id="a-BK"></a>以大界立相不唱非法小界无相。<a id="a-BL"></a>若立非法故大界别人唱相。<a id="a-BM"></a>羯磨文中牒之。<a id="a-BN"></a>小界既无唱法。<a id="a-BO"></a>羯磨自显标相。<a id="a-BP"></a>故重委明示庶无疑滥脱。<a id="a-BQ"></a>随而结则成多犯。<a id="a-BR"></a>一非是开缘。<a id="a-BS"></a>二辄立相。<a id="a-BT"></a>三处留久固。<a id="a-BU"></a>文云。<a id="a-BV"></a>不应不解而去等。<a id="a-BW"></a>四妄通余法即非制。<a id="a-BX"></a>而制其羯磨文如常也)</p>
  <p id="aBY">结解衣界法第二(有三种僧伽蓝。<a id="a-BZ"></a>若大界共伽蓝等。<a id="a-Ba"></a>或界小于伽蓝并不须结。<a id="a-Bb"></a>若界大于伽蓝者依法结之。<a id="a-Bc"></a>则随界摄衣也。<a id="a-Bd"></a>然有羯磨立无村结者。<a id="a-Be"></a>若准律文先结衣界村内摄衣。<a id="a-Bf"></a>后因事起方乃除村。<a id="a-Bg"></a>今通立一法不问有村无村法尔须除。<a id="a-Bh"></a>萨婆多论正立此义。<a id="a-Bi"></a>以有村来五意故除。<a id="a-Bj"></a>若先无村作法结已。<a id="a-Bk"></a>净人住处外村来入随所及处皆非衣界。<a id="a-Bl"></a>若本村还出衣界仍摄。<a id="a-Bm"></a>若先有村村在非摄村去空地衣界还满。<a id="a-Bn"></a>由村来去非结解故。<a id="a-Bo"></a>五分律中咸有斯意)</p>
  <p id="aBp">结摄衣界法(时有厌离比丘。<a id="a-Bq"></a>见阿兰若处有一好窟。<a id="a-Br"></a>自念言。<a id="a-Bs"></a>我若得离衣宿者。<a id="a-Bt"></a>可即依此窟住。<a id="a-Bu"></a>佛言。<a id="a-Bv"></a>听结不失衣。<a id="a-Bw"></a>除駃流水。<a id="a-Bx"></a>白云)大德僧听。<a id="a-By"></a>此处同一住处同一说戒。<a id="a-Bz"></a>若僧时到僧忍听。<a id="a-C0"></a>结不失衣界。<a id="a-C1"></a>除村村外界白如是。<a id="a-C2"></a>大德僧听。<a id="a-C3"></a>此处同一住处同一说戒。<a id="a-C4"></a>今僧结不失衣界除村。<a id="a-C5"></a>村外界谁诸长老忍。<a id="a-C6"></a>僧于此处同一住处同一说戒。<a id="a-C7"></a>结不失衣界除村。<a id="a-C8"></a>村外界者默然。<a id="a-C9"></a>谁不忍者说。<a id="a-CA"></a>僧已忍。<a id="a-CB"></a>此处同一住处同一说戒。<a id="a-CC"></a>结不失衣界。<a id="a-CD"></a>除村村外界竟。<a id="a-CE"></a>僧忍默然故是事如是持(结已准上牓示显处)</p>
  <p id="aCF">解摄衣界法(佛言。<a id="a-CG"></a>应先解不失衣界。<a id="a-CH"></a>却解大界应作如是解)大德僧听。<a id="a-CI"></a>此住处同一住处同一说戒。<a id="a-CJ"></a>若僧时到僧忍听僧今解不失衣界白如是。<a id="a-CK"></a>大德僧听。<a id="a-CL"></a>此住处同一住处同一说戒。<a id="a-CM"></a>僧今解不失衣界。<a id="a-CN"></a>谁诸长老忍。<a id="a-CO"></a>僧同一住处同一说戒。<a id="a-CP"></a>解不失衣界者默然。<a id="a-CQ"></a>谁不忍者说僧已忍。<a id="a-CR"></a>同一住处同一说戒。<a id="a-CS"></a>解不失衣界竟。<a id="a-CT"></a>僧忍默然故是事如是持。</p>
  <p id="aCU">结解食界法第三(佛言。<a id="a-CV"></a>有四种净地。<a id="a-CW"></a>一者檀越净。<a id="a-CX"></a>若为僧作伽蓝未施与僧。<a id="a-CY"></a>二者院相不周净。<a id="a-CZ"></a>若僧住处半有篱障都无篱障。<a id="a-Ca"></a>若垣若墙若堑若栅亦如是。<a id="a-Cb"></a>三者处分净。<a id="a-Cc"></a>初作僧伽蓝时。<a id="a-Cd"></a>檀越若经劳人处分。<a id="a-Ce"></a>如是言。<a id="a-Cf"></a>某处为僧作净地。<a id="a-Cg"></a>四者僧作白二羯磨结。<a id="a-Ch"></a>若疑先有净地应解已更结)</p>
  <p id="aCi">结摄食界法(时有吐下病比丘未及得粥便死。<a id="a-Cj"></a>佛言。<a id="a-Ck"></a>听在僧伽蓝内边房静处。<a id="a-Cl"></a>结净厨应唱房。<a id="a-Cm"></a>若温室若经行堂处。<a id="a-Cn"></a>若出家五众房得作除去比丘。<a id="a-Co"></a>五分云。<a id="a-Cp"></a>若于一房一角半房半角。<a id="a-Cq"></a>或中庭。<a id="a-Cr"></a>或通结僧坊内作净地。<a id="a-Cs"></a>并得律令唱相。<a id="a-Ct"></a>今结法时僧在院外。<a id="a-Cu"></a>遥唱遥结应唱相言)大德僧听我比丘为僧唱净地处所。<a id="a-Cv"></a>此僧伽蓝内东厢厨院中。<a id="a-Cw"></a>若诸果树下并作净地(如是三唱若更余处任时据量随事。<a id="a-Cx"></a>通局。<a id="a-Cy"></a>羯磨者作是白言)大德僧听。<a id="a-Cz"></a>若僧时到僧忍听僧今结(东厢厨院中若诸果树下)。<a id="a-D0"></a>作净地白如是。<a id="a-D1"></a>大德僧听僧今结(东厢厨院中及诸果树下)。<a id="a-D2"></a>作净地谁诸长老忍僧结(东厢厨院中及诸果树下)。<a id="a-D3"></a>作净地者默然。<a id="a-D4"></a>谁不忍者说僧已忍结(东厢厨院中及诸果树下)。<a id="a-D5"></a>作净地竟。<a id="a-D6"></a>僧忍默然故是事如是持。</p>
  <p id="aD7">解净地法(律云。<a id="a-D8"></a>若有缘者解已更结。<a id="a-D9"></a>不出解文例准解法应言)大德僧听。<a id="a-DA"></a>若僧时到僧忍听。<a id="a-DB"></a>僧今解某处净地白如是。<a id="a-DC"></a>大德僧听。<a id="a-DD"></a>僧今解某处净地谁诸长老忍。<a id="a-DE"></a>僧解某处净地者默然。<a id="a-DF"></a>谁不忍者说僧已忍解某处净地竟。<a id="a-DG"></a>僧忍默然故是事如是持。</p>
 </body>
</html>