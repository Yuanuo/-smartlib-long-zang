<!doctype html>
<html id="z3IBV7GqY" data-ver="238">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">三藏圣教序</h1>
  <h2 id="a2">唐中宗皇帝制</h2>
  <p id="a3">盖闻。<a id="a-4"></a>苍苍者天列星辰而著象。<a id="a-5"></a>茫茫者地奠川岳以成形。<a id="a-6"></a>仰观天文既如彼也。<a id="a-7"></a>俯循地理又若斯焉。<a id="a-8"></a>夫以妙旨幽微。<a id="a-9"></a>名言之路攸绝。<a id="a-A"></a>真如湛寂性相之义都捐然。<a id="a-B"></a>则发启心聋。<a id="a-C"></a>资法雷之激响。<a id="a-D"></a>奖导迷众俟觉首以司方。<a id="a-E"></a>故知假名不坏。<a id="a-F"></a>於常名乐说。<a id="a-G"></a>乃诠於无说至若象外之象。<a id="a-H"></a>犹称三界之尊天中之天。<a id="a-I"></a>爰著六通之圣法王见利孕育於七十二君。<a id="a-J"></a>梵帝乘时牢笼於万八千岁。<a id="a-K"></a>周星閟彩言符降诞之徵。<a id="a-L"></a>汉日流祥载叶通神之萝。<a id="a-M"></a>故能威扬沙劫化被尘区。<a id="a-N"></a>玉毫舒耀而除昏。<a id="a-O"></a>金口弘宣而遣滞。<a id="a-P"></a>破烦恼之贼讵。<a id="a-Q"></a>藉干戈坏生死之军。<a id="a-R"></a>惟凭慧力癖圆明之界。<a id="a-S"></a>广纳於无边。<a id="a-T"></a>开常乐之门。<a id="a-U"></a>普该於有识。<a id="a-V"></a>纵使浮天欲浪境风息而俄澄。<a id="a-W"></a>涨日情尘法雨霑而便廓。<a id="a-X"></a>归依者销殃而致福。<a id="a-Y"></a>回向者去危而获安。<a id="a-Z"></a>可谓巍巍乎。<a id="a-a"></a>其有成功荡荡乎。<a id="a-b"></a>而无能名者矣。<a id="a-c"></a>但四生蠢蠢未悟。<a id="a-d"></a>无常六趣悠悠俱缠有结。<a id="a-e"></a>讵知空华不实。<a id="a-f"></a>水月非坚。<a id="a-g"></a>驰逐於五阴之中。<a id="a-h"></a>播迁於三界之域。<a id="a-i"></a>纳诸品汇终俟法门。<a id="a-j"></a>自白马西来。<a id="a-k"></a>玄言东被世尊。<a id="a-l"></a>则随类敷演众生。<a id="a-m"></a>乃逐性开迷。<a id="a-n"></a>马鸣擅美於琼编。<a id="a-o"></a>龙树胜芳於宝偈。<a id="a-p"></a>於是遥通震旦。<a id="a-q"></a>远布阎浮。<a id="a-r"></a>半满之教区分大小之乘。<a id="a-s"></a>并骛澄安后德。<a id="a-t"></a>接武於胜场。<a id="a-u"></a>琳远高人骈踨法宇。<a id="a-v"></a>遂使微言著范。<a id="a-w"></a>历千古而扬英声。<a id="a-x"></a>至(丿+目+责)流规。<a id="a-y"></a>周十方而腾茂实。<a id="a-z"></a>顷属后周应运。<a id="a-10"></a>大扇魔风遂使天下招提。<a id="a-11"></a>咸从毁废。<a id="a-12"></a>寰中法侣并混编甿。<a id="a-13"></a>嗟乎。<a id="a-14"></a>阒寂禅居。<a id="a-15"></a>空留宴坐之处。<a id="a-16"></a>荒凉慧苑。<a id="a-17"></a>无复经行之踪。<a id="a-18"></a>爰洎开皇。<a id="a-19"></a>重将修建。<a id="a-1A"></a>旋逢大业。<a id="a-1B"></a>又遇分崩。<a id="a-1C"></a>鬼哭神吟。<a id="a-1D"></a>山鸣海沸。<a id="a-1E"></a>既遭涂炭。<a id="a-1F"></a>宁有伽蓝。<a id="a-1G"></a>正法消沦。<a id="a-1H"></a>邪见增长。<a id="a-1I"></a>於是人迷觉路。<a id="a-1J"></a>邅迴於苦集之区。<a id="a-1K"></a>俗蔽真宗。<a id="a-1L"></a>羁绊於盖缠之内。</p>
  <p id="a1M">我大唐之有天下也。<a id="a-1N"></a>上凌巢燧。<a id="a-1O"></a>俯视羲轩。<a id="a-1P"></a>三圣重光。<a id="a-1Q"></a>万邦一统。<a id="a-1R"></a>威加有截。<a id="a-1S"></a>泽被无垠。<a id="a-1T"></a>掩坤络以还淳。<a id="a-1U"></a>亘乾维而献款。<a id="a-1V"></a>再悬佛日。<a id="a-1W"></a>重补梵天。<a id="a-1X"></a>龙宫将八柱齐安。<a id="a-1Y"></a>鹫岭共五峰争峻。<a id="a-1Z"></a>大弘释教。<a id="a-1a"></a>谅属皇朝者焉。<a id="a-1b"></a>大福先寺翻经三藏法师义净者。<a id="a-1c"></a>范阳人也。<a id="a-1d"></a>俗姓张氏。<a id="a-1e"></a>五代相韩之后。<a id="a-1f"></a>三台仕晋之前。<a id="a-1g"></a>朱紫分辉。<a id="a-1h"></a>貂蝉合彩。<a id="a-1i"></a>高祖为东齐郡守。<a id="a-1j"></a>仁风逐扇。<a id="a-1k"></a>甘雨随车。<a id="a-1l"></a>化阐六条。<a id="a-1m"></a>政行十部。<a id="a-1n"></a>爰祖及父。<a id="a-1o"></a>俱厌俗荣。<a id="a-1p"></a>放旷一丘。<a id="a-1q"></a>逍遥三径。<a id="a-1r"></a>含和体素。<a id="a-1s"></a>养性恬神。<a id="a-1t"></a>摘芝秀於东山。<a id="a-1u"></a>挹清流於南涧。<a id="a-1v"></a>可谓寻幽丹峤栖偃白云臬鹤。<a id="a-1w"></a>於是吞声场驹以之执影。<a id="a-1x"></a>法师幼挺明晤。<a id="a-1y"></a>夙彰聪敏。<a id="a-1z"></a>才俞辩李之岁。<a id="a-20"></a>心乐出家。<a id="a-21"></a>甫过游洛之年。<a id="a-22"></a>志寻西国。<a id="a-23"></a>业该经史。<a id="a-24"></a>学洞古今。<a id="a-25"></a>聪三藏之玄枢。<a id="a-26"></a>明一乘之奥义。<a id="a-27"></a>既而闲居习静。<a id="a-28"></a>息虑安禅。<a id="a-29"></a>托彼山林。<a id="a-2A"></a>远兹尘累。<a id="a-2B"></a>三十有七。<a id="a-2C"></a>方遂雅怀。<a id="a-2D"></a>以咸亨二年。<a id="a-2E"></a>行至广府。<a id="a-2F"></a>发踪结契数乃十人。<a id="a-2G"></a>鼓棹升航。<a id="a-2H"></a>唯存一已。<a id="a-2I"></a>巡南溟以遐逝。<a id="a-2J"></a>指西域以长驱。<a id="a-2K"></a>历严岫之千重。<a id="a-2L"></a>凌波涛之万里。<a id="a-2M"></a>渐届天竺。<a id="a-2N"></a>次至王城。<a id="a-2O"></a>佛说法华灵峰尚在。<a id="a-2P"></a>如来成道圣躅仍留。<a id="a-2Q"></a>吠舍城中。<a id="a-2R"></a>献盖之足跡不泯。<a id="a-2S"></a>给孤园内布金之地犹存。<a id="a-2T"></a>三道宝陛居然目睹。<a id="a-2U"></a>八大灵塔邈矣亲观。<a id="a-2V"></a>所经三十馀国。<a id="a-2W"></a>凡历二十馀载。<a id="a-2X"></a>菩提树下屦攀折以淹留。<a id="a-2Y"></a>阿耨池边几濯缨而澡。<a id="a-2Z"></a>鑑法师慈悲作室。<a id="a-2a"></a>忍辱为衣。<a id="a-2b"></a>长斋则一食自资。<a id="a-2c"></a>长坐则六时无倦。<a id="a-2d"></a>又古来翻译之者。<a id="a-2e"></a>莫不先出梵文。<a id="a-2f"></a>后资汉译。<a id="a-2g"></a>摭词方凭於学者。<a id="a-2h"></a>诠义别禀於僧徒。<a id="a-2i"></a>今兹法师不如是矣。<a id="a-2j"></a>既闲五天竺语。<a id="a-2k"></a>又详二谛幽宗。<a id="a-2l"></a>译义缀文咸由於已出。<a id="a-2m"></a>指词定理匪假於旁求。<a id="a-2n"></a>超汉代之摩腾。<a id="a-2o"></a>跨秦年之罗什。<a id="a-2p"></a>所将梵本经共四百部。<a id="a-2q"></a>合五十万颂。<a id="a-2r"></a>金刚座真容一铺。<a id="a-2s"></a>舍利三百粒以证圣。<a id="a-2t"></a>元年夏五月方届都焉。<a id="a-2u"></a>则天大圣皇帝。<a id="a-2v"></a>出震膺期。<a id="a-2w"></a>乘乾握纪。<a id="a-2x"></a>绍隆为务。<a id="a-2y"></a>弘济为心。<a id="a-2z"></a>爰命百寮兼整四众。<a id="a-30"></a>虹幡辉日。<a id="a-31"></a>凤吹遏云。<a id="a-32"></a>香散六铢。<a id="a-33"></a>华飘五色。<a id="a-34"></a>锵锵济济。<a id="a-35"></a>炜炜煌煌。<a id="a-36"></a>迎于上东之门。<a id="a-37"></a>置于授记之寺。<a id="a-38"></a>共于阗三藏及大福先寺寺主沙门。<a id="a-39"></a>复礼西崇福寺主法藏等。<a id="a-3A"></a>翻华严经后。<a id="a-3B"></a>至大福先寺。<a id="a-3C"></a>与天竺三藏宝思末多。<a id="a-3D"></a>及授记寺主慧表沙门胜荘慈训等。<a id="a-3E"></a>译根本部律。<a id="a-3F"></a>其大德等。<a id="a-3G"></a>莫不四禅凝虚。<a id="a-3H"></a>六度冥怀。<a id="a-3I"></a>悬法镜於心台。<a id="a-3J"></a>朗戒珠於性海。<a id="a-3K"></a>词林挺秀。<a id="a-3L"></a>将觉树而联芳。<a id="a-3M"></a>慧炬扬辉。<a id="a-3N"></a>澄桂轮而合影。<a id="a-3O"></a>浑金璞玉。<a id="a-3P"></a>谅属其人。<a id="a-3Q"></a>诚梵宇之栋梁。<a id="a-3R"></a>实法门之龙象。<a id="a-3S"></a>已翻诸杂经律二百馀卷。<a id="a-3T"></a>缮写云毕。<a id="a-3U"></a>寻并进内其馀戒律诸论。<a id="a-3V"></a>方俟后诠五篇之教。<a id="a-3W"></a>具明八法之因。<a id="a-3X"></a>备晓鹅珠。<a id="a-3Y"></a>尚护虫命无伤。<a id="a-3Z"></a>浮囊必取於不亏。<a id="a-3a"></a>油钵终期於靡覆。<a id="a-3b"></a>崇圣教之纲纪。<a id="a-3c"></a>启含生之耳目。<a id="a-3d"></a>伏愿上资先圣。<a id="a-3e"></a>长隆七庙之基。<a id="a-3f"></a>下逮微躬。<a id="a-3g"></a>恒佐九天之命。<a id="a-3h"></a>迁怀生於壽域。<a id="a-3i"></a>致薄俗於淳源。<a id="a-3j"></a>岁稔时和。<a id="a-3k"></a>远安迩肃。<a id="a-3l"></a>顾以万机务总四海事。<a id="a-3m"></a>殷爰凭乙夜之馀式。<a id="a-3n"></a>赞弥天之德。<a id="a-3o"></a>课虚扣寂。<a id="a-3p"></a>聊题序云。</p>
 </body>
</html>