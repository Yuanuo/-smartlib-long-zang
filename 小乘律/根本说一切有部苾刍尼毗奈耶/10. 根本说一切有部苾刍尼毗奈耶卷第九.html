<!doctype html>
<html id="z3IBV7Uqh" data-ver="1231">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部苾刍尼毗奈耶卷第九</h1>
  <h2 id="a2">与非亲苾刍浣故衣学处之余</h2>
  <p id="a3">尔时薄伽梵便作是念。<a id="a-4"></a>此诸释子本为解脱而求出家。<a id="a-5"></a>今舍少欲耽着财利。<a id="a-6"></a>世尊欲令绝利养故。<a id="a-7"></a>即还室罗伐城在逝多林。<a id="a-8"></a>如昔安住。<a id="a-9"></a>时具寿邬陀夷于日初分。<a id="a-A"></a>执持衣钵入室罗伐城。<a id="a-B"></a>次第乞食巡至故二笈多宅所门外而立。<a id="a-C"></a>是时笈多遥见便识。<a id="a-D"></a>即手槌胸告曰。<a id="a-E"></a>邬陀夷。<a id="a-F"></a>仁今何意弃我出家。<a id="a-G"></a>答言贤首。<a id="a-H"></a>如我世尊为菩萨时。<a id="a-I"></a>弃舍宝女耶输陀罗(持称)瞿比迦(密护)密栗迦阇(鹿子)等六万婇女而为出家。<a id="a-J"></a>谁能共汝尘垢之类而沉溺耶。<a id="a-K"></a>笈多报曰。<a id="a-L"></a>若如是者我亦出家。<a id="a-M"></a>答曰善哉。<a id="a-N"></a>笈多曰。<a id="a-O"></a>我今收敛家业寻当出家。<a id="a-P"></a>邬陀夷曰。<a id="a-Q"></a>宜疾勿迟遂舍而去。<a id="a-R"></a>然邬陀夷于时时中数来看问。<a id="a-S"></a>告曰。<a id="a-T"></a>汝未出家。<a id="a-U"></a>答曰。<a id="a-V"></a>我之家业尚未收敛。<a id="a-W"></a>邬陀夷曰。<a id="a-X"></a>要待憍萨罗国煨烬之后。<a id="a-Y"></a>汝之家业方可了耶。<a id="a-Z"></a>笈多曰。<a id="a-a"></a>今即收敛明当出家。<a id="a-b"></a>时邬陀夷便作是念。<a id="a-c"></a>我于今时由昔俗累尚被黑钵同梵行者之所轻贱。<a id="a-d"></a>况复令彼出家更招讥议云。<a id="a-e"></a>六众苾刍度苾刍尼便生追悔。<a id="a-f"></a>至天晓已执持衣钵向王舍城。<a id="a-g"></a>既至彼已安居坐夏。<a id="a-h"></a>是时笈多付家业已。<a id="a-i"></a>便于他日诣逝多林。<a id="a-j"></a>问诸苾刍曰。<a id="a-k"></a>彼向何处。<a id="a-l"></a>苾刍问曰。<a id="a-m"></a>彼者是谁。<a id="a-n"></a>报言。<a id="a-o"></a>圣者邬陀夷。<a id="a-p"></a>诸苾刍报曰。<a id="a-q"></a>彼以远趣王舍大城。<a id="a-r"></a>既闻告已即便啼泣。<a id="a-s"></a>苾刍问言。<a id="a-t"></a>笈多何意啼泣。<a id="a-u"></a>报言。<a id="a-v"></a>圣者邬陀夷。<a id="a-w"></a>令我弃俗许与出家。<a id="a-x"></a>我已付嘱家产。<a id="a-y"></a>彼便远弃而去。<a id="a-z"></a>我今非俗复非出家。<a id="a-10"></a>宁不忧恼。<a id="a-11"></a>一人报曰。<a id="a-12"></a>为剃刀故彼向王城。<a id="a-13"></a>欲取新刀剃汝新发。<a id="a-14"></a>于时苾刍尼众。<a id="a-15"></a>为请教授来逝多林。<a id="a-16"></a>见彼笈多行啼忧悒。<a id="a-17"></a>问言。<a id="a-18"></a>笈多何意啼泣。<a id="a-19"></a>笈多具以前事告苾刍尼。<a id="a-1A"></a>诸尼报曰。<a id="a-1B"></a>汝诚无识。<a id="a-1C"></a>岂有苾刍度苾刍尼耶。<a id="a-1D"></a>还令尼众度汝出家。<a id="a-1E"></a>可随我来至大世主乔答弥所。<a id="a-1F"></a>度汝出家。<a id="a-1G"></a>时诸尼众便将笈多。<a id="a-1H"></a>至大世主处。<a id="a-1I"></a>白言圣者。<a id="a-1J"></a>此笈多女情愿出家。<a id="a-1K"></a>时大世主即与出家。<a id="a-1L"></a>时邬陀夷在王舍城。<a id="a-1M"></a>作如是念。<a id="a-1N"></a>我为护惜诸黑钵者故。<a id="a-1O"></a>不与笈多出家。<a id="a-1P"></a>我当丧失腰绦等物资身之具。<a id="a-1Q"></a>若余黑钵度笈多者。<a id="a-1R"></a>乃至暂欲见。<a id="a-1S"></a>我亦无由。<a id="a-1T"></a>得虽复安居心常不乐。<a id="a-1U"></a>时有摩诃罗苾刍。<a id="a-1V"></a>从室罗伐夏安居已来至王城。<a id="a-1W"></a>时邬陀夷至竹林精舍外近大道边。<a id="a-1X"></a>瞻望而住。<a id="a-1Y"></a>遂遥见彼老苾刍来。<a id="a-1Z"></a>发似荻花眉长下覆伛肩垂臂徐步而行。<a id="a-1a"></a>时邬陀夷便作是念。<a id="a-1b"></a>此之来者何上座耶。<a id="a-1c"></a>既相近已。<a id="a-1d"></a>告言。<a id="a-1e"></a>善来善来上座。<a id="a-1f"></a>老苾刍云。<a id="a-1g"></a>敬礼阿遮利耶。<a id="a-1h"></a>敬礼邬波驮耶。<a id="a-1i"></a>时邬陀夷见无轨则不识二师。<a id="a-1j"></a>即知定是摩诃罗也。<a id="a-1k"></a>遂将入寺。<a id="a-1l"></a>问言。<a id="a-1m"></a>尔从何来。<a id="a-1n"></a>报言。<a id="a-1o"></a>从室罗伐来。<a id="a-1p"></a>时邬陀夷念曰。<a id="a-1q"></a>若我先问笈多消息闻者讥丑。<a id="a-1r"></a>我应次第而问。<a id="a-1s"></a>汝摩诃罗既从彼来。<a id="a-1t"></a>得知世尊少病少恼起居轻利安乐行不。<a id="a-1u"></a>在室罗伐为夏安居。<a id="a-1v"></a>彼便报言。<a id="a-1w"></a>世尊无病安乐在彼安居。<a id="a-1x"></a>又问。<a id="a-1y"></a>苾刍苾刍尼。<a id="a-1z"></a>邬波索伽邬波斯迦众。<a id="a-20"></a>并得无病安乐。<a id="a-21"></a>如常所居。<a id="a-22"></a>于时时中奉觐世尊听正法不。<a id="a-23"></a>答言。<a id="a-24"></a>所问之人并得安隐。<a id="a-25"></a>亦时时中来闻正法。<a id="a-26"></a>又问。<a id="a-27"></a>住位了教憍陈如。<a id="a-28"></a>住位迦摄波。<a id="a-29"></a>住位舍利子大目连等。<a id="a-2A"></a>诸余尊宿。<a id="a-2B"></a>大世主乔答弥。<a id="a-2C"></a>及胜光王长者仙授。<a id="a-2D"></a>故旧鹿母毗舍佉善生夫人。<a id="a-2E"></a>悉得无病安乐住不。<a id="a-2F"></a>答言。<a id="a-2G"></a>并安乐住。<a id="a-2H"></a>又问。<a id="a-2I"></a>汝识长者妇笈多不。<a id="a-2J"></a>答言我识。<a id="a-2K"></a>彼是大德邬陀夷昔日之妻。<a id="a-2L"></a>邬陀夷曰。<a id="a-2M"></a>彼岂今时尚为长者之妇。<a id="a-2N"></a>答曰已出家讫。<a id="a-2O"></a>邬陀夷问曰。<a id="a-2P"></a>谁与出家。<a id="a-2Q"></a>报言。<a id="a-2R"></a>是大世主。<a id="a-2S"></a>邬陀夷便作斯念。<a id="a-2T"></a>既是出家或容再面即便唤言。<a id="a-2U"></a>摩诃罗且来濯足。<a id="a-2V"></a>时邬陀夷取彼衣钵。<a id="a-2W"></a>挂在极高象牙杙上。<a id="a-2X"></a>遂多与油令涂手足。<a id="a-2Y"></a>报言。<a id="a-2Z"></a>今此房中有食有利。<a id="a-2a"></a>宜当安隐欢意而住。<a id="a-2b"></a>彼言。<a id="a-2c"></a>我不乐住。<a id="a-2d"></a>时邬陀夷便付锁钥告言。<a id="a-2e"></a>如世尊说。<a id="a-2f"></a>苾刍不应辄弃住处而去。<a id="a-2g"></a>摩诃罗此是锁钥汝自当知。<a id="a-2h"></a>说是语已涉路而去。<a id="a-2i"></a>渐至室罗伐城逝多林内。<a id="a-2j"></a>洒扫房宇牛粪涂已。<a id="a-2k"></a>掩户一扇偃卧床上。<a id="a-2l"></a>作歌咏声而诵正法。<a id="a-2m"></a>时有苾刍尼。<a id="a-2n"></a>为请教授而来至此。<a id="a-2o"></a>诸尼闻此讽诵之声。<a id="a-2p"></a>识其响韵。<a id="a-2q"></a>共至邬陀夷所。<a id="a-2r"></a>问言大德。<a id="a-2s"></a>往时走去比何处来。<a id="a-2t"></a>答言。<a id="a-2u"></a>我前须向王舍城中。<a id="a-2v"></a>尼问知已归告笈多。<a id="a-2w"></a>汝今喜满。<a id="a-2x"></a>阿遮利耶现已来至。<a id="a-2y"></a>笈多问曰。<a id="a-2z"></a>是何阿遮利耶。<a id="a-30"></a>报言。<a id="a-31"></a>是邬陀夷。<a id="a-32"></a>笈多曰。<a id="a-33"></a>因何彼是我阿遮利耶。<a id="a-34"></a>我岂从彼而受学业。<a id="a-35"></a>诸尼报曰。<a id="a-36"></a>汝无所识作如是语。<a id="a-37"></a>多有诸尼与大苾刍共相系属。<a id="a-38"></a>汝今宜往问其安不。<a id="a-39"></a>彼即具持屑香及油澡浴之物。<a id="a-3A"></a>往诣彼房扣门而唤。<a id="a-3B"></a>邬陀夷问曰。<a id="a-3C"></a>扣门者谁。<a id="a-3D"></a>报曰。<a id="a-3E"></a>我是笈多。<a id="a-3F"></a>邬陀夷曰。<a id="a-3G"></a>善来善来长者之妇随意当进。<a id="a-3H"></a>是时笈多入而告曰。<a id="a-3I"></a>大德。<a id="a-3J"></a>我今岂是长者妇耶。<a id="a-3K"></a>我已出家。<a id="a-3L"></a>问言。<a id="a-3M"></a>谁与汝出家。<a id="a-3N"></a>报言。<a id="a-3O"></a>圣者大世主。<a id="a-3P"></a>邬陀夷曰。<a id="a-3Q"></a>我有他事须向王城。<a id="a-3R"></a>汝复何缘急求离俗。<a id="a-3S"></a>彼便报曰。<a id="a-3T"></a>岂非大德前作斯语。<a id="a-3U"></a>汝当收敛家业。<a id="a-3V"></a>我度汝出。<a id="a-3W"></a>家我依斯教付嘱家。<a id="a-3X"></a>产大德弃我远向王城。<a id="a-3Y"></a>若大世主不度我者。<a id="a-3Z"></a>我诚非俗亦非出家。<a id="a-3a"></a>邬陀夷曰。<a id="a-3b"></a>我岂当时自持重担许言教汝。<a id="a-3c"></a>今且可坐为汝说法。<a id="a-3d"></a>礼已便坐端心听法。<a id="a-3e"></a>时邬陀夷即为说法。<a id="a-3f"></a>追念昔时欢笑之事。<a id="a-3g"></a>问言。<a id="a-3h"></a>汝忆往时在某园林天祠堂处。<a id="a-3i"></a>餐啖如是美妙饮食。<a id="a-3j"></a>作是语时。<a id="a-3k"></a>欲心便起情生错乱。<a id="a-3l"></a>凡智慧女人有不共事。<a id="a-3m"></a>表知男子有欲心无欲心。<a id="a-3n"></a>笈多觉知邬陀夷欲心炽盛。<a id="a-3o"></a>告言圣者。<a id="a-3p"></a>我暂须出。<a id="a-3q"></a>事了即来。<a id="a-3r"></a>邬陀夷作如是念。<a id="a-3s"></a>此为便利而欲出耶。<a id="a-3t"></a>遂令暂出。<a id="a-3u"></a>笈多出已褰衣急走。<a id="a-3v"></a>时邬陀夷闻其走声。<a id="a-3w"></a>遂出房外随后而趁唤言秃女走向何处。<a id="a-3x"></a>复更急趁。<a id="a-3y"></a>生支触髀其精遂泄。<a id="a-3z"></a>欲心既歇。<a id="a-40"></a>徘徊而住。<a id="a-41"></a>笈多知已亦复还来。<a id="a-42"></a>报言圣者我若住者。<a id="a-43"></a>我非苾刍尼仁非苾刍。<a id="a-44"></a>邬陀夷曰。<a id="a-45"></a>姊妹。<a id="a-46"></a>如世尊说。<a id="a-47"></a>若自护者即是护他。<a id="a-48"></a>若护他者便成自护。<a id="a-49"></a>云何自护即是护他。<a id="a-4A"></a>自能修习多修习故有所证悟。<a id="a-4B"></a>由斯自护即是护他。<a id="a-4C"></a>云何护他便成自护。<a id="a-4D"></a>不恼不恚无怨害心。<a id="a-4E"></a>常起慈悲愍念于物。<a id="a-4F"></a>是名护他便成自护。<a id="a-4G"></a>笈多报曰。<a id="a-4H"></a>圣者。<a id="a-4I"></a>可脱裙来我当为浣。<a id="a-4J"></a>时邬陀夷即以衣付。<a id="a-4K"></a>是时笈多见衣精已便生悔心。<a id="a-4L"></a>即便自念。<a id="a-4M"></a>我之身分未为圣者之所触见。<a id="a-4N"></a>我不随彼斯非善事。<a id="a-4O"></a>作自念已倍发染心。<a id="a-4P"></a>如佛经中说伽他曰。</p>
  <p id="a4Q">诸有耽欲人　　不见于义利</p>
  <p id="a4R">亦不观善法　　常行黑闇中</p>
  <p id="a4S">时彼笈多欲心乱故。<a id="a-4T"></a>取精一渧置于口中。<a id="a-4U"></a>复取一渧着女根内。<a id="a-4V"></a>有情业力事不思议。<a id="a-4W"></a>时有中蕴。<a id="a-4X"></a>是最后生而来依托。<a id="a-4Y"></a>笈多至寺便为浣衣。<a id="a-4Z"></a>诸尼见问。<a id="a-4a"></a>笈多具答其事。<a id="a-4b"></a>诸尼谓曰。<a id="a-4c"></a>我意言汝为求胜法往大德处。<a id="a-4d"></a>宁知更有此恶事耶。<a id="a-4e"></a>笈多报曰。<a id="a-4f"></a>彼之大德是持戒者。<a id="a-4g"></a>自出家后我之身分曾不重触。<a id="a-4h"></a>诸尼报曰。<a id="a-4i"></a>不触身分尚有斯事。<a id="a-4j"></a>如其触着汝欲如何。<a id="a-4k"></a>诸苾刍尼知其事已。<a id="a-4l"></a>往白苾刍。<a id="a-4m"></a>苾刍白佛。<a id="a-4n"></a>佛告诸苾刍。<a id="a-4o"></a>彼尼无犯波罗市迦。<a id="a-4p"></a>若有娠者。<a id="a-4q"></a>应安屏室与食供给无令阙事。<a id="a-4r"></a>后时生子当名童子迦摄波。<a id="a-4s"></a>于我法中而为出家。<a id="a-4t"></a>断诸有漏成阿罗汉。<a id="a-4u"></a>我弟子中辩才巧妙。<a id="a-4v"></a>善能宣说最为第一。<a id="a-4w"></a>尔时世尊遂作是念。<a id="a-4x"></a>若有苾刍尼。<a id="a-4y"></a>与非亲族苾刍。<a id="a-4z"></a>浣故衣者有斯过失。<a id="a-50"></a>世尊以此因缘如前集众问实诃责。<a id="a-51"></a>广说乃至制其学处。<a id="a-52"></a>应如是说。<a id="a-53"></a>若复苾刍尼。<a id="a-54"></a>与非亲苾刍。<a id="a-55"></a>浣染打故衣者。<a id="a-56"></a>泥萨只波逸底迦。<a id="a-57"></a>苾刍尼者。<a id="a-58"></a>谓是笈多。<a id="a-59"></a>或复余尼。<a id="a-5A"></a>言亲者。<a id="a-5B"></a>谓从七祖父母两人已来皆是亲族。<a id="a-5C"></a>过此便非。<a id="a-5D"></a>苾刍者。<a id="a-5E"></a>谓是邬陀夷。<a id="a-5F"></a>故衣者。<a id="a-5G"></a>七种衣中随是一数。<a id="a-5H"></a>云何为七。<a id="a-5I"></a>一者毛。<a id="a-5J"></a>二者苾摩迦(此方无)三者奢搦迦(此方无)四者羯播死迦(白叠)五独孤洛迦(纻布)六高詀薄迦(是上毛緂此方无)七者阿般兰得迦(是北方地名其处有此衣也亦有释云即是絁绢之类)</p>
  <p id="a5K">言浣者谓以水浸。<a id="a-5L"></a>染者下至一入色。<a id="a-5M"></a>打者乃至以手一打。<a id="a-5N"></a>泥萨只波逸底迦者。<a id="a-5O"></a>广说如前。<a id="a-5P"></a>此中犯相其事云何。<a id="a-5Q"></a>若苾刍尼知非亲族苾刍。<a id="a-5R"></a>作非亲族想。<a id="a-5S"></a>令浣故衣犯舍堕。<a id="a-5T"></a>染打亦如是。<a id="a-5U"></a>于三事中或令三事俱作。<a id="a-5V"></a>或令作二或令作一。<a id="a-5W"></a>又于三中随一为初。<a id="a-5X"></a>与非亲苾刍皆得本罪。<a id="a-5Y"></a>若非亲苾刍疑亦舍堕。<a id="a-5Z"></a>若是亲作非亲想得恶作。<a id="a-5a"></a>若是亲而起疑心。<a id="a-5b"></a>得恶作罪。</p>
  <p data-pb></p>
  <h2 id="a5c">从非亲苾刍取衣学处第五</h2>
  <p id="a5d">尔时佛在室罗伐城逝多林给孤独园。<a id="a-5e"></a>未遮苾刍尼住阿兰若。<a id="a-5f"></a>时有诸尼。<a id="a-5g"></a>往静林中修习静虑受胜定乐。<a id="a-5h"></a>时莲花色苾刍尼。<a id="a-5i"></a>与其徒众五百人。<a id="a-5j"></a>俱往闇林中。<a id="a-5k"></a>在一树下半加而坐。<a id="a-5l"></a>入灭尽定。<a id="a-5m"></a>是时余尼至日晡后。<a id="a-5n"></a>各欲还向室罗伐城。<a id="a-5o"></a>有作是言圣者莲花色我唤令起。<a id="a-5p"></a>复有说言。<a id="a-5q"></a>圣者具大威神。<a id="a-5r"></a>或容在前入寺便不唤起。<a id="a-5s"></a>各自归还。<a id="a-5t"></a>时莲花色至日暮时。<a id="a-5u"></a>出定遍观诸尼尽去。<a id="a-5v"></a>便作是念。<a id="a-5w"></a>我为入城为当住此。<a id="a-5x"></a>即便入定。<a id="a-5y"></a>时有五百群贼行劫盗已。<a id="a-5z"></a>至此林边。<a id="a-60"></a>诸贼议曰。<a id="a-61"></a>半人分物半为防守。<a id="a-62"></a>遂于林内见入定尼。<a id="a-63"></a>有云是木。<a id="a-64"></a>有云是人。<a id="a-65"></a>有云苾刍。<a id="a-66"></a>时彼贼中有还俗人。<a id="a-67"></a>报言。<a id="a-68"></a>是苾刍尼。<a id="a-69"></a>非苾刍也。<a id="a-6A"></a>余人问曰。<a id="a-6B"></a>尔何得知。<a id="a-6C"></a>报言。<a id="a-6D"></a>苾刍全跏尼则半跏。<a id="a-6E"></a>此既半跏明知是尼。<a id="a-6F"></a>时诸贼徒生希有念。<a id="a-6G"></a>君等当知。<a id="a-6H"></a>如斯可畏大闇林中。<a id="a-6I"></a>一苾刍尼能宿于此。<a id="a-6J"></a>即便往诣贼将军所。<a id="a-6K"></a>将军问曰。<a id="a-6L"></a>仁于林内颇见希奇事不。<a id="a-6M"></a>答言见有。<a id="a-6N"></a>如斯可畏大闇林中。<a id="a-6O"></a>一苾刍尼能宿于此。<a id="a-6P"></a>将军闻已告防守人曰。<a id="a-6Q"></a>我试往看。<a id="a-6R"></a>便见苾刍尼。<a id="a-6S"></a>颜容端正人所乐观。<a id="a-6T"></a>寂定威仪睹而深敬。<a id="a-6U"></a>叹曰。<a id="a-6V"></a>今此林中有二可爱。<a id="a-6W"></a>所谓朗月光明。<a id="a-6X"></a>及苾刍尼希奇容彩。<a id="a-6Y"></a>将军曰。<a id="a-6Z"></a>宜应唤起我奉其食。<a id="a-6a"></a>彼还俗人报曰。<a id="a-6b"></a>此不非时食。<a id="a-6c"></a>将军曰。<a id="a-6d"></a>林中苾刍尼有二可爱。<a id="a-6e"></a>所谓容仪端正。<a id="a-6f"></a>不非时食。<a id="a-6g"></a>将军曰。<a id="a-6h"></a>令其饮酒。<a id="a-6i"></a>彼还报曰。<a id="a-6j"></a>此不饮酒。<a id="a-6k"></a>将军曰。<a id="a-6l"></a>于此林中复有二种可爱。<a id="a-6m"></a>所谓苾刍尼颜容端正。<a id="a-6n"></a>不饮诸酒。<a id="a-6o"></a>将军曰。<a id="a-6p"></a>今我幸会遇上福田。<a id="a-6q"></a>而竟不果施一餐食。<a id="a-6r"></a>便以贵价叠衣裹上妙食挂于树枝。<a id="a-6s"></a>作如是说。<a id="a-6t"></a>即如圣者容仪寂定无所不觉无所不知。<a id="a-6u"></a>我今留此衣食。<a id="a-6v"></a>幸愿慈悲当为受用。<a id="a-6w"></a>作是语已舍之而去。<a id="a-6x"></a>时莲华色尼至天明已。<a id="a-6y"></a>从定而起。<a id="a-6z"></a>便见大众行迹之处。<a id="a-70"></a>便入定观见彼五百贼徒至此而去。<a id="a-71"></a>复观于我无丑恶事不。<a id="a-72"></a>知无有过。<a id="a-73"></a>复见裹衣挂在树枝。<a id="a-74"></a>便作是念。<a id="a-75"></a>此由净心敬信所致。<a id="a-76"></a>复作是念。<a id="a-77"></a>若更待余授食之者。<a id="a-78"></a>恐禽兽来坏其净施。<a id="a-79"></a>我今宜可持此上食奉施僧伽。<a id="a-7A"></a>然佛有教。<a id="a-7B"></a>若尼曾触苾刍是净。<a id="a-7C"></a>苾刍曾触尼亦是净。<a id="a-7D"></a>遂即自手持去诣逝多林。<a id="a-7E"></a>六众常法每一二人镇居门首。<a id="a-7F"></a>时邬波难陀在寺门前经行而住。<a id="a-7G"></a>遥见苾刍尼来。<a id="a-7H"></a>问言大妹。<a id="a-7I"></a>岂天未晓城门已开。<a id="a-7J"></a>尼言大德。<a id="a-7K"></a>我非城宿从闇林来。<a id="a-7L"></a>报言大妹。<a id="a-7M"></a>我曾昼日入彼林中。<a id="a-7N"></a>起怖畏心身毛皆竖。<a id="a-7O"></a>大妹如何独住于彼。<a id="a-7P"></a>手所持者是何物耶。<a id="a-7Q"></a>时苾刍尼具以缘告。<a id="a-7R"></a>此是贼徒净心留与。<a id="a-7S"></a>邬波难陀曰。<a id="a-7T"></a>大妹。<a id="a-7U"></a>见汝威仪贼生敬爱获得此物。<a id="a-7V"></a>彼若见我必当与杖令负物去。<a id="a-7W"></a>邬波难陀告言。<a id="a-7X"></a>大妹。<a id="a-7Y"></a>若有得此新好白叠。<a id="a-7Z"></a>刺作两重僧伽胝衣。<a id="a-7a"></a>少欲而住。<a id="a-7b"></a>修诸善品诚亦佳矣。<a id="a-7c"></a>尼言。<a id="a-7d"></a>圣者须此衣耶。<a id="a-7e"></a>答曰。<a id="a-7f"></a>必若有余随情处分。<a id="a-7g"></a>答言且住。<a id="a-7h"></a>我持初食奉施僧伽。<a id="a-7i"></a>回来至此以衣相施。<a id="a-7j"></a>邬波难陀作如是念。<a id="a-7k"></a>若更有余黑钵。<a id="a-7l"></a>见者必乞此衣。<a id="a-7m"></a>我无由得。<a id="a-7n"></a>报言大妹。<a id="a-7o"></a>可住于此。<a id="a-7p"></a>我当为唤受初食人。<a id="a-7q"></a>尼便许可。<a id="a-7r"></a>时邬波难陀即入寺中。<a id="a-7s"></a>见受食人无事而住。<a id="a-7t"></a>报言具寿。<a id="a-7u"></a>施主在门檐食辛苦。<a id="a-7v"></a>汝今无事闲住房中。<a id="a-7w"></a>宜可急行受其施食。<a id="a-7x"></a>彼便持器往诣寺门。<a id="a-7y"></a>就苾刍尼受取初食。<a id="a-7z"></a>尼与食已。<a id="a-80"></a>持白叠衣施与邬波难陀。<a id="a-81"></a>既得衣已喜而咒愿曰。<a id="a-82"></a>汝所施物是心璎珞为心资助。<a id="a-83"></a>定慧庄严得人天道。<a id="a-84"></a>随情受用胜妙衣服终至无上安隐涅槃。<a id="a-85"></a>即便舍去。<a id="a-86"></a>时莲花色苾刍尼。<a id="a-87"></a>便作是念。<a id="a-88"></a>我今为向本处为礼世尊。<a id="a-89"></a>我今已来当礼佛足。<a id="a-8A"></a>便诣佛所礼世尊已在一面坐。<a id="a-8B"></a>时苾刍尼五衣破碎。<a id="a-8C"></a>世尊见已告阿难陀曰。<a id="a-8D"></a>苾刍尼众于安居时足利养不。<a id="a-8E"></a>阿难陀白佛言足。<a id="a-8F"></a>佛言。<a id="a-8G"></a>何意莲花色尼五衣破碎。<a id="a-8H"></a>阿难陀曰。<a id="a-8I"></a>大德。<a id="a-8J"></a>此苾刍尼深信坚固意乐淳善。<a id="a-8K"></a>其所得物于三宝中咸皆喜舍。<a id="a-8L"></a>来从乞者不逆其意。<a id="a-8M"></a>今于住处得好大叠。<a id="a-8N"></a>施与尊者邬波难陀。<a id="a-8O"></a>佛告阿难陀。<a id="a-8P"></a>苾刍于非亲族尼处受取衣耶。<a id="a-8Q"></a>答言受。<a id="a-8R"></a>佛告阿难陀。<a id="a-8S"></a>然非亲苾刍不生是念。<a id="a-8T"></a>此苾刍尼具五衣不。<a id="a-8U"></a>随所与时悉皆受取。<a id="a-8V"></a>若亲苾刍则不如是。<a id="a-8W"></a>见其阙乏不肯受衣。<a id="a-8X"></a>尔时世尊告阿难陀曰。<a id="a-8Y"></a>于大房中贮衣之处。<a id="a-8Z"></a>应取五衣与莲花色苾刍尼。<a id="a-8a"></a>时阿难陀奉佛教已。<a id="a-8b"></a>便取五衣授与莲花色尼。<a id="a-8c"></a>尔时世尊以此因缘告诸苾刍尼。<a id="a-8d"></a>亦不应从苾刍取衣。<a id="a-8e"></a>乃至我为二部弟子制其学处。<a id="a-8f"></a>当如是说。</p>
  <p id="a8g">若复苾刍尼。<a id="a-8h"></a>从非亲苾刍取衣者。<a id="a-8i"></a>泥萨只波逸底迦。</p>
  <p id="a8j">世尊如是制学处已。<a id="a-8k"></a>室罗伐城有一长者。<a id="a-8l"></a>大富多财受用丰足。<a id="a-8m"></a>所有家产如毗沙门王。<a id="a-8n"></a>便于望族娶女为妻。<a id="a-8o"></a>虽久共居竟无男女。<a id="a-8p"></a>情怀忧悒作如是念。<a id="a-8q"></a>我今舍内多有珍财无一绍继。<a id="a-8r"></a>我死之后所有资产。<a id="a-8s"></a>以无子故没入王家。<a id="a-8t"></a>来世路粮又未修集。<a id="a-8u"></a>以手支颊长叹而住。<a id="a-8v"></a>其妻问曰。<a id="a-8w"></a>何故情怀忧悒支颊住耶。<a id="a-8x"></a>报言贤首。<a id="a-8y"></a>我今宁得不忧。<a id="a-8z"></a>具述其事。<a id="a-90"></a>妻曰。<a id="a-91"></a>云何修习来世资粮。<a id="a-92"></a>报言贤首。<a id="a-93"></a>若能以好饮食供佛及僧。<a id="a-94"></a>食已人人各奉一双上好白氎。<a id="a-95"></a>是谓修集来世路粮。<a id="a-96"></a>妻言。<a id="a-97"></a>何故不为。<a id="a-98"></a>是时长者往诣佛所。<a id="a-99"></a>礼佛足已在一面座。<a id="a-9A"></a>佛说妙法。<a id="a-9B"></a>示教利喜默然而住。<a id="a-9C"></a>是时长者从坐而起整衣一肩。<a id="a-9D"></a>合掌白佛言。<a id="a-9E"></a>世尊。<a id="a-9F"></a>唯愿哀愍。<a id="a-9G"></a>并苾刍僧。<a id="a-9H"></a>明当就宅受我微供。<a id="a-9I"></a>世尊默然而受。<a id="a-9J"></a>长者知佛哀受。<a id="a-9K"></a>礼足而去。<a id="a-9L"></a>于其夜中具办种种上妙饮食。<a id="a-9M"></a>安置坐席并净水器。<a id="a-9N"></a>令使白佛。<a id="a-9O"></a>世尊于日初分着衣持钵。<a id="a-9P"></a>与苾刍众至长者家。<a id="a-9Q"></a>就座而坐。<a id="a-9R"></a>长者既睹佛僧如法坐已。<a id="a-9S"></a>便以上妙饮食手自供养。<a id="a-9T"></a>次第充足澡漱既讫。<a id="a-9U"></a>佛及众僧各奉一双上妙白[疊*毛]。<a id="a-9V"></a>便取卑座。<a id="a-9W"></a>于世尊前听受妙法。<a id="a-9X"></a>佛随根性示教利喜为说法要。<a id="a-9Y"></a>如常咒愿已从座而去。<a id="a-9Z"></a>是时长者随世尊出。<a id="a-9a"></a>旋绕三匝礼足而退。<a id="a-9b"></a>于高楼上修舍施念。<a id="a-9c"></a>告其妻曰。<a id="a-9d"></a>贤首。<a id="a-9e"></a>应生极喜。<a id="a-9f"></a>我今已作来世资粮。<a id="a-9g"></a>妻便报曰。<a id="a-9h"></a>仁今虽作我尚未修。<a id="a-9i"></a>长者报曰。<a id="a-9j"></a>今所修福岂非共有。<a id="a-9k"></a>妻曰。<a id="a-9l"></a>虽知共有。<a id="a-9m"></a>然我情愿请大世主及苾刍尼众。<a id="a-9n"></a>就宅食已各施一双上妙白[疊*毛]。<a id="a-9o"></a>此即是我来世资粮。<a id="a-9p"></a>长者告曰。<a id="a-9q"></a>善哉善哉。<a id="a-9r"></a>随汝意作。<a id="a-9s"></a>时长者妇。<a id="a-9t"></a>即便往诣大世主苾刍尼所。<a id="a-9u"></a>随礼双足在一面坐。<a id="a-9v"></a>听妙法已从座而起。<a id="a-9w"></a>白言。<a id="a-9x"></a>圣者及苾刍尼众。<a id="a-9y"></a>唯愿哀愍明就我家。<a id="a-9z"></a>广如前说。<a id="a-A0"></a>乃至净澡漱已。<a id="a-A1"></a>时长者妇。<a id="a-A2"></a>便以大箱盛妙白[疊*毛]。<a id="a-A3"></a>在上座前开张而住。<a id="a-A4"></a>时大世主作如是念。<a id="a-A5"></a>世尊制戒不许苾刍尼受上妙衣服。<a id="a-A6"></a>我今若受便违学处。<a id="a-A7"></a>若不受者障施主福。<a id="a-A8"></a>诸苾刍尼失其利养。<a id="a-A9"></a>尼众各念。<a id="a-AA"></a>若大世主受此衣者诚亦善哉。<a id="a-AB"></a>时大世主知众心已。<a id="a-AC"></a>作如是念。<a id="a-AD"></a>世尊亦应缘此事故听受好衣。<a id="a-AE"></a>时大世主总为受衣。<a id="a-AF"></a>为长者妇说咒愿伽他已。<a id="a-AG"></a>从座而去诣世尊所。<a id="a-AH"></a>如常威仪具以前事。<a id="a-AI"></a>而白世尊。<a id="a-AJ"></a>佛告大世主。<a id="a-AK"></a>善哉善哉。<a id="a-AL"></a>我未许者汝已知时。<a id="a-AM"></a>从今已去听苾刍尼受贵价衣。<a id="a-AN"></a>于苾刍边共为换易。<a id="a-AO"></a>时大世主奉佛教已礼足而去。<a id="a-AP"></a>至尼住处报言。<a id="a-AQ"></a>世尊有教。<a id="a-AR"></a>听苾刍尼受贵价衣。<a id="a-AS"></a>于苾刍边易取粗者随意受用时苾刍尼受得衣已往逝多林。<a id="a-AT"></a>共诸苾刍欲为换易。<a id="a-AU"></a>时十二众苾刍尼便持贵衣。<a id="a-AV"></a>至六众所报言。<a id="a-AW"></a>圣者。<a id="a-AX"></a>世尊有教。<a id="a-AY"></a>听苾刍尼受贵价衣于苾刍边共为换易。<a id="a-AZ"></a>今者宜可取此好衣与我粗者。<a id="a-Aa"></a>六众报曰。<a id="a-Ab"></a>姊妹。<a id="a-Ac"></a>直尔持施我尚不受。<a id="a-Ad"></a>况复共尔愚昧无识不自由者为换易耶。<a id="a-Ae"></a>诸余尼众各随自意。<a id="a-Af"></a>持所得衣诣老苾刍所。<a id="a-Ag"></a>述如上事以衣共易。<a id="a-Ah"></a>老苾刍言。<a id="a-Ai"></a>姊妹且住。<a id="a-Aj"></a>我当问佛。<a id="a-Ak"></a>时彼苾刍往诣佛所。<a id="a-Al"></a>而白佛言。<a id="a-Am"></a>大德。<a id="a-An"></a>有苾刍尼。<a id="a-Ao"></a>持好衣财来至我所求换粗者。<a id="a-Ap"></a>不知如何。<a id="a-Aq"></a>佛言。<a id="a-Ar"></a>我听苾刍从尼受衣。<a id="a-As"></a>除换易。<a id="a-At"></a>换衣之时令苾刍尼欢喜无恨。<a id="a-Au"></a>尔时世尊赞叹持戒少欲知足。<a id="a-Av"></a>告诸苾刍尼曰。<a id="a-Aw"></a>前是创制此是随开。<a id="a-Ax"></a>当如是说。<a id="a-Ay"></a>若复苾刍尼。<a id="a-Az"></a>从非亲苾刍取衣者。<a id="a-B0"></a>除贸易。<a id="a-B1"></a>泥萨只波逸底迦。</p>
  <p id="aB2">苾刍尼者。<a id="a-B3"></a>谓此法中尼。<a id="a-B4"></a>余义如上。<a id="a-B5"></a>亲非亲义衣有七种。<a id="a-B6"></a>广如上说。<a id="a-B7"></a>除贸易者。<a id="a-B8"></a>易得无罪。<a id="a-B9"></a>泥萨只义舍悔之法并如上说。<a id="a-BA"></a>此中罪相其事云何。<a id="a-BB"></a>若苾刍尼。<a id="a-BC"></a>于非亲苾刍作非亲想。<a id="a-BD"></a>或复生疑。<a id="a-BE"></a>从彼取衣。<a id="a-BF"></a>得舍堕罪。<a id="a-BG"></a>若苾刍尼。<a id="a-BH"></a>于亲族苾刍作非亲想。<a id="a-BI"></a>或复生疑。<a id="a-BJ"></a>得恶作罪。<a id="a-BK"></a>又无犯者。<a id="a-BL"></a>若苾刍将衣施僧。<a id="a-BM"></a>或为说法故施。<a id="a-BN"></a>或为近圆时施。<a id="a-BO"></a>或见被贼故施。<a id="a-BP"></a>或时买得。<a id="a-BQ"></a>或换易得。<a id="a-BR"></a>此皆无犯。<a id="a-BS"></a>若苾刍众人共识多获利养。<a id="a-BT"></a>便持衣物到苾刍尼前。<a id="a-BU"></a>以衣置地作如是语。<a id="a-BV"></a>姊妹。<a id="a-BW"></a>我今多有如是财物。<a id="a-BX"></a>当愿慈悲为我受取。<a id="a-BY"></a>作是语已弃之而去。<a id="a-BZ"></a>取亦无犯。</p>
  <p data-pb></p>
  <h2 id="aBa">从非亲居士乞衣学处第六</h2>
  <p id="aBb">缘在室罗伐城。<a id="a-Bc"></a>时邬波难陀从长者乞衣等。<a id="a-Bd"></a>缘具如大苾刍律。<a id="a-Be"></a>广说乃至制其学处。<a id="a-Bf"></a>应如是说。</p>
  <p id="aBg">若复苾刍尼。<a id="a-Bh"></a>从非亲居士居士妇乞衣。<a id="a-Bi"></a>泥萨只波逸底迦。</p>
  <p id="aBj">尔时世尊为诸声闻弟子初制学处。<a id="a-Bk"></a>时有众多苾刍。<a id="a-Bl"></a>游行人间被贼劫剥无有衣服。<a id="a-Bm"></a>时诸苾刍共作是议。<a id="a-Bn"></a>如世尊制。<a id="a-Bo"></a>不许从非亲居士居士妇乞衣。<a id="a-Bp"></a>我于此处无有亲族。<a id="a-Bq"></a>宜可还向室罗伐城。<a id="a-Br"></a>于同梵行者边从觅衣服。<a id="a-Bs"></a>我等如何露形而去。<a id="a-Bt"></a>乃至以缘白佛。<a id="a-Bu"></a>佛告诸苾刍。<a id="a-Bv"></a>由此缘故应除余时。<a id="a-Bw"></a>若苾刍被夺衣失衣烧衣吹衣漂衣。<a id="a-Bx"></a>此是时。<a id="a-By"></a>前是创制今更随开。<a id="a-Bz"></a>应如是说。</p>
  <p id="aC0">若复苾刍尼。<a id="a-C1"></a>从非亲居士居士妇乞衣。<a id="a-C2"></a>除余时。<a id="a-C3"></a>泥萨只波逸底迦。<a id="a-C4"></a>余时者。<a id="a-C5"></a>若苾刍尼夺衣失衣烧衣吹衣漂衣。<a id="a-C6"></a>此是时。</p>
  <p id="aC7">尼者。<a id="a-C8"></a>谓此法中人。<a id="a-C9"></a>乃至衣义并如上说。<a id="a-CA"></a>乞者。<a id="a-CB"></a>谓从彼乞求。<a id="a-CC"></a>言夺衣者被贼夺。<a id="a-CD"></a>失衣者自失衣。<a id="a-CE"></a>烧衣者被火烧。<a id="a-CF"></a>吹衣者被风吹去。<a id="a-CG"></a>漂衣者被水漂。<a id="a-CH"></a>有此难缘乞便无犯。<a id="a-CI"></a>若异此得者犯舍堕。<a id="a-CJ"></a>此中犯相其事云何。<a id="a-CK"></a>事有三种。<a id="a-CL"></a>谓价色量。<a id="a-CM"></a>价者。<a id="a-CN"></a>若苾刍尼。<a id="a-CO"></a>不为难缘。<a id="a-CP"></a>从非亲乞一迦利沙波拏直衣。<a id="a-CQ"></a>(迦利沙波拏义已如上不与取戒中具说)若还得一迦利沙波拏直衣者。<a id="a-CR"></a>乞时恶作。<a id="a-CS"></a>得便舍堕。<a id="a-CT"></a>如是增数。<a id="a-CU"></a>乃至五十迦利沙波拏等。<a id="a-CV"></a>随乞随得。<a id="a-CW"></a>罪之轻重准上应知。<a id="a-CX"></a>若苾刍尼。<a id="a-CY"></a>从非亲乞一迦利沙波拏直衣。<a id="a-CZ"></a>得二迦利沙波拏直衣。<a id="a-Ca"></a>乞时恶作。<a id="a-Cb"></a>得时无犯。<a id="a-Cc"></a>如是乃至五十迦利沙波拏等。<a id="a-Cd"></a>乞少得多。<a id="a-Ce"></a>有犯无犯亦准应知。<a id="a-Cf"></a>色者。<a id="a-Cg"></a>若苾刍尼。<a id="a-Ch"></a>从他乞青色衣。<a id="a-Ci"></a>还得青色衣。<a id="a-Cj"></a>乞时恶作。<a id="a-Ck"></a>得时犯舍堕。<a id="a-Cl"></a>如青既尔。<a id="a-Cm"></a>黄赤白色及以厚薄。<a id="a-Cn"></a>应知亦然。<a id="a-Co"></a>若苾刍尼。<a id="a-Cp"></a>乞青色衣得黄色者。<a id="a-Cq"></a>乞时恶作。<a id="a-Cr"></a>得时无犯。<a id="a-Cs"></a>如是余色厚薄。<a id="a-Ct"></a>更互相望应知亦尔。<a id="a-Cu"></a>量者。<a id="a-Cv"></a>若苾刍尼。<a id="a-Cw"></a>从他乞五肘衣还得五肘。<a id="a-Cx"></a>乞时恶作。<a id="a-Cy"></a>得时舍堕。<a id="a-Cz"></a>或乞五得十。<a id="a-D0"></a>乃至五十等。<a id="a-D1"></a>准上应知。<a id="a-D2"></a>是名三事。<a id="a-D3"></a>若乞缕缋便得小片。<a id="a-D4"></a>若乞小片他与宽衣。<a id="a-D5"></a>皆无犯。<a id="a-D6"></a>又无犯者谓初犯人。</p>
  <p data-pb></p>
  <h2 id="aD7">过量乞衣学处第七</h2>
  <p id="aD8">处同前。<a id="a-D9"></a>时众多苾刍被贼劫夺。<a id="a-DA"></a>邬波难陀语彼诸苾刍。<a id="a-DB"></a>何故着此破碎衣服。<a id="a-DC"></a>不从他乞。<a id="a-DD"></a>世尊听许有遭贼者乞求无犯。<a id="a-DE"></a>报曰。<a id="a-DF"></a>我等不能从他乞衣。<a id="a-DG"></a>邬波难陀曰。<a id="a-DH"></a>若不能求我当为乞。<a id="a-DI"></a>答言随意。<a id="a-DJ"></a>时邬波难陀。<a id="a-DK"></a>由是事故诣诸婆罗门居士长者家。<a id="a-DL"></a>说法教化多获衣服。<a id="a-DM"></a>其上妙者皆将入已。<a id="a-DN"></a>故破之物与诸苾刍。<a id="a-DO"></a>时诸苾刍白佛。<a id="a-DP"></a>佛以此缘同前集众问实诃责。<a id="a-DQ"></a>广说乃至制其学处。<a id="a-DR"></a>应如是说。<a id="a-DS"></a>若复苾刍尼。<a id="a-DT"></a>夺衣失衣烧衣吹衣漂衣。<a id="a-DU"></a>从非亲居士居士妇乞衣。<a id="a-DV"></a>彼多施衣。<a id="a-DW"></a>苾刍尼若须应受上下二衣。<a id="a-DX"></a>若过受者泥萨只波逸底迦尼谓此法中人。<a id="a-DY"></a>言夺衣等并如上说。<a id="a-DZ"></a>应受上下二衣者。<a id="a-Da"></a>有二种上下衣。<a id="a-Db"></a>一苾刍尼上下衣。<a id="a-Dc"></a>二俗人上下衣。<a id="a-Dd"></a>苾刍尼上下者。<a id="a-De"></a>若是新衣两重作僧伽胝。<a id="a-Df"></a>竖三横五。<a id="a-Dg"></a>若泥婆珊。<a id="a-Dh"></a>竖二横五俗人上下者。<a id="a-Di"></a>上衣长十一肘阔三肘。<a id="a-Dj"></a>下衣者长七肘阔二肘。<a id="a-Dk"></a>应受者。<a id="a-Dl"></a>谓作心领受。<a id="a-Dm"></a>若过受者。<a id="a-Dn"></a>谓过前数。<a id="a-Do"></a>乞得衣时。<a id="a-Dp"></a>便犯舍堕。<a id="a-Dq"></a>余义广如前说。<a id="a-Dr"></a>此中犯相其事云何。<a id="a-Ds"></a>若苾刍尼。<a id="a-Dt"></a>从他乞俗人上下衣时。<a id="a-Du"></a>依量而得。<a id="a-Dv"></a>若更乞时得恶作罪。<a id="a-Dw"></a>得便舍堕。<a id="a-Dx"></a>若乞苾刍尼上下衣时。<a id="a-Dy"></a>事亦同此。<a id="a-Dz"></a>若从他乞俗人上下衣时。<a id="a-E0"></a>纵减俗量不应更乞。<a id="a-E1"></a>若有长不却还主。<a id="a-E2"></a>若从他乞苾刍尼上下衣时。<a id="a-E3"></a>若少不充苾刍尼衣量。<a id="a-E4"></a>应更从乞。<a id="a-E5"></a>若有长应却还主。<a id="a-E6"></a>若俗衣少更乞。<a id="a-E7"></a>若苾刍尼衣有长不还。<a id="a-E8"></a>得罪轻重准事应识。<a id="a-E9"></a>若元心拟过乞者。<a id="a-EA"></a>乞时得恶作。<a id="a-EB"></a>得物犯舍堕。<a id="a-EC"></a>若犯罪已更得余物悉皆同犯。<a id="a-ED"></a>广说如前。</p>
  <h2 id="aEE">知俗人共许与衣就乞学处第八</h2>
  <p id="aEF">缘处同前。<a id="a-EG"></a>于此城中有一长者。<a id="a-EH"></a>弃舍自妻外为邪行。<a id="a-EI"></a>其妻告曰。<a id="a-EJ"></a>仁者。<a id="a-EK"></a>不应作此邪行。<a id="a-EL"></a>其妻屡谏夫不随语。<a id="a-EM"></a>妇起嗔嫌共余男子亦为私合。<a id="a-EN"></a>其夫每以家物赠彼私妇。<a id="a-EO"></a>其妻亦以家物遗彼邪夫。<a id="a-EP"></a>夫妇两人破散财物。<a id="a-EQ"></a>几将略尽。<a id="a-ER"></a>长者禀性暴恶。<a id="a-ES"></a>打其婢使常与弊衣恶食。<a id="a-ET"></a>告言。<a id="a-EU"></a>由汝散我家资。<a id="a-EV"></a>婢曰。<a id="a-EW"></a>我实久知破散所以。<a id="a-EX"></a>然为二俱曹主。<a id="a-EY"></a>不敢斥言。<a id="a-EZ"></a>时彼夫妇知婢讥刺俱怀惭愧。<a id="a-Ea"></a>广说具如大苾刍律。<a id="a-Eb"></a>乃至世尊诃责广说制其学处。<a id="a-Ec"></a>应如是说。</p>
  <p id="aEd">若复苾刍尼。<a id="a-Ee"></a>有非亲居士居士妇。<a id="a-Ef"></a>共办衣价。<a id="a-Eg"></a>当买如是清净衣与某甲苾刍尼。<a id="a-Eh"></a>及时应用。<a id="a-Ei"></a>此苾刍尼先不受请。<a id="a-Ej"></a>因他告知便诣彼家。<a id="a-Ek"></a>作如是语。<a id="a-El"></a>善哉仁者。<a id="a-Em"></a>为我所办衣价。<a id="a-En"></a>可买如是清净衣。<a id="a-Eo"></a>及时与我。<a id="a-Ep"></a>为好故。<a id="a-Eq"></a>若得衣者泥萨只波逸底迦。</p>
  <p id="aEr">尼者。<a id="a-Es"></a>谓此法中人。<a id="a-Et"></a>亲非亲等义如上说。<a id="a-Eu"></a>言衣价者。<a id="a-Ev"></a>谓金银贝齿等。<a id="a-Ew"></a>办者求觅也。<a id="a-Ex"></a>如是衣者。<a id="a-Ey"></a>谓七种如上。<a id="a-Ez"></a>买者谓从他买。<a id="a-F0"></a>言清净者。<a id="a-F1"></a>谓得如是堪受用衣。<a id="a-F2"></a>与者谓施衣时。<a id="a-F3"></a>某甲者。<a id="a-F4"></a>谓邬波难陀。<a id="a-F5"></a>不受请者。<a id="a-F6"></a>先未言许。<a id="a-F7"></a>因他告知者。<a id="a-F8"></a>见他陈说往彼求衣强索其价为好故。<a id="a-F9"></a>若得衣时便犯舍堕。<a id="a-FA"></a>释罪相等义如上说。<a id="a-FB"></a>此中犯相其事云何。<a id="a-FC"></a>事有三种。<a id="a-FD"></a>谓价色量。<a id="a-FE"></a>云何为价。<a id="a-FF"></a>若苾刍尼。<a id="a-FG"></a>从非亲人得五迦利沙波拏直衣。<a id="a-FH"></a>受时无犯。<a id="a-FI"></a>不受此衣更过索者。<a id="a-FJ"></a>索时犯恶作。<a id="a-FK"></a>得时犯舍堕。<a id="a-FL"></a>如是乃至五十迦利沙波拏等。<a id="a-FM"></a>随觅随得。<a id="a-FN"></a>轻重准上应知。<a id="a-FO"></a>是谓为价。</p>
  <p id="aFP">云何为色。<a id="a-FQ"></a>苾刍尼得青色衣。<a id="a-FR"></a>受时无犯。<a id="a-FS"></a>不受此衣更过索者。<a id="a-FT"></a>索时得恶作。<a id="a-FU"></a>得时犯舍堕。<a id="a-FV"></a>如青既尔。<a id="a-FW"></a>乃至余色准此应知。<a id="a-FX"></a>是谓为色。</p>
  <p id="aFY">云何为量。<a id="a-FZ"></a>若苾刍尼。<a id="a-Fa"></a>得五肘衣时。<a id="a-Fb"></a>受取无犯。<a id="a-Fc"></a>不受此衣更过索者。<a id="a-Fd"></a>同前得罪。<a id="a-Fe"></a>如是乃至多肘。<a id="a-Ff"></a>罪之轻重事并同前。<a id="a-Fg"></a>是谓为量。<a id="a-Fh"></a>此泥萨只衣舍衣方法。<a id="a-Fi"></a>事亦同前。<a id="a-Fj"></a>无犯者。<a id="a-Fk"></a>若乞缕缋便得小片。<a id="a-Fl"></a>若乞小片他与大衣。<a id="a-Fm"></a>此皆无犯。<a id="a-Fn"></a>又无犯者谓最初人。</p>
  <p data-pb></p>
  <h2 id="aFo">知俗人别许与衣就乞学处第九</h2>
  <p id="aFp">处同前。<a id="a-Fq"></a>时有长者及妇。<a id="a-Fr"></a>各与外人私通。<a id="a-Fs"></a>邬波难陀因为说法。<a id="a-Ft"></a>舍恶修善。<a id="a-Fu"></a>事并同前。<a id="a-Fv"></a>但以二人各办衣价为异。<a id="a-Fw"></a>令彼二价共为一衣。<a id="a-Fx"></a>致使长者受大辛苦。<a id="a-Fy"></a>广说乃至制其学处。<a id="a-Fz"></a>应如是说。<a id="a-G0"></a>若复苾刍尼。<a id="a-G1"></a>有非亲居士居士妇。<a id="a-G2"></a>各办衣价。<a id="a-G3"></a>当买如是清净衣。<a id="a-G4"></a>与某甲苾刍尼。<a id="a-G5"></a>此苾刍尼先不受请。<a id="a-G6"></a>因他告知便诣彼家。<a id="a-G7"></a>作如是语。<a id="a-G8"></a>善哉仁者。<a id="a-G9"></a>为我所办衣价。<a id="a-GA"></a>可共买如是清净衣。<a id="a-GB"></a>及时与我。<a id="a-GC"></a>为好故。<a id="a-GD"></a>若得衣者泥萨只波逸底迦。<a id="a-GE"></a>此中犯相三种不同。<a id="a-GF"></a>并如前说。</p>
  <h2 id="aGG">过限索衣学处第十</h2>
  <p id="aGH">缘处同前。<a id="a-GI"></a>时邬波难陀苾刍。<a id="a-GJ"></a>在王舍城而作安居。<a id="a-GK"></a>晨朝着衣持钵为行乞食。<a id="a-GL"></a>入行雨大臣婆罗门家。<a id="a-GM"></a>为说三种福业事经(谓施戒修)行雨大臣闻法欢喜。<a id="a-GN"></a>发净信心作如是语。<a id="a-GO"></a>圣者。<a id="a-GP"></a>我当奉施六十金钱。<a id="a-GQ"></a>广如大苾刍律。<a id="a-GR"></a>乃至制其学处。<a id="a-GS"></a>应如是说。</p>
  <p id="aGT">若复苾刍尼。<a id="a-GU"></a>若王若大臣婆罗门居士等。<a id="a-GV"></a>遣使为苾刍尼送衣价。<a id="a-GW"></a>彼使持衣价至苾刍尼所。<a id="a-GX"></a>白言圣者。<a id="a-GY"></a>此物是某甲王大臣婆罗门居士等。<a id="a-GZ"></a>遣我送来。<a id="a-Ga"></a>圣者。<a id="a-Gb"></a>哀愍为受。<a id="a-Gc"></a>是苾刍尼语彼使言。<a id="a-Gd"></a>仁此衣价我不应受。<a id="a-Ge"></a>若得顺时净衣应受。<a id="a-Gf"></a>彼使白言。<a id="a-Gg"></a>圣者。<a id="a-Gh"></a>有执事人不。<a id="a-Gi"></a>须衣苾刍尼言有。<a id="a-Gj"></a>若僧净人。<a id="a-Gk"></a>若邬波斯迦。<a id="a-Gl"></a>此是苾刍尼执事人。<a id="a-Gm"></a>彼使往执事人所。<a id="a-Gn"></a>与衣价已。<a id="a-Go"></a>语言。<a id="a-Gp"></a>汝可以此衣价买顺时清净衣。<a id="a-Gq"></a>与某甲苾刍尼令其披服。<a id="a-Gr"></a>彼使善教执事人已。<a id="a-Gs"></a>还至苾刍尼所。<a id="a-Gt"></a>白言。<a id="a-Gu"></a>圣者。<a id="a-Gv"></a>所示执事人。<a id="a-Gw"></a>我已与衣价。<a id="a-Gx"></a>得清净衣应受。<a id="a-Gy"></a>苾刍尼须衣应往执事人所。<a id="a-Gz"></a>若二若三令彼忆念。<a id="a-H0"></a>告言。<a id="a-H1"></a>我须衣。<a id="a-H2"></a>若得者善。<a id="a-H3"></a>若不得者。<a id="a-H4"></a>乃至四五六返往彼默然随处而住。<a id="a-H5"></a>若四五六返得衣者善。<a id="a-H6"></a>若不得衣。<a id="a-H7"></a>过是求得衣者。<a id="a-H8"></a>泥萨只波逸底迦。<a id="a-H9"></a>若竟不得衣。<a id="a-HA"></a>是苾刍尼应随彼送衣价处。<a id="a-HB"></a>若自往若遣可信人。<a id="a-HC"></a>往报言。<a id="a-HD"></a>仁为某甲苾刍尼送衣价。<a id="a-HE"></a>彼苾刍尼竟不得衣。<a id="a-HF"></a>仁应知勿令失。<a id="a-HG"></a>此是时。<a id="a-HH"></a>尼者。<a id="a-HI"></a>谓此法中人。<a id="a-HJ"></a>王者。<a id="a-HK"></a>若男若女。<a id="a-HL"></a>或复余人。<a id="a-HM"></a>以王法灌顶者悉名为王。<a id="a-HN"></a>大臣者。<a id="a-HO"></a>执王政事相依而立。<a id="a-HP"></a>婆罗门者。<a id="a-HQ"></a>贵种多闻。<a id="a-HR"></a>居士者。<a id="a-HS"></a>谓在家富赡等诸余杂类。<a id="a-HT"></a>遣使者谓女男黄门。<a id="a-HU"></a>送衣价者。<a id="a-HV"></a>谓金银钱等。<a id="a-HW"></a>彼持衣价等者。<a id="a-HX"></a>谓持衣价到苾刍尼所。<a id="a-HY"></a>白言圣者。<a id="a-HZ"></a>谓命前人。<a id="a-Ha"></a>此物是某甲等者。<a id="a-Hb"></a>谓送衣来处愿为纳受。<a id="a-Hc"></a>是苾刍尼等者。<a id="a-Hd"></a>报不应受。<a id="a-He"></a>顺时清净者。<a id="a-Hf"></a>谓称理而得。<a id="a-Hg"></a>彼使语苾刍尼等。<a id="a-Hh"></a>谓问执事人。<a id="a-Hi"></a>苾刍尼言有者。<a id="a-Hj"></a>指告其人。<a id="a-Hk"></a>若僧净人者。<a id="a-Hl"></a>谓大众净人。<a id="a-Hm"></a>若邬波斯迦者。<a id="a-Hn"></a>谓归依三宝受五学处。<a id="a-Ho"></a>彼使等者。<a id="a-Hp"></a>明使意也。<a id="a-Hq"></a>买者。<a id="a-Hr"></a>或买或织。<a id="a-Hs"></a>与某甲苾刍尼者。<a id="a-Ht"></a>指所与人。<a id="a-Hu"></a>言清净者。<a id="a-Hv"></a>谓堪受用。<a id="a-Hw"></a>善教己者。<a id="a-Hx"></a>谓善教示具报苾刍尼。<a id="a-Hy"></a>若二若三等者。<a id="a-Hz"></a>出往返数。<a id="a-I0"></a>令彼忆念得者善者。<a id="a-I1"></a>谓称求心。<a id="a-I2"></a>若不得者乃至四五六返默然随处而住者。<a id="a-I3"></a>出默住数。<a id="a-I4"></a>言随处者。<a id="a-I5"></a>有四处。<a id="a-I6"></a>一敞处。<a id="a-I7"></a>二舍处。<a id="a-I8"></a>三田处。<a id="a-I9"></a>四店处。<a id="a-IA"></a>敞谓作瓦器等。<a id="a-IB"></a>或剃发处。<a id="a-IC"></a>舍谓居宅。<a id="a-ID"></a>田谓稻蔗等田。<a id="a-IE"></a>店谓卖货物处。<a id="a-IF"></a>有六诘问。<a id="a-IG"></a>见彼六言随事应诘。<a id="a-IH"></a>云何为六。<a id="a-II"></a>若彼问云。<a id="a-IJ"></a>仁今何缘得至。<a id="a-IK"></a>苾刍尼答云。<a id="a-IL"></a>为彼事来。<a id="a-IM"></a>若云仁极善来此处应坐。<a id="a-IN"></a>答云为彼事来。<a id="a-IO"></a>若云食饭。<a id="a-IP"></a>答云为彼事来。<a id="a-IQ"></a>若云啖饭。<a id="a-IR"></a>答云为彼事来。<a id="a-IS"></a>若云饮水。<a id="a-IT"></a>答云为彼事来。<a id="a-IU"></a>若于此六种随一事中见他语时。<a id="a-IV"></a>寻声即报不徐缓答。<a id="a-IW"></a>令彼前人不暇作余言者。<a id="a-IX"></a>是则不名圆满善好六种诘问。<a id="a-IY"></a>若随一事中见他语时。<a id="a-IZ"></a>寻声未道徐徐缓答。<a id="a-Ia"></a>令彼前人得有容暇作余语者。<a id="a-Ib"></a>是则名为圆满善好六种诘问。<a id="a-Ic"></a>若作如是求时得衣者善。<a id="a-Id"></a>若不得衣过是求得衣者。<a id="a-Ie"></a>泥萨只波逸底迦。<a id="a-If"></a>过谓三语六默而更往求得衣。<a id="a-Ig"></a>若竟不得衣。<a id="a-Ih"></a>从衣来处。<a id="a-Ii"></a>或自去。<a id="a-Ij"></a>或遣可信人去。<a id="a-Ik"></a>言可信者。<a id="a-Il"></a>谓弟子门人。<a id="a-Im"></a>是可委信报彼令知。<a id="a-In"></a>遣其收取勿使虚失。<a id="a-Io"></a>此是还报法式。<a id="a-Ip"></a>若苾刍尼遣使报已。<a id="a-Iq"></a>彼执事人来至苾刍尼所。<a id="a-Ir"></a>作如是语。<a id="a-Is"></a>圣者可受此衣价。<a id="a-It"></a>苾刍尼应报彼曰。<a id="a-Iu"></a>此之衣价我已舍讫。<a id="a-Iv"></a>汝当还彼送衣来处。<a id="a-Iw"></a>如是报善。<a id="a-Ix"></a>若取衣者犯舍堕。<a id="a-Iy"></a>若执事人作如是语。<a id="a-Iz"></a>圣者。<a id="a-J0"></a>仁可受此衣价。<a id="a-J1"></a>彼之施主我共评章令其心喜。<a id="a-J2"></a>若如是者取衣无犯。<a id="a-J3"></a>苾刍尼若不作如是。<a id="a-J4"></a>次第受衣者。<a id="a-J5"></a>皆犯舍堕。<a id="a-J6"></a>既犯罪已。<a id="a-J7"></a>舍悔之法广说如前。</p>
  <p id="aJ8">此中犯相其事云何。<a id="a-J9"></a>若人为施主。<a id="a-JA"></a>人为使者。<a id="a-JB"></a>人为给事。<a id="a-JC"></a>如法得衣者无犯。<a id="a-JD"></a>异斯舍堕。<a id="a-JE"></a>若人为施主。<a id="a-JF"></a>人为使者。<a id="a-JG"></a>非人为给事。<a id="a-JH"></a>如法得衣者无犯。<a id="a-JI"></a>异斯恶作。<a id="a-JJ"></a>若人为施主。<a id="a-JK"></a>非人为使者。<a id="a-JL"></a>非人为给事。<a id="a-JM"></a>同前恶作。<a id="a-JN"></a>若人为施主。<a id="a-JO"></a>非人为使者。<a id="a-JP"></a>人为给事。<a id="a-JQ"></a>同前舍堕。<a id="a-JR"></a>若非人为施主。<a id="a-JS"></a>非人为使者。<a id="a-JT"></a>非人为给事。<a id="a-JU"></a>同前恶作。<a id="a-JV"></a>若非人为施主。<a id="a-JW"></a>非人为使者。<a id="a-JX"></a>人为给事。<a id="a-JY"></a>同前舍堕。<a id="a-JZ"></a>若非人为施主。<a id="a-Ja"></a>人为使者。<a id="a-Jb"></a>人为给事。<a id="a-Jc"></a>同前舍堕。<a id="a-Jd"></a>若非人为施主。<a id="a-Je"></a>人为使者。<a id="a-Jf"></a>非人为给事。<a id="a-Jg"></a>同前恶作。<a id="a-Jh"></a>若苾刍尼。<a id="a-Ji"></a>从非人乞衣价时得恶作罪。<a id="a-Jj"></a>得便舍堕。<a id="a-Jk"></a>从龙乞衣价时得恶作罪。<a id="a-Jl"></a>得便舍堕。<a id="a-Jm"></a>若苾刍尼。<a id="a-Jn"></a>遣使法式。<a id="a-Jo"></a>以书印乞时恶作。<a id="a-Jp"></a>得便舍堕。<a id="a-Jq"></a>又无犯者广说如前。</p>
 </body>
</html>