<!doctype html>
<html id="z3IBV7Lqb" data-ver="995">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部苾刍尼毗奈耶卷第三</h1>
  <h2 id="a2">不与取学处第二</h2>
  <p id="a3">尔时薄伽梵。<a id="a-4"></a>在王舍城迦兰铎迦池竹园中。<a id="a-5"></a>广说法要。<a id="a-6"></a>乃至世尊未为诸声闻尼制诸学处。<a id="a-7"></a>有但尼迦苾刍尼犯盗与但尼迦苾刍所犯事。<a id="a-8"></a>同时诸苾刍尼知是有主物。<a id="a-9"></a>所有草木牛粪之类不与而取。<a id="a-A"></a>时诸俗旅婆罗门等。<a id="a-B"></a>共讥嫌言。<a id="a-C"></a>此秃沙门尼。<a id="a-D"></a>知是他物不与而取自充己用。<a id="a-E"></a>与俗何异。<a id="a-F"></a>谁能辍己持食施此秃尼。<a id="a-G"></a>尼闻以事白诸苾刍。<a id="a-H"></a>苾刍白佛。<a id="a-I"></a>世尊以此因缘集诸尼众。<a id="a-J"></a>见有利益知而故问诸苾刍尼曰。<a id="a-K"></a>汝等实尔知是他物不与而取。<a id="a-L"></a>白言是实。<a id="a-M"></a>佛即诃责。<a id="a-N"></a>此非沙门尼。<a id="a-O"></a>非释迦女所应为事。<a id="a-P"></a>我为十利制其学处。<a id="a-Q"></a>广说乃至我今为诸声闻苾刍尼。<a id="a-R"></a>于毗奈耶制其学处。<a id="a-S"></a>应如是说。</p>
  <p id="aT">若复苾刍尼。<a id="a-U"></a>若在聚落若空闲处。<a id="a-V"></a>他不与物以盗心取。<a id="a-W"></a>如是盗时。<a id="a-X"></a>若王若大臣。<a id="a-Y"></a>若捉若杀若缚驱摈若呵责言。<a id="a-Z"></a>咄女子汝是贼。<a id="a-a"></a>痴无所知作如是盗。<a id="a-b"></a>如是盗者。<a id="a-c"></a>此苾刍尼亦得波罗市迦不应共住。</p>
  <p id="ad">若复苾刍尼者。<a id="a-e"></a>释义如上。<a id="a-f"></a>若聚落者。<a id="a-g"></a>谓墙栅内。<a id="a-h"></a>空闲处谓墙栅外。<a id="a-i"></a>他者。<a id="a-j"></a>谓女男黄门半择迦。<a id="a-k"></a>不与取者。<a id="a-l"></a>谓无人授与。<a id="a-m"></a>物谓金等。<a id="a-n"></a>以盗心取者。<a id="a-o"></a>谓他不与物贼心而取。<a id="a-p"></a>如是盗时者。<a id="a-q"></a>若五磨洒。<a id="a-r"></a>或过五磨洒。<a id="a-s"></a>若王。<a id="a-t"></a>谓刹帝利若婆罗门若薜舍。<a id="a-u"></a>若戍达罗。<a id="a-v"></a>受刹帝利灌顶位者皆名为王。<a id="a-w"></a>若有女人受灌顶位亦名为王。<a id="a-x"></a>若大臣者。<a id="a-y"></a>谓王辅相。<a id="a-z"></a>为王筹议政事以自存活。<a id="a-10"></a>捉者。<a id="a-11"></a>谓执将来。<a id="a-12"></a>杀者。<a id="a-13"></a>谓断其命。<a id="a-14"></a>缚者有三种缚。<a id="a-15"></a>谓铁木绳。<a id="a-16"></a>驱摈者。<a id="a-17"></a>谓逐令出国。<a id="a-18"></a>作如是诃责。<a id="a-19"></a>咄女子汝是贼。<a id="a-1A"></a>汝痴无所知者。<a id="a-1B"></a>是轻毁言。<a id="a-1C"></a>若此者。<a id="a-1D"></a>指行盗人。<a id="a-1E"></a>苾刍尼。<a id="a-1F"></a>谓得苾刍尼性。<a id="a-1G"></a>云何苾刍尼性。<a id="a-1H"></a>谓受近圆。<a id="a-1I"></a>广说如上。<a id="a-1J"></a>波罗市迦者。<a id="a-1K"></a>是盗重罪极可厌恶。<a id="a-1L"></a>是可嫌贱不可爱乐。<a id="a-1M"></a>若人犯此罪时。<a id="a-1N"></a>亦才犯已。<a id="a-1O"></a>即非沙门女。<a id="a-1P"></a>非释迦女失苾刍尼性乖涅槃性。<a id="a-1Q"></a>堕落崩倒被他所胜不可救济。<a id="a-1R"></a>如截多罗树头不能郁茂增长广大。<a id="a-1S"></a>名波罗市迦。<a id="a-1T"></a>不应共住者。<a id="a-1U"></a>此人不得与余苾刍尼而作共住。<a id="a-1V"></a>若褒洒陀。<a id="a-1W"></a>若随意事。<a id="a-1X"></a>单白白二白四羯磨。<a id="a-1Y"></a>若十二种人羯磨。<a id="a-1Z"></a>并不应差。<a id="a-1a"></a>由此故名不应共住。<a id="a-1b"></a>此中犯相其事云何。</p>
  <p id="a1c">总摄颂曰。</p>
  <p id="a1d">自取于地上　　或在空中堕</p>
  <p id="a1e">毡乘及营田　　输税并无足</p>
  <p id="a1f">旃荼罗世罗　　总收于十事</p>
  <p id="a1g">内摄颂曰。</p>
  <p id="a1h">自取不与取　　盗心他掌物</p>
  <p id="a1i">及作他物想　　有三五不同</p>
  <p id="a1j">复有四四殊　　并二五差别</p>
  <p id="a1k">斯皆据重物　　随处事应知</p>
  <p id="a1l">有三种相。<a id="a-1m"></a>若苾刍尼于他重物不与而取。<a id="a-1n"></a>得波罗市迦。<a id="a-1o"></a>云何为三。<a id="a-1p"></a>谓自取。<a id="a-1q"></a>或看取。<a id="a-1r"></a>或遣使取。<a id="a-1s"></a>云何自取谓自盗取。<a id="a-1t"></a>或自引取举离本处。<a id="a-1u"></a>云何看取。<a id="a-1v"></a>谓自看盗取。<a id="a-1w"></a>或自看引取举离本处。<a id="a-1x"></a>云何遣使取。<a id="a-1y"></a>谓自遣使取。<a id="a-1z"></a>或遣使引取举离本处。<a id="a-20"></a>若苾刍尼以此三缘于他重物不与而取。<a id="a-21"></a>得波罗市迦。</p>
  <p id="a22">复有三缘。<a id="a-23"></a>苾刍尼于他重物不与而取。<a id="a-24"></a>得波罗市迦。<a id="a-25"></a>云何为三。<a id="a-26"></a>谓他不与体是重物。<a id="a-27"></a>举离本处。<a id="a-28"></a>云何不与取。<a id="a-29"></a>曾无男女黄门授与其物。<a id="a-2A"></a>是谓不与取。<a id="a-2B"></a>云何体是重物。<a id="a-2C"></a>若满五磨洒。<a id="a-2D"></a>若过五磨洒。<a id="a-2E"></a>云何离本处。<a id="a-2F"></a>谓从此处移向余处。<a id="a-2G"></a>苾刍尼以此三缘。<a id="a-2H"></a>于他重物不与而取。<a id="a-2I"></a>得波罗市迦。</p>
  <p id="a2J">复有三缘。<a id="a-2K"></a>苾刍尼于他重物不与而取。<a id="a-2L"></a>得波罗市迦。<a id="a-2M"></a>云何为三。<a id="a-2N"></a>谓起盗心。<a id="a-2O"></a>兴方便。<a id="a-2P"></a>离本处。<a id="a-2Q"></a>云何起盗心。<a id="a-2R"></a>谓有贼心欲盗他物。<a id="a-2S"></a>云何兴方便。<a id="a-2T"></a>若手若足而兴进趣离处等如前应知。</p>
  <p id="a2U">复有三缘。<a id="a-2V"></a>苾刍尼于他重物不与而取。<a id="a-2W"></a>得波罗市迦。<a id="a-2X"></a>云何为三。<a id="a-2Y"></a>谓他所掌物体是重物。<a id="a-2Z"></a>离本处。<a id="a-2a"></a>云何他所掌物。<a id="a-2b"></a>谓是重物若女男黄门摄为己有。<a id="a-2c"></a>是名他所掌物。<a id="a-2d"></a>重物离处如前应知。</p>
  <p id="a2e">复有三缘。<a id="a-2f"></a>苾刍尼于他重物不与而取。<a id="a-2g"></a>得波罗市迦。<a id="a-2h"></a>云何为三。<a id="a-2i"></a>他掌物想体是重物。<a id="a-2j"></a>离本处。<a id="a-2k"></a>云何他掌物想。<a id="a-2l"></a>若苾刍尼作如是念。<a id="a-2m"></a>此物是他女男等所掌作他物想。<a id="a-2n"></a>余如上说。</p>
  <p id="a2o">复有四缘。<a id="a-2p"></a>苾刍尼于他重物不与而取。<a id="a-2q"></a>得波罗市迦。<a id="a-2r"></a>云何为四。<a id="a-2s"></a>谓他所掌物。<a id="a-2t"></a>作他物想。<a id="a-2u"></a>是重物。<a id="a-2v"></a>离本处。<a id="a-2w"></a>不与而取得波罗市迦。</p>
  <p id="a2x">复有四缘。<a id="a-2y"></a>苾刍尼于他重物不与而取。<a id="a-2z"></a>得波罗市迦。<a id="a-30"></a>云何为四。<a id="a-31"></a>谓有盗心。<a id="a-32"></a>起方便。<a id="a-33"></a>是重物。<a id="a-34"></a>离本处余如上说。</p>
  <p id="a35">复有四缘。<a id="a-36"></a>苾刍尼于他重物不与而取。<a id="a-37"></a>得波罗市迦。<a id="a-38"></a>云何为四。<a id="a-39"></a>是他所护作属己想。<a id="a-3A"></a>是重物举离处。<a id="a-3B"></a>何谓他所护。<a id="a-3C"></a>如人有重物安在器中。<a id="a-3D"></a>若自守护或令四兵而共防护。<a id="a-3E"></a>云何属己想。<a id="a-3F"></a>人有重物置箱器等。<a id="a-3G"></a>作属己想。<a id="a-3H"></a>此是我物。<a id="a-3I"></a>余如上说。</p>
  <p id="a3J">复有四缘。<a id="a-3K"></a>苾刍尼于他重物不与而取。<a id="a-3L"></a>得波罗市迦。<a id="a-3M"></a>谓有守护无属己想。<a id="a-3N"></a>或无守护有属己想。<a id="a-3O"></a>重物离处。<a id="a-3P"></a>何谓有守护无属己想。<a id="a-3Q"></a>如有盗贼破诸城邑逃窜林野。<a id="a-3R"></a>时守路人夺得彼物聚在一处。<a id="a-3S"></a>而守护之不执属己。<a id="a-3T"></a>何谓无守护有属己想。<a id="a-3U"></a>如有重物安箱器等。<a id="a-3V"></a>无人马等兵而为守护。<a id="a-3W"></a>有属己想不与而取。<a id="a-3X"></a>重物离处得罪同前。</p>
  <p id="a3Y">复有五缘。<a id="a-3Z"></a>苾刍尼于他重物不与而取。<a id="a-3a"></a>得波罗市迦。<a id="a-3b"></a>云何为五。<a id="a-3c"></a>非己物想。<a id="a-3d"></a>非亲友想。<a id="a-3e"></a>非暂用想。<a id="a-3f"></a>取时不语。<a id="a-3g"></a>他有盗心。<a id="a-3h"></a>得波罗市迦。</p>
  <p id="a3i">复有五缘。<a id="a-3j"></a>苾刍尼无犯。<a id="a-3k"></a>云何为五。<a id="a-3l"></a>作己有想。<a id="a-3m"></a>亲友想。<a id="a-3n"></a>暂用想。<a id="a-3o"></a>取时语他。<a id="a-3p"></a>无盗心者无犯。</p>
  <p id="a3q">摄颂曰。</p>
  <p id="a3r">若在于地上　　或时在器中</p>
  <p id="a3s">或复在场篅　　田处诸根药</p>
  <p id="a3t">若苾刍尼。<a id="a-3u"></a>知他重物安在地上。<a id="a-3v"></a>所谓颈珠臂钏真珠璎珞诸庄严具。<a id="a-3w"></a>苾刍尼盗心起方便。<a id="a-3x"></a>从床座整衣而去。<a id="a-3y"></a>乃至未触着来。<a id="a-3z"></a>得恶作罪。<a id="a-40"></a>若触未移处。<a id="a-41"></a>得窣吐罗底也。<a id="a-42"></a>若举离处。<a id="a-43"></a>是谓为盗。<a id="a-44"></a>随时准价。<a id="a-45"></a>若满五磨洒。<a id="a-46"></a>得波罗市迦。<a id="a-47"></a>不满五磨洒。<a id="a-48"></a>得窣吐罗底也。<a id="a-49"></a>若其地平一叚细滑。<a id="a-4A"></a>是谓一处。<a id="a-4B"></a>若地皮起。<a id="a-4C"></a>或复破裂。<a id="a-4D"></a>或为大缝。<a id="a-4E"></a>或时书字种种彩画。<a id="a-4F"></a>是谓异处。<a id="a-4G"></a>若槃器等一叚细滑。<a id="a-4H"></a>是谓一处。<a id="a-4I"></a>若有破。<a id="a-4J"></a>乃至彩画。<a id="a-4K"></a>是谓异处。<a id="a-4L"></a>若人重物安在场中。<a id="a-4M"></a>所谓颈珠乃至璎珞。<a id="a-4N"></a>苾刍尼盗心起方便。<a id="a-4O"></a>乃至未触着来得恶作罪。<a id="a-4P"></a>若触未移处。<a id="a-4Q"></a>得窣吐罗底也。<a id="a-4R"></a>若举离处。<a id="a-4S"></a>是谓为盗。<a id="a-4T"></a>随时准价。<a id="a-4U"></a>若满五者得波罗市迦。<a id="a-4V"></a>若不满者得窣吐罗底也。<a id="a-4W"></a>若场上谷麦等平总为一色者。<a id="a-4X"></a>是谓一处。<a id="a-4Y"></a>若谷麦等高下不平作种种色。<a id="a-4Z"></a>是谓异处。<a id="a-4a"></a>若他重物安篅窖中。<a id="a-4b"></a>谓诸宝物璎珞之具。<a id="a-4c"></a>若苾刍尼起盗心兴方便。<a id="a-4d"></a>乃至未触着来。<a id="a-4e"></a>得恶作罪。<a id="a-4f"></a>若触未移处。<a id="a-4g"></a>得窣吐罗底也。<a id="a-4h"></a>若举离处满五。<a id="a-4i"></a>得根本罪。<a id="a-4j"></a>若不满者得窣吐罗底也。<a id="a-4k"></a>若人重物安在篅窖内。<a id="a-4l"></a>若篅窖中谷麦等。<a id="a-4m"></a>与口平满总为一色。<a id="a-4n"></a>是谓一处。<a id="a-4o"></a>若谷麦等不与口齐。<a id="a-4p"></a>高下不平作种种色。<a id="a-4q"></a>或复有木及席荐等为障隔者。<a id="a-4r"></a>是谓异处。<a id="a-4s"></a>若人田有诸根药。<a id="a-4t"></a>谓香附子黄姜白姜。<a id="a-4u"></a>及诸根药乌头等类。<a id="a-4v"></a>苾刍尼兴方便起盗心。<a id="a-4w"></a>乃至未触已来。<a id="a-4x"></a>得恶作罪。<a id="a-4y"></a>若触未移处。<a id="a-4z"></a>得窣吐罗底也。<a id="a-50"></a>若离本处满五得本罪。<a id="a-51"></a>不满得窣吐罗底也。</p>
  <p id="a52">摄颂曰。</p>
  <p id="a53">屋等处有三　　鸟物复三种</p>
  <p id="a54">禁咒取伏藏　　此有三不同</p>
  <p id="a55">若是人物杂色之衣安在屋上。<a id="a-56"></a>若苾刍尼起盗心兴方便。<a id="a-57"></a>安梯蹬以物钩斸而升其上。<a id="a-58"></a>乃至未触已来。<a id="a-59"></a>得恶作罪。<a id="a-5A"></a>若触着衣而未离处。<a id="a-5B"></a>得窣吐罗底也。<a id="a-5C"></a>若举离处。<a id="a-5D"></a>是名为盗。<a id="a-5E"></a>应准其价得罪同前。<a id="a-5F"></a>若浣衣人屋上晒衣。<a id="a-5G"></a>被风吹去堕在苾刍尼经行之处。<a id="a-5H"></a>或落门傍。<a id="a-5I"></a>若苾刍尼起盗心兴方便。<a id="a-5J"></a>乃至未触已来。<a id="a-5K"></a>得恶作罪。<a id="a-5L"></a>若触着时。<a id="a-5M"></a>得窣吐罗底也。<a id="a-5N"></a>若举离处得罪同前。<a id="a-5O"></a>若人重物安在楼上。<a id="a-5P"></a>谓诸宝物璎珞之具。<a id="a-5Q"></a>若苾刍尼起盗心兴方便。<a id="a-5R"></a>安梯蹬以物钩斸而升其上。<a id="a-5S"></a>乃至未触已来。<a id="a-5T"></a>得恶作罪。<a id="a-5U"></a>若触未离本处。<a id="a-5V"></a>得窣吐罗底也。<a id="a-5W"></a>若举离处得罪同前。<a id="a-5X"></a>若人于舍宅内或园池边种花果树。<a id="a-5Y"></a>于节会日以上妙物而严饰之。<a id="a-5Z"></a>所谓诸宝璎珞之具及杂缯彩。<a id="a-5a"></a>时有飞鸟谓珠是肉。<a id="a-5b"></a>衔取而去。<a id="a-5c"></a>若苾刍尼起盗心兴方便。<a id="a-5d"></a>而捉彼鸟。<a id="a-5e"></a>乃至未触璎珞已来。<a id="a-5f"></a>得恶作罪。<a id="a-5g"></a>若触未离本处作鸟物想。<a id="a-5h"></a>得恶作罪。<a id="a-5i"></a>若举离处是名为盗。<a id="a-5j"></a>应准其价。<a id="a-5k"></a>若满五者得窣吐罗底也。<a id="a-5l"></a>若不满者得恶作罪。<a id="a-5m"></a>若苾刍尼作如是念。<a id="a-5n"></a>此是人物。<a id="a-5o"></a>宁容禽鸟得有璎珞。<a id="a-5p"></a>若虽触着未举离处。<a id="a-5q"></a>得窣吐罗底也。<a id="a-5r"></a>举离处时若满五者。<a id="a-5s"></a>得根本罪。<a id="a-5t"></a>若不满者得窣吐罗底也。</p>
  <p id="a5u">若人以诸宝物及璎珞具。<a id="a-5v"></a>置箱器中安在屋上。<a id="a-5w"></a>时有飞鸟持物将去。<a id="a-5x"></a>若苾刍尼起盗心兴方便。<a id="a-5y"></a>而捉彼鸟。<a id="a-5z"></a>乃至未触璎珞已来。<a id="a-60"></a>得恶作罪。<a id="a-61"></a>若触彼物未离本处作鸟物想。<a id="a-62"></a>得恶作罪。<a id="a-63"></a>若举离处是名为盗。<a id="a-64"></a>应准其价。<a id="a-65"></a>若满五者窣吐罗底也。<a id="a-66"></a>若不满者得恶作罪。<a id="a-67"></a>若苾刍尼作如是念。<a id="a-68"></a>此是人物。<a id="a-69"></a>宁容禽鸟得有璎珞。<a id="a-6A"></a>虽触着物未举离处。<a id="a-6B"></a>得窣吐罗底也。<a id="a-6C"></a>举离处时若满五者。<a id="a-6D"></a>得根本罪。<a id="a-6E"></a>若不满者得窣吐罗底也。<a id="a-6F"></a>若人舍中或在池内为戏乐故养畜诸鸟。<a id="a-6G"></a>谓鹦鹉舍利鸟俱抧罗鸟命命鸟等。<a id="a-6H"></a>便以种种诸璎珞具而庄饰之。<a id="a-6I"></a>苾刍尼见已。<a id="a-6J"></a>起盗心兴方便。<a id="a-6K"></a>遂捉彼鸟。<a id="a-6L"></a>乃至未触庄严具来。<a id="a-6M"></a>得恶作罪。<a id="a-6N"></a>若触彼物时未离本处作鸟物想。<a id="a-6O"></a>亦得恶作罪。<a id="a-6P"></a>若举离处是名为盗。<a id="a-6Q"></a>应准其价。<a id="a-6R"></a>若满五者得窣吐罗底也。<a id="a-6S"></a>若不满者得恶作罪。<a id="a-6T"></a>若于此物作人物想非鸟物想。<a id="a-6U"></a>虽触着未离本处。<a id="a-6V"></a>得窣吐罗底也。<a id="a-6W"></a>若举离处满五者。<a id="a-6X"></a>得根本罪。<a id="a-6Y"></a>不满五者得粗罪。<a id="a-6Z"></a>若有苾刍尼。<a id="a-6a"></a>于二伏藏。<a id="a-6b"></a>一是有主。<a id="a-6c"></a>一是无主。<a id="a-6d"></a>苾刍尼意欲取彼有主伏藏。<a id="a-6e"></a>从床而起整带衣服作曼荼罗。<a id="a-6f"></a>于彼四方钉朅地罗木。<a id="a-6g"></a>以五色线而围系之。<a id="a-6h"></a>于火炉内然诸杂木。<a id="a-6i"></a>口诵禁咒作如是言。<a id="a-6j"></a>有主伏藏来。<a id="a-6k"></a>无主伏藏勿来。<a id="a-6l"></a>若于彼时有主伏藏随言来者。<a id="a-6m"></a>乃至未见已来。<a id="a-6n"></a>得窣吐罗底也。<a id="a-6o"></a>若眼见时是名为盗。<a id="a-6p"></a>应准其价。<a id="a-6q"></a>若满五者得根本罪。<a id="a-6r"></a>若不满者得粗罪。<a id="a-6s"></a>若作是言。<a id="a-6t"></a>无主伏藏应来。<a id="a-6u"></a>有主伏藏勿来。<a id="a-6v"></a>若于彼时无主伏藏随言来者。<a id="a-6w"></a>乃至未见已来。<a id="a-6x"></a>得恶作罪。<a id="a-6y"></a>若眼见时是名为盗。<a id="a-6z"></a>应准其价。<a id="a-70"></a>若满五者得窣吐罗底也。<a id="a-71"></a>若不满者得恶作罪。<a id="a-72"></a>若于有主无主伏藏。<a id="a-73"></a>各于异时别别作法而盗取者。<a id="a-74"></a>随事重轻如上。<a id="a-75"></a>得罪。</p>
  <p id="a76">摄颂曰。</p>
  <p id="a77">若物在氎席　　或于石板等</p>
  <p id="a78">华果奇妙树　　随处事应知</p>
  <p id="a79">若人重物。<a id="a-7A"></a>安在氎席及地敷上。<a id="a-7B"></a>所谓诸宝及璎珞具。<a id="a-7C"></a>若苾刍尼起盗心兴方便。<a id="a-7D"></a>乃至未触已来。<a id="a-7E"></a>得恶作罪。<a id="a-7F"></a>若触彼物未离本处。<a id="a-7G"></a>得窣吐罗底也。<a id="a-7H"></a>若举离处是名为盗。<a id="a-7I"></a>随时准价得罪同前。<a id="a-7J"></a>若彼草敷同一色者。<a id="a-7K"></a>是名一处。<a id="a-7L"></a>若种种色别异不同。<a id="a-7M"></a>是名异处。<a id="a-7N"></a>若人重物安在石上。<a id="a-7O"></a>乃至不满得窣吐罗底也。<a id="a-7P"></a>若石细滑总为一段者。<a id="a-7Q"></a>是名一处。<a id="a-7R"></a>若剥裂缝开。<a id="a-7S"></a>或时书字。<a id="a-7T"></a>或种种彩画。<a id="a-7U"></a>是谓异处。<a id="a-7V"></a>石上既尔。<a id="a-7W"></a>乃至板木墙壁荐席盖覆衣襆衣柜衣笐象牙杙床座处。<a id="a-7X"></a>若四足经架。<a id="a-7Y"></a>若门阃安物之时。<a id="a-7Z"></a>事并同前。<a id="a-7a"></a>若三种树。<a id="a-7b"></a>谓花树果树奇妙树。<a id="a-7c"></a>苾刍尼斩截盗花树等。<a id="a-7d"></a>价满不满得罪同前。</p>
  <p id="a7e">摄颂曰。</p>
  <p id="a7f">若物在鞍鞯　　及象马车舆</p>
  <p id="a7g">肥瘦与随处　　偷船事差别</p>
  <p id="a7h">如人重物置在鞍处。<a id="a-7i"></a>所谓诸宝众璎珞具。<a id="a-7j"></a>苾刍尼起盗心兴方便。<a id="a-7k"></a>乃至未升未触已来。<a id="a-7l"></a>得恶作罪。<a id="a-7m"></a>若触着物未移本处。<a id="a-7n"></a>得窣吐罗底也。<a id="a-7o"></a>若移处时价若满五。<a id="a-7p"></a>得罪同前。<a id="a-7q"></a>若于鞍上以一色物而盖覆者。<a id="a-7r"></a>是谓一处。<a id="a-7s"></a>若杂色物而盖覆者。<a id="a-7t"></a>是谓别处。<a id="a-7u"></a>若人重物安在象上。<a id="a-7v"></a>所谓诸宝众璎珞具。<a id="a-7w"></a>若苾刍尼起盗心兴方便。<a id="a-7x"></a>乃至未升未触已来。<a id="a-7y"></a>得恶作罪。<a id="a-7z"></a>若触着物未移处。<a id="a-80"></a>得窣吐罗底也。<a id="a-81"></a>若移处时价若满五。<a id="a-82"></a>得罪同前。<a id="a-83"></a>若其此象皮肉血脉皆充满者。<a id="a-84"></a>是谓一处。<a id="a-85"></a>若其身羸瘦。<a id="a-86"></a>若牙耳鼻及腹肋脊腰据一一处。<a id="a-87"></a>是谓别处。<a id="a-88"></a>移离处时皆得本罪。<a id="a-89"></a>若不移处得窣吐罗底也。<a id="a-8A"></a>若于象上庄饰幰帐。<a id="a-8B"></a>于此帐上安诸宝物众璎珞具。<a id="a-8C"></a>若苾刍尼起盗心兴方便。<a id="a-8D"></a>乃至未升未触已来。<a id="a-8E"></a>得恶作罪。<a id="a-8F"></a>若触着物未离处。<a id="a-8G"></a>得窣吐罗底也。<a id="a-8H"></a>若移处价若满五。<a id="a-8I"></a>得罪同前。<a id="a-8J"></a>若此帐上以一色物而盖覆者。<a id="a-8K"></a>是谓一处。<a id="a-8L"></a>若异色物盖是谓别处。<a id="a-8M"></a>如象既尔。<a id="a-8N"></a>马车步车牛车乃至诸舆亦并同前。<a id="a-8O"></a>若苾刍尼见船以缆系在于橛。<a id="a-8P"></a>有心盗去。<a id="a-8Q"></a>摇动之时得恶作罪。<a id="a-8R"></a>若解随流。<a id="a-8S"></a>乃至眼见已来。<a id="a-8T"></a>得窣吐罗底也。<a id="a-8U"></a>至不见处。<a id="a-8V"></a>价若满五得根本罪。<a id="a-8W"></a>若不满者得窣吐罗底也。<a id="a-8X"></a>若逆水而上。<a id="a-8Y"></a>准与河阔分齐相似者。<a id="a-8Z"></a>得根本罪。<a id="a-8a"></a>未及其处窣吐罗底也。<a id="a-8b"></a>若从此岸盗向彼岸。<a id="a-8c"></a>眼见分齐与前无异。<a id="a-8d"></a>若牵船上岸盗而去者。<a id="a-8e"></a>亦准眼见分齐。<a id="a-8f"></a>若沈在泥中后时将去。<a id="a-8g"></a>泥掩之时此即成盗。<a id="a-8h"></a>得罪同前。<a id="a-8i"></a>若苾刍尼于盗物时。<a id="a-8j"></a>或藏泥中。<a id="a-8k"></a>若烧若穿若破。<a id="a-8l"></a>作如是念。<a id="a-8m"></a>勿令此物属汝属我者。<a id="a-8n"></a>得窣吐罗底也。</p>
  <p id="a8o">摄颂曰。</p>
  <p id="a8p">营田有三种　　船有三种殊</p>
  <p id="a8q">鹅雁及池花　　猎鱼并盗水</p>
  <p id="a8r">弟子教贼处　　三种事不同</p>
  <p id="a8s">若人秋时营作田业。<a id="a-8t"></a>所谓稻蔗蓝田。<a id="a-8u"></a>苾刍尼见自田中恐水乏少。<a id="a-8v"></a>遂于共有渠内。<a id="a-8w"></a>塞他水口决己田畦。<a id="a-8x"></a>作如是念。<a id="a-8y"></a>令我田好彼勿成熟。<a id="a-8z"></a>若自成他损。<a id="a-90"></a>准价满五得根本罪。<a id="a-91"></a>不满者得窣吐罗底也。<a id="a-92"></a>若见水多。<a id="a-93"></a>于共渠内泄他水口塞己田畦。<a id="a-94"></a>作如是念。<a id="a-95"></a>令我田好勿彼成熟。<a id="a-96"></a>若自成他损。<a id="a-97"></a>若满五者得根本罪。<a id="a-98"></a>若不满者得窣吐罗底也。</p>
  <p id="a99">物有四种不同。<a id="a-9A"></a>一体重价重。<a id="a-9B"></a>二体轻价重。<a id="a-9C"></a>三体重价轻。<a id="a-9D"></a>四体轻价轻。<a id="a-9E"></a>云何体重价重。<a id="a-9F"></a>谓末尼真珠吠琉璃珂贝壁玉珊瑚金银马瑙车磲真珠右旋是。<a id="a-9G"></a>云何体轻价重。<a id="a-9H"></a>谓缯彩及丝郁金香苏泣迷罗是。<a id="a-9I"></a>云何体重价轻。<a id="a-9J"></a>谓铁锡是。<a id="a-9K"></a>云何体轻价轻。<a id="a-9L"></a>谓毛麻木绵劫贝絮是。<a id="a-9M"></a>若以上诸物置三种船中。<a id="a-9N"></a>谓瓮船木船皮船。<a id="a-9O"></a>若以体重价重体轻价轻。<a id="a-9P"></a>随置一船。<a id="a-9Q"></a>若船破时物主告曰。<a id="a-9R"></a>水上浮者任取若沉没者属我。<a id="a-9S"></a>若苾刍尼起盗心兴方便入水沉没。<a id="a-9T"></a>乃至未触物来。<a id="a-9U"></a>得恶作罪。<a id="a-9V"></a>若触著者。<a id="a-9W"></a>得窣吐罗底也。<a id="a-9X"></a>若举离处。<a id="a-9Y"></a>价满五者得根本罪。<a id="a-9Z"></a>若不满者得窣吐罗底也。<a id="a-9a"></a>若沉泥中复拟取者准前得罪。<a id="a-9b"></a>若作非自他心。<a id="a-9c"></a>沈之于泥。<a id="a-9d"></a>不使其物属彼属我者。<a id="a-9e"></a>准前得罪。<a id="a-9f"></a>以下诸戒准此应知。<a id="a-9g"></a>若以体轻价重体重价轻物。<a id="a-9h"></a>随置一船。<a id="a-9i"></a>若船破时物主告曰。<a id="a-9j"></a>水内沈者任取。<a id="a-9k"></a>水上浮者属我。<a id="a-9l"></a>若苾刍尼起盗心兴方便浮水而取。<a id="a-9m"></a>乃至未触物来。<a id="a-9n"></a>得恶作罪。<a id="a-9o"></a>若触著者。<a id="a-9p"></a>得窣吐罗底也。<a id="a-9q"></a>若举离处。<a id="a-9r"></a>应准其价得罪同前。<a id="a-9s"></a>若沉泥中复拟取者准前得罪。<a id="a-9t"></a>若人于家中或泉池所。<a id="a-9u"></a>为戏玩故安置种种杂类诸鸟。<a id="a-9v"></a>鹅雁鸳鸯等。<a id="a-9w"></a>以众璎珞而庄饰之。<a id="a-9x"></a>苾刍尼起盗心兴方便。<a id="a-9y"></a>入水中捉彼诸鸟。<a id="a-9z"></a>乃至未触璎珞以来。<a id="a-A0"></a>得恶作罪。<a id="a-A1"></a>若触着时作如是念。<a id="a-A2"></a>我取鸟物亦恶作罪。<a id="a-A3"></a>若离本处应准其价。<a id="a-A4"></a>若满五者得窣吐罗底也。<a id="a-A5"></a>若不满者得恶作罪。<a id="a-A6"></a>若作是念。<a id="a-A7"></a>我取人物。<a id="a-A8"></a>宁容禽鸟得有璎珞。<a id="a-A9"></a>若触物时窣吐罗底也。<a id="a-AA"></a>若离本处应准其价。<a id="a-AB"></a>满五得根本。<a id="a-AC"></a>不满得窣吐罗底也。<a id="a-AD"></a>若于池中有水生花。<a id="a-AE"></a>所谓青莲花。<a id="a-AF"></a>嗢钵罗花。<a id="a-AG"></a>白莲花。<a id="a-AH"></a>拘牟头分陀利迦香花。<a id="a-AI"></a>时花。<a id="a-AJ"></a>众人所爱。<a id="a-AK"></a>苾刍尼起盗心兴方便。<a id="a-AL"></a>入池盗花。<a id="a-AM"></a>乃至未触以来。<a id="a-AN"></a>得恶作罪。<a id="a-AO"></a>若触其花采折持去结以为束。<a id="a-AP"></a>乃至未离处来。<a id="a-AQ"></a>得窣吐罗底也。<a id="a-AR"></a>若举离处同前得罪。<a id="a-AS"></a>于池四边种陆生花树。<a id="a-AT"></a>所谓阿地木多迦花。<a id="a-AU"></a>占博迦花。<a id="a-AV"></a>波吒罗花。<a id="a-AW"></a>婆利师迦花。<a id="a-AX"></a>摩利迦花。<a id="a-AY"></a>如是等种种花树。<a id="a-AZ"></a>苾刍尼起方便兴盗心。<a id="a-Aa"></a>欲盗彼花。<a id="a-Ab"></a>乃至未触已来。<a id="a-Ac"></a>得恶作罪。<a id="a-Ad"></a>若升树采折其花置衣裾内。<a id="a-Ae"></a>乃至未离处及离处来。<a id="a-Af"></a>准前得罪。<a id="a-Ag"></a>若有猎师及彼徒党。<a id="a-Ah"></a>于林野处安诸猎具。<a id="a-Ai"></a>诸罥索等。<a id="a-Aj"></a>为捕诸兽为杀害业。<a id="a-Ak"></a>苾刍尼盗心取猎具。<a id="a-Al"></a>准价得罪。<a id="a-Am"></a>若起悲心毁其猎具。<a id="a-An"></a>作如是念。<a id="a-Ao"></a>勿由此故害多生命。<a id="a-Ap"></a>复令猎徒获无量罪者。<a id="a-Aq"></a>得恶作罪。<a id="a-Ar"></a>以下诸戒同此应知。<a id="a-As"></a>苾刍尼盗心见在弶鹿。<a id="a-At"></a>而解放者。<a id="a-Au"></a>价若满五得根本罪。<a id="a-Av"></a>若不满者得窣吐罗底也。<a id="a-Aw"></a>若捕鱼人及彼徒党。<a id="a-Ax"></a>于河陂处截其要口。<a id="a-Ay"></a>安置梁筌杀诸鱼类。<a id="a-Az"></a>苾刍尼盗心取彼筌时。<a id="a-B0"></a>同前得罪。<a id="a-B1"></a>若作悲心同前得罪。<a id="a-B2"></a>若于筌中盗彼鱼者。<a id="a-B3"></a>应准其价同前得罪。<a id="a-B4"></a>若多商旅持众货物过彼险途。<a id="a-B5"></a>其水难得。<a id="a-B6"></a>以众器具持水而行。<a id="a-B7"></a>若瓮若瓨若瓶若皮囊。<a id="a-B8"></a>然于人畜水有分齐。<a id="a-B9"></a>苾刍尼起盗心兴方便。<a id="a-BA"></a>若取人水分。<a id="a-BB"></a>未触及触准前得罪。<a id="a-BC"></a>若傍生分。<a id="a-BD"></a>满五得窣吐罗底也。<a id="a-BE"></a>不满得恶作罪。<a id="a-BF"></a>如赡部洲人共结商旅持众货物升舶。<a id="a-BG"></a>入海欲求珍宝。<a id="a-BH"></a>为无水故以种种器藏贮其水。<a id="a-BI"></a>所谓瓮瓨瓶囊。<a id="a-BJ"></a>然其水分。<a id="a-BK"></a>人与傍生请受有别。<a id="a-BL"></a>苾刍尼起盗心兴方便。<a id="a-BM"></a>盗人分时准前得罪。<a id="a-BN"></a>取傍生分亦准前得罪。<a id="a-BO"></a>时有弟子。<a id="a-BP"></a>与其二师随路行去。<a id="a-BQ"></a>师有衣物持付弟子。<a id="a-BR"></a>于时弟子有盗心故徐行不进。<a id="a-BS"></a>乃至眼见处来。<a id="a-BT"></a>得窣吐罗底也至不见处。<a id="a-BU"></a>若满五者得根本罪。<a id="a-BV"></a>若不满者得窣吐罗底也。<a id="a-BW"></a>若弟子弃师在前急去。<a id="a-BX"></a>齐眼见不见处来准前得罪。<a id="a-BY"></a>若弟子有盗心欲取师衣。<a id="a-BZ"></a>从房中趣阁上。<a id="a-Ba"></a>若从阁上往房中。<a id="a-Bb"></a>或从上阁下至门檐阶下。<a id="a-Bc"></a>或于寺三层棚上向下而出。<a id="a-Bd"></a>斯等乃至眼见不见处来。<a id="a-Be"></a>同前得罪。<a id="a-Bf"></a>若有苾刍尼在阿兰若处住。<a id="a-Bg"></a>有破村贼到苾刍尼所。<a id="a-Bh"></a>作如是问。<a id="a-Bi"></a>圣者颇知某村家处不。<a id="a-Bj"></a>苾刍尼答言。<a id="a-Bk"></a>我知其处。<a id="a-Bl"></a>贼复问言。<a id="a-Bm"></a>彼家多女人少男子。<a id="a-Bn"></a>无恶犬无多丛棘。<a id="a-Bo"></a>易入易出。<a id="a-Bp"></a>于我无害取得物不。<a id="a-Bq"></a>若得称意。<a id="a-Br"></a>我当与圣者共分其物。<a id="a-Bs"></a>若彼苾刍尼答言。<a id="a-Bt"></a>仁者我知某甲舍。<a id="a-Bu"></a>多女人少男子。<a id="a-Bv"></a>无恶狗丛棘易入易出。<a id="a-Bw"></a>于汝无伤能得其物。<a id="a-Bx"></a>苾刍尼作是教已。<a id="a-By"></a>贼还与物。<a id="a-Bz"></a>乃至未取分已来。<a id="a-C0"></a>得窣吐罗底也。<a id="a-C1"></a>若取贼分得罪轻重同前。<a id="a-C2"></a>若其苾刍尼共彼盗贼。<a id="a-C3"></a>作是语已。<a id="a-C4"></a>于贼去后遂生追悔。<a id="a-C5"></a>就彼贼处作如是语。<a id="a-C6"></a>仁等知不。<a id="a-C7"></a>我意造次不审思量便作是语。<a id="a-C8"></a>如愚小痴昧不善其事妄为詶对。<a id="a-C9"></a>然彼家内少女人多男子。<a id="a-CA"></a>多恶狗丛棘。<a id="a-CB"></a>难入难出。<a id="a-CC"></a>不令汝等无伤取物。<a id="a-CD"></a>随彼贼徒去与不去。<a id="a-CE"></a>苾刍尼得窣吐罗底也。<a id="a-CF"></a>若此苾刍尼见其贼党欲劫村邑。<a id="a-CG"></a>往到彼家作如是语。<a id="a-CH"></a>仁等警觉好自谨慎。<a id="a-CI"></a>今夜必有盗贼来入。<a id="a-CJ"></a>勿令财物皆被贼将。<a id="a-CK"></a>或容身命亦遭伤杀。<a id="a-CL"></a>随彼盗贼来与不来。<a id="a-CM"></a>苾刍尼亦得窣吐罗底也。<a id="a-CN"></a>若苾刍尼如前所作偷盗方便有三种事。<a id="a-CO"></a>何谓为三。<a id="a-CP"></a>谓田事宅事店事。<a id="a-CQ"></a>田事有二种取。<a id="a-CR"></a>一言讼取。<a id="a-CS"></a>二围绕取。<a id="a-CT"></a>何谓言讼取。<a id="a-CU"></a>若苾刍尼为共俗人争地诣断官所。<a id="a-CV"></a>若苾刍尼不如俗人胜者。<a id="a-CW"></a>得窣吐罗底也。<a id="a-CX"></a>若苾刍尼得胜。<a id="a-CY"></a>乃至俗人心未息来。<a id="a-CZ"></a>苾刍尼得窣吐罗底也。<a id="a-Ca"></a>若彼俗人心息者。<a id="a-Cb"></a>应准其价同前得罪。<a id="a-Cc"></a>是谓言讼取。<a id="a-Cd"></a>何谓围绕取。<a id="a-Ce"></a>若苾刍尼于他田处。<a id="a-Cf"></a>若以树枝若以席障若作堑坑若以墙壁围绕。<a id="a-Cg"></a>乃至围未合来。<a id="a-Ch"></a>得窣吐罗底也。<a id="a-Ci"></a>若其围合得罪同前。<a id="a-Cj"></a>是围绕盗田事既尔。<a id="a-Ck"></a>宅事店事如上应知。</p>
  <p id="aCl">摄颂曰。</p>
  <p id="aCm">无足及二足　　四足并多足</p>
  <p id="aCn">若盗如是类　　轻重准应知</p>
  <p id="aCo">言无足者。<a id="a-Cp"></a>谓蛇蛭鳝。<a id="a-Cq"></a>此之三种是弄蛇人王家。<a id="a-Cr"></a>医人及山野人之所贮畜。<a id="a-Cs"></a>弄蛇人者。<a id="a-Ct"></a>谓取其蛇弄以活命。<a id="a-Cu"></a>王家医人者。<a id="a-Cv"></a>谓诸医人以蛭疗病而为活命。<a id="a-Cw"></a>何谓山野人。<a id="a-Cx"></a>如山中人取无足虫与药令吐瓦中熟爆以供饮酒。<a id="a-Cy"></a>若苾刍尼盗此等虫时。<a id="a-Cz"></a>应准其价。<a id="a-D0"></a>满五得根本罪。<a id="a-D1"></a>不满得方便罪。</p>
  <p id="aD2">言二足者。<a id="a-D3"></a>谓人及鸟。<a id="a-D4"></a>若盗人时有三方便。<a id="a-D5"></a>期处定时现相。<a id="a-D6"></a>云何期处。<a id="a-D7"></a>报彼人云。<a id="a-D8"></a>汝若见我在某园中。<a id="a-D9"></a>或众人集处。<a id="a-DA"></a>或在天祠。<a id="a-DB"></a>当尔见时知事成就。<a id="a-DC"></a>是谓期处。<a id="a-DD"></a>云何定时。<a id="a-DE"></a>汝若晨朝或午时或晡时。<a id="a-DF"></a>遥见我者知事成就。<a id="a-DG"></a>是谓定时。<a id="a-DH"></a>云何现相。<a id="a-DI"></a>汝若见我新剃须发着赤色衣。<a id="a-DJ"></a>持钵执锡盛满苏油沙糖石蜜。<a id="a-DK"></a>见此相时知事成就。<a id="a-DL"></a>是谓现相。<a id="a-DM"></a>如是盗时。<a id="a-DN"></a>应准其价得罪同前。<a id="a-DO"></a>若盗鸟时有二方便。<a id="a-DP"></a>谓从地擎举。<a id="a-DQ"></a>若空中堕落。<a id="a-DR"></a>云何擎举。<a id="a-DS"></a>鸟在地上擎举偷去。<a id="a-DT"></a>满不满如上说。<a id="a-DU"></a>云何空中堕。<a id="a-DV"></a>如捕鸟人火燎原泽为欲取鸟。<a id="a-DW"></a>被火逼时堕在苾刍尼经行之处。<a id="a-DX"></a>或门屋前。<a id="a-DY"></a>若苾刍尼盗心取时。<a id="a-DZ"></a>满不满如上说。<a id="a-Da"></a>云何四足。<a id="a-Db"></a>谓象马驼驴牛羊獐鹿猪兔等。<a id="a-Dc"></a>若欲盗时有二方便。<a id="a-Dd"></a>谓从群处或于系处。<a id="a-De"></a>苾刍尼于象群中。<a id="a-Df"></a>盗象去时齐眼见处来。<a id="a-Dg"></a>得窣吐罗底也。<a id="a-Dh"></a>至不见处。<a id="a-Di"></a>得根本罪。<a id="a-Dj"></a>云何系处。<a id="a-Dk"></a>若象系柱。<a id="a-Dl"></a>若树若墙栅内。<a id="a-Dm"></a>苾刍尼解放得罪如上。<a id="a-Dn"></a>盗象既尔。<a id="a-Do"></a>自余马等。<a id="a-Dp"></a>苾刍尼盗时如前应知。<a id="a-Dq"></a>云何多足。<a id="a-Dr"></a>所谓蛴螬蝗蛾诸蜂蚁蝎等。<a id="a-Ds"></a>此中所须者。<a id="a-Dt"></a>谓于三处。<a id="a-Du"></a>谓断事官守城者海商客。<a id="a-Dv"></a>何谓断事官。<a id="a-Dw"></a>谓断事人畜养多足。<a id="a-Dx"></a>谓蜂蝎等贮在瓮内。<a id="a-Dy"></a>见被罚人不臣伏时。<a id="a-Dz"></a>令以手足内彼瓮中。<a id="a-E0"></a>彼蜇痛时疾臣其事。<a id="a-E1"></a>或多出钱物何谓守城者。<a id="a-E2"></a>谓掌城者。<a id="a-E3"></a>于坏瓮内多贮诸蜂。<a id="a-E4"></a>若怨敌来与之共战。<a id="a-E5"></a>若不退者。<a id="a-E6"></a>即于城头放其蜂瓮。<a id="a-E7"></a>贼被蜂蜇四散逃走。<a id="a-E8"></a>何谓海商客。<a id="a-E9"></a>谓人入海为求珍货。<a id="a-EA"></a>坏瓦器中多养诸蜂以防急难。<a id="a-EB"></a>贼来共战若胜者善。<a id="a-EC"></a>若不如者便持蜂瓮遥掷贼船。<a id="a-ED"></a>不能复战四散而去。</p>
  <p id="aEE">缘处同前。<a id="a-EF"></a>时有阿罗汉苾刍尼。<a id="a-EG"></a>名曰世罗。<a id="a-EH"></a>断诸烦恼。<a id="a-EI"></a>时有卖香童子。<a id="a-EJ"></a>见世罗尼深生敬重。<a id="a-EK"></a>往就其所殷勤致礼。<a id="a-EL"></a>白言圣者。<a id="a-EM"></a>若有所须之物。<a id="a-EN"></a>于我家中皆随意取。<a id="a-EO"></a>所有言教我皆顶受。<a id="a-EP"></a>时苾刍尼告曰。<a id="a-EQ"></a>贤首善哉愿汝无病。<a id="a-ER"></a>后于异时。<a id="a-ES"></a>世罗苾刍尼身婴重病不能乞食。<a id="a-ET"></a>有余苾刍尼巡行乞食。<a id="a-EU"></a>时卖香童子见而致礼。<a id="a-EV"></a>问言圣者。<a id="a-EW"></a>世罗苾刍尼何因不见。<a id="a-EX"></a>报言贤首。<a id="a-EY"></a>彼身染患。<a id="a-EZ"></a>童子告曰。<a id="a-Ea"></a>圣者。<a id="a-Eb"></a>我先白言。<a id="a-Ec"></a>若有所须随意取用。<a id="a-Ed"></a>曾不见来从我求觅。<a id="a-Ee"></a>彼有所须愿尊为取。<a id="a-Ef"></a>彼便报曰。<a id="a-Eg"></a>如是贤首愿汝无病即便舍去。<a id="a-Eh"></a>如是乃至三返殷勤请与。<a id="a-Ei"></a>时少年苾刍尼便生是念。<a id="a-Ej"></a>我屡闻此童子所言。<a id="a-Ek"></a>我宜试之为虚为实。<a id="a-El"></a>便持小钵授与童子。<a id="a-Em"></a>告言贤首。<a id="a-En"></a>圣者世罗今须少油。<a id="a-Eo"></a>时彼童子有新压油。<a id="a-Ep"></a>盛满小钵授与彼尼。<a id="a-Eq"></a>告言圣者。<a id="a-Er"></a>若更所须随意来取。<a id="a-Es"></a>时苾刍尼受已而去。<a id="a-Et"></a>即以此油涂世罗身。<a id="a-Eu"></a>遍及手足油并罄尽。<a id="a-Ev"></a>世罗病愈便行乞食。<a id="a-Ew"></a>时彼童子见便礼足。<a id="a-Ex"></a>白言圣者。<a id="a-Ey"></a>久不相见。<a id="a-Ez"></a>尼便报曰。<a id="a-F0"></a>我比婴患。<a id="a-F1"></a>白言圣者。<a id="a-F2"></a>先已言请。<a id="a-F3"></a>若有所须于我家中皆随意取。<a id="a-F4"></a>曾不遣信从我求觅。<a id="a-F5"></a>唯见一尼。<a id="a-F6"></a>云圣者患从我取油。<a id="a-F7"></a>我以新油盛满小钵持付彼尼。<a id="a-F8"></a>世罗报曰。<a id="a-F9"></a>善哉童子愿汝无病。<a id="a-FA"></a>言毕而去。<a id="a-FB"></a>次第乞已还本住处。<a id="a-FC"></a>告诸少尼曰。<a id="a-FD"></a>是谁就彼卖香童子持油钵来。<a id="a-FE"></a>有尼报言。<a id="a-FF"></a>圣者。<a id="a-FG"></a>我行乞食见彼童子。<a id="a-FH"></a>再三告我。<a id="a-FI"></a>圣者世罗我已言请。<a id="a-FJ"></a>若有所须皆随意取。<a id="a-FK"></a>曾不见来从我求索。<a id="a-FL"></a>若彼世罗有所须者愿为持去。<a id="a-FM"></a>我便生念应可试之验其虚实。<a id="a-FN"></a>即持小钵授与童子。<a id="a-FO"></a>告曰。<a id="a-FP"></a>圣者世罗今患须油。<a id="a-FQ"></a>时彼童子盛满新油而授与我。<a id="a-FR"></a>我得油已将至房中。<a id="a-FS"></a>便为圣者涂身手足寻皆用尽。<a id="a-FT"></a>时世罗尼告少尼曰。<a id="a-FU"></a>我曾令汝就彼童子取觅油不。<a id="a-FV"></a>少尼答曰。<a id="a-FW"></a>不曾使我。<a id="a-FX"></a>时有余苾刍尼。<a id="a-FY"></a>与此少尼先有嫌隙。<a id="a-FZ"></a>闻此语已告世罗曰。<a id="a-Fa"></a>圣者今此少尼缘仁疾苦。<a id="a-Fb"></a>岂但一处擅取于油。<a id="a-Fc"></a>室罗伐城遍皆求乞。<a id="a-Fd"></a>他胜之罪其数难知。<a id="a-Fe"></a>得少尼闻此语已生追悔心。<a id="a-Ff"></a>岂我实犯他胜罪耶。<a id="a-Fg"></a>以缘白诸苾刍尼。<a id="a-Fh"></a>乃至白佛。<a id="a-Fi"></a>佛问彼少尼曰。<a id="a-Fj"></a>汝以何心从彼乞油。<a id="a-Fk"></a>白佛言。<a id="a-Fl"></a>我于童子而起试心。<a id="a-Fm"></a>佛告苾刍。<a id="a-Fn"></a>若作试心此苾刍尼无犯。<a id="a-Fo"></a>然诸苾刍尼不问病者不应为乞。<a id="a-Fp"></a>若乞取时问病者曰。<a id="a-Fq"></a>为向众僧养病堂处而求药耶。<a id="a-Fr"></a>为诣信心及亲族处。<a id="a-Fs"></a>若亲族多者于谁处求。<a id="a-Ft"></a>随所指示应为求觅。<a id="a-Fu"></a>若不问病人而为乞求者。<a id="a-Fv"></a>得越法罪。</p>
  <p id="aFw">摄颂曰。</p>
  <p id="aFx">税物持寄他　　持他物前去</p>
  <p id="aFy">不受便强着　　为父母持行</p>
  <p id="aFz">又为三宝故　　与直后均分</p>
  <p id="aG0">衣主为持将　　令他染不染</p>
  <p id="aG1">将税入小门　　总夺商人物</p>
  <p id="aG2">此颂摄缘起　　如苾刍律明</p>
 </body>
</html>