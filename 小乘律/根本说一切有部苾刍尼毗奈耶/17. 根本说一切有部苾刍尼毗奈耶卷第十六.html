<!doctype html>
<html id="z3IBV87qo" data-ver="1069">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部苾刍尼毗奈耶卷第十六</h1>
  <h2 id="a2">与贼同行学处第五十五</h2>
  <p id="a3">缘处同前。<a id="a-4"></a>有一苾刍。<a id="a-5"></a>于王舍城夏安居竟。<a id="a-6"></a>时有商人欲向室罗伐城。<a id="a-7"></a>此之商人是偷税者。<a id="a-8"></a>苾刍不知。<a id="a-9"></a>共相随去偷道而行。<a id="a-A"></a>遂便捡获俱缚将来。<a id="a-B"></a>广说乃至世尊告言。<a id="a-C"></a>我观十利为二部弟子制其学处。<a id="a-D"></a>应如是说。</p>
  <p id="aE">若复苾刍尼。<a id="a-F"></a>与贼商旅共同道行。<a id="a-G"></a>乃至一村间者。<a id="a-H"></a>波逸底迦。</p>
  <p id="aI">余义如上。<a id="a-J"></a>与贼者。<a id="a-K"></a>谓破坏村坊及偷关税。<a id="a-L"></a>同道行者。<a id="a-M"></a>谓迥远处共为伴侣。<a id="a-N"></a>乃至一村间得波逸底迦。<a id="a-O"></a>若以贼为防援。<a id="a-P"></a>引导人者同行无犯。<a id="a-Q"></a>或迷失道。<a id="a-R"></a>彼来指示者。<a id="a-S"></a>虽同道去。<a id="a-T"></a>此亦无犯。</p>
  <p data-pb></p>
  <h2 id="aU">坏生地学处第五十六</h2>
  <p id="aV">缘处同前。<a id="a-W"></a>时六众苾刍。<a id="a-X"></a>自手掘地。<a id="a-Y"></a>或教人掘。<a id="a-Z"></a>俗旅见讥。<a id="a-a"></a>乃至以缘白佛。<a id="a-b"></a>佛集苾刍。<a id="a-c"></a>以种种方便。<a id="a-d"></a>赞叹持戒少欲知足。<a id="a-e"></a>诃责多欲。<a id="a-f"></a>告言。<a id="a-g"></a>我观十利为二部弟子制其学处。<a id="a-h"></a>应如是说。</p>
  <p id="ai">若复苾刍尼。<a id="a-j"></a>自手掘地。<a id="a-k"></a>若教人掘者。<a id="a-l"></a>波逸底迦。</p>
  <p id="am">余义如上。<a id="a-n"></a>自他同前。<a id="a-o"></a>地者有其二种。<a id="a-p"></a>谓生地非生地。<a id="a-q"></a>云何生地。<a id="a-r"></a>谓性是生地。<a id="a-s"></a>或因发掘于三月中经天大雨是名生地。<a id="a-t"></a>若无雨者经六月后方名为生。<a id="a-u"></a>释罪如上。<a id="a-v"></a>此中犯相其事云何。<a id="a-w"></a>若尼掘损生地得堕罪。<a id="a-x"></a>若非生地得恶作罪。<a id="a-y"></a>若举地皮时。<a id="a-z"></a>若与地性相连者。<a id="a-10"></a>波逸底迦。<a id="a-11"></a>若不相连者。<a id="a-12"></a>得恶作罪。<a id="a-13"></a>若尼钉橛者。<a id="a-14"></a>波逸底迦。<a id="a-15"></a>若拔橛者得恶作罪。<a id="a-16"></a>若尼辄画地者得恶作罪。<a id="a-17"></a>若轻为记数者无犯。<a id="a-18"></a>若牛粪着地而发起者得恶作罪。<a id="a-19"></a>若但取牛粪者无犯。<a id="a-1A"></a>若尼崩河岸时损生地者波逸底迦。<a id="a-1B"></a>若有璺裂而崩堕者得恶作罪。<a id="a-1C"></a>若尼摇动河池中泥者得恶作罪。<a id="a-1D"></a>若瓨在泥处而擎起者得恶作罪。<a id="a-1E"></a>若墙上钉杙者波逸底迦。<a id="a-1F"></a>若牛粪着墙发举者得恶作罪。<a id="a-1G"></a>若推墙壁与湿性相连者得波逸底迦。<a id="a-1H"></a>若有璺裂者得恶作罪。<a id="a-1I"></a>若画壁得恶作罪。<a id="a-1J"></a>若作记数想者无犯。<a id="a-1K"></a>若墙上生青衣损动者得恶作罪。<a id="a-1L"></a>若掘石地石少土多者得波逸底迦罪。<a id="a-1M"></a>若土少者得恶作罪。<a id="a-1N"></a>若纯石者无犯。<a id="a-1O"></a>若掘砂地砂少土多者得波逸底迦。<a id="a-1P"></a>若砂多者得恶作罪。<a id="a-1Q"></a>若纯砂者无犯。<a id="a-1R"></a>若营作苾刍尼欲定基时。<a id="a-1S"></a>得好星候吉辰。<a id="a-1T"></a>无有净人。<a id="a-1U"></a>应自以橛钉地。<a id="a-1V"></a>欲记疆界深四指者。<a id="a-1W"></a>无犯。</p>
  <p data-pb></p>
  <h2 id="a1X">过四月索食学处第五十七</h2>
  <p id="a1Y">缘在劫比罗城。<a id="a-1Z"></a>时释迦大名。<a id="a-1a"></a>请佛及僧三月饮食供养。<a id="a-1b"></a>并及一切所须之物不令有阙。<a id="a-1c"></a>时六众于三月中常啖好食皆如医教。<a id="a-1d"></a>三月既了尚从厨人索好美味。<a id="a-1e"></a>大名讥嫌。<a id="a-1f"></a>受他请了非分强索。<a id="a-1g"></a>以缘白佛。<a id="a-1h"></a>佛言。<a id="a-1i"></a>勿复从施主强为乞索因生忿恼。<a id="a-1j"></a>广说先缘。<a id="a-1k"></a>乃至种种诃责。<a id="a-1l"></a>告诸苾刍。<a id="a-1m"></a>我观十利为二部弟子制其学处。<a id="a-1n"></a>应如是说。</p>
  <p id="a1o">若复苾刍尼。<a id="a-1p"></a>有四月请须时应受。<a id="a-1q"></a>若过受者波逸底迦。</p>
  <p id="a1r">如是制已。<a id="a-1s"></a>时胜光大王。<a id="a-1t"></a>请佛及僧三月供养。<a id="a-1u"></a>时有苾刍施主复请。<a id="a-1v"></a>佛言我今随开。<a id="a-1w"></a>若别别请者应受无犯。<a id="a-1x"></a>复有客来不被王请遂行乞食。<a id="a-1y"></a>王因见之。<a id="a-1z"></a>问言。<a id="a-20"></a>我请。<a id="a-21"></a>众僧何因乞食。<a id="a-22"></a>答言。<a id="a-23"></a>我不受请。<a id="a-24"></a>王曰。<a id="a-25"></a>我今更请食。<a id="a-26"></a>佛言。<a id="a-27"></a>若更请者应受。<a id="a-28"></a>乃至殷勤重请。<a id="a-29"></a>王请食了而行乞食。<a id="a-2A"></a>王复常请。<a id="a-2B"></a>佛言。<a id="a-2C"></a>若常请者亦应受。<a id="a-2D"></a>世尊赞叹持戒少欲。<a id="a-2E"></a>诃责多欲。<a id="a-2F"></a>告诸苾刍曰。<a id="a-2G"></a>前是创制今更随开。<a id="a-2H"></a>应如是说。</p>
  <p id="a2I">若复苾刍尼。<a id="a-2J"></a>有四月请须时应受。<a id="a-2K"></a>若过受者。<a id="a-2L"></a>除余时波逸底迦。<a id="a-2M"></a>余时者。<a id="a-2N"></a>谓别请更请殷勤请常请。<a id="a-2O"></a>此是时。</p>
  <p id="a2P">余义如上。<a id="a-2Q"></a>四月者。<a id="a-2R"></a>谓齐四月。<a id="a-2S"></a>请受者。<a id="a-2T"></a>请许其事。<a id="a-2U"></a>若过者。<a id="a-2V"></a>请过期限。<a id="a-2W"></a>除余时者。<a id="a-2X"></a>谓别请时。<a id="a-2Y"></a>即是不同余人。<a id="a-2Z"></a>更请。<a id="a-2a"></a>谓数数更请。<a id="a-2b"></a>殷勤请者。<a id="a-2c"></a>谓更殷勤尽心而请。<a id="a-2d"></a>常请者。<a id="a-2e"></a>谓是长时延请。<a id="a-2f"></a>此是时者。<a id="a-2g"></a>谓随开时。<a id="a-2h"></a>释罪如上。<a id="a-2i"></a>此中犯相其事云何。<a id="a-2j"></a>若尼他请粗食从索美好。<a id="a-2k"></a>索时恶作。<a id="a-2l"></a>食便堕罪。<a id="a-2m"></a>若他与好食从索粗者。<a id="a-2n"></a>索时恶作。<a id="a-2o"></a>食时无犯。<a id="a-2p"></a>如与乳等时。<a id="a-2q"></a>便从索酪等。<a id="a-2r"></a>索时恶作。<a id="a-2s"></a>食时堕罪。<a id="a-2t"></a>若病者无犯。<a id="a-2u"></a>若巡家乞食。<a id="a-2v"></a>主人见已持食而出。<a id="a-2w"></a>尼情悕者应告彼曰。<a id="a-2x"></a>更不须饭。<a id="a-2y"></a>若返问言。<a id="a-2z"></a>圣者更何所须者。<a id="a-30"></a>此即是请。<a id="a-31"></a>随所须者当就觅之。<a id="a-32"></a>无犯。</p>
  <p data-pb></p>
  <h2 id="a33">遮传教学处第五十八</h2>
  <p id="a34">缘在王舍城。<a id="a-35"></a>世尊法尔。<a id="a-36"></a>若制二部共学处时。<a id="a-37"></a>即二部僧伽。<a id="a-38"></a>并皆须集此之学处。<a id="a-39"></a>是二部共有。<a id="a-3A"></a>然尼众不集。<a id="a-3B"></a>佛告具寿阿难陀。<a id="a-3C"></a>汝可语朱荼半托迦。<a id="a-3D"></a>汝当持此学处诣苾刍尼众而为宣告。<a id="a-3E"></a>彼奉佛教已。<a id="a-3F"></a>便往尼寺欲宣佛教。<a id="a-3G"></a>于其中路见六众问是何学处。<a id="a-3H"></a>即为陈说。<a id="a-3I"></a>若复苾刍尼。<a id="a-3J"></a>有四月请须时应受。<a id="a-3K"></a>若过受者。<a id="a-3L"></a>除余时波逸底迦。<a id="a-3M"></a>乃至此是时。<a id="a-3N"></a>既为说已。<a id="a-3O"></a>六众报曰。<a id="a-3P"></a>汝是愚痴。<a id="a-3Q"></a>不分明不善好。<a id="a-3R"></a>岂用汝言。<a id="a-3S"></a>我若见余善闲三藏者。<a id="a-3T"></a>当随彼言受行学处。<a id="a-3U"></a>作是骂已遂便舍去。<a id="a-3V"></a>又至十二众尼处。<a id="a-3W"></a>彼亦作非法言。<a id="a-3X"></a>余众苾刍苾刍尼。<a id="a-3Y"></a>闻已欢喜顶受奉行。<a id="a-3Z"></a>广说乃至世尊问实诃责。<a id="a-3a"></a>告言。<a id="a-3b"></a>我观十利制其学处。<a id="a-3c"></a>应如是说。</p>
  <p id="a3d">若复苾刍尼。<a id="a-3e"></a>闻诸苾刍尼作如是语。<a id="a-3f"></a>具寿。<a id="a-3g"></a>仁当习行如是学处。<a id="a-3h"></a>彼作是语。<a id="a-3i"></a>我实不能用汝愚痴不分明不善解者。<a id="a-3j"></a>所说之言受行学处。<a id="a-3k"></a>我若见余善闲三藏。<a id="a-3l"></a>当随彼言而受行者。<a id="a-3m"></a>波逸底迦。<a id="a-3n"></a>若彼苾刍尼实欲求解者。<a id="a-3o"></a>当问三藏。<a id="a-3p"></a>此是时。</p>
  <p id="a3q">余义如上。<a id="a-3r"></a>具寿仁今当习如是学处者。<a id="a-3s"></a>谓是所传学处。<a id="a-3t"></a>不能用汝愚痴等者。<a id="a-3u"></a>谓思其恶思说其恶说。<a id="a-3v"></a>作其恶作。<a id="a-3w"></a>名之为愚。<a id="a-3x"></a>若不持经律论。<a id="a-3y"></a>名之为痴。<a id="a-3z"></a>若于三藏不了其义。<a id="a-40"></a>名不分明。<a id="a-41"></a>若于三藏不善决择。<a id="a-42"></a>名不善解。<a id="a-43"></a>余文易知。<a id="a-44"></a>乃至释罪皆如上说。<a id="a-45"></a>此中犯相其事云何。<a id="a-46"></a>若尼告余尼。<a id="a-47"></a>作如是语。<a id="a-48"></a>仁可习行如是学处。<a id="a-49"></a>彼便报云。<a id="a-4A"></a>我不能用汝语。<a id="a-4B"></a>便以愚等四事。<a id="a-4C"></a>一一说时皆得堕罪。<a id="a-4D"></a>若彼前人是实愚等。<a id="a-4E"></a>说时无犯。</p>
  <p data-pb></p>
  <h2 id="a4F">默听斗诤学处第五十九</h2>
  <p id="a4G">缘在室罗伐城。<a id="a-4H"></a>时十七众。<a id="a-4I"></a>见六众中有命过者。<a id="a-4J"></a>邬陀夷依大众住。<a id="a-4K"></a>时十七众忆先被欺。<a id="a-4L"></a>于食堂中共为筹议。<a id="a-4M"></a>欲与邬波难陀作舍置羯磨。<a id="a-4N"></a>彼便诣其窗所侧耳而听。<a id="a-4O"></a>即入堂中苦为克责。<a id="a-4P"></a>如是十七众在处议论。<a id="a-4Q"></a>皆往窃听共为斗乱。<a id="a-4R"></a>广说乃至世尊诃责告言。<a id="a-4S"></a>我观十利为二部弟子制其学处。<a id="a-4T"></a>应如是说。</p>
  <p id="a4U">若复苾刍尼。<a id="a-4V"></a>知余苾刍尼评论事生。<a id="a-4W"></a>求过纷扰诤竞而住。<a id="a-4X"></a>默然往彼听其所说。<a id="a-4Y"></a>作如是念。<a id="a-4Z"></a>我欲听已当令斗乱。<a id="a-4a"></a>以此为缘者。<a id="a-4b"></a>波逸底迦。</p>
  <p id="a4c">余义如上。<a id="a-4d"></a>言评论事者。<a id="a-4e"></a>谓初见不可意事始作评论。<a id="a-4f"></a>言求过者。<a id="a-4g"></a>谓求觅过愆更相道说。<a id="a-4h"></a>纷扰者。<a id="a-4i"></a>谓情不含忍发举其事。<a id="a-4j"></a>诤竞者。<a id="a-4k"></a>以此诤事入斗诤门。<a id="a-4l"></a>自结朋党共相扶扇。<a id="a-4m"></a>斗诤而住默而听者。<a id="a-4n"></a>谓窃听其言随彼所说。<a id="a-4o"></a>斗乱者。<a id="a-4p"></a>欲令纷竞不止息也。<a id="a-4q"></a>释罪如上。<a id="a-4r"></a>此中犯相。<a id="a-4s"></a>若尼在于阁共为议论。<a id="a-4t"></a>有余苾刍尼升阁之时。<a id="a-4u"></a>应蹈阶道作声。<a id="a-4v"></a>或謦欬或弹指。<a id="a-4w"></a>若不作如是事升阁之时。<a id="a-4x"></a>但闻言声未解其义。<a id="a-4y"></a>得恶作罪。<a id="a-4z"></a>若解言义便得堕罪。<a id="a-50"></a>广说如前。<a id="a-51"></a>乃至门屋轻重之罪。<a id="a-52"></a>随事应知。<a id="a-53"></a>若经行处若静林中。<a id="a-54"></a>亦准事应识。<a id="a-55"></a>若随路行时共为筹议。<a id="a-56"></a>苾刍尼后来。<a id="a-57"></a>所有行法皆准升阁应知。<a id="a-58"></a>若不作者得罪轻重如上。<a id="a-59"></a>若先无仇隙。<a id="a-5A"></a>偶尔闻之。<a id="a-5B"></a>或复听已。<a id="a-5C"></a>欲令斗诤方便殄息者。<a id="a-5D"></a>无犯。</p>
  <p data-pb></p>
  <h2 id="a5E">不与欲默然起去学处第六十</h2>
  <p id="a5F">缘处同前。<a id="a-5G"></a>时邬陀夷断诸结惑。<a id="a-5H"></a>广如上说。<a id="a-5I"></a>乃至十七众共为筹议。<a id="a-5J"></a>集苾刍众已诣上座前。<a id="a-5K"></a>作如是白。<a id="a-5L"></a>我今有所诘问。<a id="a-5M"></a>乃至欲与邬波难陀作舍置羯磨。<a id="a-5N"></a>难陀闻已遂生怖惧。<a id="a-5O"></a>默而起去。<a id="a-5P"></a>广说乃至世尊诃责告言。<a id="a-5Q"></a>我观十利为二部弟子制其学处。<a id="a-5R"></a>应如是说。</p>
  <p id="a5S">若复苾刍尼。<a id="a-5T"></a>知众如法评论事时。<a id="a-5U"></a>默然从座起去者。<a id="a-5V"></a>波逸底迦。</p>
  <p id="a5W">如是制已。<a id="a-5X"></a>时诸苾刍尼久在众中。<a id="a-5Y"></a>其看病人及授事人。<a id="a-5Z"></a>事有废阙。<a id="a-5a"></a>由此为缘。<a id="a-5b"></a>佛更听许。<a id="a-5c"></a>若有缘者应嘱授去。<a id="a-5d"></a>世尊赞叹持戒。<a id="a-5e"></a>乃至广说。<a id="a-5f"></a>前是创制此是随开。<a id="a-5g"></a>应如是说。</p>
  <p id="a5h">若复苾刍尼。<a id="a-5i"></a>知众如法评论事时。<a id="a-5j"></a>默然从座起去。<a id="a-5k"></a>有苾刍尼不嘱授者。<a id="a-5l"></a>除余缘故波逸底迦。</p>
  <p id="a5m">余义如上。<a id="a-5n"></a>众谓佛弟子。<a id="a-5o"></a>如法评论者。<a id="a-5p"></a>谓是如法单白白二白四羯磨。<a id="a-5q"></a>默然从座起去者。<a id="a-5r"></a>谓出势分外。<a id="a-5s"></a>不嘱授者。<a id="a-5t"></a>有尼不语知而去。<a id="a-5u"></a>释罪同前。<a id="a-5v"></a>此中犯相其事云何。<a id="a-5w"></a>若苾刍尼。<a id="a-5x"></a>知众有如法事言论决择。<a id="a-5y"></a>有尼不嘱授。<a id="a-5z"></a>默然从座而起去者。<a id="a-60"></a>乃至言声所及处来。<a id="a-61"></a>得恶作罪。<a id="a-62"></a>舍此处时。<a id="a-63"></a>得根本罪。</p>
  <p id="a64">第七摄颂曰。</p>
  <p id="a65">不恭敬饮食　　入聚往余家</p>
  <p id="a66">明相摄耳筒　　床足绵敷具</p>
  <p data-pb></p>
  <h2 id="a67">不恭敬学处第六十一</h2>
  <p id="a68">缘在王舍城。<a id="a-69"></a>时有二苾刍。<a id="a-6A"></a>知诸苾刍集食堂中欲殄诤事。<a id="a-6B"></a>一顺众命。<a id="a-6C"></a>一便违教不赴众所。<a id="a-6D"></a>以缘白佛。<a id="a-6E"></a>佛以此缘同前诃责。<a id="a-6F"></a>为二部弟子制其学处。<a id="a-6G"></a>应如是说。</p>
  <p id="a6H">若复苾刍尼。<a id="a-6I"></a>不恭敬者。<a id="a-6J"></a>波逸底迦。</p>
  <p id="a6K">余义如上。<a id="a-6L"></a>不恭敬者。<a id="a-6M"></a>其有二种。<a id="a-6N"></a>一谓大众。<a id="a-6O"></a>二是别人。<a id="a-6P"></a>于此二处不恭敬时。<a id="a-6Q"></a>皆得堕罪。<a id="a-6R"></a>此中犯相其事云何。<a id="a-6S"></a>若尼知大众集评论事时唤令赴集。<a id="a-6T"></a>而不来者便得堕罪。<a id="a-6U"></a>唤住不住遣去不去。<a id="a-6V"></a>遣取卧具而不肯取。<a id="a-6W"></a>不遣取时即便强取。<a id="a-6X"></a>遣诣房等。<a id="a-6Y"></a>事皆同此。<a id="a-6Z"></a>违众教时皆得堕罪。<a id="a-6a"></a>若尼见亲教轨范二师。<a id="a-6b"></a>作如是语。<a id="a-6c"></a>唤来不来乃至房等事。<a id="a-6d"></a>违别人教时皆得恶作。<a id="a-6e"></a>若依道理而白知者非不恭敬。<a id="a-6f"></a>此皆无犯。</p>
  <p data-pb></p>
  <h2 id="a6g">饮酒学处第六十二</h2>
  <p id="a6h">缘在室罗伐城。<a id="a-6i"></a>有一长者名曰浮图。<a id="a-6j"></a>大富多财衣食丰足。<a id="a-6k"></a>娶妻未久诞生一女。<a id="a-6l"></a>颜貌端正人所爱乐。<a id="a-6m"></a>至年长大。<a id="a-6n"></a>娉与给孤独长者男为妻。<a id="a-6o"></a>后诞一息。<a id="a-6p"></a>父见欢喜。<a id="a-6q"></a>唱言。<a id="a-6r"></a>善来善来。<a id="a-6s"></a>时诸亲族因与立名。<a id="a-6t"></a>号曰善来。<a id="a-6u"></a>由此孩儿薄福力故。<a id="a-6v"></a>所有家产日就消亡。<a id="a-6w"></a>父母俱丧。<a id="a-6x"></a>时诸人众见其如此。<a id="a-6y"></a>遂号恶来。<a id="a-6z"></a>与乞丐人共为半侣。<a id="a-70"></a>以乞活命。<a id="a-71"></a>广说乃至修青处观影像现前。<a id="a-72"></a>世尊复为演说法要示教利喜。<a id="a-73"></a>便证见谛。<a id="a-74"></a>出家离俗修持梵行。<a id="a-75"></a>发大勇猛守坚固心。<a id="a-76"></a>于初后夜思惟忘倦。<a id="a-77"></a>断除结惑证阿罗汉果。<a id="a-78"></a>说伽他曰。</p>
  <p id="a79">昔于诸佛所　　但持瓦铁身</p>
  <p id="a7A">今闻世尊教　　转作真金体</p>
  <p id="a7B">我于生死中　　更不受后有</p>
  <p id="a7C">奉持无漏法　　安趣涅槃城</p>
  <p id="a7D">若人乐珍宝　　及生天解脱</p>
  <p id="a7E">当近善知识　　所欲皆随意</p>
  <p id="a7F">时不信敬者便生嫌议。<a id="a-7G"></a>沙门乔答摩。<a id="a-7H"></a>贫贱愚人皆度出家以为走使。<a id="a-7I"></a>世尊为欲发起善来德故。<a id="a-7J"></a>令调毒龙。<a id="a-7K"></a>乃至龙受三归并五学处。<a id="a-7L"></a>佛告诸苾刍。<a id="a-7M"></a>我诸弟子声闻之中降伏毒龙。<a id="a-7N"></a>善来第一。<a id="a-7O"></a>时收摩罗山远近诸人婆罗门等。<a id="a-7P"></a>见伏毒龙众无恼害。<a id="a-7Q"></a>时有婆罗门。<a id="a-7R"></a>奉请善来。<a id="a-7S"></a>以上妙饮食至诚供养令饱食已。<a id="a-7T"></a>欲使善来食速消化。<a id="a-7U"></a>便以少许饮象之酒置饮浆中。<a id="a-7V"></a>善来不知。<a id="a-7W"></a>饮此浆已醉卧于地。<a id="a-7X"></a>诸佛世尊于一切时得不忘念。<a id="a-7Y"></a>便于善来卧处化为草庵。<a id="a-7Z"></a>盖覆其身不令人见。<a id="a-7a"></a>告诸苾刍曰。<a id="a-7b"></a>汝等当观善来所作。<a id="a-7c"></a>于江猪山处降伏庵婆毒龙。<a id="a-7d"></a>岂复今时能调小蟹。<a id="a-7e"></a>汝诸苾刍若饮酒者有斯大失。<a id="a-7f"></a>即以无量百千网鞔轮相福德殊胜庄严王手。<a id="a-7g"></a>摩善来顶。<a id="a-7h"></a>告言善来。<a id="a-7i"></a>何不观察受斯困顿。<a id="a-7j"></a>尔时善来得少醒悟。<a id="a-7k"></a>随从佛后至逝多林。<a id="a-7l"></a>佛洗足已。<a id="a-7m"></a>于如常座就之而坐。<a id="a-7n"></a>告诸苾刍曰。<a id="a-7o"></a>汝等当观。<a id="a-7p"></a>诸饮酒者有斯过失。<a id="a-7q"></a>赞叹持戒。<a id="a-7r"></a>广说乃至我观十利为二部弟子制其学处。<a id="a-7s"></a>应如是说。</p>
  <p id="a7t">若复苾刍尼。<a id="a-7u"></a>饮诸酒者。<a id="a-7v"></a>波逸底迦。</p>
  <p id="a7w">余义如上。<a id="a-7x"></a>言诸酒者。<a id="a-7y"></a>谓米麴酒。<a id="a-7z"></a>或以根茎皮叶花果相和成酒。<a id="a-80"></a>此等诸酒饮时令人惛醉。<a id="a-81"></a>饮者谓吞咽。<a id="a-82"></a>释罪如前。<a id="a-83"></a>此中犯相其事云何。<a id="a-84"></a>若尼饮诸酒时能令人醉。<a id="a-85"></a>波逸底迦。<a id="a-86"></a>若不醉人饮。<a id="a-87"></a>得恶作罪。<a id="a-88"></a>若尼见彼诸酒。<a id="a-89"></a>有酒色酒气酒味。<a id="a-8A"></a>若能醉者波逸底迦。<a id="a-8B"></a>若不醉者得三恶作。<a id="a-8C"></a>若尼饮诸酒时。<a id="a-8D"></a>有酒色酒气。<a id="a-8E"></a>若能醉者波逸底迦。<a id="a-8F"></a>若不醉者得二恶作。<a id="a-8G"></a>若尼饮诸酒时。<a id="a-8H"></a>但有酒色。<a id="a-8I"></a>若能醉者随罪。<a id="a-8J"></a>若不醉者得一恶作。<a id="a-8K"></a>若食酒糟醉者堕罪。<a id="a-8L"></a>若不醉者得恶作罪。<a id="a-8M"></a>若尼食诸根茎叶花果能醉人者。<a id="a-8N"></a>皆得恶作。</p>
  <p id="a8O">佛告诸苾刍苾刍尼。<a id="a-8P"></a>汝等若以我为师者凡是诸酒不应自饮。<a id="a-8Q"></a>亦不与人。<a id="a-8R"></a>乃至不以茅端渧酒而着口中。<a id="a-8S"></a>若故违者得越法罪。<a id="a-8T"></a>若苾刍尼饮醋之时。<a id="a-8U"></a>有酒色者。<a id="a-8V"></a>饮之无犯。<a id="a-8W"></a>若饮熟煮酒者。<a id="a-8X"></a>此亦无犯。<a id="a-8Y"></a>若是医人令含酒。<a id="a-8Z"></a>或涂身者。<a id="a-8a"></a>无犯。</p>
  <p data-pb></p>
  <h2 id="a8b">非时入聚落不嘱授苾刍尼学处第六十三</h2>
  <p id="a8c">缘处同前。<a id="a-8d"></a>时有余处婆罗门。<a id="a-8e"></a>来此城中娶妇同居。<a id="a-8f"></a>未经多时诞生一女。<a id="a-8g"></a>年渐长大。<a id="a-8h"></a>共诸童女。<a id="a-8i"></a>往逝多林至寺门前。<a id="a-8j"></a>时邬陀夷。<a id="a-8k"></a>见此女人颜容姿媚。<a id="a-8l"></a>遂起染心。<a id="a-8m"></a>即摩触彼身鸣唼其口。<a id="a-8n"></a>是时童女欲行非法。<a id="a-8o"></a>邬陀夷不然其事。<a id="a-8p"></a>女怀嗔忿。<a id="a-8q"></a>遂以指甲自爴身形。<a id="a-8r"></a>既还家已告其父曰。<a id="a-8s"></a>邬陀夷损我童女。<a id="a-8t"></a>其父即告五百婆罗门。<a id="a-8u"></a>各怀嗔忿共集一处。<a id="a-8v"></a>欲打邬陀夷。<a id="a-8w"></a>时五百人即至其所俱共牵曳。<a id="a-8x"></a>乃至移足亦不能令动。<a id="a-8y"></a>世尊知已作如是念。<a id="a-8z"></a>此是最后教诫邬陀夷事。<a id="a-90"></a>佛衰其力令无所堪。<a id="a-91"></a>诸婆罗门见其力弱。<a id="a-92"></a>即共熟打几将至死。<a id="a-93"></a>曳至王门。<a id="a-94"></a>时王于高楼上昼日而睡。<a id="a-95"></a>佛以神力令王惊觉。<a id="a-96"></a>广说乃至胜鬘夫人告令改悔。<a id="a-97"></a>闻斯责已发勇猛心。<a id="a-98"></a>未久之间。<a id="a-99"></a>众惑皆断证阿罗汉果。<a id="a-9A"></a>广度人民。<a id="a-9B"></a>世尊记为教化人中最为第一。<a id="a-9C"></a>后因夜入他舍。<a id="a-9D"></a>非理被杀弃粪聚中。<a id="a-9E"></a>尔时世尊至住处已。<a id="a-9F"></a>告诸苾刍。<a id="a-9G"></a>此由非时行。<a id="a-9H"></a>招斯大过。<a id="a-9I"></a>广说乃至我观十利为二部弟子制其学处。<a id="a-9J"></a>应如是说。<a id="a-9K"></a>若复苾刍尼。<a id="a-9L"></a>非时入聚落者。<a id="a-9M"></a>波逸底迦。<a id="a-9N"></a>如是制已。<a id="a-9O"></a>诸苾刍尼有看病人。<a id="a-9P"></a>不得非时入村。<a id="a-9Q"></a>遂阙瞻视。<a id="a-9R"></a>知僧事者僧事废阙。<a id="a-9S"></a>以事白佛。<a id="a-9T"></a>佛言。<a id="a-9U"></a>有苾刍尼者嘱授应去。<a id="a-9V"></a>应告彼曰。<a id="a-9W"></a>具寿存念。<a id="a-9X"></a>我有看病因缘。<a id="a-9Y"></a>或为众事。<a id="a-9Z"></a>须非时入聚落。<a id="a-9a"></a>白具寿知。<a id="a-9b"></a>彼答云。<a id="a-9c"></a>奥箄迦时。<a id="a-9d"></a>有苾刍于俗舍内先寄衣钵。<a id="a-9e"></a>其舍非时忽然火起。<a id="a-9f"></a>即便往取行至中路忆不嘱授。<a id="a-9g"></a>遂即回还。<a id="a-9h"></a>衣钵烧尽。<a id="a-9i"></a>佛言。<a id="a-9j"></a>除因缘故。<a id="a-9k"></a>前是创制。<a id="a-9l"></a>今更随开。<a id="a-9m"></a>应如是说。</p>
  <p id="a9n">若复苾刍尼非时入聚落。<a id="a-9o"></a>不嘱授余苾刍尼。<a id="a-9p"></a>除因缘故波逸底迦。</p>
  <p id="a9q">余义如上。<a id="a-9r"></a>非时者。<a id="a-9s"></a>有二分齐。<a id="a-9t"></a>谓从过午至明相未出。<a id="a-9u"></a>聚落义如上。<a id="a-9v"></a>入者。<a id="a-9w"></a>谓至村门。<a id="a-9x"></a>余苾刍尼者。<a id="a-9y"></a>谓于其处既有苾刍尼而不告语。<a id="a-9z"></a>除时因缘者。<a id="a-A0"></a>谓有难缘。<a id="a-A1"></a>余义如上。<a id="a-A2"></a>此中犯相其事云何。<a id="a-A3"></a>若苾刍尼。<a id="a-A4"></a>于非时非时想疑。<a id="a-A5"></a>得根本罪。<a id="a-A6"></a>于时作非时想疑。<a id="a-A7"></a>得恶作罪。<a id="a-A8"></a>余二无犯。<a id="a-A9"></a>余有昔因缘。<a id="a-AA"></a>同苾刍说。</p>
  <p data-pb></p>
  <h2 id="aAB">受食前食后请学处第六十四</h2>
  <p id="aAC">缘处同前。<a id="a-AD"></a>时此城中有一长者。<a id="a-AE"></a>大富多财受用丰足。<a id="a-AF"></a>时邬陀夷。<a id="a-AG"></a>因乞食至其舍。<a id="a-AH"></a>为说法要。<a id="a-AI"></a>施食之人获五功德。<a id="a-AJ"></a>谓长命色力安乐词辩。<a id="a-AK"></a>长者闻已持食奉施。<a id="a-AL"></a>深心欢喜顶礼其足。<a id="a-AM"></a>归依三宝受五学处。<a id="a-AN"></a>时邬陀夷。<a id="a-AO"></a>复于他日至长者家。<a id="a-AP"></a>长者白言。<a id="a-AQ"></a>我请佛僧就舍而食仁可早来。<a id="a-AR"></a>即于晨朝至长者宅。<a id="a-AS"></a>报曰。<a id="a-AT"></a>我有缘事暂至余家。<a id="a-AU"></a>我若未来不须行食。<a id="a-AV"></a>佛将大众诣长者家。<a id="a-AW"></a>时诸苾刍报长者曰。<a id="a-AX"></a>应唱随意。<a id="a-AY"></a>长者报曰。<a id="a-AZ"></a>圣者。<a id="a-Aa"></a>我为大众设斯座褥。<a id="a-Ab"></a>佛言。<a id="a-Ac"></a>此即便是唱随意讫宜应就坐。<a id="a-Ad"></a>时邬陀夷。<a id="a-Ae"></a>时欲将过方至行食。<a id="a-Af"></a>诸苾刍辈。<a id="a-Ag"></a>有啖少许有不食者。<a id="a-Ah"></a>佛为长者说施颂已。<a id="a-Ai"></a>从座而去。<a id="a-Aj"></a>邬波难陀。<a id="a-Ak"></a>即于此住不往寺中。<a id="a-Al"></a>当时是十五日众僧长净不来赴集。<a id="a-Am"></a>复无持欲人。<a id="a-An"></a>众皆久坐妨废法事。<a id="a-Ao"></a>求觅不得令众疲劳。<a id="a-Ap"></a>广说乃至我观十利为二部弟子制其学处。<a id="a-Aq"></a>应如是说。</p>
  <p id="aAr">若复苾刍尼。<a id="a-As"></a>受食家请。<a id="a-At"></a>食前食后行诣余家者。<a id="a-Au"></a>波逸底迦。</p>
  <p id="aAv">如是制已。<a id="a-Aw"></a>时有看病知僧事者同前过起。<a id="a-Ax"></a>佛闻此已。<a id="a-Ay"></a>告曰。<a id="a-Az"></a>前是创制今复随开。<a id="a-B0"></a>应如是说。</p>
  <p id="aB1">若复苾刍尼。<a id="a-B2"></a>受食家请。<a id="a-B3"></a>食前食后行诣余家。<a id="a-B4"></a>不嘱授者。<a id="a-B5"></a>除因缘故波逸底迦。</p>
  <p id="aB6">余义如上。<a id="a-B7"></a>食家请者。<a id="a-B8"></a>谓他请唤。<a id="a-B9"></a>食前者。<a id="a-BA"></a>谓是午前。<a id="a-BB"></a>若出行时过二家者。<a id="a-BC"></a>便得堕罪。<a id="a-BD"></a>食后者。<a id="a-BE"></a>谓过午已后。<a id="a-BF"></a>若出行时过三家者。<a id="a-BG"></a>便得堕罪。<a id="a-BH"></a>不嘱授者。<a id="a-BI"></a>谓不报人。<a id="a-BJ"></a>应嘱施主云。<a id="a-BK"></a>我往某处。<a id="a-BL"></a>或嘱苾刍尼云。<a id="a-BM"></a>向某处。<a id="a-BN"></a>结罪如上。<a id="a-BO"></a>此中犯相。<a id="a-BP"></a>若受食家请。<a id="a-BQ"></a>食前行过二家。<a id="a-BR"></a>食后行过三家。<a id="a-BS"></a>不嘱授得堕罪。<a id="a-BT"></a>若不以此苾刍尼为先首而请唤者。<a id="a-BU"></a>无犯。</p>
  <p data-pb></p>
  <h2 id="aBV">入王宫学处第六十五</h2>
  <p id="aBW">缘处同前。<a id="a-BX"></a>时邬陀夷不知机变。<a id="a-BY"></a>夜闻兵马铃铎之响。<a id="a-BZ"></a>即便惊觉作如是念。<a id="a-Ba"></a>岂非王众有事他行。<a id="a-Bb"></a>即于未明作天明想。<a id="a-Bc"></a>执持衣钵入王宫中。<a id="a-Bd"></a>胜鬘夫人闻已。<a id="a-Be"></a>迎接敬受经教。<a id="a-Bf"></a>再三反覆犹未天明。<a id="a-Bg"></a>宫人讥议。<a id="a-Bh"></a>王虽敬信情无间然。<a id="a-Bi"></a>苾刍不识时机中宵而至。<a id="a-Bj"></a>王未藏宝及诸宝类。<a id="a-Bk"></a>而便造次辄到宫门。<a id="a-Bl"></a>广说乃至佛以此缘。<a id="a-Bm"></a>告诸苾刍苾刍尼。<a id="a-Bn"></a>入王宫者有十种过失。<a id="a-Bo"></a>广说具如大苾刍律。<a id="a-Bp"></a>乃至我观十利。<a id="a-Bq"></a>为二部弟子制其学处。<a id="a-Br"></a>应如是说。</p>
  <p id="aBs">若复苾刍尼明相未出。<a id="a-Bt"></a>刹帝利灌顶王未藏宝及宝类。<a id="a-Bu"></a>若入过宫门阃者。<a id="a-Bv"></a>波逸底迦。</p>
  <p id="aBw">如是制已。<a id="a-Bx"></a>复于异时。<a id="a-By"></a>王请佛僧。<a id="a-Bz"></a>世尊不去。<a id="a-C0"></a>令舍利子与众俱行。<a id="a-C1"></a>既至王门不敢辄入。<a id="a-C2"></a>王命令进。<a id="a-C3"></a>舍利子作念。<a id="a-C4"></a>世尊制戒。<a id="a-C5"></a>不许辄入宫门。<a id="a-C6"></a>今得王教复不许违。<a id="a-C7"></a>佛以此缘或容开许。<a id="a-C8"></a>即入宫内还至佛所。<a id="a-C9"></a>述如上事。<a id="a-CA"></a>佛告舍利子。<a id="a-CB"></a>善哉。<a id="a-CC"></a>我未开许汝已知时。<a id="a-CD"></a>汝等当知。<a id="a-CE"></a>前是创制今更随开。<a id="a-CF"></a>为诸弟子应如是说。</p>
  <p id="aCG">若复苾刍尼。<a id="a-CH"></a>明相未出。<a id="a-CI"></a>刹帝利灌顶王未藏宝及宝类。<a id="a-CJ"></a>若入过宫门阃者。<a id="a-CK"></a>除余缘故。<a id="a-CL"></a>波逸底迦。</p>
  <p id="aCM">余义如上。<a id="a-CN"></a>明相未出者。<a id="a-CO"></a>谓天未晓。<a id="a-CP"></a>有三种相。<a id="a-CQ"></a>王及宝等并如余说。<a id="a-CR"></a>宫门阃者。<a id="a-CS"></a>有三种别。<a id="a-CT"></a>谓城门王门宫门。<a id="a-CU"></a>过者。<a id="a-CV"></a>谓举足越。<a id="a-CW"></a>除余缘故者。<a id="a-CX"></a>除得胜法如舍利子等。<a id="a-CY"></a>释罪如上。<a id="a-CZ"></a>此中犯相。<a id="a-Ca"></a>若尼未晓未晓想及疑。<a id="a-Cb"></a>越城门者。<a id="a-Cc"></a>得恶作罪。<a id="a-Cd"></a>晓未晓想疑。<a id="a-Ce"></a>亦得恶作。<a id="a-Cf"></a>王门亦尔。<a id="a-Cg"></a>若越宫门想疑本罪。<a id="a-Ch"></a>次二恶作。<a id="a-Ci"></a>后二句无犯。<a id="a-Cj"></a>若王妃及太子大臣唤。<a id="a-Ck"></a>亦无犯。</p>
  <p data-pb></p>
  <h2 id="aCl">诈言不知学处第六十六</h2>
  <p id="aCm">缘处同前。<a id="a-Cn"></a>佛言。<a id="a-Co"></a>半月半月应说波罗底木叉戒。<a id="a-Cp"></a>奉教而说。<a id="a-Cq"></a>六众听戒之时。<a id="a-Cr"></a>作如是语。<a id="a-Cs"></a>我今始知是法在戒经中说。<a id="a-Ct"></a>诸苾刍曰。<a id="a-Cu"></a>仁等比来岂不闻耶。<a id="a-Cv"></a>答曰。<a id="a-Cw"></a>岂可我等唯听说此更无余事。<a id="a-Cx"></a>乃至世尊诃责。<a id="a-Cy"></a>为二部弟子制其学处。<a id="a-Cz"></a>应如是说。</p>
  <p id="aD0">若复苾刍尼。<a id="a-D1"></a>半月半月说戒经时。<a id="a-D2"></a>作如是语。<a id="a-D3"></a>具寿。<a id="a-D4"></a>我今始知是法戒经中说。<a id="a-D5"></a>诸苾刍尼。<a id="a-D6"></a>知是苾刍尼若二若三同作长净。<a id="a-D7"></a>况复过此。<a id="a-D8"></a>应语彼言。<a id="a-D9"></a>具寿。<a id="a-DA"></a>非不知故得免其罪。<a id="a-DB"></a>汝所犯罪应如法说悔。<a id="a-DC"></a>当劝喻言。<a id="a-DD"></a>具寿。<a id="a-DE"></a>此法希奇难可逢遇。<a id="a-DF"></a>汝说戒时。<a id="a-DG"></a>不恭敬。<a id="a-DH"></a>不住心。<a id="a-DI"></a>不殷重。<a id="a-DJ"></a>不作意。<a id="a-DK"></a>不一想。<a id="a-DL"></a>不摄耳。<a id="a-DM"></a>不策念。<a id="a-DN"></a>而听法者。<a id="a-DO"></a>波逸底迦。</p>
  <p id="aDP">余义如上。<a id="a-DQ"></a>说戒经时者。<a id="a-DR"></a>谓从八他胜乃至七灭诤法。<a id="a-DS"></a>相次而说诠其要义。<a id="a-DT"></a>我今始知等者。<a id="a-DU"></a>谓六众与余苾刍屡同听戒。<a id="a-DV"></a>而彼故言我不知者。<a id="a-DW"></a>意欲令他心生忧悔故諠恼时众。<a id="a-DX"></a>诸苾刍当劝喻言等者。<a id="a-DY"></a>明不恭敬等有所亏失故。<a id="a-DZ"></a>此中犯相者。<a id="a-Da"></a>尼见说八他胜时如是乃至二十一残罪七灭诤法。<a id="a-Db"></a>作如是说者。<a id="a-Dc"></a>一一说时皆得堕罪。<a id="a-Dd"></a>若实不了知如愚痴人者。<a id="a-De"></a>说实无犯。</p>
  <p data-pb></p>
  <h2 id="aDf">作针筒学处第六十七</h2>
  <p id="aDg">缘处同前。<a id="a-Dh"></a>有一工人名曰达摩。<a id="a-Di"></a>善牙骨作。<a id="a-Dj"></a>先于外道心生敬信。<a id="a-Dk"></a>因来寺中而听法要。<a id="a-Dl"></a>弃彼伪教契想真宗。<a id="a-Dm"></a>念曰。<a id="a-Dn"></a>然我家贫难修福业。<a id="a-Do"></a>宜可自励役己惠人。<a id="a-Dp"></a>白诸苾刍苾刍尼曰。<a id="a-Dq"></a>我善牙作及骨。<a id="a-Dr"></a>若须针筒我当施手为造。<a id="a-Ds"></a>时彼工入因致贫困。<a id="a-Dt"></a>衣不掩形食不充口。<a id="a-Du"></a>外道见问。<a id="a-Dv"></a>汝于先时家道丰赡。<a id="a-Dw"></a>今依剃发遂致贫穷。<a id="a-Dx"></a>以此察之孰为胜友。<a id="a-Dy"></a>广说乃至世尊诃责。<a id="a-Dz"></a>告诸苾刍。<a id="a-E0"></a>我观十利为二部弟子制其学处。<a id="a-E1"></a>应如是说。</p>
  <p id="aE2">若复苾刍尼。<a id="a-E3"></a>用骨牙角作针筒。<a id="a-E4"></a>成者应打碎。<a id="a-E5"></a>波逸底迦。</p>
  <p id="aE6">余义如上。<a id="a-E7"></a>其骨牙角如事可知。<a id="a-E8"></a>有二种针筒。<a id="a-E9"></a>一筒二管。<a id="a-EA"></a>若用骨牙角作者二皆不许。<a id="a-EB"></a>若自若他并不应作。<a id="a-EC"></a>若成者即应打碎。<a id="a-ED"></a>其罪说悔。<a id="a-EE"></a>其所对人应问云。<a id="a-EF"></a>尔针筒打碎未。<a id="a-EG"></a>若不问者得恶作罪。<a id="a-EH"></a>问已方悔。<a id="a-EI"></a>尼应用竹[竺-二+韋]为筒。<a id="a-EJ"></a>或毡片等以安其针。<a id="a-EK"></a>时可数看勿令生垢。<a id="a-EL"></a>此皆无犯。</p>
  <p data-pb></p>
  <h2 id="aEM">作过量床学处第六十八</h2>
  <p id="aEN">缘处同前。<a id="a-EO"></a>时有苾刍。<a id="a-EP"></a>人间游行至逝多林间。<a id="a-EQ"></a>日暮门闭。<a id="a-ER"></a>即于门屋下坐。<a id="a-ES"></a>短脚床洗足敛身入定。<a id="a-ET"></a>有蛇爱冷在床前住。<a id="a-EU"></a>见苾刍垂头。<a id="a-EV"></a>遂螫其额。<a id="a-EW"></a>因即身亡生三十三天。<a id="a-EX"></a>广说乃至以事白佛。<a id="a-EY"></a>佛言。<a id="a-EZ"></a>不应下小床上而为寝卧。<a id="a-Ea"></a>亦不应床前洗足。<a id="a-Eb"></a>违者得越法罪。<a id="a-Ec"></a>时六众闻是制已。<a id="a-Ed"></a>遂作高床。<a id="a-Ee"></a>脚长七肘缘梯上下。<a id="a-Ef"></a>俗旅讥嫌。<a id="a-Eg"></a>世尊诃责告诸苾刍。<a id="a-Eh"></a>我观十利为二部弟子制其学处。<a id="a-Ei"></a>应如是说。</p>
  <p id="aEj">若复苾刍尼。<a id="a-Ek"></a>作大小床足。<a id="a-El"></a>应高佛八指。<a id="a-Em"></a>若过作者应截去。<a id="a-En"></a>波逸底迦。</p>
  <p id="aEo">如是制已。<a id="a-Ep"></a>时邬陀夷身形长大。<a id="a-Eq"></a>坐彼床时颏拄着膝。<a id="a-Er"></a>佛言。<a id="a-Es"></a>此更随开。<a id="a-Et"></a>除入梐木。<a id="a-Eu"></a>若过者应截去。<a id="a-Ev"></a>波逸底迦。</p>
  <p id="aEw">余义如上。<a id="a-Ex"></a>作大小床者。<a id="a-Ey"></a>谓自作使人造。<a id="a-Ez"></a>此大床及小座时应高佛八指者。<a id="a-F0"></a>佛谓大师。<a id="a-F1"></a>此之八指长中人一肘。<a id="a-F2"></a>除入梐木者。<a id="a-F3"></a>除床脚入梐木此非是量。<a id="a-F4"></a>若过作者。<a id="a-F5"></a>谓量若过应截去。<a id="a-F6"></a>堕罪应说悔。<a id="a-F7"></a>此中犯相。<a id="a-F8"></a>若为僧作。<a id="a-F9"></a>若自为作。<a id="a-FA"></a>过八指量者应截去。<a id="a-FB"></a>其罪说除。<a id="a-FC"></a>对说罪者。<a id="a-FD"></a>应可问言。<a id="a-FE"></a>床脚截未。<a id="a-FF"></a>若不问者得恶作罪。<a id="a-FG"></a>其罪不应说悔。<a id="a-FH"></a>若依量作者无犯。</p>
  <p data-pb></p>
  <h2 id="aFI">用草木绵贮床学处第六十九</h2>
  <p id="aFJ">缘处同前。<a id="a-FK"></a>时邬波难陀分得大床。<a id="a-FL"></a>以木绵贮安儭而卧。<a id="a-FM"></a>有年老者来。<a id="a-FN"></a>合与卧具时。<a id="a-FO"></a>便去儭物以散木绵。<a id="a-FP"></a>令其寝息。<a id="a-FQ"></a>身衣总白。<a id="a-FR"></a>以缘白佛。<a id="a-FS"></a>佛言。<a id="a-FT"></a>我观十利为二部弟子制其学处。<a id="a-FU"></a>应如是说。<a id="a-FV"></a>若复苾刍尼。<a id="a-FW"></a>以木绵等。<a id="a-FX"></a>贮僧床座者应撤去。<a id="a-FY"></a>彼逸底迦。</p>
  <p id="aFZ">余义如上。<a id="a-Fa"></a>言贮物者有五种。<a id="a-Fb"></a>一苫末梨。<a id="a-Fc"></a>二荻苫。<a id="a-Fd"></a>三頞迦。<a id="a-Fe"></a>四蒲薹。<a id="a-Ff"></a>五羊毛。<a id="a-Fg"></a>若尼以五种物自贮教人贮。<a id="a-Fh"></a>皆得堕罪。<a id="a-Fi"></a>此中犯者。<a id="a-Fj"></a>苾刍尼。<a id="a-Fk"></a>若僧私床座。<a id="a-Fl"></a>以木绵等而散贮者。<a id="a-Fm"></a>皆得堕罪。<a id="a-Fn"></a>絮应撤去罪应说悔。<a id="a-Fo"></a>余并同前。</p>
  <p data-pb></p>
  <h2 id="aFp">过量作尼师但那学处第七十</h2>
  <p id="aFq">缘处同前。<a id="a-Fr"></a>如世尊说。<a id="a-Fs"></a>若受用僧伽卧具及余人物乃至私物。<a id="a-Ft"></a>应用儭身替。<a id="a-Fu"></a>不识其量遂便大作。<a id="a-Fv"></a>小者弃掷或嫌长短。<a id="a-Fw"></a>广说乃至世尊为二部弟子制其学处。<a id="a-Fx"></a>应如是说。</p>
  <p id="aFy">若复苾刍尼。<a id="a-Fz"></a>作尼师但那当应量作。<a id="a-G0"></a>是中量者。<a id="a-G1"></a>长佛二张手。<a id="a-G2"></a>广一张手半。<a id="a-G3"></a>若过作者波逸底迦。<a id="a-G4"></a>如是制已。<a id="a-G5"></a>时吐罗尼身形长大。<a id="a-G6"></a>每至卧时。<a id="a-G7"></a>为护卧具故于其足边以诸树叶而为儭替。<a id="a-G8"></a>乃至佛言。<a id="a-G9"></a>此复重开。<a id="a-GA"></a>长中更增一张手。<a id="a-GB"></a>若过作者应截去。<a id="a-GC"></a>波逸底迦。</p>
  <p id="aGD">余义如上。<a id="a-GE"></a>尼师但那者。<a id="a-GF"></a>谓敷具也。<a id="a-GG"></a>若自作使人皆悉同犯。<a id="a-GH"></a>应量者如文可知。<a id="a-GI"></a>若佛一张手。<a id="a-GJ"></a>当中人三张手。<a id="a-GK"></a>总长九张手。<a id="a-GL"></a>合有四肘半。<a id="a-GM"></a>广一张手半者。<a id="a-GN"></a>当中人四张手。<a id="a-GO"></a>复有六指。<a id="a-GP"></a>若不依此量而过作者。<a id="a-GQ"></a>物应截去罪应说悔。<a id="a-GR"></a>余问答等并如上说。</p>
  <p id="aGS">第八摄颂曰。</p>
  <p id="aGT">覆疮佛衣量　　蒜剃洗手拍</p>
  <p id="aGU">自煮食水洒　　生草弃墙外</p>
  <p data-pb></p>
  <h2 id="aGV">作覆疮衣学处第七十一</h2>
  <p id="aGW">缘处同前。<a id="a-GX"></a>如世尊说。<a id="a-GY"></a>作覆疮衣。<a id="a-GZ"></a>苾刍及尼。<a id="a-Ga"></a>不知当云何作其量。<a id="a-Gb"></a>过大或时太小。<a id="a-Gc"></a>乃至世尊制其学处。<a id="a-Gd"></a>应如是说。<a id="a-Ge"></a>若复苾刍尼。<a id="a-Gf"></a>作覆疮衣当应量作。<a id="a-Gg"></a>是中量者。<a id="a-Gh"></a>长佛四张手。<a id="a-Gi"></a>广二张手。<a id="a-Gj"></a>若过作者应截去。<a id="a-Gk"></a>波逸底迦。</p>
  <p id="aGl">余义如上。<a id="a-Gm"></a>覆疮衣者。<a id="a-Gn"></a>谓覆身疮疥也。<a id="a-Go"></a>其佛张手及有过截。<a id="a-Gp"></a>并说罪等广如上说。</p>
  <p data-pb></p>
  <h2 id="aGq">同佛衣量作衣学处第七十二</h2>
  <p id="aGr">缘处同前。<a id="a-Gs"></a>时邬波难陀。<a id="a-Gt"></a>与佛等量作衣。<a id="a-Gu"></a>但披一边余聚肩上。<a id="a-Gv"></a>佛以此缘告诸苾刍。<a id="a-Gw"></a>我观十利为二部弟子制其学处。<a id="a-Gx"></a>应如是说。</p>
  <p id="aGy">若复苾刍尼。<a id="a-Gz"></a>同佛衣量作衣。<a id="a-H0"></a>或复过者。<a id="a-H1"></a>波逸底迦。<a id="a-H2"></a>是中佛衣量者。<a id="a-H3"></a>长佛十张手。<a id="a-H4"></a>广六张手。<a id="a-H5"></a>此是佛衣量。</p>
  <p id="aH6">余义如上。<a id="a-H7"></a>佛衣者。<a id="a-H8"></a>大师衣也。<a id="a-H9"></a>长佛十张手。<a id="a-HA"></a>当中人三十张手有十五肘。<a id="a-HB"></a>广六者。<a id="a-HC"></a>当十八张手有九肘。<a id="a-HD"></a>或复过此皆犯堕罪。<a id="a-HE"></a>广如上说。</p>
 </body>
</html>