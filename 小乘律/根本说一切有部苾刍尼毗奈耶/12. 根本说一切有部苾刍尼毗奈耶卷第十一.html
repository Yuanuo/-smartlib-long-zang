<!doctype html>
<html id="z3IBV7Yqj" data-ver="918">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部苾刍尼毗奈耶卷第十一</h1>
  <p id="a2">第三摄颂曰。</p>
  <p id="a3">不看舍不舍　　乞金银染直</p>
  <p id="a4">得利有五殊　　买药衣二价</p>
  <p data-pb></p>
  <h2 id="a5">不看五衣学处第二十一</h2>
  <p id="a6">缘在室罗伐城。<a id="a-7"></a>女人性少忆念。<a id="a-8"></a>诸尼不知何者是僧伽胝。<a id="a-9"></a>何者嗢怛罗僧伽。<a id="a-A"></a>何者安怛婆娑。<a id="a-B"></a>何者是厥苏洛迦。<a id="a-C"></a>何者是僧脚崎。<a id="a-D"></a>时大世主乔答弥诣世尊所。<a id="a-E"></a>顶礼佛足退坐一面。<a id="a-F"></a>以事白佛。<a id="a-G"></a>佛言。<a id="a-H"></a>由此事故诸尼半月内应看守持五衣。<a id="a-I"></a>佛既令持。<a id="a-J"></a>时吐罗尼。<a id="a-K"></a>半月半月不看守持。<a id="a-L"></a>尼白苾刍。<a id="a-M"></a>苾刍白佛。<a id="a-N"></a>佛以此缘同前集尼。<a id="a-O"></a>问实诃责。<a id="a-P"></a>广说乃至为诸苾刍尼。<a id="a-Q"></a>于毗奈耶中制其学处。<a id="a-R"></a>应如是说。</p>
  <p id="aS">若复苾刍尼。<a id="a-T"></a>于半月内不看五衣守持者。<a id="a-U"></a>泥萨只波逸底迦。</p>
  <p id="aV">其衣应舍罪须说悔。<a id="a-W"></a>此中犯相。<a id="a-X"></a>于半月半月内。<a id="a-Y"></a>尼若不看五衣者。<a id="a-Z"></a>皆得舍堕。</p>
  <p data-pb></p>
  <h2 id="aa">非时舍衣学处第二十二</h2>
  <p id="ab">缘处同前。<a id="a-c"></a>佛令诸尼应舍羯耻那衣。<a id="a-d"></a>时吐罗尼非时欲舍。<a id="a-e"></a>告诸尼曰。<a id="a-f"></a>何用藏置此衣。<a id="a-g"></a>宜共舍却。<a id="a-h"></a>更待何时。<a id="a-i"></a>即便劝舍。<a id="a-j"></a>诸苾刍尼各持五衣游行人间。<a id="a-k"></a>余尼问曰。<a id="a-l"></a>圣者岂不张羯耻那衣。<a id="a-m"></a>答曰。<a id="a-n"></a>已张。<a id="a-o"></a>若张何故持五衣行。<a id="a-p"></a>即以此事具向论说。<a id="a-q"></a>尼白苾刍。<a id="a-r"></a>苾刍白佛。<a id="a-s"></a>佛以此缘同前集尼。<a id="a-t"></a>佛问吐罗难陀。<a id="a-u"></a>汝实如是非时令舍羯耻那衣不。<a id="a-v"></a>答言。<a id="a-w"></a>实尔。<a id="a-x"></a>世尊诃责。<a id="a-y"></a>广说乃至制其学处。<a id="a-z"></a>应如是说。</p>
  <p id="a10">若复苾刍尼。<a id="a-11"></a>非时舍羯耻那衣者。<a id="a-12"></a>泥萨只波逸底迦。</p>
  <p id="a13">苾刍尼者。<a id="a-14"></a>谓吐罗难陀。<a id="a-15"></a>或复余尼。<a id="a-16"></a>云何羯耻那衣时。<a id="a-17"></a>谓从八月十六日终至正月半。<a id="a-18"></a>除此皆是非时。<a id="a-19"></a>舍者谓作白二羯磨舍皆得舍堕。<a id="a-1A"></a>衣须舍罪应悔。<a id="a-1B"></a>此中犯相。<a id="a-1C"></a>若有非时作者。<a id="a-1D"></a>皆是堕罪。<a id="a-1E"></a>无犯者被贼夺将。</p>
  <p data-pb></p>
  <h2 id="a1F">依时不舍羯耻那衣学处第二十三</h2>
  <p id="a1G">处同前。<a id="a-1H"></a>如世尊教。<a id="a-1I"></a>令诸苾刍尼依时应舍羯耻那衣。<a id="a-1J"></a>吐罗难陀独不肯舍。<a id="a-1K"></a>同前有过。<a id="a-1L"></a>尼白苾刍。<a id="a-1M"></a>苾刍白佛。<a id="a-1N"></a>佛以此缘同前集尼。<a id="a-1O"></a>问吐罗难陀。<a id="a-1P"></a>汝实时至不欲舍羯耻那衣。<a id="a-1Q"></a>白言。<a id="a-1R"></a>实尔。<a id="a-1S"></a>世尊诃责。<a id="a-1T"></a>广说乃至制其学处。<a id="a-1U"></a>应如是说。<a id="a-1V"></a>若复苾刍尼。<a id="a-1W"></a>依时不舍羯耻那衣者。<a id="a-1X"></a>泥萨只波逸底迦。<a id="a-1Y"></a>时非时等义如上说。</p>
  <h2 id="a1Z">乞金学处第二十四</h2>
  <p id="a1a">缘处同前。<a id="a-1b"></a>时有金师娶妻未久。<a id="a-1c"></a>后于异时金师念曰。<a id="a-1d"></a>我妻颇能捡校家事令增益不。<a id="a-1e"></a>今可试看。<a id="a-1f"></a>念已即取金环置于妇前从舍而出。<a id="a-1g"></a>时吐罗难陀着衣持钵。<a id="a-1h"></a>因乞食入其舍。<a id="a-1i"></a>告金师妻曰。<a id="a-1j"></a>贤首。<a id="a-1k"></a>可施我食。<a id="a-1l"></a>妇即入房出麨将施。<a id="a-1m"></a>尼见金环。<a id="a-1n"></a>告言。<a id="a-1o"></a>汝先与糗是不吉祥。<a id="a-1p"></a>可施我金。<a id="a-1q"></a>彼闻默尔。<a id="a-1r"></a>尼谓与金。<a id="a-1s"></a>即取金环从舍而出。<a id="a-1t"></a>金师后至问其妻曰。<a id="a-1u"></a>金环何在。<a id="a-1v"></a>妇言。<a id="a-1w"></a>出家者来持金环去。<a id="a-1x"></a>金师随逐。<a id="a-1y"></a>告言。<a id="a-1z"></a>圣者。<a id="a-20"></a>何故盗我金去。<a id="a-21"></a>尼曰。<a id="a-22"></a>贤首。<a id="a-23"></a>若无人授我何敢取。<a id="a-24"></a>金师报曰。<a id="a-25"></a>可还我金。<a id="a-26"></a>尼以金环置于口内。<a id="a-27"></a>金师苦打擘口夺金。<a id="a-28"></a>种种讥嫌。<a id="a-29"></a>尼白苾刍。<a id="a-2A"></a>苾刍白佛。<a id="a-2B"></a>佛以此缘同前集尼。<a id="a-2C"></a>问吐罗难陀。<a id="a-2D"></a>汝实作此不端严事。<a id="a-2E"></a>非沙门女法。<a id="a-2F"></a>白言。<a id="a-2G"></a>实尔。<a id="a-2H"></a>世尊诃责。<a id="a-2I"></a>乃至制其学处。<a id="a-2J"></a>应如是说。</p>
  <p id="a2K">若复苾刍尼。<a id="a-2L"></a>乞求金银者。<a id="a-2M"></a>泥萨只波逸底迦。</p>
  <p id="a2N">尼谓吐罗难陀。<a id="a-2O"></a>或复余尼。<a id="a-2P"></a>乞者谓巡家从他求索。<a id="a-2Q"></a>余义如上。</p>
  <p data-pb></p>
  <h2 id="a2R">以衣染直充食学处第二十五</h2>
  <p id="a2S">缘处同前。<a id="a-2T"></a>时吐罗难陀尼五衣破坏。<a id="a-2U"></a>食时着衣持钵诣胜鬘夫人处。<a id="a-2V"></a>至彼敷座令坐。<a id="a-2W"></a>为说法已默然而住。<a id="a-2X"></a>夫人白言。<a id="a-2Y"></a>何为衣服故破。<a id="a-2Z"></a>吐罗难陀尼告言。<a id="a-2a"></a>我今岂可有夫及子与我衣耶。<a id="a-2b"></a>夫人白言。<a id="a-2c"></a>圣者。<a id="a-2d"></a>我与五衣。<a id="a-2e"></a>答曰。<a id="a-2f"></a>愿尔无病今正是时。<a id="a-2g"></a>夫人即出衣箱。<a id="a-2h"></a>白言。<a id="a-2i"></a>圣者。<a id="a-2j"></a>随意当取。<a id="a-2k"></a>尼曰。<a id="a-2l"></a>虽有施福。<a id="a-2m"></a>无受用福。<a id="a-2n"></a>应须缝价染价。<a id="a-2o"></a>夫人亦与。<a id="a-2p"></a>吐罗难陀得已卖却以充食啖。<a id="a-2q"></a>同前更着故衣诣夫人所。<a id="a-2r"></a>夫人见言。<a id="a-2s"></a>圣者。<a id="a-2t"></a>何因着此故衣。<a id="a-2u"></a>尼曰。<a id="a-2v"></a>但当随喜得离八难。<a id="a-2w"></a>前所施者在于无尽藏中。<a id="a-2x"></a>夫人白言。<a id="a-2y"></a>圣者。<a id="a-2z"></a>得衣将作何用。<a id="a-30"></a>尼曰。<a id="a-31"></a>随宜而过但得覆体。<a id="a-32"></a>粪扫衣着何用净洁衣服。<a id="a-33"></a>夫人观察心生不敬。<a id="a-34"></a>云何苾刍尼。<a id="a-35"></a>五衣之利将充食用。<a id="a-36"></a>诸苾刍尼白诸苾刍。<a id="a-37"></a>苾刍白佛。<a id="a-38"></a>佛以此缘同前集尼。<a id="a-39"></a>问实诃责。<a id="a-3A"></a>广说乃至制其学处。<a id="a-3B"></a>应如是说。</p>
  <p id="a3C">若复苾刍尼。<a id="a-3D"></a>以衣染直将充食用者。<a id="a-3E"></a>泥萨只波逸底迦。</p>
  <p id="a3F">尼谓吐罗难陀。<a id="a-3G"></a>或复余尼。<a id="a-3H"></a>得衣染直者。<a id="a-3I"></a>七种衣如上。<a id="a-3J"></a>染直谓得其价。<a id="a-3K"></a>将充食用者。<a id="a-3L"></a>得如是等衣物。<a id="a-3M"></a>卖却作二五食啖。<a id="a-3N"></a>余义如上。</p>
  <p data-pb></p>
  <h2 id="a3O">以别衣利充食学处第二十六</h2>
  <p id="a3P">缘处同前。<a id="a-3Q"></a>吐罗难陀尼着故坏衣。<a id="a-3R"></a>持钵入城。<a id="a-3S"></a>巡婆罗门居士长者家。<a id="a-3T"></a>为说法要。<a id="a-3U"></a>俗旅问言。<a id="a-3V"></a>圣者何故着此弊衣。<a id="a-3W"></a>尼曰。<a id="a-3X"></a>我岂有夫男女奴婢而与衣服。<a id="a-3Y"></a>仁等资施方得充济。<a id="a-3Z"></a>俗旅报言。<a id="a-3a"></a>我等随分奉施圣者。<a id="a-3b"></a>或有施线或与衣直。<a id="a-3c"></a>或与缝衣直。<a id="a-3d"></a>或与染直。<a id="a-3e"></a>尼得皆货以充食用。<a id="a-3f"></a>同前着故破衣。<a id="a-3g"></a>诣长者家为说法要。<a id="a-3h"></a>长者妻问。<a id="a-3i"></a>圣者何故还着弊衣。<a id="a-3j"></a>尼答如上。<a id="a-3k"></a>广说乃至俗旅讥嫌。<a id="a-3l"></a>尼白苾刍。<a id="a-3m"></a>苾刍白佛。<a id="a-3n"></a>佛以此缘。<a id="a-3o"></a>同前集尼问实诃责。<a id="a-3p"></a>制其学处应如是说。</p>
  <p id="a3q">若复苾刍尼。<a id="a-3r"></a>得别衣利充食用者。<a id="a-3s"></a>泥萨只波逸底迦。</p>
  <p id="a3t">尼谓吐罗难陀。<a id="a-3u"></a>或复余尼。<a id="a-3v"></a>得别衣利者。<a id="a-3w"></a>谓从他各得别施。<a id="a-3x"></a>充食用者。<a id="a-3y"></a>谓卖充食啖。<a id="a-3z"></a>释罪相等。<a id="a-40"></a>义如上说。</p>
  <p data-pb></p>
  <h2 id="a41">以卧具利充食学处第二十七</h2>
  <p id="a42">缘处同前。<a id="a-43"></a>吐罗难陀尼在于寺内。<a id="a-44"></a>时有长者共妇来看。<a id="a-45"></a>尼为说法。<a id="a-46"></a>皆发净信心生欢喜。<a id="a-47"></a>白言。<a id="a-48"></a>圣者所须幸见相告。<a id="a-49"></a>我等奉施。<a id="a-4A"></a>尼曰。<a id="a-4B"></a>我须卧具。<a id="a-4C"></a>既闻此语。<a id="a-4D"></a>便持卧具以施此尼。<a id="a-4E"></a>尼既得已货充食用。<a id="a-4F"></a>复往长者婆罗门家。<a id="a-4G"></a>问言。<a id="a-4H"></a>圣者。<a id="a-4I"></a>我等前施卧具之直。<a id="a-4J"></a>今作竟不。<a id="a-4K"></a>尼即告曰。<a id="a-4L"></a>此身秽污随事受用。<a id="a-4M"></a>何须更作上妙卧具。<a id="a-4N"></a>俗旅闻已咸皆讥嫌。<a id="a-4O"></a>云何苾刍尼。<a id="a-4P"></a>将卧具利用充食啖。<a id="a-4Q"></a>尼白苾刍。<a id="a-4R"></a>苾刍白佛。<a id="a-4S"></a>佛以此缘。<a id="a-4T"></a>同前集尼问实诃责。<a id="a-4U"></a>广说乃至制其学处。<a id="a-4V"></a>应如是说。</p>
  <p id="a4W">若复苾刍尼。<a id="a-4X"></a>得卧具利将充食用者。<a id="a-4Y"></a>泥萨只波逸底迦。</p>
  <p id="a4Z">尼谓吐罗难陀。<a id="a-4a"></a>或复余尼。<a id="a-4b"></a>得卧具利者。<a id="a-4c"></a>谓是财物。<a id="a-4d"></a>余义皆同上说。</p>
  <p data-pb></p>
  <h2 id="a4e">营寺安居利充食学处第二十八</h2>
  <p id="a4f">缘处同前。<a id="a-4g"></a>时吐罗难陀作念。<a id="a-4h"></a>我住居寺今皆破坏。<a id="a-4i"></a>谁当修补。<a id="a-4j"></a>遂有婆罗门长者妻等。<a id="a-4k"></a>来礼尼足退坐一边。<a id="a-4l"></a>尼说法要。<a id="a-4m"></a>复将诸女遍示破处。<a id="a-4n"></a>彼诸女人为欲修补。<a id="a-4o"></a>各减赀财净心奉施。<a id="a-4p"></a>尼既得已同前食啖。<a id="a-4q"></a>后时复来。<a id="a-4r"></a>见寺破落。<a id="a-4s"></a>问言。<a id="a-4t"></a>圣者何故犹不修理。<a id="a-4u"></a>尼即报曰。<a id="a-4v"></a>小房庵室足得安居。<a id="a-4w"></a>何用严饰。<a id="a-4x"></a>闻已讥嫌。<a id="a-4y"></a>云何苾刍尼。<a id="a-4z"></a>得僧祇利物。<a id="a-50"></a>回入自己而为食用。<a id="a-51"></a>诸尼闻已白诸苾刍。<a id="a-52"></a>苾刍白佛。<a id="a-53"></a>佛以此缘。<a id="a-54"></a>同前集尼问实诃责。<a id="a-55"></a>广说乃至制其学处。<a id="a-56"></a>应如是说。</p>
  <p id="a57">若复苾刍尼。<a id="a-58"></a>得营寺利充食用者。<a id="a-59"></a>泥萨只波逸底迦。</p>
  <p id="a5A">尼等如上。<a id="a-5B"></a>营寺利者。<a id="a-5C"></a>谓施主本心与如来声闻众利。<a id="a-5D"></a>具如前说。<a id="a-5E"></a>余义亦同。</p>
  <p data-pb></p>
  <h2 id="a5F">得多人利回入己学处第二十九</h2>
  <p id="a5G">处同前。<a id="a-5H"></a>如世尊说。<a id="a-5I"></a>应作五年六年大会。<a id="a-5J"></a>时有众多苾刍尼来。<a id="a-5K"></a>由此因缘。<a id="a-5L"></a>吐罗难陀入室罗伐城。<a id="a-5M"></a>从长者婆罗门妻乞求。<a id="a-5N"></a>得多利养便回入己。<a id="a-5O"></a>诸尼闻已白诸苾刍。<a id="a-5P"></a>苾刍白佛。<a id="a-5Q"></a>佛以此缘。<a id="a-5R"></a>同前集尼问实诃责。<a id="a-5S"></a>广说乃至制其学处。<a id="a-5T"></a>应如是说。<a id="a-5U"></a>若复苾刍尼。<a id="a-5V"></a>得多人利回入己者。<a id="a-5W"></a>泥萨只波逸底迦。<a id="a-5X"></a>释相同前。</p>
  <h2 id="a5Y">得僧祇利物回入己学处第三十</h2>
  <p id="a5Z">缘处同前。<a id="a-5a"></a>诸苾刍尼三月安居。<a id="a-5b"></a>吐罗难陀从诸俗旅乞随意时。<a id="a-5c"></a>供养众利得皆入己。<a id="a-5d"></a>俗旅闻已咸皆讥嫌。<a id="a-5e"></a>云何苾刍尼。<a id="a-5f"></a>为众乞求物将独入己。<a id="a-5g"></a>尼白苾刍。<a id="a-5h"></a>苾刍白佛。<a id="a-5i"></a>佛以此缘。<a id="a-5j"></a>同前集尼问实诃责。<a id="a-5k"></a>广说乃至制其学处。<a id="a-5l"></a>应如是说。</p>
  <p id="a5m">若复苾刍尼。<a id="a-5n"></a>得僧祇利物回入己者。<a id="a-5o"></a>泥萨只波逸底迦。</p>
  <p id="a5p">尼谓吐罗难陀。<a id="a-5q"></a>或复余尼。<a id="a-5r"></a>得僧祇利者。<a id="a-5s"></a>谓尼众故得二种利。<a id="a-5t"></a>或衣或食。<a id="a-5u"></a>回入己者。<a id="a-5v"></a>自将受用。<a id="a-5w"></a>释罪相同前。</p>
  <p data-pb></p>
  <h2 id="a5x">买药解系学处第三十一</h2>
  <p id="a5y">缘处同前。<a id="a-5z"></a>时珠髻难陀苾刍尼。<a id="a-60"></a>于一卖香男子处有爱染心。<a id="a-61"></a>诣彼铺所买诸药物。<a id="a-62"></a>系竟复解。<a id="a-63"></a>解而复系。<a id="a-64"></a>谈话受乐。<a id="a-65"></a>诸尼见谏。<a id="a-66"></a>圣者勿作如此事。<a id="a-67"></a>彼不纳受。<a id="a-68"></a>尼白苾刍。<a id="a-69"></a>苾刍白佛。<a id="a-6A"></a>佛以此缘。<a id="a-6B"></a>同前集尼问实诃责。<a id="a-6C"></a>广说乃至制其学处。<a id="a-6D"></a>应如是说。<a id="a-6E"></a>若复苾刍尼。<a id="a-6F"></a>买诸药物。<a id="a-6G"></a>系竟复解。<a id="a-6H"></a>解而复系者。<a id="a-6I"></a>泥萨只波逸底迦。</p>
  <p id="a6J">尼谓珠髻难陀。<a id="a-6K"></a>或复余尼。<a id="a-6L"></a>买诸药物乃至复解者。<a id="a-6M"></a>谓从他货取有染爱心。<a id="a-6N"></a>解系受乐。<a id="a-6O"></a>泥萨只波逸底迦者。<a id="a-6P"></a>其物应舍堕罪说悔。<a id="a-6Q"></a>此中犯相。<a id="a-6R"></a>凡有解系。<a id="a-6S"></a>咸得堕罪。</p>
  <p data-pb></p>
  <h2 id="a6T">持贵价重衣学处第三十二</h2>
  <p id="a6U">缘处同前。<a id="a-6V"></a>时憍萨罗胜光大王。<a id="a-6W"></a>将贵价重衣。<a id="a-6X"></a>赐与军将。<a id="a-6Y"></a>彼便以衣施法与尼。<a id="a-6Z"></a>尼得衣已安于架上。<a id="a-6a"></a>时珠髻难陀尼。<a id="a-6b"></a>入法与房礼拜。<a id="a-6c"></a>见此贵衣问言。<a id="a-6d"></a>圣者于何处得。<a id="a-6e"></a>报曰。<a id="a-6f"></a>执戟军将持来施我。<a id="a-6g"></a>珠髻尼曰。<a id="a-6h"></a>圣者福深人天供养。<a id="a-6i"></a>法与尼曰。<a id="a-6j"></a>意有所爱。<a id="a-6k"></a>珠髻尼言。<a id="a-6l"></a>圣者神庙残花萎即须弃。<a id="a-6m"></a>闻语知意。<a id="a-6n"></a>法与便持与珠髻尼。<a id="a-6o"></a>彼既得已。<a id="a-6p"></a>即便披着入城乞食。<a id="a-6q"></a>俗旅见已咸皆讥诮。<a id="a-6r"></a>今观此尼耽着欲乐。<a id="a-6s"></a>云何着此王上服衣。<a id="a-6t"></a>随处游履。<a id="a-6u"></a>尼白苾刍。<a id="a-6v"></a>苾刍白佛。<a id="a-6w"></a>佛以此缘。<a id="a-6x"></a>同前集尼问知实已诃责。<a id="a-6y"></a>汝是难养难满多欲无厌。<a id="a-6z"></a>世尊赞叹易养易满少欲知足杜多功德是妙庄严。<a id="a-70"></a>告诸苾刍尼曰。<a id="a-71"></a>我今制其学处。<a id="a-72"></a>应如是说。<a id="a-73"></a>若复苾刍尼。<a id="a-74"></a>持贵价重衣者。<a id="a-75"></a>泥萨只波逸底迦。</p>
  <p id="a76">尼谓珠髻难陀。<a id="a-77"></a>或复余尼。<a id="a-78"></a>持贵价重衣者。<a id="a-79"></a>谓衣重百两。<a id="a-7A"></a>直二十迦利沙波拏。<a id="a-7B"></a>或过此衣。<a id="a-7C"></a>谓细迦尸衣。<a id="a-7D"></a>或上绢衣。<a id="a-7E"></a>持谓自受。<a id="a-7F"></a>泥萨只波逸底迦者。<a id="a-7G"></a>义如上说。<a id="a-7H"></a>释罪相等亦同上说。</p>
  <p data-pb></p>
  <h2 id="a7I">持贵价轻衣学处第三十三</h2>
  <p id="a7J">缘处同前。<a id="a-7K"></a>时胜光大王。<a id="a-7L"></a>将贵价轻衣。<a id="a-7M"></a>与胜鬘夫人。<a id="a-7N"></a>夫人将衣施大世主。<a id="a-7O"></a>得安架上。<a id="a-7P"></a>珠髻难陀来见。<a id="a-7Q"></a>问答同前。<a id="a-7R"></a>乃至得衣而行乞食。<a id="a-7S"></a>俗旅讥嫌。<a id="a-7T"></a>尼白苾刍。<a id="a-7U"></a>苾刍白佛。<a id="a-7V"></a>佛以此缘。<a id="a-7W"></a>同前集尼问实诃责。<a id="a-7X"></a>广说乃至制其学处应如是说。</p>
  <p id="a7Y">若复苾刍尼。<a id="a-7Z"></a>持贵价轻衣者。<a id="a-7a"></a>泥萨只波逸底迦。</p>
  <p id="a7b">尼谓珠髻难陀。<a id="a-7c"></a>或复余尼。<a id="a-7d"></a>持贵价轻衣者。<a id="a-7e"></a>贵直二十迦利沙波拏。<a id="a-7f"></a>或过此轻有五两。<a id="a-7g"></a>余义同上。<a id="a-7h"></a>诸大德。<a id="a-7i"></a>我已说三十三泥萨只波逸底迦法。<a id="a-7j"></a>今问诸大德。<a id="a-7k"></a>是中清净不(如是三说)</p>
  <p id="a7l">诸大德。<a id="a-7m"></a>是中清净。<a id="a-7n"></a>默然故。<a id="a-7o"></a>我今如是持。</p>
  <p id="a7p">诸大德。<a id="a-7q"></a>此一百八十波逸底迦法。<a id="a-7r"></a>半月半月。<a id="a-7s"></a>戒经中说。</p>
  <p id="a7t">初摄颂曰。</p>
  <p id="a7u">妄毁及离间　　发举说同声</p>
  <p id="a7v">说罪得上人　　随亲辄轻毁</p>
  <p data-pb></p>
  <h2 id="a7w">故妄语学处第一</h2>
  <p id="a7x">尔时佛在王舍城羯兰铎迦竹林园中。<a id="a-7y"></a>时具寿罗怙罗。<a id="a-7z"></a>于此城侧温泉林住。<a id="a-80"></a>时有众多敬信婆罗门居士等。<a id="a-81"></a>来诣其所。<a id="a-82"></a>问言。<a id="a-83"></a>大德。<a id="a-84"></a>世尊今者住在何处。<a id="a-85"></a>若佛世尊在竹林中。<a id="a-86"></a>时罗怙罗恐恼大师。<a id="a-87"></a>即便报云。<a id="a-88"></a>在鹫峰山。<a id="a-89"></a>若在毕钵罗窟。<a id="a-8A"></a>报云。<a id="a-8B"></a>西尼伽窟。<a id="a-8C"></a>若在西尼伽窟。<a id="a-8D"></a>报云。<a id="a-8E"></a>在毕钵罗窟。<a id="a-8F"></a>时彼诸人。<a id="a-8G"></a>欲求礼佛不能得见。<a id="a-8H"></a>身体疲倦极生劳苦。<a id="a-8I"></a>诣罗怙罗处。<a id="a-8J"></a>时罗怙罗问诸人曰。<a id="a-8K"></a>仁等得见世尊不。<a id="a-8L"></a>答言。<a id="a-8M"></a>不见。<a id="a-8N"></a>诸人报云。<a id="a-8O"></a>圣者何因故恼我等。<a id="a-8P"></a>答言。<a id="a-8Q"></a>实尔。<a id="a-8R"></a>我故相恼时彼诸人各生嫌贱。<a id="a-8S"></a>时诸苾刍以缘白佛。<a id="a-8T"></a>尔时世尊闻是语已。<a id="a-8U"></a>于日初分执持衣钵入王舍城。<a id="a-8V"></a>次第乞食还至本处。<a id="a-8W"></a>饭食讫。<a id="a-8X"></a>于食后时。<a id="a-8Y"></a>即便往诣温泉林所罗怙罗住处。<a id="a-8Z"></a>时罗怙罗遥见佛来。<a id="a-8a"></a>为佛敷座。<a id="a-8b"></a>即安置瓶水并洗足器。<a id="a-8c"></a>净洗手已往迎世尊。<a id="a-8d"></a>收取上衣白言。<a id="a-8e"></a>善来世尊。<a id="a-8f"></a>愿于此座。<a id="a-8g"></a>佛便就座已。<a id="a-8h"></a>即取瓶水自洗双足。<a id="a-8i"></a>于洗足器倾去多水。<a id="a-8j"></a>余留少许。<a id="a-8k"></a>告罗怙罗曰。<a id="a-8l"></a>汝见器中留少水不。<a id="a-8m"></a>白言。<a id="a-8n"></a>我见罗怙罗。<a id="a-8o"></a>若苾刍故以妄语。<a id="a-8p"></a>无有惭耻亦无追悔。<a id="a-8q"></a>我观如是愚痴之人。<a id="a-8r"></a>说为乏少沙门之法。<a id="a-8s"></a>世尊复以器中少水。<a id="a-8t"></a>总泻于地。<a id="a-8u"></a>告罗怙罗曰。<a id="a-8v"></a>汝见少水尽弃地不。<a id="a-8w"></a>白言。<a id="a-8x"></a>已见。<a id="a-8y"></a>佛言。<a id="a-8z"></a>罗怙罗。<a id="a-90"></a>若故妄语。<a id="a-91"></a>无有惭耻亦无追悔。<a id="a-92"></a>我观如是愚痴之人。<a id="a-93"></a>说为弃尽沙门之法。<a id="a-94"></a>世尊复以其器倾侧至地。<a id="a-95"></a>告罗怙罗曰。<a id="a-96"></a>汝见此器倾侧不。<a id="a-97"></a>白言。<a id="a-98"></a>已见。<a id="a-99"></a>若苾刍故心妄语。<a id="a-9A"></a>广说乃至。<a id="a-9B"></a>说为倾侧沙门之法。<a id="a-9C"></a>世尊复以其器覆之于地。<a id="a-9D"></a>同前告问罗怙罗。<a id="a-9E"></a>乃至说为倾侧沙门之法。<a id="a-9F"></a>复次罗怙罗。<a id="a-9G"></a>如醉象王有大力势牙如车轴。<a id="a-9H"></a>肥壮勇猛善能斗战。<a id="a-9I"></a>往战场中共他战时。<a id="a-9J"></a>四足两牙尾及脊胁悉皆作用。<a id="a-9K"></a>唯有其鼻卷而不出。<a id="a-9L"></a>罗怙罗。<a id="a-9M"></a>此象为护命故不用其鼻以摧彼军。<a id="a-9N"></a>象师即念。<a id="a-9O"></a>此之象王护惜身命。<a id="a-9P"></a>罗怙罗。<a id="a-9Q"></a>若彼象王共斗之时。<a id="a-9R"></a>出鼻战者。<a id="a-9S"></a>是时象师即知此象不吝躯命。<a id="a-9T"></a>自军他军遇便残害。<a id="a-9U"></a>无恶不作。<a id="a-9V"></a>如是罗怙罗。<a id="a-9W"></a>若复苾刍故心妄语。<a id="a-9X"></a>无有惭耻亦无追悔。<a id="a-9Y"></a>我说是人无恶不造。<a id="a-9Z"></a>尔时世尊说伽他曰。</p>
  <p id="a9a">若人违实法　　故作虚诳语</p>
  <p id="a9b">乃至命终来　　无过而不造</p>
  <p id="a9c">宁吞热铁丸　　犹如猛火焰</p>
  <p id="a9d">不以破戒口　　啖他信心食</p>
  <p id="a9e">此是缘起。<a id="a-9f"></a>世尊尚未制戒。</p>
  <p id="a9g">缘在室罗伐城。<a id="a-9h"></a>时吐罗难陀苾刍尼。<a id="a-9i"></a>故心妄语。<a id="a-9j"></a>即以此缘尼白苾刍。<a id="a-9k"></a>苾刍白佛。<a id="a-9l"></a>佛以此缘同前集尼。<a id="a-9m"></a>问吐罗难陀。<a id="a-9n"></a>汝实如是故心妄语。<a id="a-9o"></a>答言。<a id="a-9p"></a>实尔。<a id="a-9q"></a>种种诃责。<a id="a-9r"></a>乃至我今为二部弟子制其学处。<a id="a-9s"></a>应如是说。</p>
  <p id="a9t">若复苾刍尼。<a id="a-9u"></a>故妄语者。<a id="a-9v"></a>波逸底迦。</p>
  <p id="a9w">尼谓吐罗难陀。<a id="a-9x"></a>或复余尼。<a id="a-9y"></a>故者。<a id="a-9z"></a>谓是故心知其不实。<a id="a-A0"></a>妄语者。<a id="a-A1"></a>有九种妄语。<a id="a-A2"></a>八七六五四三二种差别不同。<a id="a-A3"></a>云何九种妄语。<a id="a-A4"></a>谓以无根他胜。<a id="a-A5"></a>僧伽伐尸沙。<a id="a-A6"></a>波逸底迦。<a id="a-A7"></a>提舍尼。<a id="a-A8"></a>突色讫里多。<a id="a-A9"></a>以无根破戒。<a id="a-AA"></a>破见。<a id="a-AB"></a>破威仪。<a id="a-AC"></a>破正命。<a id="a-AD"></a>而作妄语。<a id="a-AE"></a>云何八种妄语。<a id="a-AF"></a>谓以无根他胜。<a id="a-AG"></a>僧伽伐尸沙波逸底伽。<a id="a-AH"></a>提舍尼。<a id="a-AI"></a>突色讫里多。<a id="a-AJ"></a>以无根见闻疑。<a id="a-AK"></a>云何七种妄语。<a id="a-AL"></a>谓以无根破戒。<a id="a-AM"></a>破见。<a id="a-AN"></a>破威仪。<a id="a-AO"></a>破正命。<a id="a-AP"></a>及无根见闻疑。<a id="a-AQ"></a>云何六种妄语。<a id="a-AR"></a>若苾刍尼欲作妄语。<a id="a-AS"></a>生如是念。<a id="a-AT"></a>我当妄语。<a id="a-AU"></a>正妄语时作如是念。<a id="a-AV"></a>我正妄语。<a id="a-AW"></a>妄语已作如是念。<a id="a-AX"></a>我已妄语。<a id="a-AY"></a>以无根见闻疑。<a id="a-AZ"></a>云何五种妄语。<a id="a-Aa"></a>谓以无根五部罪而作妄语。<a id="a-Ab"></a>云何四种妄语。<a id="a-Ac"></a>谓以无根破戒破见破威仪破正命。<a id="a-Ad"></a>云何三种妄语。<a id="a-Ae"></a>谓以无根见闻疑。<a id="a-Af"></a>又有三种妄语。<a id="a-Ag"></a>作如是念。<a id="a-Ah"></a>我当妄语。<a id="a-Ai"></a>我正妄语。<a id="a-Aj"></a>我已妄语。<a id="a-Ak"></a>云何二种妄语。<a id="a-Al"></a>谓我正妄语。<a id="a-Am"></a>我已妄语。<a id="a-An"></a>无有一种成妄语者。<a id="a-Ao"></a>复有五种妄语。<a id="a-Ap"></a>何者是耶。<a id="a-Aq"></a>自有妄语得波罗市迦。<a id="a-Ar"></a>有得僧伽伐尸沙。<a id="a-As"></a>有得窣吐罗底也。<a id="a-At"></a>有得波逸底伽。<a id="a-Au"></a>有得突色讫里多。<a id="a-Av"></a>云何妄语得波罗市迦。<a id="a-Aw"></a>若苾刍尼。<a id="a-Ax"></a>实不得上人法。<a id="a-Ay"></a>自称言得。<a id="a-Az"></a>此妄语得波罗市迦。<a id="a-B0"></a>云何妄语得僧伽伐尸沙。<a id="a-B1"></a>若苾刍尼。<a id="a-B2"></a>知苾刍尼清净无犯。<a id="a-B3"></a>以无根他胜法谤。<a id="a-B4"></a>此妄语得僧伽伐尸沙。<a id="a-B5"></a>云何妄语得窣吐罗底也。<a id="a-B6"></a>若苾刍尼。<a id="a-B7"></a>在尼众中故心妄语。<a id="a-B8"></a>非法说法。<a id="a-B9"></a>法说非法。<a id="a-BA"></a>非律说律。<a id="a-BB"></a>律说非律。<a id="a-BC"></a>此妄语得窣吐罗底也。<a id="a-BD"></a>云何妄语得突色讫里多。<a id="a-BE"></a>若苾刍尼。<a id="a-BF"></a>半月半月作褒洒陀。<a id="a-BG"></a>诵戒经时。<a id="a-BH"></a>彼问清净。<a id="a-BI"></a>实不清净自知有犯。<a id="a-BJ"></a>作覆藏心默然而住。<a id="a-BK"></a>此妄语得突色讫里多。<a id="a-BL"></a>除向所说四种妄语。<a id="a-BM"></a>诸余妄语悉皆得波逸底迦罪。<a id="a-BN"></a>此是烧煮堕落义。<a id="a-BO"></a>谓犯罪者。<a id="a-BP"></a>堕在地狱傍生饿鬼恶道之中。<a id="a-BQ"></a>受烧煮苦。<a id="a-BR"></a>又此罪若不殷勤说除。<a id="a-BS"></a>便能障碍所有善法。<a id="a-BT"></a>此有诸义故名波逸底迦。<a id="a-BU"></a>此中犯相其事云何。<a id="a-BV"></a>若苾刍尼。<a id="a-BW"></a>不见不闻不觉不知。<a id="a-BX"></a>作如是想如是忍可。<a id="a-BY"></a>便云我见我闻我觉我知。<a id="a-BZ"></a>如是说时。<a id="a-Ba"></a>语语皆得波逸底迦罪。</p>
  <p id="aBb">若苾刍尼。<a id="a-Bc"></a>曾见闻觉知而忘其事。<a id="a-Bd"></a>作如是想如是忍可。<a id="a-Be"></a>而云不妄。<a id="a-Bf"></a>语语皆得波逸底迦。<a id="a-Bg"></a>若实见闻觉知后遂生疑。<a id="a-Bh"></a>彼作此想如是忍可。<a id="a-Bi"></a>言于见等无有疑心。<a id="a-Bj"></a>语语说时皆得堕罪。<a id="a-Bk"></a>若不见闻觉知。<a id="a-Bl"></a>有见等想。<a id="a-Bm"></a>彼作此解。<a id="a-Bn"></a>言有见等。<a id="a-Bo"></a>语语说时皆得本罪。<a id="a-Bp"></a>若实不见。<a id="a-Bq"></a>有闻觉知。<a id="a-Br"></a>彼作此想。<a id="a-Bs"></a>如是忍可。<a id="a-Bt"></a>后言我见无有闻等。<a id="a-Bu"></a>语语说时皆得本罪。<a id="a-Bv"></a>若实不闻。<a id="a-Bw"></a>有见觉知。<a id="a-Bx"></a>彼作此想。<a id="a-By"></a>如是忍可。<a id="a-Bz"></a>后言我闻无见觉知。<a id="a-C0"></a>语语说时皆得本罪。<a id="a-C1"></a>若实不觉。<a id="a-C2"></a>而有见闻知。<a id="a-C3"></a>彼作此想。<a id="a-C4"></a>如是忍可。<a id="a-C5"></a>后言我觉无见闻知。<a id="a-C6"></a>语语说时皆得本罪。<a id="a-C7"></a>若实不知。<a id="a-C8"></a>而有见闻觉。<a id="a-C9"></a>作如是想。<a id="a-CA"></a>如是忍可。<a id="a-CB"></a>后言我知无见闻觉。<a id="a-CC"></a>语语说时皆得本罪。</p>
  <p id="aCD">若实见而忘。<a id="a-CE"></a>闻觉知不忘。<a id="a-CF"></a>彼作此想。<a id="a-CG"></a>后言我见不忘。<a id="a-CH"></a>闻觉知亦不忘。<a id="a-CI"></a>语语说时皆得本罪。<a id="a-CJ"></a>若实闻而忘。<a id="a-CK"></a>见觉知不忘。<a id="a-CL"></a>彼作此想。<a id="a-CM"></a>后言我闻不忘。<a id="a-CN"></a>见觉知亦不忘。<a id="a-CO"></a>语语说时皆得本罪。</p>
  <p id="aCP">若实觉而忘。<a id="a-CQ"></a>见闻知不忘。<a id="a-CR"></a>彼作此想。<a id="a-CS"></a>后言我觉不忘。<a id="a-CT"></a>见闻知亦不忘。<a id="a-CU"></a>语语说时皆得本罪。</p>
  <p id="aCV">若实知而忘。<a id="a-CW"></a>见闻觉不忘。<a id="a-CX"></a>彼作此想。<a id="a-CY"></a>后言我知不忘。<a id="a-CZ"></a>见闻觉亦不忘。<a id="a-Ca"></a>语语说时皆得本罪。</p>
  <p id="aCb">若实见而疑。<a id="a-Cc"></a>闻觉知不疑。<a id="a-Cd"></a>彼作此想。<a id="a-Ce"></a>后言我见不疑。<a id="a-Cf"></a>闻觉知疑。<a id="a-Cg"></a>语语说时皆得本罪。<a id="a-Ch"></a>若实闻而疑。<a id="a-Ci"></a>见觉知不疑。<a id="a-Cj"></a>彼作此想。<a id="a-Ck"></a>后言我闻不疑。<a id="a-Cl"></a>见觉知疑。<a id="a-Cm"></a>说时本罪。<a id="a-Cn"></a>若实觉而疑。<a id="a-Co"></a>见闻知不疑。<a id="a-Cp"></a>彼作此想。<a id="a-Cq"></a>后言我觉不疑。<a id="a-Cr"></a>见闻知疑。<a id="a-Cs"></a>说时本罪。<a id="a-Ct"></a>若实知而疑。<a id="a-Cu"></a>见闻觉不疑。<a id="a-Cv"></a>说亦如上。<a id="a-Cw"></a>若实不见而作不见想。<a id="a-Cx"></a>有闻觉知作闻觉知想。<a id="a-Cy"></a>后言我见不闻觉知。<a id="a-Cz"></a>说时本罪。<a id="a-D0"></a>若实不闻作不闻想。<a id="a-D1"></a>有见觉知作见觉知想。<a id="a-D2"></a>后言我闻不见觉知。<a id="a-D3"></a>说时本罪。<a id="a-D4"></a>若实不觉作不觉想。<a id="a-D5"></a>有见闻知作见闻知想。<a id="a-D6"></a>后言我觉不见闻知。<a id="a-D7"></a>说时本罪。<a id="a-D8"></a>若实不知作不知想。<a id="a-D9"></a>有见闻觉作见闻觉想。<a id="a-DA"></a>后言我知不见闻觉。<a id="a-DB"></a>说时本罪。<a id="a-DC"></a>若实见闻觉知。<a id="a-DD"></a>彼作此想。<a id="a-DE"></a>后言我不见闻觉知。<a id="a-DF"></a>说时本罪。</p>
  <p id="aDG">若实见闻觉知而不忘其事。<a id="a-DH"></a>彼作此想。<a id="a-DI"></a>后言我见闻觉知而忘其事。<a id="a-DJ"></a>说时本罪。</p>
  <p id="aDK">若实见闻觉知而无疑心。<a id="a-DL"></a>彼作此想。<a id="a-DM"></a>后言我见闻觉知而有疑心。<a id="a-DN"></a>说时本罪。<a id="a-DO"></a>若实见不闻觉知。<a id="a-DP"></a>彼作此想。<a id="a-DQ"></a>后言我不见然有闻觉知。<a id="a-DR"></a>说时本罪。<a id="a-DS"></a>若实闻不见觉知。<a id="a-DT"></a>彼作此想。<a id="a-DU"></a>后言我不闻然见觉知。<a id="a-DV"></a>说时本罪。<a id="a-DW"></a>若实觉不见闻知。<a id="a-DX"></a>彼作此想。<a id="a-DY"></a>后言我不觉然见闻知。<a id="a-DZ"></a>说时本罪。<a id="a-Da"></a>若实知不见闻觉。<a id="a-Db"></a>彼作此想。<a id="a-Dc"></a>后言我不知然见闻觉。<a id="a-Dd"></a>说时本罪。</p>
  <p id="aDe">若实见不忘。<a id="a-Df"></a>闻觉知忘。<a id="a-Dg"></a>彼作此想。<a id="a-Dh"></a>后言我见而忘。<a id="a-Di"></a>闻觉知不忘。<a id="a-Dj"></a>说时本罪。<a id="a-Dk"></a>若实闻不忘。<a id="a-Dl"></a>见觉知忘。<a id="a-Dm"></a>彼作此想。<a id="a-Dn"></a>后言我闻而忘。<a id="a-Do"></a>见觉知不忘。<a id="a-Dp"></a>说时本罪。<a id="a-Dq"></a>若实觉不忘。<a id="a-Dr"></a>见闻知忘。<a id="a-Ds"></a>彼作此想。<a id="a-Dt"></a>后言我觉而忘。<a id="a-Du"></a>见闻知不忘。<a id="a-Dv"></a>说时本罪。<a id="a-Dw"></a>若实知不忘。<a id="a-Dx"></a>见闻觉忘。<a id="a-Dy"></a>彼作此想。<a id="a-Dz"></a>后言我知而忘。<a id="a-E0"></a>见闻觉不忘。<a id="a-E1"></a>说时本罪。<a id="a-E2"></a>若实见不疑。<a id="a-E3"></a>闻觉知有疑彼作此想。<a id="a-E4"></a>后言我见有疑。<a id="a-E5"></a>闻觉知不疑。<a id="a-E6"></a>说时本罪。<a id="a-E7"></a>若实闻不疑。<a id="a-E8"></a>见觉知有疑。<a id="a-E9"></a>彼作此想。<a id="a-EA"></a>后言我闻有疑。<a id="a-EB"></a>见觉知不疑。<a id="a-EC"></a>说时本罪。<a id="a-ED"></a>若实觉不疑。<a id="a-EE"></a>见闻知有疑。<a id="a-EF"></a>彼作此想。<a id="a-EG"></a>后言我觉有疑。<a id="a-EH"></a>见闻知不疑。<a id="a-EI"></a>说时本罪。<a id="a-EJ"></a>若实知不疑。<a id="a-EK"></a>见闻觉有疑。<a id="a-EL"></a>彼作此想。<a id="a-EM"></a>后言我知有疑。<a id="a-EN"></a>见闻觉不疑。<a id="a-EO"></a>说时本罪。</p>
  <p id="aEP">若实见作见想。<a id="a-EQ"></a>不闻不觉不知作不闻不觉不知想。<a id="a-ER"></a>彼作此想。<a id="a-ES"></a>后言我不见然有闻觉知。<a id="a-ET"></a>说时本罪。</p>
  <p id="aEU">若实闻作闻想。<a id="a-EV"></a>不见觉知作不见觉知想。<a id="a-EW"></a>彼作此想。<a id="a-EX"></a>后言我不闻然有见觉知。<a id="a-EY"></a>说时本罪。<a id="a-EZ"></a>若实觉作觉想。<a id="a-Ea"></a>不见闻知作不见闻知想。<a id="a-Eb"></a>彼作此想。<a id="a-Ec"></a>后言我不觉然有见闻知。<a id="a-Ed"></a>说时本罪。<a id="a-Ee"></a>若实知作知想。<a id="a-Ef"></a>不见闻觉作不见闻觉想。<a id="a-Eg"></a>彼作此想。<a id="a-Eh"></a>后言我不知然有见闻觉。<a id="a-Ei"></a>说时得本罪。<a id="a-Ej"></a>若苾刍尼。<a id="a-Ek"></a>凡所有语违心而说。<a id="a-El"></a>皆得本罪。<a id="a-Em"></a>若不违心而说者。<a id="a-En"></a>并皆无犯。</p>
 </body>
</html>