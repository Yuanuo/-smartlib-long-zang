<!doctype html>
<html id="z3IBV85qn" data-ver="1266">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部苾刍尼毗奈耶卷第十五</h1>
  <h2 id="a2">与欲已更遮学处第三十八</h2>
  <p id="a3">缘处同前。<a id="a-4"></a>时六众中。<a id="a-5"></a>阿说迦补捺伐素。<a id="a-6"></a>二俱命过。<a id="a-7"></a>其难陀邬波难陀年并衰老。<a id="a-8"></a>彼十七众年渐长大勇健有力。<a id="a-9"></a>便共详议。<a id="a-A"></a>我等常被六众欺轻。<a id="a-B"></a>于二人中邬波难陀更为苦切。<a id="a-C"></a>我等宜应为作舍置羯磨。<a id="a-D"></a>广说乃至难陀苾刍为众上座。<a id="a-E"></a>权为诱诳。<a id="a-F"></a>不令入众。<a id="a-G"></a>即鸣犍稚便作舍置羯磨。<a id="a-H"></a>邬波难陀诣难陀所。<a id="a-I"></a>啼泣而住。<a id="a-J"></a>难陀报曰。<a id="a-K"></a>持欲不成。<a id="a-L"></a>是恶与欲。<a id="a-M"></a>还我欲来。<a id="a-N"></a>以此因缘世尊诃责。<a id="a-O"></a>广说乃至为二部弟子制其学处。<a id="a-P"></a>应如是说。</p>
  <p id="aQ">若复苾刍尼。<a id="a-R"></a>与他欲已。<a id="a-S"></a>后便悔言。<a id="a-T"></a>还我欲来不与汝者。<a id="a-U"></a>波逸底迦。</p>
  <p id="aV">尼谓此法中人。<a id="a-W"></a>与欲已者。<a id="a-X"></a>先已言与。<a id="a-Y"></a>后便等者。<a id="a-Z"></a>是索欲词。<a id="a-a"></a>释罪同前。<a id="a-b"></a>此中犯相其事云何。<a id="a-c"></a>若先与欲已后便生追悔。<a id="a-d"></a>即报众云。<a id="a-e"></a>还我欲来我不乐与者。<a id="a-f"></a>便得堕罪。</p>
  <p data-pb></p>
  <h2 id="ag">与未近圆人同室宿过二夜学处第三十九</h2>
  <p id="ah">缘处同前。<a id="a-i"></a>尔时世尊大众围绕而为说法。<a id="a-j"></a>言词美妙令众乐闻听者忘疲如蜂食蜜。<a id="a-k"></a>时有贫穷作人。<a id="a-l"></a>闻佛法已作如是言。<a id="a-m"></a>世尊出现皆为富人。<a id="a-n"></a>若佛世尊于夜说法我得听闻。<a id="a-o"></a>佛言。<a id="a-p"></a>应夜诵经。<a id="a-q"></a>或为说法。<a id="a-r"></a>应着灯烛勿令闇昧。<a id="a-s"></a>时有摩诃罗苾刍。<a id="a-t"></a>不用心眠。<a id="a-u"></a>遂即讇言说非法事。<a id="a-v"></a>俗人闻已遂即讥嫌而不听法。<a id="a-w"></a>以事白佛。<a id="a-x"></a>佛言。<a id="a-y"></a>由与未圆具者同一室宿及然灯烛。<a id="a-z"></a>有是过生。<a id="a-10"></a>是故我今不听苾刍苾刍尼与未圆具人同一室宿及然灯烛。<a id="a-11"></a>此是缘起尚未制戒。<a id="a-12"></a>时尊者舍利子。<a id="a-13"></a>有二求寂。<a id="a-14"></a>一是准陀。<a id="a-15"></a>二是罗怙罗。<a id="a-16"></a>欲夏安居。<a id="a-17"></a>大众集会共分房舍。<a id="a-18"></a>此二求寂不蒙其分情怀忧恼。<a id="a-19"></a>乃至准陀问罗怙罗。<a id="a-1A"></a>何故忧住。<a id="a-1B"></a>答言。<a id="a-1C"></a>仁具福德有大威神。<a id="a-1D"></a>化作草庵即堪止宿。<a id="a-1E"></a>我无威力其欲如何。<a id="a-1F"></a>准陀曰。<a id="a-1G"></a>非时见佛欲有咨问。<a id="a-1H"></a>无有是处。<a id="a-1I"></a>有净施主。<a id="a-1J"></a>以妙香泥涂拭圊厕。<a id="a-1K"></a>可于此宿以度一宵。<a id="a-1L"></a>遂入厕屋权时而卧。<a id="a-1M"></a>即于其夜天降大雨。<a id="a-1N"></a>去斯不远。<a id="a-1O"></a>于地穴中有大毒蛇依止而住。<a id="a-1P"></a>水满穴中。<a id="a-1Q"></a>其蛇遂出便往厕中。<a id="a-1R"></a>如来大师得无忘心。<a id="a-1S"></a>作如是念。<a id="a-1T"></a>若彼毒蛇螫罗怙罗者。<a id="a-1U"></a>此必当死。<a id="a-1V"></a>但有其名。<a id="a-1W"></a>又释迦种自恃高慢便生不信。<a id="a-1X"></a>作如是语。<a id="a-1Y"></a>若罗怙罗不出家者。<a id="a-1Z"></a>继转轮王位。<a id="a-1a"></a>今既出家无所依怙。<a id="a-1b"></a>卧于厕上被蛇所螫枉苦身亡。<a id="a-1c"></a>作是念已。<a id="a-1d"></a>便舒右手如象王鼻。<a id="a-1e"></a>擎取彼身安自床上。<a id="a-1f"></a>佛于是夜时行时坐以至天明。<a id="a-1g"></a>有余苾刍往世尊所欲。<a id="a-1h"></a>申礼敬。<a id="a-1i"></a>世尊常法。<a id="a-1j"></a>若欲为诸声闻制学处者。<a id="a-1k"></a>未至待集至不令去。<a id="a-1l"></a>时求寂罗怙罗觉已。<a id="a-1m"></a>知是佛床。<a id="a-1n"></a>即便惊起惶怖而立。<a id="a-1o"></a>尔时世尊告诸苾刍曰。<a id="a-1p"></a>凡诸求寂求寂女。<a id="a-1q"></a>无父无母。<a id="a-1r"></a>唯有汝等同梵行人共相慈念。<a id="a-1s"></a>此不愍护谁当见忧。<a id="a-1t"></a>是故我今听诸苾刍苾刍尼与未近圆人齐二夜同宿无犯。<a id="a-1u"></a>时六众苾刍过二夜宿。<a id="a-1v"></a>少欲苾刍闻是语已便生嫌贱。<a id="a-1w"></a>云何苾刍不奉佛教。<a id="a-1x"></a>以缘白佛。<a id="a-1y"></a>佛问诃责。<a id="a-1z"></a>告言。<a id="a-20"></a>我观十利为二部弟子制其学处。<a id="a-21"></a>应如是说。</p>
  <p id="a22">若复苾刍尼。<a id="a-23"></a>与未近圆人同室宿过二夜者。<a id="a-24"></a>波逸底迦。</p>
  <p id="a25">尼谓此法中人。<a id="a-26"></a>有二圆具。<a id="a-27"></a>谓苾刍苾刍尼。<a id="a-28"></a>余非圆具。<a id="a-29"></a>谓求寂女等。<a id="a-2A"></a>室有四种。<a id="a-2B"></a>一总覆总障。<a id="a-2C"></a>如诸房舍及楼观等。<a id="a-2D"></a>上总遍覆四壁皆遮。<a id="a-2E"></a>二总覆多障。<a id="a-2F"></a>于其四壁少安窗户。<a id="a-2G"></a>三多覆总障。<a id="a-2H"></a>即四面舍。<a id="a-2I"></a>于四边安壁中间竖柱。<a id="a-2J"></a>四檐内入或可平头。<a id="a-2K"></a>四多覆多障。<a id="a-2L"></a>谓三面舍。<a id="a-2M"></a>于四面舍无其一边。<a id="a-2N"></a>若半障半覆。<a id="a-2O"></a>或多障少覆。<a id="a-2P"></a>或檐际等并皆无犯。<a id="a-2Q"></a>若有病同宿。<a id="a-2R"></a>纵过二夜亦无犯。</p>
  <p data-pb></p>
  <h2 id="a2S">不舍恶见违谏学处第四十</h2>
  <p id="a2T">缘处同前。<a id="a-2U"></a>时无相苾刍自生恶见。<a id="a-2V"></a>作如是语。<a id="a-2W"></a>如佛所说。<a id="a-2X"></a>障碍之法不应习行。<a id="a-2Y"></a>我知此法习行之时非是障碍。<a id="a-2Z"></a>以缘白佛。<a id="a-2a"></a>乃至佛言。<a id="a-2b"></a>众应与彼作别谏事。<a id="a-2c"></a>若复更有如斯等类苾刍苾刍尼。<a id="a-2d"></a>应如是作。<a id="a-2e"></a>往至其所告言。<a id="a-2f"></a>汝莫作是语。<a id="a-2g"></a>如佛所说障碍之法不应习行。<a id="a-2h"></a>我知此法习行之时非是障碍。<a id="a-2i"></a>汝莫谤世尊。<a id="a-2j"></a>谤世尊者不善。<a id="a-2k"></a>世尊不说障碍法非障碍法。<a id="a-2l"></a>种种方便说是障碍法。<a id="a-2m"></a>若习行者定是障碍。<a id="a-2n"></a>汝今应舍如是恶见。<a id="a-2o"></a>如是应谏奉教而去。<a id="a-2p"></a>彼执不舍。<a id="a-2q"></a>佛言。<a id="a-2r"></a>应作白四羯磨谏彼。<a id="a-2s"></a>事同大僧律。<a id="a-2t"></a>乃至作舍置羯磨。<a id="a-2u"></a>然后坚执不舍。<a id="a-2v"></a>以缘白佛。<a id="a-2w"></a>佛集众问种种诃责。<a id="a-2x"></a>告言。<a id="a-2y"></a>我观十利。<a id="a-2z"></a>为二部弟子制其学处。<a id="a-30"></a>应如是说。</p>
  <p id="a31">若复苾刍尼。<a id="a-32"></a>作如是语。<a id="a-33"></a>我知佛所说法。<a id="a-34"></a>欲是障碍者。<a id="a-35"></a>习行之时非是障碍。<a id="a-36"></a>诸苾刍尼应语彼苾刍尼言。<a id="a-37"></a>汝莫作是语。<a id="a-38"></a>我知佛所说欲是障碍者习行之时非是障碍。<a id="a-39"></a>汝莫谤世尊。<a id="a-3A"></a>谤世尊者不善。<a id="a-3B"></a>世尊不作是语。<a id="a-3C"></a>世尊以无量门于诸欲法说为障碍。<a id="a-3D"></a>汝可弃舍如是恶见。<a id="a-3E"></a>诸苾刍尼如是谏时舍者善。<a id="a-3F"></a>若不舍者。<a id="a-3G"></a>乃至二三随正应谏随正应教令舍是事。<a id="a-3H"></a>舍者善。<a id="a-3I"></a>若不舍者波逸底迦。</p>
  <p id="a3J">余义如上。<a id="a-3K"></a>作是语者。<a id="a-3L"></a>谓说其事。<a id="a-3M"></a>我知佛所说法者。<a id="a-3N"></a>谓如来应正等觉。<a id="a-3O"></a>法谓佛说或声闻说。<a id="a-3P"></a>说是彰表义。<a id="a-3Q"></a>障碍法者。<a id="a-3R"></a>谓四他胜及众教。<a id="a-3S"></a>三十三舍堕。<a id="a-3T"></a>百八十堕。<a id="a-3U"></a>乃至七灭诤法。<a id="a-3V"></a>习行之时非障碍者。<a id="a-3W"></a>谓不能障沙门圣果。<a id="a-3X"></a>谤者。<a id="a-3Y"></a>谓出非理言。<a id="a-3Z"></a>不善者。<a id="a-3a"></a>招恶异熟。<a id="a-3b"></a>诸苾刍尼见是语时。<a id="a-3c"></a>应作别谏。<a id="a-3d"></a>若不舍者作羯磨谏。<a id="a-3e"></a>乃至结竟。<a id="a-3f"></a>广说如前。<a id="a-3g"></a>此中犯相。<a id="a-3h"></a>若作如是语。<a id="a-3i"></a>我知佛所说等。<a id="a-3j"></a>谏时舍者善。<a id="a-3k"></a>若不舍者得恶作罪。<a id="a-3l"></a>羯磨谏时若白时及初二羯磨。<a id="a-3m"></a>若不舍者皆得恶作罪。<a id="a-3n"></a>若第三竟时便得堕罪。<a id="a-3o"></a>若非法等彼无有犯。</p>
  <p id="a3p">第五摄颂曰。</p>
  <p id="a3q">与恶见同宿　　求寂坏色衣</p>
  <p id="a3r">捉宝洗傍生　　恼指水同宿</p>
  <p data-pb></p>
  <h2 id="a3s">随舍置人学处第四十一</h2>
  <p id="a3t">缘处同前。<a id="a-3u"></a>时无相苾刍既得羯磨。<a id="a-3v"></a>以掌榰颊怀忧而住。<a id="a-3w"></a>六众见问。<a id="a-3x"></a>何故怀忧。<a id="a-3y"></a>报言。<a id="a-3z"></a>诸黑钵者为我作舍置羯磨。<a id="a-40"></a>将我同为旃荼罗不相交涉。<a id="a-41"></a>六众报曰。<a id="a-42"></a>设与城邑聚落及三界有情作舍置羯磨者。<a id="a-43"></a>岂城邑等而非有耶。<a id="a-44"></a>且勿忧恼。<a id="a-45"></a>便共言说。<a id="a-46"></a>受用衣食同室而卧。<a id="a-47"></a>时少欲者共生嫌贱。<a id="a-48"></a>以缘白佛。<a id="a-49"></a>广说乃至。<a id="a-4A"></a>佛言。<a id="a-4B"></a>我观十利。<a id="a-4C"></a>为二部弟子制其学处。<a id="a-4D"></a>应如是说。</p>
  <p id="a4E">若复苾刍尼。<a id="a-4F"></a>知如是语人未为随法不舍恶见。<a id="a-4G"></a>共为言说共住受用同室宿者。<a id="a-4H"></a>波逸底迦。</p>
  <p id="a4I">余义如上。<a id="a-4J"></a>未为随顺法者。<a id="a-4K"></a>未作随顺忏摩之法。<a id="a-4L"></a>不舍恶见。<a id="a-4M"></a>共为言说等者。<a id="a-4N"></a>谓作教授依止等事。<a id="a-4O"></a>于四室中同宿天明。<a id="a-4P"></a>结罪事皆如上。<a id="a-4Q"></a>此中犯相其事云何。<a id="a-4R"></a>若苾刍尼。<a id="a-4S"></a>知如是语人未作随顺法。<a id="a-4T"></a>共为言论同宿等事。<a id="a-4U"></a>便得堕罪若彼身病看侍无犯。<a id="a-4V"></a>或共同居令舍恶见。<a id="a-4W"></a>此亦无犯。</p>
  <p data-pb></p>
  <h2 id="a4X">摄受恶见不舍求寂女学处第四十二</h2>
  <p id="a4Y">缘处同前。<a id="a-4Z"></a>时六众有二求寂。<a id="a-4a"></a>一名利刺。<a id="a-4b"></a>二名长大。<a id="a-4c"></a>时有乞食苾刍。<a id="a-4d"></a>与二共住。<a id="a-4e"></a>言戏掉举。<a id="a-4f"></a>后生懊悔。<a id="a-4g"></a>便自克责发勇猛心。<a id="a-4h"></a>断诸烦恼证阿罗汉。<a id="a-4i"></a>获大神通乘空往至二求寂处。<a id="a-4j"></a>具说乃至获得通果。<a id="a-4k"></a>求寂闻已便作是念。<a id="a-4l"></a>昔与我等共作如是如是非法之事。<a id="a-4m"></a>云何于今得增上果。<a id="a-4n"></a>以此因缘我知佛所说法云习诸欲是障碍者此非障碍。<a id="a-4o"></a>以事白佛。<a id="a-4p"></a>佛言。<a id="a-4q"></a>此二求寂所言非理。<a id="a-4r"></a>应作别谏开晓。<a id="a-4s"></a>若更有此类亦如是谏。<a id="a-4t"></a>汝某甲等莫作是语。<a id="a-4u"></a>我知佛所说法欲是障碍者此非是障。<a id="a-4v"></a>勿作是语谤讟世尊。<a id="a-4w"></a>谤世尊者不善。<a id="a-4x"></a>世尊不作是语。<a id="a-4y"></a>佛以种种方便说行诸欲是障碍法。<a id="a-4z"></a>汝今二人当舍恶见。<a id="a-50"></a>奉佛教已往彼示语。<a id="a-51"></a>时二求寂坚执不舍。<a id="a-52"></a>以缘白佛。<a id="a-53"></a>佛言。<a id="a-54"></a>应作白四羯磨。<a id="a-55"></a>广如上说。<a id="a-56"></a>其苾刍尼亦应如是作。</p>
  <p id="a57">大德尼僧伽听。<a id="a-58"></a>此某甲等求寂女。<a id="a-59"></a>自起如是恶见。<a id="a-5A"></a>作如是语。<a id="a-5B"></a>我知佛所说法欲是障碍者此非是障。<a id="a-5C"></a>苾刍尼与作别谏之时。<a id="a-5D"></a>彼犹恶见坚执不舍。<a id="a-5E"></a>作如是语。<a id="a-5F"></a>此是真实余皆虚妄。<a id="a-5G"></a>若僧伽时至听者。<a id="a-5H"></a>僧伽应许。<a id="a-5I"></a>僧伽今与彼作白四羯磨晓喻其事。<a id="a-5J"></a>广说乃至作白。<a id="a-5K"></a>报言。<a id="a-5L"></a>众僧与汝作白竟。<a id="a-5M"></a>汝今应舍恶见。<a id="a-5N"></a>若舍者善。<a id="a-5O"></a>若不舍者次作羯磨。<a id="a-5P"></a>乃至初了如前令问。<a id="a-5Q"></a>第二第三了时亦如前问。<a id="a-5R"></a>奉教作已。<a id="a-5S"></a>彼犹恶见坚执不舍。<a id="a-5T"></a>以缘白佛。<a id="a-5U"></a>佛言。<a id="a-5V"></a>汝等应与彼求寂女作不舍恶见摈羯磨。<a id="a-5W"></a>如是应作。<a id="a-5X"></a>鸣犍集众。<a id="a-5Y"></a>一苾刍尼作白羯磨。</p>
  <p id="a5Z">大德尼僧伽听。<a id="a-5a"></a>彼某甲求寂女。<a id="a-5b"></a>自起恶见。<a id="a-5c"></a>如前广说。<a id="a-5d"></a>僧伽为作别谏及白四羯磨晓喻之时。<a id="a-5e"></a>坚执不舍。<a id="a-5f"></a>云此事是实余皆虚妄。<a id="a-5g"></a>若僧伽时至听者。<a id="a-5h"></a>僧伽应许。<a id="a-5i"></a>僧伽今与彼作不舍恶见摈羯磨竟。<a id="a-5j"></a>应告之曰。<a id="a-5k"></a>汝等从今已去。<a id="a-5l"></a>不得更云如来应正等觉是我大师。<a id="a-5m"></a>亦复不应随苾刍尼后同一道行。<a id="a-5n"></a>如余求寂女与大苾刍尼二夜同室宿。<a id="a-5o"></a>汝今无是事。<a id="a-5p"></a>汝愚痴人今可灭去。<a id="a-5q"></a>白如是同前告问。<a id="a-5r"></a>若不舍者次作羯磨。<a id="a-5s"></a>准白应为作一番讫。<a id="a-5t"></a>还令苾刍尼向彼陈说。<a id="a-5u"></a>众已与汝作初羯磨讫。<a id="a-5v"></a>应舍恶见。<a id="a-5w"></a>广说如上。<a id="a-5x"></a>乃至第三羯磨竟。<a id="a-5y"></a>结文准作。<a id="a-5z"></a>承佛教已为作驱摈羯磨已。<a id="a-60"></a>恶见不舍。<a id="a-61"></a>邬波难陀苾刍。<a id="a-62"></a>供给供养言谈同宿。<a id="a-63"></a>以缘白苾刍。<a id="a-64"></a>苾刍白佛。<a id="a-65"></a>佛问实诃责。<a id="a-66"></a>告言。<a id="a-67"></a>我观十利。<a id="a-68"></a>为二部弟子制其学处。<a id="a-69"></a>应如是说。</p>
  <p id="a6A">若复苾刍尼。<a id="a-6B"></a>见有求寂女作如是语。<a id="a-6C"></a>我知佛所说法欲是障碍者习行之时非是障碍。<a id="a-6D"></a>诸苾刍尼。<a id="a-6E"></a>应语彼求寂女言。<a id="a-6F"></a>汝莫作是语。<a id="a-6G"></a>我知佛所说欲是障碍法者习行之时非是障碍。<a id="a-6H"></a>汝莫谤世尊。<a id="a-6I"></a>谤世尊者不善。<a id="a-6J"></a>世尊不作是语。<a id="a-6K"></a>世尊以无量门于诸欲法说为障碍。<a id="a-6L"></a>汝可弃舍如是恶见。<a id="a-6M"></a>诸苾刍尼语彼求寂女时。<a id="a-6N"></a>舍此事者善。<a id="a-6O"></a>若不舍者。<a id="a-6P"></a>乃至二三随正应教随正应谏令舍是事。<a id="a-6Q"></a>舍者善。<a id="a-6R"></a>若不舍者。<a id="a-6S"></a>诸苾刍尼语彼求寂女言。<a id="a-6T"></a>汝从今已去。<a id="a-6U"></a>不应说言如来应正等觉是我大师。<a id="a-6V"></a>若有尊宿及同梵行者。<a id="a-6W"></a>不应随行。<a id="a-6X"></a>如余求寂女得与苾刍尼二夜同宿。<a id="a-6Y"></a>汝今无是事。<a id="a-6Z"></a>汝愚痴人可速灭去。<a id="a-6a"></a>若苾刍尼。<a id="a-6b"></a>知是被摈求寂女。<a id="a-6c"></a>而摄受饶益同室宿者。<a id="a-6d"></a>波逸底迦。</p>
  <p id="a6e">余义如上。<a id="a-6f"></a>佛谓如来。<a id="a-6g"></a>应正等觉。<a id="a-6h"></a>说者。<a id="a-6i"></a>开导义。<a id="a-6j"></a>法者。<a id="a-6k"></a>若佛说若声闻说。<a id="a-6l"></a>欲是障碍者。<a id="a-6m"></a>谓是五欲。<a id="a-6n"></a>习行者。<a id="a-6o"></a>谓作其事。<a id="a-6p"></a>非是障碍者。<a id="a-6q"></a>谓不能障沙门圣果。<a id="a-6r"></a>苾刍尼者。<a id="a-6s"></a>谓此法中人。<a id="a-6t"></a>语彼求寂女等者。<a id="a-6u"></a>述其恶见与作别谏及与众谏。<a id="a-6v"></a>若不舍者应作摈羯磨。<a id="a-6w"></a>语言。<a id="a-6x"></a>汝从今已去广说其事。<a id="a-6y"></a>是不应作共行同宿。<a id="a-6z"></a>汝是痴人可速灭去。<a id="a-70"></a>知者。<a id="a-71"></a>或自知或从他闻。<a id="a-72"></a>摄受者。<a id="a-73"></a>与作依止。<a id="a-74"></a>饶益者。<a id="a-75"></a>谓给衣食。<a id="a-76"></a>同室者。<a id="a-77"></a>四种室中与其同宿。<a id="a-78"></a>结罪同前。<a id="a-79"></a>此中犯相。<a id="a-7A"></a>知是被摈求寂女。<a id="a-7B"></a>乃至同室宿者。<a id="a-7C"></a>波逸底迦。<a id="a-7D"></a>若是亲族或时带病。<a id="a-7E"></a>若复令彼舍恶见故。<a id="a-7F"></a>虽权摄受。<a id="a-7G"></a>并皆无犯。</p>
  <p data-pb></p>
  <h2 id="a7H">着不坏色衣学处第四十三</h2>
  <p id="a7I">缘在王舍城。<a id="a-7J"></a>时此城中有二龙王。<a id="a-7K"></a>一名只利。<a id="a-7L"></a>二名跋寠。<a id="a-7M"></a>时影胜王。<a id="a-7N"></a>即于城外林泉之所。<a id="a-7O"></a>造二神堂。<a id="a-7P"></a>每年二时至节会日。<a id="a-7Q"></a>遍六大城所有诸人并皆云集。<a id="a-7R"></a>曾于一时至节会日。<a id="a-7S"></a>有南方乐者来至王城。<a id="a-7T"></a>自相谓曰。<a id="a-7U"></a>若说大人殊胜行迹。<a id="a-7V"></a>可使众人情生欢爱多获财物。<a id="a-7W"></a>诣六众所礼足白言。<a id="a-7X"></a>圣者。<a id="a-7Y"></a>为我宣说。<a id="a-7Z"></a>如佛往昔为菩萨时所有胜行。<a id="a-7a"></a>六众问曰。<a id="a-7b"></a>汝等问此欲何所为乐人告曰。<a id="a-7c"></a>我欲修入管弦缉为歌曲。<a id="a-7d"></a>告曰痴人。<a id="a-7e"></a>汝将我佛法胜事奏入弦歌。<a id="a-7f"></a>汝可即行更不须说。<a id="a-7g"></a>即便往诣吐罗难陀苾刍尼处。<a id="a-7h"></a>尼为具宣。<a id="a-7i"></a>始从生位终至菩提。<a id="a-7j"></a>乐人闻已咸入弦歌。<a id="a-7k"></a>广集诸人作众伎乐。<a id="a-7l"></a>敬信之类生希有心。<a id="a-7m"></a>皆云。<a id="a-7n"></a>奇哉乐人。<a id="a-7o"></a>善为歌唱。<a id="a-7p"></a>多赠钱贿。<a id="a-7q"></a>有异常伦复更思惟。<a id="a-7r"></a>不信之人终须汲引。<a id="a-7s"></a>即作六众形仪行动所为之事。<a id="a-7t"></a>时不信人见皆大笑多遗珍财。<a id="a-7u"></a>六众闻说至二神堂所。<a id="a-7v"></a>自着俗服皆为舞乐。<a id="a-7w"></a>大众云奔弃彼戏场。<a id="a-7x"></a>多获衣物。<a id="a-7y"></a>乐儿嫌贱。<a id="a-7z"></a>云何苾刍着俗白衣。<a id="a-80"></a>广说乃至世尊诃责。<a id="a-81"></a>告言。<a id="a-82"></a>我观十利。<a id="a-83"></a>为二部弟子制其学处。<a id="a-84"></a>应如是说。</p>
  <p id="a85">若复苾刍尼得新衣。<a id="a-86"></a>当作三种染坏色。<a id="a-87"></a>若青若泥若赤。<a id="a-88"></a>随一而坏。<a id="a-89"></a>若不作三种坏色而受用者。<a id="a-8A"></a>波逸底迦。</p>
  <p id="a8B">尼谓此法中人。<a id="a-8C"></a>新衣者。<a id="a-8D"></a>有二种新。<a id="a-8E"></a>一谓体是新衣。<a id="a-8F"></a>二谓新从他得。<a id="a-8G"></a>此中新者。<a id="a-8H"></a>谓是新衣。<a id="a-8I"></a>衣有十种。<a id="a-8J"></a>具如上说。<a id="a-8K"></a>青者谓青色。<a id="a-8L"></a>泥者谓赤石。<a id="a-8M"></a>赤者谓树赤皮。<a id="a-8N"></a>染坏色者谓坏其色。<a id="a-8O"></a>若不坏而受用者。<a id="a-8P"></a>得罪同前。<a id="a-8Q"></a>此中犯相。<a id="a-8R"></a>若得衣。<a id="a-8S"></a>三种色中不随一而坏者。<a id="a-8T"></a>皆得堕罪。</p>
  <p data-pb></p>
  <h2 id="a8U">捉宝学处第四十四</h2>
  <p id="a8V">缘处同前。<a id="a-8W"></a>时邬波难陀于日初分。<a id="a-8X"></a>执持衣钵入城乞食。<a id="a-8Y"></a>于其中路。<a id="a-8Z"></a>见诸童男以璎珞具置在一边而共游戏。<a id="a-8a"></a>邬波难陀见谓药叉物。<a id="a-8b"></a>遂即收取。<a id="a-8c"></a>时诸童子便各竞来牵其手足。<a id="a-8d"></a>咸以尘土而散掷之。<a id="a-8e"></a>广说乃至世尊诃责。<a id="a-8f"></a>告言。<a id="a-8g"></a>我观十利为二部弟子制其学处。<a id="a-8h"></a>应如是说。</p>
  <p id="a8i">若复苾刍尼。<a id="a-8j"></a>宝及宝类。<a id="a-8k"></a>若自捉若教人捉者。<a id="a-8l"></a>波逸底迦。</p>
  <p id="a8m">尔时世尊从广严城。<a id="a-8n"></a>至室罗伐城。<a id="a-8o"></a>住逝多林。<a id="a-8p"></a>时毗舍佉鹿子母。<a id="a-8q"></a>闻佛来至欲申敬礼。<a id="a-8r"></a>着诸璎珞周遍严身。<a id="a-8s"></a>禀性怀惭耻将见佛。<a id="a-8t"></a>遂脱璎珞付其从者。<a id="a-8u"></a>礼佛听法从座而去。<a id="a-8v"></a>时彼从者以其璎珞置花树下遂忘归家。<a id="a-8w"></a>时阿难陀见已作念。<a id="a-8x"></a>世尊所制由此当开。<a id="a-8y"></a>即便收取自往白佛。<a id="a-8z"></a>佛言。<a id="a-90"></a>善哉。<a id="a-91"></a>我虽未许。<a id="a-92"></a>汝已知时。<a id="a-93"></a>广说乃至。<a id="a-94"></a>世尊以此因缘。<a id="a-95"></a>集众赞叹持戒。<a id="a-96"></a>告曰。<a id="a-97"></a>前是创制此是随开。<a id="a-98"></a>应如是说。</p>
  <p id="a99">若复苾刍尼。<a id="a-9A"></a>宝及宝类。<a id="a-9B"></a>若自捉教人捉。<a id="a-9C"></a>除在寺内及白衣舍。<a id="a-9D"></a>波逸底迦。<a id="a-9E"></a>若在寺内及白衣舍。<a id="a-9F"></a>见宝及宝类。<a id="a-9G"></a>应作是念。<a id="a-9H"></a>然后当取。<a id="a-9I"></a>若有认者我当与之。<a id="a-9J"></a>此是时。</p>
  <p id="a9K">尼谓此法中人。<a id="a-9L"></a>宝谓七宝。<a id="a-9M"></a>宝类者。<a id="a-9N"></a>谓诸兵器弓刀之属及音乐具鼓笛之流。<a id="a-9O"></a>自捉使人及以结罪广如上说。<a id="a-9P"></a>苾刍尼。<a id="a-9Q"></a>在寺中及以俗舍。<a id="a-9R"></a>若见宝等听作是念。<a id="a-9S"></a>具当收取。<a id="a-9T"></a>若有主来我当持与。<a id="a-9U"></a>此中犯相。<a id="a-9V"></a>若自手捉使人捉宝物已磨治者。<a id="a-9W"></a>皆得堕罪。<a id="a-9X"></a>未磨治者。<a id="a-9Y"></a>得恶作。<a id="a-9Z"></a>乃至捉假琉璃。<a id="a-9a"></a>亦恶作罪。<a id="a-9b"></a>若捉严身璎珞之具。<a id="a-9c"></a>皆得堕罪。<a id="a-9d"></a>乃至麦莛结为鬘者。<a id="a-9e"></a>捉亦得恶作。<a id="a-9f"></a>若捉琵琶等诸杂乐具有弦柱者。<a id="a-9g"></a>便得堕罪。<a id="a-9h"></a>无弦恶作。<a id="a-9i"></a>乃至竹筒作一弦琴。<a id="a-9j"></a>执亦恶作。<a id="a-9k"></a>若诸蠡贝是堪吹者。<a id="a-9l"></a>捉得堕罪。<a id="a-9m"></a>不堪吹者恶作。<a id="a-9n"></a>诸鼓乐具亦然。<a id="a-9o"></a>像有舍利。<a id="a-9p"></a>执得堕罪。<a id="a-9q"></a>无舍利者恶作。<a id="a-9r"></a>若作大师想擎持者。<a id="a-9s"></a>无犯。</p>
  <p data-pb></p>
  <h2 id="a9t">非时洗浴学处第四十五</h2>
  <p id="a9u">缘处同前。<a id="a-9v"></a>时此城傍有三温泉。<a id="a-9w"></a>一王自洗浴。<a id="a-9x"></a>二是王宫人。<a id="a-9y"></a>三诸杂人。<a id="a-9z"></a>其王洗处苾刍亦洗。<a id="a-A0"></a>宫人浴处苾刍尼亦浴。<a id="a-A1"></a>于时六众及十二众苾刍尼。<a id="a-A2"></a>往洗浴时便念。<a id="a-A3"></a>试王信心厚薄意欲相恼。<a id="a-A4"></a>沉吟久之不时速出。<a id="a-A5"></a>王遂遣人取水别处而浴。<a id="a-A6"></a>不入温泉。<a id="a-A7"></a>既洗浴已往诣佛所顶礼双足。<a id="a-A8"></a>听闻妙法辞佛而退。<a id="a-A9"></a>时阿难陀以事白佛。<a id="a-AA"></a>佛言。<a id="a-AB"></a>由诸苾刍为洗浴故有是过生。<a id="a-AC"></a>不应洗浴。<a id="a-AD"></a>身不洗故体多垢腻。<a id="a-AE"></a>乞食之时俗旅见问。<a id="a-AF"></a>将此垢腻为清净耶。<a id="a-AG"></a>佛言。<a id="a-AH"></a>半月应浴。<a id="a-AI"></a>于暑热时不数洗故同前见问。<a id="a-AJ"></a>佛言。<a id="a-AK"></a>热时应洗。<a id="a-AL"></a>有苾刍病。<a id="a-AM"></a>医人令洗。<a id="a-AN"></a>答言。<a id="a-AO"></a>世尊不许。<a id="a-AP"></a>佛言。<a id="a-AQ"></a>病时应洗。<a id="a-AR"></a>或营众作。<a id="a-AS"></a>或窣睹波。<a id="a-AT"></a>身垢不净人见讥嫌。<a id="a-AU"></a>佛言。<a id="a-AV"></a>作时应洗。<a id="a-AW"></a>涉道行时来往疲极委身而卧。<a id="a-AX"></a>诸人见怪。<a id="a-AY"></a>佛言。<a id="a-AZ"></a>若道行时应洗。<a id="a-Aa"></a>乃至被风吹时身多尘坌。<a id="a-Ab"></a>佛言。<a id="a-Ac"></a>风时应洗。<a id="a-Ad"></a>又触雨时。<a id="a-Ae"></a>又风雨时泥污身体。<a id="a-Af"></a>同前白佛。<a id="a-Ag"></a>佛言。<a id="a-Ah"></a>若雨时若风雨时随意应洗。<a id="a-Ai"></a>尔时世尊赞叹持戒。<a id="a-Aj"></a>乃至我观十利。<a id="a-Ak"></a>为二部弟子制其学处。<a id="a-Al"></a>应如是说。</p>
  <p id="aAm">若复苾刍尼。<a id="a-An"></a>半月应洗浴。<a id="a-Ao"></a>故违而浴者。<a id="a-Ap"></a>除余时波逸底迦。</p>
  <p id="aAq">余时者。<a id="a-Ar"></a>热时病时作时行时风时雨。<a id="a-As"></a>时风雨时。<a id="a-At"></a>此是时。<a id="a-Au"></a>尼谓此法中人。<a id="a-Av"></a>半月应洗浴者。<a id="a-Aw"></a>谓齐十五日一度听浴。<a id="a-Ax"></a>故违者。<a id="a-Ay"></a>谓不依教行。<a id="a-Az"></a>除余时者。<a id="a-B0"></a>若在余时此则无犯。<a id="a-B1"></a>时者。<a id="a-B2"></a>春余一月半在。<a id="a-B3"></a>谓有一月半在。<a id="a-B4"></a>当作安居。<a id="a-B5"></a>(从四月一日至五月牛是)及夏初一月。<a id="a-B6"></a>谓入夏一月。<a id="a-B7"></a>(谓从五月十六日至六月半是)此两月半名极热时。<a id="a-B8"></a>若病时者。<a id="a-B9"></a>谓有病除多洗浴不能安隐者是。<a id="a-BA"></a>作时者。<a id="a-BB"></a>谓为三宝所有作务。<a id="a-BC"></a>下至扫地大如席许。<a id="a-BD"></a>或时涂拭如牛卧处。<a id="a-BE"></a>行时者。<a id="a-BF"></a>谓行一踰膳那。<a id="a-BG"></a>或半还来者是。<a id="a-BH"></a>风时者。<a id="a-BI"></a>乃至风吹衣角摇动。<a id="a-BJ"></a>雨时者。<a id="a-BK"></a>乃至两三渧落在身上。<a id="a-BL"></a>风雨时者。<a id="a-BM"></a>谓二俱有。<a id="a-BN"></a>此是时者。<a id="a-BO"></a>是随听法。<a id="a-BP"></a>结罪同前。<a id="a-BQ"></a>此中犯相。<a id="a-BR"></a>若苾刍尼。<a id="a-BS"></a>每于开限洗浴之时。<a id="a-BT"></a>常须心念口言而为守持。<a id="a-BU"></a>应云在某时中我令洗浴。<a id="a-BV"></a>若不守持者。<a id="a-BW"></a>以水洗身。<a id="a-BX"></a>水未至脐得恶作罪。<a id="a-BY"></a>水至脐者即得堕罪。<a id="a-BZ"></a>若有事缘渡水过脐。<a id="a-Ba"></a>无犯。</p>
  <p data-pb></p>
  <h2 id="aBb">杀傍生学处第四十六</h2>
  <p id="aBc">缘在室罗伐城。<a id="a-Bd"></a>时邬陀夷。<a id="a-Be"></a>因乞食至教射堂中。<a id="a-Bf"></a>取箭射乌。<a id="a-Bg"></a>乃至俗众讥嫌。<a id="a-Bh"></a>世尊诃责。<a id="a-Bi"></a>告言。<a id="a-Bj"></a>我观十利。<a id="a-Bk"></a>为二部弟子制其学处。<a id="a-Bl"></a>应如是说。</p>
  <p id="aBm">若复苾刍尼。<a id="a-Bn"></a>故断傍生命者。<a id="a-Bo"></a>波逸底迦。<a id="a-Bp"></a>余义如上。<a id="a-Bq"></a>故者。<a id="a-Br"></a>明非错误。<a id="a-Bs"></a>傍生者。<a id="a-Bt"></a>谓是飞鸟。<a id="a-Bu"></a>或复诸余禽兽之数。<a id="a-Bv"></a>断命者。<a id="a-Bw"></a>谓杀其命根。<a id="a-Bx"></a>释罪同前。<a id="a-By"></a>此中犯相。<a id="a-Bz"></a>言断傍生命者。<a id="a-C0"></a>谓以三事。<a id="a-C1"></a>内外及俱而兴方便。<a id="a-C2"></a>断彼命根。<a id="a-C3"></a>若苾刍尼作杀害心。<a id="a-C4"></a>乃至以一指损害傍生。<a id="a-C5"></a>因此命终者得波逸底迦。<a id="a-C6"></a>或当时不死。<a id="a-C7"></a>后时因此死者。<a id="a-C8"></a>亦得堕罪。<a id="a-C9"></a>若后时不死者。<a id="a-CA"></a>得恶作罪。<a id="a-CB"></a>如前断人命学处具说。</p>
  <p data-pb></p>
  <h2 id="aCC">故恼苾刍尼学处第四十七</h2>
  <p id="aCD">缘处同前。<a id="a-CE"></a>时十七众亲近六众。<a id="a-CF"></a>告言。<a id="a-CG"></a>作如是事。<a id="a-CH"></a>答曰。<a id="a-CI"></a>我不能作。<a id="a-CJ"></a>即便驱遣不许同住。<a id="a-CK"></a>时十七众随向余处而为读诵。<a id="a-CL"></a>难陀诣邬波难陀处。<a id="a-CM"></a>告言。<a id="a-CN"></a>此诸小师不受我语。<a id="a-CO"></a>答曰。<a id="a-CP"></a>应可令彼各生恼悔废其习读。<a id="a-CQ"></a>当如是作。<a id="a-CR"></a>广说恼缘。<a id="a-CS"></a>令生追悔。<a id="a-CT"></a>以缘白佛。<a id="a-CU"></a>广说乃至问实呵责。<a id="a-CV"></a>告曰。<a id="a-CW"></a>我观十利。<a id="a-CX"></a>为二部弟子制其学处。<a id="a-CY"></a>应如是说。</p>
  <p id="aCZ">若复苾刍尼。<a id="a-Ca"></a>故恼他苾刍尼。<a id="a-Cb"></a>乃至少时不乐。<a id="a-Cc"></a>以此为缘者。<a id="a-Cd"></a>波逸底迦。</p>
  <p id="aCe">余义如上。<a id="a-Cf"></a>故恼者。<a id="a-Cg"></a>欲令心恶作发起追悔。<a id="a-Ch"></a>少时不乐者。<a id="a-Ci"></a>乃至须臾情不安隐。<a id="a-Cj"></a>以此为缘者。<a id="a-Ck"></a>非余缘事。<a id="a-Cl"></a>结罪如上。<a id="a-Cm"></a>此中犯相。<a id="a-Cn"></a>谓问其别事。<a id="a-Co"></a>又问律教相应。<a id="a-Cp"></a>云何问其别。<a id="a-Cq"></a>若苾刍尼。<a id="a-Cr"></a>于他苾刍尼处。<a id="a-Cs"></a>作恼乱心。<a id="a-Ct"></a>往诣其所作如是言。<a id="a-Cu"></a>具寿。<a id="a-Cv"></a>汝忆某王及某长者不。<a id="a-Cw"></a>答言。<a id="a-Cx"></a>彼已多时我不记忆。<a id="a-Cy"></a>报言。<a id="a-Cz"></a>具寿。<a id="a-D0"></a>彼非多时汝不忆者。<a id="a-D1"></a>即是生年未满二十而受圆具。<a id="a-D2"></a>更可重受者。<a id="a-D3"></a>得堕罪。<a id="a-D4"></a>如是问言。<a id="a-D5"></a>汝忆某时日蚀月蚀俭岁丰年。<a id="a-D6"></a>广说如上。<a id="a-D7"></a>云何问律教相应如作恼心。<a id="a-D8"></a>问言。<a id="a-D9"></a>汝先于何处所而受近圆。<a id="a-DA"></a>答言。<a id="a-DB"></a>某处。<a id="a-DC"></a>报曰。<a id="a-DD"></a>彼无大界不结界场。<a id="a-DE"></a>大众不集便成别住。<a id="a-DF"></a>非善受近圆。<a id="a-DG"></a>汝应更受。<a id="a-DH"></a>又问。<a id="a-DI"></a>谁是阿遮利耶。<a id="a-DJ"></a>邬波驮耶。<a id="a-DK"></a>答言。<a id="a-DL"></a>彼是我二师。<a id="a-DM"></a>报曰。<a id="a-DN"></a>彼人破戒不合为师。<a id="a-DO"></a>汝则不名善受近圆。<a id="a-DP"></a>又问。<a id="a-DQ"></a>汝向某处不。<a id="a-DR"></a>答言。<a id="a-DS"></a>去。<a id="a-DT"></a>若向彼处。<a id="a-DU"></a>皆是愚痴破戒之人。<a id="a-DV"></a>或鄙恶类非是善伴。<a id="a-DW"></a>汝定破戒。<a id="a-DX"></a>作如是等语。<a id="a-DY"></a>恼乱他时。<a id="a-DZ"></a>随彼前人恼与不恼。<a id="a-Da"></a>但使闻知。<a id="a-Db"></a>皆得堕罪又问具寿。<a id="a-Dc"></a>汝取二师衣不。<a id="a-Dd"></a>答言曾取。<a id="a-De"></a>报言。<a id="a-Df"></a>汝若取者。<a id="a-Dg"></a>有贼心故犯他胜罪。<a id="a-Dh"></a>问言具寿。<a id="a-Di"></a>汝颇曾说诸行无常诸法无我涅槃寂灭不。<a id="a-Dj"></a>答言我说。<a id="a-Dk"></a>报曰。<a id="a-Dl"></a>汝若说此上人法者。<a id="a-Dm"></a>犯他胜罪。<a id="a-Dn"></a>若有苾刍尼。<a id="a-Do"></a>于诸苾刍尼所。<a id="a-Dp"></a>作如是问。<a id="a-Dq"></a>具寿。<a id="a-Dr"></a>汝忆某王及某长者不。<a id="a-Ds"></a>答言我不忆。<a id="a-Dt"></a>报言具寿。<a id="a-Du"></a>彼已多时汝虽不忆。<a id="a-Dv"></a>亦是年满二十善受近圆。<a id="a-Dw"></a>又日月薄蚀年岁丰俭。<a id="a-Dx"></a>如上应知。<a id="a-Dy"></a>是谓问其别事。<a id="a-Dz"></a>如有苾刍尼诣苾刍尼所作如是问。<a id="a-E0"></a>具寿。<a id="a-E1"></a>汝先于何处所而受近圆。<a id="a-E2"></a>答言某处。<a id="a-E3"></a>报曰。<a id="a-E4"></a>我知某处先有大界旧结界场。<a id="a-E5"></a>汝即善受近圆。<a id="a-E6"></a>如是问其二师。<a id="a-E7"></a>问所向处。<a id="a-E8"></a>问取师衣。<a id="a-E9"></a>答曰。<a id="a-EA"></a>此皆无过。<a id="a-EB"></a>又问具寿。<a id="a-EC"></a>汝说诸行无常乃至涅槃寂灭。<a id="a-ED"></a>答言我说。<a id="a-EE"></a>报曰。<a id="a-EF"></a>汝不自称得此上人法不。<a id="a-EG"></a>答言不也。<a id="a-EH"></a>若如是者说亦无过。<a id="a-EI"></a>是谓问与律教相应。</p>
  <p data-pb></p>
  <h2 id="aEJ">以指击擽他学处第四十八</h2>
  <p id="aEK">缘处同前。<a id="a-EL"></a>时有苾刍。<a id="a-EM"></a>以指击擽令他致死。<a id="a-EN"></a>世尊诃责乃至为二部弟子制其学处。<a id="a-EO"></a>应如是说。</p>
  <p id="aEP">若复苾刍尼。<a id="a-EQ"></a>以指击擽他者。<a id="a-ER"></a>波逸底迦。<a id="a-ES"></a>余义如上。<a id="a-ET"></a>以指击擽者。<a id="a-EU"></a>谓是身业。<a id="a-EV"></a>结罪如上。<a id="a-EW"></a>此中犯相。<a id="a-EX"></a>若以一指得一堕罪。<a id="a-EY"></a>乃至五指便得五罪。<a id="a-EZ"></a>若以指端示其靥处。<a id="a-Ea"></a>或指疮处。<a id="a-Eb"></a>此皆无犯。</p>
  <p data-pb></p>
  <h2 id="aEc">水中戏学处第四十九</h2>
  <p id="aEd">缘处同前。<a id="a-Ee"></a>时十七众中有最大苾刍。<a id="a-Ef"></a>名邬波离。<a id="a-Eg"></a>断诸烦恼证阿罗汉果已。<a id="a-Eh"></a>便作是念。<a id="a-Ei"></a>我始观察。<a id="a-Ej"></a>于共住同梵行者。<a id="a-Ek"></a>于此众中谁有善根谁无善根。<a id="a-El"></a>观已知有系属于谁。<a id="a-Em"></a>知属于我。<a id="a-En"></a>为作引导方便相随。<a id="a-Eo"></a>俱往阿市罗跋底河滤水添瓶。<a id="a-Ep"></a>观察水已。<a id="a-Eq"></a>正念用心为洗浴事。<a id="a-Er"></a>既洗浴竟住在一边。<a id="a-Es"></a>时十六人亦皆澡浴。<a id="a-Et"></a>既入河中乍浮乍没。<a id="a-Eu"></a>或往彼岸或还此岸。<a id="a-Ev"></a>或沿波或溯流。<a id="a-Ew"></a>或打水鼓或击水蛙。<a id="a-Ex"></a>或为水索或为水杵。<a id="a-Ey"></a>如是等类作众伎乐。<a id="a-Ez"></a>身手掉举共为戏笑。<a id="a-F0"></a>时胜光大王。<a id="a-F1"></a>于高楼上遥见彼戏。<a id="a-F2"></a>告胜鬘夫人曰。<a id="a-F3"></a>试当观汝所重福田。<a id="a-F4"></a>夫人白言大王。<a id="a-F5"></a>此辈少年颜容盛壮。<a id="a-F6"></a>能修梵行王不称奇。<a id="a-F7"></a>王虽年迈未能静息。<a id="a-F8"></a>彼水中戏亦何见责。<a id="a-F9"></a>时邬波离观知王心已。<a id="a-FA"></a>告诸人曰。<a id="a-FB"></a>可各整衣俱持水瓶共还住处。<a id="a-FC"></a>时邬波离以神通力。<a id="a-FD"></a>与同梵行者各升虚空。<a id="a-FE"></a>于王楼上飞腾而过。<a id="a-FF"></a>时胜鬘夫人。<a id="a-FG"></a>俯观其影仰视希奇。<a id="a-FH"></a>便白王曰。<a id="a-FI"></a>王可观此胜妙福田腾空而去。<a id="a-FJ"></a>王言夫人。<a id="a-FK"></a>岂有证阿罗汉者水中戏耶。<a id="a-FL"></a>夫人答曰。<a id="a-FM"></a>此则是王之所闻知。<a id="a-FN"></a>有未闻事王所不知。<a id="a-FO"></a>王曰。<a id="a-FP"></a>何谓也。<a id="a-FQ"></a>夫人曰。<a id="a-FR"></a>心如电光须臾改易。<a id="a-FS"></a>以坚固定犹若金刚。<a id="a-FT"></a>刹那之间破无明惑。<a id="a-FU"></a>王不应怪。<a id="a-FV"></a>王闻语已默然无答。<a id="a-FW"></a>时胜鬘夫人。<a id="a-FX"></a>令使白佛。<a id="a-FY"></a>唯愿世尊而为忆念。<a id="a-FZ"></a>尔时世尊知已集众问实。<a id="a-Fa"></a>诃责。<a id="a-Fb"></a>告言。<a id="a-Fc"></a>我观十利为二部弟子制其学处。<a id="a-Fd"></a>应如是说。</p>
  <p id="aFe">若复苾刍尼。<a id="a-Ff"></a>水中戏者。<a id="a-Fg"></a>波逸底迦。</p>
  <p id="aFh">余义如上。<a id="a-Fi"></a>水中戏者。<a id="a-Fj"></a>并如上说。<a id="a-Fk"></a>皆得堕罪。<a id="a-Fl"></a>此中犯相。<a id="a-Fm"></a>作水中戏意入水中。<a id="a-Fn"></a>乃至未没已来。<a id="a-Fo"></a>皆恶作罪。<a id="a-Fp"></a>身若没时。<a id="a-Fq"></a>便得堕罪。<a id="a-Fr"></a>乃至以指弹作声。<a id="a-Fs"></a>皆得堕罪。<a id="a-Ft"></a>若瓶器盛水而戏者亦堕罪。<a id="a-Fu"></a>若羹臛碗中打作声。<a id="a-Fv"></a>得恶作罪。<a id="a-Fw"></a>欲令冷者无犯。</p>
  <p data-pb></p>
  <h2 id="aFx">与男子同室宿学处第五十</h2>
  <p id="aFy">缘处同前。<a id="a-Fz"></a>时阿尼卢陀。<a id="a-G0"></a>断众结惑证阿罗汉。<a id="a-G1"></a>执持衣钵游行人间。<a id="a-G2"></a>至一聚落。<a id="a-G3"></a>此聚落中有一长者。<a id="a-G4"></a>二男一女。<a id="a-G5"></a>其女长成行不贞谨。<a id="a-G6"></a>彼二兄弟因与他竞。<a id="a-G7"></a>他人告曰。<a id="a-G8"></a>汝妹未嫁与外人私通。<a id="a-G9"></a>闻已问妹虚实。<a id="a-GA"></a>妹即答曰。<a id="a-GB"></a>我实清谨。<a id="a-GC"></a>世人谩说。<a id="a-GD"></a>于后有娠。<a id="a-GE"></a>兄弟问曰。<a id="a-GF"></a>汝言清谨何处得斯。<a id="a-GG"></a>妹曰。<a id="a-GH"></a>曾有秃人强逼于我因即有娠。<a id="a-GI"></a>后遂生男。<a id="a-GJ"></a>时人名为秃子母。<a id="a-GK"></a>是时具寿阿尼卢陀既至此村。<a id="a-GL"></a>日将欲暮求宿处所。<a id="a-GM"></a>时诸童子报言。<a id="a-GN"></a>圣者彼处秃子母舍必相容宿。<a id="a-GO"></a>随言投宿。<a id="a-GP"></a>时秃子母遂相容止便生邪念。<a id="a-GQ"></a>即于夜中欲相抱捉。<a id="a-GR"></a>于时尊者知其恶见。<a id="a-GS"></a>以神通力上升虚空。<a id="a-GT"></a>女人见已生希有心。<a id="a-GU"></a>求哀忏谢。<a id="a-GV"></a>广说乃至。<a id="a-GW"></a>尊者见斯过已。<a id="a-GX"></a>更不复于俗舍中宿。<a id="a-GY"></a>以事白佛。<a id="a-GZ"></a>佛以此缘。<a id="a-Ga"></a>同前集众赞叹持戒。<a id="a-Gb"></a>告言。<a id="a-Gc"></a>我观十利为二部弟子制其学处。<a id="a-Gd"></a>应如是说。</p>
  <p id="aGe">若复苾刍尼。<a id="a-Gf"></a>共男子同室宿者。<a id="a-Gg"></a>波逸底迦。</p>
  <p id="aGh">余义如上。<a id="a-Gi"></a>共者兼彼也。<a id="a-Gj"></a>男子者。<a id="a-Gk"></a>若丈夫若童男谓堪行淫境。<a id="a-Gl"></a>同室宿者。<a id="a-Gm"></a>室有四种如上。<a id="a-Gn"></a>释罪同前。<a id="a-Go"></a>此中犯相。<a id="a-Gp"></a>若与男子同宿。<a id="a-Gq"></a>身在中阁男子在阁下。<a id="a-Gr"></a>应拔梯令上。<a id="a-Gs"></a>或门安扂锁。<a id="a-Gt"></a>或遣人看守。<a id="a-Gu"></a>若异此者。<a id="a-Gv"></a>乃至明相未出已来。<a id="a-Gw"></a>得恶作罪。<a id="a-Gx"></a>若过明相。<a id="a-Gy"></a>便得堕罪。<a id="a-Gz"></a>若苾刍尼在阁下。<a id="a-H0"></a>男子在中阁。<a id="a-H1"></a>或苾刍尼在中阁。<a id="a-H2"></a>男子在上阁。<a id="a-H3"></a>或复翻此。<a id="a-H4"></a>广说如前。<a id="a-H5"></a>或苾刍尼在房。<a id="a-H6"></a>男子在檐。<a id="a-H7"></a>前唯除梯一事。<a id="a-H8"></a>余并如前。<a id="a-H9"></a>若男子在房中。<a id="a-HA"></a>苾刍尼檐下。<a id="a-HB"></a>应外系其户。<a id="a-HC"></a>余如前说。<a id="a-HD"></a>若在门屋下。<a id="a-HE"></a>苾刍尼门内。<a id="a-HF"></a>男子在门前。<a id="a-HG"></a>应内安关扂。<a id="a-HH"></a>翻斯外系。<a id="a-HI"></a>余并如前。<a id="a-HJ"></a>假令共室。<a id="a-HK"></a>若有妻守护者无犯。</p>
  <p id="aHL">第六摄颂曰。</p>
  <p id="aHM">怖藏嗔二道　　掘地四月请</p>
  <p id="aHN">拒教窃听言　　默然从座起</p>
  <p data-pb></p>
  <h2 id="aHO">恐怖苾刍尼学处第五十一</h2>
  <p id="aHP">缘处同前。<a id="a-HQ"></a>时十七众勤为习诵。<a id="a-HR"></a>六众知已便于初夜反披毛毯作可畏声。<a id="a-HS"></a>时十七众各大惊惶。<a id="a-HT"></a>广说乃至世尊诃责。<a id="a-HU"></a>告言。<a id="a-HV"></a>我观十利为二部弟子制其学处。<a id="a-HW"></a>应如是说。</p>
  <p id="aHX">若复苾刍尼。<a id="a-HY"></a>若自恐怖。<a id="a-HZ"></a>若教人恐怖他苾刍尼。<a id="a-Ha"></a>下至戏笑者。<a id="a-Hb"></a>波逸底迦。</p>
  <p id="aHc">余义如上。<a id="a-Hd"></a>他苾刍尼者。<a id="a-He"></a>谓此法中人。<a id="a-Hf"></a>此中犯相。<a id="a-Hg"></a>若苾刍尼为恐怖他意。<a id="a-Hh"></a>便作种种可畏形状。<a id="a-Hi"></a>所谓诸杂色类。<a id="a-Hj"></a>如烧杌树。<a id="a-Hk"></a>或复作诸鬼神等像。<a id="a-Hl"></a>云来食汝断汝命根。<a id="a-Hm"></a>随彼苾刍尼怖与不怖。<a id="a-Hn"></a>而此苾刍尼得波逸底迦。<a id="a-Ho"></a>若苾刍尼作恐怖他意。<a id="a-Hp"></a>便作种种可畏诸声。<a id="a-Hq"></a>所谓师子虎豹及诸鬼神等声。<a id="a-Hr"></a>云来食汝。<a id="a-Hs"></a>余并同前。<a id="a-Ht"></a>若作可畏诸气。<a id="a-Hu"></a>所谓大小便气。<a id="a-Hv"></a>或鬼神等气。<a id="a-Hw"></a>或作恐怖他意。<a id="a-Hx"></a>作不可意触。<a id="a-Hy"></a>所谓粗鞕席荐。<a id="a-Hz"></a>及诸鬼神恶触之事。<a id="a-I0"></a>云来害汝。<a id="a-I1"></a>余并同前。<a id="a-I2"></a>或作种种可爱之色。<a id="a-I3"></a>所谓国王大臣长者居士天神等像。<a id="a-I4"></a>云此来害汝。<a id="a-I5"></a>随彼苾刍尼怖与不怖。<a id="a-I6"></a>得恶作罪。<a id="a-I7"></a>若作可爱声。<a id="a-I8"></a>所谓琵琶笙笛天龙等声。<a id="a-I9"></a>云此诸声欲来害汝。<a id="a-IA"></a>若作可爱气。<a id="a-IB"></a>所谓栴檀沆水龙脑郁金天龙等香臭诸气。<a id="a-IC"></a>欲来害汝。<a id="a-ID"></a>若作可爱触。<a id="a-IE"></a>谓缯彩细氎等上妙诸触。<a id="a-IF"></a>及天龙等触。<a id="a-IG"></a>云此诸触欲来害汝。<a id="a-IH"></a>随彼苾刍尼怖与不怖。<a id="a-II"></a>皆得恶作。<a id="a-IJ"></a>若欲令前人生厌离心。<a id="a-IK"></a>为说捺洛迦傍生饿鬼人天诸趣所有苦乐之事。<a id="a-IL"></a>令发怖心者。<a id="a-IM"></a>此皆无犯。</p>
  <p data-pb></p>
  <h2 id="aIN">藏他苾刍尼等衣钵学处第五十二</h2>
  <p id="aIO">缘处同前。<a id="a-IP"></a>时有长者。<a id="a-IQ"></a>请佛及僧就舍而食。<a id="a-IR"></a>六众与十七众。<a id="a-IS"></a>在后徐行至一池所。<a id="a-IT"></a>六众即告十七众曰。<a id="a-IU"></a>未须急去。<a id="a-IV"></a>且共入池徐徐澡浴。<a id="a-IW"></a>既入池已告十七众曰。<a id="a-IX"></a>共汝俱没谁后出头。<a id="a-IY"></a>十七既后六众疾出。<a id="a-IZ"></a>取彼衣裳藏草丛下。<a id="a-Ia"></a>广说乃至世尊呵责。<a id="a-Ib"></a>告言。<a id="a-Ic"></a>我观十利为二部弟子制其学处。<a id="a-Id"></a>应如是说。</p>
  <p id="aIe">若复苾刍尼。<a id="a-If"></a>自藏苾刍苾刍尼若正学女求寂求寂女衣钵及余资具。<a id="a-Ig"></a>若教人藏者。<a id="a-Ih"></a>波逸底迦。</p>
  <p id="aIi">复是世尊制学处已。<a id="a-Ij"></a>时有苾刍。<a id="a-Ik"></a>寄余苾刍衣。<a id="a-Il"></a>彼苾刍但藏自衣不藏他衣。<a id="a-Im"></a>时有贼至盗他衣去。<a id="a-In"></a>其寄苾刍因此废阙。<a id="a-Io"></a>佛言。<a id="a-Ip"></a>除时因缘藏者无犯。<a id="a-Iq"></a>前是创制此是随开。<a id="a-Ir"></a>应如是说。</p>
  <p id="aIs">若复苾刍尼。<a id="a-It"></a>自藏苾刍苾刍尼若正学女求寂求寂女衣钵及余资具。<a id="a-Iu"></a>若教人藏者。<a id="a-Iv"></a>除余缘故波逸底迦。</p>
  <p id="aIw">余义如上。<a id="a-Ix"></a>苾刍等五众并此法中人。<a id="a-Iy"></a>衣有七种。<a id="a-Iz"></a>腰绦有三。<a id="a-J0"></a>及所余物。<a id="a-J1"></a>并如上说。<a id="a-J2"></a>此中犯相其事云何。<a id="a-J3"></a>若苾刍尼。<a id="a-J4"></a>自藏他苾刍尼等衣钵资具。<a id="a-J5"></a>若教人藏。<a id="a-J6"></a>咸得堕罪。<a id="a-J7"></a>除余缘故者。<a id="a-J8"></a>谓八难等。<a id="a-J9"></a>并皆无犯。</p>
  <p data-pb></p>
  <h2 id="aJA">以众教罪谤清净苾刍尼学处第五十三</h2>
  <p id="aJB">缘在王舍城。<a id="a-JC"></a>时具寿实力子。<a id="a-JD"></a>住鹫峰山。<a id="a-JE"></a>于积石池边经行游履。<a id="a-JF"></a>时嗢钵罗苾刍尼。<a id="a-JG"></a>遥见尊者来申礼敬。<a id="a-JH"></a>彼苾刍尼剃发未久。<a id="a-JI"></a>低头礼拜欲起之时。<a id="a-JJ"></a>头戴实力子大衣而起。<a id="a-JK"></a>乃至支地。<a id="a-JL"></a>二苾刍见斯事已。<a id="a-JM"></a>遂还住处告诸苾刍曰。<a id="a-JN"></a>诸具寿。<a id="a-JO"></a>欲令我等于何人处生信仰心。<a id="a-JP"></a>而我自见实力子。<a id="a-JQ"></a>共嗢钵罗苾刍尼身相摩触。<a id="a-JR"></a>广说其事乃至佛令究问。<a id="a-JS"></a>答言。<a id="a-JT"></a>我有嗔恨忿恚之心故作是说。<a id="a-JU"></a>世尊呵责。<a id="a-JV"></a>告言。<a id="a-JW"></a>我观十利为二部弟子制其学处。<a id="a-JX"></a>应如是说。</p>
  <p id="aJY">若复苾刍尼。<a id="a-JZ"></a>嗔恚故知彼苾刍尼清净无犯。<a id="a-Ja"></a>以无根僧伽伐尸沙法谤者。<a id="a-Jb"></a>波逸底迦。</p>
  <p id="aJc">余义如上。<a id="a-Jd"></a>嗔恚者。<a id="a-Je"></a>谓怀忿恨。<a id="a-Jf"></a>清净苾刍尼者。<a id="a-Jg"></a>谓此法中人。<a id="a-Jh"></a>无根者。<a id="a-Ji"></a>谓无三根见闻疑事。<a id="a-Jj"></a>余如上说。<a id="a-Jk"></a>此中犯相。<a id="a-Jl"></a>谓知清净人以无根法谤。<a id="a-Jm"></a>十事成犯五事无犯。<a id="a-Jn"></a>事同上说。</p>
  <p data-pb></p>
  <h2 id="aJo">与男子同道行学处第五十四</h2>
  <p id="aJp">缘处同前。<a id="a-Jq"></a>时此城中有一织师。<a id="a-Jr"></a>禀性粗犷难为共住。<a id="a-Js"></a>娶妻苦楚镇无乐意。<a id="a-Jt"></a>出外见有苾刍往室罗伐城。<a id="a-Ju"></a>即与相随寻路而去。<a id="a-Jv"></a>是时织师寻踪急逐。<a id="a-Jw"></a>见一苾刍共妇随路。<a id="a-Jx"></a>织师遥见待至一村。<a id="a-Jy"></a>唤诸相识共打苾刍。<a id="a-Jz"></a>几将至死。<a id="a-K0"></a>广说乃至世尊赞叹持戒。<a id="a-K1"></a>告言。<a id="a-K2"></a>我为二部弟子制其学处。<a id="a-K3"></a>应如是说。</p>
  <p id="aK4">若复苾刍尼。<a id="a-K5"></a>共男子同道行。<a id="a-K6"></a>更无女人。<a id="a-K7"></a>乃至一村间者。<a id="a-K8"></a>波逸底迦。</p>
  <p id="aK9">余义如上。<a id="a-KA"></a>男子者。<a id="a-KB"></a>谓堪行淫境。<a id="a-KC"></a>更无女人者。<a id="a-KD"></a>但有二人。<a id="a-KE"></a>道谓旷远路。<a id="a-KF"></a>此中犯相。<a id="a-KG"></a>若与男子于迥远路相随而去者。<a id="a-KH"></a>得波逸底迦。<a id="a-KI"></a>若一村间有一拘卢舍。<a id="a-KJ"></a>如是至七。<a id="a-KK"></a>若未满得恶作。<a id="a-KL"></a>若满得堕罪。<a id="a-KM"></a>若于其处。<a id="a-KN"></a>他遣男子为引导者。<a id="a-KO"></a>或迷于道路男子来为指授者。<a id="a-KP"></a>此皆无犯。</p>
 </body>
</html>