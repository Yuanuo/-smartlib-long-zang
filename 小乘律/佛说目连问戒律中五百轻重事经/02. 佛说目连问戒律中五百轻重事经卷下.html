<!doctype html>
<html id="z3IBVE3sv" data-ver="1085">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">佛说目连问戒律中五百轻重事经卷下</h1>
  <h2 id="a2">钵事品第十二</h2>
  <p id="a3">问钵云何失。<a id="a-4"></a>答若缘缺。<a id="a-5"></a>若穿穴。<a id="a-6"></a>若裂。<a id="a-7"></a>若油不舍。<a id="a-8"></a>尽是失。<a id="a-9"></a>缘缺穿穴不可复持。<a id="a-A"></a>裂者缀已施人。<a id="a-B"></a>人还更受。<a id="a-C"></a>油不舍亦尔。<a id="a-D"></a>若弃出界经宿不失。</p>
  <p id="aE">问钵得合覆着壁上不。<a id="a-F"></a>答若巾裹得。<a id="a-G"></a>合净处。<a id="a-H"></a>着若囊或悬壁好。<a id="a-I"></a>不得覆着壁上。<a id="a-J"></a>昔六群比丘覆钵壁上堕地即破。<a id="a-K"></a>佛因此制戒。<a id="a-L"></a>自今已后不得覆钵壁上。<a id="a-M"></a>覆钵壁上者犯舍。<a id="a-N"></a>堕地者犯舍堕。</p>
  <p id="aO">问比丘早起得用钵食不用有何咎耶。<a id="a-P"></a>答一切食皆应用钵。<a id="a-Q"></a>若一日都不用钵。<a id="a-R"></a>犯堕。</p>
  <p id="aS">问比丘食饭欲尽。<a id="a-T"></a>得侧钵括取饭不。<a id="a-U"></a>答得。</p>
  <p id="aV">问食后已讫。<a id="a-W"></a>更啖余果。<a id="a-X"></a>手得离钵不。<a id="a-Y"></a>答得。<a id="a-Z"></a>若食未讫亦得暂离。</p>
  <p id="aa">问比丘食钵要当擎。<a id="a-b"></a>得放地不。<a id="a-c"></a>答要当擎。<a id="a-d"></a>若放地亦不犯戒。</p>
  <p id="ae">问比丘以器盛饭。<a id="a-f"></a>停着钵中。<a id="a-g"></a>得互用钵食不。<a id="a-h"></a>答不得。<a id="a-i"></a>犯舍堕。</p>
  <p id="aj">问钵得炊作食不。<a id="a-k"></a>答不得炊。<a id="a-l"></a>犯舍堕。</p>
  <p data-pb></p>
  <h2 id="am">问杂事品第十三</h2>
  <p id="an">问比丘或被劫盗物未出界。<a id="a-o"></a>主见本物不知诸物。<a id="a-p"></a>得取不。<a id="a-q"></a>答得取。<a id="a-r"></a>即取即用九十事中宝相似者。<a id="a-s"></a>当先作念。<a id="a-t"></a>若有人认者不得取。<a id="a-u"></a>无认者白众得取若无众。<a id="a-v"></a>作界内物取。<a id="a-w"></a>不以为已取物。</p>
  <p id="ax">问众僧打揵槌食。<a id="a-y"></a>而限外僧来不与食。<a id="a-z"></a>犯何事。<a id="a-10"></a>答便是失利。<a id="a-11"></a>得突吉罗。</p>
  <p id="a12">问先比丘教化作百人斋。<a id="a-13"></a>长一人以上应受不。<a id="a-14"></a>教化比丘有犯不。<a id="a-15"></a>答打揵槌食应受。<a id="a-16"></a>教化者无犯。<a id="a-17"></a>所以尔者打揵槌谓僧多过失。<a id="a-18"></a>揵槌法。<a id="a-19"></a>要作意请四方僧。<a id="a-1A"></a>僧来若多若少。<a id="a-1B"></a>一切分财饮食其于无咎。</p>
  <p id="a1C">问比丘教化白衣供养众僧。<a id="a-1D"></a>若有外人来乞索。<a id="a-1E"></a>得与一升五升不。<a id="a-1F"></a>答不得若知非法故与过五钱犯弃。<a id="a-1G"></a>若白众听得。</p>
  <p id="a1H">问主人供养诸僧。<a id="a-1I"></a>长请一日百钱。<a id="a-1J"></a>用五十自供。<a id="a-1K"></a>残者得余用不。<a id="a-1L"></a>答打揵槌得。<a id="a-1M"></a>若无衣钵。<a id="a-1N"></a>不打揵槌。<a id="a-1O"></a>众和合得减用。<a id="a-1P"></a>若自损施客僧最善。</p>
  <p id="a1Q">问主人请比丘。<a id="a-1R"></a>十日供十日食。<a id="a-1S"></a>残用作五三日好食犯何事答不犯。<a id="a-1T"></a>但不得更索。<a id="a-1U"></a>索犯舍堕。<a id="a-1V"></a>若不满十日去。<a id="a-1W"></a>亦犯舍堕。</p>
  <p id="a1X">问主人请供十日食。<a id="a-1Y"></a>自裁作一月食得不。<a id="a-1Z"></a>答打揵槌得。<a id="a-1a"></a>若不打揵槌。<a id="a-1b"></a>僧有出去者。<a id="a-1c"></a>若不施后人食。<a id="a-1d"></a>后人食己分。<a id="a-1e"></a>尽食他分一饱。<a id="a-1f"></a>犯弃不饱犯舍堕。</p>
  <p id="a1g">问父母兄弟破坏。<a id="a-1h"></a>得乞物赎不。<a id="a-1i"></a>答得。<a id="a-1j"></a>但不得。<a id="a-1k"></a>称已。<a id="a-1l"></a>须乞父母兄弟得。<a id="a-1m"></a>若用讫有长不。<a id="a-1n"></a>得自入。<a id="a-1o"></a>还属所赎者。<a id="a-1p"></a>若语听用犯堕不听用而用。<a id="a-1q"></a>犯弃。</p>
  <p id="a1r">问至酤酒家得乞财不。<a id="a-1s"></a>无事得坐语不。<a id="a-1t"></a>答酤酒门一切不得入。<a id="a-1u"></a>若入犯堕。<a id="a-1v"></a>更有余门得入。<a id="a-1w"></a>若请比丘会。<a id="a-1x"></a>当问能受一日戒不。<a id="a-1y"></a>若言能。<a id="a-1z"></a>与受得住。<a id="a-20"></a>若不受但能一日不酤酒得住。<a id="a-21"></a>屠家亦尔。</p>
  <p id="a22">问劝人饮酒。<a id="a-23"></a>犯何事。<a id="a-24"></a>答强劝不饮犯突吉罗。<a id="a-25"></a>若饮犯堕。</p>
  <p id="a26">问道人寄白衣物此人过期不来。<a id="a-27"></a>与余比丘得取不。<a id="a-28"></a>答不得取。<a id="a-29"></a>若活是有主物。<a id="a-2A"></a>若死是僧物。</p>
  <p id="a2B">问比丘暮得捉火行不。<a id="a-2C"></a>答曰冬得夏然烛亦得。<a id="a-2D"></a>若把火犯堕。</p>
  <p id="a2E">问本物直一匹因行至他方卖得五三匹可取不。<a id="a-2F"></a>答不得犯舍堕。</p>
  <p id="a2G">问一切戏负他物不偿犯何事。<a id="a-2H"></a>答戏。<a id="a-2I"></a>取物及与尽犯舍堕。</p>
  <p id="a2J">问比丘尝食得食不。<a id="a-2K"></a>答不得。<a id="a-2L"></a>知而食犯舍堕。<a id="a-2M"></a>前尝食人亦犯堕。<a id="a-2N"></a>若不即忏。<a id="a-2O"></a>其罪日增。<a id="a-2P"></a>昔有一执事比丘。<a id="a-2Q"></a>恒知处分当作饮食。<a id="a-2R"></a>常手拄器言。<a id="a-2S"></a>取是用是。<a id="a-2T"></a>日日常尔。<a id="a-2U"></a>不忏命终。<a id="a-2V"></a>后堕饿鬼中。<a id="a-2W"></a>有一比丘无著。<a id="a-2X"></a>于夜上厕。<a id="a-2Y"></a>闻呻唤声。<a id="a-2Z"></a>问汝是谁。<a id="a-2a"></a>答我言是饿鬼。<a id="a-2b"></a>问本作何行堕饿鬼中。<a id="a-2c"></a>答于此寺中为僧执事。<a id="a-2d"></a>问汝本精进。<a id="a-2e"></a>何由堕饿鬼中。<a id="a-2f"></a>答不净食与众僧无著。<a id="a-2g"></a>问云何不净。<a id="a-2h"></a>答众僧有种种盆器。<a id="a-2i"></a>器盛食见以指拄器。<a id="a-2j"></a>教取是用是物。<a id="a-2k"></a>犯堕。<a id="a-2l"></a>三说诫不悔。<a id="a-2m"></a>转至重。<a id="a-2n"></a>以是故。<a id="a-2o"></a>堕饿鬼中。<a id="a-2p"></a>两手擘胸。<a id="a-2q"></a>裂皮破肉抟喉吹噀。<a id="a-2r"></a>问何以擘胸。<a id="a-2s"></a>答虫啖身痛故。<a id="a-2t"></a>问何以抟喉吹噀。<a id="a-2u"></a>以口中虫故复。<a id="a-2v"></a>问何以呻唤。<a id="a-2w"></a>答饿极欲死故。<a id="a-2x"></a>问欲食何物。<a id="a-2y"></a>答意欲食粪。<a id="a-2z"></a>而不能得。<a id="a-30"></a>问何故不得。<a id="a-31"></a>答以诸饿鬼推排不能前无著言。<a id="a-32"></a>我知柰何。<a id="a-33"></a>鬼言。<a id="a-34"></a>愿众僧见为咒愿。<a id="a-35"></a>答可尔。<a id="a-36"></a>无著即还向众说。<a id="a-37"></a>彼人堕饿鬼。<a id="a-38"></a>众僧问。<a id="a-39"></a>本行精进何堕恶趣。<a id="a-3A"></a>答本以不净食与僧。<a id="a-3B"></a>而不悔故。<a id="a-3C"></a>愿与咒愿。<a id="a-3D"></a>便得食粪。<a id="a-3E"></a>不复呻唤。<a id="a-3F"></a>以是证故知大比丘。<a id="a-3G"></a>不得手造饮食及拄触僧器物。<a id="a-3H"></a>若非僧器。<a id="a-3I"></a>手受得行与僧。<a id="a-3J"></a>无犯。</p>
  <p id="a3K">问师令弟子贩卖作诸非法。<a id="a-3L"></a>得远离师不。<a id="a-3M"></a>答得舍去。<a id="a-3N"></a>有四因缘应住。<a id="a-3O"></a>一者与法与食。<a id="a-3P"></a>不与衣钵应住。<a id="a-3Q"></a>二者与法与衣钵。<a id="a-3R"></a>不与食应住。<a id="a-3S"></a>三者与法衣钵与食应住。<a id="a-3T"></a>四者与法。<a id="a-3U"></a>不与衣钵不与食应住。<a id="a-3V"></a>若师都不与法不与衣钵食应去。</p>
  <p id="a3W">问夫净。<a id="a-3X"></a>何者须净。<a id="a-3Y"></a>净有几事。<a id="a-3Z"></a>答果菜须刀手火净。<a id="a-3a"></a>唯谷米须火净。<a id="a-3b"></a>果已净子。<a id="a-3c"></a>无苦。</p>
  <p id="a3d">问礼拜得着靴鞋履不。<a id="a-3e"></a>答净者得。</p>
  <p id="a3f">问画作旛华卖得物犯何事。<a id="a-3g"></a>答犯舍堕。</p>
  <p id="a3h">问比丘教他贩卖犯何事。<a id="a-3i"></a>答犯舍堕。</p>
  <p id="a3j">问比丘畜奴牛驴马。<a id="a-3k"></a>犯何事。<a id="a-3l"></a>答犯舍堕。<a id="a-3m"></a>不悔转增。</p>
  <p id="a3n">问比丘授人为道。<a id="a-3o"></a>未度得食僧食不。<a id="a-3p"></a>答白僧得。<a id="a-3q"></a>不白犯堕。</p>
  <p id="a3r">问为僧乞食道路。<a id="a-3s"></a>己身得食不。<a id="a-3t"></a>答若去时先白僧。<a id="a-3u"></a>僧听好。<a id="a-3v"></a>若不白。<a id="a-3w"></a>还白听亦好。<a id="a-3x"></a>若不听还偿。<a id="a-3y"></a>若不偿犯重。</p>
  <p id="a3z">问若他人持食具。<a id="a-40"></a>寄屋中经宿有犯不。<a id="a-41"></a>答不犯。</p>
  <p id="a42">问续明油一升二升。<a id="a-43"></a>得着自房中不。<a id="a-44"></a>答得。</p>
  <p id="a45">问药酒得着自房中不。<a id="a-46"></a>答病得七日。</p>
  <p id="a47">问都不用杨枝。<a id="a-48"></a>有犯不。<a id="a-49"></a>答犯舍堕。</p>
  <p id="a4A">问未晓得用杨枝不。<a id="a-4B"></a>答明星出后得用。</p>
  <p id="a4C">问中食后口。<a id="a-4D"></a>得用杨枝不。<a id="a-4E"></a>答得用。<a id="a-4F"></a>若不用。<a id="a-4G"></a>纯灰皂荚汁。<a id="a-4H"></a>都不用犯堕。<a id="a-4I"></a>过中亦犯堕。<a id="a-4J"></a>中后除药。<a id="a-4K"></a>一切草木有形之味。<a id="a-4L"></a>不得入口。<a id="a-4M"></a>犯舍堕。</p>
  <p id="a4N">问若无杨枝。<a id="a-4O"></a>口得用一切余木不。<a id="a-4P"></a>答尽得。</p>
  <p id="a4Q">问贫乏得入市乞不。<a id="a-4R"></a>答中前得。<a id="a-4S"></a>中后不得。<a id="a-4T"></a>亦不得乞钱。<a id="a-4U"></a>若欲乞钱。<a id="a-4V"></a>当将一白衣。<a id="a-4W"></a>沙弥亦不得。</p>
  <p id="a4X">问人捉比丘卖。<a id="a-4Y"></a>得走不。<a id="a-4Z"></a>答初时得。<a id="a-4a"></a>经主不得。</p>
  <p id="a4b">问比丘戏得物得作食请。<a id="a-4c"></a>比丘得食不。<a id="a-4d"></a>答不得。<a id="a-4e"></a>犯舍堕。</p>
  <p id="a4f">问比丘尼不精进。<a id="a-4g"></a>可劝罢道不。<a id="a-4h"></a>答无此理。</p>
  <p id="a4i">问合药施人。<a id="a-4j"></a>而不知裁节。<a id="a-4k"></a>服者死。<a id="a-4l"></a>犯何事。<a id="a-4m"></a>答好心与无犯。<a id="a-4n"></a>恶心与犯重。</p>
  <p id="a4o">问比丘或十腊五腊。<a id="a-4p"></a>竟不诵戒。<a id="a-4q"></a>犯何事。<a id="a-4r"></a>答若不诵戒食人信施日日犯盗。<a id="a-4s"></a>若先不知。<a id="a-4t"></a>犹得忏悔。</p>
  <p id="a4u">问一切鬼神屋。<a id="a-4v"></a>可寄宿不。<a id="a-4w"></a>答在路得宿。<a id="a-4x"></a>有触扰意住。<a id="a-4y"></a>犯堕。</p>
  <p id="a4z">问比丘啖生肉。<a id="a-50"></a>犯何事。<a id="a-51"></a>答犯堕。</p>
  <p id="a52">问二男行欲不竟。<a id="a-53"></a>犯何事。<a id="a-54"></a>答犯决断。</p>
  <p id="a55">问二男欲口戏拟便止。<a id="a-56"></a>犯何事。<a id="a-57"></a>答犯堕。<a id="a-58"></a>成者犯决断。</p>
  <p id="a59">问床席。<a id="a-5A"></a>他人于上行欲。<a id="a-5B"></a>其处可住不。<a id="a-5C"></a>答见处净洗可住。</p>
  <p id="a5D">问以唱僧跋。<a id="a-5E"></a>上座未食。<a id="a-5F"></a>下座先食。<a id="a-5G"></a>犯何事答闻唱便食不犯。</p>
  <p id="a5H">问比丘不具六物。<a id="a-5I"></a>犯何事。<a id="a-5J"></a>答不乞作。<a id="a-5K"></a>犯舍堕。<a id="a-5L"></a>若乞不能得。<a id="a-5M"></a>不犯。</p>
  <p id="a5N">问比丘大寒得通衣卧不。<a id="a-5O"></a>答着衣得。</p>
  <p id="a5P">问比丘自称贵姓及持戒强力乞得。<a id="a-5Q"></a>犯何事。<a id="a-5R"></a>答犯舍堕。</p>
  <p id="a5S">问姊妹有肿病。<a id="a-5T"></a>或有痛处。<a id="a-5U"></a>比丘手按此处可治。<a id="a-5V"></a>犯何事。<a id="a-5W"></a>答若起心。<a id="a-5X"></a>犯决断。<a id="a-5Y"></a>不起犯舍堕。</p>
  <p id="a5Z">问妹姊无儿息。<a id="a-5a"></a>语比丘教我方术。<a id="a-5b"></a>比丘即教犯何事。<a id="a-5c"></a>答犯决断。</p>
  <p id="a5d">问寄比丘物与。<a id="a-5e"></a>人竟不与。<a id="a-5f"></a>犯何事。<a id="a-5g"></a>答自取不过。<a id="a-5h"></a>犯重。<a id="a-5i"></a>着故坏还。<a id="a-5j"></a>计直轻重。</p>
  <p id="a5k">问聚落中都不着衣。<a id="a-5l"></a>犯何事。<a id="a-5m"></a>答犯舍堕。</p>
  <p id="a5n">问比丘啼。<a id="a-5o"></a>犯何事。<a id="a-5p"></a>答若聚落众中一作。<a id="a-5q"></a>犯舍堕。<a id="a-5r"></a>三谏不休。<a id="a-5s"></a>犯决断。</p>
  <p id="a5t">问聚落中持弓刀看。<a id="a-5u"></a>犯何事答先不知法无犯。<a id="a-5v"></a>知突吉罗罪。</p>
  <p id="a5w">问比丘骑乘犯何事。<a id="a-5x"></a>雄者一住犯过。<a id="a-5y"></a>三谏不止犯决断。<a id="a-5z"></a>雌者一载犯决断。</p>
  <p id="a60">问聚落中。<a id="a-61"></a>比丘看白衣斗。<a id="a-62"></a>犯何事。<a id="a-63"></a>答犯舍堕。</p>
  <p id="a64">问比丘暂捉棋子五木而戏。<a id="a-65"></a>犯何事。<a id="a-66"></a>答犯堕。</p>
  <p id="a67">问聚落中。<a id="a-68"></a>三岁小儿抱呜口。<a id="a-69"></a>犯何事。<a id="a-6A"></a>答犯堕。</p>
  <p id="a6B">问聚落中。<a id="a-6C"></a>合白衣相扑。<a id="a-6D"></a>犯何事。<a id="a-6E"></a>答犯突吉罗。</p>
  <p id="a6F">问聚落中。<a id="a-6G"></a>看白衣合畜生。<a id="a-6H"></a>犯何事答知非法故看。<a id="a-6I"></a>犯舍堕。<a id="a-6J"></a>不知不犯。<a id="a-6K"></a>内起淫心。<a id="a-6L"></a>口有染污言。<a id="a-6M"></a>犯决断。</p>
  <p id="a6N">问比丘食不足。<a id="a-6O"></a>得嘱未具戒者不。<a id="a-6P"></a>答得。<a id="a-6Q"></a>唯除婆罗门。</p>
  <p id="a6R">问山中旷野中。<a id="a-6S"></a>见一无主器物。<a id="a-6T"></a>可取用不。<a id="a-6U"></a>答得用。<a id="a-6V"></a>要须语王。<a id="a-6W"></a>若王家之人。<a id="a-6X"></a>若语余人得用。<a id="a-6Y"></a>不得持去。<a id="a-6Z"></a>犯舍堕。</p>
  <p id="a6a">问道人作医得取物不。<a id="a-6b"></a>答若慈心持得作。<a id="a-6c"></a>恶心不得。<a id="a-6d"></a>无衣钵。<a id="a-6e"></a>前人与得取若有衣钵。<a id="a-6f"></a>前人强与为福事得取。<a id="a-6g"></a>若人不与亦不得为福乞。<a id="a-6h"></a>犯舍堕。</p>
  <p id="a6i">问食巾或少多。<a id="a-6j"></a>酱菜饭羹堕上。<a id="a-6k"></a>要须浣不答不污亦须日浣。<a id="a-6l"></a>若有沙弥白衣付之日从受。<a id="a-6m"></a>不犯若已付着室中无苦。<a id="a-6n"></a>若不付有不浣。<a id="a-6o"></a>犯舍堕。</p>
  <p id="a6p">问比丘私房小小出不闭户。<a id="a-6q"></a>有犯不。<a id="a-6r"></a>答犯舍堕。</p>
  <p id="a6s">问比丘私房内拍手笑。<a id="a-6t"></a>犯何事。<a id="a-6u"></a>答犯舍堕。</p>
  <p id="a6v">问比丘得踯过小水小坑不。<a id="a-6w"></a>答不得。<a id="a-6x"></a>犯堕。<a id="a-6y"></a>昔有一优婆塞。<a id="a-6z"></a>请一比丘欲与作一领好衣。<a id="a-70"></a>比丘即随去。<a id="a-71"></a>中道有一小水。<a id="a-72"></a>比丘便踯度。<a id="a-73"></a>此优婆塞便嫌。<a id="a-74"></a>心念。<a id="a-75"></a>我谓是好比丘。<a id="a-76"></a>欲与一领好衣而更跳踯沟坑。<a id="a-77"></a>我归当与半领衣。<a id="a-78"></a>此是无著知其人念。<a id="a-79"></a>前行见水复故踯过。<a id="a-7A"></a>贤者复念。<a id="a-7B"></a>我归当与一张粗氎。<a id="a-7C"></a>前行见水复踯过。<a id="a-7D"></a>贤者复念。<a id="a-7E"></a>我归当与一顿食。<a id="a-7F"></a>无著复知其念。<a id="a-7G"></a>前行见水便举衣涉渡。<a id="a-7H"></a>贤者问比丘。<a id="a-7I"></a>何以不踯渡。<a id="a-7J"></a>比丘言。<a id="a-7K"></a>卿前与我一领衣已。<a id="a-7L"></a>一踯过水。<a id="a-7M"></a>正得半领。<a id="a-7N"></a>复一踯。<a id="a-7O"></a>正得一张粗[疊*毛]。<a id="a-7P"></a>复一踯正得一顿食。<a id="a-7Q"></a>我今所不踯者。<a id="a-7R"></a>恐复失食。<a id="a-7S"></a>贤者乃知是得道人。<a id="a-7T"></a>便向忏悔。<a id="a-7U"></a>将归大供养。<a id="a-7V"></a>以此验之。<a id="a-7W"></a>知比丘不得踯过坑水。</p>
  <p id="a7X">问比丘走。<a id="a-7Y"></a>犯何事。<a id="a-7Z"></a>答犯堕。<a id="a-7a"></a>有急事不犯。</p>
  <p id="a7b">问有人。<a id="a-7c"></a>出家之后。<a id="a-7d"></a>还来盗本家物。<a id="a-7e"></a>犯何事。<a id="a-7f"></a>答犯弃所以尔者。<a id="a-7g"></a>初出家时。<a id="a-7h"></a>一切尽舍。<a id="a-7i"></a>非己物故。</p>
  <p id="a7j">问比丘本在俗时。<a id="a-7k"></a>共父母兄弟藏物。<a id="a-7l"></a>出家后家人尽死。<a id="a-7m"></a>比丘还自来取物。<a id="a-7n"></a>犯何事答若自取犯弃。<a id="a-7o"></a>若有所亲白衣。<a id="a-7p"></a>可说便取作福应分半与官。<a id="a-7q"></a>所以尔者。<a id="a-7r"></a>此物无主。<a id="a-7s"></a>应属官。<a id="a-7t"></a>不得全取。<a id="a-7u"></a>取犯重。</p>
  <p id="a7v">问师更受戒小弟子。<a id="a-7w"></a>弟子得下腊下戒及在下行不。<a id="a-7x"></a>若不下得为作礼不。<a id="a-7y"></a>答都无此理。</p>
  <p id="a7z">问比丘行他田地中。<a id="a-80"></a>或有苗或无苗有事不答有苗。<a id="a-81"></a>犯堕。<a id="a-82"></a>急事不犯。<a id="a-83"></a>无苗尽得。</p>
  <p id="a84">问大悔人已发露。<a id="a-85"></a>或五三日。<a id="a-86"></a>或有难。<a id="a-87"></a>众僧分散。<a id="a-88"></a>罪得决不。<a id="a-89"></a>答更求众乃决问王者。</p>
  <p id="a8A">问比丘吉凶事。<a id="a-8B"></a>比丘为说。<a id="a-8C"></a>然后供养。<a id="a-8D"></a>犯何事。<a id="a-8E"></a>答若得食犯堕。<a id="a-8F"></a>得衣犯舍堕。<a id="a-8G"></a>若说征伐得供养。<a id="a-8H"></a>犯重。</p>
  <p id="a8I">问比丘有缘事。<a id="a-8J"></a>俗田行不。<a id="a-8K"></a>答得。</p>
  <p id="a8L">问比丘未满五腊不依止。<a id="a-8M"></a>犯何事。<a id="a-8N"></a>答不依止师。<a id="a-8O"></a>若饮水食饭。<a id="a-8P"></a>日日犯盗。<a id="a-8Q"></a>若先不知法。<a id="a-8R"></a>犹得忏悔。</p>
  <p id="a8S">问若比丘或十腊不诵戒。<a id="a-8T"></a>答同上依止。</p>
  <p id="a8U">问比丘市卖。<a id="a-8V"></a>自誉己物过价。<a id="a-8W"></a>前人信贵买。<a id="a-8X"></a>犯何事。<a id="a-8Y"></a>答犯盗。</p>
  <p id="a8Z">问比丘行回路。<a id="a-8a"></a>有食无人受。<a id="a-8b"></a>云何得食答正得舒一手下向一捉食便止。<a id="a-8c"></a>过犯舍堕。</p>
  <p id="a8d">问比丘船行。<a id="a-8e"></a>水奔不得下。<a id="a-8f"></a>得水中便利不。<a id="a-8g"></a>答得。</p>
  <p id="a8h">问比丘。<a id="a-8i"></a>书经竹木上。<a id="a-8j"></a>诵讫拭去。<a id="a-8k"></a>犯事不。<a id="a-8l"></a>答犯舍堕。</p>
  <p id="a8m">问未满五腊。<a id="a-8n"></a>得并入诵律不。<a id="a-8o"></a>答不得为。<a id="a-8p"></a>可粗教诫而已。<a id="a-8q"></a>若诵犯舍堕。<a id="a-8r"></a>大戒不灭沙弥戒故是沙弥非。<a id="a-8s"></a>答非问比丘昼眠。<a id="a-8t"></a>犯何事答开户不得。<a id="a-8u"></a>犯堕。</p>
  <p id="a8v">问比丘得倚壁伏地不。<a id="a-8w"></a>答私房得。<a id="a-8x"></a>众中不得犯堕。</p>
  <p id="a8y">问比丘舍内都不着三衣。<a id="a-8z"></a>犯何事。<a id="a-90"></a>答坐禅诵经不着。<a id="a-91"></a>犯堕。</p>
  <p id="a92">问比丘行道着泥洹僧。<a id="a-93"></a>得系脚不。<a id="a-94"></a>答大寒得。</p>
  <p id="a95">问比丘畜漆器犯何事。<a id="a-96"></a>答漆木器尽不得。<a id="a-97"></a>用犯堕。</p>
  <p id="a98">问比丘已食手。<a id="a-99"></a>或搪饮食污手。<a id="a-9A"></a>更得受食不。<a id="a-9B"></a>答得。</p>
  <p id="a9C">问比丘至上房中不坐辄坐犯何事。<a id="a-9D"></a>答犯堕。</p>
  <p id="a9E">问比丘旋塔。<a id="a-9F"></a>或比丘尼优婆夷随后从。<a id="a-9G"></a>有犯不。<a id="a-9H"></a>答若有优婆塞。<a id="a-9I"></a>不犯。</p>
  <p id="a9J">问比丘生菜已净。<a id="a-9K"></a>有根得食不。<a id="a-9L"></a>答得。</p>
  <p id="a9M">问弟子远行寄师物。<a id="a-9N"></a>或师寄弟子。<a id="a-9O"></a>过期不还或经年岁。<a id="a-9P"></a>可取用不。<a id="a-9Q"></a>答若去时无言不得用若知在是有主物。<a id="a-9R"></a>若死是四方僧物。</p>
  <p id="a9S">问比丘教白衣。<a id="a-9T"></a>不祭一切亡人。<a id="a-9U"></a>为是理不。<a id="a-9V"></a>答非。<a id="a-9W"></a>假使父母不食。<a id="a-9X"></a>敬心供养。<a id="a-9Y"></a>亦得其福。</p>
  <p id="a9Z">问众中得共师并坐不。<a id="a-9a"></a>答不接得共盘食。</p>
  <p id="a9b">问比丘不褰三衣礼佛。<a id="a-9c"></a>犯何事。<a id="a-9d"></a>答众多。</p>
  <p id="a9e">问比丘得手自合药不。<a id="a-9f"></a>答被净草得。</p>
  <p id="a9g">问比丘休道意已。<a id="a-9h"></a>着俗服经时。<a id="a-9i"></a>向其尊礼拜然后来投众。<a id="a-9j"></a>求复常位。<a id="a-9k"></a>为应听不。<a id="a-9l"></a>答若不舍戒者。<a id="a-9m"></a>应听。</p>
  <p id="a9n">问比丘知其父母兄弟破落属人。<a id="a-9o"></a>而不购赎。<a id="a-9p"></a>有罪不。<a id="a-9q"></a>答若为行道不赎。<a id="a-9r"></a>无罪。</p>
  <p id="a9s">问若人白僧称言圣众。<a id="a-9t"></a>得然可不。<a id="a-9u"></a>答不得然可。</p>
  <p id="a9v">问若人持物施僧。<a id="a-9w"></a>言施圣众应受不。<a id="a-9x"></a>答若不言。<a id="a-9y"></a>得分得取。<a id="a-9z"></a>以众通有俗故。</p>
  <p id="aA0">问行道过水使人负渡。<a id="a-A1"></a>犯何事。<a id="a-A2"></a>答若不老病。<a id="a-A3"></a>犯堕。</p>
  <p id="aA4">问众僧家奴。<a id="a-A5"></a>比丘得小小倩使不。<a id="a-A6"></a>答小小取与得。<a id="a-A7"></a>大事不得。</p>
  <p id="aA8">问比丘养爪甲长。<a id="a-A9"></a>犯何事。<a id="a-AA"></a>答犯堕。</p>
  <p id="aAB">问上座比丘未浴。<a id="a-AC"></a>下坐于前浴。<a id="a-AD"></a>有犯不。<a id="a-AE"></a>答犯堕。</p>
  <p id="aAF">问比丘器中忽有异物。<a id="a-AG"></a>或复弊故不知谁许。<a id="a-AH"></a>可取用不。<a id="a-AI"></a>复可弃不。<a id="a-AJ"></a>答与僧。<a id="a-AK"></a>不得私用。</p>
  <p id="aAL">问有一住处多来去僧。<a id="a-AM"></a>所有遗亡。<a id="a-AN"></a>或是神。<a id="a-AO"></a>或是弊衣。<a id="a-AP"></a>永无取用者。<a id="a-AQ"></a>可取不。<a id="a-AR"></a>答与众僧。<a id="a-AS"></a>众僧停一月一岁。<a id="a-AT"></a>后得用。<a id="a-AU"></a>若后主来。<a id="a-AV"></a>僧物偿。<a id="a-AW"></a>若是贵珍宝众后不能偿者。<a id="a-AX"></a>勿用。</p>
  <p id="aAY">问比丘有知旧白衣来造已。<a id="a-AZ"></a>得语上座维那持僧食与不。<a id="a-Aa"></a>答僧先令得不令不得。</p>
  <p id="aAb">问比丘舍道还俗。<a id="a-Ac"></a>后更出家。<a id="a-Ad"></a>前师故是师非。<a id="a-Ae"></a>答非是。</p>
  <p id="aAf">问临坛诸师。<a id="a-Ag"></a>僧可呼言师不。<a id="a-Ah"></a>答无此理。<a id="a-Ai"></a>不从受法者。<a id="a-Aj"></a>尽不得为师。</p>
  <p id="aAk">问一切师。<a id="a-Al"></a>得呼为和尚不。<a id="a-Am"></a>称为弟子不。<a id="a-An"></a>答不得。<a id="a-Ao"></a>正可敬重。<a id="a-Ap"></a>如俗中之尊。</p>
  <p data-pb></p>
  <h2 id="aAq">三自归事品第十四</h2>
  <p id="aAr">问三自归趣得人受。<a id="a-As"></a>复有不应受者答除五逆罪得。</p>
  <p id="aAt">问三自归斯行何事。<a id="a-Au"></a>答身口意不行邪事。<a id="a-Av"></a>及不随邪见师。</p>
  <p id="aAw">问云何犯三自归。<a id="a-Ax"></a>答好邪见。<a id="a-Ay"></a>随外道师。</p>
  <p id="aAz">问若犯三自归。<a id="a-B0"></a>云何悔。<a id="a-B1"></a>答向本师悔。<a id="a-B2"></a>若无本师。<a id="a-B3"></a>向余比丘亦得。</p>
  <p id="aB4">问若不能持。<a id="a-B5"></a>得还不。<a id="a-B6"></a>答得。</p>
  <p id="aB7">问若还。<a id="a-B8"></a>还云何。<a id="a-B9"></a>向本师若一比丘言。<a id="a-BA"></a>我从今日已后。<a id="a-BB"></a>不复能归佛法归比丘僧。<a id="a-BC"></a>如是三说。<a id="a-BD"></a>若不满三。<a id="a-BE"></a>故成就三归。</p>
  <p id="aBF">问或人受三自归。<a id="a-BG"></a>乃悔宿命恶逆。<a id="a-BH"></a>为是理非。<a id="a-BI"></a>答无此理。</p>
  <p id="aBJ">问三归正得从一人受。<a id="a-BK"></a>复得从三人。<a id="a-BL"></a>各得受一归不。<a id="a-BM"></a>答不得。</p>
  <p id="aBN">问受三归法。<a id="a-BO"></a>要终身。<a id="a-BP"></a>复可得一年半年十日五日不。<a id="a-BQ"></a>答随意多少。<a id="a-BR"></a>问若从师受一年半年自归。<a id="a-BS"></a>日满后。<a id="a-BT"></a>故是师非。<a id="a-BU"></a>答一从受法。<a id="a-BV"></a>终身是师。</p>
  <p id="aBW">问三自归。<a id="a-BX"></a>得但受一二归不。<a id="a-BY"></a>答不得。</p>
  <p id="aBZ">问受三归现前无师。<a id="a-Ba"></a>得逢从文受不。<a id="a-Bb"></a>答不得。</p>
  <p id="aBc">问先受三归犯不悔。<a id="a-Bd"></a>得更受不。<a id="a-Be"></a>答不得。<a id="a-Bf"></a>要当悔。<a id="a-Bg"></a>若欲当受。<a id="a-Bh"></a>舍先所受。<a id="a-Bi"></a>若不舍。<a id="a-Bj"></a>更受者。<a id="a-Bk"></a>不得。</p>
  <p data-pb></p>
  <h2 id="aBl">五戒事品第十五</h2>
  <p id="aBm">问不受三归。<a id="a-Bn"></a>得受五戒不。<a id="a-Bo"></a>答不得。</p>
  <p id="aBp">问若受三归。<a id="a-Bq"></a>犯而不悔者。<a id="a-Br"></a>得受五戒不。<a id="a-Bs"></a>答不得。</p>
  <p id="aBt">问受五戒法。<a id="a-Bu"></a>可得但受五日十日一年二年不。<a id="a-Bv"></a>答随意多少。</p>
  <p id="aBw">问受五戒不悔。<a id="a-Bx"></a>得更受不。<a id="a-By"></a>答不舍不得更受。<a id="a-Bz"></a>不悔亦不得舍。</p>
  <p id="aC0">问五戒尽得悔不。<a id="a-C1"></a>答若杀人。<a id="a-C2"></a>淫其所尊及比丘尼。<a id="a-C3"></a>盗三尊财者不得悔。<a id="a-C4"></a>余得悔。</p>
  <p id="aC5">问五戒若不能持。<a id="a-C6"></a>得中还不。<a id="a-C7"></a>答得还。<a id="a-C8"></a>若欲都还五戒者。<a id="a-C9"></a>合三自归还言。<a id="a-CA"></a>从今日佛非我尊。<a id="a-CB"></a>我非佛弟子。<a id="a-CC"></a>如是至三法。<a id="a-CD"></a>亦尔。<a id="a-CE"></a>若还一二三四者。<a id="a-CF"></a>但言。<a id="a-CG"></a>我从今日不能复持某戒。<a id="a-CH"></a>如是至三。<a id="a-CI"></a>若不满三。<a id="a-CJ"></a>戒犹成就。</p>
  <p id="aCK">问五戒可从五师各一戒不。<a id="a-CL"></a>答得。</p>
  <p id="aCM">问既受五戒遍所重。<a id="a-CN"></a>可但分还一二不。<a id="a-CO"></a>答得。</p>
  <p id="aCP">问五戒可但受一二三不。<a id="a-CQ"></a>答得随意多少。</p>
  <p id="aCR">问比丘犯重戒。<a id="a-CS"></a>或犯酒戒得不。<a id="a-CT"></a>答不得。</p>
  <p id="aCU">问颇有八戒白衣不。<a id="a-CV"></a>答无。<a id="a-CW"></a>唯有八关斋。</p>
  <p data-pb></p>
  <h2 id="aCX">十戒事品第十六</h2>
  <p id="aCY">问不受五戒。<a id="a-CZ"></a>得受十戒不。<a id="a-Ca"></a>答若先三自归得。<a id="a-Cb"></a>以十戒中即有五戒。<a id="a-Cc"></a>亦不复受。</p>
  <p id="aCd">问犯五戒不悔。<a id="a-Ce"></a>得受十戒不。<a id="a-Cf"></a>答不得。<a id="a-Cg"></a>若先不知悔已受。<a id="a-Ch"></a>而不悔不得。</p>
  <p id="aCi">问若师犯重戒。<a id="a-Cj"></a>从受十戒得不。<a id="a-Ck"></a>答不得。</p>
  <p id="aCl">问若犯重戒。<a id="a-Cm"></a>从受十戒得不。<a id="a-Cn"></a>答不得。</p>
  <p id="aCo">问沙弥犯十戒。<a id="a-Cp"></a>尽得悔不。<a id="a-Cq"></a>答同上五戒。</p>
  <p data-pb></p>
  <h2 id="aCr">问沙弥品第十七</h2>
  <p id="aCs">问悔须众不。<a id="a-Ct"></a>答不须众。<a id="a-Cu"></a>但向本师得了。<a id="a-Cv"></a>若现在无师。<a id="a-Cw"></a>向余一比丘亦得。</p>
  <p id="aCx">问沙弥半月一说戒不。<a id="a-Cy"></a>答无此理。<a id="a-Cz"></a>所以尔者。<a id="a-D0"></a>以沙弥戒不成俗人。<a id="a-D1"></a>然终已可说。<a id="a-D2"></a>须十五日一集。</p>
  <p id="aD3">问沙弥犯戒。<a id="a-D4"></a>得还向沙弥悔不。<a id="a-D5"></a>答不得。</p>
  <p id="aD6">问沙弥得着俗服不。<a id="a-D7"></a>答不得。</p>
  <p id="aD8">问师有种种违法事。<a id="a-D9"></a>沙弥得舍更求师不。<a id="a-DA"></a>答得。</p>
  <p id="aDB">问沙弥叛师。<a id="a-DC"></a>以白衣师综习俗。<a id="a-DD"></a>竟不舍。<a id="a-DE"></a>或经年月。<a id="a-DF"></a>还来投师。<a id="a-DG"></a>故是沙弥非。<a id="a-DH"></a>但悔过而已。<a id="a-DI"></a>不须更受戒耶。<a id="a-DJ"></a>答故是沙弥。<a id="a-DK"></a>但向师忏本。<a id="a-DL"></a>不舍戒不得更受。<a id="a-DM"></a>受亦不得戒。</p>
  <p id="aDN">问沙弥为贼所抄。<a id="a-DO"></a>经历年月。<a id="a-DP"></a>或转经主。<a id="a-DQ"></a>得逃不。<a id="a-DR"></a>答转经主。<a id="a-DS"></a>不得。</p>
  <p id="aDT">问沙弥犯禁。<a id="a-DU"></a>师僧已摈。<a id="a-DV"></a>谢得更出家不。<a id="a-DW"></a>答若不舍戒。<a id="a-DX"></a>故是沙弥。<a id="a-DY"></a>可忏而已。</p>
  <p id="aDZ">问白衣时。<a id="a-Da"></a>从沙弥受五戒。<a id="a-Db"></a>然后出家受大戒。<a id="a-Dc"></a>本师故是沙弥。<a id="a-Dd"></a>得呼为师不。<a id="a-De"></a>答得呼为师。<a id="a-Df"></a>但不得为礼。<a id="a-Dg"></a>沙弥应作礼。<a id="a-Dh"></a>白衣时从尼受五戒。<a id="a-Di"></a>然后出家亦尔。</p>
  <p id="aDj">问比丘贪资之物。<a id="a-Dk"></a>其罪甚重。<a id="a-Dl"></a>昔有一比丘。<a id="a-Dm"></a>贪着一铜铙。<a id="a-Dn"></a>死后作饿鬼。<a id="a-Do"></a>众分物竟。<a id="a-Dp"></a>便来现其身。<a id="a-Dq"></a>绝大黤黮如纯黑云。<a id="a-Dr"></a>诸比丘惊怪。<a id="a-Ds"></a>此是何物。<a id="a-Dt"></a>众中有得道者言。<a id="a-Du"></a>是死比丘。<a id="a-Dv"></a>贪着铙故堕饿鬼中。<a id="a-Dw"></a>今故贪惜来欲索之。<a id="a-Dx"></a>诸比丘即以铙还既得便捉。<a id="a-Dy"></a>舌舐放地而去。<a id="a-Dz"></a>诸比丘还取之。<a id="a-E0"></a>而绝臭不可近。<a id="a-E1"></a>复使人更铸作器。<a id="a-E2"></a>犹臭不可用。<a id="a-E3"></a>以此验之。<a id="a-E4"></a>知贪为大患。<a id="a-E5"></a>比丘贪着衣服。<a id="a-E6"></a>乃有自焚之酷。<a id="a-E7"></a>昔有一比丘。<a id="a-E8"></a>喜作衣昼夜染着。<a id="a-E9"></a>得病困笃自知当死。<a id="a-EA"></a>便举头视衣。<a id="a-EB"></a>内起毒想言。<a id="a-EC"></a>我死后谁敢着我此服者。<a id="a-ED"></a>不久便命终作化生蛇。<a id="a-EE"></a>还来缠衣。<a id="a-EF"></a>众与死比丘出烧。<a id="a-EG"></a>葬讫。<a id="a-EH"></a>遣人往取衣物。<a id="a-EI"></a>见蛇缠衣。<a id="a-EJ"></a>近胭吐毒。<a id="a-EK"></a>不敢近。<a id="a-EL"></a>即还白众具说所见。<a id="a-EM"></a>诸比丘便共往看之。<a id="a-EN"></a>都无敢近者。<a id="a-EO"></a>有一比丘得道。<a id="a-EP"></a>便入四等观四等观。<a id="a-EQ"></a>毒不中。<a id="a-ER"></a>便往近之语言。<a id="a-ES"></a>此本是汝衣。<a id="a-ET"></a>今非汝有。<a id="a-EU"></a>何以护之便即舍去。<a id="a-EV"></a>不远入一草。<a id="a-EW"></a>毒火出然草。<a id="a-EX"></a>还自烧身命终。<a id="a-EY"></a>即入地狱。<a id="a-EZ"></a>地狱一日之中三过被烧。<a id="a-Ea"></a>皆由贪害。</p>
  <p data-pb></p>
  <h2 id="aEb">岁坐竟忏悔文</h2>
  <p id="aEc">若僧听多萨阿竭。<a id="a-Ed"></a>所受岁坐比丘应尔。<a id="a-Ee"></a>我从岁始至今岁竟。<a id="a-Ef"></a>六月中多所违失。<a id="a-Eg"></a>违失者。<a id="a-Eh"></a>戒事。<a id="a-Ei"></a>除二鼻贰事。<a id="a-Ej"></a>余不除是。<a id="a-Ek"></a>世尊集和僧所教敕。<a id="a-El"></a>今我是思念。<a id="a-Em"></a>共诸君发露陈说。<a id="a-En"></a>所违失事。<a id="a-Eo"></a>君各忍受。<a id="a-Ep"></a>我若九十日无世尊定。<a id="a-Eq"></a>无世尊智。<a id="a-Er"></a>无世尊戒故。<a id="a-Es"></a>多犯。<a id="a-Et"></a>无世尊智。<a id="a-Eu"></a>无世尊戒。<a id="a-Ev"></a>故犯。<a id="a-Ew"></a>无世尊戒故犯。<a id="a-Ex"></a>无世尊智故。<a id="a-Ey"></a>多失教事。<a id="a-Ez"></a>无世尊定故多犯乱意。<a id="a-F0"></a>或念欲法。<a id="a-F1"></a>不行欲事。<a id="a-F2"></a>或念盗法不行盗事。<a id="a-F3"></a>或念杀法不行杀事。<a id="a-F4"></a>或念欺法不行欺事。<a id="a-F5"></a>或念僧伽婆尸沙法。<a id="a-F6"></a>不行僧伽婆尸沙事此九十日中。<a id="a-F7"></a>所犯事通威仪。</p>
  <p id="aF8">问白衣欲出家。<a id="a-F9"></a>比丘即受。<a id="a-FA"></a>更为请师不。<a id="a-FB"></a>故是师非。<a id="a-FC"></a>答非师。<a id="a-FD"></a>若从受法者可为师。<a id="a-FE"></a>若依随者。<a id="a-FF"></a>可为依止师。</p>
  <p id="aFG">问若有比丘。<a id="a-FH"></a>不舍作沙弥戒即大道人。<a id="a-FI"></a>而更受戒。<a id="a-FJ"></a>为僧不。<a id="a-FK"></a>答得。</p>
  <p id="aFL">问若不得戒前所受戒。<a id="a-FM"></a>故在不。<a id="a-FN"></a>答在。</p>
  <p id="aFO">问复师。<a id="a-FP"></a>是非。<a id="a-FQ"></a>答非。</p>
  <p id="aFR">问多人受戒。<a id="a-FS"></a>而并请一人为师。<a id="a-FT"></a>可得十人五人一时受不。<a id="a-FU"></a>答无此理。<a id="a-FV"></a>问沙弥受大戒。<a id="a-FW"></a>请一比丘为大戒师。<a id="a-FX"></a>而此比丘。<a id="a-FY"></a>不知羯磨及受戒法。<a id="a-FZ"></a>受转请一人与受。<a id="a-Fa"></a>以何者为师。<a id="a-Fb"></a>答与戒者为师。<a id="a-Fc"></a>是无法非师。</p>
  <p id="aFd">授五戒比丘。<a id="a-Fe"></a>唯得授婆罗门。<a id="a-Ff"></a>于余者尼。<a id="a-Fg"></a>授比丘不得。<a id="a-Fh"></a>问中间事问者。<a id="a-Fi"></a>犯僧残。</p>
  <p id="aFj">问一切所有。<a id="a-Fk"></a>王者不全施得不。<a id="a-Fl"></a>答王者不嫌。<a id="a-Fm"></a>便得。</p>
  <p id="aFn">问见人行欲不呵。<a id="a-Fo"></a>犯事不。<a id="a-Fp"></a>答前人可谏。<a id="a-Fq"></a>不谏犯舍堕。<a id="a-Fr"></a>若不可谏。<a id="a-Fs"></a>向一比丘好发露。</p>
  <p id="aFt">问比丘先犯事。<a id="a-Fu"></a>更受戒得共住不。<a id="a-Fv"></a>答犯重。<a id="a-Fw"></a>不得更受戒。<a id="a-Fx"></a>决断讲过得。<a id="a-Fy"></a>更作不悔。<a id="a-Fz"></a>亦不得。<a id="a-G0"></a>况得共住。</p>
  <p id="aG1">问有急事。<a id="a-G2"></a>比丘持弓箭上船。<a id="a-G3"></a>可随去不。<a id="a-G4"></a>答主犯重。<a id="a-G5"></a>寄载犯舍堕。</p>
  <p id="aG6">问比丘官逼作非法。<a id="a-G7"></a>犯何事。<a id="a-G8"></a>答不得作。</p>
  <p id="aG9">问二男共戏便止。<a id="a-GA"></a>犯何事。<a id="a-GB"></a>答成犯决断。</p>
  <p id="aGC">问比丘盗听二男行欲。<a id="a-GD"></a>犯何事。<a id="a-GE"></a>答无欲心听犯舍堕。<a id="a-GF"></a>有欲心听。<a id="a-GG"></a>身不失犯突吉罗。</p>
  <p id="aGH">问比丘病不能行得乘车马不。<a id="a-GI"></a>答雄者尽得。<a id="a-GJ"></a>雌者无想犯舍堕。<a id="a-GK"></a>有想犯决断。<a id="a-GL"></a>不知是雌无罪。</p>
  <p id="aGM">问比丘嫌经不好。<a id="a-GN"></a>卖去更作好者。<a id="a-GO"></a>犯何事。<a id="a-GP"></a>答卖经。<a id="a-GQ"></a>如卖父母罪同。</p>
  <p id="aGR">问二男角力。<a id="a-GS"></a>犯何事。<a id="a-GT"></a>答犯堕。</p>
  <p id="aGU">问畜生行欲。<a id="a-GV"></a>比丘验令全别离。<a id="a-GW"></a>犯何事。<a id="a-GX"></a>答犯舍堕。</p>
  <p id="aGY">问着小衣行留大衣。<a id="a-GZ"></a>得受人施不。<a id="a-Ga"></a>答言得。</p>
  <p id="aGb">问比丘夏中。<a id="a-Gc"></a>得受僧物不。<a id="a-Gd"></a>答若施僧物。<a id="a-Ge"></a>即应分。<a id="a-Gf"></a>不得停。</p>
  <p id="aGg">问比丘有好知家。<a id="a-Gh"></a>结事委任之。<a id="a-Gi"></a>更异比丘从乞得物。<a id="a-Gj"></a>犯何事。<a id="a-Gk"></a>答观主人意恶不得。<a id="a-Gl"></a>犯舍堕。<a id="a-Gm"></a>知主意好得取。</p>
  <p id="aGn">问鸠雀于人舍内作窠。<a id="a-Go"></a>比丘破。<a id="a-Gp"></a>或塞鼠孔。<a id="a-Gq"></a>犯何事。<a id="a-Gr"></a>答鸠雀未有子。<a id="a-Gs"></a>得去。<a id="a-Gt"></a>有子不得。<a id="a-Gu"></a>鼠穴唯有一孔。<a id="a-Gv"></a>不得塞。<a id="a-Gw"></a>若有内外孔。<a id="a-Gx"></a>得塞内者。</p>
  <p id="aGy">问比丘得与师。<a id="a-Gz"></a>及同学得作书不。<a id="a-H0"></a>答在他方情通。<a id="a-H1"></a>异国不得。</p>
  <p id="aH2">问人出家。<a id="a-H3"></a>王法父母不听。<a id="a-H4"></a>为得戒不。<a id="a-H5"></a>答不得。</p>
  <p id="aH6">尔时目连。<a id="a-H7"></a>从座而起。<a id="a-H8"></a>白佛言。<a id="a-H9"></a>世尊。<a id="a-HA"></a>快说毗尼。<a id="a-HB"></a>于如来灭度后。<a id="a-HC"></a>谁受持如是毗尼。<a id="a-HD"></a>佛言。<a id="a-HE"></a>目连。<a id="a-HF"></a>思学毗尼者。<a id="a-HG"></a>当知是人。<a id="a-HH"></a>能修行如是毗尼。<a id="a-HI"></a>佛告目连。<a id="a-HJ"></a>吾灭度后。<a id="a-HK"></a>若有比丘比丘尼。<a id="a-HL"></a>诽谤如是毗尼者。<a id="a-HM"></a>当知是人是魔朋侣。<a id="a-HN"></a>非吾弟子。<a id="a-HO"></a>如是人辈。<a id="a-HP"></a>世世学道不成。<a id="a-HQ"></a>不出三界。<a id="a-HR"></a>吾今怜愍诸众生辈。<a id="a-HS"></a>是时目连。<a id="a-HT"></a>闻佛所说。<a id="a-HU"></a>欢喜奉行。</p>
 </body>
</html>