<!doctype html>
<html id="z3IBVE0su" data-ver="1290">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">佛说目连问戒律中五百轻重事经卷上</h1>
  <h2 id="a2">五篇事品第一</h2>
  <p id="a3">如是我闻一时。<a id="a-4"></a>佛住王舍城迦兰陀竹园。<a id="a-5"></a>是时目连从坐而起。<a id="a-6"></a>白佛言。<a id="a-7"></a>世尊。<a id="a-8"></a>我今欲有所问惟愿世尊。<a id="a-9"></a>为我演说。<a id="a-A"></a>佛言。<a id="a-B"></a>善哉汝所问者。<a id="a-C"></a>能大利益无量众生。<a id="a-D"></a>恣汝所问。<a id="a-E"></a>目连白佛言。<a id="a-F"></a>世尊。<a id="a-G"></a>末世比丘。<a id="a-H"></a>轻慢佛语犯众学戒。<a id="a-I"></a>杂用三宝物。<a id="a-J"></a>当堕何处。<a id="a-K"></a>尔时佛告目连。<a id="a-L"></a>谛听谛听当为汝说。<a id="a-M"></a>若比丘无惭愧轻慢佛语犯众学戒。<a id="a-N"></a>如四天王寿五百岁。<a id="a-O"></a>堕泥犁中。<a id="a-P"></a>于人间数九百千岁。<a id="a-Q"></a>犯波罗提提舍尼。<a id="a-R"></a>如三十三天寿千岁。<a id="a-S"></a>堕泥犁中。<a id="a-T"></a>于人间数三亿六十千岁。<a id="a-U"></a>犯波夜提。<a id="a-V"></a>如夜摩天寿二千岁。<a id="a-W"></a>堕泥犁中。<a id="a-X"></a>于人间数。<a id="a-Y"></a>二十亿千岁。<a id="a-Z"></a>犯偷兰遮。<a id="a-a"></a>如兜率天寿四千岁。<a id="a-b"></a>堕泥犁中。<a id="a-c"></a>于人间数五十亿六十千岁犯僧伽婆尸沙。<a id="a-d"></a>如不憍乐天寿八千岁。<a id="a-e"></a>堕泥犁中。<a id="a-f"></a>于人间数。<a id="a-g"></a>二百三十亿四十千岁。<a id="a-h"></a>犯波罗夷。<a id="a-i"></a>如他化自在天寿十六千岁。<a id="a-j"></a>堕泥犁中。<a id="a-k"></a>于人间数五百二十一亿六十千岁。</p>
  <p data-pb></p>
  <h2 id="al">问佛事品第二</h2>
  <p id="am">问佛物先在一处。<a id="a-n"></a>有比丘赍至。<a id="a-o"></a>余处作佛事。<a id="a-p"></a>犯何事。<a id="a-q"></a>答犯弃。<a id="a-r"></a>一切佛物都不得移动。<a id="a-s"></a>若有事难。<a id="a-t"></a>众僧尽去。<a id="a-u"></a>当白众。<a id="a-v"></a>若众听。<a id="a-w"></a>得赍至余处。<a id="a-x"></a>无罪。</p>
  <p id="ay">问佛物得买供养具不。<a id="a-z"></a>答得。</p>
  <p id="a10">问佛物造堂。<a id="a-11"></a>与直可赁不。<a id="a-12"></a>答一切佛物得买。<a id="a-13"></a>不得赁。</p>
  <p id="a14">问比丘作佛事。<a id="a-15"></a>得佛奴牛驴马。<a id="a-16"></a>得借使不。<a id="a-17"></a>答若知本是佛物不得。<a id="a-18"></a>不知得。<a id="a-19"></a>以非法得故。</p>
  <p id="a1A">问僧地起塔。<a id="a-1B"></a>用佛物作篱篱里可住不。<a id="a-1C"></a>答若知而故入犯堕。<a id="a-1D"></a>不知不犯。<a id="a-1E"></a>若知故住。<a id="a-1F"></a>过三谏。<a id="a-1G"></a>犯决断过四谏。<a id="a-1H"></a>转犯重。</p>
  <p id="a1I">问先佛堂坏。<a id="a-1J"></a>主人更出私财作堂。<a id="a-1K"></a>用故财施比丘。<a id="a-1L"></a>比丘可取不。<a id="a-1M"></a>答言不得。</p>
  <p id="a1N">问僧地。<a id="a-1O"></a>佛物用作都篱。<a id="a-1P"></a>篱里先有井果菜。<a id="a-1Q"></a>可食不。<a id="a-1R"></a>答不得。<a id="a-1S"></a>若是檀越物作佛事。<a id="a-1T"></a>先要以果并菜施僧。<a id="a-1U"></a>得食。<a id="a-1V"></a>不要不得食。<a id="a-1W"></a>若买五倍价。<a id="a-1X"></a>若知不买而食。<a id="a-1Y"></a>计钱多少犯罪。</p>
  <p id="a1Z">问欠负佛物。<a id="a-1a"></a>物云何偿。<a id="a-1b"></a>答直偿本物。<a id="a-1c"></a>以佛不出入故不加偿。<a id="a-1d"></a>虽尔故入地狱。<a id="a-1e"></a>昔佛泥洹后。<a id="a-1f"></a>一比丘精进聪明。<a id="a-1g"></a>有一婆罗门见比丘精进聪明。<a id="a-1h"></a>持女施比丘。<a id="a-1i"></a>作比丘尼。<a id="a-1j"></a>比丘即受。<a id="a-1k"></a>其女姝好。<a id="a-1l"></a>比丘后生染意作不净行。<a id="a-1m"></a>共生活用佛法僧物。<a id="a-1n"></a>各一千万钱用衣食。<a id="a-1o"></a>而此比丘极聪明。<a id="a-1p"></a>能说法使人得四道果。<a id="a-1q"></a>自惟罪深重。<a id="a-1r"></a>便欲偿之。<a id="a-1s"></a>即诣沙佉国乞。<a id="a-1t"></a>大得钱物还欲偿之。<a id="a-1u"></a>道路山中为七步蛇所螫。<a id="a-1v"></a>比丘知七步当死。<a id="a-1w"></a>六步里便向弟子言。<a id="a-1x"></a>何处偿物。<a id="a-1y"></a>遣还本国言。<a id="a-1z"></a>汝偿物已还。<a id="a-20"></a>我住此待汝。<a id="a-21"></a>弟子偿物讫还报之。<a id="a-22"></a>即起七步便死。<a id="a-23"></a>堕阿鼻地狱中。<a id="a-24"></a>初入温暖未至大热。<a id="a-25"></a>谓是温室。<a id="a-26"></a>便举大声经呗咒愿。<a id="a-27"></a>狱中诸罪人鬼。<a id="a-28"></a>闻经呗者数千人得度。<a id="a-29"></a>狱卒大嗔。<a id="a-2A"></a>便举铁叉打之。<a id="a-2B"></a>即命终生三十三天。<a id="a-2C"></a>以此验之。<a id="a-2D"></a>佛法僧物不可不偿。<a id="a-2E"></a>虽复受罪。<a id="a-2F"></a>故得时出矣。</p>
  <p id="a2G">问佛塔上扫得土弃之有罪不。<a id="a-2H"></a>答得。<a id="a-2I"></a>弃不得余用。</p>
  <p id="a2J">问佛物出与人。<a id="a-2K"></a>取子息用犯罪不。<a id="a-2L"></a>答与佛物同体俱犯重。<a id="a-2M"></a>出入合子与佛。<a id="a-2N"></a>由故无福。<a id="a-2O"></a>以坏法身而为形故。</p>
  <p id="a2P">问佛图主。<a id="a-2Q"></a>遣佛奴小儿给比丘。<a id="a-2R"></a>可使不。<a id="a-2S"></a>答不得使。<a id="a-2T"></a>以是佛物故。</p>
  <p id="a2U">问比丘要与佛作。<a id="a-2V"></a>得食佛食不。<a id="a-2W"></a>答不得。<a id="a-2X"></a>比丘无客作之理。<a id="a-2Y"></a>何况取佛物衣食用耶。</p>
  <p id="a2Z">问白衣与佛作得佛物。<a id="a-2a"></a>用此物作食请僧。<a id="a-2b"></a>僧得食不。<a id="a-2c"></a>答不得食。</p>
  <p id="a2d">问佛事法事。<a id="a-2e"></a>得捉金银钱不。<a id="a-2f"></a>答不得捉。<a id="a-2g"></a>犯舍堕罪。</p>
  <p id="a2h">问人施牛驴马奴。<a id="a-2i"></a>造佛事法事。<a id="a-2j"></a>可受不。<a id="a-2k"></a>答得受使用。<a id="a-2l"></a>但不得卖弓刀军器。<a id="a-2m"></a>一不得受。</p>
  <p id="a2n">问人施佛屋宅未用。<a id="a-2o"></a>可寄住不。<a id="a-2p"></a>答不得。<a id="a-2q"></a>便是佛物。</p>
  <p id="a2r">问续佛光明。<a id="a-2s"></a>昼可灭不。<a id="a-2t"></a>答不得。<a id="a-2u"></a>若灭犯堕。<a id="a-2v"></a>虽云佛无明闇。<a id="a-2w"></a>施者得福故。<a id="a-2x"></a>灭有罪。</p>
  <p id="a2y">问非佛屋。<a id="a-2z"></a>佛像在中。<a id="a-30"></a>可在前食卧不。<a id="a-31"></a>答得。<a id="a-32"></a>若佛在世犹于前食卧。<a id="a-33"></a>况像不得但卧须障。<a id="a-34"></a>若有灯光明。<a id="a-35"></a>不得足光中过住。<a id="a-36"></a>若自有灯得。</p>
  <p id="a37">问上佛图佛塔佛墙远望。<a id="a-38"></a>犯何等事。<a id="a-39"></a>答不知不犯。<a id="a-3A"></a>若必急难事上亦不犯。<a id="a-3B"></a>知而上犯舍堕。<a id="a-3C"></a>过三谏犯决断过四谏故上犯弃。</p>
  <p id="a3D">问指物造佛经。<a id="a-3E"></a>更得他物。<a id="a-3F"></a>不用前物得尔不。<a id="a-3G"></a>答不得。<a id="a-3H"></a>以许便是。</p>
  <p id="a3I">问得买佛上缯作衣不。<a id="a-3J"></a>答不得。</p>
  <p id="a3K">问形相佛像犯何事。<a id="a-3L"></a>答一切佛像。<a id="a-3M"></a>不问好恶不得形相。<a id="a-3N"></a>其罪甚重必不可为。</p>
  <p id="a3O">问人作佛像鼻不作孔。<a id="a-3P"></a>后人得作不。<a id="a-3Q"></a>答不得。</p>
  <p id="a3R">问佛墙。<a id="a-3S"></a>得持物倚不。<a id="a-3T"></a>答不得。<a id="a-3U"></a>犯舍堕。<a id="a-3V"></a>昔有一比丘入寺礼佛。<a id="a-3W"></a>有婆罗门知相。<a id="a-3X"></a>相比丘有天子相。<a id="a-3Y"></a>便语比丘。<a id="a-3Z"></a>我有一女嫁与比丘比丘言。<a id="a-3a"></a>须我礼佛还。<a id="a-3b"></a>比丘便持锡杖倚佛图墙。<a id="a-3c"></a>入寺礼佛已还出。<a id="a-3d"></a>婆罗门便不复与语。<a id="a-3e"></a>比丘问。<a id="a-3f"></a>故与我女不。<a id="a-3g"></a>婆罗门言不与。<a id="a-3h"></a>婆罗门言。<a id="a-3i"></a>向见比丘有贵相故与。<a id="a-3j"></a>今无复此相。<a id="a-3k"></a>是故不与。<a id="a-3l"></a>所以尔者。<a id="a-3m"></a>消其功德故。<a id="a-3n"></a>以是佛墙及塔壁。<a id="a-3o"></a>不可持物倚。<a id="a-3p"></a>既犯戒又消其无量功德。</p>
  <p id="a3q">问佛物。<a id="a-3r"></a>得作天人世人畜生像不。<a id="a-3s"></a>答佛边得作。</p>
  <p id="a3t">问比丘度人不知本末后度。<a id="a-3u"></a>知是佛奴而不发遣。<a id="a-3v"></a>犯何事。<a id="a-3w"></a>答知而度犯重。<a id="a-3x"></a>若先不知。<a id="a-3y"></a>知便发遣。<a id="a-3z"></a>若不发遣。<a id="a-40"></a>犯重。<a id="a-41"></a>问其人是大道不答非。</p>
  <p id="a42">问自有私财。<a id="a-43"></a>顾比丘作佛像。<a id="a-44"></a>作者得取物不。<a id="a-45"></a>答不得。</p>
  <p id="a46">问先上佛旛。<a id="a-47"></a>得取用作佛事不。<a id="a-48"></a>答佛事得用。<a id="a-49"></a>檀越不听不得。</p>
  <p id="a4A">问得通礼过去七佛不。<a id="a-4B"></a>答得。<a id="a-4C"></a>以法身同故。</p>
  <p id="a4D">问若人先许佛三会。<a id="a-4E"></a>然后作一会。<a id="a-4F"></a>或三行香三布施。<a id="a-4G"></a>得了不。<a id="a-4H"></a>答言不得。<a id="a-4I"></a>自违言有罪。</p>
  <p id="a4J">问比丘犯决断。<a id="a-4K"></a>得佛地中忏悔不。<a id="a-4L"></a>答不得。</p>
  <p id="a4M">问久远故寺。<a id="a-4N"></a>都无垣障。<a id="a-4O"></a>不知佛地远近。<a id="a-4P"></a>若欲作者。<a id="a-4Q"></a>云何得知齐。<a id="a-4R"></a>畔答不知当以意作齐畔。<a id="a-4S"></a>以不知故增损无罪。</p>
  <p id="a4T">问佛物。<a id="a-4U"></a>作鬼子母屋及作像。<a id="a-4V"></a>有罪不。<a id="a-4W"></a>答同以佛物施人。</p>
  <p id="a4X">问佛塔前得礼比丘不。<a id="a-4Y"></a>答不得犯舍堕。</p>
  <p id="a4Z">问比丘卖佛像有何罪。<a id="a-4a"></a>答同卖父母。</p>
  <p id="a4b">问比丘自手断树掘地。<a id="a-4c"></a>作佛塔寺及造形像。<a id="a-4d"></a>有福不。<a id="a-4e"></a>答尚不免地狱受大罪苦。<a id="a-4f"></a>有何福耶。<a id="a-4g"></a>以故犯戒故。</p>
  <p data-pb></p>
  <h2 id="a4h">问法事品第三</h2>
  <p id="a4i">问高座说法。<a id="a-4j"></a>前人着俗服可与说法不。<a id="a-4k"></a>答听法说者二俱犯众多。<a id="a-4l"></a>过三谏不改犯突吉罗。<a id="a-4m"></a>问复过三谏犯堕复过三谏犯决断。<a id="a-4n"></a>复过三谏至弃。<a id="a-4o"></a>若使不谏经三说戒。<a id="a-4p"></a>转增。</p>
  <p id="a4q">问为说法者如法。<a id="a-4r"></a>余听者不如法。<a id="a-4s"></a>得说不。<a id="a-4t"></a>答同上。</p>
  <p id="a4u">问请人说法先高座上有帐盖是供养佛物得于下坐不。<a id="a-4v"></a>答都不知不犯知不得。</p>
  <p id="a4w">问僧坐先寄佛在上。<a id="a-4x"></a>后可于上坐说法不。<a id="a-4y"></a>答佛坐得。<a id="a-4z"></a>先是僧坐不得。</p>
  <p id="a50">问若人请比丘。<a id="a-51"></a>读经及说法。<a id="a-52"></a>施物得受不。<a id="a-53"></a>答若有希望心受。<a id="a-54"></a>犯舍堕若无贪心受不犯。<a id="a-55"></a>若无衣钵受不犯。</p>
  <p id="a56">问僧中说法。<a id="a-57"></a>高座上得备机捉尘毛尾不。<a id="a-58"></a>答病得备机。<a id="a-59"></a>捉尘毛尾犯堕。<a id="a-5A"></a>非毛得。</p>
  <p id="a5B">问秘经及戒律。<a id="a-5C"></a>有事不。<a id="a-5D"></a>答犯舍堕。</p>
  <p id="a5E">问师具着俗服。<a id="a-5F"></a>向说法得礼不。<a id="a-5G"></a>答得不病。<a id="a-5H"></a>不得为说法。</p>
  <p id="a5I">问白衣头上有帽。<a id="a-5J"></a>得为说法不。<a id="a-5K"></a>答除有病必须覆头。<a id="a-5L"></a>余悉不得。</p>
  <p id="a5M">问经上有尘土草秽。<a id="a-5N"></a>得吹去不。<a id="a-5O"></a>答不得。</p>
  <p id="a5P">问比丘得书经取物不。<a id="a-5Q"></a>答不得。<a id="a-5R"></a>取舍犯堕。</p>
  <p id="a5S">问经上有饭食。<a id="a-5T"></a>犯何事。<a id="a-5U"></a>答有慢意故为。<a id="a-5V"></a>犯决断。<a id="a-5W"></a>不慢意犯堕。</p>
  <p id="a5X">问戒律不用流落可烧不。<a id="a-5Y"></a>答不得。<a id="a-5Z"></a>不知有罪。<a id="a-5a"></a>烧舍堕。<a id="a-5b"></a>若知烧有罪。<a id="a-5c"></a>故烧犯决断。<a id="a-5d"></a>与方便破僧同。<a id="a-5e"></a>亦如烧父母。</p>
  <p data-pb></p>
  <h2 id="a5f">结界法品第四</h2>
  <p id="a5g">问结界为云何。<a id="a-5h"></a>答结界法。<a id="a-5i"></a>若山泽无人处随意远近。<a id="a-5j"></a>若在城邑聚落不得远结。<a id="a-5k"></a>亦不得夜结。<a id="a-5l"></a>结时要须比丘在四角头立。<a id="a-5m"></a>不得使外人入。<a id="a-5n"></a>外人入则界不成。<a id="a-5o"></a>先结界场。<a id="a-5p"></a>僧家白衣奴子。<a id="a-5q"></a>尽着界场上。<a id="a-5r"></a>然后视度四方。<a id="a-5s"></a>结界时除四处。<a id="a-5t"></a>一者聚落。<a id="a-5u"></a>二者聚落外俗人田地常作事处。<a id="a-5v"></a>三者若有阿练若独处山泽。<a id="a-5w"></a>恐说戒羯磨时有种种事难不得来。<a id="a-5x"></a>白众求别结小界。<a id="a-5y"></a>众若听可。<a id="a-5z"></a>彼无五人众。<a id="a-60"></a>当遣僧与结别界。<a id="a-61"></a>此谓阿练若坐处。<a id="a-62"></a>四者受戒场。<a id="a-63"></a>先结界文均。<a id="a-64"></a>除结戒场。<a id="a-65"></a>除是结界以是其事或先结大界。<a id="a-66"></a>后结戒场。<a id="a-67"></a>于中受戒。<a id="a-68"></a>如界公所云。<a id="a-69"></a>恐无所获。<a id="a-6A"></a>然云不知同于取别显通。<a id="a-6B"></a>此路可有侥幸。<a id="a-6C"></a>其人云。<a id="a-6D"></a>若有病比丘。<a id="a-6E"></a>不能得往僧中。<a id="a-6F"></a>求索别一屋中结界。<a id="a-6G"></a>僧亦应听。<a id="a-6H"></a>先解大界与结别界讫。<a id="a-6I"></a>然后结大界。<a id="a-6J"></a>一切比丘不持衣夜中得入中。</p>
  <p id="a6K">有一住处有界。<a id="a-6L"></a>一比丘亦可打揵槌广说戒。<a id="a-6M"></a>先向四方僧忏悔。<a id="a-6N"></a>然后说亦可三语。<a id="a-6O"></a>三语者谓三说。</p>
  <p id="a6P">问结界得通佛地结不。<a id="a-6Q"></a>答不得。<a id="a-6R"></a>于中受戒。<a id="a-6S"></a>若先不知法已受得戒。<a id="a-6T"></a>师僧若知故违有罪。</p>
  <p id="a6U">问行船船上得结界不。<a id="a-6V"></a>答得。<a id="a-6W"></a>若有沙弥白衣。<a id="a-6X"></a>驱着岸上。<a id="a-6Y"></a>然后结界。<a id="a-6Z"></a>若不驱出。<a id="a-6a"></a>当障隔着一处。<a id="a-6b"></a>然后结界。<a id="a-6c"></a>结界后比丘夜不持衣不得入中。</p>
  <p id="a6d">问大僧尽行。<a id="a-6e"></a>唯有沙弥在界。<a id="a-6f"></a>为得不。<a id="a-6g"></a>答但有一清信士。<a id="a-6h"></a>界便不坏。<a id="a-6i"></a>况沙弥。<a id="a-6j"></a>尽无一宿界坏。<a id="a-6k"></a>若僧尽去不还。<a id="a-6l"></a>亦不须解。</p>
  <p id="a6m">问贼来界里杀比丘。<a id="a-6n"></a>界坏不。<a id="a-6o"></a>答不坏。</p>
  <p id="a6p">问一人三四人行道。<a id="a-6q"></a>或在白衣家。<a id="a-6r"></a>得结界不。<a id="a-6s"></a>答不得。<a id="a-6t"></a>五人以上得结界。</p>
  <p id="a6u">问结界得通流水池水结不。<a id="a-6v"></a>答一切亭水尽得。<a id="a-6w"></a>分流不得。<a id="a-6x"></a>以不知齐畔故。</p>
  <p id="a6y">问结界后不打揵槌。<a id="a-6z"></a>界坏不。<a id="a-70"></a>答不坏。</p>
  <p id="a71">问结界得通王路结界不。<a id="a-72"></a>答得。<a id="a-73"></a>当结界时遣人两头断行人。<a id="a-74"></a>然后结界。</p>
  <p id="a75">问无主地可得结界不。<a id="a-76"></a>答得。<a id="a-77"></a>便如郁单越法。</p>
  <p id="a78">问先结界后有大水。<a id="a-79"></a>或掘坑长十五步。<a id="a-7A"></a>或复于中行欲此界坏不。<a id="a-7B"></a>答尽不坏。<a id="a-7C"></a>其人云。<a id="a-7D"></a>假使掘大坑深广一由旬。<a id="a-7E"></a>界犹不坏。<a id="a-7F"></a>况小小坑耶。</p>
  <p id="a7G">问比丘得比丘尼界里宿不。<a id="a-7H"></a>答得。<a id="a-7I"></a>亦不得失衣。<a id="a-7J"></a>但不得入其房内耳。</p>
  <p id="a7K">问僧结界竟。<a id="a-7L"></a>后来僧共住。<a id="a-7M"></a>不持衣失衣不。<a id="a-7N"></a>答不失。<a id="a-7O"></a>当结时已通三世僧故。</p>
  <p id="a7P">问僧不尽集。<a id="a-7Q"></a>得结界不。<a id="a-7R"></a>答若有事嘱授得。<a id="a-7S"></a>无事不得。</p>
  <p id="a7T">问一结界得几时。<a id="a-7U"></a>答不限年数。<a id="a-7V"></a>若施主要增地更结耳。</p>
  <p id="a7W">问先僧结界不解而去。<a id="a-7X"></a>后来僧得于中结界不。<a id="a-7Y"></a>答得。</p>
  <p id="a7Z">问结戒场时。<a id="a-7a"></a>要须集一切僧。<a id="a-7b"></a>为随意多少。<a id="a-7c"></a>答五人以上得。<a id="a-7d"></a>以无大界故。<a id="a-7e"></a>众不集无犯。</p>
  <p id="a7f">问结界场。<a id="a-7g"></a>要须至场上。<a id="a-7h"></a>亦得遥结耶。<a id="a-7i"></a>答要须至场上。<a id="a-7j"></a>乃得结耳。</p>
  <p id="a7k">问二众结界。<a id="a-7l"></a>得互相叉结不。<a id="a-7m"></a>答不得相叉得共通结耳。</p>
  <p id="a7n">问一界里。<a id="a-7o"></a>得鸣二揵槌不。<a id="a-7p"></a>答得。<a id="a-7q"></a>但不得二处说戒及以羯磨种种僧事。<a id="a-7r"></a>唯得烧香饭食而已。</p>
  <p id="a7s">问大僧得与尼通结界不。<a id="a-7t"></a>答得。</p>
  <p data-pb></p>
  <h2 id="a7u">问岁坐事品第五</h2>
  <p id="a7v">问夏中几日得结坐。<a id="a-7w"></a>答从四月十六日。<a id="a-7x"></a>尽五月十五日。<a id="a-7y"></a>日日可结。<a id="a-7z"></a>此谓坐初。<a id="a-80"></a>有事难不得结。<a id="a-81"></a>或五三四日。<a id="a-82"></a>乃至一月尽。<a id="a-83"></a>不失前坐。<a id="a-84"></a>此名三十日结坐一日受岁。<a id="a-85"></a>后坐人唯得一日结坐。<a id="a-86"></a>过七月十五日。<a id="a-87"></a>有事难日日可受岁。<a id="a-88"></a>尽八月十五日。<a id="a-89"></a>此名一日结坐三十日受岁。</p>
  <p id="a8A">问结坐受七日法。<a id="a-8B"></a>为坐初受。<a id="a-8C"></a>为临行时受。<a id="a-8D"></a>答若坐初受者好。<a id="a-8E"></a>坐初不受亦可临行时受夫受七日法。<a id="a-8F"></a>行不满七日还。<a id="a-8G"></a>后行不复更受。<a id="a-8H"></a>计满七日。<a id="a-8I"></a>乃复更受。<a id="a-8J"></a>若虑忘亦可日受。</p>
  <p id="a8K">问夏坐中。<a id="a-8L"></a>不受床坐房舍十二物。<a id="a-8M"></a>得坐不。<a id="a-8N"></a>答不须受。</p>
  <p id="a8O">问结坐而不坐。<a id="a-8P"></a>得岁不。<a id="a-8Q"></a>答若先不知坐法。<a id="a-8R"></a>受岁得。<a id="a-8S"></a>若知故违。<a id="a-8T"></a>不得。</p>
  <p id="a8U">问都不结不坐。<a id="a-8V"></a>受岁得不。<a id="a-8W"></a>答若先不知有结。<a id="a-8X"></a>不知有坐法。<a id="a-8Y"></a>受腊得。<a id="a-8Z"></a>有结知便应向僧悔。<a id="a-8a"></a>若先知法。<a id="a-8b"></a>故违不得。</p>
  <p id="a8c">问不结而坐。<a id="a-8d"></a>得岁不。<a id="a-8e"></a>答同上事。</p>
  <p id="a8f">问夏坐。<a id="a-8g"></a>中得入流水池水浴。<a id="a-8h"></a>不答界内尽。<a id="a-8i"></a>得若受七日行过水亦得。</p>
  <p id="a8j">问夏中。<a id="a-8k"></a>犯决断不悔。<a id="a-8l"></a>受岁得不。<a id="a-8m"></a>答虽有罪得岁。<a id="a-8n"></a>所以尔者。<a id="a-8o"></a>故是比丘故。</p>
  <p id="a8p">问受岁不和合。<a id="a-8q"></a>得岁不。<a id="a-8r"></a>答要先忏悔。<a id="a-8s"></a>然后受岁。<a id="a-8t"></a>若其人不悔。<a id="a-8u"></a>摈出得受。<a id="a-8v"></a>若不摈出。<a id="a-8w"></a>众当三谏。<a id="a-8x"></a>过三谏不受。<a id="a-8y"></a>犯决断。<a id="a-8z"></a>过四谏犯重。<a id="a-90"></a>若力能驱逼出界好。<a id="a-91"></a>若其不出。<a id="a-92"></a>当牢闭着一房中。<a id="a-93"></a>然后受岁无苦以其非复比丘故。<a id="a-94"></a>若恶人多众所不敌。<a id="a-95"></a>当避出界。<a id="a-96"></a>若共受不得岁。</p>
  <p id="a97">问夏坐中得为亡师造福不。<a id="a-98"></a>答得。<a id="a-99"></a>但不得手自造事。</p>
  <p id="a9A">问夏中得捉扇拂不。<a id="a-9B"></a>答一切毛不得捉。<a id="a-9C"></a>竹扇得。</p>
  <p id="a9D">问后坐人。<a id="a-9E"></a>得七月十五日受岁起去不。<a id="a-9F"></a>答不得。<a id="a-9G"></a>若先不知已受。<a id="a-9H"></a>得岁。<a id="a-9I"></a>若知法故违不得。<a id="a-9J"></a>若已和合。<a id="a-9K"></a>僧就受筹而已。<a id="a-9L"></a>若后坐人受岁时。<a id="a-9M"></a>前坐人亦尔。</p>
  <p id="a9N">问二人同腊。<a id="a-9O"></a>小者前坐。<a id="a-9P"></a>大者后坐。<a id="a-9Q"></a>前坐者已受岁。<a id="a-9R"></a>后者未受。<a id="a-9S"></a>于一月中何者应大。<a id="a-9T"></a>答先大故。<a id="a-9U"></a>大计本日故。</p>
  <p id="a9V">问夏中不受七日法。<a id="a-9W"></a>暂小小出界故得坐不。<a id="a-9X"></a>答忏悔得。</p>
  <p id="a9Y">问夏中一因缘。<a id="a-9Z"></a>得三受七日不。<a id="a-9a"></a>答言得。</p>
  <p id="a9b">问夏中不坐。<a id="a-9c"></a>或十人至十五人。<a id="a-9d"></a>欲来寄住共受岁。<a id="a-9e"></a>得共住共受岁不答若及后坐当结。<a id="a-9f"></a>若不及后坐不得。<a id="a-9g"></a>此人若全不知有坐法。<a id="a-9h"></a>得容。<a id="a-9i"></a>若知有故违。<a id="a-9j"></a>不得。</p>
  <p id="a9k">问夏中坐。<a id="a-9l"></a>若为三宝事若疾病种种众难得移坐不。<a id="a-9m"></a>答得坐当白众中受三十九日法。<a id="a-9n"></a>三十九日已有事便出界。<a id="a-9o"></a>三十九日法三十九日满得还。<a id="a-9p"></a>一若不得亦可彼处受岁无犯。<a id="a-9q"></a>若坐初不受临行时亦得受。<a id="a-9r"></a>若坐已满三十九日者事便出界。<a id="a-9s"></a>不须复受。<a id="a-9t"></a>若不还亦得于彼处受岁。</p>
  <p id="a9u">问不结坐。<a id="a-9v"></a>或不受七日。<a id="a-9w"></a>已受腊得不。<a id="a-9x"></a>答不知法。<a id="a-9y"></a>已受。<a id="a-9z"></a>得腊。<a id="a-A0"></a>不得夏。<a id="a-A1"></a>若以夏。<a id="a-A2"></a>僧一谏取好。<a id="a-A3"></a>过三谏不取。<a id="a-A4"></a>犯戾语决断忏。<a id="a-A5"></a>还取得。<a id="a-A6"></a>当取时白众然可得。</p>
  <p id="aA7">问比丘不受岁。<a id="a-A8"></a>犯何事。<a id="a-A9"></a>答若一比丘不受岁。<a id="a-AA"></a>众谏使受。<a id="a-AB"></a>一谏至三受好。<a id="a-AC"></a>若过三不受。<a id="a-AD"></a>犯决断。<a id="a-AE"></a>过四不受。<a id="a-AF"></a>非沙门。<a id="a-AG"></a>以不肯受法故。</p>
  <p id="aAH">问夏坐新受戒人。<a id="a-AI"></a>日中后结坐得岁不。<a id="a-AJ"></a>答得。<a id="a-AK"></a>唯后夜不得。</p>
  <p id="aAL">问夏中坐忘。<a id="a-AM"></a>不受七日。<a id="a-AN"></a>法一出行得坐不。<a id="a-AO"></a>答忆即悔得。<a id="a-AP"></a>一坐中不过二三悔。<a id="a-AQ"></a>过二三悔。<a id="a-AR"></a>不得岁。</p>
  <p id="aAS">问受岁时若天雨。<a id="a-AT"></a>得屋下受岁不。<a id="a-AU"></a>答得。</p>
  <p id="aAV">问既至某方结坐。<a id="a-AW"></a>有碍不达。<a id="a-AX"></a>得进遥结坐不。<a id="a-AY"></a>答不得。<a id="a-AZ"></a>正可到彼结后坐。<a id="a-Aa"></a>若道路有僧住处。<a id="a-Ab"></a>便应就坐住。<a id="a-Ac"></a>二三日治房室。<a id="a-Ad"></a>然后受三十九日去。<a id="a-Ae"></a>若无僧住处五人以上共结界坐。<a id="a-Af"></a>然后坐留一二人守界。<a id="a-Ag"></a>满三十九日乃得去。<a id="a-Ah"></a>若后人不满三十九日去者。<a id="a-Ai"></a>前去人不知不失坐。<a id="a-Aj"></a>后人失。</p>
  <p id="aAk">问一人至四人。<a id="a-Al"></a>得白衣家结坐不。<a id="a-Am"></a>答不得。<a id="a-An"></a>五人以上得。</p>
  <p id="aAo">问一人静处得结坐不。<a id="a-Ap"></a>答先有结界。<a id="a-Aq"></a>二人以上得。<a id="a-Ar"></a>一人以不得。<a id="a-As"></a>无人共受坐故。<a id="a-At"></a>无界尽不得。<a id="a-Au"></a>若欲别坐。<a id="a-Av"></a>当更请僧结界坐然后得。</p>
  <p id="aAw">问比丘夏坐中。<a id="a-Ax"></a>得受请他施。<a id="a-Ay"></a>及受他寄物。<a id="a-Az"></a>或经十日至三月。<a id="a-B0"></a>得尔不。<a id="a-B1"></a>答作不贪受。<a id="a-B2"></a>不限时节。</p>
  <p id="aB3">问夏坐中。<a id="a-B4"></a>界内作有为事。<a id="a-B5"></a>得应坐不。<a id="a-B6"></a>答福事得指授。<a id="a-B7"></a>余不得。</p>
  <p id="aB8">问受夏坐人。<a id="a-B9"></a>云何房舍破当补治。<a id="a-BA"></a>为谓始坐坐讫时耶。<a id="a-BB"></a>答三月中破即治。</p>
  <p id="aBC">问受岁时尼来界内求索受岁。<a id="a-BD"></a>应与受不。<a id="a-BE"></a>答二尼以上得。<a id="a-BF"></a>一不得。<a id="a-BG"></a>所以尔时。<a id="a-BH"></a>以尼独出界犯重故。</p>
  <p data-pb></p>
  <h2 id="aBI">度人事品第六</h2>
  <p id="aBJ">问一人得度沙弥不。<a id="a-BK"></a>答二人得。</p>
  <p id="aBL">问度沙弥。<a id="a-BM"></a>得遥请和尚不。<a id="a-BN"></a>答不得。</p>
  <p id="aBO">问未满五腊度人。<a id="a-BP"></a>犯何事。<a id="a-BQ"></a>其弟子为得戒不。<a id="a-BR"></a>答若知非法而度。<a id="a-BS"></a>犯舍堕。<a id="a-BT"></a>过三谏不止。<a id="a-BU"></a>犯决断若弟子不知是非法。<a id="a-BV"></a>得戒。<a id="a-BW"></a>若知不得。</p>
  <p id="aBX">问比丘都不诵戒。<a id="a-BY"></a>又不知法种种僧事。<a id="a-BZ"></a>而多度人。<a id="a-Ba"></a>或作三师。<a id="a-Bb"></a>有所犯不。<a id="a-Bc"></a>答此人尚不应食人信施况复度人。</p>
  <p id="aBd">问若人。<a id="a-Be"></a>父母王法不听。<a id="a-Bf"></a>比丘盗将去度。<a id="a-Bg"></a>犯何事。<a id="a-Bh"></a>答犯重。<a id="a-Bi"></a>若官人走奴。<a id="a-Bj"></a>投比丘为道。<a id="a-Bk"></a>比丘若知而安止。<a id="a-Bl"></a>未度亦犯重。</p>
  <p id="aBm">问若儿前出家。<a id="a-Bn"></a>父母后出家。<a id="a-Bo"></a>来投其儿其儿得度不。<a id="a-Bp"></a>答得。</p>
  <p id="aBq">问犯戒比丘。<a id="a-Br"></a>得度人不。<a id="a-Bs"></a>答若犯重无复度人之理。<a id="a-Bt"></a>若犯决断同上未满五腊者。<a id="a-Bu"></a>若犯余轻戒。<a id="a-Bv"></a>要须忏悔然后得度。</p>
  <p id="aBw">问白衣投一比丘欲出家。<a id="a-Bx"></a>比丘即受。<a id="a-By"></a>更为请和尚戒师。<a id="a-Bz"></a>所投比丘故是师非。<a id="a-C0"></a>答非师。<a id="a-C1"></a>若后从受法者。<a id="a-C2"></a>可为法师。<a id="a-C3"></a>若依随者。<a id="a-C4"></a>可为依止师。</p>
  <p id="aC5">问比丘多度弟子。<a id="a-C6"></a>或作二师。<a id="a-C7"></a>都不教戒。<a id="a-C8"></a>犯何事。<a id="a-C9"></a>答犯舍堕。<a id="a-CA"></a>昔迦葉佛时。<a id="a-CB"></a>有比丘度弟子不教戒多作非法。<a id="a-CC"></a>命终生龙中。<a id="a-CD"></a>龙法。<a id="a-CE"></a>七日一受对时火。<a id="a-CF"></a>烧其身肉尽骨在。<a id="a-CG"></a>寻后还复则复烧。<a id="a-CH"></a>不能堪若。<a id="a-CI"></a>便自思惟我宿何罪致如此若耶。<a id="a-CJ"></a>便观宿命。<a id="a-CK"></a>自见本作沙门不持禁戒师亦不教。<a id="a-CL"></a>便作毒念。<a id="a-CM"></a>嗔其本师。<a id="a-CN"></a>念欲伤害。<a id="a-CO"></a>会后其师。<a id="a-CP"></a>与五百人来。<a id="a-CQ"></a>乘船渡海。<a id="a-CR"></a>龙便出水捉船。<a id="a-CS"></a>众人即问。<a id="a-CT"></a>汝是谁。<a id="a-CU"></a>答我是龙问汝何以捉船。<a id="a-CV"></a>答汝若下此比丘。<a id="a-CW"></a>放汝使去。<a id="a-CX"></a>问此比丘何豫汝事。<a id="a-CY"></a>都不索余人。<a id="a-CZ"></a>而独索此比丘者何。<a id="a-Ca"></a>龙曰本是我师不教戒我今受苦痛。<a id="a-Cb"></a>是故索之。<a id="a-Cc"></a>众人事不得止。<a id="a-Cd"></a>便欲捉此比丘着水中。<a id="a-Ce"></a>比丘曰我自入水不须见捉。<a id="a-Cf"></a>即便投水丧命。<a id="a-Cg"></a>以此验之。<a id="a-Ch"></a>度人不可不教戒。</p>
  <p data-pb></p>
  <h2 id="aCi">问受戒事品第七</h2>
  <p id="aCj">问沙弥。<a id="a-Ck"></a>犯十戒一二三不悔。<a id="a-Cl"></a>受大戒得不。<a id="a-Cm"></a>答若忆而不悔不得。<a id="a-Cn"></a>都不忆若不知法受得。<a id="a-Co"></a>夫受戒法。<a id="a-Cp"></a>师应问沙弥。<a id="a-Cq"></a>汝不犯戒不。<a id="a-Cr"></a>答若言犯。<a id="a-Cs"></a>即教忏悔。<a id="a-Ct"></a>若本师不问坛上师应。</p>
  <p id="aCu">问。<a id="a-Cv"></a>若都不问。<a id="a-Cw"></a>师犯舍堕。</p>
  <p id="aCx">问以受大戒。<a id="a-Cy"></a>得悔沙弥时所犯不。<a id="a-Cz"></a>答得忏悔法。<a id="a-D0"></a>同沙弥时悔法。</p>
  <p id="aD1">问沙弥坛上欲受大戒。<a id="a-D2"></a>或着俗服。<a id="a-D3"></a>脚着履屣。<a id="a-D4"></a>或衣钵不具。<a id="a-D5"></a>假借。<a id="a-D6"></a>当时为得戒不。<a id="a-D7"></a>答唯俗服。<a id="a-D8"></a>师不问不得。<a id="a-D9"></a>其余尽得。<a id="a-DA"></a>师僧犯舍堕。</p>
  <p id="aDB">问若有比丘。<a id="a-DC"></a>不舍戒作沙弥。<a id="a-DD"></a>或即大道人。<a id="a-DE"></a>而更受戒不。<a id="a-DF"></a>答不得。</p>
  <p id="aDG">问若不得戒。<a id="a-DH"></a>前所受戒。<a id="a-DI"></a>故在不。<a id="a-DJ"></a>答在。</p>
  <p id="aDK">问后师。<a id="a-DL"></a>故是师不。<a id="a-DM"></a>答非。</p>
  <p id="aDN">问多人受戒。<a id="a-DO"></a>而并请一人为师。<a id="a-DP"></a>可得十人五人一时受戒不。<a id="a-DQ"></a>答无此理。</p>
  <p id="aDR">问沙弥更受大戒。<a id="a-DS"></a>请一比丘为大戒师。<a id="a-DT"></a>而比比丘不知羯磨法及受戒法。<a id="a-DU"></a>更与请一人与受戒。<a id="a-DV"></a>以何当为师答与。<a id="a-DW"></a>受戒者是师。<a id="a-DX"></a>无戒法与者非师。</p>
  <p id="aDY">问坛上师僧。<a id="a-DZ"></a>或着俗服。<a id="a-Da"></a>或犯禁戒。<a id="a-Db"></a>受戒者得戒不。<a id="a-Dc"></a>答若受戒人知是非法不得。<a id="a-Dd"></a>不知得。</p>
  <p id="aDe">问受戒时。<a id="a-Df"></a>众僧不和合或相打骂。<a id="a-Dg"></a>为得戒不。<a id="a-Dh"></a>答若坛上僧和合便得。<a id="a-Di"></a>不和不得。</p>
  <p id="aDj">问受戒为有时节不。<a id="a-Dk"></a>答唯后夜不得。<a id="a-Dl"></a>初夜中夜无灯烛亦不得。<a id="a-Dm"></a>要须相睹形色乃得。</p>
  <p id="aDn">问受戒时。<a id="a-Do"></a>或值天雨。<a id="a-Dp"></a>更移场屋下。<a id="a-Dq"></a>受戒得戒不。<a id="a-Dr"></a>答若欲移戒场。<a id="a-Ds"></a>当先解大界更结界场。<a id="a-Dt"></a>乃得受戒。<a id="a-Du"></a>不尔者不得。</p>
  <p id="aDv">问受戒时。<a id="a-Dw"></a>或有事难不得究竟。<a id="a-Dx"></a>是大比丘不。<a id="a-Dy"></a>答但三羯磨讫。<a id="a-Dz"></a>便是。</p>
  <p id="aE0">问受戒尽十三事。<a id="a-E1"></a>后诸戒师和尚。<a id="a-E2"></a>不续教戒。<a id="a-E3"></a>得戒具不。<a id="a-E4"></a>答若师不教诫。<a id="a-E5"></a>至十五日说戒专心听受。<a id="a-E6"></a>便得具足。</p>
  <p id="aE7">问受戒三衣不具。<a id="a-E8"></a>有持衣直。<a id="a-E9"></a>或染不染。<a id="a-EA"></a>或裁不裁。<a id="a-EB"></a>得当衣不。<a id="a-EC"></a>答尽不得。</p>
  <p id="aED">问受戒时。<a id="a-EE"></a>众僧难得限齐。<a id="a-EF"></a>几僧得受大戒。<a id="a-EG"></a>答除三师五僧。<a id="a-EH"></a>以上得。</p>
  <p id="aEI">问沙弥。<a id="a-EJ"></a>曾诈称为大道人。<a id="a-EK"></a>受大比丘礼。<a id="a-EL"></a>后得受大戒不。<a id="a-EM"></a>答不得。</p>
  <p id="aEN">问沙弥辞师行。<a id="a-EO"></a>事难不得还。<a id="a-EP"></a>辄于彼处。<a id="a-EQ"></a>请依止师受戒。<a id="a-ER"></a>得戒不。<a id="a-ES"></a>答得戒。</p>
  <p id="aET">问若比丘。<a id="a-EU"></a>诱他沙弥。<a id="a-EV"></a>将至异众。<a id="a-EW"></a>与受大戒。<a id="a-EX"></a>犯何事。<a id="a-EY"></a>彼众知应听不。<a id="a-EZ"></a>答若其师有非法事。<a id="a-Ea"></a>沙弥及将去者。<a id="a-Eb"></a>无罪。<a id="a-Ec"></a>若无非法将去者。<a id="a-Ed"></a>犯重。<a id="a-Ee"></a>坛上师僧犯舍堕。<a id="a-Ef"></a>昔有一长老比丘。<a id="a-Eg"></a>唯有一沙弥瞻视。<a id="a-Eh"></a>有一比丘。<a id="a-Ei"></a>辄诱将沙弥去。<a id="a-Ej"></a>此老比丘无人看视。<a id="a-Ek"></a>不久命终。<a id="a-El"></a>因此制戒。<a id="a-Em"></a>不得诱他沙弥。<a id="a-En"></a>诱他沙弥犯重。<a id="a-Eo"></a>若有一比丘。<a id="a-Ep"></a>见他沙弥瞻视老病人。<a id="a-Eq"></a>教使舍去。<a id="a-Er"></a>沙弥若去此比丘犯重。</p>
  <p data-pb></p>
  <h2 id="aEs">受施事品第八</h2>
  <p id="aEt">问比丘受檀越请。<a id="a-Eu"></a>四事供养所受物。<a id="a-Ev"></a>得分施人不。<a id="a-Ew"></a>答得。</p>
  <p id="aEx">问以受四事长请。<a id="a-Ey"></a>小小缘事出行。<a id="a-Ez"></a>得食外食得服外药不。<a id="a-F0"></a>答施主听得。</p>
  <p id="aF1">问他人欲施比丘物。<a id="a-F2"></a>先问比丘有无。<a id="a-F3"></a>比丘实自有。<a id="a-F4"></a>以贪心欺彼言无。<a id="a-F5"></a>他即施物。<a id="a-F6"></a>犯何事。<a id="a-F7"></a>答贪取犯舍堕。<a id="a-F8"></a>妄语犯堕。</p>
  <p id="aF9">问若众僧食。<a id="a-FA"></a>偏与上座。<a id="a-FB"></a>上座得食不。<a id="a-FC"></a>答上座贪心。<a id="a-FD"></a>犯舍堕。</p>
  <p id="aFE">问比丘不病。<a id="a-FF"></a>称有患苦。<a id="a-FG"></a>求索好食。<a id="a-FH"></a>既得食之。<a id="a-FI"></a>犯何事。<a id="a-FJ"></a>答犯重。</p>
  <p id="aFK">问不着三衣受食。<a id="a-FL"></a>犯何事。<a id="a-FM"></a>答犯舍堕。</p>
  <p id="aFN">问檀越适请二人三人。<a id="a-FO"></a>须众唱不答须唱。</p>
  <p id="aFP">问大比丘羯磨分物时。<a id="a-FQ"></a>尼来界内。<a id="a-FR"></a>应得分不。<a id="a-FS"></a>答应得。</p>
  <p id="aFT">问有人寄物施一处僧。<a id="a-FU"></a>物至。<a id="a-FV"></a>后更有比丘来。<a id="a-FW"></a>分时在坐。<a id="a-FX"></a>应得分不。<a id="a-FY"></a>答打揵槌应得。<a id="a-FZ"></a>不打不得。</p>
  <p id="aFa">问比丘行道中。<a id="a-Fb"></a>妇人施物得受不。<a id="a-Fc"></a>答亲里若相识。<a id="a-Fd"></a>得取。</p>
  <p id="aFe">问比丘行道中。<a id="a-Ff"></a>比丘尼施物。<a id="a-Fg"></a>得受不。<a id="a-Fh"></a>答施僧得受。<a id="a-Fi"></a>非众不得。</p>
  <p id="aFj">问供僧斋米。<a id="a-Fk"></a>僧去。<a id="a-Fl"></a>斋主得供后人得食不。<a id="a-Fm"></a>答打揵槌得食。<a id="a-Fn"></a>若不打食一饱。<a id="a-Fo"></a>犯弃。</p>
  <p id="aFp">问四月八日嚫物。<a id="a-Fq"></a>七月十五日本僧已去。<a id="a-Fr"></a>寺主取与后僧。<a id="a-Fs"></a>后僧分取者。<a id="a-Ft"></a>犯何事。<a id="a-Fu"></a>答打揵槌。<a id="a-Fv"></a>现在僧共分无罪。<a id="a-Fw"></a>若不打揵槌。<a id="a-Fx"></a>分者犯盗。</p>
  <p id="aFy">问白衣有贳嚫物。<a id="a-Fz"></a>本道人去。<a id="a-G0"></a>与后人。<a id="a-G1"></a>后人得受不。<a id="a-G2"></a>答应取。</p>
  <p id="aG3">问主人本道人当来不。<a id="a-G4"></a>答言永不来咒愿取。<a id="a-G5"></a>若言或来。<a id="a-G6"></a>不得取取犯舍堕。<a id="a-G7"></a>知取犯弃。<a id="a-G8"></a>是僧物故犯。</p>
  <p id="aG9">问比丘治生得物。<a id="a-GA"></a>施比丘衣食。<a id="a-GB"></a>得受不。<a id="a-GC"></a>答取衣犯舍堕。<a id="a-GD"></a>穷厄无食处。<a id="a-GE"></a>彼使白衣作可食。<a id="a-GF"></a>治生道人若白众言。<a id="a-GG"></a>此物非我物。<a id="a-GH"></a>是使人物。<a id="a-GI"></a>若尔可食。<a id="a-GJ"></a>若主不白众食。<a id="a-GK"></a>犯堕二三人亦可白。<a id="a-GL"></a>若道人施他人。<a id="a-GM"></a>他人言。<a id="a-GN"></a>是我物可食。</p>
  <p id="aGO">问比丘得出物不。<a id="a-GP"></a>答不得犯舍堕。</p>
  <p id="aGQ">问长受百日请。<a id="a-GR"></a>中间得受他一食二食不。<a id="a-GS"></a>答施主听得。<a id="a-GT"></a>不听不得。</p>
  <p id="aGU">问比丘食或唅一口饮吐之取一抟饭弃之犯事不。<a id="a-GV"></a>答犯舍堕。</p>
  <p id="aGW">问乞食长得。<a id="a-GX"></a>与人不。<a id="a-GY"></a>答先无贪心取。<a id="a-GZ"></a>长得施众生。<a id="a-Ga"></a>若无众生。<a id="a-Gb"></a>举着树头。<a id="a-Gc"></a>有众生啖好若。<a id="a-Gd"></a>无明日还自受水取食。<a id="a-Ge"></a>不得弃以信施重故。<a id="a-Gf"></a>所以还得自取者。<a id="a-Gg"></a>以更无主故。<a id="a-Gh"></a>如郁单越取食法。</p>
  <p id="aGi">问主人殷勤得长受请不。<a id="a-Gj"></a>答若其处得行道。<a id="a-Gk"></a>无难无短乏得往。</p>
  <p id="aGl">问主人请食。<a id="a-Gm"></a>得遣人代不。<a id="a-Gn"></a>答主人意无在得若主人嫌代去。<a id="a-Go"></a>犯舍堕。</p>
  <p id="aGp">问鬼子母食。<a id="a-Gq"></a>可食不。<a id="a-Gr"></a>答咒愿然后可食。</p>
  <p id="aGs">问主人施比丘牛马奴供食。<a id="a-Gt"></a>直得取不。<a id="a-Gu"></a>答得取用。<a id="a-Gv"></a>不得卖。<a id="a-Gw"></a>弓刀一切凶器仗。<a id="a-Gx"></a>皆不得受。</p>
  <p id="aGy">问人自出物供斋。<a id="a-Gz"></a>斋竟去。<a id="a-H0"></a>余物后僧来。<a id="a-H1"></a>得食不。<a id="a-H2"></a>答打揵槌得不打犯盗。</p>
  <p id="aH3">问比丘共盘食他分。<a id="a-H4"></a>犯何事。<a id="a-H5"></a>答若问听无罪。<a id="a-H6"></a>不听取食犯堕。<a id="a-H7"></a>若不问亦犯堕。<a id="a-H8"></a>所以不犯者。<a id="a-H9"></a>以共仰手故受。</p>
  <p id="aHA">问比丘乞。<a id="a-HB"></a>前人问好。<a id="a-HC"></a>比丘非答。<a id="a-HD"></a>是得物至。<a id="a-HE"></a>犯何事。<a id="a-HF"></a>答实好言好犯堕。<a id="a-HG"></a>不好言好犯弃。</p>
  <p id="aHH">问比丘一切长物。<a id="a-HI"></a>施人言。<a id="a-HJ"></a>我后须还自取。<a id="a-HK"></a>得尔不。<a id="a-HL"></a>答得与可信者。<a id="a-HM"></a>然后更语一人。<a id="a-HN"></a>我物施某比丘。<a id="a-HO"></a>若取还语。<a id="a-HP"></a>不得辄取。</p>
  <p data-pb></p>
  <h2 id="aHQ">疾病事品第九</h2>
  <p id="aHR">问比丘病得离钵食不。<a id="a-HS"></a>答重病得。<a id="a-HT"></a>小病不得。</p>
  <p id="aHU">问比丘疾病。<a id="a-HV"></a>三衣不持犯何事。<a id="a-HW"></a>答大困无所识知得。<a id="a-HX"></a>有觉知不得。</p>
  <p id="aHY">问看病人不语病者。<a id="a-HZ"></a>私用钱与他病人。<a id="a-Ha"></a>作食汤药。<a id="a-Hb"></a>犯何事。<a id="a-Hc"></a>答若用五钱犯弃。<a id="a-Hd"></a>若后语病者欢喜。<a id="a-He"></a>不犯。<a id="a-Hf"></a>若病人恚不偿。<a id="a-Hg"></a>犯弃。</p>
  <p id="aHh">问为病故。<a id="a-Hi"></a>主人日供一百钱。<a id="a-Hj"></a>五十便足。<a id="a-Hk"></a>余者得与余病者作食不。<a id="a-Hl"></a>答病者自与便得。</p>
  <p id="aHm">问病比丘无人看。<a id="a-Hn"></a>比丘得与作食不。<a id="a-Ho"></a>答山野无人处日中不得往还得作。<a id="a-Hp"></a>七日先净薪米。<a id="a-Hq"></a>受取得作。</p>
  <p id="aHr">问病人须酒。<a id="a-Hs"></a>一升二升下药可与不。<a id="a-Ht"></a>答若师言必瘥。<a id="a-Hu"></a>得和药服。<a id="a-Hv"></a>不得空服。</p>
  <p id="aHw">问比丘病得服气不。<a id="a-Hx"></a>答不得。<a id="a-Hy"></a>同外道故。</p>
  <p id="aHz">问比丘肿病。<a id="a-I0"></a>得使人唾咒不。<a id="a-I1"></a>答得。</p>
  <p id="aI2">问比丘病。<a id="a-I3"></a>困或阙衣钵施众。<a id="a-I4"></a>或卖用作福德犯何事。<a id="a-I5"></a>答若更得弊故。<a id="a-I6"></a>即受得。<a id="a-I7"></a>无有犯舍堕。</p>
  <p data-pb></p>
  <h2 id="aI8">死亡事品第十</h2>
  <p id="aI9">问亡比丘物。<a id="a-IA"></a>都不打揵槌。<a id="a-IB"></a>不羯磨而分犯何事。<a id="a-IC"></a>答界里一人以上。<a id="a-ID"></a>尽得打揵槌羯磨。<a id="a-IE"></a>若不羯磨而打揵槌亦不羯磨。<a id="a-IF"></a>尽犯弃。<a id="a-IG"></a>所以尔者。<a id="a-IH"></a>亡比丘物。<a id="a-II"></a>尽属四方僧故。<a id="a-IJ"></a>不得辄分。<a id="a-IK"></a>若界外五人以上。<a id="a-IL"></a>得羯磨分。<a id="a-IM"></a>不打揵槌。<a id="a-IN"></a>以无界故。<a id="a-IO"></a>四人以下不得羯磨分。<a id="a-IP"></a>若分犯弃。<a id="a-IQ"></a>当赍诣僧中若自取赍去。<a id="a-IR"></a>至异众。<a id="a-IS"></a>初入界不犯。<a id="a-IT"></a>出则犯弃。<a id="a-IU"></a>如是复至余众。<a id="a-IV"></a>一出界一犯弃。<a id="a-IW"></a>弟子持师物去。<a id="a-IX"></a>亦尔。</p>
  <p id="aIY">问比丘亡。<a id="a-IZ"></a>弟子不。<a id="a-Ia"></a>持师物与众。<a id="a-Ib"></a>辄自分处供养僧。<a id="a-Ic"></a>僧可食不。<a id="a-Id"></a>答其弟子先知法者有罪。<a id="a-Ie"></a>僧不打槌不羯磨而食。<a id="a-If"></a>犯舍堕。</p>
  <p id="aIg">问若师亡。<a id="a-Ih"></a>僧羯磨分物。<a id="a-Ii"></a>弟子应得分不。<a id="a-Ij"></a>答应得。<a id="a-Ik"></a>即是僧故。</p>
  <p id="aIl">问师亡。<a id="a-Im"></a>更无余僧。<a id="a-In"></a>唯有弟子。<a id="a-Io"></a>或五戒十戒。<a id="a-Ip"></a>得羯磨分此物不。<a id="a-Iq"></a>答即是僧故得分。<a id="a-Ir"></a>但打揵槌羯磨。<a id="a-Is"></a>不打不羯磨不。<a id="a-It"></a>得。</p>
  <p id="aIu">问病者无常。<a id="a-Iv"></a>供病余物。<a id="a-Iw"></a>后人得与余病者不。<a id="a-Ix"></a>答此是僧物。<a id="a-Iy"></a>不得辄与。<a id="a-Iz"></a>直五钱犯弃。</p>
  <p id="aJ0">问师徒父母兄弟死。<a id="a-J1"></a>得哭不。<a id="a-J2"></a>答不得。<a id="a-J3"></a>一举声犯舍堕。<a id="a-J4"></a>可小小泣涕而已。</p>
  <p id="aJ5">问或比丘死时在。<a id="a-J6"></a>羯磨时不在。<a id="a-J7"></a>或死时不在。<a id="a-J8"></a>羯磨时在。<a id="a-J9"></a>各应得分不。<a id="a-JA"></a>答及羯磨尽得。<a id="a-JB"></a>死时在。<a id="a-JC"></a>羯磨时不在。<a id="a-JD"></a>不得。</p>
  <p id="aJE">问比丘死。<a id="a-JF"></a>后人与买棺木衣服。<a id="a-JG"></a>葬埋与者。<a id="a-JH"></a>犯何事。<a id="a-JI"></a>答曰白僧与泥洹僧僧祇支自覆。<a id="a-JJ"></a>自余应入僧师物。<a id="a-JK"></a>一切不得埋埋过五钱犯弃。<a id="a-JL"></a>若弟子私物得。<a id="a-JM"></a>亡者知法。<a id="a-JN"></a>已得分处分者。<a id="a-JO"></a>无罪。</p>
  <p id="aJP">问父母诸亲死。<a id="a-JQ"></a>比丘与办衣棺木埋不。<a id="a-JR"></a>答不得。<a id="a-JS"></a>若父母亡日。<a id="a-JT"></a>若病无人供养乞食与半。<a id="a-JU"></a>若自能绳线不得与食。<a id="a-JV"></a>犯舍堕。<a id="a-JW"></a>与衣犯舍堕。<a id="a-JX"></a>况复棺木葬埋耶。</p>
  <p id="aJY">问病者无常。<a id="a-JZ"></a>衣钵先与看病者竟不羯磨。<a id="a-Ja"></a>看病者卖为饭僧。<a id="a-Jb"></a>得食不。<a id="a-Jc"></a>答众未得羯磨食众犯舍堕。<a id="a-Jd"></a>若看病者不知法。<a id="a-Je"></a>已作羯磨得食。<a id="a-Jf"></a>若未作众当语法。</p>
  <p id="aJg">问比丘借人物。<a id="a-Jh"></a>前人死。<a id="a-Ji"></a>得还自取不。<a id="a-Jj"></a>答一切不得自取取犯突吉罗。<a id="a-Jk"></a>白众。<a id="a-Jl"></a>众还得取。<a id="a-Jm"></a>众不还犯突吉罗。<a id="a-Jn"></a>若众不与。<a id="a-Jo"></a>强取犯舍堕。</p>
  <p id="aJp">问比丘得为亡师起塔不。<a id="a-Jq"></a>答自物得用。<a id="a-Jr"></a>师物作不得。</p>
  <p id="aJs">问比丘得向师冢礼不。<a id="a-Jt"></a>答得。<a id="a-Ju"></a>难曰生是我师。<a id="a-Jv"></a>已死尚非比丘。<a id="a-Jw"></a>唯枯骨而已。<a id="a-Jx"></a>何由向礼。<a id="a-Jy"></a>答若佛在世应供养恭敬。<a id="a-Jz"></a>泥洹后亦是枯骨何以供养耶。<a id="a-K0"></a>师生以法益人。<a id="a-K1"></a>后亦应恭敬礼拜有何过也。</p>
  <p id="aK2">问分物时羯磨已讫。<a id="a-K3"></a>更有僧来得分不答若羯磨讫。<a id="a-K4"></a>不与无咎。<a id="a-K5"></a>若及后羯磨犹故得分。</p>
  <p data-pb></p>
  <h2 id="aK6">问三衣事品第十一</h2>
  <p id="aK7">问三衣事浣要须舍不。<a id="a-K8"></a>答须舍。<a id="a-K9"></a>若不舍犯舍堕。<a id="a-KA"></a>当施与人。<a id="a-KB"></a>还乃得更受。</p>
  <p id="aKC">问三衣尽得条成不。<a id="a-KD"></a>答大衣得。<a id="a-KE"></a>中衣小衣不得。</p>
  <p id="aKF">问小衣得着烧香上讲不。<a id="a-KG"></a>答无中衣得。<a id="a-KH"></a>若不近身体净洁亦得。</p>
  <p id="aKI">问浣衣出帛。<a id="a-KJ"></a>得用米粘不。<a id="a-KK"></a>答不得犯舍堕。<a id="a-KL"></a>日日从沙弥白衣受乃得着。</p>
  <p id="aKM">问三衣应施里不。<a id="a-KN"></a>答里施不施亦得。</p>
  <p id="aKO">问大衣得着上讲礼拜不。<a id="a-KP"></a>答无中衣得。</p>
  <p id="aKQ">问三衣得用生绢作不。<a id="a-KR"></a>答一切生绢衣不见身者得着。</p>
  <p id="aKS">问比丘嗔忿。<a id="a-KT"></a>自坏衣钵锡杖。<a id="a-KU"></a>犯何事。<a id="a-KV"></a>答嗔恼自坏三衣钵。<a id="a-KW"></a>犯舍堕。<a id="a-KX"></a>坏锡杖犯舍堕。<a id="a-KY"></a>坏他物。<a id="a-KZ"></a>计钱犯事。</p>
  <p id="aKa">问三衣得借人不。<a id="a-Kb"></a>答不得出界经宿。<a id="a-Kc"></a>若同界内得不限日数。</p>
  <p id="aKd">问入聚落中不被大衣。<a id="a-Ke"></a>犯何事。<a id="a-Kf"></a>答着肩上去不犯。<a id="a-Kg"></a>若僧使或为病人持去。<a id="a-Kh"></a>不犯。</p>
  <p id="aKi">问三衣破补便得受须。<a id="a-Kj"></a>复施他人耶。<a id="a-Kk"></a>答破容猫子脚。<a id="a-Kl"></a>便应施人。<a id="a-Km"></a>人还乃得补受。<a id="a-Kn"></a>若先补后施人亦得。</p>
 </body>
</html>