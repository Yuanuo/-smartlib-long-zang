<!doctype html>
<html id="z3IBV9lrW" data-ver="239">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘律">
  <meta period="刘宋">
 </head>
 <body>
  <h1 id="a1">四分比丘尼羯磨法</h1>
  <h2 id="a2">结界法第一(凡羯磨作法应先唱言)</h2>
  <p id="a3">不来诸比丘尼说欲及清净(除结界无受欲法。<a id="a-4"></a>若自恣时应言)说欲及自恣(复应白僧言)大姊僧听。<a id="a-5"></a>僧今何所作为(僧中一人应随前事答)某甲羯磨(但结界法。<a id="a-6"></a>二界不得相接。<a id="a-7"></a>应留中间。<a id="a-8"></a>亦不得隔驶流水结。<a id="a-9"></a>除常有桥梁。<a id="a-A"></a>若欲大界内安戒场者。<a id="a-B"></a>先竖戒场四方相。<a id="a-C"></a>于外下至相去一肘。<a id="a-D"></a>竖大界内相。<a id="a-E"></a>外随远近亦竖四方相。<a id="a-F"></a>使一旧住比丘尼唱其方相。<a id="a-G"></a>众中差堪能羯磨者结。<a id="a-H"></a>应先结大界后结戒场。<a id="a-I"></a>如欲唱此大界相者。<a id="a-J"></a>先从外相东南角起。<a id="a-K"></a>四方一周。<a id="a-L"></a>又唱内相。<a id="a-M"></a>亦令一周言。<a id="a-N"></a>彼为外相。<a id="a-O"></a>此为内相。<a id="a-P"></a>此是大界内外相一周。<a id="a-Q"></a>如是三唱。<a id="a-R"></a>若内无戒场。<a id="a-S"></a>直唱外相结大小界法。<a id="a-T"></a>僧应尽集。<a id="a-U"></a>不得受欲)</p>
  <p data-pb></p>
  <h2 id="aV">结大界羯磨文</h2>
  <p id="aW">姊僧听。<a id="a-X"></a>此住处比丘尼某甲。<a id="a-Y"></a>唱四方大界相。<a id="a-Z"></a>若僧时到僧忍听。<a id="a-a"></a>僧今于此四方相内结大界。<a id="a-b"></a>同一住处同一说戒。<a id="a-c"></a>白如是。<a id="a-d"></a>大姊僧听。<a id="a-e"></a>此住处比丘尼某甲唱四方大界相。<a id="a-f"></a>僧今于此四方相内结大界。<a id="a-g"></a>同一住处同一说戒。<a id="a-h"></a>谁诸大姊忍僧于此四方相内结大界同一住处同一说戒者默然。<a id="a-i"></a>谁不忍者说。<a id="a-j"></a>僧已忍于此四方相内结大界。<a id="a-k"></a>同一住处同一说戒竟。<a id="a-l"></a>僧忍默然故。<a id="a-m"></a>是事如是持。</p>
  <h2 id="an">结界场羯磨文</h2>
  <p id="ao">(元戒场之兴。<a id="a-p"></a>为以住处众大难集故。<a id="a-q"></a>别结此界。<a id="a-r"></a>用拟众中有于要事随时得作。<a id="a-s"></a>故不容即解。<a id="a-t"></a>若不依住处。<a id="a-u"></a>但为暂时作法者。<a id="a-v"></a>事讫去即便解。<a id="a-w"></a>不容不解)</p>
  <p id="ax">大姊僧听。<a id="a-y"></a>此住处比丘尼某甲。<a id="a-z"></a>称四方小界相。<a id="a-10"></a>若僧时到僧忍听。<a id="a-11"></a>僧今于此四方小界相内。<a id="a-12"></a>结作戒场。<a id="a-13"></a>白如是。<a id="a-14"></a>大姊僧听。<a id="a-15"></a>此住处比丘尼某甲。<a id="a-16"></a>称四方小界相。<a id="a-17"></a>僧今于此四方小界相内。<a id="a-18"></a>结作戒场。<a id="a-19"></a>谁诸大姊忍僧于此四方相内结作戒场者默然。<a id="a-1A"></a>谁不忍者说。<a id="a-1B"></a>僧已忍于此四方相内结作戒场竟。<a id="a-1C"></a>僧忍默然故。<a id="a-1D"></a>是事如是持。</p>
  <p data-pb></p>
  <h2 id="a1E">解大界羯磨文</h2>
  <p id="a1F">(时诸比丘尼意有欲广作界者。<a id="a-1G"></a>有欲陜作界者。<a id="a-1H"></a>佛言。<a id="a-1I"></a>自今已去若欲改作者。<a id="a-1J"></a>先解前界然后欲广陜从意。<a id="a-1K"></a>当白二羯磨解)</p>
  <p id="a1L">大姊僧听。<a id="a-1M"></a>今此住处比丘尼。<a id="a-1N"></a>同一住处同一说戒。<a id="a-1O"></a>若僧时到僧忍听解界。<a id="a-1P"></a>白如是。<a id="a-1Q"></a>大姊僧听。<a id="a-1R"></a>此住处比丘尼。<a id="a-1S"></a>同一住处同一说戒。<a id="a-1T"></a>今解界。<a id="a-1U"></a>谁诸大姊忍。<a id="a-1V"></a>僧同一住处同一说戒解界者默然。<a id="a-1W"></a>谁不忍者说。<a id="a-1X"></a>僧已忍同一住处同一说戒解界竟。<a id="a-1Y"></a>僧忍默然故。<a id="a-1Z"></a>是事如是持。</p>
  <p data-pb></p>
  <h2 id="a1a">结不失衣界羯磨文</h2>
  <p id="a1b">(不失衣界。<a id="a-1c"></a>即依大界相结。<a id="a-1d"></a>无别异相。<a id="a-1e"></a>故文言还称此住处)</p>
  <p id="a1f">大姊僧听。<a id="a-1g"></a>此住处同一住处同一说戒。<a id="a-1h"></a>若僧时到僧忍听。<a id="a-1i"></a>僧今结不失衣界。<a id="a-1j"></a>除村村外界。<a id="a-1k"></a>白如是。<a id="a-1l"></a>大姊僧听。<a id="a-1m"></a>此住处同一住处同一说戒。<a id="a-1n"></a>僧今结不失衣界。<a id="a-1o"></a>除村村外界。<a id="a-1p"></a>谁诸大姊忍僧于此住处。<a id="a-1q"></a>同一住处同一说戒。<a id="a-1r"></a>结不失衣界。<a id="a-1s"></a>除村村外界者默然。<a id="a-1t"></a>谁不忍者说。<a id="a-1u"></a>僧已忍同一住处同一说戒。<a id="a-1v"></a>结不失衣界。<a id="a-1w"></a>除村村外界竟。<a id="a-1x"></a>僧忍默然故。<a id="a-1y"></a>是事如是持。</p>
  <p data-pb></p>
  <h2 id="a1z">解不失衣界羯磨文</h2>
  <p id="a20">(大界不失衣界。<a id="a-21"></a>既是一处重结。<a id="a-22"></a>故前后解结互易不同。<a id="a-23"></a>若欲解者。<a id="a-24"></a>应先解不失衣界。<a id="a-25"></a>却解大界)</p>
  <p id="a26">大姊僧听。<a id="a-27"></a>此住处比丘尼。<a id="a-28"></a>同一住处同一说戒。<a id="a-29"></a>若僧时到僧忍听。<a id="a-2A"></a>僧今解不失衣界。<a id="a-2B"></a>白如是。<a id="a-2C"></a>大姊僧听。<a id="a-2D"></a>此住处比丘尼。<a id="a-2E"></a>同一住处同一说戒。<a id="a-2F"></a>僧今解不失衣界。<a id="a-2G"></a>谁诸大姊忍。<a id="a-2H"></a>僧同一住处同一说戒解不失衣界者默然。<a id="a-2I"></a>谁不忍者说僧已忍同一住处同一说戒。<a id="a-2J"></a>解不失衣界竟。<a id="a-2K"></a>僧忍默然故。<a id="a-2L"></a>是事如是持。</p>
  <p data-pb></p>
  <h2 id="a2M">结小界羯磨文</h2>
  <p id="a2N">(若布萨日诸比丘尼。<a id="a-2O"></a>于无村野路中行欲说戒众多难集不得和合。<a id="a-2P"></a>听随同师善友知识。<a id="a-2Q"></a>下道别集一处结小界说戒)</p>
  <p id="a2R">大姊僧听。<a id="a-2S"></a>今有尔许比丘尼集。<a id="a-2T"></a>若僧时到僧忍听。<a id="a-2U"></a>结小界。<a id="a-2V"></a>白如是。<a id="a-2W"></a>大姊僧听。<a id="a-2X"></a>今有尔许比丘尼集。<a id="a-2Y"></a>结小界。<a id="a-2Z"></a>谁诸大姊忍。<a id="a-2a"></a>尔许比丘尼集结小界者默然。<a id="a-2b"></a>谁不忍者说。<a id="a-2c"></a>僧已忍尔许比丘尼集结小界竟。<a id="a-2d"></a>僧忍默然故。<a id="a-2e"></a>是事如是持。</p>
  <p data-pb></p>
  <h2 id="a2f">解小界羯磨文</h2>
  <p id="a2g">姊僧听。<a id="a-2h"></a>今有尔许比丘尼集。<a id="a-2i"></a>若僧时到僧忍听。<a id="a-2j"></a>解此处小界。<a id="a-2k"></a>白如是。<a id="a-2l"></a>大姊僧听。<a id="a-2m"></a>今有尔许比丘尼集。<a id="a-2n"></a>解此处小界。<a id="a-2o"></a>谁诸大姊忍僧解此处小界者默然。<a id="a-2p"></a>谁不忍者说。<a id="a-2q"></a>僧已忍解此处小界竟。<a id="a-2r"></a>僧忍默然故。<a id="a-2s"></a>是事如是持。</p>
  <h2 id="a2t">结同一说戒同一利养羯磨文</h2>
  <p id="a2u">(若二住处彼此各别今欲共合同一说戒同一利养者。<a id="a-2v"></a>先彼此各自解本界。<a id="a-2w"></a>然后两住处通竖标相。<a id="a-2x"></a>合为一界。<a id="a-2y"></a>僧尽集一处羯磨结)</p>
  <p id="a2z">大姊僧听。<a id="a-30"></a>如所说界相。<a id="a-31"></a>若僧时到僧忍听。<a id="a-32"></a>僧今于此处彼处。<a id="a-33"></a>结同一说戒同一利养。<a id="a-34"></a>白如是。<a id="a-35"></a>大姊僧听。<a id="a-36"></a>如所说界相。<a id="a-37"></a>僧今于此处彼处。<a id="a-38"></a>结同一说戒同一利养。<a id="a-39"></a>谁诸大姊忍僧于此处彼处同一说戒同一利养结界者默然。<a id="a-3A"></a>谁不忍者说。<a id="a-3B"></a>僧已忍于此处彼处同一说戒同一利养结界竟。<a id="a-3C"></a>僧忍默然故。<a id="a-3D"></a>是事如是持。</p>
  <p data-pb></p>
  <h2 id="a3E">结同一说戒别利养羯磨文</h2>
  <p id="a3F">(亦先彼此各解本界。<a id="a-3G"></a>然后两住处。<a id="a-3H"></a>通竖标相。<a id="a-3I"></a>合为一界。<a id="a-3J"></a>僧尽集一处作羯磨结之)</p>
  <p id="a3K">大姊僧听。<a id="a-3L"></a>如所说界方相。<a id="a-3M"></a>若僧时到僧忍听。<a id="a-3N"></a>僧今于此处彼处。<a id="a-3O"></a>结同一说戒别利养。<a id="a-3P"></a>白如是。<a id="a-3Q"></a>大姊僧听。<a id="a-3R"></a>如所说界方相僧今于此处彼处。<a id="a-3S"></a>结同一说戒别利养。<a id="a-3T"></a>谁诸大姊忍僧于此四方相内结同一说戒别利养者默然。<a id="a-3U"></a>谁不忍者说僧已忍于此四方相内结同一说戒别利养竟。<a id="a-3V"></a>僧忍默然故。<a id="a-3W"></a>是事如是持。</p>
  <p id="a3X">(若二住处先共同说戒同利养或同说戒别利养。<a id="a-3Y"></a>后还欲别者。<a id="a-3Z"></a>应先解界。<a id="a-3a"></a>后各自唱界相依旧别结)</p>
  <p data-pb></p>
  <h2 id="a3b">结别说戒同一利养羯磨文</h2>
  <p id="a3c">大姊僧听。<a id="a-3d"></a>若僧时到僧忍听。<a id="a-3e"></a>僧今于此彼住处。<a id="a-3f"></a>结别说戒同一利养。<a id="a-3g"></a>为守护住处故。<a id="a-3h"></a>白如是。<a id="a-3i"></a>大姊僧听。<a id="a-3j"></a>僧今于此彼住处。<a id="a-3k"></a>结别说戒同一利养。<a id="a-3l"></a>为守护住处故。<a id="a-3m"></a>谁诸大姊忍僧于此彼住处结别说戒同一利养为守护住处故者默然。<a id="a-3n"></a>谁不忍者说。<a id="a-3o"></a>僧已忍于此彼住处结别说戒同一利养为守护住处故竟。<a id="a-3p"></a>僧忍默然故。<a id="a-3q"></a>是事如是持。</p>
 </body>
</html>