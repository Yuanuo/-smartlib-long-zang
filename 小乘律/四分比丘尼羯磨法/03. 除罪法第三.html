<!doctype html>
<html id="z3IBV9prY" data-ver="102">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘律">
  <meta period="刘宋">
 </head>
 <body>
  <h1 id="a1">除罪法第三</h1>
  <p id="a2">尼忏僧残罪法(尼以女弱。<a id="a-3"></a>事须相假以肃其怀。<a id="a-4"></a>如若私己容恶则自坏。<a id="a-5"></a>彼犯在不轻故。<a id="a-6"></a>尼覆僧残。<a id="a-7"></a>但增罪治半月行摩那埵。<a id="a-8"></a>无别覆藏调伏法故。<a id="a-9"></a>尼忏僧残。<a id="a-A"></a>要在二部僧中。<a id="a-B"></a>作摩那埵羯磨。<a id="a-C"></a>大僧与尼。<a id="a-D"></a>二部各满四人。<a id="a-E"></a>若作出罪羯磨。<a id="a-F"></a>大僧与尼。<a id="a-G"></a>二部各满二十人。<a id="a-H"></a>不得减)</p>
  <p data-pb></p>
  <h2 id="aI">乞摩那埵羯磨文</h2>
  <p id="aJ">(比丘尼犯僧残罪。<a id="a-K"></a>应二部僧中半月行摩那埵。<a id="a-L"></a>行摩那埵时。<a id="a-M"></a>应至二部僧中。<a id="a-N"></a>偏露右肩脱革屣。<a id="a-O"></a>礼僧足右膝着地。<a id="a-P"></a>合掌作如是乞)</p>
  <p id="aQ">大德僧听。<a id="a-R"></a>我比丘尼某甲。<a id="a-S"></a>犯某甲若干僧残罪。<a id="a-T"></a>今从二部僧乞半月摩那埵。<a id="a-U"></a>愿僧与我半月摩那埵。<a id="a-V"></a>慈愍故(如是三说)</p>
  <p data-pb></p>
  <h2 id="aW">与摩那埵羯磨文</h2>
  <p id="aX">大德僧听。<a id="a-Y"></a>此比丘尼某甲。<a id="a-Z"></a>犯某甲若干僧残罪。<a id="a-a"></a>今从二部僧乞半月摩那埵。<a id="a-b"></a>若僧时到僧忍听。<a id="a-c"></a>僧今与比丘尼某甲半月摩那埵。<a id="a-d"></a>白如是。</p>
  <p id="ae">大德僧听。<a id="a-f"></a>此比丘尼某甲。<a id="a-g"></a>犯某甲若干僧残罪。<a id="a-h"></a>今从二部僧乞半月摩那埵。<a id="a-i"></a>僧今与比丘尼某甲半月摩那埵。<a id="a-j"></a>谁诸长老忍僧与比丘尼某甲半月摩那埵者默然。<a id="a-k"></a>谁不忍者说。<a id="a-l"></a>是初羯磨(如是三说)</p>
  <p id="am">僧已忍与比丘尼某甲半月摩那埵竟。<a id="a-n"></a>僧忍默然故。<a id="a-o"></a>是事如是持(比丘尼行摩那埵法与上大僧同。<a id="a-p"></a>唯应二部僧中日日白。<a id="a-q"></a>应作如是白)</p>
  <p id="ar">大德僧听。<a id="a-s"></a>我比丘尼某甲。<a id="a-t"></a>犯某甲若干僧残罪。<a id="a-u"></a>已从二部僧乞半月摩那埵。<a id="a-v"></a>僧已与我半月摩那埵。<a id="a-w"></a>我比丘尼某甲。<a id="a-x"></a>已行若干日过。<a id="a-y"></a>余有若干日在。<a id="a-z"></a>白大德僧令知。<a id="a-10"></a>我行摩那埵。</p>
  <p data-pb></p>
  <h2 id="a11">乞出罪羯磨文</h2>
  <p id="a12">(比丘尼半月行摩那埵竟。<a id="a-13"></a>应至二部僧中作如是乞)</p>
  <p id="a14">大德僧听。<a id="a-15"></a>我比丘尼某甲。<a id="a-16"></a>犯某甲若干僧残罪。<a id="a-17"></a>已从二部僧乞半月摩那埵。<a id="a-18"></a>僧已与我半月摩那埵。<a id="a-19"></a>我已于二部僧中行半月摩那埵竟。<a id="a-1A"></a>今从僧乞出罪羯磨。<a id="a-1B"></a>愿僧与我出罪羯磨。<a id="a-1C"></a>慈愍故(如是三说)</p>
  <p data-pb></p>
  <h2 id="a1D">与出罪羯磨文</h2>
  <p id="a1E">大德僧听。<a id="a-1F"></a>此比丘尼某甲。<a id="a-1G"></a>犯某甲若干僧残罪。<a id="a-1H"></a>已从二部僧乞半月摩那埵。<a id="a-1I"></a>僧已与比丘尼某甲半月摩那埵。<a id="a-1J"></a>此比丘尼某甲。<a id="a-1K"></a>已于二部僧中行半月摩那埵竟。<a id="a-1L"></a>今从僧乞出罪羯磨。<a id="a-1M"></a>若僧时到僧忍听。<a id="a-1N"></a>僧今与比丘尼某甲出罪羯磨。<a id="a-1O"></a>白如是。<a id="a-1P"></a>大德僧听。<a id="a-1Q"></a>此比丘尼某甲。<a id="a-1R"></a>犯某甲若干僧残罪。<a id="a-1S"></a>已从二部僧乞半月摩那埵。<a id="a-1T"></a>僧已与比丘尼某甲半月摩那埵。<a id="a-1U"></a>此比丘尼某甲。<a id="a-1V"></a>已于二部僧中行半月摩那埵竟。<a id="a-1W"></a>今从僧乞出罪羯磨。<a id="a-1X"></a>僧今与比丘尼某甲出罪羯磨。<a id="a-1Y"></a>谁诸长老忍。<a id="a-1Z"></a>僧今与比丘尼某甲出罪羯磨者默然。<a id="a-1a"></a>谁不忍者说。<a id="a-1b"></a>是初羯磨(如是三说)僧已忍与比丘尼某甲出罪羯磨竟。<a id="a-1c"></a>僧忍默然故。<a id="a-1d"></a>是事如是持。</p>
 </body>
</html>