<!doctype html>
<html id="z3IBV9nrX" data-ver="554">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘律">
  <meta period="刘宋">
 </head>
 <body>
  <h1 id="a1">受戒法第二</h1>
  <h2 id="a2">比丘尼乞畜众羯磨文</h2>
  <p id="a3">(若比丘尼欲度人者。<a id="a-4"></a>当往比丘尼僧中。<a id="a-5"></a>偏露右肩脱革屣。<a id="a-6"></a>礼僧足已。<a id="a-7"></a>右膝着地合掌乞畜众羯磨。<a id="a-8"></a>作如是白)</p>
  <p id="a9">大姊僧听。<a id="a-A"></a>我比丘尼某甲。<a id="a-B"></a>今从僧乞度人授具足戒。<a id="a-C"></a>愿僧与我度人授具足戒(如是三说)</p>
  <p data-pb></p>
  <h2 id="aD">与畜众羯磨文</h2>
  <p id="aE">大姊僧听。<a id="a-F"></a>此比丘尼某甲。<a id="a-G"></a>今从僧乞度人授人具足戒。<a id="a-H"></a>若僧时到僧忍听僧今听比丘尼某甲度人授人具足戒白如是。</p>
  <p id="aI">大姊僧听。<a id="a-J"></a>此比丘尼某甲。<a id="a-K"></a>今从僧乞度人授人具足戒。<a id="a-L"></a>僧今听比丘尼某甲度人授人具足戒。<a id="a-M"></a>谁诸大姊忍。<a id="a-N"></a>僧听比丘尼某甲度人授人具足戒者默然。<a id="a-O"></a>谁不忍者说。</p>
  <p id="aP">僧已忍。<a id="a-Q"></a>听比丘尼某甲度人授人具足戒竟。<a id="a-R"></a>僧忍默然故。<a id="a-S"></a>是事如是持。</p>
  <p data-pb></p>
  <h2 id="aT">度沙弥尼文</h2>
  <p id="aU">(若欲在寺内剃发者。<a id="a-V"></a>应白一切僧。<a id="a-W"></a>若不和合应房房语令知。<a id="a-X"></a>若和合应作白。<a id="a-Y"></a>然后与剃发。<a id="a-Z"></a>应作如是白)</p>
  <p id="aa">大姊僧听。<a id="a-b"></a>此某甲。<a id="a-c"></a>欲从某甲求剃发。<a id="a-d"></a>若僧时到僧忍听。<a id="a-e"></a>为某甲剃发。<a id="a-f"></a>白如是(白已为剃发欲在寺内出家者应白一切僧若不和合应房房语令知。<a id="a-g"></a>若和合应作白。<a id="a-h"></a>然后与出家。<a id="a-i"></a>应作如是白)</p>
  <p id="aj">大姊僧听。<a id="a-k"></a>此某甲欲从某甲求出家。<a id="a-l"></a>若僧时到僧忍听。<a id="a-m"></a>与某甲出家。<a id="a-n"></a>白如是(应作如是出家。<a id="a-o"></a>教出家者着袈裟已。<a id="a-p"></a>偏露右肩脱革屣。<a id="a-q"></a>右膝着地合掌。<a id="a-r"></a>教作如是白)</p>
  <p id="as">我阿夷某甲。<a id="a-t"></a>归依佛归依法归依僧。<a id="a-u"></a>我今随佛出家。<a id="a-v"></a>和尚尼某甲。<a id="a-w"></a>如来无所著等正觉。<a id="a-x"></a>是我世尊(如是三说)我阿夷某甲。<a id="a-y"></a>归依佛竟。<a id="a-z"></a>归依法竟。<a id="a-10"></a>归依僧竟。<a id="a-11"></a>我今随佛出家竟。<a id="a-12"></a>和尚尼某甲。<a id="a-13"></a>如来无所著等正觉。<a id="a-14"></a>是我世尊(亦如是三说已应与受戒)</p>
  <p id="a15">尽形寿不得杀生是沙弥尼戒。<a id="a-16"></a>能持不(答言能)</p>
  <p id="a17">尽形寿不得盗。<a id="a-18"></a>是沙弥尼戒。<a id="a-19"></a>能持不(答言能)</p>
  <p id="a1A">尽形寿不得淫。<a id="a-1B"></a>是沙弥尼戒。<a id="a-1C"></a>能持不(答言能)</p>
  <p id="a1D">尽形寿不得妄语。<a id="a-1E"></a>是沙弥尼戒。<a id="a-1F"></a>能持不(答言能)</p>
  <p id="a1G">尽形寿不得饮酒。<a id="a-1H"></a>是沙弥尼戒能持不(答言能)</p>
  <p id="a1I">尽形寿不得着花鬘香油涂身。<a id="a-1J"></a>是沙弥尼戒能持不(答言能)</p>
  <p id="a1K">尽形寿不得歌舞倡伎。<a id="a-1L"></a>亦不欢听。<a id="a-1M"></a>是沙弥尼戒。<a id="a-1N"></a>能持不(答言能)</p>
  <p id="a1O">尽形寿不得高广大床上坐。<a id="a-1P"></a>是沙弥尼戒。<a id="a-1Q"></a>能持不(答言能)</p>
  <p id="a1R">尽形寿不得捉持生像金银宝物。<a id="a-1S"></a>是沙弥尼戒。<a id="a-1T"></a>能持不(答言能)</p>
  <p id="a1U">尽形寿不得非时食。<a id="a-1V"></a>是沙弥尼戒。<a id="a-1W"></a>能持不(答言能)</p>
  <p id="a1X">如是沙弥尼十戒。<a id="a-1Y"></a>尽形寿不得犯。<a id="a-1Z"></a>能持不(答言能)</p>
  <p id="a1a">汝已受戒竟。<a id="a-1b"></a>当供养三宝佛宝法宝僧宝。<a id="a-1c"></a>当修三业坐禅诵经劝助众事(听童女十八者二岁学戒。<a id="a-1d"></a>年满二十。<a id="a-1e"></a>二部僧中受大戒。<a id="a-1f"></a>若年十岁曾出适者。<a id="a-1g"></a>听二岁学戒。<a id="a-1h"></a>年满十二。<a id="a-1i"></a>与受大戒。<a id="a-1j"></a>应如是与二岁学戒)</p>
  <p data-pb></p>
  <h2 id="a1k">式叉摩那受六法文</h2>
  <p id="a1l">(沙弥尼应往比丘尼众中。<a id="a-1m"></a>偏露右肩脱革屣。<a id="a-1n"></a>礼比丘尼僧足已。<a id="a-1o"></a>右膝着地合掌白如是言)</p>
  <p id="a1p">大姊僧听。<a id="a-1q"></a>我沙弥尼某甲。<a id="a-1r"></a>今从僧乞二岁学戒。<a id="a-1s"></a>和尚尼某甲。<a id="a-1t"></a>愿僧济度我。<a id="a-1u"></a>慈愍故(如是三说应将沙弥尼。<a id="a-1v"></a>至离闻处着见处已。<a id="a-1w"></a>众中应差堪作羯磨者如上应作白言)大姊僧听。<a id="a-1x"></a>此某甲沙弥尼。<a id="a-1y"></a>今从僧乞二岁学戒。<a id="a-1z"></a>和尚尼某甲。<a id="a-20"></a>若僧时到僧忍听。<a id="a-21"></a>僧今与某甲沙弥尼二岁学戒。<a id="a-22"></a>和尚尼某甲。<a id="a-23"></a>白如是。</p>
  <p id="a24">大姊僧听。<a id="a-25"></a>此某甲沙弥尼。<a id="a-26"></a>今从僧乞二岁学戒。<a id="a-27"></a>和尚尼某甲。<a id="a-28"></a>僧今与某甲沙弥尼二岁学戒。<a id="a-29"></a>和尚尼某甲。<a id="a-2A"></a>谁诸大姊忍。<a id="a-2B"></a>僧与某甲沙弥尼二岁学戒。<a id="a-2C"></a>和尚尼某甲者默然。<a id="a-2D"></a>谁不忍者说。<a id="a-2E"></a>是初羯磨(如是三说)</p>
  <p id="a2F">僧已忍与某甲沙弥尼二岁学戒和尚尼某甲竟。<a id="a-2G"></a>僧忍默然故。<a id="a-2H"></a>是事如是持(应如是与六法)某甲谛听如来无所著等正觉说六法。<a id="a-2I"></a>不得犯。</p>
  <p id="a2J">不得行淫欲法。<a id="a-2K"></a>若式叉摩那行淫欲法。<a id="a-2L"></a>非式叉摩那非释种女。<a id="a-2M"></a>与染污心男子。<a id="a-2N"></a>共身相摩触缺戒。<a id="a-2O"></a>应更与受戒。<a id="a-2P"></a>是中尽形寿不得犯。<a id="a-2Q"></a>能持不(答言能)</p>
  <p id="a2R">不得偷盗乃至草叶。<a id="a-2S"></a>若式叉摩那。<a id="a-2T"></a>取人五钱若过五钱。<a id="a-2U"></a>若自取教人取。<a id="a-2V"></a>若自斫教人斫。<a id="a-2W"></a>若自破教人破。<a id="a-2X"></a>若烧若埋若坏色。<a id="a-2Y"></a>非式叉摩那非释种女。<a id="a-2Z"></a>若取减五钱缺戒。<a id="a-2a"></a>应更与受戒。<a id="a-2b"></a>是中尽形寿不得犯。<a id="a-2c"></a>能持不(答言能)</p>
  <p id="a2d">不得故断众生命乃至蚁子。<a id="a-2e"></a>若式叉摩那。<a id="a-2f"></a>故自手断人命。<a id="a-2g"></a>求刀授与人。<a id="a-2h"></a>教死劝死赞死。<a id="a-2i"></a>若与非药。<a id="a-2j"></a>若堕胎厌祷咒术。<a id="a-2k"></a>自作教人作者。<a id="a-2l"></a>非式叉摩那非释种女。<a id="a-2m"></a>若断畜生不能变化者命缺戒。<a id="a-2n"></a>应更与受戒。<a id="a-2o"></a>是中尽形寿不得犯。<a id="a-2p"></a>能持不(答言能)</p>
  <p id="a2q">不得妄语乃至戏笑。<a id="a-2r"></a>若式叉摩那。<a id="a-2s"></a>不真实非己有。<a id="a-2t"></a>自称言得上人法。<a id="a-2u"></a>言得禅得解脱得三昧正受。<a id="a-2v"></a>得须陀洹果斯陀含果阿那含果阿罗汉果。<a id="a-2w"></a>言天来龙鬼神来供养我。<a id="a-2x"></a>此非式叉摩那非释种女。<a id="a-2y"></a>若于众中故作妄语缺戒。<a id="a-2z"></a>应更与戒。<a id="a-30"></a>是中尽形寿不得犯。<a id="a-31"></a>能持不(答言能)</p>
  <p id="a32">不得非时食。<a id="a-33"></a>若式叉摩那。<a id="a-34"></a>非时食犯戒。<a id="a-35"></a>应更与戒。<a id="a-36"></a>是中尽形寿不得犯。<a id="a-37"></a>能持不(答言能)</p>
  <p id="a38">不得饮酒。<a id="a-39"></a>若式叉摩那饮酒犯戒。<a id="a-3A"></a>应更与受戒。<a id="a-3B"></a>是中尽形寿不得犯。<a id="a-3C"></a>能持不(答言能)</p>
  <p id="a3D">式叉摩那。<a id="a-3E"></a>于一切尼戒中应学除为比丘尼过食自受食食。</p>
  <p data-pb></p>
  <h2 id="a3F">式叉摩那受大戒法</h2>
  <p id="a3G">(若式叉摩那学戒。<a id="a-3H"></a>已年满二十。<a id="a-3I"></a>若满十二。<a id="a-3J"></a>应与受大戒先至比丘尼僧中请和尚。<a id="a-3K"></a>应如是言)大姊一心念。<a id="a-3L"></a>我某甲。<a id="a-3M"></a>求阿姨为和尚。<a id="a-3N"></a>愿阿姨。<a id="a-3O"></a>为我作和尚。<a id="a-3P"></a>我依阿姨故。<a id="a-3Q"></a>得受大戒(如是三说。<a id="a-3R"></a>和尚尼应答言尔。<a id="a-3S"></a>应如是受持。<a id="a-3T"></a>受戒人离闻处着见处应差教授师。<a id="a-3U"></a>是中戒师应如是问言)此众中谁能为某甲。<a id="a-3V"></a>作教授师(若有者答言我能。<a id="a-3W"></a>尔时戒师即应作白)大姊僧听。<a id="a-3X"></a>此某甲。<a id="a-3Y"></a>从和尚尼某甲求受大戒。<a id="a-3Z"></a>若僧时到僧忍听某甲为教授师。<a id="a-3a"></a>白如是(教授师应往至受戒人所语言)此安陀会郁多罗僧僧伽梨。<a id="a-3b"></a>此僧祇支覆肩衣。<a id="a-3c"></a>此衣钵是汝有不(答言己有)善女人谛听。<a id="a-3d"></a>今是真诚时。<a id="a-3e"></a>我今问汝。<a id="a-3f"></a>有便言有。<a id="a-3g"></a>无当言无。<a id="a-3h"></a>汝不犯边罪不。<a id="a-3i"></a>汝不犯净行比丘不。<a id="a-3j"></a>汝不贼心受戒不。<a id="a-3k"></a>汝不破内外道不。<a id="a-3l"></a>汝非黄门不。<a id="a-3m"></a>汝不杀父不。<a id="a-3n"></a>汝不杀母不。<a id="a-3o"></a>汝不杀真人阿罗汉不。<a id="a-3p"></a>汝不破僧不。<a id="a-3q"></a>汝不恶心出佛身血不。<a id="a-3r"></a>汝非非人不。<a id="a-3s"></a>汝非畜生不。<a id="a-3t"></a>汝非二根不。<a id="a-3u"></a>汝字何等。<a id="a-3v"></a>和尚尼字谁。<a id="a-3w"></a>年岁满不。<a id="a-3x"></a>衣钵具足不。<a id="a-3y"></a>父母夫主听汝不。<a id="a-3z"></a>汝不负债不。<a id="a-40"></a>汝非婢不。<a id="a-41"></a>汝是女人不。<a id="a-42"></a>女人有如是诸病。<a id="a-43"></a>癞白癞干痟癫狂二根二道合道小大小便常漏涕唾常出。<a id="a-44"></a>汝有如是诸病不(答言无者应语言)如我向问汝。<a id="a-45"></a>僧中亦当如是问。<a id="a-46"></a>如汝向者答我。<a id="a-47"></a>僧中亦当如是答(教授师问已。<a id="a-48"></a>应至僧中如常威仪。<a id="a-49"></a>至舒手及处立。<a id="a-4A"></a>应作白)大姊僧听。<a id="a-4B"></a>此某甲。<a id="a-4C"></a>从和尚尼某甲求受大戒。<a id="a-4D"></a>若僧时到僧忍听。<a id="a-4E"></a>我已教授竟。<a id="a-4F"></a>听使来。<a id="a-4G"></a>白如是(彼应语言来。<a id="a-4H"></a>来已应与捉衣钵。<a id="a-4I"></a>教礼僧足已。<a id="a-4J"></a>在戒师前胡跪合掌。<a id="a-4K"></a>作如是乞)</p>
  <p id="a4L">大姊僧听。<a id="a-4M"></a>我某甲。<a id="a-4N"></a>从和尚尼某甲求受大戒。<a id="a-4O"></a>我某甲。<a id="a-4P"></a>今从僧乞受大戒。<a id="a-4Q"></a>和尚尼某甲。<a id="a-4R"></a>愿僧济度我。<a id="a-4S"></a>慈愍故(如是三说。<a id="a-4T"></a>是中戒师应作白)大姊僧听。<a id="a-4U"></a>此某甲。<a id="a-4V"></a>从和尚尼某甲求受大戒。<a id="a-4W"></a>此某甲。<a id="a-4X"></a>今从僧乞受大戒。<a id="a-4Y"></a>和尚尼某甲。<a id="a-4Z"></a>若僧时到僧忍听。<a id="a-4a"></a>我问诸难事。<a id="a-4b"></a>白如是。</p>
  <p id="a4c">汝谛听。<a id="a-4d"></a>今是真诚时。<a id="a-4e"></a>我今问汝。<a id="a-4f"></a>有当言有。<a id="a-4g"></a>无当言无。<a id="a-4h"></a>汝不犯边罪不。<a id="a-4i"></a>汝不犯净行比丘不。<a id="a-4j"></a>汝不贼心受戒不。<a id="a-4k"></a>汝不破内外道不。<a id="a-4l"></a>汝非黄门不。<a id="a-4m"></a>汝不杀父不。<a id="a-4n"></a>汝不杀母不。<a id="a-4o"></a>汝不杀真人阿罗汉不。<a id="a-4p"></a>汝不破僧不。<a id="a-4q"></a>汝不恶心出佛身血不。<a id="a-4r"></a>汝非非人不。<a id="a-4s"></a>汝非畜生不。<a id="a-4t"></a>汝不二根不。<a id="a-4u"></a>汝字何等。<a id="a-4v"></a>和尚尼字谁。<a id="a-4w"></a>年岁满不。<a id="a-4x"></a>衣钵具足不。<a id="a-4y"></a>父母夫主听汝不。<a id="a-4z"></a>汝不负债不。<a id="a-50"></a>汝非婢不。<a id="a-51"></a>汝是女人不。<a id="a-52"></a>女人有如是诸病。<a id="a-53"></a>癞白癞干痟癫狂二根二道合道小大小便常漏。<a id="a-54"></a>汝有如是诸病不(答言无应作白)大姊僧听。<a id="a-55"></a>此某甲。<a id="a-56"></a>从和尚尼某甲求受大戒。<a id="a-57"></a>此某甲。<a id="a-58"></a>今从僧乞受大戒。<a id="a-59"></a>和尚尼某甲。<a id="a-5A"></a>某甲自说清净无诸难事。<a id="a-5B"></a>年满二十衣钵具足。<a id="a-5C"></a>若僧时到僧忍听。<a id="a-5D"></a>僧今为某甲受大戒。<a id="a-5E"></a>和尚尼某甲。<a id="a-5F"></a>白如是。</p>
  <p id="a5G">大姊僧听。<a id="a-5H"></a>此某甲。<a id="a-5I"></a>从和尚尼某甲求受大戒。<a id="a-5J"></a>此某甲。<a id="a-5K"></a>今从僧乞受大戒。<a id="a-5L"></a>和尚尼某甲。<a id="a-5M"></a>某甲自说清净无诸难事。<a id="a-5N"></a>年岁已满衣钵具足。<a id="a-5O"></a>僧今为某甲受大戒。<a id="a-5P"></a>和尚尼某甲。<a id="a-5Q"></a>谁诸大姊忍。<a id="a-5R"></a>僧今为某甲受大戒。<a id="a-5S"></a>和尚尼某甲者默然。<a id="a-5T"></a>谁不忍者说。<a id="a-5U"></a>是初羯磨(第二第三亦如是说)僧已忍与某甲受大戒竟。<a id="a-5V"></a>和尚尼某甲。<a id="a-5W"></a>僧忍默然故。<a id="a-5X"></a>是事如是持。</p>
  <p data-pb></p>
  <h2 id="a5Y">尼往比丘僧中受大戒法</h2>
  <p id="a5Z">(彼受戒者。<a id="a-5a"></a>与比丘尼僧俱至比丘僧中。<a id="a-5b"></a>礼僧足已右膝着地。<a id="a-5c"></a>合掌作如是言)</p>
  <p id="a5d">大德僧听。<a id="a-5e"></a>我某甲。<a id="a-5f"></a>从和尚尼某甲求受大戒。<a id="a-5g"></a>我某甲。<a id="a-5h"></a>今从僧乞受大戒。<a id="a-5i"></a>和尚尼某甲。<a id="a-5j"></a>愿僧救济我。<a id="a-5k"></a>慈愍故(如是三说。<a id="a-5l"></a>此中戒师。<a id="a-5m"></a>应问诸难事作白)</p>
  <p id="a5n">大德僧听。<a id="a-5o"></a>此某甲。<a id="a-5p"></a>从和尚尼某甲求受大戒。<a id="a-5q"></a>此某甲。<a id="a-5r"></a>今从僧乞受大戒。<a id="a-5s"></a>和尚尼某甲。<a id="a-5t"></a>若僧时到僧忍听。<a id="a-5u"></a>我问诸难事。<a id="a-5v"></a>白如是。</p>
  <p id="a5w">善女人谛听。<a id="a-5x"></a>今是真诚时实语时。<a id="a-5y"></a>我今问汝。<a id="a-5z"></a>有当言有。<a id="a-60"></a>无当言无。<a id="a-61"></a>汝不犯边罪不。<a id="a-62"></a>汝不犯净行比丘不。<a id="a-63"></a>汝不贼心受戒不。<a id="a-64"></a>汝不破内外道不。<a id="a-65"></a>汝非黄门不。<a id="a-66"></a>汝不杀父不。<a id="a-67"></a>汝不杀母不。<a id="a-68"></a>汝不杀真人阿罗汉不。<a id="a-69"></a>汝不破僧不。<a id="a-6A"></a>汝不恶心出佛身血不。<a id="a-6B"></a>汝非非人不。<a id="a-6C"></a>汝非畜生不。<a id="a-6D"></a>汝不二根不。<a id="a-6E"></a>汝字何等。<a id="a-6F"></a>和尚尼字谁。<a id="a-6G"></a>年满二十未。<a id="a-6H"></a>衣钵具足不。<a id="a-6I"></a>父母夫主听汝不。<a id="a-6J"></a>汝不负债不。<a id="a-6K"></a>汝非婢不。<a id="a-6L"></a>汝是女人不。<a id="a-6M"></a>女人有如是诸病。<a id="a-6N"></a>癞白癞癫干痟狂二根二道合道小大小便常漏涕唾常出。<a id="a-6O"></a>汝有如是诸病不(答言无者应问言)汝学戒未清净不(答言学戒清净。<a id="a-6P"></a>应问余比丘尼)某甲学戒未清净不(答言已学戒清净)大德僧听。<a id="a-6Q"></a>此某甲。<a id="a-6R"></a>从和尚尼某甲求受大戒。<a id="a-6S"></a>此某甲。<a id="a-6T"></a>今从僧乞受大戒。<a id="a-6U"></a>和尚尼某甲。<a id="a-6V"></a>某甲自说清净无诸难事。<a id="a-6W"></a>年岁已满衣钵具足。<a id="a-6X"></a>已学戒清净。<a id="a-6Y"></a>若僧时到僧忍听。<a id="a-6Z"></a>僧今为某甲受大戒。<a id="a-6a"></a>和尚尼某甲。<a id="a-6b"></a>白如是。<a id="a-6c"></a>大德僧听。<a id="a-6d"></a>此某甲。<a id="a-6e"></a>从和尚尼某甲求受大戒。<a id="a-6f"></a>此某甲。<a id="a-6g"></a>今从僧乞受大戒。<a id="a-6h"></a>和尚尼某甲某甲自说清净无诸难事。<a id="a-6i"></a>年岁已满衣钵具足。<a id="a-6j"></a>已学戒清净。<a id="a-6k"></a>僧今为某甲受大戒。<a id="a-6l"></a>和尚尼某甲。<a id="a-6m"></a>谁诸长老忍。<a id="a-6n"></a>僧为某甲受大戒。<a id="a-6o"></a>和尚尼某甲者默然。<a id="a-6p"></a>谁不忍者说。<a id="a-6q"></a>是初羯磨(如是三说)</p>
  <p id="a6r">僧已忍为某甲受大戒竟。<a id="a-6s"></a>和尚尼某甲。<a id="a-6t"></a>僧忍默然故。<a id="a-6u"></a>是事如是持。</p>
  <p id="a6v">善女人谛听。<a id="a-6w"></a>如来无所著等正觉说八波罗夷法。<a id="a-6x"></a>若比丘尼犯者。<a id="a-6y"></a>非比丘尼非释种女。<a id="a-6z"></a>不得犯不净行行淫欲法。<a id="a-70"></a>若比丘尼作不净行行淫欲法。<a id="a-71"></a>乃至共畜生。<a id="a-72"></a>此非比丘尼非释种女。<a id="a-73"></a>是中尽形寿不得犯。<a id="a-74"></a>能持不(答言能)</p>
  <p id="a75">不得偷盗乃至草叶。<a id="a-76"></a>若比丘尼盗人五钱若过五钱。<a id="a-77"></a>若自取教人取。<a id="a-78"></a>若自斫教人斫。<a id="a-79"></a>若自破教人破。<a id="a-7A"></a>若烧若埋若坏色。<a id="a-7B"></a>非比丘尼非释种女。<a id="a-7C"></a>是中尽形寿不得犯。<a id="a-7D"></a>能持不(答言能)</p>
  <p id="a7E">不得断众生命乃至蚁子。<a id="a-7F"></a>若比丘尼若自手断人命。<a id="a-7G"></a>持刀授与人。<a id="a-7H"></a>教死赞死劝死。<a id="a-7I"></a>与人非药堕胎厌祷咒术。<a id="a-7J"></a>若作方便教人作方便彼非比丘尼非释种女。<a id="a-7K"></a>是中尽形寿不得犯。<a id="a-7L"></a>能持不(答言能)</p>
  <p id="a7M">不得妄语乃至戏笑。<a id="a-7N"></a>若比丘尼不真实非己有。<a id="a-7O"></a>自称言得上人法。<a id="a-7P"></a>得禅得解脱三昧正受。<a id="a-7Q"></a>得须陀洹果斯陀含果阿那含果阿罗汉果。<a id="a-7R"></a>言天来龙来鬼神来供养我。<a id="a-7S"></a>彼非比丘尼非释种女。<a id="a-7T"></a>是中尽形寿不得犯能持不(答言能)</p>
  <p id="a7U">不得身相触乃至共畜生。<a id="a-7V"></a>若比丘尼有染污心。<a id="a-7W"></a>与染污心男子身相触。<a id="a-7X"></a>腋已下膝已上若摩。<a id="a-7Y"></a>若逆摩若顺摩。<a id="a-7Z"></a>若牵若推。<a id="a-7a"></a>若举若下。<a id="a-7b"></a>若捉若急捺。<a id="a-7c"></a>彼非比丘尼非释种女。<a id="a-7d"></a>是中尽形寿不得犯。<a id="a-7e"></a>能持不(答言能)</p>
  <p id="a7f">不得犯八事乃至共畜生。<a id="a-7g"></a>若比丘尼有染污心与染污心男子受捉手捉衣。<a id="a-7h"></a>至屏处屏处立屏处语。<a id="a-7i"></a>若共行若身相近若共期行犯此八事。<a id="a-7j"></a>彼非比丘尼非释种女。<a id="a-7k"></a>是中尽形寿不得犯。<a id="a-7l"></a>能持不(答言能)</p>
  <p id="a7m">不应覆藏他罪。<a id="a-7n"></a>乃至突吉罗恶说。<a id="a-7o"></a>若比丘尼知比丘尼犯波罗夷。<a id="a-7p"></a>不自举亦不白僧不语人令知。<a id="a-7q"></a>后于异时。<a id="a-7r"></a>此比丘尼若休道若灭摈。<a id="a-7s"></a>若作不共住若入外道。<a id="a-7t"></a>后作如是言。<a id="a-7u"></a>我先知此人如是如是。<a id="a-7v"></a>彼非比丘尼非释种女。<a id="a-7w"></a>覆藏重罪故是中尽形寿不得犯。<a id="a-7x"></a>能持不(答言能)</p>
  <p id="a7y">不得随被举比丘语乃至沙弥。<a id="a-7z"></a>若比丘尼知比丘为僧所举。<a id="a-80"></a>如法如毗尼如佛所教。<a id="a-81"></a>犯威仪未忏悔不作共住。<a id="a-82"></a>便随顺彼比丘。<a id="a-83"></a>彼比丘尼谏此比丘尼言大姊。<a id="a-84"></a>彼比丘为僧所举。<a id="a-85"></a>如法如毗尼如佛所教。<a id="a-86"></a>犯威仪未忏悔不共住莫随顺彼比丘。<a id="a-87"></a>彼比丘尼谏此比丘尼时坚持不舍。<a id="a-88"></a>彼比丘尼应乃至三谏。<a id="a-89"></a>舍此事故。<a id="a-8A"></a>乃至三谏舍者善。<a id="a-8B"></a>若不舍者彼非比丘尼非释种女。<a id="a-8C"></a>犯随举。<a id="a-8D"></a>是中尽形寿不得犯。<a id="a-8E"></a>能持不(答言能)</p>
  <p id="a8F">善女人谛听。<a id="a-8G"></a>如来无所著等正觉说四依法。<a id="a-8H"></a>比丘尼依此出家受大戒是比丘尼法。<a id="a-8I"></a>依粪扫衣出家受大戒是比丘尼法。<a id="a-8J"></a>是中尽形寿能持不(答言能)</p>
  <p id="a8K">若得长利。<a id="a-8L"></a>若檀越施衣。<a id="a-8M"></a>若得轻衣。<a id="a-8N"></a>若得割裁衣应受。<a id="a-8O"></a>依乞食出家受大戒。<a id="a-8P"></a>是比丘尼法。<a id="a-8Q"></a>是中尽形寿能持不(答言能)</p>
  <p id="a8R">若得长利。<a id="a-8S"></a>僧差食。<a id="a-8T"></a>若檀越送食。<a id="a-8U"></a>月八日食。<a id="a-8V"></a>十五日食。<a id="a-8W"></a>月初日食。<a id="a-8X"></a>众僧常食。<a id="a-8Y"></a>檀越请食得受。<a id="a-8Z"></a>依树下坐出家受大戒。<a id="a-8a"></a>是比丘尼法。<a id="a-8b"></a>是中尽形寿能持不(答言能)</p>
  <p id="a8c">若得长利。<a id="a-8d"></a>若别房楼阁小房石室两房一户应受。<a id="a-8e"></a>依腐烂药出家受大戒。<a id="a-8f"></a>是比丘尼法。<a id="a-8g"></a>是中尽形寿能持不(答言能)</p>
  <p id="a8h">若得长利。<a id="a-8i"></a>酥油生酥蜜石蜜应受。</p>
  <p id="a8j">汝已受戒竟。<a id="a-8k"></a>白四羯磨如法成就得处所和尚如法阿阇梨如法二部僧具足满。<a id="a-8l"></a>当善受教法。<a id="a-8m"></a>当勤供养佛法僧。<a id="a-8n"></a>和尚阿阇梨一切如法教敕。<a id="a-8o"></a>不得违逆。<a id="a-8p"></a>当学问诵经勤求方便。<a id="a-8q"></a>于佛法中得须陀洹果斯陀含果阿那含果阿罗汉果。<a id="a-8r"></a>汝始发心出家。<a id="a-8s"></a>功不唐捐。<a id="a-8t"></a>果报不绝。<a id="a-8u"></a>余所未知者。<a id="a-8v"></a>当问和尚阿阇梨(使受戒人在前而去)</p>
 </body>
</html>