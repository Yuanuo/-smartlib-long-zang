<!doctype html>
<html id="z3IBV9srb" data-ver="54">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘律">
  <meta period="刘宋">
 </head>
 <body>
  <h1 id="a1">自恣法第六</h1>
  <p id="a2">尼僧差往大僧中受自恣人羯磨文(比丘尼僧夏安居竟。<a id="a-3"></a>应往大僧中受自恣故。<a id="a-4"></a>今须差此使。<a id="a-5"></a>为尼僧诣大僧中求受自恣。<a id="a-6"></a>应如是差)</p>
  <p id="a7">大姊僧听。<a id="a-8"></a>若僧时到僧忍听。<a id="a-9"></a>僧今差比丘尼某甲。<a id="a-A"></a>为比丘尼僧故。<a id="a-B"></a>往大僧中说三事自恣见闻疑。<a id="a-C"></a>白如是。</p>
  <p id="aD">大姊僧听。<a id="a-E"></a>僧今差比丘尼某甲。<a id="a-F"></a>为比丘尼僧故往大僧中。<a id="a-G"></a>说三事自恣见闻疑。<a id="a-H"></a>谁诸大姊忍。<a id="a-I"></a>僧差比丘尼某甲。<a id="a-J"></a>为比丘尼僧故往大僧中说三事自恣见闻疑者默然。<a id="a-K"></a>谁不忍者说。</p>
  <p id="aL">僧已忍。<a id="a-M"></a>差比丘尼某甲为比丘尼僧故往大僧中说三事自恣竟。<a id="a-N"></a>僧忍默然故。<a id="a-O"></a>是事如是持。</p>
  <p id="aP">往大僧中受自恣文(差人为伴。<a id="a-Q"></a>往大僧中礼僧足已。<a id="a-R"></a>曲身低头合掌作。<a id="a-S"></a>如是说)</p>
  <p id="aT">比丘尼僧夏安居竟。<a id="a-U"></a>比丘僧夏安居竟。<a id="a-V"></a>比丘尼僧。<a id="a-W"></a>说三事自恣见闻疑。<a id="a-X"></a>大德慈愍故语我。<a id="a-Y"></a>我若见罪。<a id="a-Z"></a>当如法忏悔(如是三说)</p>
  <p id="aa">彼即比丘僧自恣日便自恣。<a id="a-b"></a>而皆疲极。<a id="a-c"></a>佛言。<a id="a-d"></a>不应尔。<a id="a-e"></a>若比丘僧十四日自恣。<a id="a-f"></a>比丘尼僧十五日自恣。<a id="a-g"></a>若大僧病。<a id="a-h"></a>若众不和合。<a id="a-i"></a>若众不满。<a id="a-j"></a>比丘尼应遣信礼拜问讯。<a id="a-k"></a>不者突吉罗。<a id="a-l"></a>若比丘尼僧病。<a id="a-m"></a>若众不和合。<a id="a-n"></a>若众不满。<a id="a-o"></a>比丘僧亦当遣信礼拜问讯。<a id="a-p"></a>不者突吉罗(其至大僧中受自恣人还。<a id="a-q"></a>共尼僧作自恣。<a id="a-r"></a>其自恣一与上大僧同)</p>
 </body>
</html>