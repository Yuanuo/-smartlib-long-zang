<!doctype html>
<html id="z3IBV9qrZ" data-ver="49">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘律">
  <meta period="刘宋">
 </head>
 <body>
  <h1 id="a1">说戒法第四(其说戒法一与上大僧同)</h1>
  <p id="a2">尼僧差请教授人羯磨文(尼僧应半月半月至大僧请教诫故。<a id="a-3"></a>今须差此使为尼僧请教诫。<a id="a-4"></a>应如是差)</p>
  <p id="a5">大姊僧听。<a id="a-6"></a>若僧时到僧忍听。<a id="a-7"></a>僧今差比丘尼某甲。<a id="a-8"></a>为比丘尼僧故。<a id="a-9"></a>半月往比丘僧中求教授。<a id="a-A"></a>白如是。<a id="a-B"></a>大姊僧听。<a id="a-C"></a>僧今差比丘尼某甲。<a id="a-D"></a>为比丘尼僧故。<a id="a-E"></a>半月往比丘僧中求教授。<a id="a-F"></a>谁诸大姊忍。<a id="a-G"></a>僧差比丘尼某甲。<a id="a-H"></a>为比丘尼僧故。<a id="a-I"></a>半月往比丘僧中求教授者默然。<a id="a-J"></a>谁不忍者说。</p>
  <p id="aK">僧已忍。<a id="a-L"></a>差比丘尼某甲为比丘尼僧故半月往比丘僧中求教授竟。<a id="a-M"></a>僧忍默然故。<a id="a-N"></a>是事如是持(更差一人为伴。<a id="a-O"></a>往大僧中至旧住比丘所。<a id="a-P"></a>礼足曲身低头合掌。<a id="a-Q"></a>白如是言)</p>
  <p id="aR">大德一心念。<a id="a-S"></a>比丘尼僧某甲等和合。<a id="a-T"></a>礼比丘僧足求教授(如是三说。<a id="a-U"></a>受嘱比丘说戒时应作如是白)</p>
  <p id="aV">比丘尼僧某甲众和合。<a id="a-W"></a>礼大德僧足求教授(如是三说)比丘尼明日应问可否。<a id="a-X"></a>比丘教授师应期往。<a id="a-Y"></a>比丘尼应期迎比丘。<a id="a-Z"></a>期往不往者突吉罗。<a id="a-a"></a>比丘尼僧期迎而不迎者突吉罗。<a id="a-b"></a>若比丘尼闻教授师来。<a id="a-c"></a>当半由旬迎至寺内。<a id="a-d"></a>供给所须洗浴具。<a id="a-e"></a>羹粥饮食果蓏以此供养。<a id="a-f"></a>若不者突吉罗。<a id="a-g"></a>若比丘僧尽病。<a id="a-h"></a>若众不和合。<a id="a-i"></a>若众不满。<a id="a-j"></a>遣信往礼拜问讯。<a id="a-k"></a>若比丘尼僧尽病。<a id="a-l"></a>不和合众不满亦当遣信往礼拜问讯。<a id="a-m"></a>若不往者突吉罗。</p>
 </body>
</html>