<!doctype html>
<html id="z3IBVE7sx" data-ver="817">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部苾刍尼戒经卷下</h1>
  <p id="a2">若复苾刍尼知如是语人。<a id="a-3"></a>未为随法不舍恶见。<a id="a-4"></a>共为言说共住受用。<a id="a-5"></a>同室而宿者。<a id="a-6"></a>波逸底迦。</p>
  <p id="a7">若复苾刍尼见有求寂女。<a id="a-8"></a>作如是语。<a id="a-9"></a>我知佛所说法。<a id="a-A"></a>欲是障碍者。<a id="a-B"></a>习行之时非是障碍。<a id="a-C"></a>诸苾刍尼应语彼求寂女言。<a id="a-D"></a>汝莫作是语。<a id="a-E"></a>我知佛所说。<a id="a-F"></a>欲是障碍法者。<a id="a-G"></a>习行之时非是障碍。<a id="a-H"></a>汝莫谤世尊。<a id="a-I"></a>谤世尊者不善。<a id="a-J"></a>世尊不作是语。<a id="a-K"></a>世尊以无量门。<a id="a-L"></a>于诸欲法说为障碍。<a id="a-M"></a>汝可弃舍如是恶见。<a id="a-N"></a>诸苾刍尼语彼求寂女时。<a id="a-O"></a>舍此事者善。<a id="a-P"></a>若不舍者。<a id="a-Q"></a>乃至二三随正应谏。<a id="a-R"></a>随正应教。<a id="a-S"></a>令舍是事。<a id="a-T"></a>舍者善。<a id="a-U"></a>若不舍者。<a id="a-V"></a>诸苾刍尼应语彼求寂女言。<a id="a-W"></a>汝从今已去。<a id="a-X"></a>不应说言。<a id="a-Y"></a>如来应正等觉是我大师。<a id="a-Z"></a>若有尊宿及同梵行者。<a id="a-a"></a>不应随行。<a id="a-b"></a>如余求寂女。<a id="a-c"></a>得与苾刍尼二夜同宿。<a id="a-d"></a>汝今无是事。<a id="a-e"></a>汝愚痴人。<a id="a-f"></a>可速灭去。<a id="a-g"></a>若苾刍尼知是被摈求寂女而摄受饶益。<a id="a-h"></a>同室宿者。<a id="a-i"></a>波逸底迦。</p>
  <p id="aj">若复苾刍尼得新衣。<a id="a-k"></a>当作三种染坏色。<a id="a-l"></a>若青若泥若赤。<a id="a-m"></a>随一而坏。<a id="a-n"></a>若不作三种坏色而受用者。<a id="a-o"></a>波逸底迦。</p>
  <p id="ap">若复苾刍尼宝及宝类。<a id="a-q"></a>若自捉若教人捉。<a id="a-r"></a>除在寺内及白衣舍。<a id="a-s"></a>波逸底迦。<a id="a-t"></a>若在寺内及白衣舍。<a id="a-u"></a>见宝及宝类。<a id="a-v"></a>应作是念。<a id="a-w"></a>然后当取。<a id="a-x"></a>若有认者我当与之。<a id="a-y"></a>此是时。</p>
  <p id="az">若复苾刍尼半月应洗浴。<a id="a-10"></a>故违而浴者。<a id="a-11"></a>除余时波逸底迦。<a id="a-12"></a>余时者。<a id="a-13"></a>热时病时。<a id="a-14"></a>作时行时。<a id="a-15"></a>风时雨时风雨时。<a id="a-16"></a>此是时。</p>
  <p id="a17">若复苾刍尼故断傍生命者。<a id="a-18"></a>波逸底迦。</p>
  <p id="a19">若复苾刍尼故恼他苾刍尼。<a id="a-1A"></a>乃至少时不乐。<a id="a-1B"></a>以此为缘者。<a id="a-1C"></a>波逸底迦。</p>
  <p id="a1D">若复苾刍尼以指击擽他者。<a id="a-1E"></a>波逸底迦。</p>
  <p id="a1F">若复苾刍尼水中戏者。<a id="a-1G"></a>波逸底迦。</p>
  <p id="a1H">若复苾刍尼共男子同室宿者。<a id="a-1I"></a>波逸底迦。</p>
  <p id="a1J">第六摄颂曰。</p>
  <p id="a1K">怖藏嗔二道　　掘地四月请</p>
  <p id="a1L">拒教窃听言　　默然从座起</p>
  <p id="a1M">若复苾刍尼若自恐怖。<a id="a-1N"></a>若教人恐怖他苾刍尼。<a id="a-1O"></a>下至戏笑者。<a id="a-1P"></a>波逸底迦。</p>
  <p id="a1Q">若复苾刍尼自藏苾刍苾刍尼。<a id="a-1R"></a>若正学女求寂求寂女衣钵。<a id="a-1S"></a>及余资具若教人藏者。<a id="a-1T"></a>除余缘。<a id="a-1U"></a>故波逸底迦。</p>
  <p id="a1V">若复苾刍尼嗔恚故。<a id="a-1W"></a>知彼苾刍尼清净无犯以无根僧伽伐尸沙法谤者。<a id="a-1X"></a>波逸底迦。</p>
  <p id="a1Y">若复苾刍尼共男子同道行。<a id="a-1Z"></a>更无女人。<a id="a-1a"></a>乃至一村间者。<a id="a-1b"></a>波逸底迦。</p>
  <p id="a1c">若复苾刍尼与贼商旅共同道行。<a id="a-1d"></a>乃至一村间者。<a id="a-1e"></a>波逸底迦。</p>
  <p id="a1f">若复苾刍尼自手掘地。<a id="a-1g"></a>若教人掘者。<a id="a-1h"></a>波逸底迦。</p>
  <p id="a1i">若复苾刍尼有四月请。<a id="a-1j"></a>须时应受。<a id="a-1k"></a>若过受者。<a id="a-1l"></a>除余时。<a id="a-1m"></a>波逸底迦。<a id="a-1n"></a>余时者。<a id="a-1o"></a>谓别请更请。<a id="a-1p"></a>殷勤请常请。<a id="a-1q"></a>此是时。</p>
  <p id="a1r">若复苾刍尼闻诸苾刍尼作如是语。<a id="a-1s"></a>具寿。<a id="a-1t"></a>仁今当习如是学处。<a id="a-1u"></a>彼作是语。<a id="a-1v"></a>我实不能用。<a id="a-1w"></a>汝愚痴不分明不善解者。<a id="a-1x"></a>所说之言。<a id="a-1y"></a>受行学处。<a id="a-1z"></a>我若见余善闲三藏。<a id="a-20"></a>当随彼言而受行者。<a id="a-21"></a>波逸底迦。</p>
  <p id="a22">若苾刍尼实欲求解彼者。<a id="a-23"></a>当问三藏。<a id="a-24"></a>此是时。</p>
  <p id="a25">若复苾刍尼知余苾刍尼评论事生求过纷扰诤竞而住。<a id="a-26"></a>默然往彼听其所说。<a id="a-27"></a>作如是念。<a id="a-28"></a>我欲听已。<a id="a-29"></a>当令斗乱。<a id="a-2A"></a>以此为缘者。<a id="a-2B"></a>波逸底迦。</p>
  <p id="a2C">若复苾刍尼知众如法评论事时。<a id="a-2D"></a>默然从座起去。<a id="a-2E"></a>有苾刍尼不嘱授者。<a id="a-2F"></a>除余缘。<a id="a-2G"></a>故波逸底迦。</p>
  <p id="a2H">第七摄颂曰。</p>
  <p id="a2I">不恭敬饮酒　　入聚往余家</p>
  <p id="a2J">明相摄耳筒　　床足绵敷具</p>
  <p id="a2K">若复苾刍尼不恭敬者。<a id="a-2L"></a>波逸底迦。</p>
  <p id="a2M">若复苾刍尼饮诸酒者。<a id="a-2N"></a>波逸底迦。</p>
  <p id="a2O">若复苾刍尼非时入聚落。<a id="a-2P"></a>不嘱余苾刍尼。<a id="a-2Q"></a>除余缘。<a id="a-2R"></a>故波逸底迦。</p>
  <p id="a2S">若复苾刍尼受食家请。<a id="a-2T"></a>食前食后行诣余家。<a id="a-2U"></a>不嘱授者。<a id="a-2V"></a>波逸底迦。</p>
  <p id="a2W">若复苾刍尼明相未出。<a id="a-2X"></a>刹帝利灌顶王未藏宝及宝类。<a id="a-2Y"></a>若入过宫门阃者。<a id="a-2Z"></a>除余缘故波逸底迦。</p>
  <p id="a2a">若复苾刍尼半月半月说戒经时。<a id="a-2b"></a>作如是语。<a id="a-2c"></a>具寿。<a id="a-2d"></a>我今始知。<a id="a-2e"></a>是法戒经中说。<a id="a-2f"></a>诸苾刍尼知是苾刍尼。<a id="a-2g"></a>若二若三同作长净。<a id="a-2h"></a>况复过此。<a id="a-2i"></a>应语彼言。<a id="a-2j"></a>具寿。<a id="a-2k"></a>非不知故得免其罪。<a id="a-2l"></a>汝所犯罪应如法说悔。<a id="a-2m"></a>当劝喻言。<a id="a-2n"></a>具寿。<a id="a-2o"></a>此法希奇难可逢遇。<a id="a-2p"></a>汝说戒时。<a id="a-2q"></a>不恭敬不住心。<a id="a-2r"></a>不殷重不作意。<a id="a-2s"></a>不一想不摄耳。<a id="a-2t"></a>不策念而听法者。<a id="a-2u"></a>波逸底迦。</p>
  <p id="a2v">若复苾刍尼用骨牙角。<a id="a-2w"></a>作针筒成者。<a id="a-2x"></a>应打碎。<a id="a-2y"></a>波逸底迦。</p>
  <p id="a2z">若复苾刍尼作大木床足。<a id="a-30"></a>应高佛八指。<a id="a-31"></a>除入梐木。<a id="a-32"></a>若过者。<a id="a-33"></a>应截去。<a id="a-34"></a>波逸底迦。</p>
  <p id="a35">若复苾刍尼以草木绵贮僧床座者。<a id="a-36"></a>应撤去。<a id="a-37"></a>波逸底迦。</p>
  <p id="a38">若复苾刍尼作尼师但那。<a id="a-39"></a>当应量作。<a id="a-3A"></a>是中量者。<a id="a-3B"></a>长佛二张手。<a id="a-3C"></a>广一张手半长广中。<a id="a-3D"></a>更增一张手。<a id="a-3E"></a>若过作者。<a id="a-3F"></a>应截去。<a id="a-3G"></a>波逸底迦。</p>
  <p id="a3H">第八摄颂曰。</p>
  <p id="a3I">覆疮佛衣量　　蒜剃洗手拍</p>
  <p id="a3J">自煮食水洒　　生草弃墙外</p>
  <p id="a3K">若复苾刍尼作覆疮衣。<a id="a-3L"></a>当应量作。<a id="a-3M"></a>是中量者。<a id="a-3N"></a>长佛四张手。<a id="a-3O"></a>广二张手。<a id="a-3P"></a>若过作者。<a id="a-3Q"></a>应截去。<a id="a-3R"></a>波逸底迦。</p>
  <p id="a3S">若复苾刍尼同佛衣量作衣。<a id="a-3T"></a>或复过者。<a id="a-3U"></a>波逸底迦。<a id="a-3V"></a>是中佛衣量者。<a id="a-3W"></a>长佛十张手。<a id="a-3X"></a>广六张手。<a id="a-3Y"></a>此是佛衣量。</p>
  <p id="a3Z">若复苾刍尼啖蒜者。<a id="a-3a"></a>波逸底迦。</p>
  <p id="a3b">若复苾刍尼剃隐处毛者。<a id="a-3c"></a>波逸底迦。</p>
  <p id="a3d">若复苾刍尼若洗净时。<a id="a-3e"></a>应齐二指节。<a id="a-3f"></a>若过者。<a id="a-3g"></a>波逸底迦。</p>
  <p id="a3h">若复苾刍尼以手拍隐处者。<a id="a-3i"></a>波逸底迦。</p>
  <p id="a3j">若复苾刍尼自手煮生食者。<a id="a-3k"></a>波逸底迦。</p>
  <p id="a3l">若复苾刍尼以水洒上众者。<a id="a-3m"></a>波逸底迦。</p>
  <p id="a3n">若复苾刍尼在生草上。<a id="a-3o"></a>大小便洟唾者。<a id="a-3p"></a>波逸底迦。</p>
  <p id="a3q">若复苾刍尼不善观察。<a id="a-3r"></a>以不净弃墙外者。<a id="a-3s"></a>波逸底迦。</p>
  <p id="a3t">第九摄颂曰。</p>
  <p id="a3u">为独有五种　　由耳语有四</p>
  <p id="a3v">若怀嗔恚心　　椎胸皆不合</p>
  <p id="a3w">若复苾刍尼独与男子在屏处立者。<a id="a-3x"></a>波逸底迦。</p>
  <p id="a3y">若复苾刍尼独与苾刍在屏处立者。<a id="a-3z"></a>波逸底迦。</p>
  <p id="a40">若复苾刍尼独与男子在露处立者。<a id="a-41"></a>波逸底迦。</p>
  <p id="a42">若复苾刍尼独与苾刍在露处立者。<a id="a-43"></a>波逸底迦。</p>
  <p id="a44">若复苾刍尼独住一房者。<a id="a-45"></a>波逸底迦。</p>
  <p id="a46">若复苾刍尼共男子耳语者。<a id="a-47"></a>波逸底迦。</p>
  <p id="a48">若复苾刍尼受男子耳语者。<a id="a-49"></a>波逸底迦。</p>
  <p id="a4A">若复苾刍尼共苾刍耳语者。<a id="a-4B"></a>波逸底迦。</p>
  <p id="a4C">若复苾刍尼受苾刍耳语者。<a id="a-4D"></a>波逸底迦。</p>
  <p id="a4E">若复苾刍尼嗔恚故。<a id="a-4F"></a>便自椎胸生苦痛者波逸底迦。</p>
  <p id="a4G">第十摄颂曰。</p>
  <p id="a4H">咒誓不观事　　坐床以树胶</p>
  <p id="a4I">在四白衣家　　看病不同卧</p>
  <p id="a4J">若复苾刍尼以自梵行而为咒誓者。<a id="a-4K"></a>波逸底迦。</p>
  <p id="a4L">若复苾刍尼不善观事而诘他者。<a id="a-4M"></a>波逸底迦。</p>
  <p id="a4N">若复苾刍尼于屏闇处。<a id="a-4O"></a>不观床座而坐卧者。<a id="a-4P"></a>波逸底迦。</p>
  <p id="a4Q">若复苾刍尼以树胶作生支者。<a id="a-4R"></a>波逸底迦。</p>
  <p id="a4S">若复苾刍尼在白衣家说法去时。<a id="a-4T"></a>不嘱授家主收摄卧具者。<a id="a-4U"></a>波逸底迦。</p>
  <p id="a4V">若复苾刍尼在白衣家主人未许。<a id="a-4W"></a>于床座上辄坐者。<a id="a-4X"></a>波逸底迦。</p>
  <p id="a4Y">若复苾刍尼在白衣家。<a id="a-4Z"></a>不问主人辄坐者。<a id="a-4a"></a>波逸底迦。</p>
  <p id="a4b">若复苾刍尼知苾刍尼先在白衣家。<a id="a-4c"></a>后来令他去者。<a id="a-4d"></a>波逸底迦。</p>
  <p id="a4e">若复苾刍尼于亲弟子及依止弟子。<a id="a-4f"></a>见有病患不瞻侍者。<a id="a-4g"></a>波逸底迦。</p>
  <p id="a4h">若复苾刍尼二尼同一床卧者。<a id="a-4i"></a>波逸底迦。</p>
  <p id="a4j">第十一摄颂曰。</p>
  <p id="a4k">二安居二怖　　天祠未满年</p>
  <p id="a4l">畜众二嫁人　　僧未与无限</p>
  <p id="a4m">若复苾刍尼夏安居未为。<a id="a-4n"></a>随意人间游行者。<a id="a-4o"></a>波逸底迦。</p>
  <p id="a4p">若复苾刍尼夏安居。<a id="a-4q"></a>满不离旧处人间游行者。<a id="a-4r"></a>波逸底迦。</p>
  <p id="a4s">若复苾刍尼知王国中有贼怖处。<a id="a-4t"></a>而游行者。<a id="a-4u"></a>波逸底迦。</p>
  <p id="a4v">若复苾刍尼知彼处所有虎狼师子怖。<a id="a-4w"></a>而游行者。<a id="a-4x"></a>波逸底迦。</p>
  <p id="a4y">若复苾刍尼往天祠中作论议者。<a id="a-4z"></a>波逸底迦。</p>
  <p id="a50">若复苾刍尼未满十二岁。<a id="a-51"></a>与他出家受近圆者。<a id="a-52"></a>波逸底迦。</p>
  <p id="a53">若复苾刍尼僧伽未与畜众法。<a id="a-54"></a>辄畜弟子者。<a id="a-55"></a>波逸底迦。</p>
  <p id="a56">若复苾刍尼知曾嫁女人年未满十二。<a id="a-57"></a>与出家者。<a id="a-58"></a>波逸底迦。</p>
  <p id="a59">若复苾刍尼知曾嫁女人年满十二。<a id="a-5A"></a>不与正学法而受近圆者。<a id="a-5B"></a>波逸底迦。</p>
  <p id="a5C">若复苾刍尼僧伽未与无限畜众法。<a id="a-5D"></a>辄多畜者。<a id="a-5E"></a>波逸底迦。</p>
  <p id="a5F">第十二摄颂曰。</p>
  <p id="a5G">度娠不教诫　　不护不随身</p>
  <p id="a5H">二童女恶人　　多忧二六法</p>
  <p id="a5I">若复苾刍尼度有娠女人出家者。<a id="a-5J"></a>波逸底迦。</p>
  <p id="a5K">若复苾刍尼与他出家。<a id="a-5L"></a>并受近圆不教诫者。<a id="a-5M"></a>波逸底迦。</p>
  <p id="a5N">若复苾刍尼与他出家。<a id="a-5O"></a>并受近圆。<a id="a-5P"></a>不摄受卫护者。<a id="a-5Q"></a>波逸底迦。</p>
  <p id="a5R">若复苾刍尼与他出家。<a id="a-5S"></a>不将随身去者。<a id="a-5T"></a>波逸底迦。</p>
  <p id="a5U">若复苾刍尼知童女年未满二十。<a id="a-5V"></a>与受近圆者。<a id="a-5W"></a>波逸底迦。</p>
  <p id="a5X">若复苾刍尼知童女年满二十。<a id="a-5Y"></a>不与二岁学六法六随法。<a id="a-5Z"></a>即受近圆者。<a id="a-5a"></a>波逸底迦。</p>
  <p id="a5b">若复苾刍尼知恶性女人好为斗诤。<a id="a-5c"></a>与出家者。<a id="a-5d"></a>波逸底迦。</p>
  <p id="a5e">若复苾刍尼知多忧恼女人度出家者。<a id="a-5f"></a>波逸底迦。</p>
  <p id="a5g">若复苾刍尼知女人未满二岁学六法六随法。<a id="a-5h"></a>与受近圆者。<a id="a-5i"></a>波逸底迦。</p>
  <p id="a5j">若复苾刍尼知女人二岁。<a id="a-5k"></a>学六法及六随法了。<a id="a-5l"></a>不与受近圆者。<a id="a-5m"></a>波逸底迦。</p>
  <p id="a5n">第十三摄颂曰。</p>
  <p id="a5o">未放与我衣　　收敛年年受</p>
  <p id="a5p">欲半月无僧　　安居随意责</p>
  <p id="a5q">若复苾刍尼知他妇女夫主未放。<a id="a-5r"></a>度出家者。<a id="a-5s"></a>波逸底迦。</p>
  <p id="a5t">若复苾刍尼知彼女人希受近圆。<a id="a-5u"></a>告云汝与我衣。<a id="a-5v"></a>当授汝近圆者。<a id="a-5w"></a>波逸底迦。</p>
  <p id="a5x">若复苾刍尼报俗女云。<a id="a-5y"></a>汝应收敛家业。<a id="a-5z"></a>我当与汝出家。<a id="a-60"></a>如教作讫。<a id="a-61"></a>不度出家者。<a id="a-62"></a>波逸底迦。</p>
  <p id="a63">若复苾刍尼于每年中。<a id="a-64"></a>与他出家及受近圆者。<a id="a-65"></a>波逸底迦。</p>
  <p id="a66">若复苾刍尼经宿与欲者。<a id="a-67"></a>波逸底迦。</p>
  <p id="a68">若复苾刍尼半月半月应求教授。<a id="a-69"></a>若不求者。<a id="a-6A"></a>波逸底迦。</p>
  <p id="a6B">若复苾刍尼无苾刍处作长净者。<a id="a-6C"></a>波逸底迦。</p>
  <p id="a6D">若复苾刍尼无苾刍处作安居者。<a id="a-6E"></a>波逸底迦。</p>
  <p id="a6F">若复苾刍尼安居了。<a id="a-6G"></a>不于二部众中。<a id="a-6H"></a>以三事作随意者。<a id="a-6I"></a>波逸底迦。</p>
  <p id="a6J">若复苾刍尼诃责众者。<a id="a-6K"></a>波逸底迦。</p>
  <p id="a6L">第十四摄颂曰。</p>
  <p id="a6M">骂众五种悭　　赞家寺食法</p>
  <p id="a6N">更食给孩子　　洗裙令浣衣</p>
  <p id="a6O">若复苾刍尼骂众者。<a id="a-6P"></a>波逸底迦。</p>
  <p id="a6Q">若复苾刍尼见赞叹他起悭嫉心者。<a id="a-6R"></a>波逸底迦。</p>
  <p id="a6S">若复苾刍尼于家悭者。<a id="a-6T"></a>波逸底迦。</p>
  <p id="a6U">若复苾刍尼于寺悭者。<a id="a-6V"></a>波逸底迦。</p>
  <p id="a6W">若复苾刍尼于利养饮食悭者。<a id="a-6X"></a>波逸底迦。</p>
  <p id="a6Y">若复苾刍尼悭法者。<a id="a-6Z"></a>波逸底迦。</p>
  <p id="a6a">若复苾刍尼食竟更食者。<a id="a-6b"></a>波逸底迦。</p>
  <p id="a6c">若复苾刍尼给养他孩儿者。<a id="a-6d"></a>波逸底迦。</p>
  <p id="a6e">若复苾刍尼不畜洗裙者。<a id="a-6f"></a>波逸底迦。</p>
  <p id="a6g">若复苾刍尼令浣衣人洗衣者。<a id="a-6h"></a>波逸底迦。</p>
  <p id="a6i">第十五摄颂曰。</p>
  <p id="a6j">上众沙门衣　　二病衣从乞</p>
  <p id="a6k">不共出不分　　斗不嘱学咒</p>
  <p id="a6l">若复苾刍尼共上众换衣者。<a id="a-6m"></a>波逸底迦。</p>
  <p id="a6n">若复苾刍尼辄将沙门法衣与俗人者。<a id="a-6o"></a>波逸底迦。</p>
  <p id="a6p">若复苾刍尼不畜病衣者。<a id="a-6q"></a>波逸底迦。</p>
  <p id="a6r">若复苾刍尼大众病衣将私用者。<a id="a-6s"></a>波逸底迦。</p>
  <p id="a6t">若复苾刍尼知是贫人。<a id="a-6u"></a>从乞羯耻那衣者。<a id="a-6v"></a>波逸底迦。</p>
  <p id="a6w">若复苾刍尼不共出羯耻那衣者。<a id="a-6x"></a>波逸底迦。</p>
  <p id="a6y">若复苾刍尼不共他分衣者。<a id="a-6z"></a>波逸底迦。</p>
  <p id="a70">若复苾刍尼自知有力。<a id="a-71"></a>见他尼斗不劝止息者。<a id="a-72"></a>波逸底迦。</p>
  <p id="a73">若复苾刍尼弃住处不嘱授者。<a id="a-74"></a>波逸底迦。</p>
  <p id="a75">若复苾刍尼从俗人受学咒法者。<a id="a-76"></a>波逸底迦。</p>
  <p id="a77">第十六摄颂曰。</p>
  <p id="a78">教咒法卖麨　　营理使他尼</p>
  <p id="a79">捻缕织盖行　　鞋疮度淫女</p>
  <p id="a7A">若复苾刍尼教俗人咒法者。<a id="a-7B"></a>波逸底迦。</p>
  <p id="a7C">若复苾刍尼卖麨食者。<a id="a-7D"></a>波逸底迦。</p>
  <p id="a7E">若复苾刍尼营理俗人家务者。<a id="a-7F"></a>波逸底迦。</p>
  <p id="a7G">若复苾刍尼令他诸尼移转坐床劳倦者。<a id="a-7H"></a>波逸底迦。</p>
  <p id="a7I">若复苾刍尼自手捻缕者。<a id="a-7J"></a>波逸底迦。</p>
  <p id="a7K">若复苾刍尼自织络者。<a id="a-7L"></a>波逸底迦。</p>
  <p id="a7M">若复苾刍尼持伞盖行者。<a id="a-7N"></a>波逸底迦。</p>
  <p id="a7O">若复苾刍尼着彩色鞋履者。<a id="a-7P"></a>波逸底迦。</p>
  <p id="a7Q">若复苾刍尼臂上有疮。<a id="a-7R"></a>令他数解数系者。<a id="a-7S"></a>波逸底迦。</p>
  <p id="a7T">若复苾刍尼度淫女出家者。<a id="a-7U"></a>波逸底迦。</p>
  <p id="a7V">第十七摄颂曰。</p>
  <p id="a7W">尼不许揩身　　约人有五别</p>
  <p id="a7X">香及胡麻水　　辄问俗庄严</p>
  <p id="a7Y">若复苾刍尼使苾刍尼令揩身者。<a id="a-7Z"></a>波逸底迦。</p>
  <p id="a7a">若复苾刍尼令式叉摩拏女揩身者。<a id="a-7b"></a>波逸底迦。</p>
  <p id="a7c">若复苾刍尼使求寂女揩身者。<a id="a-7d"></a>波逸底迦。</p>
  <p id="a7e">若复苾刍尼使俗女揩身者。<a id="a-7f"></a>波逸底迦。</p>
  <p id="a7g">若复苾刍尼使外道女揩身者。<a id="a-7h"></a>波逸底迦。</p>
  <p id="a7i">若复苾刍尼以香涂身者。<a id="a-7j"></a>波逸底迦。</p>
  <p id="a7k">若复苾刍尼以胡麻滓揩身者。<a id="a-7l"></a>波逸底迦。</p>
  <p id="a7m">若复苾刍尼使他以水揩身者。<a id="a-7n"></a>波逸底迦。</p>
  <p id="a7o">若复苾刍尼不求容许辄请问者。<a id="a-7p"></a>波逸底迦。</p>
  <p id="a7q">若复苾刍尼着俗庄严具者。<a id="a-7r"></a>波逸底迦。</p>
  <p id="a7s">第十八摄颂曰。</p>
  <p id="a7t">相牵舞歌乐　　独出大小行</p>
  <p id="a7u">刷篦梳三假　　堕罪百八十</p>
  <p id="a7v">若复苾刍尼以手相牵河中洗浴者。<a id="a-7w"></a>波逸底迦。</p>
  <p id="a7x">若复苾刍尼自作舞教他作舞者。<a id="a-7y"></a>波逸底迦。</p>
  <p id="a7z">若复苾刍尼唱歌者。<a id="a-80"></a>波逸底迦。</p>
  <p id="a81">若复苾刍尼作乐者。<a id="a-82"></a>波逸底迦。</p>
  <p id="a83">若复苾刍尼独出寺外。<a id="a-84"></a>于空宅内大小行者。<a id="a-85"></a>波逸底迦。</p>
  <p id="a86">若复苾刍尼畜香草根刷者。<a id="a-87"></a>波逸底迦。</p>
  <p id="a88">若复苾刍尼畜细篦者。<a id="a-89"></a>波逸底迦。</p>
  <p id="a8A">若复苾刍尼畜粗梳者。<a id="a-8B"></a>波逸底迦。</p>
  <p id="a8C">若复苾刍尼用前三事者。<a id="a-8D"></a>波逸底迦。</p>
  <p id="a8E">若复苾刍尼畜假髻庄具者。<a id="a-8F"></a>波逸底迦。</p>
  <p id="a8G">诸大德。<a id="a-8H"></a>我已说一百八十波逸底迦法。<a id="a-8I"></a>今问。<a id="a-8J"></a>诸大德。<a id="a-8K"></a>是中清净不(如是三说)</p>
  <p id="a8L">诸大德。<a id="a-8M"></a>是中清净默然故。<a id="a-8N"></a>我今如是持。</p>
  <p id="a8O">诸大德。<a id="a-8P"></a>此十一波罗底提舍尼法。<a id="a-8Q"></a>半月半月戒经中说。</p>
  <p id="a8R">摄颂曰。</p>
  <p id="a8S">乳酪及生酥　　熟酥油糖蜜</p>
  <p id="a8T">鱼肉并干脯　　得法学人家</p>
  <p id="a8U">若复苾刍尼无病为己诣白衣家乞乳。<a id="a-8V"></a>若使人乞而饮用者。<a id="a-8W"></a>是苾刍尼应还。<a id="a-8X"></a>村外住处。<a id="a-8Y"></a>诣诸苾刍尼所。<a id="a-8Z"></a>各别告言。<a id="a-8a"></a>大德。<a id="a-8b"></a>我犯对说恶法。<a id="a-8c"></a>是不应为。<a id="a-8d"></a>今对说悔。<a id="a-8e"></a>是名对说法。<a id="a-8f"></a>如是酥等乃至干脯十事乞。<a id="a-8g"></a>皆有犯。<a id="a-8h"></a>如上广说。</p>
  <p id="a8i">若复苾刍尼知是学家僧伽。<a id="a-8j"></a>与作学家羯磨。<a id="a-8k"></a>苾刍尼先不受请。<a id="a-8l"></a>便诣彼家自手受食食。<a id="a-8m"></a>是苾刍尼应还村外住处。<a id="a-8n"></a>诣诸苾刍尼所。<a id="a-8o"></a>各别告言。<a id="a-8p"></a>大德。<a id="a-8q"></a>我犯对说恶法。<a id="a-8r"></a>是不应为。<a id="a-8s"></a>今对说悔。<a id="a-8t"></a>是名对说法。</p>
  <p id="a8u">诸大德。<a id="a-8v"></a>我已说十一波罗底提舍尼法。<a id="a-8w"></a>今问。<a id="a-8x"></a>诸大德。<a id="a-8y"></a>是中清净不(如是三说)诸大德。<a id="a-8z"></a>是中清净默然故。<a id="a-90"></a>我今如是持。</p>
  <p id="a91">诸大德。<a id="a-92"></a>此众学法半月半月戒经中说。</p>
  <p id="a93">总摄颂曰。</p>
  <p id="a94">衣食形齐整　　俗舍善容仪</p>
  <p id="a95">护钵除病人　　洟唾过人树</p>
  <p id="a96">齐整着裙。<a id="a-97"></a>应当学。</p>
  <p id="a98">不太高不大下。<a id="a-99"></a>不象鼻不蛇头。<a id="a-9A"></a>不多罗叶。<a id="a-9B"></a>不豆团形。<a id="a-9C"></a>着裙应当学。</p>
  <p id="a9D">齐整着五衣。<a id="a-9E"></a>应当学。</p>
  <p id="a9F">不太高不太下。<a id="a-9G"></a>好正披好正覆。<a id="a-9H"></a>少语言不高视入白衣舍。<a id="a-9I"></a>应当学。</p>
  <p id="a9J">若月期将至。<a id="a-9K"></a>不应往白衣舍。<a id="a-9L"></a>应当学。</p>
  <p id="a9M">不覆头不偏抄衣。<a id="a-9N"></a>不双抄衣。<a id="a-9O"></a>不叉腰不拊肩。<a id="a-9P"></a>入白衣舍。<a id="a-9Q"></a>应当学。</p>
  <p id="a9R">不蹲行不足指行。<a id="a-9S"></a>不跳行。<a id="a-9T"></a>不庂足行。<a id="a-9U"></a>不努身行。<a id="a-9V"></a>入白衣舍。<a id="a-9W"></a>应当学。</p>
  <p id="a9X">不摇身。<a id="a-9Y"></a>不掉臂。<a id="a-9Z"></a>不摇头。<a id="a-9a"></a>不肩排。<a id="a-9b"></a>不连手。<a id="a-9c"></a>入白衣舍。<a id="a-9d"></a>应当学。</p>
  <p id="a9e">在白衣舍。<a id="a-9f"></a>未请坐不应坐。<a id="a-9g"></a>应当学。</p>
  <p id="a9h">在白衣舍。<a id="a-9i"></a>不善观察不应坐。<a id="a-9j"></a>应当学。</p>
  <p id="a9k">在白衣舍。<a id="a-9l"></a>不放身坐。<a id="a-9m"></a>应当学。</p>
  <p id="a9n">在白衣舍。<a id="a-9o"></a>不垒足。<a id="a-9p"></a>不重内踝。<a id="a-9q"></a>不重外踝。<a id="a-9r"></a>不急敛足。<a id="a-9s"></a>不长舒足。<a id="a-9t"></a>不露身。<a id="a-9u"></a>应当学。</p>
  <p id="a9v">恭敬受食。<a id="a-9w"></a>应当学。</p>
  <p id="a9x">不得满钵受饭。<a id="a-9y"></a>更安羹菜。<a id="a-9z"></a>令食流溢于钵缘边。<a id="a-A0"></a>应留屈指用意受食。<a id="a-A1"></a>应当学。</p>
  <p id="aA2">行食未至。<a id="a-A3"></a>不豫申钵。<a id="a-A4"></a>应当学。</p>
  <p id="aA5">不安钵在食上。<a id="a-A6"></a>应当学。</p>
  <p id="aA7">恭敬而食。<a id="a-A8"></a>应当学。</p>
  <p id="aA9">不极小团不极大团。<a id="a-AA"></a>圆整而食。<a id="a-AB"></a>应当学。</p>
  <p id="aAC">若食未至。<a id="a-AD"></a>不张口待。<a id="a-AE"></a>应当学。</p>
  <p id="aAF">不含食语。<a id="a-AG"></a>应当学。</p>
  <p id="aAH">不得以饭覆羹菜。<a id="a-AI"></a>不将羹菜覆饭更望得。<a id="a-AJ"></a>应当学。</p>
  <p id="aAK">不弹舌食。<a id="a-AL"></a>不[口*((甫-、<a id="a-AM"></a>)/寸)][口*集]食。<a id="a-AN"></a>不呵气食。<a id="a-AO"></a>不吹气食。<a id="a-AP"></a>不散手食。<a id="a-AQ"></a>不毁呰食。<a id="a-AR"></a>不填颊食。<a id="a-AS"></a>不啮半食。<a id="a-AT"></a>不舒舌食。<a id="a-AU"></a>不作窣睹波形食。<a id="a-AV"></a>应当学。</p>
  <p id="aAW">不舐手。<a id="a-AX"></a>不舐钵。<a id="a-AY"></a>不振手。<a id="a-AZ"></a>不振钵。<a id="a-Aa"></a>常看钵食。<a id="a-Ab"></a>应当学。</p>
  <p id="aAc">不轻慢心观比坐钵中食。<a id="a-Ad"></a>应当学。</p>
  <p id="aAe">不以污手捉净水瓶。<a id="a-Af"></a>应当学。</p>
  <p id="aAg">在白衣舍。<a id="a-Ah"></a>不弃洗钵水。<a id="a-Ai"></a>除问主人。<a id="a-Aj"></a>应当学。</p>
  <p id="aAk">不得以残食置钵水中。<a id="a-Al"></a>应当学。</p>
  <p id="aAm">地上无替不应安钵。<a id="a-An"></a>应当学。</p>
  <p id="aAo">不立洗钵。<a id="a-Ap"></a>应当学。</p>
  <p id="aAq">不于危险岸处置钵。<a id="a-Ar"></a>亦不逆流酌水。<a id="a-As"></a>应当学。</p>
  <p id="aAt">人坐己立不为说法。<a id="a-Au"></a>除病。<a id="a-Av"></a>应当学。</p>
  <p id="aAw">人卧己坐不为说法。<a id="a-Ax"></a>除病。<a id="a-Ay"></a>应当学。</p>
  <p id="aAz">人在高座己在下座。<a id="a-B0"></a>不为说法。<a id="a-B1"></a>除病。<a id="a-B2"></a>应当学。</p>
  <p id="aB3">人在前行己在后行。<a id="a-B4"></a>不为说法。<a id="a-B5"></a>除病。<a id="a-B6"></a>应当学。</p>
  <p id="aB7">人在道己在非道。<a id="a-B8"></a>不为说法。<a id="a-B9"></a>除病。<a id="a-BA"></a>应当学。</p>
  <p id="aBB">不为覆头者。<a id="a-BC"></a>不为偏抄衣。<a id="a-BD"></a>不为双抄衣。<a id="a-BE"></a>不为叉腰者。<a id="a-BF"></a>不为拊肩者说法。<a id="a-BG"></a>除病。<a id="a-BH"></a>应当学。</p>
  <p id="aBI">不为乘象马车舆者说法。<a id="a-BJ"></a>除病。<a id="a-BK"></a>应当学。</p>
  <p id="aBL">不为着屐靴鞋及履屦者说法。<a id="a-BM"></a>除病。<a id="a-BN"></a>应当学。</p>
  <p id="aBO">不为戴帽着冠及作佛顶髻者。<a id="a-BP"></a>不为缠头。<a id="a-BQ"></a>不为冠花者说法。<a id="a-BR"></a>除病。<a id="a-BS"></a>应当学。</p>
  <p id="aBT">不为持盖者说法。<a id="a-BU"></a>除病。<a id="a-BV"></a>应当学。</p>
  <p id="aBW">不立大小便。<a id="a-BX"></a>除病。<a id="a-BY"></a>应当学。</p>
  <p id="aBZ">不得水中大小便洟唾。<a id="a-Ba"></a>除病。<a id="a-Bb"></a>应当学。</p>
  <p id="aBc">不得上过人树。<a id="a-Bd"></a>除有难缘。<a id="a-Be"></a>应当学。</p>
  <p id="aBf">诸大德。<a id="a-Bg"></a>我已说众多学法。<a id="a-Bh"></a>今问。<a id="a-Bi"></a>诸大德。<a id="a-Bj"></a>是中清净不(如是三说)</p>
  <p id="aBk">诸大德。<a id="a-Bl"></a>是中清净默然故。<a id="a-Bm"></a>我今如是持。</p>
  <p id="aBn">诸大德。<a id="a-Bo"></a>此七灭诤法半月半月戒经中说。</p>
  <p id="aBp">摄颂曰。</p>
  <p id="aBq">现前并忆念　　不痴与求罪</p>
  <p id="aBr">多人语自言　　草掩除众诤</p>
  <p id="aBs">应与现前毗奈耶　　当与现前毗奈耶　　应与忆念毗奈耶　　当与忆念毗奈耶　　应与不痴毗奈耶　　当与不痴毗奈耶　　应与求罪自性毗奈耶　　当与求罪自性毗奈耶　　应与多人语毗奈耶　　当与多人语毗奈耶　　应与自言毗奈耶　　当与自言毗奈耶　　应与草掩毗奈耶　　当与草掩毗奈耶。</p>
  <p id="aBt">若有诤事起。<a id="a-Bu"></a>当以七法顺大师教。<a id="a-Bv"></a>如法如律而除灭之。</p>
  <p id="aBw">诸大德。<a id="a-Bx"></a>我已说七灭诤法。<a id="a-By"></a>今问。<a id="a-Bz"></a>诸大德。<a id="a-C0"></a>是中清净不(如是三说)</p>
  <p id="aC1">诸大德。<a id="a-C2"></a>是中清净默然故。<a id="a-C3"></a>我今如是持。</p>
  <p id="aC4">诸大德。<a id="a-C5"></a>我已说戒经序已说八波罗市迦法。<a id="a-C6"></a>二十僧伽伐尸沙法。<a id="a-C7"></a>三十三泥萨只波逸底迦法。<a id="a-C8"></a>一百八十波逸底迦法。<a id="a-C9"></a>十一波罗底提舍尼法众学法。<a id="a-CA"></a>七灭诤法。<a id="a-CB"></a>此是如来应正等觉戒经中所说所摄。<a id="a-CC"></a>若更有余法之随法。<a id="a-CD"></a>与此相应者。<a id="a-CE"></a>皆当修学。<a id="a-CF"></a>仁等共集欢喜无诤。<a id="a-CG"></a>一心一说如水乳合。<a id="a-CH"></a>殷勤光显大师圣教。<a id="a-CI"></a>令安乐住。<a id="a-CJ"></a>勿为放逸。<a id="a-CK"></a>应当修学。</p>
  <p id="aCL">忍是勤中上　　能得涅槃处</p>
  <p id="aCM">出家恼他人　　不名为沙门</p>
  <p id="aCN">此是毗钵尸如来应正等觉。<a id="a-CO"></a>说是戒经。</p>
  <p id="aCP">明眼避险途　　能至安隐处</p>
  <p id="aCQ">智者于生界　　能远离诸恶</p>
  <p id="aCR">此是尸弃如来应正等觉。<a id="a-CS"></a>说是戒经。</p>
  <p id="aCT">不毁亦不害　　善护于戒经</p>
  <p id="aCU">饮食知止足　　受用下卧具</p>
  <p id="aCV">勤修增上定　　此是诸佛教</p>
  <p id="aCW">此是毗舍浮如来应正等觉。<a id="a-CX"></a>说是戒经。</p>
  <p id="aCY">譬如蜂采花　　不坏色与香</p>
  <p id="aCZ">但取其味去　　苾刍入聚然</p>
  <p id="aCa">不违逆他人　　不观作不作</p>
  <p id="aCb">但自观身行　　若正若不正</p>
  <p id="aCc">此是俱留孙如来应正等觉。<a id="a-Cd"></a>说是戒经。</p>
  <p id="aCe">勿着于定心　　勤修寂静处</p>
  <p id="aCf">能救护无忧　　常令念不失</p>
  <p id="aCg">若人能惠施　　福增怨自息</p>
  <p id="aCh">修善除众恶　　惑尽至涅槃</p>
  <p id="aCi">此是羯诺迦牟尼如来应正等觉。<a id="a-Cj"></a>说是戒经。</p>
  <p id="aCk">一切恶莫作　　一切善应修</p>
  <p id="aCl">遍调于自心　　是则诸佛教</p>
  <p id="aCm">此是迦摄波如来应正等觉。<a id="a-Cn"></a>说是戒经。</p>
  <p id="aCo">护身为善哉　　能护语亦善</p>
  <p id="aCp">护意为善哉　　尽护最为善</p>
  <p id="aCq">苾刍护一切　　能解脱众苦</p>
  <p id="aCr">善护于口言　　亦善护于意</p>
  <p id="aCs">身不作诸恶　　常净三种业</p>
  <p id="aCt">是则能随顺　　大仙所行道</p>
  <p id="aCu">此是释迦如来应正等觉。<a id="a-Cv"></a>说是戒经。</p>
  <p id="aCw">毗钵尸式弃　　毗舍俱留孙</p>
  <p id="aCx">羯诺迦牟尼　　迦摄释迦尊</p>
  <p id="aCy">如是天中天　　无上调御者</p>
  <p id="aCz">七佛皆雄猛　　能救护世间</p>
  <p id="aD0">具足大名称　　咸说此戒法</p>
  <p id="aD1">诸佛及弟子　　咸共尊敬戒</p>
  <p id="aD2">恭敬戒经故　　获得无上果</p>
  <p id="aD3">汝当求出离　　于佛教勤修</p>
  <p id="aD4">降伏生死军　　如象摧草舍</p>
  <p id="aD5">于此法律中　　常为不放逸</p>
  <p id="aD6">能竭烦恼海　　当尽苦边际</p>
  <p id="aD7">所为说戒经　　和合作长净</p>
  <p id="aD8">当共尊敬戒　　如[犛-未+牙]牛爱尾</p>
  <p id="aD9">我已说戒经　　众僧长净竟</p>
  <p id="aDA">福利诸有情　　皆共成佛道</p>
 </body>
</html>