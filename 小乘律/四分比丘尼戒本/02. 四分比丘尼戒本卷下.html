<!doctype html>
<html id="z3IBVEQt4" data-ver="781">
 <head>
  <meta charset="utf-8">
  <meta author="怀素">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">四分比丘尼戒本卷下</h1>
  <p id="a2">若比丘尼说戒时如是语。<a id="a-3"></a>大姊。<a id="a-4"></a>用是杂碎戒为。<a id="a-5"></a>说是戒时。<a id="a-6"></a>令人恼愧怀疑。<a id="a-7"></a>轻毁戒故。<a id="a-8"></a>波逸提。</p>
  <p id="a9">若比丘尼说戒时作如是语。<a id="a-A"></a>大姊。<a id="a-B"></a>我今始知是戒半月半月说戒经来。<a id="a-C"></a>余比丘尼知是比丘尼。<a id="a-D"></a>若二若三说戒中坐。<a id="a-E"></a>何况多。<a id="a-F"></a>彼比丘尼无知无解。<a id="a-G"></a>若犯罪应如法治。<a id="a-H"></a>更重增无知法。<a id="a-I"></a>大姊。<a id="a-J"></a>汝无利得不善。<a id="a-K"></a>汝说戒时。<a id="a-L"></a>不用心念。<a id="a-M"></a>不一心摄耳听法。<a id="a-N"></a>彼无知故。<a id="a-O"></a>波逸提。</p>
  <p id="aP">若比丘尼共同羯磨已。<a id="a-Q"></a>后作如是说。<a id="a-R"></a>诸比丘尼随亲厚。<a id="a-S"></a>以众僧物与者。<a id="a-T"></a>波逸提。</p>
  <p id="aU">若比丘尼僧断事时。<a id="a-V"></a>不与欲而起去者。<a id="a-W"></a>波逸提。</p>
  <p id="aX">若比丘尼与欲竟。<a id="a-Y"></a>后更呵者波逸提。</p>
  <p id="aZ">若比丘尼。<a id="a-a"></a>比丘尼共斗诤。<a id="a-b"></a>后听此语已。<a id="a-c"></a>欲向彼说。<a id="a-d"></a>波逸提。</p>
  <p id="ae">若比丘尼嗔恚故不喜。<a id="a-f"></a>打彼比丘尼者。<a id="a-g"></a>波逸提。</p>
  <p id="ah">若比丘尼。<a id="a-i"></a>嗔恚故不喜。<a id="a-j"></a>以手搏比丘尼者。<a id="a-k"></a>波逸提。</p>
  <p id="al">若比丘尼嗔恚故不喜。<a id="a-m"></a>以无根僧伽婆尸沙法谤者。<a id="a-n"></a>波逸提。</p>
  <p id="ao">若比丘尼。<a id="a-p"></a>刹利水浇头王。<a id="a-q"></a>王未出未藏宝。<a id="a-r"></a>若入宫过门阈者。<a id="a-s"></a>波逸提。</p>
  <p id="at">若比丘尼。<a id="a-u"></a>宝及宝庄饰具。<a id="a-v"></a>自捉若教人捉。<a id="a-w"></a>除僧伽蓝中及寄宿处。<a id="a-x"></a>波逸提。<a id="a-y"></a>若僧伽蓝中。<a id="a-z"></a>若寄宿处。<a id="a-10"></a>若宝若以宝庄饰具。<a id="a-11"></a>自捉若教人捉。<a id="a-12"></a>若识者当取。<a id="a-13"></a>如是因缘非余。</p>
  <p id="a14">若比丘尼。<a id="a-15"></a>非时入聚落。<a id="a-16"></a>不嘱比丘尼。<a id="a-17"></a>波逸提。</p>
  <p id="a18">若比丘尼。<a id="a-19"></a>作绳床若木床。<a id="a-1A"></a>足应高佛八指。<a id="a-1B"></a>除入梐孔上。<a id="a-1C"></a>若截竟过者。<a id="a-1D"></a>波逸提。</p>
  <p id="a1E">若比丘尼。<a id="a-1F"></a>持兜罗绵[袖-由+宁]。<a id="a-1G"></a>作绳床木床若卧具坐具。<a id="a-1H"></a>波逸提。</p>
  <p id="a1I">若比丘尼。<a id="a-1J"></a>啖蒜者。<a id="a-1K"></a>波逸提。</p>
  <p id="a1L">若比丘尼。<a id="a-1M"></a>剃三处毛者。<a id="a-1N"></a>波逸提。</p>
  <p id="a1O">若比丘尼。<a id="a-1P"></a>以水作净。<a id="a-1Q"></a>应齐两指各一节。<a id="a-1R"></a>若过者波逸提。</p>
  <p id="a1S">若比丘尼。<a id="a-1T"></a>以胡胶作男根。<a id="a-1U"></a>波逸提。</p>
  <p id="a1V">若比丘尼。<a id="a-1W"></a>共相拍者。<a id="a-1X"></a>波逸提。</p>
  <p id="a1Y">若比丘尼。<a id="a-1Z"></a>比丘无病时供给水。<a id="a-1a"></a>以扇扇者。<a id="a-1b"></a>波逸提。</p>
  <p id="a1c">若比丘尼。<a id="a-1d"></a>乞生谷者。<a id="a-1e"></a>波逸提。</p>
  <p id="a1f">若比丘尼。<a id="a-1g"></a>在生草上大小便。<a id="a-1h"></a>波逸提。</p>
  <p id="a1i">若比丘尼夜大小便器中。<a id="a-1j"></a>昼不看墙外弃者。<a id="a-1k"></a>波逸提。</p>
  <p id="a1l">若比丘尼往观看伎乐者波逸提。</p>
  <p id="a1m">若比丘尼入村内与男子在屏处。<a id="a-1n"></a>共立共语。<a id="a-1o"></a>波逸提。</p>
  <p id="a1p">若比丘尼与男子共入屏障处者波逸提。</p>
  <p id="a1q">若比丘尼入村内巷陌中。<a id="a-1r"></a>遣伴远去。<a id="a-1s"></a>在屏处与男子共立耳语者。<a id="a-1t"></a>波逸提。</p>
  <p id="a1u">若比丘尼入白衣家内坐。<a id="a-1v"></a>不语主人舍去者。<a id="a-1w"></a>波逸提。</p>
  <p id="a1x">若比丘尼入白衣家内。<a id="a-1y"></a>不语主人辄坐床座者。<a id="a-1z"></a>波逸提。</p>
  <p id="a20">若比丘尼入白衣家内。<a id="a-21"></a>不语主人辄自敷坐宿者。<a id="a-22"></a>波逸提。</p>
  <p id="a23">若比丘尼与男子。<a id="a-24"></a>共入闇室中者。<a id="a-25"></a>波逸提。</p>
  <p id="a26">若比丘尼不审谛受师语。<a id="a-27"></a>便向人说波逸提。</p>
  <p id="a28">若比丘尼有小因缘事。<a id="a-29"></a>便咒诅。<a id="a-2A"></a>堕三恶道不生佛法中。<a id="a-2B"></a>若我有如是事。<a id="a-2C"></a>堕三恶道不生佛法中。<a id="a-2D"></a>若汝有如是事。<a id="a-2E"></a>亦堕三恶道不生佛法中。<a id="a-2F"></a>波逸提。</p>
  <p id="a2G">若比丘尼共斗诤。<a id="a-2H"></a>不善忆持诤事。<a id="a-2I"></a>捶胸啼哭者波逸提。</p>
  <p id="a2J">若比丘尼无病。<a id="a-2K"></a>二人共床卧波逸提。</p>
  <p id="a2L">若比丘尼共一蓐同一被卧。<a id="a-2M"></a>除余时波逸提。</p>
  <p id="a2N">若比丘尼知先住后至。<a id="a-2O"></a>知后至先住。<a id="a-2P"></a>为恼故。<a id="a-2Q"></a>在前诵经问义教授者。<a id="a-2R"></a>波逸提。</p>
  <p id="a2S">若比丘尼同活比丘尼病。<a id="a-2T"></a>不瞻视者波逸提。</p>
  <p id="a2U">若比丘尼安居。<a id="a-2V"></a>初听余比丘尼在房中安床。<a id="a-2W"></a>后嗔恚驱出者。<a id="a-2X"></a>波逸提。</p>
  <p id="a2Y">若比丘尼春夏冬一切时人间游行。<a id="a-2Z"></a>除余因缘者波逸提。</p>
  <p id="a2a">若比丘尼夏安居讫。<a id="a-2b"></a>不去者波逸提。</p>
  <p id="a2c">若比丘尼边界有疑恐怖处。<a id="a-2d"></a>人间游行者。<a id="a-2e"></a>波逸提。</p>
  <p id="a2f">若比丘尼于界内有疑恐怖处。<a id="a-2g"></a>在人间游行者。<a id="a-2h"></a>波逸提。</p>
  <p id="a2i">若比丘尼亲近居士居士儿。<a id="a-2j"></a>共住作不随顺行。<a id="a-2k"></a>余比丘尼谏此比丘尼言。<a id="a-2l"></a>妹汝莫亲近居士居士儿。<a id="a-2m"></a>共住作不随顺行。<a id="a-2n"></a>大姊可别住。<a id="a-2o"></a>若别住。<a id="a-2p"></a>于佛法中有增益安乐住。<a id="a-2q"></a>彼比丘尼谏此比丘尼时。<a id="a-2r"></a>坚持不舍。<a id="a-2s"></a>彼比丘尼应三谏。<a id="a-2t"></a>舍此事故。<a id="a-2u"></a>乃至三谏舍此事善。<a id="a-2v"></a>若不舍者波逸提。</p>
  <p id="a2w">若比丘尼。<a id="a-2x"></a>往观王宫文饰画堂园林浴池者。<a id="a-2y"></a>波逸提。</p>
  <p id="a2z">若比丘尼露身形。<a id="a-30"></a>在河水泉水流水池水中浴者。<a id="a-31"></a>波逸提。</p>
  <p id="a32">若比丘尼作浴衣。<a id="a-33"></a>应量作。<a id="a-34"></a>应量作者。<a id="a-35"></a>长佛六磔手。<a id="a-36"></a>广二磔手半。<a id="a-37"></a>若过者波逸提。</p>
  <p id="a38">若比丘尼缝僧伽梨过五日。<a id="a-39"></a>除难事起。<a id="a-3A"></a>波逸提。</p>
  <p id="a3B">若比丘尼过五日。<a id="a-3C"></a>不看僧伽梨。<a id="a-3D"></a>波逸提。</p>
  <p id="a3E">若比丘尼与众僧衣。<a id="a-3F"></a>作留难者波逸提。</p>
  <p id="a3G">若比丘尼不问主便着他衣者波逸提。</p>
  <p id="a3H">若比丘尼持沙门衣。<a id="a-3I"></a>施与外道白衣者。<a id="a-3J"></a>波逸提。</p>
  <p id="a3K">若比丘尼作如是意。<a id="a-3L"></a>众僧如法分衣。<a id="a-3M"></a>遮令不分。<a id="a-3N"></a>恐弟子不得者。<a id="a-3O"></a>波逸提。</p>
  <p id="a3P">若比丘尼作如是意。<a id="a-3Q"></a>令众僧今不得出迦絺那衣。<a id="a-3R"></a>后当出。<a id="a-3S"></a>欲令五事久得放舍。<a id="a-3T"></a>波逸提。</p>
  <p id="a3U">若比丘尼作如是意。<a id="a-3V"></a>遮比丘尼僧。<a id="a-3W"></a>不出迦絺那衣。<a id="a-3X"></a>欲令久得五事放舍。<a id="a-3Y"></a>波逸提。</p>
  <p id="a3Z">若比丘尼。<a id="a-3a"></a>余比丘尼语言。<a id="a-3b"></a>为我灭此诤事。<a id="a-3c"></a>而不与作方便令灭者。<a id="a-3d"></a>波逸提。</p>
  <p id="a3e">若比丘尼自手持食。<a id="a-3f"></a>与白衣及外道食者。<a id="a-3g"></a>波逸提。</p>
  <p id="a3h">若比丘尼为白衣作使者。<a id="a-3i"></a>波逸提。</p>
  <p id="a3j">若比丘尼自手纺缕者。<a id="a-3k"></a>波逸提。</p>
  <p id="a3l">若比丘尼入白衣舍内。<a id="a-3m"></a>在小床大床上若坐若卧。<a id="a-3n"></a>波逸提。</p>
  <p id="a3o">若比丘尼至白衣舍。<a id="a-3p"></a>语主人敷座止宿。<a id="a-3q"></a>明日不辞主人而去。<a id="a-3r"></a>波逸提。</p>
  <p id="a3s">若比丘尼诵习世浴咒术者。<a id="a-3t"></a>波逸提。</p>
  <p id="a3u">若比丘尼教人诵习咒术者。<a id="a-3v"></a>波逸提。</p>
  <p id="a3w">若比丘尼知女人妊娠。<a id="a-3x"></a>度与受具足戒者。<a id="a-3y"></a>波逸提。</p>
  <p id="a3z">若比丘尼知妇女乳儿。<a id="a-40"></a>与受具足戒者。<a id="a-41"></a>波逸提。</p>
  <p id="a42">若比丘尼知年不满二十。<a id="a-43"></a>与受具足戒。<a id="a-44"></a>波逸提。</p>
  <p id="a45">若比丘尼。<a id="a-46"></a>年十八童女。<a id="a-47"></a>不与二岁学戒。<a id="a-48"></a>年满二十。<a id="a-49"></a>便与受具足戒者波逸提。</p>
  <p id="a4A">若比丘尼年十八童女。<a id="a-4B"></a>与二岁学戒。<a id="a-4C"></a>不与六法。<a id="a-4D"></a>满二十便与受具足戒者。<a id="a-4E"></a>波逸提。</p>
  <p id="a4F">若比丘尼年十八童女。<a id="a-4G"></a>与二岁学戒。<a id="a-4H"></a>与六法满二十。<a id="a-4I"></a>众僧不听。<a id="a-4J"></a>便与受具足戒者。<a id="a-4K"></a>波逸提。</p>
  <p id="a4L">若比丘尼度曾嫁妇女年十岁。<a id="a-4M"></a>与二岁学戒。<a id="a-4N"></a>年满十二听与受具足戒。<a id="a-4O"></a>若减十二与受具足戒者。<a id="a-4P"></a>波逸提。</p>
  <p id="a4Q">若比丘尼度他小年曾嫁妇女。<a id="a-4R"></a>与二岁学戒。<a id="a-4S"></a>年满十二。<a id="a-4T"></a>不白众僧便与受具足戒。<a id="a-4U"></a>波逸提。</p>
  <p id="a4V">若比丘尼知如是人。<a id="a-4W"></a>与受具足戒者。<a id="a-4X"></a>波逸提。</p>
  <p id="a4Y">若比丘尼多度弟子。<a id="a-4Z"></a>不教二岁学戒。<a id="a-4a"></a>不以二法摄取。<a id="a-4b"></a>波逸提。</p>
  <p id="a4c">若比丘尼不二岁随和上尼者。<a id="a-4d"></a>波逸提。</p>
  <p id="a4e">若比丘尼。<a id="a-4f"></a>僧不听而授人具足戒者。<a id="a-4g"></a>波逸提。</p>
  <p id="a4h">若比丘尼年未满十二岁。<a id="a-4i"></a>授人具足戒者。<a id="a-4j"></a>波逸提。</p>
  <p id="a4k">若比丘尼年满十二岁。<a id="a-4l"></a>众僧不听。<a id="a-4m"></a>便授人具足戒者。<a id="a-4n"></a>波逸提。</p>
  <p id="a4o">若比丘尼。<a id="a-4p"></a>僧不听授人具足戒。<a id="a-4q"></a>便言。<a id="a-4r"></a>众僧有爱有恚有怖有痴。<a id="a-4s"></a>欲听者便听。<a id="a-4t"></a>不欲听者便不听。<a id="a-4u"></a>波逸提。</p>
  <p id="a4v">若比丘尼父母夫主不听。<a id="a-4w"></a>与受具足戒者。<a id="a-4x"></a>波逸提。</p>
  <p id="a4y">若比丘尼。<a id="a-4z"></a>知女人与童男男子相敬爱愁忧嗔恚女人。<a id="a-50"></a>度令出家授具足戒者。<a id="a-51"></a>波逸提。</p>
  <p id="a52">若比丘尼语式叉摩那言。<a id="a-53"></a>汝妹舍是学是。<a id="a-54"></a>当与汝受具足戒。<a id="a-55"></a>若不方便与受具足戒。<a id="a-56"></a>波逸提。</p>
  <p id="a57">若比丘尼语式叉摩那言。<a id="a-58"></a>持衣来与我。<a id="a-59"></a>我当与汝受具足戒。<a id="a-5A"></a>而不方便与受具足戒者。<a id="a-5B"></a>波逸提。</p>
  <p id="a5C">若比丘尼不满一岁。<a id="a-5D"></a>授人具足戒者。<a id="a-5E"></a>波逸提。</p>
  <p id="a5F">若比丘尼。<a id="a-5G"></a>与人受具足戒已。<a id="a-5H"></a>经宿方往比丘僧中。<a id="a-5I"></a>与受具足戒者。<a id="a-5J"></a>波逸提。</p>
  <p id="a5K">若比丘尼不病。<a id="a-5L"></a>不往受教授者。<a id="a-5M"></a>波逸提。</p>
  <p id="a5N">若比丘尼半月。<a id="a-5O"></a>应往比丘僧中求教授。<a id="a-5P"></a>若不求者波逸提。</p>
  <p id="a5Q">若比丘尼僧夏安居竟。<a id="a-5R"></a>应往比丘僧中说三事自恣见闻疑。<a id="a-5S"></a>若不者波逸提。</p>
  <p id="a5T">若比丘尼在无比丘处夏安居者。<a id="a-5U"></a>波逸提。</p>
  <p id="a5V">若比丘尼知有比丘僧伽蓝。<a id="a-5W"></a>不白而入者。<a id="a-5X"></a>波逸提。</p>
  <p id="a5Y">若比丘尼骂比丘者波逸提。</p>
  <p id="a5Z">若比丘尼喜斗诤。<a id="a-5a"></a>不善忆持诤事。<a id="a-5b"></a>后嗔恚不喜。<a id="a-5c"></a>骂比丘尼众者。<a id="a-5d"></a>波逸提。</p>
  <p id="a5e">若比丘尼。<a id="a-5f"></a>身生痈及种种疮。<a id="a-5g"></a>不白众及余人。<a id="a-5h"></a>辄使男子破若裹者。<a id="a-5i"></a>波逸提。</p>
  <p id="a5j">若比丘尼先受请。<a id="a-5k"></a>若足食已后。<a id="a-5l"></a>食饭麨干饭鱼及肉者。<a id="a-5m"></a>波逸提。</p>
  <p id="a5n">若比丘尼于家生嫉妒心。<a id="a-5o"></a>波逸提。</p>
  <p id="a5p">若比丘尼以香涂摩身者。<a id="a-5q"></a>波逸提。</p>
  <p id="a5r">若比丘尼以胡麻滓。<a id="a-5s"></a>涂摩身者波逸提。</p>
  <p id="a5t">若比丘尼使比丘尼涂摩身者。<a id="a-5u"></a>波逸提。</p>
  <p id="a5v">若比丘尼使式叉摩那涂摩身者。<a id="a-5w"></a>波逸提。</p>
  <p id="a5x">若比丘尼使沙弥尼涂摩身者。<a id="a-5y"></a>波逸提。</p>
  <p id="a5z">若比丘尼使白衣妇女涂摩身者。<a id="a-60"></a>波逸提。</p>
  <p id="a61">若比丘尼着[袖-由+宁]髁衣者。<a id="a-62"></a>波逸提。</p>
  <p id="a63">若比丘尼畜妇女庄严身具。<a id="a-64"></a>除时因缘波逸提。</p>
  <p id="a65">若比丘尼着革屣持盖行。<a id="a-66"></a>除时因缘波逸提。</p>
  <p id="a67">若比丘尼无病乘乘行。<a id="a-68"></a>除时因缘波逸提。</p>
  <p id="a69">若比丘尼不着僧祇支入村者。<a id="a-6A"></a>波逸提。</p>
  <p id="a6B">若比丘尼。<a id="a-6C"></a>向暮至白衣家。<a id="a-6D"></a>先不被唤。<a id="a-6E"></a>波逸提。</p>
  <p id="a6F">若比丘尼向暮开僧伽蓝门。<a id="a-6G"></a>不嘱授余比丘尼而出者。<a id="a-6H"></a>波逸提。</p>
  <p id="a6I">若比丘尼。<a id="a-6J"></a>日没开僧伽蓝门。<a id="a-6K"></a>不嘱授而出者。<a id="a-6L"></a>波逸提。</p>
  <p id="a6M">若比丘尼不前安居。<a id="a-6N"></a>不后安居者。<a id="a-6O"></a>波逸提。</p>
  <p id="a6P">若比丘尼知女人常漏。<a id="a-6Q"></a>大小便涕唾常出。<a id="a-6R"></a>与受具足戒。<a id="a-6S"></a>波逸提。</p>
  <p id="a6T">若比丘尼知二形人。<a id="a-6U"></a>与受具足戒者。<a id="a-6V"></a>波逸提。</p>
  <p id="a6W">若比丘尼知二道合者。<a id="a-6X"></a>与受具足戒波逸提。</p>
  <p id="a6Y">若比丘尼知有负债难病难与受具足戒。<a id="a-6Z"></a>波逸提。</p>
  <p id="a6a">若比丘尼学世俗伎术。<a id="a-6b"></a>以自活命。<a id="a-6c"></a>波逸提。</p>
  <p id="a6d">若比丘尼。<a id="a-6e"></a>以世俗伎术。<a id="a-6f"></a>教授白衣。<a id="a-6g"></a>波逸提。</p>
  <p id="a6h">若比丘尼被摈不去者。<a id="a-6i"></a>波逸提。</p>
  <p id="a6j">若比丘尼欲问比丘义。<a id="a-6k"></a>先不求而问者。<a id="a-6l"></a>波逸提。</p>
  <p id="a6m">若比丘尼。<a id="a-6n"></a>知先住后至后至先住。<a id="a-6o"></a>欲恼彼故。<a id="a-6p"></a>在前经行若立若坐若卧者。<a id="a-6q"></a>波逸提。</p>
  <p id="a6r">若比丘尼知有比丘僧伽蓝内起塔。<a id="a-6s"></a>者波逸提。</p>
  <p id="a6t">若比丘尼见新受戒比丘。<a id="a-6u"></a>应起迎逆恭敬礼拜问讯请与坐。<a id="a-6v"></a>不者除因缘波逸提。</p>
  <p id="a6w">若比丘尼为好故。<a id="a-6x"></a>摇身趋行者。<a id="a-6y"></a>波逸提。</p>
  <p id="a6z">若比丘尼作妇女庄严。<a id="a-70"></a>香涂摩身。<a id="a-71"></a>波逸提。</p>
  <p id="a72">若比丘尼使外道女香涂摩身。<a id="a-73"></a>波逸提。</p>
  <p id="a74">诸大姊。<a id="a-75"></a>我已说一百七十八波逸提法。<a id="a-76"></a>今问。</p>
  <p id="a77">诸大姊。<a id="a-78"></a>是中清净不(如是至三)诸大姊。<a id="a-79"></a>是中清净。<a id="a-7A"></a>默然故。<a id="a-7B"></a>是事如是持。</p>
  <p id="a7C">诸大姊。<a id="a-7D"></a>是八波罗提提舍尼法。<a id="a-7E"></a>半月半月说戒经中来。</p>
  <p id="a7F">若比丘尼不病。<a id="a-7G"></a>乞酥食者。<a id="a-7H"></a>犯应忏悔可呵法。<a id="a-7I"></a>应向余比丘尼说言。<a id="a-7J"></a>大姊。<a id="a-7K"></a>我犯可呵法所不应为。<a id="a-7L"></a>我今向大姊忏悔。<a id="a-7M"></a>是名悔过法。</p>
  <p id="a7N">若比丘尼不病。<a id="a-7O"></a>乞油食者。<a id="a-7P"></a>犯应忏悔可呵法。<a id="a-7Q"></a>应向余比丘尼说言。<a id="a-7R"></a>大姊。<a id="a-7S"></a>我犯可呵法所不应为。<a id="a-7T"></a>我今向大姊忏悔。<a id="a-7U"></a>是名悔过法。</p>
  <p id="a7V">若比丘尼不病。<a id="a-7W"></a>乞蜜食者。<a id="a-7X"></a>犯应忏悔可呵法。<a id="a-7Y"></a>应向余比丘尼说言。<a id="a-7Z"></a>大姊。<a id="a-7a"></a>我犯可呵法所不应为。<a id="a-7b"></a>我今向大姊忏悔。<a id="a-7c"></a>是名悔过法。</p>
  <p id="a7d">若比丘尼不病。<a id="a-7e"></a>乞黑石蜜食者。<a id="a-7f"></a>犯应忏悔可呵法。<a id="a-7g"></a>应向余比丘尼说言。<a id="a-7h"></a>大姊。<a id="a-7i"></a>我犯可呵法所不应为。<a id="a-7j"></a>我今向大姊忏悔。<a id="a-7k"></a>是名悔过法。</p>
  <p id="a7l">若比丘尼不病。<a id="a-7m"></a>乞乳食者。<a id="a-7n"></a>犯应忏悔可呵法。<a id="a-7o"></a>应向余比丘尼说言。<a id="a-7p"></a>大姊。<a id="a-7q"></a>我犯可呵法所不应为。<a id="a-7r"></a>我今向大姊忏悔。<a id="a-7s"></a>是名悔过法。</p>
  <p id="a7t">若比丘尼不病。<a id="a-7u"></a>乞酪食者。<a id="a-7v"></a>犯应忏悔可呵法。<a id="a-7w"></a>应向余比丘尼说言。<a id="a-7x"></a>大姊。<a id="a-7y"></a>我犯可呵法所不应为。<a id="a-7z"></a>我今向大姊忏悔。<a id="a-80"></a>是名悔过法。</p>
  <p id="a81">若比丘尼不病。<a id="a-82"></a>乞鱼食者。<a id="a-83"></a>犯应忏悔可呵法。<a id="a-84"></a>应向余比丘尼说言。<a id="a-85"></a>大姊。<a id="a-86"></a>我犯可呵法所不应为。<a id="a-87"></a>我今向大姊忏悔。<a id="a-88"></a>是名悔过法。</p>
  <p id="a89">若比丘尼不病。<a id="a-8A"></a>乞肉食者。<a id="a-8B"></a>犯应忏悔可呵法。<a id="a-8C"></a>应向余比丘尼说言。<a id="a-8D"></a>大姊。<a id="a-8E"></a>我犯可诃法所不应为。<a id="a-8F"></a>我今向大姊忏悔。<a id="a-8G"></a>是名悔过法。</p>
  <p id="a8H">诸大姊。<a id="a-8I"></a>我已说八波罗提提舍尼法。<a id="a-8J"></a>今问诸大姊。<a id="a-8K"></a>是中清净不(如是至三)</p>
  <p id="a8L">诸大姊。<a id="a-8M"></a>是中清净。<a id="a-8N"></a>默然故。<a id="a-8O"></a>是事如是持。</p>
  <p id="a8P">诸大姊。<a id="a-8Q"></a>此众学戒法。<a id="a-8R"></a>半月半月说戒经中来。</p>
  <p id="a8S">当齐整着涅槃僧应当学。</p>
  <p id="a8T">当齐整着三衣应当学。</p>
  <p id="a8U">不得反抄衣行入白衣舍应当学。</p>
  <p id="a8V">不得反抄衣入白衣舍坐应当学。</p>
  <p id="a8W">不得衣缠颈入白衣舍应当学。</p>
  <p id="a8X">不得衣缠颈入白衣舍坐应当学。</p>
  <p id="a8Y">不得覆头入白衣舍应当学。</p>
  <p id="a8Z">不得覆头入白衣舍坐应当学。</p>
  <p id="a8a">不得跳行入白衣舍应当学。</p>
  <p id="a8b">不得跳行入白衣舍坐应当学。</p>
  <p id="a8c">不得白衣舍内蹲坐应当学。</p>
  <p id="a8d">不得叉腰行入白衣舍应当学。</p>
  <p id="a8e">不得叉腰行入白衣舍坐应当学。</p>
  <p id="a8f">不得摇身行入白衣舍应当学。</p>
  <p id="a8g">不得摇身行入白衣舍坐应当学。</p>
  <p id="a8h">不得掉臂行入白衣舍应当学。</p>
  <p id="a8i">不得掉臂行入白衣舍坐应当学。</p>
  <p id="a8j">好覆身入白衣舍应当学。</p>
  <p id="a8k">好覆身入白衣舍坐应当学。</p>
  <p id="a8l">不得左右顾视行入白衣舍应当学。</p>
  <p id="a8m">不得左右顾视行入白衣舍坐应当学。</p>
  <p id="a8n">静默入白衣舍应当学。</p>
  <p id="a8o">静默入白衣舍坐应当学。</p>
  <p id="a8p">不得戏笑行入白衣舍应当学。</p>
  <p id="a8q">不得戏笑行入白衣舍坐应当学。</p>
  <p id="a8r">用意受食应当学。</p>
  <p id="a8s">平钵受食应当学。</p>
  <p id="a8t">平钵受羹应当学。</p>
  <p id="a8u">羹饭等食应当学。</p>
  <p id="a8v">以次食应当学。</p>
  <p id="a8w">不得挑钵中而食应当学。</p>
  <p id="a8x">若比丘尼不病。<a id="a-8y"></a>不得自为己索羹饭。<a id="a-8z"></a>应当学。</p>
  <p id="a90">不得以饭覆羹更望得应当学。</p>
  <p id="a91">不得视比坐钵中食应当学。</p>
  <p id="a92">当系钵想食应当学。</p>
  <p id="a93">不得大抟饭食应当学。</p>
  <p id="a94">不得大张口待饭食应当学。</p>
  <p id="a95">不得含饭语应当学。</p>
  <p id="a96">不得抟饭遥掷口中应当学。</p>
  <p id="a97">不得遗落饭食应当学。</p>
  <p id="a98">不得颊食食应当学。</p>
  <p id="a99">不得嚼饭作声食应当学。</p>
  <p id="a9A">不得大噏饭食应当学。</p>
  <p id="a9B">不得舌舐食应当学。</p>
  <p id="a9C">不得振手食应当学。</p>
  <p id="a9D">不得手把散饭食应当学。</p>
  <p id="a9E">不得污手捉饮器应当学。</p>
  <p id="a9F">不得洗钵水弃白衣舍内应当学。</p>
  <p id="a9G">不得生草叶上大小便涕唾。<a id="a-9H"></a>除病应当学。</p>
  <p id="a9I">不得净水中大小便涕唾。<a id="a-9J"></a>除病应当学。</p>
  <p id="a9K">不得立大小便。<a id="a-9L"></a>除病应当学。</p>
  <p id="a9M">不得与反抄衣不恭敬人说法。<a id="a-9N"></a>除病应当学。</p>
  <p id="a9O">不得为衣缠颈者说法。<a id="a-9P"></a>除病应当学。</p>
  <p id="a9Q">不得为覆头者说法。<a id="a-9R"></a>除病应当学。</p>
  <p id="a9S">不得为裹头者说法。<a id="a-9T"></a>除病应当学。</p>
  <p id="a9U">不得为叉腰者说法。<a id="a-9V"></a>除病应当学。</p>
  <p id="a9W">不得为着革屣者说法。<a id="a-9X"></a>除病应当学。</p>
  <p id="a9Y">不得为着木屐者说法。<a id="a-9Z"></a>除病应当学。</p>
  <p id="a9a">不得为骑乘者说法。<a id="a-9b"></a>除病应当学。</p>
  <p id="a9c">不得在佛塔中止宿。<a id="a-9d"></a>除为守护故应当学。</p>
  <p id="a9e">不得藏财物置佛塔中。<a id="a-9f"></a>除为坚牢故应当学。</p>
  <p id="a9g">不得着革屣入佛塔中应当学。</p>
  <p id="a9h">不得手捉革屣入佛塔中应当学。</p>
  <p id="a9i">不得着革屣绕佛塔行应当学。</p>
  <p id="a9j">不得着富罗入佛塔中应当学。</p>
  <p id="a9k">不得手捉富罗入佛塔中应当学。</p>
  <p id="a9l">不得塔下坐食留草及食污地应当学。</p>
  <p id="a9m">不得担死尸从塔下过应当学。</p>
  <p id="a9n">不得塔下埋死尸应当学。</p>
  <p id="a9o">不得在塔下烧死尸应当学。</p>
  <p id="a9p">不得向佛塔烧死尸应当学。</p>
  <p id="a9q">不得佛塔四边烧死尸使臭气来入应当学。</p>
  <p id="a9r">不得持死人衣及床从塔下过。<a id="a-9s"></a>除浣染香薰应当学。</p>
  <p id="a9t">不得佛塔下大小便应当学。</p>
  <p id="a9u">不得向佛塔大小便应当学。</p>
  <p id="a9v">不得绕佛塔四边大小便使臭气来入应当学。</p>
  <p id="a9w">不得持佛像至大小便处应当学。</p>
  <p id="a9x">不得在佛塔下嚼杨枝应当学。</p>
  <p id="a9y">不得向佛塔嚼杨枝应当学。</p>
  <p id="a9z">不得佛塔四边嚼杨枝应当学。</p>
  <p id="aA0">不得在佛塔下涕唾应当学。</p>
  <p id="aA1">不得向佛塔涕唾应当学。</p>
  <p id="aA2">不得塔四边涕唾应当学。</p>
  <p id="aA3">不得向塔舒脚坐应当学。</p>
  <p id="aA4">不得安佛塔在下房己在上房住应当学。</p>
  <p id="aA5">人坐己立。<a id="a-A6"></a>不得为说法。<a id="a-A7"></a>除病应当学。</p>
  <p id="aA8">人卧己坐。<a id="a-A9"></a>不得为说法。<a id="a-AA"></a>除病应当学。</p>
  <p id="aAB">人在坐己在非坐。<a id="a-AC"></a>不得为说法。<a id="a-AD"></a>除病应当学。</p>
  <p id="aAE">人在高坐己在下坐。<a id="a-AF"></a>不得为说法。<a id="a-AG"></a>除病应当学。</p>
  <p id="aAH">人在前己在后。<a id="a-AI"></a>不得为说法。<a id="a-AJ"></a>除病应当学。</p>
  <p id="aAK">人在高经行处。<a id="a-AL"></a>己在下经行处。<a id="a-AM"></a>不应为说法。<a id="a-AN"></a>除病应当学。</p>
  <p id="aAO">人在道己在非道。<a id="a-AP"></a>不应为说法。<a id="a-AQ"></a>除病应当学。</p>
  <p id="aAR">不得携手在道行应当学。</p>
  <p id="aAS">不得上树过人头。<a id="a-AT"></a>除时因缘应当学。</p>
  <p id="aAU">不得络囊盛钵贯杖头着肩上而行应当学。</p>
  <p id="aAV">人持杖不恭敬。<a id="a-AW"></a>不应为说法。<a id="a-AX"></a>除病应当学。</p>
  <p id="aAY">人持剑。<a id="a-AZ"></a>不应为说法。<a id="a-Aa"></a>除病应当学。</p>
  <p id="aAb">人持鉾。<a id="a-Ac"></a>不应为说法。<a id="a-Ad"></a>除病应当学。</p>
  <p id="aAe">人持刀。<a id="a-Af"></a>不应为说法。<a id="a-Ag"></a>除病应当学。</p>
  <p id="aAh">人持盖。<a id="a-Ai"></a>不应为说法。<a id="a-Aj"></a>除病应当学。</p>
  <p id="aAk">诸大姊。<a id="a-Al"></a>我已说众学戒法。<a id="a-Am"></a>今问诸大姊。<a id="a-An"></a>是中清净不(如是三说)</p>
  <p id="aAo">诸大姊。<a id="a-Ap"></a>是中清净。<a id="a-Aq"></a>默然故。<a id="a-Ar"></a>是事如是持。</p>
  <p id="aAs">诸大姊。<a id="a-At"></a>是七灭诤法。<a id="a-Au"></a>半月半月说戒经中来。</p>
  <p id="aAv">若比丘尼有诤事起。<a id="a-Aw"></a>即应除灭。</p>
  <p id="aAx">应与现前毗尼。<a id="a-Ay"></a>当与现前毗尼。</p>
  <p id="aAz">应与忆念毗尼。<a id="a-B0"></a>当与忆念毗尼。</p>
  <p id="aB1">应与不痴毗尼。<a id="a-B2"></a>当与不痴毗尼。</p>
  <p id="aB3">应与自言治。<a id="a-B4"></a>当与自言治。</p>
  <p id="aB5">应与多人语。<a id="a-B6"></a>当与多人语。</p>
  <p id="aB7">应与觅罪相。<a id="a-B8"></a>当与觅罪相。</p>
  <p id="aB9">应与如草覆地。<a id="a-BA"></a>当与如草覆地。</p>
  <p id="aBB">诸大姊。<a id="a-BC"></a>我已说七灭诤法。<a id="a-BD"></a>今问诸大姊。<a id="a-BE"></a>是中清净不(如是三说)</p>
  <p id="aBF">诸大姊。<a id="a-BG"></a>是中清净。<a id="a-BH"></a>默然故。<a id="a-BI"></a>是事如是持。</p>
  <p id="aBJ">诸大姊。<a id="a-BK"></a>我已说戒经序。<a id="a-BL"></a>已说八波罗夷法。<a id="a-BM"></a>已说十七僧伽婆尸沙法。<a id="a-BN"></a>已说三十尼萨耆波逸提法。<a id="a-BO"></a>已说一百七十八波逸提法。<a id="a-BP"></a>已说八波罗提提舍尼法。<a id="a-BQ"></a>已说众学戒法。<a id="a-BR"></a>已说七灭诤法。<a id="a-BS"></a>此是佛所说。<a id="a-BT"></a>半月半月说戒经中来。</p>
  <p id="aBU">若更有余佛法。<a id="a-BV"></a>是中皆共和合。<a id="a-BW"></a>应当学。</p>
  <p id="aBX">忍辱第一道　　佛说无为最</p>
  <p id="aBY">出家恼他人　　不名为沙门</p>
  <p id="aBZ">此是毗婆尸如来无所著等正觉。<a id="a-Ba"></a>说是戒经。</p>
  <p id="aBb">譬如明眼人　　能避险恶道</p>
  <p id="aBc">世有聪明人　　能远离诸恶</p>
  <p id="aBd">此是尸弃如来无所著等正觉。<a id="a-Be"></a>说是戒经。</p>
  <p id="aBf">不谤亦不嫉　　当奉持于戒</p>
  <p id="aBg">饮食知止足　　常乐在空闲</p>
  <p id="aBh">心定乐精进　　是名诸佛教</p>
  <p id="aBi">此是毗叶罗如来无所著等正觉。<a id="a-Bj"></a>说是戒经。</p>
  <p id="aBk">譬如蜂采花　　不坏色与香</p>
  <p id="aBl">但取其味去　　比丘入聚然</p>
  <p id="aBm">不违戾他事　　不观作不作</p>
  <p id="aBn">但自观身行　　若正若不正</p>
  <p id="aBo">此是拘楼孙如来无所著等正觉。<a id="a-Bp"></a>说是戒经。</p>
  <p id="aBq">心莫作放逸　　圣法当勤学</p>
  <p id="aBr">如是无忧愁　　心定入涅槃</p>
  <p id="aBs">此是拘那含牟尼如来无所著等正觉。<a id="a-Bt"></a>说是戒经。</p>
  <p id="aBu">一切恶莫作　　当奉行诸善</p>
  <p id="aBv">自净其志意　　是则诸佛教</p>
  <p id="aBw">此是迦葉如来无所著等正觉。<a id="a-Bx"></a>说是戒经。</p>
  <p id="aBy">善护于口言　　自净其志意</p>
  <p id="aBz">身莫作诸恶　　此三业道净</p>
  <p id="aC0">能得如是行　　是大仙人道</p>
  <p id="aC1">此是释迦牟尼如来无所著等正觉。<a id="a-C2"></a>于十二年中。<a id="a-C3"></a>为无事僧说是戒经。<a id="a-C4"></a>从是已后广分别说。<a id="a-C5"></a>诸比丘尼。<a id="a-C6"></a>自为乐法乐沙门者。<a id="a-C7"></a>有惭有愧乐学戒者。<a id="a-C8"></a>当于中学。</p>
  <p id="aC9">明人能护戒　　能得三种乐</p>
  <p id="aCA">名誉及利养　　死得生天上</p>
  <p id="aCB">当观如是处　　有智勤护戒</p>
  <p id="aCC">戒净有智慧　　便得第一道</p>
  <p id="aCD">如过去诸佛　　及以未来者</p>
  <p id="aCE">现在诸世尊　　能胜一切忧</p>
  <p id="aCF">皆共尊敬戒　　此是诸佛法</p>
  <p id="aCG">若有自为身　　欲求于佛道</p>
  <p id="aCH">当尊重正法　　此是诸佛教</p>
  <p id="aCI">七佛为世尊　　灭除诸结使</p>
  <p id="aCJ">说是七戒经　　诸缚得解脱</p>
  <p id="aCK">已入于涅槃　　诸戏永灭尽</p>
  <p id="aCL">尊行大仙说　　圣贤称誉戒</p>
  <p id="aCM">弟子之所行　　入寂灭涅槃</p>
  <p id="aCN">世尊涅槃时　　兴起于大悲</p>
  <p id="aCO">集诸比丘众　　与如是教诫</p>
  <p id="aCP">莫谓我涅槃　　净行者无护</p>
  <p id="aCQ">我今说戒经　　亦善说毗尼</p>
  <p id="aCR">我虽般涅槃　　当视如世尊</p>
  <p id="aCS">此经久住世　　佛法得炽盛</p>
  <p id="aCT">以是炽盛故　　得入于涅槃</p>
  <p id="aCU">若不持此戒　　如所应布萨</p>
  <p id="aCV">喻如日没时　　世界皆闇冥</p>
  <p id="aCW">当护持是戒　　如[犛-未+牙]牛爱尾</p>
  <p id="aCX">和合一处坐　　如佛之所说</p>
  <p id="aCY">我已说戒经　　众僧布萨竟</p>
  <p id="aCZ">我今说戒经　　所说诸功德</p>
  <p id="aCa">施一切众生　　皆共成佛道</p>
 </body>
</html>