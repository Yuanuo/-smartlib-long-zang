<!doctype html>
<html id="z3IBVEMt3" data-ver="940">
 <head>
  <meta charset="utf-8">
  <meta author="怀素">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">四分比丘尼戒本卷上</h1>
  <p id="a2">稽首礼诸佛　　及法比丘僧</p>
  <p id="a3">今演毗尼法　　令正法久住</p>
  <p id="a4">戒如海无涯　　如宝求无厌</p>
  <p id="a5">欲护圣法财　　众集听我说</p>
  <p id="a6">欲除八弃法　　及灭僧残法</p>
  <p id="a7">障三十舍堕　　众集听我说</p>
  <p id="a8">毗婆尸式弃　　毗舍拘楼孙</p>
  <p id="a9">拘那含牟尼　　迦葉释迦文</p>
  <p id="aA">诸世尊大德　　为我说是事</p>
  <p id="aB">我今欲善说　　诸贤咸共听</p>
  <p id="aC">譬如人毁足　　不堪有所涉</p>
  <p id="aD">毁戒亦如是　　不得生天人</p>
  <p id="aE">欲得生天上　　若生人间者</p>
  <p id="aF">常当护戒足　　勿令有毁损</p>
  <p id="aG">如御入崄道　　失辖折轴忧</p>
  <p id="aH">毁戒亦如是　　死时怀恐惧</p>
  <p id="aI">如人自照镜　　好丑生欣戚</p>
  <p id="aJ">说戒亦如是　　全毁生忧喜</p>
  <p id="aK">如两阵共战　　勇怯有进退</p>
  <p id="aL">说戒亦如是　　净秽生安畏</p>
  <p id="aM">世间王为最　　众流海为最</p>
  <p id="aN">众星月为最　　众圣佛为最</p>
  <p id="aO">一切众律中　　戒经为上最</p>
  <p id="aP">如来立禁戒　　半月半月说</p>
  <p id="aQ">和合僧集会。<a id="a-R"></a>未受大戒者出(有者依言遣出。<a id="a-S"></a>无者答无)不来诸比丘尼。<a id="a-T"></a>说欲及清净(有者依言说之无答云无欲受者)僧今和合何所作为。<a id="a-U"></a>答言说戒羯磨。</p>
  <p id="aV">大姊僧听。<a id="a-W"></a>今十五日众僧说戒。<a id="a-X"></a>若僧时到僧忍听。<a id="a-Y"></a>和合说戒。<a id="a-Z"></a>白如是(作白成不答云成)诸大姊。<a id="a-a"></a>我今欲说波罗提木叉戒。<a id="a-b"></a>汝等谛听善思念之。<a id="a-c"></a>若自知有犯者。<a id="a-d"></a>即应自忏悔。<a id="a-e"></a>不犯者默然。<a id="a-f"></a>默然者。<a id="a-g"></a>知诸大姊清净。<a id="a-h"></a>若有他问者。<a id="a-i"></a>亦如是答。<a id="a-j"></a>如是比丘尼在众中乃至三问。<a id="a-k"></a>忆念有罪不忏悔者。<a id="a-l"></a>得故妄语罪。<a id="a-m"></a>故妄语者佛说障道法。<a id="a-n"></a>若彼比丘尼忆念有罪。<a id="a-o"></a>欲求清净者应忏悔。<a id="a-p"></a>忏悔得安乐。<a id="a-q"></a>诸大姊。<a id="a-r"></a>我已说戒经序。</p>
  <p id="as">今问。<a id="a-t"></a>诸大姊。<a id="a-u"></a>是中清净不(如是至三)</p>
  <p id="av">诸大姊。<a id="a-w"></a>是中清净。<a id="a-x"></a>默然故。<a id="a-y"></a>是事如是持。</p>
  <p id="az">诸大姊。<a id="a-10"></a>是八波罗夷法。<a id="a-11"></a>半月半月说戒经中来。</p>
  <p id="a12">若比丘尼作淫欲犯不净行乃至共畜生。<a id="a-13"></a>是比丘尼波罗夷不共住。</p>
  <p id="a14">若比丘尼在聚落若空闲处。<a id="a-15"></a>不与怀盗心取。<a id="a-16"></a>随所盗物。<a id="a-17"></a>若为王若王大臣所捉。<a id="a-18"></a>若缚若杀若驱出国。<a id="a-19"></a>汝贼汝痴汝无所知。<a id="a-1A"></a>若比丘尼作如是不与取。<a id="a-1B"></a>是比丘尼波罗夷不共住。</p>
  <p id="a1C">若比丘尼故自手断人命。<a id="a-1D"></a>若持刀授与人。<a id="a-1E"></a>若叹死誉死劝死。<a id="a-1F"></a>咄人用此恶活为。<a id="a-1G"></a>宁死不生。<a id="a-1H"></a>作如是心念。<a id="a-1I"></a>无数方便叹死誉死劝死。<a id="a-1J"></a>此比丘尼波罗夷不共住。</p>
  <p id="a1K">若比丘尼实无所知。<a id="a-1L"></a>自叹誉言。<a id="a-1M"></a>我得过人法。<a id="a-1N"></a>入圣智胜法。<a id="a-1O"></a>我知是我见是。<a id="a-1P"></a>后于异时。<a id="a-1Q"></a>若问若不问。<a id="a-1R"></a>欲求清净故。<a id="a-1S"></a>作如是言。<a id="a-1T"></a>诸大姊。<a id="a-1U"></a>我实不知不见。<a id="a-1V"></a>而言我知我见。<a id="a-1W"></a>虚诳妄语。<a id="a-1X"></a>除增上慢。<a id="a-1Y"></a>是比丘尼波罗夷不共住。</p>
  <p id="a1Z">若比丘尼染污心。<a id="a-1a"></a>共染污心男子。<a id="a-1b"></a>从腋已下膝已上身相触。<a id="a-1c"></a>若捉摩若牵若推。<a id="a-1d"></a>若上摩若下摩。<a id="a-1e"></a>若举若下若捉若捺。<a id="a-1f"></a>是比丘尼波罗夷不共住。<a id="a-1g"></a>是身相触也。</p>
  <p id="a1h">若比丘尼染污心。<a id="a-1i"></a>知男子染污心受。<a id="a-1j"></a>捉手捉衣入屏处。<a id="a-1k"></a>共立共语共行。<a id="a-1l"></a>或身相倚或共期。<a id="a-1m"></a>是比丘尼波罗夷不共住。<a id="a-1n"></a>犯此八事故。</p>
  <p id="a1o">若比丘尼。<a id="a-1p"></a>知比丘尼犯波罗夷。<a id="a-1q"></a>不自发露。<a id="a-1r"></a>不语众人。<a id="a-1s"></a>不白大众。<a id="a-1t"></a>若于异时。<a id="a-1u"></a>彼比丘尼或命终。<a id="a-1v"></a>或众中举或休道或入外道众。<a id="a-1w"></a>后作是言。<a id="a-1x"></a>我先知有如是如是罪。<a id="a-1y"></a>是比丘尼波罗夷不共住。<a id="a-1z"></a>覆藏重罪故。</p>
  <p id="a20">若比丘尼。<a id="a-21"></a>知比丘僧为作举。<a id="a-22"></a>如法如律如佛所教。<a id="a-23"></a>不顺从不忏悔。<a id="a-24"></a>僧未与作共住。<a id="a-25"></a>而顺从。<a id="a-26"></a>诸比丘尼语言。<a id="a-27"></a>大姊。<a id="a-28"></a>此比丘为僧所举。<a id="a-29"></a>如法如律如佛所教。<a id="a-2A"></a>不顺从不忏悔。<a id="a-2B"></a>僧未与作共住。<a id="a-2C"></a>汝莫顺从。<a id="a-2D"></a>如是比丘尼谏彼比丘尼时。<a id="a-2E"></a>坚持不舍。<a id="a-2F"></a>彼比丘尼应第二第三谏。<a id="a-2G"></a>令舍此事故。<a id="a-2H"></a>乃至三谏舍者善。<a id="a-2I"></a>若不舍者是比丘尼波罗夷不共住。<a id="a-2J"></a>犯随举故。</p>
  <p id="a2K">诸大姊。<a id="a-2L"></a>我已说八波罗夷法。<a id="a-2M"></a>若比丘尼犯一一波罗夷法。<a id="a-2N"></a>不得与诸比丘尼共住。<a id="a-2O"></a>如前后亦如是。<a id="a-2P"></a>比丘尼得波罗夷罪不应共住。<a id="a-2Q"></a>今问。<a id="a-2R"></a>诸大姊。<a id="a-2S"></a>是中清净不(如是至三)诸大姊。<a id="a-2T"></a>是中清净。<a id="a-2U"></a>默然故。<a id="a-2V"></a>是事如是持。</p>
  <p id="a2W">诸大姊。<a id="a-2X"></a>是十七僧伽婆尸沙法。<a id="a-2Y"></a>半月半月说戒经中来。</p>
  <p id="a2Z">若比丘尼媒嫁。<a id="a-2a"></a>持男语语女。<a id="a-2b"></a>持女语语男。<a id="a-2c"></a>若为成妇事。<a id="a-2d"></a>若私通事。<a id="a-2e"></a>乃至须臾。<a id="a-2f"></a>是比丘尼犯初法应舍僧伽婆尸沙。</p>
  <p id="a2g">若比丘尼嗔恚不喜。<a id="a-2h"></a>以无根波罗夷法谤。<a id="a-2i"></a>欲破彼清净行。<a id="a-2j"></a>后于异时。<a id="a-2k"></a>若问若不问。<a id="a-2l"></a>是事无根说。<a id="a-2m"></a>我嗔恚故如是语。<a id="a-2n"></a>是比丘尼犯初法应舍僧伽婆尸沙。</p>
  <p id="a2o">若比丘尼嗔恚不喜。<a id="a-2p"></a>于异分事中取片。<a id="a-2q"></a>非波罗夷比丘尼。<a id="a-2r"></a>以无根波罗夷法谤。<a id="a-2s"></a>欲破彼人梵行。<a id="a-2t"></a>后于异时。<a id="a-2u"></a>若问若不问。<a id="a-2v"></a>知是异分事中取片。<a id="a-2w"></a>彼比丘尼住嗔恚。<a id="a-2x"></a>故作如是说。<a id="a-2y"></a>是比丘尼犯初法应舍僧伽婆尸沙。</p>
  <p id="a2z">若比丘尼诣官言。<a id="a-30"></a>居士若居士儿。<a id="a-31"></a>若奴若客作人。<a id="a-32"></a>若昼若夜。<a id="a-33"></a>若一念顷。<a id="a-34"></a>若弹指顷。<a id="a-35"></a>若须臾顷。<a id="a-36"></a>是比丘尼犯初法应舍僧伽婆尸沙。</p>
  <p id="a37">若比丘尼先知是贼女。<a id="a-38"></a>罪应死人所知。<a id="a-39"></a>不问王大臣。<a id="a-3A"></a>不问种姓。<a id="a-3B"></a>便度出家受具足戒。<a id="a-3C"></a>是比丘尼犯初法应舍僧伽婆尸沙。</p>
  <p id="a3D">若比丘尼。<a id="a-3E"></a>知比丘尼为僧所举。<a id="a-3F"></a>如法如律如佛所教。<a id="a-3G"></a>不顺从未忏悔。<a id="a-3H"></a>僧未与作共住羯磨。<a id="a-3I"></a>为爱故不问僧。<a id="a-3J"></a>僧不约敕。<a id="a-3K"></a>出界外作羯磨与解罪。<a id="a-3L"></a>是比丘尼犯初法应舍僧伽婆尸沙。</p>
  <p id="a3M">若比丘尼。<a id="a-3N"></a>独渡水独入村。<a id="a-3O"></a>独宿独在后行。<a id="a-3P"></a>是比丘尼犯初法应舍僧伽婆尸沙。</p>
  <p id="a3Q">若比丘尼染污心。<a id="a-3R"></a>知染污心男子。<a id="a-3S"></a>从彼受可食者及食并余物。<a id="a-3T"></a>是比丘尼犯初法应舍僧伽婆尸沙。</p>
  <p id="a3U">若比丘尼。<a id="a-3V"></a>教比丘尼作如是语。<a id="a-3W"></a>大姊。<a id="a-3X"></a>彼有染污心无染污心。<a id="a-3Y"></a>能那汝何。<a id="a-3Z"></a>汝自无染污心。<a id="a-3a"></a>于彼若得食。<a id="a-3b"></a>以时清净受取。<a id="a-3c"></a>此比丘尼犯初法应舍僧伽婆尸沙。</p>
  <p id="a3d">若比丘尼欲坏和合僧。<a id="a-3e"></a>勤方便受破僧法。<a id="a-3f"></a>坚持不舍。<a id="a-3g"></a>是比丘尼应谏彼比丘尼言。<a id="a-3h"></a>大姊。<a id="a-3i"></a>汝莫坏和合僧。<a id="a-3j"></a>莫方便坏和合僧。<a id="a-3k"></a>莫受破僧法坚持不舍。<a id="a-3l"></a>大姊。<a id="a-3m"></a>应与僧和合。<a id="a-3n"></a>与僧和合欢喜不诤。<a id="a-3o"></a>同一师学如水乳合。<a id="a-3p"></a>于佛法中有增益安乐住。<a id="a-3q"></a>是比丘尼谏彼比丘尼时。<a id="a-3r"></a>坚持不舍。<a id="a-3s"></a>是比丘尼应三谏。<a id="a-3t"></a>舍此事故。<a id="a-3u"></a>乃至三谏舍者善。<a id="a-3v"></a>不舍者。<a id="a-3w"></a>是比丘尼。<a id="a-3x"></a>犯三法应舍僧伽婆尸沙(一十)</p>
  <p id="a3y">若比丘尼。<a id="a-3z"></a>有余比丘尼群党。<a id="a-40"></a>若一若二若三乃至无数。<a id="a-41"></a>彼比丘尼语是比丘尼言。<a id="a-42"></a>大姊。<a id="a-43"></a>汝莫谏此比丘尼。<a id="a-44"></a>此比丘尼。<a id="a-45"></a>法语比丘尼。<a id="a-46"></a>律语比丘尼。<a id="a-47"></a>此比丘尼所说。<a id="a-48"></a>我等心喜乐。<a id="a-49"></a>此比丘尼所说。<a id="a-4A"></a>我等忍可。<a id="a-4B"></a>是比丘尼语彼比丘尼言。<a id="a-4C"></a>大姊。<a id="a-4D"></a>莫作是说言。<a id="a-4E"></a>此比丘尼是法语比丘尼律语比丘尼。<a id="a-4F"></a>此比丘尼所说我等喜乐。<a id="a-4G"></a>此比丘尼所说我等忍可。<a id="a-4H"></a>何以故。<a id="a-4I"></a>此比丘尼所说。<a id="a-4J"></a>非法语非律语。<a id="a-4K"></a>大姊。<a id="a-4L"></a>莫欲破坏和合僧。<a id="a-4M"></a>当乐欲和合僧。<a id="a-4N"></a>大姊。<a id="a-4O"></a>与僧和合欢喜不诤。<a id="a-4P"></a>同一师学如水乳合。<a id="a-4Q"></a>于佛法中有增益安乐住。<a id="a-4R"></a>是比丘尼谏彼比丘尼时。<a id="a-4S"></a>坚持不舍。<a id="a-4T"></a>是比丘尼应三谏。<a id="a-4U"></a>舍此事故。<a id="a-4V"></a>乃至三谏舍者善。<a id="a-4W"></a>不舍者。<a id="a-4X"></a>是比丘尼。<a id="a-4Y"></a>犯三法应舍僧伽婆尸沙。</p>
  <p id="a4Z">若比丘尼。<a id="a-4a"></a>依城邑若村落住。<a id="a-4b"></a>污他家行恶行。<a id="a-4c"></a>行恶行亦见亦闻。<a id="a-4d"></a>污他家亦见亦闻。<a id="a-4e"></a>是比丘尼谏彼比丘尼言。<a id="a-4f"></a>大姊。<a id="a-4g"></a>汝污他家行恶行。<a id="a-4h"></a>行恶行亦见亦闻。<a id="a-4i"></a>污他家亦见亦闻。<a id="a-4j"></a>大姊。<a id="a-4k"></a>汝污他家行恶行。<a id="a-4l"></a>今可离此村落去不须住此。<a id="a-4m"></a>彼比丘尼语此比丘尼作是言。<a id="a-4n"></a>大姊。<a id="a-4o"></a>诸比丘尼有爱有恚有怖有痴。<a id="a-4p"></a>有如是同罪比丘尼。<a id="a-4q"></a>有驱者有不驱者。<a id="a-4r"></a>是诸比丘尼语彼比丘尼言。<a id="a-4s"></a>大姊。<a id="a-4t"></a>莫作是语。<a id="a-4u"></a>有爱有恚有怖有痴。<a id="a-4v"></a>亦莫言有如是同罪比丘尼。<a id="a-4w"></a>有驱者有不驱者。<a id="a-4x"></a>何以故。<a id="a-4y"></a>而诸比丘尼不爱不恚不怖不痴。<a id="a-4z"></a>有如是同罪比丘尼。<a id="a-50"></a>有驱者有不驱者。<a id="a-51"></a>大姊。<a id="a-52"></a>污他家行恶行。<a id="a-53"></a>行恶行亦见亦闻。<a id="a-54"></a>污他家亦见亦闻。<a id="a-55"></a>是比丘尼谏彼比丘尼时坚持不舍。<a id="a-56"></a>是比丘尼应三谏。<a id="a-57"></a>舍此事故。<a id="a-58"></a>乃至三谏舍者善。<a id="a-59"></a>不舍者。<a id="a-5A"></a>是比丘尼。<a id="a-5B"></a>犯三法应舍僧伽婆尸沙。</p>
  <p id="a5C">若比丘尼恶性不受人语。<a id="a-5D"></a>于戒法中。<a id="a-5E"></a>诸比丘尼如法谏已。<a id="a-5F"></a>自身不受谏语言。<a id="a-5G"></a>大姊。<a id="a-5H"></a>汝莫向我说若好若恶。<a id="a-5I"></a>我亦不向汝说若好若恶。<a id="a-5J"></a>诸大姊。<a id="a-5K"></a>止莫谏我。<a id="a-5L"></a>是比丘尼当谏彼比丘尼言。<a id="a-5M"></a>大姊。<a id="a-5N"></a>汝莫自身不受谏语。<a id="a-5O"></a>大姊。<a id="a-5P"></a>自身当受谏语。<a id="a-5Q"></a>大姊。<a id="a-5R"></a>如法谏诸比丘尼。<a id="a-5S"></a>诸比丘尼亦当如法谏。<a id="a-5T"></a>大姊。<a id="a-5U"></a>如是佛弟子众得增益。<a id="a-5V"></a>展转相谏。<a id="a-5W"></a>展转相教。<a id="a-5X"></a>展转忏悔。<a id="a-5Y"></a>是比丘尼如是谏时。<a id="a-5Z"></a>坚持不舍。<a id="a-5a"></a>是比丘尼应三谏。<a id="a-5b"></a>舍此事故。<a id="a-5c"></a>乃至三谏舍者善。<a id="a-5d"></a>不舍者。<a id="a-5e"></a>是比丘尼。<a id="a-5f"></a>犯三法应舍僧伽婆尸沙。</p>
  <p id="a5g">若比丘尼相亲近住。<a id="a-5h"></a>共作恶行恶声流布。<a id="a-5i"></a>展转共相覆罪。<a id="a-5j"></a>是比丘尼当谏彼比丘尼言。<a id="a-5k"></a>大姊。<a id="a-5l"></a>汝等莫相亲近共作恶行。<a id="a-5m"></a>恶声流布共相覆罪。<a id="a-5n"></a>汝等若不相亲近。<a id="a-5o"></a>于佛法中得增益安乐住。<a id="a-5p"></a>是比丘尼谏彼比丘尼时。<a id="a-5q"></a>坚持不舍。<a id="a-5r"></a>是比丘尼应三谏。<a id="a-5s"></a>舍此事故。<a id="a-5t"></a>乃至三谏舍者善。<a id="a-5u"></a>不舍者。<a id="a-5v"></a>是比丘尼。<a id="a-5w"></a>犯三法应舍僧伽婆尸沙。</p>
  <p id="a5x">若比丘尼僧为作呵谏时。<a id="a-5y"></a>余比丘尼教作如是言。<a id="a-5z"></a>汝等莫别住当共住。<a id="a-60"></a>我亦见余比丘尼。<a id="a-61"></a>不别住共作恶行。<a id="a-62"></a>恶声流布共相覆罪。<a id="a-63"></a>僧以恚故教汝别住。<a id="a-64"></a>是比丘尼应谏彼比丘尼言。<a id="a-65"></a>大姊。<a id="a-66"></a>汝莫教余比丘尼言。<a id="a-67"></a>汝等莫别住。<a id="a-68"></a>我亦见余比丘尼。<a id="a-69"></a>共住共作恶行。<a id="a-6A"></a>恶声流布共相覆罪。<a id="a-6B"></a>僧以恚故教汝别住。<a id="a-6C"></a>今正有此二比丘尼。<a id="a-6D"></a>共住共作恶行恶声流布。<a id="a-6E"></a>共相覆罪更无有余。<a id="a-6F"></a>若此比丘尼别住。<a id="a-6G"></a>于佛法中有增益安乐住。<a id="a-6H"></a>是比丘尼谏彼比丘尼时。<a id="a-6I"></a>坚持不舍。<a id="a-6J"></a>是比丘尼应三谏。<a id="a-6K"></a>令舍此事故。<a id="a-6L"></a>乃至三谏舍者善。<a id="a-6M"></a>不舍者。<a id="a-6N"></a>是比丘尼。<a id="a-6O"></a>犯三法应舍僧伽婆尸沙。</p>
  <p id="a6P">若比丘尼。<a id="a-6Q"></a>趣以一小事嗔恚不喜。<a id="a-6R"></a>便作是语。<a id="a-6S"></a>我舍佛舍法舍僧。<a id="a-6T"></a>不独有此沙门释子。<a id="a-6U"></a>亦更有余沙门婆罗门修梵行者。<a id="a-6V"></a>我等亦可于彼修梵行。<a id="a-6W"></a>是比丘尼当谏彼比丘尼言。<a id="a-6X"></a>大姊。<a id="a-6Y"></a>汝莫趣以一小事嗔恚不喜便作是语。<a id="a-6Z"></a>我舍佛舍法舍僧。<a id="a-6a"></a>不独有此沙门释子。<a id="a-6b"></a>亦更有余沙门婆罗门修梵行者。<a id="a-6c"></a>我等亦可于彼修梵行。<a id="a-6d"></a>若是比丘尼谏彼比丘尼时。<a id="a-6e"></a>坚持不舍。<a id="a-6f"></a>彼比丘尼应三谏。<a id="a-6g"></a>舍此事故。<a id="a-6h"></a>乃至三谏舍者善。<a id="a-6i"></a>不舍者。<a id="a-6j"></a>是比丘尼。<a id="a-6k"></a>犯三法应舍僧伽婆尸沙。</p>
  <p id="a6l">若比丘尼喜斗诤。<a id="a-6m"></a>不善忆持诤事。<a id="a-6n"></a>后嗔恚作是语。<a id="a-6o"></a>僧有爱有恚有怖有痴。<a id="a-6p"></a>是比丘尼应谏彼比丘尼言。<a id="a-6q"></a>妹汝莫喜斗诤。<a id="a-6r"></a>不善忆持诤事。<a id="a-6s"></a>后嗔恚作是语。<a id="a-6t"></a>僧有爱有恚有怖有痴。<a id="a-6u"></a>而僧不爱不恚不怖不痴。<a id="a-6v"></a>汝自有爱有恚有怖有痴。<a id="a-6w"></a>是比丘尼谏彼比丘尼时。<a id="a-6x"></a>坚持不舍。<a id="a-6y"></a>彼比丘尼应三谏。<a id="a-6z"></a>舍此事故。<a id="a-70"></a>乃至三谏舍者善。<a id="a-71"></a>不舍者。<a id="a-72"></a>是比丘尼。<a id="a-73"></a>犯三法应舍僧伽婆尸沙。</p>
  <p id="a74">诸大姊。<a id="a-75"></a>我已说十七僧伽婆尸沙法。<a id="a-76"></a>九初犯罪八乃至三谏。<a id="a-77"></a>若比丘尼犯一一法。<a id="a-78"></a>应半月二部僧中行摩那埵。<a id="a-79"></a>行摩那埵已。<a id="a-7A"></a>余有出罪。<a id="a-7B"></a>应二部四十人僧中出是比丘尼罪。<a id="a-7C"></a>若少一人不满四十众。<a id="a-7D"></a>出是比丘尼罪。<a id="a-7E"></a>是比丘尼罪不得除诸比丘尼亦可呵。<a id="a-7F"></a>此是事。<a id="a-7G"></a>今问。<a id="a-7H"></a>诸大姊。<a id="a-7I"></a>是中清净不(如是至三)</p>
  <p id="a7J">诸大姊。<a id="a-7K"></a>是中清净。<a id="a-7L"></a>默然故。<a id="a-7M"></a>是事如是持。</p>
  <p id="a7N">诸大姊。<a id="a-7O"></a>是三十尼萨耆波逸提法。<a id="a-7P"></a>半月半月说戒经中来。</p>
  <p id="a7Q">若比丘尼衣已竟。<a id="a-7R"></a>迦絺那衣已舍。<a id="a-7S"></a>畜长衣经十日。<a id="a-7T"></a>不净施得持。<a id="a-7U"></a>若过尼萨耆波逸提。</p>
  <p id="a7V">若比丘尼衣已竟。<a id="a-7W"></a>迦絺那衣已舍。<a id="a-7X"></a>五衣中若离一一衣。<a id="a-7Y"></a>异处宿经一夜。<a id="a-7Z"></a>除僧羯磨。<a id="a-7a"></a>尼萨耆波逸提。</p>
  <p id="a7b">若比丘尼衣已竟。<a id="a-7c"></a>迦絺那衣已舍。<a id="a-7d"></a>若得非时衣。<a id="a-7e"></a>欲须便受。<a id="a-7f"></a>受已疾疾成衣。<a id="a-7g"></a>若足者善。<a id="a-7h"></a>若不足者。<a id="a-7i"></a>得畜一月。<a id="a-7j"></a>为满足故。<a id="a-7k"></a>若过畜者尼萨耆波逸提。</p>
  <p id="a7l">若比丘尼。<a id="a-7m"></a>从非亲里居士居士妇乞衣。<a id="a-7n"></a>除余时尼萨耆波逸提。<a id="a-7o"></a>是中时者。<a id="a-7p"></a>若夺衣失衣烧衣漂衣。<a id="a-7q"></a>是名时。</p>
  <p id="a7r">若比丘尼夺衣失衣烧衣漂衣是非亲里居士若居士妇自恣请多与衣。<a id="a-7s"></a>是比丘尼当知足受衣。<a id="a-7t"></a>若过者尼萨耆波逸提。</p>
  <p id="a7u">若居士居士妇。<a id="a-7v"></a>为比丘尼办衣价。<a id="a-7w"></a>具如是衣价与某甲比丘尼。<a id="a-7x"></a>是比丘尼先不受自恣请。<a id="a-7y"></a>到居士家作如是说。<a id="a-7z"></a>善哉居士。<a id="a-80"></a>为我办如是如是衣价与我。<a id="a-81"></a>为好故。<a id="a-82"></a>若得衣者尼萨耆波逸提。</p>
  <p id="a83">若二居士居士妇。<a id="a-84"></a>与比丘尼办衣价。<a id="a-85"></a>我曹办如是衣价。<a id="a-86"></a>与某甲比丘尼。<a id="a-87"></a>是比丘尼先不受自恣请。<a id="a-88"></a>到二居士家作如是言。<a id="a-89"></a>善哉居士。<a id="a-8A"></a>办如是如是衣价。<a id="a-8B"></a>与我共作一衣。<a id="a-8C"></a>为好故。<a id="a-8D"></a>若得衣尼萨耆波逸提。</p>
  <p id="a8E">若比丘尼。<a id="a-8F"></a>若王若大臣。<a id="a-8G"></a>若婆罗门。<a id="a-8H"></a>若居士居士妇。<a id="a-8I"></a>遣使为比丘尼送衣价。<a id="a-8J"></a>持如是衣价。<a id="a-8K"></a>与某甲比丘尼。<a id="a-8L"></a>彼使至比丘尼所语言。<a id="a-8M"></a>阿姨。<a id="a-8N"></a>为汝送衣价受取。<a id="a-8O"></a>是比丘尼语彼使如是言。<a id="a-8P"></a>我不应受此衣价。<a id="a-8Q"></a>我若须衣。<a id="a-8R"></a>合时清净当受。<a id="a-8S"></a>彼使语比丘尼言。<a id="a-8T"></a>阿姨。<a id="a-8U"></a>有执事人不须衣比丘尼言有。<a id="a-8V"></a>若僧伽蓝民。<a id="a-8W"></a>若优婆塞。<a id="a-8X"></a>此是比丘尼执事人。<a id="a-8Y"></a>常为比丘尼执事。<a id="a-8Z"></a>彼使至执事人所与衣价已。<a id="a-8a"></a>还到比丘尼所如是言。<a id="a-8b"></a>阿姨所示某甲执事人。<a id="a-8c"></a>我已与衣价。<a id="a-8d"></a>大姊。<a id="a-8e"></a>知时往彼当得衣。<a id="a-8f"></a>比丘尼若须衣者。<a id="a-8g"></a>当往彼执事人所二反三反语言。<a id="a-8h"></a>我须衣。<a id="a-8i"></a>若二反三反为作忆念。<a id="a-8j"></a>得衣者善。<a id="a-8k"></a>若不得衣。<a id="a-8l"></a>四反五反六反在前默然住。<a id="a-8m"></a>令彼忆念。<a id="a-8n"></a>若四反五反六反在前默然住。<a id="a-8o"></a>得衣者善。<a id="a-8p"></a>若不得衣。<a id="a-8q"></a>过是求得衣者。<a id="a-8r"></a>尼萨耆波逸提。<a id="a-8s"></a>若不得衣。<a id="a-8t"></a>随使所来处。<a id="a-8u"></a>若自往若遣使往。<a id="a-8v"></a>语言。<a id="a-8w"></a>汝先遣使持衣价。<a id="a-8x"></a>与某甲比丘尼。<a id="a-8y"></a>是比丘尼竟不得。<a id="a-8z"></a>汝还取莫使失。<a id="a-90"></a>此是时。</p>
  <p id="a91">若比丘尼自取金银若钱。<a id="a-92"></a>若教人取若口可受。<a id="a-93"></a>尼萨耆波逸提。</p>
  <p id="a94">若比丘尼种种买卖宝物者。<a id="a-95"></a>尼萨耆波逸提。</p>
  <p id="a96">若比丘尼种种贩卖者。<a id="a-97"></a>尼萨耆波逸提。</p>
  <p id="a98">若比丘尼。<a id="a-99"></a>钵减五缀不漏。<a id="a-9A"></a>更求新钵为好故。<a id="a-9B"></a>尼萨耆波逸提。<a id="a-9C"></a>是比丘尼当持此钵于尼众中舍。<a id="a-9D"></a>从次第贸至下坐。<a id="a-9E"></a>以下坐钵与此比丘尼言。<a id="a-9F"></a>妹持此钵乃至破。<a id="a-9G"></a>此是时。</p>
  <p id="a9H">若比丘尼自求缕使。<a id="a-9I"></a>非亲里织师织作衣者。<a id="a-9J"></a>尼萨耆波逸提。</p>
  <p id="a9K">若比丘尼居士居士妇。<a id="a-9L"></a>使织师为比丘尼织作衣。<a id="a-9M"></a>彼比丘尼先不受自恣请。<a id="a-9N"></a>便往到彼所语织师言。<a id="a-9O"></a>此衣为我织。<a id="a-9P"></a>极好织令广长坚致。<a id="a-9Q"></a>齐整好我当少多与汝价。<a id="a-9R"></a>若比丘尼与价。<a id="a-9S"></a>乃至一食得衣者尼萨耆波逸提。</p>
  <p id="a9T">若比丘尼与比丘尼衣已。<a id="a-9U"></a>后嗔恚。<a id="a-9V"></a>若自夺若教人夺取。<a id="a-9W"></a>还我衣来不与汝。<a id="a-9X"></a>是比丘尼应还衣。<a id="a-9Y"></a>彼取衣者尼萨耆波逸提。</p>
  <p id="a9Z">若诸病比丘尼畜药酥油生酥蜜石蜜得食。<a id="a-9a"></a>残宿乃至七日得服。<a id="a-9b"></a>若过七日服。<a id="a-9c"></a>尼萨耆波逸提。</p>
  <p id="a9d">若比丘尼十日未满夏三月。<a id="a-9e"></a>若有急施衣。<a id="a-9f"></a>比丘尼知是急施衣应受。<a id="a-9g"></a>受已乃至衣时应畜。<a id="a-9h"></a>若过畜者尼萨耆波逸提。</p>
  <p id="a9i">若比丘尼知物向僧。<a id="a-9j"></a>自求入己者尼萨耆波逸提。</p>
  <p id="a9k">若比丘尼欲索是更索彼者。<a id="a-9l"></a>尼萨耆波逸提。</p>
  <p id="a9m">若比丘尼知檀越所为僧施。<a id="a-9n"></a>异回作余用者。<a id="a-9o"></a>尼萨耆波逸提。</p>
  <p id="a9p">若比丘尼所为施物。<a id="a-9q"></a>异自求为僧。<a id="a-9r"></a>回作余用者。<a id="a-9s"></a>尼萨耆波逸提。</p>
  <p id="a9t">若比丘尼檀越所施物。<a id="a-9u"></a>异回作余用者。<a id="a-9v"></a>尼萨耆波逸提。</p>
  <p id="a9w">若比丘尼檀越所为施物。<a id="a-9x"></a>异自求为僧。<a id="a-9y"></a>回作余用者。<a id="a-9z"></a>尼萨耆波逸提。</p>
  <p id="aA0">若比丘尼畜长钵。<a id="a-A1"></a>尼萨耆波逸提。</p>
  <p id="aA2">若比丘尼多畜好色器者。<a id="a-A3"></a>尼萨耆波逸提。</p>
  <p id="aA4">若比丘尼。<a id="a-A5"></a>许他比丘尼病衣。<a id="a-A6"></a>后不与者。<a id="a-A7"></a>尼萨耆波逸提。</p>
  <p id="aA8">若比丘尼。<a id="a-A9"></a>以非时衣受作时衣者。<a id="a-AA"></a>尼萨耆波逸提。</p>
  <p id="aAB">若比丘尼与比丘尼贸易衣。<a id="a-AC"></a>后嗔恚。<a id="a-AD"></a>还自夺取。<a id="a-AE"></a>若使人夺。<a id="a-AF"></a>妹还我衣来。<a id="a-AG"></a>我不与汝。<a id="a-AH"></a>汝衣属汝。<a id="a-AI"></a>我衣还我者。<a id="a-AJ"></a>尼萨耆波逸提。</p>
  <p id="aAK">若比丘尼乞重衣。<a id="a-AL"></a>齐价直四张氎。<a id="a-AM"></a>过者尼萨耆波逸提。</p>
  <p id="aAN">若比丘尼欲乞轻衣。<a id="a-AO"></a>极至价直两张半氎。<a id="a-AP"></a>过者尼萨耆波逸提。</p>
  <p id="aAQ">诸大姊。<a id="a-AR"></a>我已说三十尼萨耆波逸提法。<a id="a-AS"></a>今问。<a id="a-AT"></a>诸大姊。<a id="a-AU"></a>是中清净不(如是至三)</p>
  <p id="aAV">诸大姊。<a id="a-AW"></a>是中清净。<a id="a-AX"></a>默然故。<a id="a-AY"></a>是事如是持。</p>
  <p id="aAZ">诸大姊。<a id="a-Aa"></a>是一百七十八波逸提法。<a id="a-Ab"></a>半月半月说戒经中来。</p>
  <p id="aAc">若比丘尼。<a id="a-Ad"></a>故妄语者波逸提。</p>
  <p id="aAe">若比丘尼。<a id="a-Af"></a>毁訾语波逸提。</p>
  <p id="aAg">若比丘尼两舌语波逸提。</p>
  <p id="aAh">若比丘尼。<a id="a-Ai"></a>与男子同室宿者。<a id="a-Aj"></a>波逸提。</p>
  <p id="aAk">若比丘尼。<a id="a-Al"></a>共未受戒女人同一室宿。<a id="a-Am"></a>若过三宿。<a id="a-An"></a>波逸提。</p>
  <p id="aAo">若比丘尼。<a id="a-Ap"></a>与未受具戒人。<a id="a-Aq"></a>共诵法者。<a id="a-Ar"></a>波逸提。</p>
  <p id="aAs">若比丘尼。<a id="a-At"></a>知他有粗恶罪。<a id="a-Au"></a>向未受大戒人说。<a id="a-Av"></a>除僧羯磨。<a id="a-Aw"></a>波逸提。</p>
  <p id="aAx">若比丘尼。<a id="a-Ay"></a>向未受大戒人。<a id="a-Az"></a>说过人法言。<a id="a-B0"></a>我知是我见是。<a id="a-B1"></a>实者波逸提。</p>
  <p id="aB2">若比丘尼。<a id="a-B3"></a>与男子说法过五六语。<a id="a-B4"></a>除有智女人。<a id="a-B5"></a>波逸提。</p>
  <p id="aB6">若比丘尼。<a id="a-B7"></a>自掘地。<a id="a-B8"></a>若教人掘者。<a id="a-B9"></a>波逸提。</p>
  <p id="aBA">若比丘尼坏鬼神村者。<a id="a-BB"></a>波逸提。</p>
  <p id="aBC">若比丘尼。<a id="a-BD"></a>妄作异语恼他者。<a id="a-BE"></a>波逸提。</p>
  <p id="aBF">若比丘尼。<a id="a-BG"></a>嫌骂者。<a id="a-BH"></a>波逸提。</p>
  <p id="aBI">若比丘尼。<a id="a-BJ"></a>取僧绳床。<a id="a-BK"></a>若木床若卧具坐褥。<a id="a-BL"></a>露地自敷若教人敷。<a id="a-BM"></a>舍去不自举不教人举者。<a id="a-BN"></a>波逸提。</p>
  <p id="aBO">若比丘尼。<a id="a-BP"></a>于僧房中取僧卧具。<a id="a-BQ"></a>自敷若教人敷。<a id="a-BR"></a>在中若坐若卧。<a id="a-BS"></a>从彼处舍去。<a id="a-BT"></a>不自举不教人举者。<a id="a-BU"></a>波逸提。</p>
  <p id="aBV">若比丘尼知比丘尼先住处。<a id="a-BW"></a>后来于中间。<a id="a-BX"></a>强敷卧具止宿。<a id="a-BY"></a>念言。<a id="a-BZ"></a>彼若嫌迮者。<a id="a-Ba"></a>自当避我去。<a id="a-Bb"></a>作如是因缘非余非威仪。<a id="a-Bc"></a>波逸提。</p>
  <p id="aBd">若比丘尼。<a id="a-Be"></a>嗔他比丘尼不喜。<a id="a-Bf"></a>众僧房中自牵出。<a id="a-Bg"></a>若教人牵出者。<a id="a-Bh"></a>波逸提。</p>
  <p id="aBi">若比丘尼。<a id="a-Bj"></a>若在重阁上。<a id="a-Bk"></a>脱脚绳床若木床。<a id="a-Bl"></a>若坐若卧。<a id="a-Bm"></a>波逸提。</p>
  <p id="aBn">若比丘尼。<a id="a-Bo"></a>知水有虫。<a id="a-Bp"></a>自用浇泥若草。<a id="a-Bq"></a>若教人浇者。<a id="a-Br"></a>波逸提。</p>
  <p id="aBs">若比丘尼作大房。<a id="a-Bt"></a>户扉窗牖及余庄饰具。<a id="a-Bu"></a>指授覆苫齐二三节。<a id="a-Bv"></a>若过者波逸提。</p>
  <p id="aBw">若比丘尼。<a id="a-Bx"></a>施一食处。<a id="a-By"></a>无病比丘尼应一食。<a id="a-Bz"></a>若过受者波逸提。</p>
  <p id="aC0">若比丘尼。<a id="a-C1"></a>别众食。<a id="a-C2"></a>除余时波逸提。<a id="a-C3"></a>余时者。<a id="a-C4"></a>病时作衣时。<a id="a-C5"></a>若施衣时。<a id="a-C6"></a>道行时。<a id="a-C7"></a>船上时。<a id="a-C8"></a>大会时。<a id="a-C9"></a>沙门施食时。<a id="a-CA"></a>此是时。</p>
  <p id="aCB">若比丘尼。<a id="a-CC"></a>至檀越家。<a id="a-CD"></a>殷勤请与饼麨食。<a id="a-CE"></a>比丘尼欲须者。<a id="a-CF"></a>二三钵应受。<a id="a-CG"></a>持至寺内。<a id="a-CH"></a>分与余比丘尼食。<a id="a-CI"></a>若比丘尼无病。<a id="a-CJ"></a>过三钵受。<a id="a-CK"></a>持至寺中。<a id="a-CL"></a>不分与余比丘尼食者。<a id="a-CM"></a>波逸提。</p>
  <p id="aCN">若比丘尼。<a id="a-CO"></a>非时食者。<a id="a-CP"></a>波逸提。</p>
  <p id="aCQ">若比丘尼。<a id="a-CR"></a>残宿食啖者。<a id="a-CS"></a>波逸提。</p>
  <p id="aCT">若比丘尼。<a id="a-CU"></a>不受食。<a id="a-CV"></a>及药着口中。<a id="a-CW"></a>除水及杨枝。<a id="a-CX"></a>波逸提。</p>
  <p id="aCY">若比丘尼先受请已。<a id="a-CZ"></a>若前食后食行诣余家。<a id="a-Ca"></a>不嘱余比丘尼。<a id="a-Cb"></a>除余时波逸提。<a id="a-Cc"></a>余时者。<a id="a-Cd"></a>病时作衣时施衣时。<a id="a-Ce"></a>此是时。</p>
  <p id="aCf">若比丘尼食家中有宝。<a id="a-Cg"></a>强安坐者。<a id="a-Ch"></a>波逸提。</p>
  <p id="aCi">若比丘尼。<a id="a-Cj"></a>食家中有宝。<a id="a-Ck"></a>在屏处坐者。<a id="a-Cl"></a>波逸提。</p>
  <p id="aCm">若比丘尼。<a id="a-Cn"></a>独与男子露地一处共坐者。<a id="a-Co"></a>波逸提。</p>
  <p id="aCp">若比丘尼。<a id="a-Cq"></a>语比丘尼如是言。<a id="a-Cr"></a>大姊。<a id="a-Cs"></a>共汝至聚落。<a id="a-Ct"></a>当与汝食。<a id="a-Cu"></a>彼比丘尼竟不教与是比丘尼食。<a id="a-Cv"></a>如是言。<a id="a-Cw"></a>大姊去。<a id="a-Cx"></a>我与汝一处共坐共语不乐。<a id="a-Cy"></a>我独坐独语乐。<a id="a-Cz"></a>以是因缘非余方便遣去。<a id="a-D0"></a>波逸提。</p>
  <p id="aD1">若比丘尼。<a id="a-D2"></a>四月与药。<a id="a-D3"></a>无病比丘尼应受。<a id="a-D4"></a>若过受除常请更请分请尽形请。<a id="a-D5"></a>波逸提。</p>
  <p id="aD6">若比丘尼。<a id="a-D7"></a>往观军阵。<a id="a-D8"></a>除时因缘。<a id="a-D9"></a>波逸提。</p>
  <p id="aDA">若比丘尼。<a id="a-DB"></a>有因缘至军中。<a id="a-DC"></a>若二宿三宿。<a id="a-DD"></a>过者波逸提。</p>
  <p id="aDE">若比丘尼。<a id="a-DF"></a>军中若二宿三宿。<a id="a-DG"></a>或时观军阵斗战。<a id="a-DH"></a>若观游军象马势力。<a id="a-DI"></a>波逸提。</p>
  <p id="aDJ">若比丘尼。<a id="a-DK"></a>饮酒者。<a id="a-DL"></a>波逸提。</p>
  <p id="aDM">若比丘尼。<a id="a-DN"></a>水中戏者。<a id="a-DO"></a>波逸提。</p>
  <p id="aDP">若比丘尼。<a id="a-DQ"></a>以指相击擽者。<a id="a-DR"></a>波逸提。</p>
  <p id="aDS">若比丘尼。<a id="a-DT"></a>不受谏者。<a id="a-DU"></a>波逸提。</p>
  <p id="aDV">若比丘尼。<a id="a-DW"></a>恐他比丘尼者。<a id="a-DX"></a>波逸提。</p>
  <p id="aDY">若比丘尼半月洗浴。<a id="a-DZ"></a>无病比丘尼应受。<a id="a-Da"></a>若过受。<a id="a-Db"></a>除余时波逸提余时者。<a id="a-Dc"></a>热时病时作时。<a id="a-Dd"></a>大风时雨时。<a id="a-De"></a>远行来时。<a id="a-Df"></a>此是时。</p>
  <p id="aDg">若比丘尼无病。<a id="a-Dh"></a>为炙身故露地然火。<a id="a-Di"></a>若教人然。<a id="a-Dj"></a>除余时波逸提。</p>
  <p id="aDk">若比丘尼。<a id="a-Dl"></a>藏他比丘尼若钵若衣若坐具针筒。<a id="a-Dm"></a>自藏教人藏。<a id="a-Dn"></a>下至戏笑波逸提。</p>
  <p id="aDo">若比丘尼。<a id="a-Dp"></a>净施比丘比丘尼式叉摩那沙弥沙弥尼衣。<a id="a-Dq"></a>后不问主。<a id="a-Dr"></a>取著者波逸提。</p>
  <p id="aDs">若比丘尼。<a id="a-Dt"></a>得新衣。<a id="a-Du"></a>当作三种染坏色。<a id="a-Dv"></a>青黑木兰若比丘尼得新衣。<a id="a-Dw"></a>不作三种染坏色青黑木兰。<a id="a-Dx"></a>新衣持者波逸提。</p>
  <p id="aDy">若比丘尼。<a id="a-Dz"></a>故断畜生命者。<a id="a-E0"></a>波逸提。</p>
  <p id="aE1">若比丘尼。<a id="a-E2"></a>知水有虫。<a id="a-E3"></a>饮用者波逸提。</p>
  <p id="aE4">若比丘尼。<a id="a-E5"></a>故恼他比丘尼。<a id="a-E6"></a>乃至少时不乐。<a id="a-E7"></a>波逸提。</p>
  <p id="aE8">若比丘尼知比丘尼有粗罪。<a id="a-E9"></a>覆藏者波逸提。</p>
  <p id="aEA">若比丘尼。<a id="a-EB"></a>知僧诤事如法忏悔已。<a id="a-EC"></a>后更发举者波逸提。</p>
  <p id="aED">若比丘尼。<a id="a-EE"></a>知是贼伴。<a id="a-EF"></a>共一道行乃至一聚落。<a id="a-EG"></a>波逸提。</p>
  <p id="aEH">若比丘尼作如是语。<a id="a-EI"></a>我知佛所说法。<a id="a-EJ"></a>行淫欲非是障道法。<a id="a-EK"></a>彼比丘尼谏此比丘尼言。<a id="a-EL"></a>大姊。<a id="a-EM"></a>莫作是语。<a id="a-EN"></a>莫谤世尊。<a id="a-EO"></a>谤世尊者不善。<a id="a-EP"></a>世尊不作是语。<a id="a-EQ"></a>世尊无数方便说。<a id="a-ER"></a>淫欲是障道法。<a id="a-ES"></a>犯淫者是障道法彼比丘尼谏此比丘尼时。<a id="a-ET"></a>坚持不舍。<a id="a-EU"></a>彼比丘尼乃至三谏。<a id="a-EV"></a>令舍是事。<a id="a-EW"></a>乃至三谏时舍者善。<a id="a-EX"></a>不舍者波逸提。</p>
  <p id="aEY">若比丘尼。<a id="a-EZ"></a>知如是语人未作法如是恶邪不舍。<a id="a-Ea"></a>若畜同一羯磨同一止宿。<a id="a-Eb"></a>波逸提。</p>
  <p id="aEc">若沙弥尼作如是言。<a id="a-Ed"></a>我知佛所说法。<a id="a-Ee"></a>行淫欲非障道法。<a id="a-Ef"></a>彼比丘尼谏此沙弥尼言。<a id="a-Eg"></a>汝莫作是语。<a id="a-Eh"></a>莫诽谤世尊。<a id="a-Ei"></a>诽谤世尊不善。<a id="a-Ej"></a>世尊不作是语。<a id="a-Ek"></a>沙弥尼。<a id="a-El"></a>世尊无数方便说。<a id="a-Em"></a>淫欲是障道法。<a id="a-En"></a>犯淫欲者是障道法。<a id="a-Eo"></a>彼比丘尼谏此沙弥尼时。<a id="a-Ep"></a>坚持不舍。<a id="a-Eq"></a>彼比丘尼应乃至三呵谏。<a id="a-Er"></a>舍此事故。<a id="a-Es"></a>乃至三谏时若舍者善。<a id="a-Et"></a>不舍者彼比丘尼。<a id="a-Eu"></a>应语是沙弥尼言。<a id="a-Ev"></a>汝自今已去非佛弟子。<a id="a-Ew"></a>不得随余比丘尼如诸沙弥尼得与比丘尼二宿。<a id="a-Ex"></a>汝今无是事。<a id="a-Ey"></a>汝出去灭去。<a id="a-Ez"></a>不须此中住。<a id="a-F0"></a>若比丘尼知如是被摈沙弥尼。<a id="a-F1"></a>若畜共同止宿。<a id="a-F2"></a>波逸提。</p>
  <p id="aF3">若比丘尼。<a id="a-F4"></a>如法谏时作如是语。<a id="a-F5"></a>我今不学是戒。<a id="a-F6"></a>乃至问有智慧持律者当难问。<a id="a-F7"></a>波逸提。<a id="a-F8"></a>若为求解。<a id="a-F9"></a>应当难问。</p>
 </body>
</html>