<!doctype html>
<html id="z3IBV5Ypt" data-ver="1549">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第十</h1>
  <h2 id="a2">初分第五九十一单提法之五</h2>
  <p id="a3">佛在王舍城。<a id="a-4"></a>尔时跋难陀。<a id="a-5"></a>常受一家供养。<a id="a-6"></a>彼后请僧。<a id="a-7"></a>时跋难陀晨朝着衣持钵。<a id="a-8"></a>入城到诸家处处语说。<a id="a-9"></a>彼唱时至。<a id="a-A"></a>诸比丘着衣持钵。<a id="a-B"></a>往到其舍众坐已久。<a id="a-C"></a>语主人言。<a id="a-D"></a>日时欲过何不下食。<a id="a-E"></a>答言。<a id="a-F"></a>我为跋难陀故请僧须待其到。<a id="a-G"></a>时跋难陀逼中方至。<a id="a-H"></a>诸比丘有食者有少食者有不食者。<a id="a-I"></a>主人以此嫌呵跋难陀言。<a id="a-J"></a>沙门释子有何急事。<a id="a-K"></a>先受我请而过诸家逼中方来。<a id="a-L"></a>令诸比丘不得食我所供养食。<a id="a-M"></a>使我多办饮食而成无用。<a id="a-N"></a>诸比丘种种呵责跋难陀言。<a id="a-O"></a>汝不能饶益佛法。<a id="a-P"></a>乃作如是苦恼众僧。<a id="a-Q"></a>以是白佛。<a id="a-R"></a>佛以是事集比丘僧。<a id="a-S"></a>问跋难陀。<a id="a-T"></a>汝实尔不。<a id="a-U"></a>答言。<a id="a-V"></a>实尔世尊。<a id="a-W"></a>佛种种呵责已。<a id="a-X"></a>告诸比丘。<a id="a-Y"></a>今为诸比丘结戒。<a id="a-Z"></a>从今是戒应如是说。<a id="a-a"></a>若比丘受他请食前至余家波逸提。<a id="a-b"></a>后时跋难陀主人。<a id="a-c"></a>自担熟食诣僧坊供养僧及跋难陀。<a id="a-d"></a>跋难陀食先竟便去行到余家。<a id="a-e"></a>使更集僧欲下异食。<a id="a-f"></a>以跋难陀不在久不下之。<a id="a-g"></a>诸比丘语言。<a id="a-h"></a>日时垂过何不下之。<a id="a-i"></a>答言。<a id="a-j"></a>我本为跋难陀。<a id="a-k"></a>须来便下。<a id="a-l"></a>跋难陀竟不来。<a id="a-m"></a>遂不得下。<a id="a-n"></a>彼种种讥嫌跋难陀。<a id="a-o"></a>诸比丘亦呵责。<a id="a-p"></a>以是白佛。<a id="a-q"></a>佛以是事集比丘僧。<a id="a-r"></a>问跋难陀。<a id="a-s"></a>汝实尔不。<a id="a-t"></a>答言。<a id="a-u"></a>实尔世尊。<a id="a-v"></a>佛种种呵责已。<a id="a-w"></a>告诸比丘。<a id="a-x"></a>从今是戒应如是说。<a id="a-y"></a>若比丘受他请食前食后行到余家波逸提。<a id="a-z"></a>有诸比丘。<a id="a-10"></a>有僧事塔事私事。<a id="a-11"></a>须入余家不敢去。<a id="a-12"></a>以是白佛。<a id="a-13"></a>佛以是事集比丘僧。<a id="a-14"></a>告诸比丘。<a id="a-15"></a>今听诸比丘白余比丘然后得去。<a id="a-16"></a>从今是戒应如是说。<a id="a-17"></a>若比丘受他请食前食后行到余家。<a id="a-18"></a>不白余比丘波逸提。<a id="a-19"></a>或有诸比丘。<a id="a-1A"></a>相嫌不共语。<a id="a-1B"></a>或坐禅或熟眠。<a id="a-1C"></a>不知白谁。<a id="a-1D"></a>出门见诸比丘。<a id="a-1E"></a>便走逐大唤遥白。<a id="a-1F"></a>诸居士见讥呵言。<a id="a-1G"></a>诸比丘如鹿走如兔走如秃枭鸣。<a id="a-1H"></a>无沙门行破沙门法。<a id="a-1I"></a>诸长老比丘闻种种呵责。<a id="a-1J"></a>以是白佛。<a id="a-1K"></a>佛以是事。<a id="a-1L"></a>集比丘僧。<a id="a-1M"></a>问诸比丘。<a id="a-1N"></a>汝等实尔不。<a id="a-1O"></a>答言。<a id="a-1P"></a>实尔世尊。<a id="a-1Q"></a>佛种种呵责已。<a id="a-1R"></a>告诸比丘。<a id="a-1S"></a>不应遥白。<a id="a-1T"></a>从今是戒应如是说。<a id="a-1U"></a>若比丘受他请食前食后行到余家。<a id="a-1V"></a>不近白余比丘波逸提。<a id="a-1W"></a>诸比丘作是念。<a id="a-1X"></a>衣时亦当白不。<a id="a-1Y"></a>以是白佛。<a id="a-1Z"></a>佛以是事集比丘僧。<a id="a-1a"></a>告诸比丘。<a id="a-1b"></a>除衣时从今是戒应如是说。<a id="a-1c"></a>若比丘受他请食前食后行到余家。<a id="a-1d"></a>不近白余比丘除因缘波逸提。<a id="a-1e"></a>因缘者。<a id="a-1f"></a>衣时是名因缘。<a id="a-1g"></a>若白至东家而至西家。<a id="a-1h"></a>不名为白。<a id="a-1i"></a>若不白到诸家一脚入门突吉罗。<a id="a-1j"></a>两脚入门波逸提。<a id="a-1k"></a>比丘尼亦如是。<a id="a-1l"></a>式叉摩那沙弥沙弥尼突吉罗。<a id="a-1m"></a>若白至一家因此至余家不犯。<a id="a-1n"></a>若无比丘可白亦不犯(八十二竟)</p>
  <p id="a1o">佛游拘萨罗国。<a id="a-1p"></a>与大比丘千二百五十人俱。<a id="a-1q"></a>诸比丘或得房宿。<a id="a-1r"></a>或得树下或在露地。<a id="a-1s"></a>时六群比丘晨朝着衣持钵。<a id="a-1t"></a>于街巷中共诸白衣。<a id="a-1u"></a>论说世事至于日暮。<a id="a-1v"></a>行人见之讥呵言。<a id="a-1w"></a>此非出家语论之处。<a id="a-1x"></a>何不住阿练若处守摄诸根。<a id="a-1y"></a>或有言。<a id="a-1z"></a>此辈不乐佛法不敬戒律。<a id="a-20"></a>得语戏处便忘日暮耳。<a id="a-21"></a>诸长老比丘闻。<a id="a-22"></a>种种呵责。<a id="a-23"></a>以是白佛。<a id="a-24"></a>佛以是事集比丘僧。<a id="a-25"></a>问六群比丘。<a id="a-26"></a>汝等实尔不。<a id="a-27"></a>答言。<a id="a-28"></a>实尔世尊。<a id="a-29"></a>佛种种呵责已。<a id="a-2A"></a>告诸比丘。<a id="a-2B"></a>今为诸比丘结戒。<a id="a-2C"></a>从今是戒应如是说。<a id="a-2D"></a>若比丘非时入聚落波逸提。<a id="a-2E"></a>有诸比丘。<a id="a-2F"></a>有缘事须非时入聚落。<a id="a-2G"></a>而不敢入。<a id="a-2H"></a>以是白佛。<a id="a-2I"></a>佛以是事集比丘僧。<a id="a-2J"></a>告诸比丘。<a id="a-2K"></a>今听有缘事非时入聚落。<a id="a-2L"></a>从今是戒应如是说。<a id="a-2M"></a>若比丘非时入聚落。<a id="a-2N"></a>不近白善比丘。<a id="a-2O"></a>除因缘波逸提。<a id="a-2P"></a>因缘者难时。<a id="a-2Q"></a>是名因缘。<a id="a-2R"></a>沙弥突吉罗。<a id="a-2S"></a>若行路经聚落。<a id="a-2T"></a>若暮须往宿。<a id="a-2U"></a>若八难起皆不犯(八十三竟)</p>
  <p id="a2V">佛在王舍城。<a id="a-2W"></a>尔时去城不远有一神树。<a id="a-2X"></a>众人奉事。<a id="a-2Y"></a>至节会时七日乃止。<a id="a-2Z"></a>四种兜罗贮荐弃之而去。<a id="a-2a"></a>诸比丘于后收取以贮。<a id="a-2b"></a>绳床木床及作枕褥。<a id="a-2c"></a>诸白衣见讥呵言。<a id="a-2d"></a>此物臭秽好生诸虫。<a id="a-2e"></a>云何比丘坐卧其上。<a id="a-2f"></a>无沙门行破沙门法。<a id="a-2g"></a>诸长老比丘。<a id="a-2h"></a>闻种种呵责。<a id="a-2i"></a>以是白佛。<a id="a-2j"></a>佛以是事集比丘僧。<a id="a-2k"></a>问诸比丘。<a id="a-2l"></a>汝等实尔不。<a id="a-2m"></a>答言。<a id="a-2n"></a>实尔世尊。<a id="a-2o"></a>佛种种呵责已。<a id="a-2p"></a>告诸比丘。<a id="a-2q"></a>今为诸比丘结戒。<a id="a-2r"></a>从今是戒应如是说。<a id="a-2s"></a>若比丘以兜罗贮坐卧具波逸提。<a id="a-2t"></a>兜罗者。<a id="a-2u"></a>柳华白杨华蒲梨华睒婆华若发心及方便欲贮皆突吉罗。<a id="a-2v"></a>作成波逸提。<a id="a-2w"></a>若不坏若坐。<a id="a-2x"></a>坐坐波逸提。<a id="a-2y"></a>若卧。<a id="a-2z"></a>卧卧波逸提。<a id="a-30"></a>若他与受波逸提。<a id="a-31"></a>要先弃然后得悔过。<a id="a-32"></a>若不尔罪益深。<a id="a-33"></a>比丘尼亦如是。<a id="a-34"></a>式叉摩那沙弥沙弥尼突吉罗(八十四竟)</p>
  <p id="a35">佛在舍卫城。<a id="a-36"></a>尔时诸比丘畜高床老病比丘上下床时。<a id="a-37"></a>堕地破伤或露形体。<a id="a-38"></a>诸白衣见讥呵言。<a id="a-39"></a>此诸沙门如王如贵人奢豪无俭。<a id="a-3A"></a>时波斯匿王。<a id="a-3B"></a>以所坐卧床与跋难陀。<a id="a-3C"></a>跋难陀得已于房内敷。<a id="a-3D"></a>世尊常法。<a id="a-3E"></a>五日一按行诸房。<a id="a-3F"></a>跋难陀白佛言。<a id="a-3G"></a>看我住床。<a id="a-3H"></a>佛呵责言。<a id="a-3I"></a>汝愚痴人如何安生死窟宅无求出意。<a id="a-3J"></a>汝不应自畜高床敷锦绣褥。<a id="a-3K"></a>犯者突吉罗。<a id="a-3L"></a>即以是事集比丘僧。<a id="a-3M"></a>告诸比丘。<a id="a-3N"></a>今为诸比丘结戒。<a id="a-3O"></a>从今是戒应如是说。<a id="a-3P"></a>若比丘自作坐卧绳床木床。<a id="a-3Q"></a>足应高修伽陀八指除入髀。<a id="a-3R"></a>若过波逸提。<a id="a-3S"></a>若自作床若使人作。<a id="a-3T"></a>若高皆应截。<a id="a-3U"></a>罪应悔过。<a id="a-3V"></a>若得高床施。<a id="a-3W"></a>受时应作是念。<a id="a-3X"></a>此床不如法。<a id="a-3Y"></a>我当更截。<a id="a-3Z"></a>若不作是念受波逸提。<a id="a-3a"></a>亦应先截然后悔过。<a id="a-3b"></a>比丘尼亦如是。<a id="a-3c"></a>式叉摩那沙弥沙弥尼突吉罗(八十五竟)</p>
  <p id="a3d">佛在王舍城。<a id="a-3e"></a>尔时诸比丘用骨牙角作针筒。<a id="a-3f"></a>便诸处求若粪扫中拾用作之。<a id="a-3g"></a>诸居士见讥呵言。<a id="a-3h"></a>此诸沙门如狗如鸟如牙角师不净可恶。<a id="a-3i"></a>复有诸比丘至屠杀处。<a id="a-3j"></a>见欲杀时豫从乞之。<a id="a-3k"></a>诸屠杀者皆讥呵言。<a id="a-3l"></a>观此沙门。<a id="a-3m"></a>唯欲多杀见杀便喜。<a id="a-3n"></a>昼夜常说慈愍护念众生。<a id="a-3o"></a>而今无有仁恻之心。<a id="a-3p"></a>时有牙角师。<a id="a-3q"></a>信乐佛法常供给诸比丘。<a id="a-3r"></a>或自出牙角为作。<a id="a-3s"></a>或索牙角而为作之。<a id="a-3t"></a>以是致弊。<a id="a-3u"></a>余人不得复有所作。<a id="a-3v"></a>家人自相谓言。<a id="a-3w"></a>若常为沙门作奴。<a id="a-3x"></a>我等便应各分生活。<a id="a-3y"></a>邻人语言。<a id="a-3z"></a>汝信敬沙门方当穷困。<a id="a-40"></a>诸长老比丘闻种种呵责。<a id="a-41"></a>以是白佛。<a id="a-42"></a>佛以是事集比丘僧。<a id="a-43"></a>问诸比丘。<a id="a-44"></a>汝等实尔不。<a id="a-45"></a>答言。<a id="a-46"></a>实尔世尊。<a id="a-47"></a>佛种种呵责已。<a id="a-48"></a>告诸比丘。<a id="a-49"></a>今为诸比丘结戒。<a id="a-4A"></a>从今是戒应如是说。<a id="a-4B"></a>若比丘用骨牙角作针筒波逸提。<a id="a-4C"></a>若比丘发心及方便欲作突吉罗。<a id="a-4D"></a>成已波逸提。<a id="a-4E"></a>亦应先坏然后悔过。<a id="a-4F"></a>作灌鼻筒不犯。<a id="a-4G"></a>余如床中说(八十六竟)</p>
  <p id="a4H">佛在舍卫城。<a id="a-4I"></a>尔时诸比丘不敷坐具。<a id="a-4J"></a>坐僧床褥垢腻污之。<a id="a-4K"></a>复有一比丘失于大便谓是风出。<a id="a-4L"></a>既觉洗浣于房前晒。<a id="a-4M"></a>世尊问阿难。<a id="a-4N"></a>此是谁褥。<a id="a-4O"></a>即具以答。<a id="a-4P"></a>佛以是事集比丘僧。<a id="a-4Q"></a>问诸比丘。<a id="a-4R"></a>汝等实尔不。<a id="a-4S"></a>答言。<a id="a-4T"></a>实尔世尊。<a id="a-4U"></a>佛种种呵责已。<a id="a-4V"></a>告诸比丘。<a id="a-4W"></a>不应不敷坐具坐僧床褥。<a id="a-4X"></a>犯者突吉罗。<a id="a-4Y"></a>今听诸比丘。<a id="a-4Z"></a>护身护衣护僧床褥。<a id="a-4a"></a>故畜坐具。<a id="a-4b"></a>诸比丘作是念。<a id="a-4c"></a>佛已听我等作坐具。<a id="a-4d"></a>便广大作垂地污埿。<a id="a-4e"></a>诸居士见问诸比丘。<a id="a-4f"></a>此是何衣垂地。<a id="a-4g"></a>答言。<a id="a-4h"></a>是我等坐具。<a id="a-4i"></a>便讥呵言。<a id="a-4j"></a>大德。<a id="a-4k"></a>何不称身作之。<a id="a-4l"></a>虽复出家财岂应不惜。<a id="a-4m"></a>释子常说。<a id="a-4n"></a>少欲知足。<a id="a-4o"></a>而今如此。<a id="a-4p"></a>无沙门行破沙门法。<a id="a-4q"></a>诸长老比丘闻种种呵责。<a id="a-4r"></a>以是白佛。<a id="a-4s"></a>佛以是事集比丘僧。<a id="a-4t"></a>问诸比丘。<a id="a-4u"></a>汝等实尔不。<a id="a-4v"></a>答言。<a id="a-4w"></a>实尔世尊。<a id="a-4x"></a>佛种种呵责已。<a id="a-4y"></a>告诸比丘。<a id="a-4z"></a>今为诸比丘结戒。<a id="a-50"></a>从今是戒应如是说。<a id="a-51"></a>若比丘作尼师檀应如量作。<a id="a-52"></a>长二修伽陀磔手广一磔手半。<a id="a-53"></a>若过波逸提。<a id="a-54"></a>长老优陀夷身大坐具小不足容膝。<a id="a-55"></a>于佛按行房时。<a id="a-56"></a>牵挽坐具如牵皮法。<a id="a-57"></a>佛问何故作此。<a id="a-58"></a>答言。<a id="a-59"></a>世尊。<a id="a-5A"></a>我身大而坐具小。<a id="a-5B"></a>作此牵挽欲令广长。<a id="a-5C"></a>佛呵责言汝愚痴人。<a id="a-5D"></a>犹不离戏笑。<a id="a-5E"></a>今听更益头磔一手。<a id="a-5F"></a>即以是事集比丘僧。<a id="a-5G"></a>告诸比丘。<a id="a-5H"></a>从今是戒应如是说。<a id="a-5I"></a>若比丘作尼师檀。<a id="a-5J"></a>应如量作。<a id="a-5K"></a>长二修伽陀磔手广一磔手半。<a id="a-5L"></a>若续方一磔手。<a id="a-5M"></a>若过波逸提。<a id="a-5N"></a>续方一磔手者。<a id="a-5O"></a>截作三分续长头。<a id="a-5P"></a>余一分帖四角。<a id="a-5Q"></a>不帖则已。<a id="a-5R"></a>除比丘尼式叉摩那沙弥尼。<a id="a-5S"></a>余如床中说(八十七竟)</p>
  <p id="a5T">佛在舍卫城。<a id="a-5U"></a>尔时毗罗荼比丘。<a id="a-5V"></a>体生痈疮脓血流溢。<a id="a-5W"></a>衣服着疮脱时剥痛。<a id="a-5X"></a>佛行房见。<a id="a-5Y"></a>问彼比丘。<a id="a-5Z"></a>汝病小差苦可忍不。<a id="a-5a"></a>答言。<a id="a-5b"></a>病不差苦不可忍。<a id="a-5c"></a>衣服着疮脱辄剥痛。<a id="a-5d"></a>佛以是事集比丘僧。<a id="a-5e"></a>告诸比丘。<a id="a-5f"></a>今听诸比丘护身护衣护僧坐褥。<a id="a-5g"></a>故畜覆疮衣用细滑物作。<a id="a-5h"></a>诸比丘作是念。<a id="a-5i"></a>佛听我等作覆疮衣。<a id="a-5j"></a>便大作通裹头足曳地污埿。<a id="a-5k"></a>诸居士见种种讥诃。<a id="a-5l"></a>如尼师檀中说诸长老比丘闻。<a id="a-5m"></a>种种呵责以是白佛。<a id="a-5n"></a>佛以是事集比丘僧。<a id="a-5o"></a>问诸比丘。<a id="a-5p"></a>汝等实尔不。<a id="a-5q"></a>答言。<a id="a-5r"></a>实尔世尊。<a id="a-5s"></a>佛种种呵责已。<a id="a-5t"></a>告诸比丘。<a id="a-5u"></a>今为诸比丘结戒。<a id="a-5v"></a>从今是戒应如是说。<a id="a-5w"></a>若比丘作覆疮衣。<a id="a-5x"></a>应如量作。<a id="a-5y"></a>长四修伽陀磔手广二磔手。<a id="a-5z"></a>若过波逸提。<a id="a-60"></a>覆疮衣病疮时着。<a id="a-61"></a>疮差应净施。<a id="a-62"></a>余如坐具中说(八十八竟)</p>
  <p id="a63">佛在舍卫城。<a id="a-64"></a>尔时佛听毗舍佉母施僧雨浴衣。<a id="a-65"></a>诸比丘便广大作。<a id="a-66"></a>诸居士讥呵。<a id="a-67"></a>乃至诸比丘以是白佛。<a id="a-68"></a>皆如上说。<a id="a-69"></a>告诸比丘。<a id="a-6A"></a>今为诸比丘结戒从今是戒应如是说。<a id="a-6B"></a>若比丘作雨浴衣。<a id="a-6C"></a>应如量作。<a id="a-6D"></a>长五修伽陀磔手广二磔手半。<a id="a-6E"></a>若过波逸提。<a id="a-6F"></a>余如覆疮衣中说(八十九竟)</p>
  <p id="a6G">佛在舍卫城。<a id="a-6H"></a>时诸比丘。<a id="a-6I"></a>作修伽陀衣已量衣若过。<a id="a-6J"></a>居士讥呵。<a id="a-6K"></a>乃至诸比丘以是白佛。<a id="a-6L"></a>皆如上说。<a id="a-6M"></a>告诸比丘。<a id="a-6N"></a>今为诸比丘结戒。<a id="a-6O"></a>从今是戒应如是说。<a id="a-6P"></a>若比丘作修伽陀衣已量衣若过波逸提。<a id="a-6Q"></a>修伽陀衣已量者。<a id="a-6R"></a>长九修伽陀磔手广六磔手。<a id="a-6S"></a>是名修伽陀衣已量。<a id="a-6T"></a>难陀短佛四指。<a id="a-6U"></a>不知云何作衣。<a id="a-6V"></a>以是白佛。<a id="a-6W"></a>佛言。<a id="a-6X"></a>听难陀衣短佛衣二指。<a id="a-6Y"></a>复有诸比丘短小。<a id="a-6Z"></a>不知云何作衣。<a id="a-6a"></a>以是白佛。<a id="a-6b"></a>佛言。<a id="a-6c"></a>听随身长短作衣。<a id="a-6d"></a>余如雨浴衣中说(九十竟)</p>
  <p id="a6e">佛在王舍城。<a id="a-6f"></a>尔时难陀跋难陀共作是议。<a id="a-6g"></a>世尊已制回欲与僧物入已犯尼萨耆波逸提。<a id="a-6h"></a>我等今当回以相与。<a id="a-6i"></a>便各说诸檀越更互得之。<a id="a-6j"></a>诸长老比丘闻。<a id="a-6k"></a>种种呵责以事白佛。<a id="a-6l"></a>佛以是事集比丘僧。<a id="a-6m"></a>问难陀跋难陀。<a id="a-6n"></a>汝实尔不。<a id="a-6o"></a>答言。<a id="a-6p"></a>实尔世尊。<a id="a-6q"></a>佛种种呵责已。<a id="a-6r"></a>告诸比丘。<a id="a-6s"></a>今为诸比丘结戒。<a id="a-6t"></a>从今是戒应如是说。<a id="a-6u"></a>若比丘知檀越欲与僧物回与余人波逸提。<a id="a-6v"></a>余如回欲与僧物入已中说(九十一竟)</p>
  <p data-pb></p>
  <h2 id="a6w">初分第六四悔过法</h2>
  <p id="a6x">佛在舍卫城。<a id="a-6y"></a>尔时和伽罗母优婆夷。<a id="a-6z"></a>信乐佛法常供养沙门。<a id="a-70"></a>为人长雅。<a id="a-71"></a>其后以信出家。<a id="a-72"></a>少欲知足多致供养。<a id="a-73"></a>乞食持归。<a id="a-74"></a>见一比丘问言。<a id="a-75"></a>何故行此。<a id="a-76"></a>答言。<a id="a-77"></a>乞食。<a id="a-78"></a>又问。<a id="a-79"></a>能受我此食不。<a id="a-7A"></a>答言能。<a id="a-7B"></a>即便与之。<a id="a-7C"></a>复入一家乞食。<a id="a-7D"></a>彼比丘语余比丘言。<a id="a-7E"></a>和伽罗母比丘尼能得饮食。<a id="a-7F"></a>可从彼取。<a id="a-7G"></a>诸比丘闻即便往就彼。<a id="a-7H"></a>比丘尼得食辄复与之。<a id="a-7I"></a>作是念。<a id="a-7J"></a>我最后所得当持归食。<a id="a-7K"></a>既得持出。<a id="a-7L"></a>复逢一比丘如前问讯。<a id="a-7M"></a>又以与之。<a id="a-7N"></a>空钵而还。<a id="a-7O"></a>诸比丘食后集议言。<a id="a-7P"></a>彼比丘尼幸能多得饮食。<a id="a-7Q"></a>我等何烦余处求乞。<a id="a-7R"></a>但当日日共随其后。<a id="a-7S"></a>于是明旦入聚落中而寻随之。<a id="a-7T"></a>彼比丘尼得食辄与。<a id="a-7U"></a>空钵而归。<a id="a-7V"></a>至第三日。<a id="a-7W"></a>晨朝行乞时。<a id="a-7X"></a>有长者乘马车行。<a id="a-7Y"></a>彼比丘尼适欲避之。<a id="a-7Z"></a>即便倒地。<a id="a-7a"></a>时波斯匿王有令。<a id="a-7b"></a>若于国内轻慢释子沙门者。<a id="a-7c"></a>当重治之。<a id="a-7d"></a>彼长者即大惶怖。<a id="a-7e"></a>下车扶起谢言。<a id="a-7f"></a>我不相犯。<a id="a-7g"></a>何以忽尔。<a id="a-7h"></a>答言。<a id="a-7i"></a>实不见犯。<a id="a-7j"></a>我饥乏故。<a id="a-7k"></a>又问。<a id="a-7l"></a>乞食不得耶。<a id="a-7m"></a>答言。<a id="a-7n"></a>我所得食尽与比丘。<a id="a-7o"></a>故致此恶。<a id="a-7p"></a>又言。<a id="a-7q"></a>愿受我食。<a id="a-7r"></a>默然许之。<a id="a-7s"></a>即以施与还与比丘。<a id="a-7t"></a>长者下车人众已多。<a id="a-7u"></a>皆讥呵言。<a id="a-7v"></a>此比丘尼施虽无厌受者应自知量。<a id="a-7w"></a>此辈常说少欲知足。<a id="a-7x"></a>而今贪取苟困同道。<a id="a-7y"></a>诸长老比丘闻种种呵责以是白佛。<a id="a-7z"></a>佛以是事集比丘僧。<a id="a-80"></a>问诸比丘。<a id="a-81"></a>汝等实尔不。<a id="a-82"></a>答言。<a id="a-83"></a>实尔世尊。<a id="a-84"></a>佛种种呵责已。<a id="a-85"></a>告诸比丘。<a id="a-86"></a>今为诸比丘结波罗提提舍尼法。<a id="a-87"></a>从今是戒应如是说。<a id="a-88"></a>若比丘从比丘尼受食。<a id="a-89"></a>是比丘应向诸比丘悔过。<a id="a-8A"></a>我堕可呵法。<a id="a-8B"></a>今向诸大德悔过。<a id="a-8C"></a>是名悔过法。<a id="a-8D"></a>有诸比丘。<a id="a-8E"></a>亲里比丘尼能得饮食。<a id="a-8F"></a>见诸比丘乞食艰难。<a id="a-8G"></a>语言。<a id="a-8H"></a>莫自苦困。<a id="a-8I"></a>从我取之。<a id="a-8J"></a>诸比丘言。<a id="a-8K"></a>佛不听我等从比丘尼受食。<a id="a-8L"></a>诸比丘尼言。<a id="a-8M"></a>唯亲知应与知应取。<a id="a-8N"></a>愿以白佛。<a id="a-8O"></a>诸比丘以是白佛。<a id="a-8P"></a>佛以是事集比丘僧。<a id="a-8Q"></a>告诸比丘。<a id="a-8R"></a>今听诸比丘从亲里比丘尼受食。<a id="a-8S"></a>从今是波罗提提舍尼法应如是说。<a id="a-8T"></a>若比丘从非亲里比丘尼受食。<a id="a-8U"></a>是比丘应向诸比丘悔过。<a id="a-8V"></a>我堕可呵法。<a id="a-8W"></a>今向诸大德悔过。<a id="a-8X"></a>是名悔过法。<a id="a-8Y"></a>又有诸病比丘牵病乞食。<a id="a-8Z"></a>病辄增剧。<a id="a-8a"></a>诸比丘尼语言。<a id="a-8b"></a>莫自苦困。<a id="a-8c"></a>从我受食。<a id="a-8d"></a>病比丘言。<a id="a-8e"></a>佛不听我从非亲里比丘尼受食。<a id="a-8f"></a>以是白佛。<a id="a-8g"></a>佛以是事集比丘僧。<a id="a-8h"></a>告诸比丘。<a id="a-8i"></a>今听病比丘从非亲里比丘尼受食。<a id="a-8j"></a>从今是波罗提提舍尼法应如是说。<a id="a-8k"></a>若比丘无病从非亲里比丘尼受食。<a id="a-8l"></a>是比丘应向诸比丘悔过。<a id="a-8m"></a>我堕可呵法。<a id="a-8n"></a>今向诸大德悔过。<a id="a-8o"></a>是名悔过法。<a id="a-8p"></a>时诸比丘尼。<a id="a-8q"></a>或于僧坊或于自住处或在诸家。<a id="a-8r"></a>为诸比丘设前食后食怛钵那及粥。<a id="a-8s"></a>又与作浴施诸油酥。<a id="a-8t"></a>诸比丘不知云何。<a id="a-8u"></a>以是白佛。<a id="a-8v"></a>佛以是事集比丘僧。<a id="a-8w"></a>告诸比丘。<a id="a-8x"></a>今听受诸比丘尼施食。<a id="a-8y"></a>不得于街巷中受。<a id="a-8z"></a>从今是波罗提提舍尼法应如是说。<a id="a-90"></a>若比丘无病。<a id="a-91"></a>在街巷中从非亲里比丘尼自手受食。<a id="a-92"></a>是比丘应向诸比丘悔过。<a id="a-93"></a>我堕可呵法。<a id="a-94"></a>今向诸大德悔过。<a id="a-95"></a>是名悔过法。<a id="a-96"></a>若比丘在聚落外。<a id="a-97"></a>比丘尼在聚落内受食。<a id="a-98"></a>若比丘在聚落内。<a id="a-99"></a>比丘尼在聚落外受食。<a id="a-9A"></a>若比丘在空。<a id="a-9B"></a>比丘尼在地受食。<a id="a-9C"></a>若比丘在地。<a id="a-9D"></a>比丘尼在空受食。<a id="a-9E"></a>皆突吉罗。<a id="a-9F"></a>沙弥突吉罗(一竟)</p>
  <p id="a9G">佛在王舍城。<a id="a-9H"></a>尔时有居士请二部僧食。<a id="a-9I"></a>六群比丘与六群比丘尼对坐。<a id="a-9J"></a>互教下食人令相益。<a id="a-9K"></a>余善比丘不复得食。<a id="a-9L"></a>语主人言。<a id="a-9M"></a>汝今请僧何不益食。<a id="a-9N"></a>答言。<a id="a-9O"></a>今此比丘乱我意。<a id="a-9P"></a>不知谁应益谁不应益。<a id="a-9Q"></a>主人便讥呵六群比丘言。<a id="a-9R"></a>此等更相劝食。<a id="a-9S"></a>正似将妇共受人请。<a id="a-9T"></a>无沙门行破沙门法。<a id="a-9U"></a>诸长老比丘闻种种呵责。<a id="a-9V"></a>以是白佛。<a id="a-9W"></a>佛以是事集比丘僧。<a id="a-9X"></a>问六群比丘。<a id="a-9Y"></a>汝等实尔不。<a id="a-9Z"></a>答言。<a id="a-9a"></a>实尔世尊。<a id="a-9b"></a>佛种种呵责已。<a id="a-9c"></a>告诸比丘。<a id="a-9d"></a>今为诸比丘结波罗提提舍尼法。<a id="a-9e"></a>从今是戒应如是说。<a id="a-9f"></a>若比丘白衣家请食。<a id="a-9g"></a>是中有比丘尼作是语。<a id="a-9h"></a>与是比丘饭与是比丘羹。<a id="a-9i"></a>诸比丘应语是比丘尼。<a id="a-9j"></a>姊妹小却。<a id="a-9k"></a>待诸比丘食竟。<a id="a-9l"></a>若比丘中乃至无一比丘语是比丘尼姊妹小却待诸比丘食竟者。<a id="a-9m"></a>是诸比丘应向诸比丘悔过。<a id="a-9n"></a>我堕可呵法。<a id="a-9o"></a>今向诸大德悔过。<a id="a-9p"></a>是名悔过法。<a id="a-9q"></a>尔时有五百比丘。<a id="a-9r"></a>在一长者家食。<a id="a-9s"></a>彼常所供养比丘尼来。<a id="a-9t"></a>诸比丘便齐声言。<a id="a-9u"></a>小却小却。<a id="a-9v"></a>彼比丘尼极大羞耻。<a id="a-9w"></a>即便还去。<a id="a-9x"></a>主人见已问诸比丘。<a id="a-9y"></a>此比丘尼有何相犯。<a id="a-9z"></a>齐声驱遣。<a id="a-A0"></a>或复有言。<a id="a-A1"></a>此辈沙门恐比丘尼夺其食分。<a id="a-A2"></a>是故如是。<a id="a-A3"></a>同共出家。<a id="a-A4"></a>而相嫉妒自不相善。<a id="a-A5"></a>况于余人。<a id="a-A6"></a>诸长老比丘闻以是白佛。<a id="a-A7"></a>佛以是事集比丘僧。<a id="a-A8"></a>告诸比丘。<a id="a-A9"></a>若比丘食时。<a id="a-AA"></a>比丘尼不随欲嗔痴畏教益食及默然住。<a id="a-AB"></a>犯波罗提提舍尼者无有是处。<a id="a-AC"></a>从今是波罗提提舍尼法应如是说。<a id="a-AD"></a>若比丘白衣家请食。<a id="a-AE"></a>有比丘尼教益食人言。<a id="a-AF"></a>与是比丘饭与是比丘羹。<a id="a-AG"></a>诸比丘应语是比丘尼。<a id="a-AH"></a>姊妹。<a id="a-AI"></a>小却。<a id="a-AJ"></a>待诸比丘食竟。<a id="a-AK"></a>若众中乃至无一人语者。<a id="a-AL"></a>是比丘应向诸比丘悔过。<a id="a-AM"></a>我堕可呵法。<a id="a-AN"></a>今向诸大德悔过。<a id="a-AO"></a>是名悔过法。<a id="a-AP"></a>若有比丘尼教益比丘食。<a id="a-AQ"></a>第一上座应语。<a id="a-AR"></a>若不用上座语。<a id="a-AS"></a>第二上座次应语。<a id="a-AT"></a>如是转下乃至新受戒者。<a id="a-AU"></a>若式叉摩那沙弥尼教益比丘食。<a id="a-AV"></a>比丘不语小却突吉罗。<a id="a-AW"></a>若比丘教益比丘食不平等而食者突吉罗。<a id="a-AX"></a>沙弥突吉罗(二法竟)</p>
  <p id="aAY">佛在拘舍弥国。<a id="a-AZ"></a>尔时长者瞿师罗。<a id="a-Aa"></a>信乐佛法见法得果。<a id="a-Ab"></a>常供养佛及比丘僧。<a id="a-Ac"></a>彼于后时财物竭尽。<a id="a-Ad"></a>中表亲戚送食与之。<a id="a-Ae"></a>诸比丘犹到其家取满钵去。<a id="a-Af"></a>其家内人不堪饥苦。<a id="a-Ag"></a>邻人见之皆讥呵言。<a id="a-Ah"></a>施主虽无厌受者应知足。<a id="a-Ai"></a>如何侵损他家。<a id="a-Aj"></a>财物竭尽我等以食分与之。<a id="a-Ak"></a>犹复割夺。<a id="a-Al"></a>无慈愍心苟欲快意。<a id="a-Am"></a>无沙门行破沙门法。<a id="a-An"></a>诸长老比丘闻。<a id="a-Ao"></a>种种呵责以是白佛。<a id="a-Ap"></a>佛以是事集比丘僧。<a id="a-Aq"></a>问诸比丘。<a id="a-Ar"></a>汝等实尔不。<a id="a-As"></a>答言实尔世尊。<a id="a-At"></a>佛种种呵责已告诸比丘。<a id="a-Au"></a>今听诸比丘为瞿师罗长者作学家白二羯磨。<a id="a-Av"></a>乃至不听一比丘入其家。<a id="a-Aw"></a>应一比丘唱言。<a id="a-Ax"></a>大德僧听。<a id="a-Ay"></a>此瞿师罗长者。<a id="a-Az"></a>诸比丘往到其家。<a id="a-B0"></a>取种种食满钵而还。<a id="a-B1"></a>不留遗余。<a id="a-B2"></a>遂使其家财物竭尽。<a id="a-B3"></a>今作学家羯磨。<a id="a-B4"></a>乃至不听一比丘复入其舍。<a id="a-B5"></a>若僧时到僧忍听。<a id="a-B6"></a>白如是。<a id="a-B7"></a>大德僧听。<a id="a-B8"></a>此瞿师罗长者。<a id="a-B9"></a>诸比丘往到其家。<a id="a-BA"></a>取种种食满钵而还。<a id="a-BB"></a>不留遗余。<a id="a-BC"></a>遂使其家财物竭尽。<a id="a-BD"></a>今作学家羯磨。<a id="a-BE"></a>乃至不听一比丘复入其舍。<a id="a-BF"></a>谁诸长老忍默然不忍者说。<a id="a-BG"></a>僧已与瞿师罗作学家羯磨竟。<a id="a-BH"></a>僧忍默然故。<a id="a-BI"></a>是事如是持。<a id="a-BJ"></a>时诸比丘便处处与余家作学家羯磨。<a id="a-BK"></a>以是白佛。<a id="a-BL"></a>佛言。<a id="a-BM"></a>不听处处与余家作学家羯磨。<a id="a-BN"></a>若妇是圣人婿是凡夫。<a id="a-BO"></a>或妇是凡夫婿是圣人。<a id="a-BP"></a>皆不应与作学家羯磨。<a id="a-BQ"></a>若夫妇俱圣无悭贪心财物竭尽。<a id="a-BR"></a>然后乃与作学家羯磨。<a id="a-BS"></a>时诸比丘皆不敢复往瞿师罗家。<a id="a-BT"></a>彼家大小莫不思见。<a id="a-BU"></a>时瞿师罗到僧坊白诸比丘言。<a id="a-BV"></a>我归三尊不复更求诸余福田。<a id="a-BW"></a>愿诸大德来往我家。<a id="a-BX"></a>诸比丘以是白佛。<a id="a-BY"></a>佛言听往。<a id="a-BZ"></a>诸比丘虽往而不饭食。<a id="a-Ba"></a>长者言。<a id="a-Bb"></a>我归三宝不复更求诸余福田。<a id="a-Bc"></a>愿受我食。<a id="a-Bd"></a>诸比丘以是白佛。<a id="a-Be"></a>佛言。<a id="a-Bf"></a>听受钵中三分之一。<a id="a-Bg"></a>佛既听受三分之一。<a id="a-Bh"></a>诸比丘便尽往乞。<a id="a-Bi"></a>家财竭尽复甚于前。<a id="a-Bj"></a>诸长老比丘闻。<a id="a-Bk"></a>种种呵责以是白佛。<a id="a-Bl"></a>佛以是事集比丘僧。<a id="a-Bm"></a>问诸比丘。<a id="a-Bn"></a>汝等实尔不。<a id="a-Bo"></a>答言实尔世尊。<a id="a-Bp"></a>佛种种呵责已告诸比丘。<a id="a-Bq"></a>今为诸比丘结波罗提提舍尼法。<a id="a-Br"></a>从今是戒应如是说。<a id="a-Bs"></a>有诸学家。<a id="a-Bt"></a>僧作学家羯磨。<a id="a-Bu"></a>若比丘于是学家受食。<a id="a-Bv"></a>是比丘应向诸比丘悔过。<a id="a-Bw"></a>我堕可呵法。<a id="a-Bx"></a>今向诸大德悔过。<a id="a-By"></a>是名悔过法。<a id="a-Bz"></a>彼瞿师罗财物未尽时别立一出息坫。<a id="a-C0"></a>请僧中病比丘以供养之。<a id="a-C1"></a>复有一药坫亦如是。<a id="a-C2"></a>诸病比丘后惭愧不敢受。<a id="a-C3"></a>长者言。<a id="a-C4"></a>我本为僧中病比丘出此财物及立药坫若使不受终不持归。<a id="a-C5"></a>诸比丘以是白佛。<a id="a-C6"></a>佛以是事集比丘僧。<a id="a-C7"></a>告诸比丘。<a id="a-C8"></a>是彼财物未竭尽时请施。<a id="a-C9"></a>今听诸比丘随意受。<a id="a-CA"></a>从今是戒应如是说。<a id="a-CB"></a>有诸学家。<a id="a-CC"></a>僧作学家羯磨。<a id="a-CD"></a>若比丘无病先不受请。<a id="a-CE"></a>于是学家受食。<a id="a-CF"></a>是比丘应向诸比丘悔过。<a id="a-CG"></a>我堕可呵法。<a id="a-CH"></a>今向诸大德悔过。<a id="a-CI"></a>是名悔过法。<a id="a-CJ"></a>复有一比丘无病。<a id="a-CK"></a>从羯磨学家取食。<a id="a-CL"></a>受已心疑。<a id="a-CM"></a>我故当不犯波罗提提舍尼耶。<a id="a-CN"></a>持还与余比丘。<a id="a-CO"></a>余比丘食已问言。<a id="a-CP"></a>汝何故不食。<a id="a-CQ"></a>答言我无病从羯磨学家取此食。<a id="a-CR"></a>恐犯波罗提提舍尼。<a id="a-CS"></a>彼比丘言。<a id="a-CT"></a>如汝所疑我今犯之。<a id="a-CU"></a>以是白佛。<a id="a-CV"></a>佛以是事集比丘僧。<a id="a-CW"></a>告诸比丘。<a id="a-CX"></a>若从羯磨学家取食不食。<a id="a-CY"></a>而与他食皆不犯。<a id="a-CZ"></a>从今是戒应如是说。<a id="a-Ca"></a>有诸学家。<a id="a-Cb"></a>僧作学家羯磨。<a id="a-Cc"></a>若比丘无病先不受请。<a id="a-Cd"></a>于是学家自手受食。<a id="a-Ce"></a>是比丘应向诸比丘悔过。<a id="a-Cf"></a>我堕可呵法。<a id="a-Cg"></a>今向诸大德悔过。<a id="a-Ch"></a>是名悔过法。<a id="a-Ci"></a>若学家财物竭尽。<a id="a-Cj"></a>僧有园田应与令知。<a id="a-Ck"></a>使异常限余以自供。<a id="a-Cl"></a>若无园田。<a id="a-Cm"></a>僧有异供养时令其学家作使得遗余。<a id="a-Cn"></a>若复无此。<a id="a-Co"></a>乞食得已应就其家食与其所余。<a id="a-Cp"></a>若不能尔应将至僧坊给其房舍卧具次第与食。<a id="a-Cq"></a>非时浆饮皆悉与之。<a id="a-Cr"></a>若有可分之衣亦应与分。<a id="a-Cs"></a>彼学家妇女诸比丘尼。<a id="a-Ct"></a>亦应如是料理。<a id="a-Cu"></a>沙弥突吉罗(三法竟)</p>
  <p id="aCv">佛在迦维罗卫城尼拘类园。<a id="a-Cw"></a>尔时有诸比丘住阿练若处。<a id="a-Cx"></a>诸白衣饷食为贼所劫。<a id="a-Cy"></a>便嫌呵言。<a id="a-Cz"></a>何以不语我。<a id="a-D0"></a>我若知之当持杖自卫。<a id="a-D1"></a>亦可不来。<a id="a-D2"></a>诸比丘以是白佛。<a id="a-D3"></a>佛以是事集比丘僧。<a id="a-D4"></a>问诸比丘。<a id="a-D5"></a>汝等实尔不。<a id="a-D6"></a>答言实尔世尊。<a id="a-D7"></a>佛种种呵责已告诸比丘。<a id="a-D8"></a>今为诸比丘结波罗提提舍尼法。<a id="a-D9"></a>从今是戒应如是说。<a id="a-DA"></a>若比丘住阿练若处。<a id="a-DB"></a>有疑恐怖。<a id="a-DC"></a>先不伺视。<a id="a-DD"></a>在僧坊内受食。<a id="a-DE"></a>是比丘应向诸比丘悔过。<a id="a-DF"></a>我堕可呵法。<a id="a-DG"></a>今向诸大德悔过。<a id="a-DH"></a>是名悔过法。<a id="a-DI"></a>尔时诸释五百奴叛。<a id="a-DJ"></a>住阿练若处。<a id="a-DK"></a>诸释妇女欲往问讯布施众僧。<a id="a-DL"></a>诸奴闻已共议言。<a id="a-DM"></a>我等当于道中抄取。<a id="a-DN"></a>诸比丘闻便往语诸释妇女。<a id="a-DO"></a>此中有贼欲抄取汝。<a id="a-DP"></a>汝等莫来。<a id="a-DQ"></a>诸女便止。<a id="a-DR"></a>诸奴复言。<a id="a-DS"></a>诸释妇女所以不来。<a id="a-DT"></a>必是诸比丘先往语之。<a id="a-DU"></a>即问诸比丘。<a id="a-DV"></a>诸比丘不妄语以实而答。<a id="a-DW"></a>奴便打诸比丘。<a id="a-DX"></a>尽夺衣钵垂死乃置。<a id="a-DY"></a>诸比丘以是白佛。<a id="a-DZ"></a>佛言不应语有贼。<a id="a-Da"></a>但语使莫来。<a id="a-Db"></a>时诸比丘不知外人当来。<a id="a-Dc"></a>以是白佛。<a id="a-Dd"></a>佛言。<a id="a-De"></a>应恒远望。<a id="a-Df"></a>若见人来。<a id="a-Dg"></a>驰往说之。<a id="a-Dh"></a>有食为取速遣令反。<a id="a-Di"></a>从今是波罗提提舍尼法应如是说。<a id="a-Dj"></a>若比丘住阿练若处。<a id="a-Dk"></a>有疑恐怖。<a id="a-Dl"></a>先不伺视。<a id="a-Dm"></a>在僧坊内自手受食。<a id="a-Dn"></a>不出外受。<a id="a-Do"></a>是比丘应向诸比丘悔过。<a id="a-Dp"></a>我堕可呵法。<a id="a-Dq"></a>今向诸大德悔过。<a id="a-Dr"></a>是名悔过法。<a id="a-Ds"></a>有人送食忽至已入僧坊。<a id="a-Dt"></a>诸比丘不知云何。<a id="a-Du"></a>以是白佛。<a id="a-Dv"></a>佛言。<a id="a-Dw"></a>听一人即为受自出一分余行与众。<a id="a-Dx"></a>以己一分从众中一人贸食令速去。<a id="a-Dy"></a>若不得去。<a id="a-Dz"></a>应藏送食人勿令贼见。<a id="a-E0"></a>若不得藏。<a id="a-E1"></a>应与袈裟披送令去。<a id="a-E2"></a>若复不得。<a id="a-E3"></a>应权剃头着法服令去。<a id="a-E4"></a>沙弥突吉罗。<a id="a-E5"></a>若军行经过与食。<a id="a-E6"></a>若贼自持食与。<a id="a-E7"></a>不犯(四悔法竟)</p>
  <p data-pb></p>
  <h2 id="aE8">初分第七众学法</h2>
  <p id="aE9">佛在王舍城。<a id="a-EA"></a>尔时诸比丘着下衣。<a id="a-EB"></a>或太高或太下。<a id="a-EC"></a>或参差或如多罗叶。<a id="a-ED"></a>或如象鼻。<a id="a-EE"></a>或如圆奈。<a id="a-EF"></a>或细襵。<a id="a-EG"></a>居士见讥呵言。<a id="a-EH"></a>此诸沙门着下衣。<a id="a-EI"></a>或似妇人或似伎儿。<a id="a-EJ"></a>以此为好无有风法。<a id="a-EK"></a>尚不知着衣何况于理。<a id="a-EL"></a>诸长老比丘闻。<a id="a-EM"></a>种种呵责以是白佛。<a id="a-EN"></a>佛以是事集比丘僧。<a id="a-EO"></a>问诸比丘。<a id="a-EP"></a>汝等实尔不。<a id="a-EQ"></a>答言实尔世尊。<a id="a-ER"></a>佛种种呵责已告诸比丘。<a id="a-ES"></a>今为诸比丘结应学法。<a id="a-ET"></a>从今是戒应如是说。<a id="a-EU"></a>不高不下不参差不如多罗叶不如象鼻不如圆奈不细襵着下衣应当学。<a id="a-EV"></a>高著者。<a id="a-EW"></a>半踁已上。<a id="a-EX"></a>下著者。<a id="a-EY"></a>从踝已下。<a id="a-EZ"></a>参差著者。<a id="a-Ea"></a>四角不齐。<a id="a-Eb"></a>如多罗叶著者。<a id="a-Ec"></a>前高后下。<a id="a-Ed"></a>如象鼻者。<a id="a-Ee"></a>垂上一角。<a id="a-Ef"></a>如圆奈者。<a id="a-Eg"></a>撮上令圆以摄腹前。<a id="a-Eh"></a>细襵者。<a id="a-Ei"></a>绕腰作细襵。<a id="a-Ej"></a>若不解不问而作此着突吉罗。<a id="a-Ek"></a>若解不慎作此着突吉罗。<a id="a-El"></a>若解轻戒轻人作此着波逸提。<a id="a-Em"></a>比丘尼亦如是。<a id="a-En"></a>式叉摩耶沙弥沙弥尼突吉罗。<a id="a-Eo"></a>若病时泥雨时不犯。<a id="a-Ep"></a>佛在王舍城。<a id="a-Eq"></a>尔时诸比丘披衣。<a id="a-Er"></a>或太高或太下或参差。<a id="a-Es"></a>居士讥呵。<a id="a-Et"></a>乃至为诸比丘结应学法。<a id="a-Eu"></a>皆如上说。<a id="a-Ev"></a>从今是戒应如是说。<a id="a-Ew"></a>不高不下不参差披衣应当学。<a id="a-Ex"></a>高下参差义如上说。</p>
  <p id="aEy">佛在王舍城。<a id="a-Ez"></a>尔时诸比丘。<a id="a-F0"></a>不好覆身入白衣舍。<a id="a-F1"></a>或以此白衣舍坐。<a id="a-F2"></a>或反抄衣着右肩上入白衣舍。<a id="a-F3"></a>或以此白衣舍坐。<a id="a-F4"></a>或反抄衣着左肩上入白衣舍。<a id="a-F5"></a>或以此白衣舍坐。<a id="a-F6"></a>或左右反抄衣着两肩上入白衣舍。<a id="a-F7"></a>或以此白衣舍坐。<a id="a-F8"></a>或摇身或摇头或摇肩或携手或隐人或叉腰或拄颊或掉臂入白衣舍。<a id="a-F9"></a>或以此白衣舍坐。<a id="a-FA"></a>或高视或左右顾视入白衣舍。<a id="a-FB"></a>或以此白衣舍坐。<a id="a-FC"></a>或企行入白衣舍。<a id="a-FD"></a>或以此白衣舍坐。<a id="a-FE"></a>或蹲行入白衣舍。<a id="a-FF"></a>或以此白衣舍。<a id="a-FG"></a>坐或覆头入白衣舍。<a id="a-FH"></a>或以此白衣舍坐。<a id="a-FI"></a>或戏笑入白衣舍。<a id="a-FJ"></a>或以此白衣舍坐。<a id="a-FK"></a>或高声入白衣舍。<a id="a-FL"></a>或以此白衣舍坐。<a id="a-FM"></a>或不庠序入白衣舍。<a id="a-FN"></a>或以此白衣舍坐。<a id="a-FO"></a>诸居士见讥呵如前诸长老比丘闻。<a id="a-FP"></a>种种呵责以是白佛。<a id="a-FQ"></a>佛以是事集比丘僧。<a id="a-FR"></a>问诸比丘。<a id="a-FS"></a>汝等实尔不。<a id="a-FT"></a>答言实尔世尊。<a id="a-FU"></a>佛种种呵责已告诸比丘。<a id="a-FV"></a>今为诸比丘结应学法。<a id="a-FW"></a>从今是戒应如是说。<a id="a-FX"></a>好覆身入白衣舍应当学。<a id="a-FY"></a>乃至庠序白衣舍坐应当学。</p>
  <p id="aFZ">佛游婆伽国。<a id="a-Fa"></a>与大比丘僧五百人俱。<a id="a-Fb"></a>到首摩罗山住恐怖林。<a id="a-Fc"></a>尔时有菩提王太子。<a id="a-Fd"></a>于此山新立讲堂。<a id="a-Fe"></a>未有沙门婆罗门入中坐者。<a id="a-Ff"></a>彼太子闻佛来到此山住恐怖林。<a id="a-Fg"></a>告萨阇子摩纳。<a id="a-Fh"></a>汝以我名问讯世尊。<a id="a-Fi"></a>少病少恼起居轻利不。<a id="a-Fj"></a>我于此山新立讲堂。<a id="a-Fk"></a>未有沙门婆罗门入中坐者。<a id="a-Fl"></a>唯愿世尊及与众僧。<a id="a-Fm"></a>先受此堂。<a id="a-Fn"></a>于中薄设供养。<a id="a-Fo"></a>使我长夜安隐。<a id="a-Fp"></a>若佛有教。<a id="a-Fq"></a>我当谛受。<a id="a-Fr"></a>以此白佛。<a id="a-Fs"></a>速还报我。<a id="a-Ft"></a>摩纳受教。<a id="a-Fu"></a>到已头面礼足却住一面。<a id="a-Fv"></a>具宣太子意。<a id="a-Fw"></a>佛默然受之。<a id="a-Fx"></a>时萨阇子知佛许已。<a id="a-Fy"></a>还白太子。<a id="a-Fz"></a>太子通夜办多美饮食。<a id="a-G0"></a>明日自送至彼讲堂。<a id="a-G1"></a>其家内外皆敷杂色之衣。<a id="a-G2"></a>时至白佛。<a id="a-G3"></a>愿屈威神。<a id="a-G4"></a>佛与五百比丘前后围绕。<a id="a-G5"></a>到彼讲堂住阶道下。<a id="a-G6"></a>太子偏袒右肩右膝着地合掌白佛。<a id="a-G7"></a>唯愿世尊登此陋堂使我长夜受获安乐。<a id="a-G8"></a>佛犹不上如是至三。<a id="a-G9"></a>最后请时佛顾视阿难。<a id="a-GA"></a>阿难承佛圣旨。<a id="a-GB"></a>语太子言。<a id="a-GC"></a>收此杂色衣。<a id="a-GD"></a>佛不蹈上。<a id="a-GE"></a>愍后世故。<a id="a-GF"></a>太子即敕收衣。<a id="a-GG"></a>复如前白。<a id="a-GH"></a>于是世尊。<a id="a-GI"></a>与众僧俱上就坐。<a id="a-GJ"></a>太子手自下食。<a id="a-GK"></a>诸比丘以一指或以二指捻钵而受下食着中。<a id="a-GL"></a>即皆失钵饮食流漫污其水精之地。<a id="a-GM"></a>诸居士见讥呵言。<a id="a-GN"></a>此诸比丘正似憍儿又如狡戏。<a id="a-GO"></a>诸长老比丘闻。<a id="a-GP"></a>种种呵责以是白佛。<a id="a-GQ"></a>佛以是事集比丘僧。<a id="a-GR"></a>问诸比丘。<a id="a-GS"></a>汝等实尔不。<a id="a-GT"></a>答言实尔世尊。<a id="a-GU"></a>佛种种呵责已告诸比丘。<a id="a-GV"></a>今为诸比丘结应学法。<a id="a-GW"></a>从今是戒应如是说。<a id="a-GX"></a>一心受食应当学。<a id="a-GY"></a>一心受食者。<a id="a-GZ"></a>左手一心擎钵右手扶缘。</p>
  <p id="aGa">佛在王舍城。<a id="a-Gb"></a>尔时诸比丘溢钵受食弃捐羹饭。<a id="a-Gc"></a>诸白衣讥呵。<a id="a-Gd"></a>此诸比丘贪受无厌如饥饿人。<a id="a-Ge"></a>复有诸比丘于白衣家得饭食尽不待羹得羹复食尽不待饭。<a id="a-Gf"></a>诸白衣讥呵言。<a id="a-Gg"></a>此诸比丘贪食如狗。<a id="a-Gh"></a>复有诸比丘于钵中处处取食。<a id="a-Gi"></a>复有诸比丘刳中央食。<a id="a-Gj"></a>复有诸比丘曲指收钵食。<a id="a-Gk"></a>复有诸比丘嗅食食。<a id="a-Gl"></a>诸居士见皆讥呵。<a id="a-Gm"></a>长老比丘闻。<a id="a-Gn"></a>以是白佛。<a id="a-Go"></a>佛以是事集比丘僧。<a id="a-Gp"></a>问诸比丘。<a id="a-Gq"></a>汝等实尔不。<a id="a-Gr"></a>答言实尔世尊。<a id="a-Gs"></a>佛种种呵责已告诸比丘。<a id="a-Gt"></a>今为诸比丘结应学法。<a id="a-Gu"></a>从今是戒应如是说。<a id="a-Gv"></a>不溢钵受食。<a id="a-Gw"></a>羹饭俱食。<a id="a-Gx"></a>不于钵中处处取食。<a id="a-Gy"></a>不刳中央食。<a id="a-Gz"></a>不曲指收钵食。<a id="a-H0"></a>不嗅食食。<a id="a-H1"></a>应当学。</p>
  <p id="aH2">佛在王舍城。<a id="a-H3"></a>尔时诸比丘左右顾望食。<a id="a-H4"></a>诸白衣讥呵。<a id="a-H5"></a>此诸比丘如狗如鸟。<a id="a-H6"></a>自食并视人。<a id="a-H7"></a>食尚不知食法。<a id="a-H8"></a>况余深理。<a id="a-H9"></a>诸长老比丘闻。<a id="a-HA"></a>以是白佛。<a id="a-HB"></a>佛以是事集比丘僧。<a id="a-HC"></a>问诸比丘。<a id="a-HD"></a>汝等实尔不。<a id="a-HE"></a>答言实尔世尊。<a id="a-HF"></a>佛种种呵责已告诸比丘。<a id="a-HG"></a>不应左右顾视食。<a id="a-HH"></a>时诸比丘便不敢顾视闭目而食不见益羹饭。<a id="a-HI"></a>六群比丘取其可食物开目问言谁取我食。<a id="a-HJ"></a>答言。<a id="a-HK"></a>汝等自不视乎。<a id="a-HL"></a>反问傍人。<a id="a-HM"></a>余比丘种种呵责已白佛。<a id="a-HN"></a>佛以是事集比丘僧。<a id="a-HO"></a>问六群比丘。<a id="a-HP"></a>汝等实尔不。<a id="a-HQ"></a>答言实尔世尊。<a id="a-HR"></a>佛种种呵责已告诸比丘。<a id="a-HS"></a>今为诸比丘结应学法。<a id="a-HT"></a>从今是戒应如是说。<a id="a-HU"></a>谛视钵食应当学。<a id="a-HV"></a>谛视钵者。<a id="a-HW"></a>系视在钵视益食时。</p>
  <p id="aHX">佛在王舍城。<a id="a-HY"></a>尔时诸比丘弃捐饭食。<a id="a-HZ"></a>诸居士讥呵。<a id="a-Ha"></a>此诸比丘如小儿食。<a id="a-Hb"></a>复有五百比丘于一居士家食。<a id="a-Hc"></a>诸白衣中。<a id="a-Hd"></a>有言比丘食都不弃饭有言弃者。<a id="a-He"></a>二人遂共赌之。<a id="a-Hf"></a>诸比丘今日偶不弃饭。<a id="a-Hg"></a>后时见于余处食弃饭。<a id="a-Hh"></a>讥呵如上。<a id="a-Hi"></a>诸比丘闻。<a id="a-Hj"></a>种种呵责以是白佛。<a id="a-Hk"></a>佛以是事集比丘僧。<a id="a-Hl"></a>问诸比丘。<a id="a-Hm"></a>汝等实尔不。<a id="a-Hn"></a>答言实尔世尊。<a id="a-Ho"></a>佛种种呵责已告诸比丘。<a id="a-Hp"></a>今为诸比丘结应学法。<a id="a-Hq"></a>从今是戒应如是说。<a id="a-Hr"></a>不弃饭食应当学。</p>
  <p id="aHs">佛在王舍城。<a id="a-Ht"></a>尔时诸比丘以食手捉净饭器肥腻污秽。<a id="a-Hu"></a>余比丘恶之。<a id="a-Hv"></a>诸居士见讥呵言。<a id="a-Hw"></a>云何以食手捉净饭器。<a id="a-Hx"></a>长老比丘闻。<a id="a-Hy"></a>种种呵责以是白佛。<a id="a-Hz"></a>佛以是事集比丘僧。<a id="a-I0"></a>问诸比丘。<a id="a-I1"></a>汝等实尔不。<a id="a-I2"></a>答言实尔世尊。<a id="a-I3"></a>佛种种呵责已告诸比丘。<a id="a-I4"></a>食时不应以右手捉净饭器。<a id="a-I5"></a>后时诸白衣行饭。<a id="a-I6"></a>比丘以左手受。<a id="a-I7"></a>白衣不与。<a id="a-I8"></a>作是言。<a id="a-I9"></a>不告诸比丘。<a id="a-IA"></a>以是白佛。<a id="a-IB"></a>佛以是事集比丘僧。<a id="a-IC"></a>告诸比丘。<a id="a-ID"></a>应净洗手捉饭器。<a id="a-IE"></a>今为诸比丘结应学法。<a id="a-IF"></a>从今是戒应如是说。<a id="a-IG"></a>不以食手捉净饭器应当学。<a id="a-IH"></a>食手者。<a id="a-II"></a>食污其手及肥腻。</p>
  <p id="aIJ">佛在王舍城。<a id="a-IK"></a>尔时诸比丘吸食食。<a id="a-IL"></a>复有诸比丘嚼食作声。<a id="a-IM"></a>诸居士见讥呵言。<a id="a-IN"></a>此诸比丘食如狗嗒水。<a id="a-IO"></a>复有婆罗门请诸比丘与粥。<a id="a-IP"></a>诸比丘歠粥作声。<a id="a-IQ"></a>有一比丘言。<a id="a-IR"></a>今诸比丘食如寒战时。<a id="a-IS"></a>作是语已心生疑悔。<a id="a-IT"></a>我今毁呰僧不知云何。<a id="a-IU"></a>以是白佛。<a id="a-IV"></a>佛以是事集比丘僧。<a id="a-IW"></a>问彼比丘。<a id="a-IX"></a>汝以何心作是语。<a id="a-IY"></a>答言有恨心有戏心。<a id="a-IZ"></a>佛言恨心呵无犯。<a id="a-Ia"></a>戏心呵犯突吉罗。<a id="a-Ib"></a>告诸比丘。<a id="a-Ic"></a>今为诸比丘结应学法。<a id="a-Id"></a>从今是戒应如是说。<a id="a-Ie"></a>不吸食食。<a id="a-If"></a>不嚼食作声。<a id="a-Ig"></a>应当学。</p>
  <p id="aIh">佛在王舍城。<a id="a-Ii"></a>尔时诸比丘舐取食。<a id="a-Ij"></a>诸居士见讥呵言。<a id="a-Ik"></a>此诸比丘犹如牛食。<a id="a-Il"></a>诸长老比丘闻。<a id="a-Im"></a>种种呵责以是白佛。<a id="a-In"></a>佛以是事集比丘僧。<a id="a-Io"></a>问诸比丘。<a id="a-Ip"></a>汝等实尔不。<a id="a-Iq"></a>答言实尔世尊。<a id="a-Ir"></a>佛种种呵责已告诸比丘。<a id="a-Is"></a>今为诸比丘结应学法。<a id="a-It"></a>从今是戒应如是说。<a id="a-Iu"></a>不舐取食应当学。</p>
  <p id="aIv">佛在王舍城。<a id="a-Iw"></a>尔时诸比丘满手食食弃落堕地。<a id="a-Ix"></a>复有诸比丘大张口食。<a id="a-Iy"></a>复有诸比丘饭未至大张口待蝇入口食竟多吐。<a id="a-Iz"></a>复有诸比丘缩鼻食。<a id="a-J0"></a>诸居士见皆讥呵。<a id="a-J1"></a>长老比丘闻。<a id="a-J2"></a>种种呵责以是白佛。<a id="a-J3"></a>佛以是事集比丘僧。<a id="a-J4"></a>问诸比丘。<a id="a-J5"></a>汝等实尔不。<a id="a-J6"></a>答言实尔世尊。<a id="a-J7"></a>佛种种呵责已告诸比丘。<a id="a-J8"></a>今为诸比丘结应学法。<a id="a-J9"></a>从今是戒应如是说。<a id="a-JA"></a>不满手食食应当学。<a id="a-JB"></a>不大张口食应当学。<a id="a-JC"></a>饭未至不大张口待应当学。<a id="a-JD"></a>不缩鼻食应当学。<a id="a-JE"></a>诸比丘饭至口犹不敢开污口边流堕地。<a id="a-JF"></a>以是白佛。<a id="a-JG"></a>佛言不远不近便应开。</p>
  <p id="aJH">佛在王舍城。<a id="a-JI"></a>尔时诸比丘含食语食。<a id="a-JJ"></a>或落地或落衣上或落钵中。<a id="a-JK"></a>诸居士见皆讥呵。<a id="a-JL"></a>诸长老比丘闻。<a id="a-JM"></a>种种呵责以是白佛。<a id="a-JN"></a>佛以是事集比丘僧。<a id="a-JO"></a>问诸比丘。<a id="a-JP"></a>汝等实尔不。<a id="a-JQ"></a>答言实尔世尊。<a id="a-JR"></a>佛种种呵责已告诸比丘。<a id="a-JS"></a>今为诸比丘结应学法。<a id="a-JT"></a>从今是戒应如是说。<a id="a-JU"></a>不含食语应当学。<a id="a-JV"></a>诸比丘后时白衣益食问须不。<a id="a-JW"></a>不敢答。<a id="a-JX"></a>便讥呵言。<a id="a-JY"></a>诸比丘憍慢不共人语。<a id="a-JZ"></a>以是白佛。<a id="a-Ja"></a>佛言。<a id="a-Jb"></a>益食时听言须不须。</p>
  <p id="aJc">佛在王舍城。<a id="a-Jd"></a>尔时诸比丘满口食两颊胀起。<a id="a-Je"></a>诸居士见讥呵言。<a id="a-Jf"></a>此诸比丘如猕猴食。<a id="a-Jg"></a>复有诸比丘啮半食残还钵中。<a id="a-Jh"></a>诸居士见讥呵言。<a id="a-Ji"></a>此诸比丘饮食不净。<a id="a-Jj"></a>复有诸比丘舒臂取食。<a id="a-Jk"></a>诸居士见讥呵言。<a id="a-Jl"></a>此诸比丘如象用鼻。<a id="a-Jm"></a>复有诸比丘振手食。<a id="a-Jn"></a>诸居士见讥呵言。<a id="a-Jo"></a>此诸比丘如象掉鼻。<a id="a-Jp"></a>复有诸比丘吐舌食。<a id="a-Jq"></a>诸居士见讥呵言。<a id="a-Jr"></a>此诸比丘如狗吐舌。<a id="a-Js"></a>复有诸比丘全吞食。<a id="a-Jt"></a>复有诸比丘揣饭遥掷口中。<a id="a-Ju"></a>诸居士见皆讥呵。<a id="a-Jv"></a>长老比丘闻。<a id="a-Jw"></a>种种呵责以是白佛。<a id="a-Jx"></a>佛以是事集比丘僧。<a id="a-Jy"></a>问诸比丘。<a id="a-Jz"></a>汝等实尔不。<a id="a-K0"></a>答言实尔世尊。<a id="a-K1"></a>佛种种呵责已告诸比丘。<a id="a-K2"></a>今为诸比丘结应学法。<a id="a-K3"></a>从今是戒应如是说不胀颊食应当学。<a id="a-K4"></a>不啮半食应当学。<a id="a-K5"></a>不舒臂取食应当学。<a id="a-K6"></a>不振手食应当学。<a id="a-K7"></a>不吐舌食应当学。<a id="a-K8"></a>不全吞食应当学。<a id="a-K9"></a>不揣饭遥掷口中应当学。</p>
  <p id="aKA">佛在王舍城。<a id="a-KB"></a>尔时诸比丘以荡钵水泻白衣屋内。<a id="a-KC"></a>诸居士见讥呵言。<a id="a-KD"></a>此诸比丘不知荡钵恶水所应泻处况知远事。<a id="a-KE"></a>诸长老比丘闻。<a id="a-KF"></a>种种呵责以是白佛。<a id="a-KG"></a>佛以是事集比丘僧。<a id="a-KH"></a>问诸比丘汝等实尔不。<a id="a-KI"></a>答言实尔世尊。<a id="a-KJ"></a>佛种种呵责已告诸比丘。<a id="a-KK"></a>不应以荡钵水泻白衣屋内。<a id="a-KL"></a>有诸白衣新作屋。<a id="a-KM"></a>得比丘钵中水洒地以为吉祥。<a id="a-KN"></a>诸比丘不敢洒。<a id="a-KO"></a>诸居士言。<a id="a-KP"></a>此诸比丘不堪人敬。<a id="a-KQ"></a>诸比丘以是白佛。<a id="a-KR"></a>佛以是事集比丘僧。<a id="a-KS"></a>告诸比丘。<a id="a-KT"></a>听诸比丘以钵中无食水用洒地。<a id="a-KU"></a>今为诸比丘结应学法。<a id="a-KV"></a>从今是戒应如是说。<a id="a-KW"></a>不以钵中有食水洒白衣屋内应当学。</p>
  <p id="aKX">佛在王舍城。<a id="a-KY"></a>尔时诸比丘以饭覆羹。<a id="a-KZ"></a>诸白衣谓未得更与之。<a id="a-Ka"></a>既知已讥呵言。<a id="a-Kb"></a>此诸比丘以饭覆羹如小儿。<a id="a-Kc"></a>诸长老比丘闻。<a id="a-Kd"></a>种种呵责以是白佛。<a id="a-Ke"></a>佛以是事集比丘僧。<a id="a-Kf"></a>问诸比丘。<a id="a-Kg"></a>汝等实尔不。<a id="a-Kh"></a>答言实尔世尊。<a id="a-Ki"></a>佛种种呵责已告诸比丘。<a id="a-Kj"></a>不应以饭覆羹。<a id="a-Kk"></a>有诸病比丘不敢以饭覆羹。<a id="a-Kl"></a>虫落羹中不能得去。<a id="a-Km"></a>以是白佛。<a id="a-Kn"></a>佛以是事集比丘僧。<a id="a-Ko"></a>告诸比丘。<a id="a-Kp"></a>听以饭覆羹。<a id="a-Kq"></a>不应更望得。<a id="a-Kr"></a>今为诸比丘结应学法。<a id="a-Ks"></a>从今是戒应如是说。<a id="a-Kt"></a>不以饭覆羹更望得应当学。</p>
  <p id="aKu">佛在王舍城。<a id="a-Kv"></a>尔时有诸比丘至白衣家嫌呵食。<a id="a-Kw"></a>复有诸比丘自索益食。<a id="a-Kx"></a>诸居士皆讥呵。<a id="a-Ky"></a>诸长老比丘闻。<a id="a-Kz"></a>种种呵责以是白佛。<a id="a-L0"></a>佛以是事集比丘僧。<a id="a-L1"></a>问诸比丘。<a id="a-L2"></a>汝等实尔不。<a id="a-L3"></a>答言实尔世尊。<a id="a-L4"></a>佛种种呵责已告诸比丘。<a id="a-L5"></a>不应嫌呵食自索益食。<a id="a-L6"></a>诸比丘便不敢为病比丘索益食。<a id="a-L7"></a>以是白佛。<a id="a-L8"></a>佛以是事集比丘僧。<a id="a-L9"></a>告诸比丘。<a id="a-LA"></a>听为他比丘索益食。<a id="a-LB"></a>不应自为。<a id="a-LC"></a>今为诸比丘结应学法。<a id="a-LD"></a>从今是戒应如是说。<a id="a-LE"></a>不嫌呵食应当学。<a id="a-LF"></a>不为已索益食应当学。</p>
  <p id="aLG">佛在王舍城。<a id="a-LH"></a>尔时诸比丘视比坐钵中多少。<a id="a-LI"></a>诸居士见讥呵言。<a id="a-LJ"></a>此诸比丘如小儿视他钵中。<a id="a-LK"></a>汝得多我得少汝得少我得多。<a id="a-LL"></a>诸长老比丘闻。<a id="a-LM"></a>种种呵责以是白佛。<a id="a-LN"></a>佛以是事集比丘僧。<a id="a-LO"></a>问诸比丘。<a id="a-LP"></a>汝等实尔不。<a id="a-LQ"></a>答言实尔世尊。<a id="a-LR"></a>佛种种呵责已告诸比丘。<a id="a-LS"></a>不应视比坐钵中多少。<a id="a-LT"></a>时五百比丘在一家食。<a id="a-LU"></a>食已共相语言。<a id="a-LV"></a>希有此食。<a id="a-LW"></a>下座比丘言。<a id="a-LX"></a>上座得好我等不得。<a id="a-LY"></a>诸比丘作是念。<a id="a-LZ"></a>佛听我等视他钵者。<a id="a-La"></a>得知谁得谁不得。<a id="a-Lb"></a>不得者教与。<a id="a-Lc"></a>以是白佛。<a id="a-Ld"></a>佛以是事集比丘僧。<a id="a-Le"></a>告诸比丘。<a id="a-Lf"></a>听视比坐钵。<a id="a-Lg"></a>不得生嫌心。<a id="a-Lh"></a>今为诸比丘结应学法。<a id="a-Li"></a>从今是戒应如是说。<a id="a-Lj"></a>不嫌心视比坐钵应当学。</p>
  <p id="aLk">佛在王舍城。<a id="a-Ll"></a>尔时诸比丘立大小便。<a id="a-Lm"></a>诸居士见讥呵言。<a id="a-Ln"></a>此诸比丘如驴如马。<a id="a-Lo"></a>诸长老比丘闻。<a id="a-Lp"></a>种种呵责以是白佛。<a id="a-Lq"></a>佛以是事集比丘僧。<a id="a-Lr"></a>问诸比丘。<a id="a-Ls"></a>汝等实尔不。<a id="a-Lt"></a>答言实尔世尊。<a id="a-Lu"></a>佛种种呵责已告诸比丘。<a id="a-Lv"></a>今为诸比丘结应学法。<a id="a-Lw"></a>从今是戒应如是说。<a id="a-Lx"></a>不立大小便应当学。<a id="a-Ly"></a>时诸比丘病不能蹲地。<a id="a-Lz"></a>以是白佛。<a id="a-M0"></a>佛以是事集比丘僧告诸比丘。<a id="a-M1"></a>听诸比丘病时立大小便。<a id="a-M2"></a>从今是戒应如是说。<a id="a-M3"></a>不立大小便除病应当学。</p>
  <p id="aM4">佛在王舍城。<a id="a-M5"></a>尔时诸比丘水中大小便。<a id="a-M6"></a>诸居士讥呵。<a id="a-M7"></a>长老比丘闻。<a id="a-M8"></a>种种呵责以是白佛。<a id="a-M9"></a>佛以是事集比丘僧。<a id="a-MA"></a>问诸比丘。<a id="a-MB"></a>汝等实尔不。<a id="a-MC"></a>答言实尔世尊。<a id="a-MD"></a>佛种种呵责已告诸比丘。<a id="a-ME"></a>今为诸比丘结应学法。<a id="a-MF"></a>从今是戒应如是说。<a id="a-MG"></a>不大小便水中应当学。<a id="a-MH"></a>有诸病比丘。<a id="a-MI"></a>医语言。<a id="a-MJ"></a>汝可水中大小便。<a id="a-MK"></a>我当视之知可治不。<a id="a-ML"></a>诸比丘不敢语言。<a id="a-MM"></a>愿作余方。<a id="a-MN"></a>医言。<a id="a-MO"></a>唯视此然后知。<a id="a-MP"></a>诸病比丘作是念。<a id="a-MQ"></a>佛若听大小便水中者乃当得愈。<a id="a-MR"></a>以是白佛。<a id="a-MS"></a>佛以是事集比丘僧。<a id="a-MT"></a>告诸比丘。<a id="a-MU"></a>今听病比丘水中大小便。<a id="a-MV"></a>从今是戒应如是说。<a id="a-MW"></a>不大小便净水中除病应当学。<a id="a-MX"></a>若大小便木上。<a id="a-MY"></a>因此流入水中不犯。</p>
  <p id="aMZ">佛在王舍城。<a id="a-Ma"></a>尔时诸比丘大小便生草叶上。<a id="a-Mb"></a>诸居士见讥呵言。<a id="a-Mc"></a>此诸比丘似牛羊。<a id="a-Md"></a>诸长老比丘闻。<a id="a-Me"></a>种种呵责以是白佛。<a id="a-Mf"></a>佛以是事集比丘僧。<a id="a-Mg"></a>问诸比丘。<a id="a-Mh"></a>汝等实尔不。<a id="a-Mi"></a>答言实尔世尊。<a id="a-Mj"></a>佛种种呵责已告诸比丘。<a id="a-Mk"></a>今为诸比丘结应学法。<a id="a-Ml"></a>从今是戒应如是说。<a id="a-Mm"></a>不大小便生草叶上除病应当学。<a id="a-Mn"></a>若大小便木上。<a id="a-Mo"></a>因此流草叶上不犯。</p>
  <p id="aMp">佛在王舍城。<a id="a-Mq"></a>尔时诸比丘为着屐革屣人说法。<a id="a-Mr"></a>诸居士见讥呵言。<a id="a-Ms"></a>是法尊贵第一微妙。<a id="a-Mt"></a>而诸比丘为着屐革屣人说。<a id="a-Mu"></a>轻慢此法。<a id="a-Mv"></a>诸长老比丘闻。<a id="a-Mw"></a>种种呵责以是白佛。<a id="a-Mx"></a>佛以是事集比丘僧。<a id="a-My"></a>问诸比丘。<a id="a-Mz"></a>汝等实尔不。<a id="a-N0"></a>答言实尔世尊。<a id="a-N1"></a>佛种种呵责已告诸比丘。<a id="a-N2"></a>今为诸比丘结应学法。<a id="a-N3"></a>从今是戒应如是说。<a id="a-N4"></a>不为着屐人说法应当学不为着革屣人说法应当学。<a id="a-N5"></a>有诸病人不得脱屐革屣而欲闻法。<a id="a-N6"></a>诸比丘不敢说。<a id="a-N7"></a>以是白佛。<a id="a-N8"></a>佛以是事集比丘僧。<a id="a-N9"></a>告诸比丘。<a id="a-NA"></a>今听诸比丘为着屐革屣病人说法。<a id="a-NB"></a>从今是戒应如是说。<a id="a-NC"></a>人着屐不应为说法除病应当学。<a id="a-ND"></a>人着革屣不应为说法除病应当学。<a id="a-NE"></a>法者。<a id="a-NF"></a>佛所说声闻所说仙人所说诸天所说及一切如法说者。<a id="a-NG"></a>若多人着屐革屣不能令脱。<a id="a-NH"></a>但因不著者为说不犯。</p>
  <p id="aNI">佛在王舍城。<a id="a-NJ"></a>尔时诸比丘为现胸人乃至拄杖人说法。<a id="a-NK"></a>诸居士见讥呵如上。<a id="a-NL"></a>诸长老比丘闻。<a id="a-NM"></a>种种呵责以是白佛。<a id="a-NN"></a>佛以是事集比丘僧。<a id="a-NO"></a>问诸比丘。<a id="a-NP"></a>汝等实尔不。<a id="a-NQ"></a>答言实尔世尊。<a id="a-NR"></a>佛种种呵责已告诸比丘。<a id="a-NS"></a>今为诸比丘结应学法。<a id="a-NT"></a>从今是戒应如是说。<a id="a-NU"></a>人现胸不应为说法应当学。<a id="a-NV"></a>有诸病人欲闻法。<a id="a-NW"></a>诸比丘不敢为说。<a id="a-NX"></a>以是白佛。<a id="a-NY"></a>佛以是事集比丘僧。<a id="a-NZ"></a>告诸比丘。<a id="a-Na"></a>听为现胸病人说法。<a id="a-Nb"></a>从今是戒应如是说。<a id="a-Nc"></a>人现胸不应为说法除病应当学。<a id="a-Nd"></a>人坐比丘立。<a id="a-Ne"></a>人在高坐比丘在下。<a id="a-Nf"></a>人卧比丘坐。<a id="a-Ng"></a>人在前比丘在后。<a id="a-Nh"></a>人在道中比丘在道外。<a id="a-Ni"></a>为覆头人。<a id="a-Nj"></a>为反抄衣人。<a id="a-Nk"></a>为左右反抄衣人。<a id="a-Nl"></a>为持盖覆身人。<a id="a-Nm"></a>为骑乘人。<a id="a-Nn"></a>为拄杖人说法。<a id="a-No"></a>皆如上说。</p>
  <p id="aNp">佛在王舍城。<a id="a-Nq"></a>尔时诸比丘为捉刀捉弓箭人说地狱苦。<a id="a-Nr"></a>彼人闻已便大嗔恚斫射比丘。<a id="a-Ns"></a>比丘即死。<a id="a-Nt"></a>诸长老比丘闻。<a id="a-Nu"></a>以是白佛。<a id="a-Nv"></a>佛以是事集比丘僧。<a id="a-Nw"></a>告诸比丘。<a id="a-Nx"></a>今为诸比丘结应学法。<a id="a-Ny"></a>从今是戒应如是说。<a id="a-Nz"></a>人捉刀不应为说法应当学。<a id="a-O0"></a>人捉弓箭不应为说应当学。<a id="a-O1"></a>佛在王舍城。<a id="a-O2"></a>尔时六群比丘。<a id="a-O3"></a>为十七群比丘于请家取食分。<a id="a-O4"></a>六群比丘靳固十七群比丘不早还。<a id="a-O5"></a>日逼中。<a id="a-O6"></a>十七群比丘上树望之。<a id="a-O7"></a>诸长老比丘见以事白佛。<a id="a-O8"></a>佛以是事集比丘僧。<a id="a-O9"></a>告诸比丘。<a id="a-OA"></a>今为诸比丘结应学法。<a id="a-OB"></a>从今是戒应如是说。<a id="a-OC"></a>树过人不得上应当学。<a id="a-OD"></a>时有比丘向拘萨罗国道遇恶兽。<a id="a-OE"></a>不敢上树为兽所害。<a id="a-OF"></a>诸比丘以是白佛。<a id="a-OG"></a>佛言。<a id="a-OH"></a>从今是戒应如是说。<a id="a-OI"></a>树过人不得上除大因缘应当学。<a id="a-OJ"></a>大因缘者。<a id="a-OK"></a>恶兽诸难。<a id="a-OL"></a>是名大因缘。<a id="a-OM"></a>比丘尼除大小便生草菜上。<a id="a-ON"></a>余皆如上。<a id="a-OO"></a>式叉摩那沙弥沙弥尼突吉罗(众学竟)</p>
  <p data-pb></p>
  <h2 id="aOP">初分第八七灭诤法</h2>
  <p id="aOQ">于何处起。<a id="a-OR"></a>应与现前比尼与现前比尼。<a id="a-OS"></a>答言瞻婆城。<a id="a-OT"></a>因谁起。<a id="a-OU"></a>答言六群比丘。<a id="a-OV"></a>于何处起。<a id="a-OW"></a>应与忆念比尼与忆念比尼。<a id="a-OX"></a>答言王舍城。<a id="a-OY"></a>因谁起。<a id="a-OZ"></a>答言陀婆力士子。</p>
  <p id="aOa">于何处起。<a id="a-Ob"></a>应与不痴比尼与不痴比尼。<a id="a-Oc"></a>答言王舍城。<a id="a-Od"></a>因谁起。<a id="a-Oe"></a>答言伽伽比丘。<a id="a-Of"></a>于何处起。<a id="a-Og"></a>应与自言与自言。<a id="a-Oh"></a>答言舍卫城。<a id="a-Oi"></a>因谁起。<a id="a-Oj"></a>答言因异比丘。</p>
  <p id="aOk">于何处起。<a id="a-Ol"></a>应与多人语与多人语。<a id="a-Om"></a>答言舍卫城。<a id="a-On"></a>因谁起。<a id="a-Oo"></a>答言因众多比丘。<a id="a-Op"></a>于何处起。<a id="a-Oq"></a>应与草布地与草布地。<a id="a-Or"></a>答言舍卫城。<a id="a-Os"></a>因谁起。<a id="a-Ot"></a>答言因众多比丘。<a id="a-Ou"></a>于何处起。<a id="a-Ov"></a>应与本言治与本言治。<a id="a-Ow"></a>答言舍卫城。<a id="a-Ox"></a>因谁起。<a id="a-Oy"></a>答言优陀夷。</p>
 </body>
</html>