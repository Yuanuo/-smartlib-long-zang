<!doctype html>
<html id="z3IBV5Zpu" data-ver="1000">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第十一</h1>
  <h2 id="a2">第二分初尼律八波罗夷法</h2>
  <p id="a3">佛在舍卫城。<a id="a-4"></a>尔时长老优波离问佛。<a id="a-5"></a>世尊已为诸比丘结戒。<a id="a-6"></a>若比丘共诸比丘同学戒法。<a id="a-7"></a>戒羸不舍行淫法乃至共畜生。<a id="a-8"></a>是比丘得波罗夷不共住。<a id="a-9"></a>是戒我当云何持。<a id="a-A"></a>为应作一部僧持二部僧持。<a id="a-B"></a>佛言。<a id="a-C"></a>应作二部僧持。<a id="a-D"></a>从今是戒应如是说。<a id="a-E"></a>若比丘尼共诸比丘尼同学戒法。<a id="a-F"></a>戒羸不舍随意行淫乃至共畜生。<a id="a-G"></a>是比丘尼得波罗夷不共住。<a id="a-H"></a>尔时长老优波离复问佛。<a id="a-I"></a>世尊已为诸比丘结戒。<a id="a-J"></a>若比丘若聚落若空地盗心不与取乃至不共住。<a id="a-K"></a>我当云何持。<a id="a-L"></a>佛言。<a id="a-M"></a>应作二部僧持。<a id="a-N"></a>从今是戒应如是说。<a id="a-O"></a>若比丘尼若聚落若空地盗心不与取。<a id="a-P"></a>若王若大臣若捉若缚若杀若摈。<a id="a-Q"></a>语言汝贼汝痴。<a id="a-R"></a>是比丘尼得波罗夷不共住。<a id="a-S"></a>尔时优波离复问佛。<a id="a-T"></a>世尊已为诸比丘结戒。<a id="a-U"></a>若比丘若人若似人若自杀乃至不共住。<a id="a-V"></a>我当云何持。<a id="a-W"></a>佛言。<a id="a-X"></a>应作二部僧持。<a id="a-Y"></a>从今是戒应如是说。<a id="a-Z"></a>若比丘尼若人若似人。<a id="a-a"></a>若自杀若与刀药杀。<a id="a-b"></a>若教人杀若教人自杀。<a id="a-c"></a>誉死赞死。<a id="a-d"></a>咄人用恶活为死胜生。<a id="a-e"></a>作是必随心杀。<a id="a-f"></a>如是种种因缘。<a id="a-g"></a>彼因是死。<a id="a-h"></a>是比丘尼得波罗夷不共住。<a id="a-i"></a>尔时优波离复问佛。<a id="a-j"></a>世尊已为诸比丘结戒。<a id="a-k"></a>若比丘不知不见过人法乃至不共住。<a id="a-l"></a>我当云何持。<a id="a-m"></a>佛言。<a id="a-n"></a>应作二部僧持。<a id="a-o"></a>从今是戒应如是说。<a id="a-p"></a>若比丘尼不知不见过人法圣利满足。<a id="a-q"></a>自称我如是知如是见。<a id="a-r"></a>是比丘尼后时若问若不问。<a id="a-s"></a>为出罪求清净故。<a id="a-t"></a>作是言。<a id="a-u"></a>我不知言知不见言见虚诳妄语。<a id="a-v"></a>除增上慢。<a id="a-w"></a>是比丘尼得波罗夷不共住。<a id="a-x"></a>尔时毗舍佉婿名鹿子。<a id="a-y"></a>鹿子敬毗舍佉犹如敬母。<a id="a-z"></a>时人遂名为毗舍佉鹿子母。<a id="a-10"></a>其孙名尸利跋。<a id="a-11"></a>尸利跋常系念于偷罗难陀比丘尼。<a id="a-12"></a>后请比丘尼僧。<a id="a-13"></a>偷罗难陀托病不往。<a id="a-14"></a>共一小沙弥尼坐守僧房。<a id="a-15"></a>时到比丘尼僧皆诣其家。<a id="a-16"></a>尸利跋手自下食。<a id="a-17"></a>问言。<a id="a-18"></a>偷罗难陀何故不来。<a id="a-19"></a>诣比丘尼答言。<a id="a-1A"></a>以其病僧差守房。<a id="a-1B"></a>是故不来。<a id="a-1C"></a>彼下上坐食已。<a id="a-1D"></a>便驰往问。<a id="a-1E"></a>何所患苦。<a id="a-1F"></a>答言骨节皆痛。<a id="a-1G"></a>彼即为按摩。<a id="a-1H"></a>比丘尼言。<a id="a-1I"></a>听汝处处按摩。<a id="a-1J"></a>但不得行欲。<a id="a-1K"></a>既按摩已问言。<a id="a-1L"></a>汝须何物。<a id="a-1M"></a>答言。<a id="a-1N"></a>我须干枣。<a id="a-1O"></a>便买与之。<a id="a-1P"></a>比丘尼以手捧枣问言。<a id="a-1Q"></a>汝见是干枣不。<a id="a-1R"></a>答言见。<a id="a-1S"></a>比丘尼言。<a id="a-1T"></a>若人系心于不可行欲处。<a id="a-1U"></a>神明干缩亦如此也。<a id="a-1V"></a>于是尸利跋与此比丘尼种种身相触已便出。<a id="a-1W"></a>诸比丘尼食还入门。<a id="a-1X"></a>遥见咸疑。<a id="a-1Y"></a>已共偷罗难陀作不净行。<a id="a-1Z"></a>问言汝已破梵行耶。<a id="a-1a"></a>答言我不破梵行。<a id="a-1b"></a>唯与男子身相触耳。<a id="a-1c"></a>小沙弥尼亦云如此。<a id="a-1d"></a>诸比丘尼种种呵责言。<a id="a-1e"></a>佛种种毁訾与男子身相触。<a id="a-1f"></a>种种赞叹不触男子身。<a id="a-1g"></a>汝今云何作此恶事。<a id="a-1h"></a>诃已往到佛所。<a id="a-1i"></a>以事白佛。<a id="a-1j"></a>佛以是事集二部僧。<a id="a-1k"></a>问偷罗难陀。<a id="a-1l"></a>汝实尔不。<a id="a-1m"></a>答言实尔世尊。<a id="a-1n"></a>佛如上种种诃责已告诸比丘。<a id="a-1o"></a>以十利故今为诸比丘尼结戒。<a id="a-1p"></a>从今是戒应如是说。<a id="a-1q"></a>若比丘尼欲盛变心。<a id="a-1r"></a>受男子种种摩触。<a id="a-1s"></a>发际已下膝已上肘已后。<a id="a-1t"></a>是比丘尼得波罗夷不共住。<a id="a-1u"></a>比丘尼者。<a id="a-1v"></a>白四羯磨受具足戒。<a id="a-1w"></a>释欲盛变心已下。<a id="a-1x"></a>如比丘触女人身戒中说。<a id="a-1y"></a>尔时诸比丘尼。<a id="a-1z"></a>受男子捉手捉衣共期独共行独共住独共语独共一座坐身亲近男子。<a id="a-20"></a>以此欲染心不复乐道。<a id="a-21"></a>或有反俗及作外道者。<a id="a-22"></a>时偷罗难陀比丘尼。<a id="a-23"></a>着新染衣摩拭身体画治眉目往多人处。<a id="a-24"></a>有诸男子捉其手捉其衣言。<a id="a-25"></a>汝手柔软好汝衣细滑好。<a id="a-26"></a>诸长老比丘尼见种种呵责。<a id="a-27"></a>以事白佛。<a id="a-28"></a>佛以是事集二部僧。<a id="a-29"></a>问诸比丘尼。<a id="a-2A"></a>汝等实作上八法不。<a id="a-2B"></a>答言实尔世尊。<a id="a-2C"></a>佛种种呵责已告诸比丘。<a id="a-2D"></a>今为诸比丘尼结戒。<a id="a-2E"></a>从今是戒应如是说。<a id="a-2F"></a>若比丘尼欲盛变心。<a id="a-2G"></a>受男子捉手捉衣共期独共行独共住独共语独共一座坐身亲近男子。<a id="a-2H"></a>八法具者。<a id="a-2I"></a>是比丘尼得波罗夷不共住。<a id="a-2J"></a>捉手者。<a id="a-2K"></a>从肘已前。<a id="a-2L"></a>捉衣者。<a id="a-2M"></a>身所著衣。<a id="a-2N"></a>共期者。<a id="a-2O"></a>期至某处行淫法或摩触身往到彼。<a id="a-2P"></a>独共行者。<a id="a-2Q"></a>独共男子一道行。<a id="a-2R"></a>独共住者。<a id="a-2S"></a>独共男子一处住。<a id="a-2T"></a>独共语者。<a id="a-2U"></a>独共男子一处语。<a id="a-2V"></a>独共一座坐者。<a id="a-2W"></a>独共男子一床上坐。<a id="a-2X"></a>身亲近男子者。<a id="a-2Y"></a>共一座坐时身转就男子。<a id="a-2Z"></a>若犯捉手乃至身转就男子。<a id="a-2a"></a>一一皆偷罗遮。<a id="a-2b"></a>若犯七事虽已随悔。<a id="a-2c"></a>后犯一事满八亦成波罗夷。<a id="a-2d"></a>式叉摩那沙弥尼突吉罗。</p>
  <p id="a2e">尔时阐陀比丘数数犯罪。<a id="a-2f"></a>上床下床皆不如法。<a id="a-2g"></a>数数食别众食非时入聚落不白善比丘。<a id="a-2h"></a>比丘僧与作不见罪羯磨。<a id="a-2i"></a>其姊比丘尼名优蹉。<a id="a-2j"></a>来往共语及与衣食。<a id="a-2k"></a>诸比丘尼见语言。<a id="a-2l"></a>姊妹。<a id="a-2m"></a>此比丘。<a id="a-2n"></a>比丘僧已和合。<a id="a-2o"></a>与作不见罪羯磨。<a id="a-2p"></a>诸比丘已不共住不共事不共语。<a id="a-2q"></a>汝今云何来往共语与其衣食。<a id="a-2r"></a>优蹉言。<a id="a-2s"></a>此是我弟。<a id="a-2t"></a>我若不视谁当视者。<a id="a-2u"></a>诸长老比丘尼种种呵责。<a id="a-2v"></a>以事白佛。<a id="a-2w"></a>佛以是事集二部僧。<a id="a-2x"></a>问优蹉。<a id="a-2y"></a>汝实尔不。<a id="a-2z"></a>答言实尔世尊。<a id="a-30"></a>佛种种呵责已告诸比丘。<a id="a-31"></a>应令一比丘尼与优蹉亲善者往屏处谏。<a id="a-32"></a>汝莫随顺僧羯磨不见罪比丘。<a id="a-33"></a>若受者善。<a id="a-34"></a>若不受应众多比丘尼往谏。<a id="a-35"></a>若受者善。<a id="a-36"></a>若复不受复应比丘尼僧往谏。<a id="a-37"></a>诸比丘受教。<a id="a-38"></a>敕诸比丘尼。<a id="a-39"></a>令一比丘尼往谏。<a id="a-3A"></a>乃至比丘尼僧往谏。<a id="a-3B"></a>皆不受。<a id="a-3C"></a>诸长老比丘尼以事白佛。<a id="a-3D"></a>佛以是事集二部僧。<a id="a-3E"></a>种种遥呵责优蹉已。<a id="a-3F"></a>告诸比丘。<a id="a-3G"></a>今为诸比丘尼结戒。<a id="a-3H"></a>从今是戒应如是说。<a id="a-3I"></a>若比丘尼知僧如法与比丘作不见罪羯磨。<a id="a-3J"></a>诸比丘不共住不共事不共语。<a id="a-3K"></a>而随顺之。<a id="a-3L"></a>诸比丘尼语是比丘尼。<a id="a-3M"></a>姊妹。<a id="a-3N"></a>此比丘。<a id="a-3O"></a>比丘僧已作不见罪羯磨。<a id="a-3P"></a>诸比丘不共住不共事不共语。<a id="a-3Q"></a>汝莫随顺。<a id="a-3R"></a>如是谏坚持不舍。<a id="a-3S"></a>应第二第三谏。<a id="a-3T"></a>第二第三谏。<a id="a-3U"></a>舍是事善。<a id="a-3V"></a>不舍者是比丘尼得波罗夷不共住。<a id="a-3W"></a>余皆如调达破僧中说。<a id="a-3X"></a>不犯亦如彼说。<a id="a-3Y"></a>尔时修休摩比丘尼。<a id="a-3Z"></a>婆颇比丘尼。<a id="a-3a"></a>常共行止。<a id="a-3b"></a>后婆颇命过。<a id="a-3c"></a>修休摩为之悲泣。<a id="a-3d"></a>诸比丘尼语言。<a id="a-3e"></a>汝莫如是。<a id="a-3f"></a>一切有为悉皆磨灭。<a id="a-3g"></a>如佛所说恩爱别离无长存者。<a id="a-3h"></a>若有为法不坏不散无有是处。<a id="a-3i"></a>修休摩言。<a id="a-3j"></a>我今不复为其啼哭。<a id="a-3k"></a>何以故。<a id="a-3l"></a>彼生时不修梵行。<a id="a-3m"></a>诸比丘尼问言。<a id="a-3n"></a>汝云何知。<a id="a-3o"></a>答言。<a id="a-3p"></a>彼与我共行亲见与男子行淫欲事。<a id="a-3q"></a>诸比丘尼诃责言。<a id="a-3r"></a>汝云何生时覆藏其罪。<a id="a-3s"></a>死乃发露。<a id="a-3t"></a>诸长老比丘尼种种诃责。<a id="a-3u"></a>以事白佛。<a id="a-3v"></a>佛以是事集二部僧。<a id="a-3w"></a>问修休摩。<a id="a-3x"></a>汝实尔不。<a id="a-3y"></a>答言实尔世尊。<a id="a-3z"></a>佛种种呵责已告诸比丘。<a id="a-40"></a>今为诸比丘尼结戒。<a id="a-41"></a>从今是戒应如是说。<a id="a-42"></a>若比丘尼见比丘尼犯波罗夷覆藏。<a id="a-43"></a>彼比丘尼后时若在若死若远行若被摈若罢道若形变。<a id="a-44"></a>作是语。<a id="a-45"></a>我先亲见其犯波罗夷。<a id="a-46"></a>是比丘尼得波罗夷不共住。<a id="a-47"></a>覆藏。<a id="a-48"></a>从晨朝至初夜初分。<a id="a-49"></a>时时皆突吉罗。<a id="a-4A"></a>从初夜初分至明相未出。<a id="a-4B"></a>时时皆偷罗遮。<a id="a-4C"></a>至明相出波罗夷。<a id="a-4D"></a>式叉摩那沙弥尼突吉罗。<a id="a-4E"></a>若欲说而无比丘尼未得说。<a id="a-4F"></a>若入大舍定。<a id="a-4G"></a>及八难起皆不犯。<a id="a-4H"></a>八难者。<a id="a-4I"></a>一病二王三贼四水五火六衣钵七命八梵行(八重法竟)</p>
  <p data-pb></p>
  <h2 id="a4J">第二分第二尼律僧残法</h2>
  <p id="a4K">尔时长老优波离问佛。<a id="a-4L"></a>世尊已为诸比丘结戒。<a id="a-4M"></a>若比丘行媒法乃至一交会僧伽婆尸沙。<a id="a-4N"></a>我当云何持。<a id="a-4O"></a>佛言。<a id="a-4P"></a>应作二部僧持。<a id="a-4Q"></a>从今是戒应如是说。<a id="a-4R"></a>若比丘尼行媒法若为私通事。<a id="a-4S"></a>持男意至女边。<a id="a-4T"></a>持女意至男边。<a id="a-4U"></a>乃至一交会。<a id="a-4V"></a>是比丘尼初犯僧伽婆尸沙可悔过。</p>
  <p id="a4W">长老优波离又问。<a id="a-4X"></a>世尊已为诸比丘结戒。<a id="a-4Y"></a>若比丘自不如法。<a id="a-4Z"></a>恶嗔故以无根波罗夷。<a id="a-4a"></a>谤无波罗夷比丘。<a id="a-4b"></a>乃至僧伽婆尸沙。<a id="a-4c"></a>我当云何持。<a id="a-4d"></a>佛言。<a id="a-4e"></a>应作二部僧持。<a id="a-4f"></a>从今是戒应如是说。<a id="a-4g"></a>若比丘尼自不如法。<a id="a-4h"></a>恶嗔故以无根波罗夷。<a id="a-4i"></a>谤无波罗夷比丘尼。<a id="a-4j"></a>欲破彼梵行。<a id="a-4k"></a>是比丘尼后时若问若不问言。<a id="a-4l"></a>我是事无根住嗔故谤。<a id="a-4m"></a>是比丘尼初犯僧伽婆尸沙可悔过。</p>
  <p id="a4n">长老优波离又问佛。<a id="a-4o"></a>世尊已为诸比丘结戒。<a id="a-4p"></a>若比丘自不如法。<a id="a-4q"></a>恶嗔故于异分中取片若似片。<a id="a-4r"></a>乃至僧伽婆尸沙。<a id="a-4s"></a>我当云何持。<a id="a-4t"></a>佛言。<a id="a-4u"></a>应作二部僧持。<a id="a-4v"></a>从今是戒应如是说。<a id="a-4w"></a>若比丘尼自不如法。<a id="a-4x"></a>恶嗔故于异分中取片若似片作波罗夷。<a id="a-4y"></a>谤无波罗夷比丘尼。<a id="a-4z"></a>欲破彼梵行。<a id="a-50"></a>是比丘尼后时若问若不问言。<a id="a-51"></a>我是事异分中取片若似片住嗔故谤。<a id="a-52"></a>是比丘尼初犯僧伽婆尸沙可悔过。</p>
  <p id="a53">尔时诸释共作是要。<a id="a-54"></a>我等不与庶姓婚姻。<a id="a-55"></a>若有犯者当重罪之。<a id="a-56"></a>时释种黑离车女丧夫。<a id="a-57"></a>夫弟欲取为妇。<a id="a-58"></a>彼女不从。<a id="a-59"></a>如是三返誓不相许。<a id="a-5A"></a>便作是念。<a id="a-5B"></a>彼女必有外通意我当杀之。<a id="a-5C"></a>便托为兄作会语言。<a id="a-5D"></a>为汝夫作会。<a id="a-5E"></a>汝来行香。<a id="a-5F"></a>彼女便往到已。<a id="a-5G"></a>饮酒令醉共行不净。<a id="a-5H"></a>然后以爪掴伤其肉。<a id="a-5I"></a>告官司言。<a id="a-5J"></a>黑离车女是我妇。<a id="a-5K"></a>今与外人私通。<a id="a-5L"></a>官即遣收。<a id="a-5M"></a>彼女醉醒。<a id="a-5N"></a>自见身体处处伤破。<a id="a-5O"></a>作是念。<a id="a-5P"></a>此人必当见杀。<a id="a-5Q"></a>便叛走向舍卫城。<a id="a-5R"></a>到比丘尼所出家学道。<a id="a-5S"></a>官收不得。<a id="a-5T"></a>知向舍卫城。<a id="a-5U"></a>便作移书与波斯匿王言。<a id="a-5V"></a>我国女人犯罪应死。<a id="a-5W"></a>叛入彼国可送还我。<a id="a-5X"></a>若彼有罪人叛来我国亦当送之。<a id="a-5Y"></a>时波斯匿王即问左右。<a id="a-5Z"></a>有此女人入我国不。<a id="a-5a"></a>答言有。<a id="a-5b"></a>诸比丘尼已度为道。<a id="a-5c"></a>王先有令。<a id="a-5d"></a>若我国内有犯比丘比丘尼者当与重罪。<a id="a-5e"></a>今已出家无敢毁辱者。<a id="a-5f"></a>王便报移书言。<a id="a-5g"></a>实有此女来入我国。<a id="a-5h"></a>今已出家不可追罪。<a id="a-5i"></a>若有余事敬如来示。<a id="a-5j"></a>诸释便讥诃言。<a id="a-5k"></a>凡有此罪不复得治乱我国矣。<a id="a-5l"></a>诸比丘尼无复可度不可度者何道之有。<a id="a-5m"></a>无沙门行破沙门法。<a id="a-5n"></a>诸长老比丘尼闻。<a id="a-5o"></a>种种诃责以事白佛。<a id="a-5p"></a>佛以是事集二部僧。<a id="a-5q"></a>问诸比丘尼。<a id="a-5r"></a>汝等实尔不。<a id="a-5s"></a>答言实尔世尊。<a id="a-5t"></a>佛种种诃责已告诸比丘。<a id="a-5u"></a>今为诸比丘尼结戒。<a id="a-5v"></a>从今是戒应如是说。<a id="a-5w"></a>若比丘尼知有罪女度为比丘尼者。<a id="a-5x"></a>是比丘尼初犯僧伽婆尸沙可悔过。<a id="a-5y"></a>复有诸贼女偷女应死女。<a id="a-5z"></a>诸居士言。<a id="a-60"></a>若能出家我当活汝。<a id="a-61"></a>便求出家即白诸比丘尼。<a id="a-62"></a>愿见度脱。<a id="a-63"></a>诸比丘尼言。<a id="a-64"></a>佛未听我等度如汝辈。<a id="a-65"></a>以事白佛。<a id="a-66"></a>佛以是事集二部僧告诸比丘。<a id="a-67"></a>若主听者。<a id="a-68"></a>听比丘尼度之。<a id="a-69"></a>从今是戒应如是说。<a id="a-6A"></a>若比丘尼知有罪女主不听而度者。<a id="a-6B"></a>是比丘尼初犯僧伽婆尸沙可悔过。<a id="a-6C"></a>复有犯罪女。<a id="a-6D"></a>不得于佛法出家。<a id="a-6E"></a>便入外道。<a id="a-6F"></a>诸居士后见有言。<a id="a-6G"></a>此是我等犯罪女。<a id="a-6H"></a>当夺其外道衣服。<a id="a-6I"></a>或有言。<a id="a-6J"></a>外道出家已是重罚自可宜去。<a id="a-6K"></a>即便放之。<a id="a-6L"></a>此诸女等。<a id="a-6M"></a>后来投诸比丘尼。<a id="a-6N"></a>作是言。<a id="a-6O"></a>姊妹。<a id="a-6P"></a>我等本非不敬信佛法于外道出家。<a id="a-6Q"></a>诸姊妹不肯见度。<a id="a-6R"></a>逼不获已入外道耳。<a id="a-6S"></a>我等所畏今已见听出家。<a id="a-6T"></a>愿见愍度。<a id="a-6U"></a>诸比丘尼不知云何。<a id="a-6V"></a>以是白佛。<a id="a-6W"></a>佛以是事集二部僧。<a id="a-6X"></a>告诸比丘。<a id="a-6Y"></a>若有罪女先已出家今听度之。<a id="a-6Z"></a>从今是戒应如是说。<a id="a-6a"></a>若比丘尼知有罪女。<a id="a-6b"></a>主不听度为道。<a id="a-6c"></a>除先出家。<a id="a-6d"></a>是比丘尼初犯僧伽婆尸沙可悔过。<a id="a-6e"></a>有罪者。<a id="a-6f"></a>若犯奸若偷盗。<a id="a-6g"></a>是名有罪。<a id="a-6h"></a>主者。<a id="a-6i"></a>杀活所由。<a id="a-6j"></a>是名为主。<a id="a-6k"></a>若比丘尼发心度此女及方便乃至集僧。<a id="a-6l"></a>三羯磨未竟皆突吉罗。<a id="a-6m"></a>三羯磨竟。<a id="a-6n"></a>和尚僧伽婆尸沙。<a id="a-6o"></a>余尼师僧皆偷罗遮。</p>
  <p id="a6p">尔时优蹉比丘尼数数犯罪。<a id="a-6q"></a>上床下床皆不如法。<a id="a-6r"></a>数数食别众食非时入他家。<a id="a-6s"></a>比丘尼僧。<a id="a-6t"></a>与作不见罪摈。<a id="a-6u"></a>时偷罗难陀比丘尼。<a id="a-6v"></a>知优蹉心未调伏不敬顺僧。<a id="a-6w"></a>便不随众自与眷属于界外为其解摈。<a id="a-6x"></a>彼比丘尼既得解摈。<a id="a-6y"></a>倍更憍慢不敬众僧。<a id="a-6z"></a>诸长老比丘尼见。<a id="a-70"></a>种种诃责。<a id="a-71"></a>以事白佛。<a id="a-72"></a>佛以是事集二部僧。<a id="a-73"></a>问偷罗难陀。<a id="a-74"></a>汝实尔不。<a id="a-75"></a>答言实尔世尊。<a id="a-76"></a>佛种种诃责已告诸比丘。<a id="a-77"></a>今为诸比丘尼结戒。<a id="a-78"></a>从今是戒应如是说。<a id="a-79"></a>若比丘尼知僧如法摈比丘尼。<a id="a-7A"></a>比丘尼心未调伏不随顺僧。<a id="a-7B"></a>自与眷属于界外解其摈者。<a id="a-7C"></a>是比丘尼初犯僧伽婆尸沙可悔过。<a id="a-7D"></a>欲解摈及方便乃至三羯磨未竟皆突吉罗。<a id="a-7E"></a>三羯磨竟。<a id="a-7F"></a>羯磨师僧伽婆尸沙。<a id="a-7G"></a>余僧皆偷罗遮。</p>
  <p id="a7H">尔时诸比丘尼独行道路。<a id="a-7I"></a>诸白衣见调弄作粗恶淫欲语。<a id="a-7J"></a>或捉扪摸或欲共为不净行。<a id="a-7K"></a>复有众多比丘尼与估客伴行。<a id="a-7L"></a>偷罗难陀见一男子心生染着渐迟在后。<a id="a-7M"></a>诸比丘尼语言。<a id="a-7N"></a>汝何不速行及伴。<a id="a-7O"></a>此处可畏勿为恶人之所剥脱。<a id="a-7P"></a>答言汝见后来人不。<a id="a-7Q"></a>诸比丘尼言见。<a id="a-7R"></a>偷罗难陀言。<a id="a-7S"></a>我见此人心甚乐着。<a id="a-7T"></a>诸比丘尼呵责言。<a id="a-7U"></a>汝云何于行路中染着男子。<a id="a-7V"></a>复有众多比丘尼渡河取牛屎。<a id="a-7W"></a>既渡水涨不得还为贼抄掠。<a id="a-7X"></a>复有诸比丘尼独宿失衣钵破梵行。<a id="a-7Y"></a>诸长老比丘尼见闻种种呵责。<a id="a-7Z"></a>具以白佛。<a id="a-7a"></a>佛以是事集二部僧。<a id="a-7b"></a>问诸比丘尼。<a id="a-7c"></a>汝等实尔不。<a id="a-7d"></a>答言实尔世尊。<a id="a-7e"></a>佛种种呵责已告诸比丘。<a id="a-7f"></a>今为诸比丘尼结戒。<a id="a-7g"></a>从今是戒应如是说。<a id="a-7h"></a>若比丘尼独行独宿独渡水。<a id="a-7i"></a>于道中独在后染着男子。<a id="a-7j"></a>是比丘尼初犯僧伽婆尸沙可悔过。<a id="a-7k"></a>时有诸比丘尼在路行。<a id="a-7l"></a>有疑恐怖。<a id="a-7m"></a>便走向聚落至亲里家。<a id="a-7n"></a>复有诸比丘尼行路疲极。<a id="a-7o"></a>又有老病不能相及。<a id="a-7p"></a>或有小水或有桥船不敢独渡。<a id="a-7q"></a>或有宿处畏诸男子。<a id="a-7r"></a>不敢独于余处宿。<a id="a-7s"></a>诸比丘尼不知云何。<a id="a-7t"></a>以事白佛。<a id="a-7u"></a>佛以是事集二部僧。<a id="a-7v"></a>告诸比丘。<a id="a-7w"></a>有因缘听随意独去。<a id="a-7x"></a>从今是戒应如是说。<a id="a-7y"></a>若比丘尼独行独宿独渡水。<a id="a-7z"></a>于道中独在后染着男子除因缘是比丘尼初犯僧伽婆尸沙可悔过。<a id="a-80"></a>因缘者。<a id="a-81"></a>恐怖走时。<a id="a-82"></a>老病疲极不及伴时。<a id="a-83"></a>水狭浅有桥船处。<a id="a-84"></a>畏男子处。<a id="a-85"></a>是名因缘。<a id="a-86"></a>若独行无聚落处半由旬。<a id="a-87"></a>若有聚落处。<a id="a-88"></a>从一聚落至一聚落。<a id="a-89"></a>皆僧伽婆尸沙。<a id="a-8A"></a>若在后遥见比丘尼不闻声或闻声不见形皆突吉罗。<a id="a-8B"></a>若不见不闻僧伽婆尸沙。<a id="a-8C"></a>若独渡水水广十肘深半髀僧伽婆尸沙。<a id="a-8D"></a>若减突吉罗。<a id="a-8E"></a>若宿时应使手相。<a id="a-8F"></a>及若不相及初夜及中夜偷罗遮。<a id="a-8G"></a>明相出僧伽婆尸沙。<a id="a-8H"></a>式叉摩那沙弥尼突吉罗。</p>
  <p id="a8I">尔时有一长者以宅布施比丘僧。<a id="a-8J"></a>比丘僧与比丘尼众贸安陀林。<a id="a-8K"></a>末利夫人后以王园施比丘尼僧。<a id="a-8L"></a>比丘尼僧坏前所贸处屋。<a id="a-8M"></a>于王园更起。<a id="a-8N"></a>先处便成空地。<a id="a-8O"></a>时施宅长者子作是念。<a id="a-8P"></a>我父昔以施僧。<a id="a-8Q"></a>僧与比丘尼贸。<a id="a-8R"></a>今诸比丘尼不复住中。<a id="a-8S"></a>我可还取于中耕种。<a id="a-8T"></a>即便取之。<a id="a-8U"></a>诸比丘尼语言。<a id="a-8V"></a>汝莫取僧地。<a id="a-8W"></a>答言。<a id="a-8X"></a>我父虽以施僧僧不复用。<a id="a-8Y"></a>应还属我。<a id="a-8Z"></a>诸比丘尼言。<a id="a-8a"></a>我等不舍此地。<a id="a-8b"></a>勿使诣官言汝更大输物。<a id="a-8c"></a>彼不肯还。<a id="a-8d"></a>即诣官言之。<a id="a-8e"></a>便大输物。<a id="a-8f"></a>诸居士见讥诃言。<a id="a-8g"></a>云何此比丘尼诣官言人。<a id="a-8h"></a>使大失物。<a id="a-8i"></a>此辈受彼供养犹尚言之。<a id="a-8j"></a>况于余人。<a id="a-8k"></a>无沙门行破沙门法。<a id="a-8l"></a>诸长老比丘尼闻。<a id="a-8m"></a>种种诃责以事白佛。<a id="a-8n"></a>佛以是事集二部僧。<a id="a-8o"></a>问诸比丘尼。<a id="a-8p"></a>汝等实尔不。<a id="a-8q"></a>答言实尔世尊。<a id="a-8r"></a>佛种种诃责已告诸比丘。<a id="a-8s"></a>今为诸比丘尼结戒。<a id="a-8t"></a>从今是戒应如是说。<a id="a-8u"></a>若比丘尼诣官言人。<a id="a-8v"></a>是比丘尼初犯僧伽婆尸沙可悔过。<a id="a-8w"></a>若比丘尼为人轻倰。<a id="a-8x"></a>应语其父母。<a id="a-8y"></a>若无父母应语其亲族。<a id="a-8z"></a>若无亲族应语比丘比丘尼优婆塞优婆夷。<a id="a-90"></a>若比丘比丘尼有势力。<a id="a-91"></a>不援护者突吉罗。<a id="a-92"></a>语时应云彼轻倰我。<a id="a-93"></a>为我诃谏不应言之。<a id="a-94"></a>若诣官言人。<a id="a-95"></a>一往返一僧伽婆尸沙。<a id="a-96"></a>式叉摩那沙弥尼突吉罗。</p>
  <p id="a97">尔时有一估客丧妇。<a id="a-98"></a>作是念。<a id="a-99"></a>我今当于何处求索好妇。<a id="a-9A"></a>时旃茶修摩那比丘尼。<a id="a-9B"></a>有弟子名修摩。<a id="a-9C"></a>色貌殊特。<a id="a-9D"></a>彼见生染着。<a id="a-9E"></a>心作是念。<a id="a-9F"></a>以食诱之或可得果。<a id="a-9G"></a>便语言。<a id="a-9H"></a>汝若须酥油蜜石蜜蒲阇尼佉阇尼皆从我取。<a id="a-9I"></a>彼比丘尼即便往取。<a id="a-9J"></a>既相狎习便问比丘尼言。<a id="a-9K"></a>汝知我与汝食意不。<a id="a-9L"></a>答言。<a id="a-9M"></a>汝为求福故与我食。<a id="a-9N"></a>彼言不以此事。<a id="a-9O"></a>我丧失妇。<a id="a-9P"></a>见汝清修甚相贪乐。<a id="a-9Q"></a>能降意不。<a id="a-9R"></a>答言不能。<a id="a-9S"></a>其人复言。<a id="a-9T"></a>与我作妇当以奇珍相与。<a id="a-9U"></a>衣服极丽饮食随时。<a id="a-9V"></a>要令无乏。<a id="a-9W"></a>亦答如初。<a id="a-9X"></a>余估客见。<a id="a-9Y"></a>便助迫胁言。<a id="a-9Z"></a>汝若不欲为他作妇。<a id="a-9a"></a>何故受他饮食。<a id="a-9b"></a>若必不能。<a id="a-9c"></a>当夺汝衣钵。<a id="a-9d"></a>或复有言。<a id="a-9e"></a>速遣令去勿使人闻。<a id="a-9f"></a>若王得知必重治我等。<a id="a-9g"></a>诸居士闻讥呵言。<a id="a-9h"></a>云何比丘尼受他染着男子饮食。<a id="a-9i"></a>此辈无沙门行破沙门法。<a id="a-9j"></a>诸长老比丘尼闻。<a id="a-9k"></a>种种诃责以事白佛。<a id="a-9l"></a>佛以是事集二部僧。<a id="a-9m"></a>问修摩比丘尼。<a id="a-9n"></a>汝实尔不。<a id="a-9o"></a>答言实尔世尊。<a id="a-9p"></a>佛种种诃责已告诸比丘。<a id="a-9q"></a>今为诸比丘尼结戒。<a id="a-9r"></a>从今是戒应如是说。<a id="a-9s"></a>若比丘尼受他染着心男子饮食。<a id="a-9t"></a>是比丘尼初犯僧伽婆尸沙可悔过。<a id="a-9u"></a>有诸男子请比丘尼前食后食。<a id="a-9v"></a>于中生染着心。<a id="a-9w"></a>诸比丘尼知不敢受。<a id="a-9x"></a>以事白佛。<a id="a-9y"></a>佛以是事集二部僧。<a id="a-9z"></a>告诸比丘若比丘尼无染着心。<a id="a-A0"></a>受他染着心男子饮食。<a id="a-A1"></a>犯僧伽婆尸沙无有是处。<a id="a-A2"></a>从今是戒应如是说。<a id="a-A3"></a>若比丘尼有染着心。<a id="a-A4"></a>受他染着心男子饮食。<a id="a-A5"></a>是比丘尼初犯僧伽婆尸沙可悔过。<a id="a-A6"></a>复有一比丘尼有染着心。<a id="a-A7"></a>从一染着心男子受饮食。<a id="a-A8"></a>受已生疑。<a id="a-A9"></a>我将无犯僧伽婆尸沙。<a id="a-AA"></a>即持归与余比丘尼。<a id="a-AB"></a>余比丘尼问。<a id="a-AC"></a>此美饮食汝何故不啖。<a id="a-AD"></a>具以事答。<a id="a-AE"></a>余比丘尼言。<a id="a-AF"></a>汝所畏我亦应畏。<a id="a-AG"></a>以事白佛。<a id="a-AH"></a>佛以是事集二部僧。<a id="a-AI"></a>告诸比丘。<a id="a-AJ"></a>若比丘尼有染着心。<a id="a-AK"></a>自手受染着心男子食。<a id="a-AL"></a>不食而与他食皆不犯。<a id="a-AM"></a>从今是戒应如是说。<a id="a-AN"></a>若比丘尼有染着心。<a id="a-AO"></a>自手受染着心男子食食。<a id="a-AP"></a>是比丘尼初犯僧伽婆尸沙可悔过。<a id="a-AQ"></a>式叉摩那沙弥尼突吉罗。</p>
  <p id="aAR">尔时彼估客复作是念。<a id="a-AS"></a>我先以食诱彼比丘尼。<a id="a-AT"></a>日月浅近是以不果。<a id="a-AU"></a>今当更以食诱引久意或回。<a id="a-AV"></a>便到其所语言。<a id="a-AW"></a>我先虚戏遂至不逊。<a id="a-AX"></a>愿受我悔过。<a id="a-AY"></a>从今如先从我取食。<a id="a-AZ"></a>彼比丘尼言。<a id="a-Aa"></a>止止男子。<a id="a-Ab"></a>汝先恼我。<a id="a-Ac"></a>使佛苦责。<a id="a-Ad"></a>为诸比丘尼结戒。<a id="a-Ae"></a>今日何应再见点辱。<a id="a-Af"></a>彼比丘尼和尚语言。<a id="a-Ag"></a>汝先能得多美饮食。<a id="a-Ah"></a>今何故不复能得。<a id="a-Ai"></a>答言。<a id="a-Aj"></a>彼人先恼触我。<a id="a-Ak"></a>佛因制戒。<a id="a-Al"></a>不敢复取。<a id="a-Am"></a>和尚复言。<a id="a-An"></a>汝但莫生染着取食何苦。<a id="a-Ao"></a>若他生染着何豫汝事。<a id="a-Ap"></a>彼比丘尼嫌诃和尚言。<a id="a-Aq"></a>佛种种毁訾亲近男子赞叹远离。<a id="a-Ar"></a>云何教我取染着心男子饮食。<a id="a-As"></a>诸比丘尼闻。<a id="a-At"></a>诃责彼师言。<a id="a-Au"></a>云何教弟子受染着心男子食。<a id="a-Av"></a>种种呵责已。<a id="a-Aw"></a>以事白佛。<a id="a-Ax"></a>佛以是事集二部僧。<a id="a-Ay"></a>问旃荼修摩那。<a id="a-Az"></a>汝实尔不。<a id="a-B0"></a>答言。<a id="a-B1"></a>实尔世尊。<a id="a-B2"></a>佛种种诃责已告诸比丘。<a id="a-B3"></a>今为诸比丘尼结戒。<a id="a-B4"></a>从今是戒应如是说。<a id="a-B5"></a>若比丘尼教他比丘尼作是语。<a id="a-B6"></a>汝但莫生染着。<a id="a-B7"></a>受染着男子饮食何苦。<a id="a-B8"></a>是比丘尼初犯僧伽婆尸沙可悔过。<a id="a-B9"></a>若作此教。<a id="a-BA"></a>语语僧伽婆尸沙。<a id="a-BB"></a>式叉摩那沙弥尼突吉罗。</p>
  <p id="aBC">优波离又问。<a id="a-BD"></a>世尊已为诸比丘结戒。<a id="a-BE"></a>若比丘为破和合僧勤方便乃至僧伽婆尸沙。<a id="a-BF"></a>我当云何持。<a id="a-BG"></a>佛言。<a id="a-BH"></a>当作二部僧持。<a id="a-BI"></a>从今是戒应如是说。<a id="a-BJ"></a>若比丘尼为破和合僧勤方便。<a id="a-BK"></a>诸比丘尼语是比丘尼。<a id="a-BL"></a>汝莫为破和合僧勤方便。<a id="a-BM"></a>当与僧和合。<a id="a-BN"></a>僧和合故欢喜无诤。<a id="a-BO"></a>一心一学如水乳合。<a id="a-BP"></a>共弘师教安乐行。<a id="a-BQ"></a>如是谏坚持不舍。<a id="a-BR"></a>应第二第三谏。<a id="a-BS"></a>第二第三谏。<a id="a-BT"></a>舍是事善。<a id="a-BU"></a>不舍者是比丘尼三谏。<a id="a-BV"></a>犯僧伽婆尸沙可悔过。</p>
  <p id="aBW">优波离又问。<a id="a-BX"></a>世尊已为诸比丘结戒。<a id="a-BY"></a>若比丘助破和合僧乃至僧伽婆尸沙。<a id="a-BZ"></a>我当云何持。<a id="a-Ba"></a>佛言。<a id="a-Bb"></a>应作二部僧持。<a id="a-Bc"></a>从今是戒应如是说。<a id="a-Bd"></a>若比丘尼助破和合僧。<a id="a-Be"></a>若一若二若众多。<a id="a-Bf"></a>语诸比丘尼言。<a id="a-Bg"></a>是比丘尼所说。<a id="a-Bh"></a>是知说非不知说。<a id="a-Bi"></a>说法不说非法。<a id="a-Bj"></a>说律不说非律。<a id="a-Bk"></a>皆是我等心所忍乐。<a id="a-Bl"></a>诸比丘尼语是比丘尼。<a id="a-Bm"></a>汝莫作是语。<a id="a-Bn"></a>是比丘尼所说。<a id="a-Bo"></a>是知说非不知说。<a id="a-Bp"></a>说法不说非法。<a id="a-Bq"></a>说律不说非律。<a id="a-Br"></a>皆是我等心所忍乐。<a id="a-Bs"></a>何以故。<a id="a-Bt"></a>是比丘尼非知说非说法非说律。<a id="a-Bu"></a>汝莫乐助破和合僧。<a id="a-Bv"></a>当乐助和合僧。<a id="a-Bw"></a>僧和合故欢喜无诤。<a id="a-Bx"></a>一心一学如水乳合。<a id="a-By"></a>共弘师教安乐行。<a id="a-Bz"></a>如是谏坚持不舍。<a id="a-C0"></a>应第二第三谏。<a id="a-C1"></a>第二第三谏。<a id="a-C2"></a>舍是事善。<a id="a-C3"></a>不舍者是比丘尼三谏。<a id="a-C4"></a>犯僧伽婆尸沙可悔过。</p>
  <p id="aC5">优波离又问。<a id="a-C6"></a>世尊已为诸比丘结戒。<a id="a-C7"></a>若比丘恶性难共语。<a id="a-C8"></a>与诸比丘同学戒经。<a id="a-C9"></a>数数犯罪乃至僧伽婆尸沙。<a id="a-CA"></a>我当云何持。<a id="a-CB"></a>佛言。<a id="a-CC"></a>当作二部僧持。<a id="a-CD"></a>从今是戒应如是说。<a id="a-CE"></a>若比丘尼恶性难共语。<a id="a-CF"></a>与诸比丘尼同学戒经数数犯罪。<a id="a-CG"></a>诸比丘尼如法如律谏其所犯。<a id="a-CH"></a>答言。<a id="a-CI"></a>阿姨。<a id="a-CJ"></a>汝莫语我若好若恶。<a id="a-CK"></a>我亦不以好恶语汝。<a id="a-CL"></a>诸比丘尼复语言。<a id="a-CM"></a>汝莫作自我不可共语。<a id="a-CN"></a>汝当为诸比丘尼说如法语。<a id="a-CO"></a>诸比丘尼亦当为汝说如法语。<a id="a-CP"></a>如是展转相教转相出罪成如来众。<a id="a-CQ"></a>如是谏坚持不舍。<a id="a-CR"></a>应第二第三谏。<a id="a-CS"></a>第二第三谏。<a id="a-CT"></a>舍是事善。<a id="a-CU"></a>若不舍者是比丘尼三谏。<a id="a-CV"></a>犯僧伽婆尸沙可悔过。</p>
  <p id="aCW">优波离又问。<a id="a-CX"></a>世尊已为诸比丘结戒。<a id="a-CY"></a>若比丘依聚落住。<a id="a-CZ"></a>行恶行污他家乃至僧伽婆尸沙。<a id="a-Ca"></a>我当云何持。<a id="a-Cb"></a>佛言。<a id="a-Cc"></a>当作二部僧持。<a id="a-Cd"></a>从今是戒应如是说。<a id="a-Ce"></a>若比丘尼依聚落住。<a id="a-Cf"></a>行恶行污他家。<a id="a-Cg"></a>行恶行皆见闻知。<a id="a-Ch"></a>污他家亦见闻知。<a id="a-Ci"></a>诸比丘尼语是比丘尼。<a id="a-Cj"></a>汝行恶行污他家。<a id="a-Ck"></a>行恶行皆见闻知。<a id="a-Cl"></a>污他家亦见闻知。<a id="a-Cm"></a>汝出去不应是中住。<a id="a-Cn"></a>彼比丘尼言。<a id="a-Co"></a>诸阿姨随爱恚痴畏。<a id="a-Cp"></a>何以故。<a id="a-Cq"></a>有如是等同罪比丘尼。<a id="a-Cr"></a>有驱者有不驱者。<a id="a-Cs"></a>诸比丘尼复语言。<a id="a-Ct"></a>汝莫作是语。<a id="a-Cu"></a>诸阿姨随爱恚痴畏。<a id="a-Cv"></a>有如是等同罪比丘尼。<a id="a-Cw"></a>有驱者有不驱者。<a id="a-Cx"></a>汝行恶行污他家。<a id="a-Cy"></a>行恶行皆见闻知。<a id="a-Cz"></a>污他家亦见闻知。<a id="a-D0"></a>汝舍是随爱恚痴畏语。<a id="a-D1"></a>汝出去不应是中住。<a id="a-D2"></a>如是谏坚持不舍。<a id="a-D3"></a>应第二第三谏。<a id="a-D4"></a>第二第三谏。<a id="a-D5"></a>舍是事善。<a id="a-D6"></a>不舍者是比丘尼三谏。<a id="a-D7"></a>犯僧伽婆尸沙可悔过。</p>
  <p id="aD8">尔时修休摩比丘尼婆颇比丘尼。<a id="a-D9"></a>共作恶行有恶名声。<a id="a-DA"></a>更相覆罪触恼众僧。<a id="a-DB"></a>诸比丘尼语言。<a id="a-DC"></a>汝等作恶行有恶名声。<a id="a-DD"></a>汝相远离舍是作恶触恼僧事。<a id="a-DE"></a>于佛法中增广得安乐住。<a id="a-DF"></a>二比丘尼言。<a id="a-DG"></a>我等不作恶行无恶名声。<a id="a-DH"></a>亦不触恼众僧。<a id="a-DI"></a>此中有余二比丘尼。<a id="a-DJ"></a>共作恶行有恶名声触恼众僧。<a id="a-DK"></a>诸比丘尼言。<a id="a-DL"></a>汝等莫作是语。<a id="a-DM"></a>何以故。<a id="a-DN"></a>此中无有余二比丘尼作恶恼僧。<a id="a-DO"></a>唯有汝等可相远离舍是作恶触恼僧事。<a id="a-DP"></a>于佛法中增广得安乐住。<a id="a-DQ"></a>如是谏坚持不舍。<a id="a-DR"></a>诸比丘尼以事白佛。<a id="a-DS"></a>佛以是事集二部僧。<a id="a-DT"></a>问彼二比丘尼。<a id="a-DU"></a>汝等实尔不。<a id="a-DV"></a>答言。<a id="a-DW"></a>实尔世尊。<a id="a-DX"></a>佛种种呵责已告诸比丘。<a id="a-DY"></a>应令一比丘尼与彼二比丘尼亲善者往屏处谏。<a id="a-DZ"></a>若受者善。<a id="a-Da"></a>若不受应众多比丘尼往谏。<a id="a-Db"></a>若受者善。<a id="a-Dc"></a>若不受应比丘尼僧往谏。<a id="a-Dd"></a>诸比丘受教。<a id="a-De"></a>即敕诸比丘尼往谏。<a id="a-Df"></a>三返皆不受。<a id="a-Dg"></a>诸长老比丘尼种种呵责。<a id="a-Dh"></a>以事白佛。<a id="a-Di"></a>佛以是事集二部僧。<a id="a-Dj"></a>种种遥诃责彼二比丘尼已。<a id="a-Dk"></a>告诸比丘。<a id="a-Dl"></a>今为诸比丘尼结戒。<a id="a-Dm"></a>从今是戒应如是说。<a id="a-Dn"></a>若二比丘尼共作恶行有恶名声更相覆罪触恼众僧。<a id="a-Do"></a>诸比丘尼语言。<a id="a-Dp"></a>汝二比丘尼作恶行有恶名声更相覆罪触恼众僧。<a id="a-Dq"></a>汝相远离舍是作恶触恼僧事。<a id="a-Dr"></a>于佛法中增广得安乐住。<a id="a-Ds"></a>彼二比丘尼言。<a id="a-Dt"></a>我等不作恶行无恶名声不相覆罪不触恼僧。<a id="a-Du"></a>此中有余二比丘尼。<a id="a-Dv"></a>共作恶行触恼众僧。<a id="a-Dw"></a>诸比丘尼复语言。<a id="a-Dx"></a>莫作是语。<a id="a-Dy"></a>何以故。<a id="a-Dz"></a>此中更无余二比丘尼作恶恼僧。<a id="a-E0"></a>唯有汝等可相远离舍是作恶触恼僧事。<a id="a-E1"></a>于佛法中增广得安乐住。<a id="a-E2"></a>如是谏坚时不舍。<a id="a-E3"></a>应第二第三谏。<a id="a-E4"></a>第二第三谏舍是事善。<a id="a-E5"></a>不舍者是比丘尼三谏。<a id="a-E6"></a>犯僧伽婆尸沙可悔过。<a id="a-E7"></a>更相覆罪者。<a id="a-E8"></a>若僧伽婆尸沙若偷罗遮若波逸提若波罗提提舍尼若突吉罗若不护口。<a id="a-E9"></a>恼僧者。<a id="a-EA"></a>若布萨若自恣若诸羯磨。<a id="a-EB"></a>皆如调达破僧中说。<a id="a-EC"></a>式叉摩那沙弥尼突吉罗。</p>
  <p id="aED">尔时修休摩比丘尼婆颇比丘尼。<a id="a-EE"></a>共作恶行有恶名声。<a id="a-EF"></a>乃至于佛法中增广得安乐住。<a id="a-EG"></a>亦如上说。<a id="a-EH"></a>二比丘尼言。<a id="a-EI"></a>我等不作恶行亦不触恼众僧。<a id="a-EJ"></a>僧见我等羸弱。<a id="a-EK"></a>轻易我故作如是语。<a id="a-EL"></a>诸比丘尼复言。<a id="a-EM"></a>汝等莫作是语。<a id="a-EN"></a>何以故。<a id="a-EO"></a>僧不见汝羸弱轻易汝等。<a id="a-EP"></a>汝等自作恶行触恼众僧。<a id="a-EQ"></a>可相远离舍是作恶触恼僧事。<a id="a-ER"></a>于佛法中增广得安乐住。<a id="a-ES"></a>如是谏坚持不舍。<a id="a-ET"></a>诸长老比丘尼诃责。<a id="a-EU"></a>乃至今为诸比丘尼结戒。<a id="a-EV"></a>亦如上说。<a id="a-EW"></a>从今是戒应如是说。<a id="a-EX"></a>若二比丘尼共作恶行有恶名声更相覆罪触恼众僧。<a id="a-EY"></a>诸比丘尼语言。<a id="a-EZ"></a>汝二比丘尼莫共作恶行有恶名声更相覆罪触恼众僧。<a id="a-Ea"></a>汝相远离舍是作恶触恼僧事。<a id="a-Eb"></a>于佛法中增广得安乐住。<a id="a-Ec"></a>二比丘尼言。<a id="a-Ed"></a>我等不作恶行无恶名声不相覆罪不触恼僧。<a id="a-Ee"></a>僧是我等羸弱。<a id="a-Ef"></a>轻易我故作如是语。<a id="a-Eg"></a>诸比丘尼复言。<a id="a-Eh"></a>莫作是语。<a id="a-Ei"></a>何以故。<a id="a-Ej"></a>僧不见汝羸弱轻易汝等。<a id="a-Ek"></a>汝等可相远离舍是作恶触恼僧事。<a id="a-El"></a>于佛法中增广得安乐住。<a id="a-Em"></a>如是谏坚持不舍。<a id="a-En"></a>应第二第三谏。<a id="a-Eo"></a>第二第三谏。<a id="a-Ep"></a>舍是事善。<a id="a-Eq"></a>不舍者是比丘尼三谏。<a id="a-Er"></a>犯僧伽婆尸沙可悔过。<a id="a-Es"></a>余如上说。<a id="a-Et"></a>式叉摩那沙弥尼突吉罗。</p>
  <p id="aEu">尔时阐陀母名修摩那。<a id="a-Ev"></a>为人恶性。<a id="a-Ew"></a>时人遂号为旃荼修摩那。<a id="a-Ex"></a>好共他斗。<a id="a-Ey"></a>僧断其事。<a id="a-Ez"></a>便言僧随爱恚痴畏。<a id="a-F0"></a>诸比丘尼语言。<a id="a-F1"></a>汝莫好共他斗。<a id="a-F2"></a>莫作是语。<a id="a-F3"></a>僧随爱恚痴畏。<a id="a-F4"></a>何以故。<a id="a-F5"></a>僧不随爱恚痴畏。<a id="a-F6"></a>汝舍是语。<a id="a-F7"></a>于佛法中增广得安乐住。<a id="a-F8"></a>如是谏坚持不舍。<a id="a-F9"></a>乃至今为诸比丘尼结戒。<a id="a-FA"></a>亦如上说。<a id="a-FB"></a>从今是戒应如是说。<a id="a-FC"></a>若比丘尼好共他斗。<a id="a-FD"></a>僧断其事。<a id="a-FE"></a>便言僧随爱恚痴畏。<a id="a-FF"></a>诸比丘尼语言。<a id="a-FG"></a>汝莫好共他斗。<a id="a-FH"></a>莫作是语。<a id="a-FI"></a>僧随爱恚痴畏。<a id="a-FJ"></a>何以故。<a id="a-FK"></a>僧不随爱恚痴畏。<a id="a-FL"></a>汝等舍是语。<a id="a-FM"></a>于佛法中增广得安乐住。<a id="a-FN"></a>如是谏坚持不舍。<a id="a-FO"></a>应第二第三谏。<a id="a-FP"></a>第二第三谏。<a id="a-FQ"></a>舍是事善。<a id="a-FR"></a>不舍者是比丘尼三谏。<a id="a-FS"></a>犯僧伽婆尸沙可悔过。<a id="a-FT"></a>余如上说。</p>
  <p id="aFU">尔时旃荼修摩那比丘尼好共他斗。<a id="a-FV"></a>僧断其事。<a id="a-FW"></a>便嗔恚言。<a id="a-FX"></a>我舍佛舍法舍僧舍戒作外道。<a id="a-FY"></a>余沙门婆罗门亦学戒亦惭愧。<a id="a-FZ"></a>我当于彼净修梵行。<a id="a-Fa"></a>诸比丘尼语言。<a id="a-Fb"></a>汝莫好共他斗。<a id="a-Fc"></a>莫作是语。<a id="a-Fd"></a>我舍佛乃至于彼净修梵行。<a id="a-Fe"></a>何以故。<a id="a-Ff"></a>余沙门婆罗门无学戒无惭愧。<a id="a-Fg"></a>汝云何于彼得修梵行。<a id="a-Fh"></a>汝舍是恶见。<a id="a-Fi"></a>于佛法中增广得安乐住。<a id="a-Fj"></a>如是谏坚持不舍。<a id="a-Fk"></a>乃至今为诸比丘尼结戒。<a id="a-Fl"></a>亦如上说。<a id="a-Fm"></a>从今是戒应如是说。<a id="a-Fn"></a>若比丘尼好共他斗。<a id="a-Fo"></a>僧断其事。<a id="a-Fp"></a>便言我舍佛舍法舍僧舍戒作外道。<a id="a-Fq"></a>余沙门婆罗门亦学戒亦惭愧。<a id="a-Fr"></a>我当于彼净修梵行。<a id="a-Fs"></a>诸比丘尼语言。<a id="a-Ft"></a>汝莫好共他斗。<a id="a-Fu"></a>莫作是语。<a id="a-Fv"></a>我舍佛法僧。<a id="a-Fw"></a>何以故。<a id="a-Fx"></a>余沙门婆罗门无学戒无惭愧。<a id="a-Fy"></a>汝云何于彼得修梵行。<a id="a-Fz"></a>汝舍是恶见。<a id="a-G0"></a>于佛法中增广得安乐住。<a id="a-G1"></a>如是谏坚持不舍。<a id="a-G2"></a>应第二第三谏。<a id="a-G3"></a>第二第三谏。<a id="a-G4"></a>舍是事善。<a id="a-G5"></a>不舍者是比丘尼三谏已。<a id="a-G6"></a>犯僧伽婆尸沙可悔过。<a id="a-G7"></a>余如上说(僧残竟)</p>
 </body>
</html>