<!doctype html>
<html id="z3IBV5cpw" data-ver="908">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第十三</h1>
  <h2 id="a2">第二分第四尼律堕法之二</h2>
  <p id="a3">尔时诸比丘尼不安居游行人间。<a id="a-4"></a>或遇八月贼。<a id="a-5"></a>或遇水火诸难。<a id="a-6"></a>诸长老比丘尼见种种诃责。<a id="a-7"></a>云何名比丘尼不夏安居。<a id="a-8"></a>乃至今为诸比丘尼结戒。<a id="a-9"></a>亦如上说。<a id="a-A"></a>从今是戒应如是说。<a id="a-B"></a>若比丘尼不安居波逸提。<a id="a-C"></a>安居者。<a id="a-D"></a>前后安居。<a id="a-E"></a>若无缘事待后安居突吉罗。<a id="a-F"></a>式叉摩那沙弥尼突吉罗。<a id="a-G"></a>若八难起不犯(九十)</p>
  <p id="aH">尔时诸比丘尼于无比丘众处安居。<a id="a-I"></a>便有诸疑可应度不可应度。<a id="a-J"></a>可与受戒不可与受戒。<a id="a-K"></a>作衣如法不如法。<a id="a-L"></a>于戒中有如是等种种疑。<a id="a-M"></a>不知问谁。<a id="a-N"></a>又为恶人外道之所轻陵。<a id="a-O"></a>诸长老比丘尼见种种诃责。<a id="a-P"></a>以事白佛。<a id="a-Q"></a>佛以是事集二部僧。<a id="a-R"></a>问诸比丘尼。<a id="a-S"></a>汝等实尔不。<a id="a-T"></a>答言。<a id="a-U"></a>实尔世尊。<a id="a-V"></a>佛种种诃责言。<a id="a-W"></a>我先不说八敬法比丘尼应依比丘众安居耶。<a id="a-X"></a>诃已告诸比丘。<a id="a-Y"></a>今为诸比丘尼结戒。<a id="a-Z"></a>从今是戒应如是说。<a id="a-a"></a>若比丘尼不依比丘众安居波逸提。<a id="a-b"></a>虽依比丘众而无教诫者突吉罗。<a id="a-c"></a>式叉摩那沙弥尼突吉罗。<a id="a-d"></a>若安居中比丘众移去死亡罢道。<a id="a-e"></a>若为强力所制。<a id="a-f"></a>若病皆不犯。<a id="a-g"></a>尔时诸比丘尼虽安居。<a id="a-h"></a>于中游行遇贼火诸难。<a id="a-i"></a>诸长老比丘尼见种种诃责。<a id="a-j"></a>乃至今为诸比丘尼结戒。<a id="a-k"></a>亦如上说。<a id="a-l"></a>从今是戒应如是说。<a id="a-m"></a>若比丘尼于安居内游行波逸提。<a id="a-n"></a>游行者。<a id="a-o"></a>若从一聚落至一聚落。<a id="a-p"></a>若无聚落半由旬波逸提。<a id="a-q"></a>式叉摩那沙弥尼突吉罗。<a id="a-r"></a>若八难起不犯。</p>
  <p id="as">尔时诸比丘尼安居竟。<a id="a-t"></a>不于比丘僧中请见闻疑罪。<a id="a-u"></a>无人教诫愚无所知不能学戒。<a id="a-v"></a>诸长老比丘尼种种诃责。<a id="a-w"></a>以事白佛。<a id="a-x"></a>佛以是事集二部僧。<a id="a-y"></a>问诸比丘尼。<a id="a-z"></a>汝等实尔不。<a id="a-10"></a>答言。<a id="a-11"></a>实尔世尊。<a id="a-12"></a>佛种种诃责言。<a id="a-13"></a>我先不说八敬法比丘尼安居竟应从比丘众请见闻疑罪耶。<a id="a-14"></a>诃已告诸比丘。<a id="a-15"></a>今为诸比丘尼结戒。<a id="a-16"></a>从今是戒应如是说。<a id="a-17"></a>若比丘尼安居竟。<a id="a-18"></a>不从比丘僧请见闻疑罪波逸提。<a id="a-19"></a>若僧不和集若八难时不犯。</p>
  <p id="a1A">尔时诸长者。<a id="a-1B"></a>请差摩比丘尼于舍卫城安居。<a id="a-1C"></a>作是言。<a id="a-1D"></a>若受我请当随时供给。<a id="a-1E"></a>便受其请。<a id="a-1F"></a>遂长住不复余行。<a id="a-1G"></a>彼诸长者讥诃言。<a id="a-1H"></a>我等应作余事。<a id="a-1I"></a>诸比丘尼不知筹量不复知去。<a id="a-1J"></a>此等常说少欲知足。<a id="a-1K"></a>而今无厌。<a id="a-1L"></a>诸长老比丘尼闻种种诃责。<a id="a-1M"></a>乃至今为诸比丘尼结戒。<a id="a-1N"></a>亦如上说。<a id="a-1O"></a>从今是戒应如是说。<a id="a-1P"></a>若比丘尼就安居请竟一宿不去波逸提。<a id="a-1Q"></a>式叉摩那沙弥尼突吉罗。<a id="a-1R"></a>若病若恐怖若不齐限请若非受请处安居不去不犯。</p>
  <p id="a1S">尔时诸比丘尼于国内恐怖处行。<a id="a-1T"></a>无救护者。<a id="a-1U"></a>为恶人剥夺。<a id="a-1V"></a>诸长老比丘尼见种种诃责。<a id="a-1W"></a>乃至今为诸比丘尼结戒。<a id="a-1X"></a>亦如上说。<a id="a-1Y"></a>从今是戒应如是说。<a id="a-1Z"></a>若比丘尼于国内恐怖处无所依怙而独行者波逸提。<a id="a-1a"></a>虽众多比丘尼共行。<a id="a-1b"></a>而无白衣强伴。<a id="a-1c"></a>名为独行。<a id="a-1d"></a>从一聚落至一聚落。<a id="a-1e"></a>若无聚落行半由旬波逸提。<a id="a-1f"></a>式叉摩那沙弥尼突吉罗。<a id="a-1g"></a>若急难叛走皆不犯。</p>
  <p id="a1h">尔时诸比丘尼。<a id="a-1i"></a>出国境恐怖处行。<a id="a-1j"></a>亦无救护者。<a id="a-1k"></a>为恶人剥夺。<a id="a-1l"></a>乃至今为诸比丘尼结戒。<a id="a-1m"></a>亦如上说。<a id="a-1n"></a>从今是戒应如是说。<a id="a-1o"></a>若比丘尼出国境恐怖处无所依怙而独行者波逸提。<a id="a-1p"></a>余如上说。</p>
  <p id="a1q">尔时诸比丘尼。<a id="a-1r"></a>在毗舍佉母所作精舍安居竟。<a id="a-1s"></a>无所嘱付空寺出行。<a id="a-1t"></a>于后火起。<a id="a-1u"></a>有人见之。<a id="a-1v"></a>语毗舍佉母言。<a id="a-1w"></a>汝所作比丘尼精舍为火所烧。<a id="a-1x"></a>彼便遣奴婢往救。<a id="a-1y"></a>得不烧尽。<a id="a-1z"></a>诸比丘尼后还。<a id="a-20"></a>毗舍佉母问言。<a id="a-21"></a>阿姨汝不失物不。<a id="a-22"></a>答言。<a id="a-23"></a>我失如是如是物。<a id="a-24"></a>遂过长说所失物。<a id="a-25"></a>毗舍佉母诃责言。<a id="a-26"></a>云何在我精舍安居。<a id="a-27"></a>不付嘱而去致使火烧。<a id="a-28"></a>而复过长说所失物。<a id="a-29"></a>诸长老比丘尼闻种种诃责。<a id="a-2A"></a>乃至今为诸比丘尼结戒。<a id="a-2B"></a>亦如上说。<a id="a-2C"></a>从今是戒应如是说。<a id="a-2D"></a>若比丘尼安居竟不付嘱精舍出行者波逸提。<a id="a-2E"></a>若不付嘱行一脚出门突吉罗。<a id="a-2F"></a>两脚出门波逸提。<a id="a-2G"></a>式叉摩那沙弥尼突吉罗。<a id="a-2H"></a>若更有比丘比丘尼来住。<a id="a-2I"></a>若无人可付嘱不犯。</p>
  <p id="a2J">尔时诸比丘尼在毗舍佉母精舍安居竟。<a id="a-2K"></a>不舍精舍还主而去。<a id="a-2L"></a>于后火起有人见之。<a id="a-2M"></a>语毗舍佉母言。<a id="a-2N"></a>汝所作比丘尼精舍为火所烧。<a id="a-2O"></a>毗舍佉母言。<a id="a-2P"></a>置使烧尽。<a id="a-2Q"></a>先诸比丘尼不付嘱出行致使失火。<a id="a-2R"></a>后还复过长说所失物贻我恶名。<a id="a-2S"></a>彼比丘尼后复还来。<a id="a-2T"></a>毗舍佉母问言。<a id="a-2U"></a>阿姨去时留物精舍中不。<a id="a-2V"></a>答言无。<a id="a-2W"></a>便诃责言。<a id="a-2X"></a>云何去不还我精舍致使烧尽。<a id="a-2Y"></a>若语我者。<a id="a-2Z"></a>自当守护不使致此。<a id="a-2a"></a>诸长老比丘尼闻种种诃责。<a id="a-2b"></a>乃至今为诸比丘尼结戒。<a id="a-2c"></a>亦如上说。<a id="a-2d"></a>从今是戒应如是说。<a id="a-2e"></a>若比丘尼安居竟。<a id="a-2f"></a>不舍精舍还主去者波逸提。<a id="a-2g"></a>余如上说。</p>
  <p id="a2h">尔时诸比丘尼。<a id="a-2i"></a>看王宫殿及看画舍。<a id="a-2j"></a>又游观诸嬉戏处到华池上。<a id="a-2k"></a>彼处多人聚看。<a id="a-2l"></a>比丘尼语诸男子言。<a id="a-2m"></a>汝可小避莫逼近我。<a id="a-2n"></a>诸男子言。<a id="a-2o"></a>不吉利人剃头着割截衣不应来此。<a id="a-2p"></a>而来此者。<a id="a-2q"></a>是欲求男子。<a id="a-2r"></a>云何使我避去。<a id="a-2s"></a>便捉牵曳作粗恶淫欲语。<a id="a-2t"></a>诸长老比丘尼闻种种诃责。<a id="a-2u"></a>乃至今为诸比丘尼结戒。<a id="a-2v"></a>亦如上说。<a id="a-2w"></a>从今是戒应如是说。<a id="a-2x"></a>若比丘尼种种游看波逸提。<a id="a-2y"></a>发心及方便突吉罗。<a id="a-2z"></a>若发行步步波逸提。<a id="a-30"></a>式叉摩那沙弥尼突吉罗。<a id="a-31"></a>不为看戏往皆不犯。</p>
  <p id="a32">尔时诸比丘尼半月布萨。<a id="a-33"></a>不来比丘僧中乞教诫师。<a id="a-34"></a>以无人教诫故。<a id="a-35"></a>愚闇无知不能学戒诸长老比丘尼见种种呵责。<a id="a-36"></a>以事白佛。<a id="a-37"></a>佛以是事集二部僧。<a id="a-38"></a>问诸比丘尼。<a id="a-39"></a>汝等实尔不。<a id="a-3A"></a>答言。<a id="a-3B"></a>实尔世尊。<a id="a-3C"></a>佛种种诃责诸比丘尼。<a id="a-3D"></a>我先不说八敬法教汝等半月乞教诫师耶。<a id="a-3E"></a>诃责已告诸比丘。<a id="a-3F"></a>今为诸比丘尼结戒。<a id="a-3G"></a>从今是戒应如是说。<a id="a-3H"></a>若比丘尼半月不于僧中乞教诫师波逸提。<a id="a-3I"></a>式叉摩那沙弥尼不求教诫悔过突吉罗。<a id="a-3J"></a>若请不得若病不犯(一百)</p>
  <p id="a3K">尔时差摩比丘尼命过。<a id="a-3L"></a>诸比丘尼于比丘僧坊中为起骨塔。<a id="a-3M"></a>其眷属日三反围绕啼哭言。<a id="a-3N"></a>施我法者。<a id="a-3O"></a>施我衣食床卧具医药者。<a id="a-3P"></a>如何一旦舍我长逝。<a id="a-3Q"></a>诸比丘厌患妨废坐禅行道。<a id="a-3R"></a>时优波离来入僧坊。<a id="a-3S"></a>问旧住比丘。<a id="a-3T"></a>此是何声。<a id="a-3U"></a>具以事答。<a id="a-3V"></a>优波离即使人坏之。<a id="a-3W"></a>诸比丘尼闻。<a id="a-3X"></a>共作是议。<a id="a-3Y"></a>我等皆当持杖打彼比丘。<a id="a-3Z"></a>若不同往不复共住。<a id="a-3a"></a>议已皆执杖诣僧坊。<a id="a-3b"></a>见比丘便围绕欲打。<a id="a-3c"></a>知非乃止。<a id="a-3d"></a>进前于狭路逢优波离。<a id="a-3e"></a>前后共遮举杖欲打。<a id="a-3f"></a>优波离即以神力飞到佛所。<a id="a-3g"></a>以事白佛。<a id="a-3h"></a>佛以是事集二部僧。<a id="a-3i"></a>问诸比丘尼。<a id="a-3j"></a>汝等实尔不。<a id="a-3k"></a>答言。<a id="a-3l"></a>实尔世尊。<a id="a-3m"></a>佛种种诃责比丘尼言。<a id="a-3n"></a>汝等所作非法。<a id="a-3o"></a>云何比丘尼打比丘。<a id="a-3p"></a>诃责已告诸比丘。<a id="a-3q"></a>今为诸比丘尼结戒。<a id="a-3r"></a>从今是戒应如是说。<a id="a-3s"></a>若比丘尼入比丘住处波逸提。<a id="a-3t"></a>有诸比丘尼行路见空僧坊欲入礼拜而不敢入。<a id="a-3u"></a>以事白佛。<a id="a-3v"></a>佛以是事集二部僧。<a id="a-3w"></a>告诸比丘。<a id="a-3x"></a>今听比丘尼入空僧坊。<a id="a-3y"></a>从今是戒应如是说。<a id="a-3z"></a>若比丘尼入有比丘住处波逸提。<a id="a-40"></a>有诸比丘尼。<a id="a-41"></a>于僧坊内有因缘事须入而不敢入。<a id="a-42"></a>以事白佛。<a id="a-43"></a>佛以是事集二部僧。<a id="a-44"></a>告诸比丘。<a id="a-45"></a>今听比丘尼有缘事须入僧坊白比丘。<a id="a-46"></a>比丘听然后入。<a id="a-47"></a>从今是戒应如是说。<a id="a-48"></a>若比丘尼入有比丘住处不白比丘波逸提。<a id="a-49"></a>有诸比丘尼有缘事欲入僧坊。<a id="a-4A"></a>诸比丘或坐禅或眠不能得白。<a id="a-4B"></a>以事白佛。<a id="a-4C"></a>佛以是事集二部僧。<a id="a-4D"></a>告诸比丘。<a id="a-4E"></a>今听诸比丘尼进入坊内见比丘便白。<a id="a-4F"></a>从今是戒应如是说。<a id="a-4G"></a>若比丘尼入有比丘住处见比丘不白波逸提。<a id="a-4H"></a>有诸比丘尼急难时欲避难入僧坊而不敢入。<a id="a-4I"></a>或为贼所夺。<a id="a-4J"></a>或为恶兽所害。<a id="a-4K"></a>以事白佛。<a id="a-4L"></a>佛以是事集二部僧。<a id="a-4M"></a>告诸比丘。<a id="a-4N"></a>今听比丘尼若急难时随意入僧坊。<a id="a-4O"></a>从今是戒应如是说。<a id="a-4P"></a>若比丘尼入有比丘住处见比丘不白。<a id="a-4Q"></a>除急难时波逸提。<a id="a-4R"></a>若不见比丘不得白而入。<a id="a-4S"></a>须见比丘便往白。<a id="a-4T"></a>彼比丘应筹量。<a id="a-4U"></a>若可入时应听入。<a id="a-4V"></a>若不可入时不应听入。<a id="a-4W"></a>见而不白及不听而入波逸提。<a id="a-4X"></a>式叉摩那沙弥尼突吉罗。</p>
  <p id="a4Y">尔时诸比丘尼未满十二岁畜眷属。<a id="a-4Z"></a>不能教诫不能摄取。<a id="a-4a"></a>弟子愚闇无知不能学戒。<a id="a-4b"></a>诸长老比丘尼见种种诃责。<a id="a-4c"></a>乃至今为诸比丘尼结戒。<a id="a-4d"></a>亦如上说。<a id="a-4e"></a>从今是戒应如是说。<a id="a-4f"></a>若比丘尼不满十二岁畜眷属波逸提。<a id="a-4g"></a>不满十二岁者受戒。<a id="a-4h"></a>未满十二岁畜眷属者。<a id="a-4i"></a>为人作和尚。<a id="a-4j"></a>若发心欲畜众至白四羯磨未竟突吉罗。<a id="a-4k"></a>白四羯磨竟和尚波逸提。<a id="a-4l"></a>余尼师僧突吉罗。</p>
  <p id="a4m">尔时诸比丘尼虽满十二岁。<a id="a-4n"></a>而聋盲喑哑种种诸病。<a id="a-4o"></a>无所知而畜弟子。<a id="a-4p"></a>不能教诫不能摄取。<a id="a-4q"></a>弟子愚闇无知不能学戒。<a id="a-4r"></a>诸长老比丘尼见种种诃责。<a id="a-4s"></a>以事白佛。<a id="a-4t"></a>佛以是事集二部僧。<a id="a-4u"></a>问诸比丘尼。<a id="a-4v"></a>汝等实尔不。<a id="a-4w"></a>答言。<a id="a-4x"></a>实尔世尊。<a id="a-4y"></a>佛种种诃责言。<a id="a-4z"></a>云何比丘尼盲聋喑哑种种诸病。<a id="a-50"></a>而畜弟子。<a id="a-51"></a>不能教诫不能摄取。<a id="a-52"></a>使弟子愚闇无知不能学戒。<a id="a-53"></a>诃已告诸比丘。<a id="a-54"></a>今听诸比丘尼白二羯磨畜众。<a id="a-55"></a>彼比丘尼。<a id="a-56"></a>应到比丘尼僧中脱革屣偏袒右肩胡跪合掌白言。<a id="a-57"></a>阿姨僧听。<a id="a-58"></a>我某甲比丘尼已满十二岁欲畜众。<a id="a-59"></a>从僧乞畜众羯磨。<a id="a-5A"></a>善哉僧。<a id="a-5B"></a>与我作畜众羯磨。<a id="a-5C"></a>如是三乞。<a id="a-5D"></a>诸比丘尼应筹量观察。<a id="a-5E"></a>此比丘尼堪畜众不。<a id="a-5F"></a>若不堪不应与作畜众羯磨。<a id="a-5G"></a>若堪应与作。<a id="a-5H"></a>应一比丘尼若上座若上座等知法知律者唱言。<a id="a-5I"></a>阿姨僧听。<a id="a-5J"></a>此某甲比丘尼已满十二岁欲畜某甲为众。<a id="a-5K"></a>从僧乞畜众羯磨。<a id="a-5L"></a>僧今与作畜众羯磨。<a id="a-5M"></a>若僧时到僧忍听。<a id="a-5N"></a>白如是。<a id="a-5O"></a>阿姨僧听。<a id="a-5P"></a>此某甲比丘尼已满十二岁欲畜某甲为众。<a id="a-5Q"></a>从僧乞畜众羯磨。<a id="a-5R"></a>僧今与作畜众羯磨。<a id="a-5S"></a>谁诸阿姨忍者默然。<a id="a-5T"></a>若不忍者便说。<a id="a-5U"></a>僧已与某甲比丘尼作畜众羯磨竟。<a id="a-5V"></a>僧忍默然故。<a id="a-5W"></a>是事如是持。<a id="a-5X"></a>今为诸比丘尼结戒。<a id="a-5Y"></a>从今是戒应如是说。<a id="a-5Z"></a>若比丘尼满十二岁。<a id="a-5a"></a>僧不与作畜众羯磨畜众者波逸提。<a id="a-5b"></a>余如上说。</p>
  <p id="a5c">尔时诸比丘尼与未满十二岁已嫁女受具足戒。<a id="a-5d"></a>愚闇无知不堪学戒。<a id="a-5e"></a>诸长老比丘尼见种种诃责。<a id="a-5f"></a>乃至今为诸比丘尼结戒。<a id="a-5g"></a>亦如上说。<a id="a-5h"></a>从今是戒应如是说。<a id="a-5i"></a>若比丘尼与未满十二岁已嫁女受具足戒波逸提。<a id="a-5j"></a>未满十二岁者。<a id="a-5k"></a>虽已嫁而未满十二岁。<a id="a-5l"></a>嫁者已经男子。<a id="a-5m"></a>余如上畜眷属中说。</p>
  <p id="a5n">尔时诸比丘尼虽满十二岁已嫁女。<a id="a-5o"></a>而女聋哑种种诸病与受具足戒。<a id="a-5p"></a>愚痴无知不能学戒。<a id="a-5q"></a>诸长老比丘尼见种种诃责。<a id="a-5r"></a>乃至今听诸比丘尼白四羯磨与满十二岁已嫁女受具足戒。<a id="a-5s"></a>彼欲受具足戒人。<a id="a-5t"></a>应到比丘尼僧中白言。<a id="a-5u"></a>阿姨僧听。<a id="a-5v"></a>我某甲已嫁满十二岁。<a id="a-5w"></a>求某甲和尚受具足戒。<a id="a-5x"></a>今从僧乞受具足戒。<a id="a-5y"></a>善哉僧。<a id="a-5z"></a>与我受具足戒。<a id="a-60"></a>怜愍故。<a id="a-61"></a>如是三乞已。<a id="a-62"></a>诸比丘尼应筹量可与受不可与受。<a id="a-63"></a>应一比丘尼羯磨依如上说。<a id="a-64"></a>告诸比丘。<a id="a-65"></a>今为诸比丘尼结戒。<a id="a-66"></a>从今是戒应如是说。<a id="a-67"></a>若比丘尼满十二岁已嫁女。<a id="a-68"></a>僧不作羯磨与受具足戒波逸提。<a id="a-69"></a>余如畜眷属中说。</p>
  <p id="a6A">尔时诸比丘尼与未满十八岁童女受学戒。<a id="a-6B"></a>愚闇无知不堪学戒。<a id="a-6C"></a>诸长老比丘尼见种种诃责。<a id="a-6D"></a>乃至今为诸比丘尼结戒。<a id="a-6E"></a>亦如上说。<a id="a-6F"></a>从今是戒应如是说。<a id="a-6G"></a>若比丘尼与未满十八岁童女受学戒波逸提。<a id="a-6H"></a>童女者。<a id="a-6I"></a>未经男子。<a id="a-6J"></a>发心及方便乃至白二羯磨未满突吉罗。<a id="a-6K"></a>白二羯磨波逸提。<a id="a-6L"></a>余师众皆突吉罗。</p>
  <p id="a6M">尔时诸比丘尼虽满十八岁童女。<a id="a-6N"></a>而女聋哑种种诸病与受学戒。<a id="a-6O"></a>乃至今听诸比丘尼白二羯磨与满十八岁童女受二岁学戒。<a id="a-6P"></a>欲受学戒人应到比丘尼僧中白言。<a id="a-6Q"></a>阿姨僧听。<a id="a-6R"></a>我某甲和尚某甲。<a id="a-6S"></a>今从僧乞二岁学戒。<a id="a-6T"></a>善哉阿姨僧。<a id="a-6U"></a>与我受二岁学戒。<a id="a-6V"></a>怜愍故。<a id="a-6W"></a>如是三乞已。<a id="a-6X"></a>诸比丘尼应善筹量可与受不可与受。<a id="a-6Y"></a>应一比丘尼羯磨依如上说。<a id="a-6Z"></a>告诸比丘。<a id="a-6a"></a>今为诸比丘尼结戒。<a id="a-6b"></a>今从是戒应如是说。<a id="a-6c"></a>若比丘尼虽满十八岁童女。<a id="a-6d"></a>僧不作羯磨与受学戒波逸提。<a id="a-6e"></a>余如上说。</p>
  <p id="a6f">尔时偷罗难陀比丘尼主人妇求欲出家。<a id="a-6g"></a>偷罗难陀言。<a id="a-6h"></a>汝先与我衣我当度汝。<a id="a-6i"></a>主人妇便诃责言。<a id="a-6j"></a>我是主人。<a id="a-6k"></a>云何先索我衣然后见度。<a id="a-6l"></a>不欲度我生老病死反利我衣。<a id="a-6m"></a>此等无沙门行破沙门法。<a id="a-6n"></a>诸长老比丘尼闻种种诃责。<a id="a-6o"></a>乃至今为诸比丘尼结戒。<a id="a-6p"></a>亦如上说。<a id="a-6q"></a>从今是戒应如是说。<a id="a-6r"></a>若比丘尼语白衣妇女。<a id="a-6s"></a>先与我衣我当度汝波逸提。<a id="a-6t"></a>若比丘尼语式叉摩那沙弥尼突吉罗。<a id="a-6u"></a>若彼负债债偿然后度不犯。</p>
  <p id="a6v">尔时偷罗难陀比丘尼。<a id="a-6w"></a>语诸比丘尼言。<a id="a-6x"></a>与我作畜众羯磨。<a id="a-6y"></a>诸比丘尼言。<a id="a-6z"></a>如佛所说应与作畜众羯磨者。<a id="a-70"></a>汝无是事。<a id="a-71"></a>不得与汝作畜众羯磨。<a id="a-72"></a>彼比丘尼便言。<a id="a-73"></a>诸比丘尼随爱恚痴畏。<a id="a-74"></a>畏者便与作。<a id="a-75"></a>不畏者便不与作。<a id="a-76"></a>诸长老比丘尼闻种种诃责。<a id="a-77"></a>乃至今为诸比丘尼结戒。<a id="a-78"></a>亦如上说。<a id="a-79"></a>从今是戒应如是说。<a id="a-7A"></a>若比丘尼。<a id="a-7B"></a>诸比丘尼语言。<a id="a-7C"></a>如佛所说应与作畜众羯磨汝无是事。<a id="a-7D"></a>便诃诸比丘尼者波逸提。</p>
  <p id="a7E">尔时诸比丘尼。<a id="a-7F"></a>教诫时不往听。<a id="a-7G"></a>羯磨时亦不往听。<a id="a-7H"></a>便愚闇无知不能学戒。<a id="a-7I"></a>诸长老比丘尼种种诃责。<a id="a-7J"></a>乃至今为诸比丘尼结戒。<a id="a-7K"></a>亦如上说。<a id="a-7L"></a>从今是戒应如是说。<a id="a-7M"></a>若比丘尼教诫及羯磨时不往听波逸提。<a id="a-7N"></a>教诫者。<a id="a-7O"></a>说八敬等法。<a id="a-7P"></a>羯磨者。<a id="a-7Q"></a>白羯磨白二白四羯磨(一百一十)</p>
  <p id="a7R">尔时诸比丘尼有学戒尼。<a id="a-7S"></a>满二岁不与受具足戒。<a id="a-7T"></a>彼后时得重病。<a id="a-7U"></a>聋盲喑哑种种诸病。<a id="a-7V"></a>遮受戒法。<a id="a-7W"></a>差摩比丘尼弟子学戒满二岁。<a id="a-7X"></a>亦不与受具足戒。<a id="a-7Y"></a>语言。<a id="a-7Z"></a>汝且学是戒。<a id="a-7a"></a>彼后时得白癞病。<a id="a-7b"></a>不知云何。<a id="a-7c"></a>诸长老比丘尼种种诃责。<a id="a-7d"></a>乃至今为诸比丘尼结戒。<a id="a-7e"></a>亦如上说。<a id="a-7f"></a>从今是戒应如是说。<a id="a-7g"></a>若比丘尼。<a id="a-7h"></a>式叉摩那满二岁无难。<a id="a-7i"></a>不与受具足戒。<a id="a-7j"></a>语言。<a id="a-7k"></a>汝且学是戒波逸提。</p>
  <p id="a7l">尔时诸比丘尼度淫女不受教诫。<a id="a-7m"></a>譬如窈领牛不堪驾车若驾车时但欲出辕。<a id="a-7n"></a>诸长老比丘尼种种诃责。<a id="a-7o"></a>乃至今为诸比丘尼结戒。<a id="a-7p"></a>亦如上说。<a id="a-7q"></a>从今是戒应如是说。<a id="a-7r"></a>若比丘尼度淫女波逸提。<a id="a-7s"></a>发心乃至白四羯磨未竟突吉罗。<a id="a-7t"></a>白四羯磨竟。<a id="a-7u"></a>和尚波逸提。<a id="a-7v"></a>余尼师众突吉罗。<a id="a-7w"></a>彼厌恶女身度之不犯。</p>
  <p id="a7x">尔时诸比丘尼与未满二岁学戒尼受具足戒。<a id="a-7y"></a>彼愚闇无知不能学戒。<a id="a-7z"></a>诸长老比丘尼见种种诃责。<a id="a-80"></a>乃至今为诸比丘尼结戒。<a id="a-81"></a>亦如上说。<a id="a-82"></a>从今是戒应如是说。<a id="a-83"></a>若比丘尼与未满二岁学戒尼。<a id="a-84"></a>受具足戒波逸提。<a id="a-85"></a>余如畜眷属中说。</p>
  <p id="a86">尔时诸比丘尼虽满二岁学戒尼。<a id="a-87"></a>而聋盲喑哑种种诸病与受具足戒。<a id="a-88"></a>诸长老比丘尼见种种诃责。<a id="a-89"></a>乃至今为诸比丘尼结戒。<a id="a-8A"></a>亦如上说。<a id="a-8B"></a>满十二岁已嫁女中说。<a id="a-8C"></a>从今是戒应如是说。<a id="a-8D"></a>若比丘尼满二岁学戒尼。<a id="a-8E"></a>僧不作羯磨与受具足戒波逸提。<a id="a-8F"></a>余如畜眷属中说。</p>
  <p id="a8G">尔时诸比丘尼与满二岁学戒尼不学戒者受具足戒。<a id="a-8H"></a>愚闇无知不能学戒。<a id="a-8I"></a>诸长老比丘尼种种诃责。<a id="a-8J"></a>乃至今为诸比丘尼结戒。<a id="a-8K"></a>亦如上说。<a id="a-8L"></a>从今是戒应如是说。<a id="a-8M"></a>若比丘尼与满二岁学戒尼不学戒者受具足戒波逸提。<a id="a-8N"></a>余如畜眷属中说。</p>
  <p id="a8O">尔时诸比丘尼与怀妊女受具足戒入村乞食。<a id="a-8P"></a>诸白衣见戏弄言。<a id="a-8Q"></a>此比丘尼担重担应速与食。<a id="a-8R"></a>或有言且观其腹。<a id="a-8S"></a>或有言此等不修梵行。<a id="a-8T"></a>或有言此修梵行是未出家时事。<a id="a-8U"></a>便诃责诸比丘尼言。<a id="a-8V"></a>何不待产竟然后出家。<a id="a-8W"></a>以此毁辱梵行。<a id="a-8X"></a>诸比丘尼不知可度不可度。<a id="a-8Y"></a>无沙门行破沙门法。<a id="a-8Z"></a>诸长老比丘尼闻种种诃责。<a id="a-8a"></a>乃至今为诸比丘尼结戒。<a id="a-8b"></a>亦如上说。<a id="a-8c"></a>从今是戒应如是说。<a id="a-8d"></a>若比丘尼与怀妊女受具足戒波逸提。<a id="a-8e"></a>发心乃至白四羯磨竟。<a id="a-8f"></a>皆如上说。<a id="a-8g"></a>若欲与受具足戒应先看乳。<a id="a-8h"></a>若无儿相不犯。<a id="a-8i"></a>若受戒竟方知怀妊亦不犯。</p>
  <p id="a8j">尔时诸比丘尼与新产妇受具足戒。<a id="a-8k"></a>一手捉钵一手抱儿行乞食。<a id="a-8l"></a>诸白衣见戏弄言。<a id="a-8m"></a>速与二人食。<a id="a-8n"></a>诸白衣讥嫌诃责。<a id="a-8o"></a>长老诸比丘尼种种呵责。<a id="a-8p"></a>乃至今为诸比丘尼结戒。<a id="a-8q"></a>亦如上说。<a id="a-8r"></a>从今是戒应如是说。<a id="a-8s"></a>若比丘尼与新产妇受具足戒波逸提。<a id="a-8t"></a>余如上畜眷属中说。</p>
  <p id="a8u">尔时诸比丘尼。<a id="a-8v"></a>年年与弟子受具足戒。<a id="a-8w"></a>弟子众多不能一一教诫。<a id="a-8x"></a>愚闇无知不能学戒。<a id="a-8y"></a>诸长老比丘尼见种种呵责乃至今为诸比丘尼结戒。<a id="a-8z"></a>亦如上说。<a id="a-90"></a>从今是戒应如是说。<a id="a-91"></a>若比丘尼年年与弟子受具足戒波逸提。<a id="a-92"></a>比丘尼隔一年得与一弟子受具足戒。<a id="a-93"></a>余如畜眷属中说。</p>
  <p id="a94">尔时诸比丘尼。<a id="a-95"></a>于比丘尼僧中授弟子具足戒。<a id="a-96"></a>经宿然后就比丘僧受戒。<a id="a-97"></a>受戒人于一宿中得遮受戒。<a id="a-98"></a>病比丘僧不复与受。<a id="a-99"></a>诸长老比丘尼闻种种呵责。<a id="a-9A"></a>乃至今为诸比丘尼结戒。<a id="a-9B"></a>亦如上说。<a id="a-9C"></a>从今是戒应如是说。<a id="a-9D"></a>若比丘尼异宿与弟子受具足戒波逸提。<a id="a-9E"></a>从发心乃至明相未出突吉罗。<a id="a-9F"></a>明相出。<a id="a-9G"></a>和尚波逸提。<a id="a-9H"></a>余师僧突吉罗。<a id="a-9I"></a>若僧不和集及八难起不犯。</p>
  <p id="a9J">尔时诸比丘尼新受戒。<a id="a-9K"></a>不依承和尚无人教诫故。<a id="a-9L"></a>愚无所知不能学戒。<a id="a-9M"></a>诸长老比丘尼见种种呵责。<a id="a-9N"></a>乃至今为诸比丘尼结戒。<a id="a-9O"></a>亦如上说。<a id="a-9P"></a>从今是戒应如是说。<a id="a-9Q"></a>若比丘尼新受具足戒。<a id="a-9R"></a>不六年依承和尚。<a id="a-9S"></a>若使人依承者波逸提。<a id="a-9T"></a>式叉摩那沙弥尼突吉罗。<a id="a-9U"></a>若和尚不须依承者不犯(一百二十)</p>
  <p id="a9V">尔时诸比丘尼。<a id="a-9W"></a>与弟子受具足戒已。<a id="a-9X"></a>不摄取不教诫不教诵习。<a id="a-9Y"></a>愚闇无知不能学戒。<a id="a-9Z"></a>诸长老比丘尼见种种呵责。<a id="a-9a"></a>乃至今为诸比丘尼结戒。<a id="a-9b"></a>亦如上说。<a id="a-9c"></a>从今是戒应如是说。<a id="a-9d"></a>若比丘尼畜弟子六年中。<a id="a-9e"></a>不自摄取不教人摄取波逸提。<a id="a-9f"></a>若弟子不受教不犯。</p>
  <p id="a9g">尔时诸比丘尼。<a id="a-9h"></a>与弟子受具足戒。<a id="a-9i"></a>不将离其本处。<a id="a-9j"></a>先知识男子见生染着心。<a id="a-9k"></a>便调弄共作粗恶淫欲语。<a id="a-9l"></a>诸长老比丘尼见种种呵责。<a id="a-9m"></a>乃至今为诸比丘尼结戒。<a id="a-9n"></a>亦如上说。<a id="a-9o"></a>从今是戒应如是说。<a id="a-9p"></a>若比丘尼畜弟子不自将不使人将离本处五六由旬波逸提。<a id="a-9q"></a>本处者。<a id="a-9r"></a>若生处若嫁处。<a id="a-9s"></a>若弟子不从者不犯。</p>
  <p id="a9t">尔时诸比丘尼。<a id="a-9u"></a>同学病不看视故。<a id="a-9v"></a>或不时差或至命过。<a id="a-9w"></a>诸长老比丘尼见种种呵责。<a id="a-9x"></a>乃至今为诸比丘尼结戒。<a id="a-9y"></a>亦如上说。<a id="a-9z"></a>从今是戒应如是说。<a id="a-A0"></a>若比丘尼同学病。<a id="a-A1"></a>不自看不教人看波逸提。<a id="a-A2"></a>同学者。<a id="a-A3"></a>同和尚阿阇梨及常共伴。<a id="a-A4"></a>式叉摩那沙弥尼突吉罗。<a id="a-A5"></a>若住止不同不犯。</p>
  <p id="aA6">尔时诸比丘尼度属人妇女。<a id="a-A7"></a>诸白衣讥诃言。<a id="a-A8"></a>此诸比丘尼无可度不可度者。<a id="a-A9"></a>诸居士有言。<a id="a-AA"></a>应夺取衣钵将付官者。<a id="a-AB"></a>有言波斯匿王有令。<a id="a-AC"></a>若轻陵比丘尼者当与重罪。<a id="a-AD"></a>应速放去莫令人闻。<a id="a-AE"></a>皆言此等无沙门行破沙门法。<a id="a-AF"></a>诸长老比丘尼闻种种诃责。<a id="a-AG"></a>乃至今为诸比丘尼结戒。<a id="a-AH"></a>亦如上说。<a id="a-AI"></a>从今是戒应如是说。<a id="a-AJ"></a>若比丘尼度属人妇女波逸提。<a id="a-AK"></a>属人者。<a id="a-AL"></a>若属官若余人。<a id="a-AM"></a>发心乃至白四羯磨竟亦如上说。<a id="a-AN"></a>若主听不犯。</p>
  <p id="aAO">尔时诸比丘尼度长病女人。<a id="a-AP"></a>不堪学戒愚闇无知。<a id="a-AQ"></a>诸长老比丘尼见种种诃责。<a id="a-AR"></a>乃至今为诸比丘尼结戒。<a id="a-AS"></a>亦如上说。<a id="a-AT"></a>从今是戒应如是说。<a id="a-AU"></a>若比丘尼度长病女人波逸提。<a id="a-AV"></a>长病者。<a id="a-AW"></a>长患寒热发作有常。<a id="a-AX"></a>发心乃至白四羯磨竟亦如上说。<a id="a-AY"></a>若受戒后得此病不犯。</p>
  <p id="aAZ">尔时诸比丘尼度属夫妇人。<a id="a-Aa"></a>白衣讥诃或欲夺衣或欲放遣乃至今为诸比丘尼结戒。<a id="a-Ab"></a>皆如属人妇女中说。<a id="a-Ac"></a>从今是戒应如是说。<a id="a-Ad"></a>若比丘尼度属夫妇人波逸提。<a id="a-Ae"></a>发心乃至白四羯磨竟亦如上说。</p>
  <p id="aAf">尔时诸比丘尼度负债女人。<a id="a-Ag"></a>乃至今为诸比丘尼结戒。<a id="a-Ah"></a>皆如上度属人妇女中说。<a id="a-Ai"></a>从今是戒应如是说。<a id="a-Aj"></a>若比丘尼度负债女人波逸提。<a id="a-Ak"></a>发心乃至白四羯磨竟亦如上说。<a id="a-Al"></a>若言出家竟然后还债。<a id="a-Am"></a>度此人不犯。</p>
  <p id="aAn">尔时诸比丘尼。<a id="a-Ao"></a>于闇处与男子共立共语。<a id="a-Ap"></a>生染着心不乐修梵行。<a id="a-Aq"></a>致有反俗作外道者。<a id="a-Ar"></a>诸长老比丘尼闻种种诃责。<a id="a-As"></a>乃至今为诸比丘尼结戒。<a id="a-At"></a>亦如上说。<a id="a-Au"></a>从今是戒应如是说。<a id="a-Av"></a>若比丘尼与男子闇处共立共语波逸提。<a id="a-Aw"></a>若闇处语。<a id="a-Ax"></a>语语波逸提。<a id="a-Ay"></a>式叉摩那沙弥尼突吉罗。<a id="a-Az"></a>若疑怖处若灯卒灭不犯。</p>
  <p id="aB0">尔时诸比丘尼随所知识家辄坐其床。<a id="a-B1"></a>诸白衣讥呵言。<a id="a-B2"></a>不喜见此不吉利物。<a id="a-B3"></a>不知可坐不可坐。<a id="a-B4"></a>无有风法。<a id="a-B5"></a>诸长老比丘尼闻种种诃责。<a id="a-B6"></a>乃至今为诸比丘尼结戒。<a id="a-B7"></a>亦如上说。<a id="a-B8"></a>从今是戒应如是说。<a id="a-B9"></a>若比丘尼不语主人辄坐其床波逸提。<a id="a-BA"></a>式叉摩那沙弥尼突吉罗。<a id="a-BB"></a>若主人教坐不犯。</p>
  <p id="aBC">尔时诸比丘尼。<a id="a-BD"></a>自手与白衣及外道男子食。<a id="a-BE"></a>彼作是念。<a id="a-BF"></a>此比丘尼必以染着心与我食。<a id="a-BG"></a>便调弄说粗恶淫欲语。<a id="a-BH"></a>诸长老比丘尼闻种种呵责。<a id="a-BI"></a>乃至今为诸比丘尼结戒。<a id="a-BJ"></a>亦如上说。<a id="a-BK"></a>从今是戒应如是说。<a id="a-BL"></a>若比丘尼自手与白衣及外道男子食波逸提。<a id="a-BM"></a>式叉摩那沙弥尼突吉罗。<a id="a-BN"></a>若不自手与。<a id="a-BO"></a>及自手与亲里。<a id="a-BP"></a>皆不犯(一百三十)</p>
  <p id="aBQ">尔时诸比丘尼。<a id="a-BR"></a>向诸白衣说诸比丘过失言。<a id="a-BS"></a>彼比丘破戒破威仪破见。<a id="a-BT"></a>诸比丘闻便嗔不复教诫。<a id="a-BU"></a>诸长老比丘尼闻种种诃责。<a id="a-BV"></a>以事白佛。<a id="a-BW"></a>佛以是事集二部僧。<a id="a-BX"></a>问诸比丘尼。<a id="a-BY"></a>汝等实尔不。<a id="a-BZ"></a>答言实尔世尊。<a id="a-Ba"></a>佛种种诃责言。<a id="a-Bb"></a>我先不为汝说八敬法耶。<a id="a-Bc"></a>种种诃责已告诸比丘。<a id="a-Bd"></a>今为诸比丘尼结戒。<a id="a-Be"></a>从今是戒应如是说。<a id="a-Bf"></a>若比丘尼向白衣说比丘过波逸提。<a id="a-Bg"></a>式叉摩那沙弥尼突吉罗。<a id="a-Bh"></a>若白衣先闻而问。<a id="a-Bi"></a>应反问言。<a id="a-Bj"></a>汝云何闻。<a id="a-Bk"></a>若言我如是如是闻。<a id="a-Bl"></a>诸比丘尼闻亦如是。<a id="a-Bm"></a>然后以实答不犯。</p>
  <p id="aBn">尔时旃茶修摩那比丘尼。<a id="a-Bo"></a>与人斗诤已自椎自打大唤啼哭。<a id="a-Bp"></a>诸长老比丘尼闻种种诃责。<a id="a-Bq"></a>乃至今为诸比丘尼结戒。<a id="a-Br"></a>亦如上说。<a id="a-Bs"></a>从今是戒应如是说。<a id="a-Bt"></a>若比丘尼与人斗已自打啼哭波逸提。<a id="a-Bu"></a>若自椎自打。<a id="a-Bv"></a>下下皆波逸提。<a id="a-Bw"></a>式叉摩那沙弥尼突吉罗。</p>
  <p id="aBx">尔时诸比丘尼。<a id="a-By"></a>共遥指点旃茶修摩那说其斗事。<a id="a-Bz"></a>便谓骂已。<a id="a-C0"></a>复大唤言。<a id="a-C1"></a>诸比丘尼骂我。<a id="a-C2"></a>诸比丘尼即往问言。<a id="a-C3"></a>我等作何等骂。<a id="a-C4"></a>汝便不知何道。<a id="a-C5"></a>诸长老比丘尼闻种种诃责言。<a id="a-C6"></a>云何比丘尼不谛了人语。<a id="a-C7"></a>而妄云骂已。<a id="a-C8"></a>乃至今为诸比丘尼结戒。<a id="a-C9"></a>亦如上说。<a id="a-CA"></a>从今是戒应如是说。<a id="a-CB"></a>若比丘尼不谛了人语妄嗔他波逸提。<a id="a-CC"></a>式叉摩那沙弥尼突吉罗。</p>
  <p id="aCD">尔时诸比丘尼共诤。<a id="a-CE"></a>各作咒誓言。<a id="a-CF"></a>我若如是当堕地狱。<a id="a-CG"></a>如调达瞿伽梨受罪。<a id="a-CH"></a>我亦当尔。<a id="a-CI"></a>我若不如是。<a id="a-CJ"></a>汝当受如是罪。<a id="a-CK"></a>诸长老比丘尼闻种种诃责。<a id="a-CL"></a>乃至今为诸比丘尼结戒。<a id="a-CM"></a>亦如上说。<a id="a-CN"></a>从今是戒应如是说。<a id="a-CO"></a>若比丘尼自咒誓实以咒彼波逸提。<a id="a-CP"></a>作此咒誓。<a id="a-CQ"></a>语语波逸提。<a id="a-CR"></a>式叉摩那沙弥尼突吉罗。</p>
  <p id="aCS">尔时诸比丘尼。<a id="a-CT"></a>掷屎溺于篱墙外。<a id="a-CU"></a>污泥人及非人。<a id="a-CV"></a>时有婆罗门大臣。<a id="a-CW"></a>被冕斋洁清净。<a id="a-CX"></a>晨朝洗浴着香熏衣。<a id="a-CY"></a>欲至天祠求复其官。<a id="a-CZ"></a>裹头行路恐见剃发割截衣人。<a id="a-Ca"></a>至比丘尼墙外遇。<a id="a-Cb"></a>值掷屎灌其头上。<a id="a-Cc"></a>举体流漫。<a id="a-Cd"></a>便大恚言。<a id="a-Ce"></a>我畏见此不吉人。<a id="a-Cf"></a>而今乃为掷屎所灌。<a id="a-Cg"></a>必是我命不吉祥事。<a id="a-Ch"></a>然我要当至波斯匿王所言杀秃婢。<a id="a-Ci"></a>于是便还。<a id="a-Cj"></a>逢一相师婆罗门。<a id="a-Ck"></a>婆罗门问言。<a id="a-Cl"></a>何故如此。<a id="a-Cm"></a>俱以事答。<a id="a-Cn"></a>相师言。<a id="a-Co"></a>乃是大吉。<a id="a-Cp"></a>汝今当得金钱一千复本官位。<a id="a-Cq"></a>犹嗔不已。<a id="a-Cr"></a>持此屎污之形。<a id="a-Cs"></a>迳诣王所。<a id="a-Ct"></a>王问。<a id="a-Cu"></a>何故如此。<a id="a-Cv"></a>即具以事答。<a id="a-Cw"></a>王拍手大笑。<a id="a-Cx"></a>即敕赐金钱一千复先官位。<a id="a-Cy"></a>王诸傍臣便讥诃言。<a id="a-Cz"></a>掷屎污人。<a id="a-D0"></a>岂是求道济物之意。<a id="a-D1"></a>诸长老比丘尼闻种种诃责。<a id="a-D2"></a>乃至今为诸比丘尼结戒。<a id="a-D3"></a>亦如上说。<a id="a-D4"></a>从今是戒应如是说。<a id="a-D5"></a>若比丘尼掷屎溺于篱墙外若使人掷波逸提。<a id="a-D6"></a>式叉摩那沙弥尼突吉罗。</p>
  <p id="aD7">尔时诸比丘尼。<a id="a-D8"></a>掷粪扫及残食于篱墙外。<a id="a-D9"></a>污泥人及非人。<a id="a-DA"></a>诸白衣见讥诃言。<a id="a-DB"></a>云何比丘尼隔墙掷粪扫污泥于人。<a id="a-DC"></a>此等无有法则。<a id="a-DD"></a>诸长老比丘尼闻种种诃责。<a id="a-DE"></a>乃至今为诸比丘尼结戒。<a id="a-DF"></a>亦如上说。<a id="a-DG"></a>从今是戒应如是说。<a id="a-DH"></a>若比丘尼掷粪扫及残食于篱墙外若使人掷波逸提。<a id="a-DI"></a>式叉摩那沙弥尼突吉罗。</p>
  <p id="aDJ">尔时王园精舍前。<a id="a-DK"></a>地极平正生软好草。<a id="a-DL"></a>众人常于中嬉戏。<a id="a-DM"></a>乱诸比丘尼坐禅行道。<a id="a-DN"></a>诸比丘尼厌患。<a id="a-DO"></a>便共于中大小便。<a id="a-DP"></a>污使不净以却众人。<a id="a-DQ"></a>众人后来如常嬉戏。<a id="a-DR"></a>污其手脚衣服器物。<a id="a-DS"></a>便大恚言。<a id="a-DT"></a>谁于此处漫纵屎溺。<a id="a-DU"></a>有人言是比丘尼。<a id="a-DV"></a>皆讥诃言。<a id="a-DW"></a>此等出家求道清净。<a id="a-DX"></a>如何秽污如此好处断人乐事。<a id="a-DY"></a>诸长老比丘尼闻种种诃责。<a id="a-DZ"></a>乃至今为诸比丘尼结戒。<a id="a-Da"></a>亦如上说。<a id="a-Db"></a>从今是戒应如是说。<a id="a-Dc"></a>若比丘尼于生草上大小便波逸提。<a id="a-Dd"></a>式叉摩那沙弥尼突吉罗。<a id="a-De"></a>若急病不犯。</p>
  <p id="aDf">尔时诸比丘尼。<a id="a-Dg"></a>复掷粪扫残食于王园精舍前地。<a id="a-Dh"></a>以却众人。<a id="a-Di"></a>诸白衣讥嫌。<a id="a-Dj"></a>长老比丘尼闻种种诃责。<a id="a-Dk"></a>乃至今为诸比丘尼。<a id="a-Dl"></a>结戒亦如上说。<a id="a-Dm"></a>从今是戒应如是说。<a id="a-Dn"></a>若比丘尼掷粪扫残食生草上波逸提。<a id="a-Do"></a>式叉摩那沙弥尼突吉罗。<a id="a-Dp"></a>若掷坑中非净洁处不犯。</p>
  <p id="aDq">尔时诸比丘尼于有食家宿。<a id="a-Dr"></a>闻彼夫妇交会时声。<a id="a-Ds"></a>生爱欲心不复乐道。<a id="a-Dt"></a>遂有反俗作外道者。<a id="a-Du"></a>诸长老比丘尼闻种种诃责。<a id="a-Dv"></a>乃至今为诸比丘尼结戒。<a id="a-Dw"></a>亦如上说。<a id="a-Dx"></a>从今是戒应如是说。<a id="a-Dy"></a>若比丘尼于有食家宿波逸提。<a id="a-Dz"></a>有食者。<a id="a-E0"></a>有男女情相食入。<a id="a-E1"></a>式叉摩那沙弥尼突吉罗。<a id="a-E2"></a>若病须宿及诸难起皆不犯。</p>
  <p id="aE3">尔时诸比丘问诸比丘尼。<a id="a-E4"></a>某甲家在何处。<a id="a-E5"></a>此路向何处。<a id="a-E6"></a>诸比丘尼轻慢不答。<a id="a-E7"></a>诸比丘嗔嫌不复教诫。<a id="a-E8"></a>便愚闇无知不能学戒。<a id="a-E9"></a>诸长老比丘尼闻种种诃责。<a id="a-EA"></a>乃至今为诸比丘尼结戒。<a id="a-EB"></a>亦如上说。<a id="a-EC"></a>从今是戒应如是说。<a id="a-ED"></a>若比丘尼比丘问不答波逸提。<a id="a-EE"></a>时六群比丘作粗恶语问比丘尼。<a id="a-EF"></a>比丘尼虽答而怀羞耻。<a id="a-EG"></a>以事白佛。<a id="a-EH"></a>佛以是事集二部僧。<a id="a-EI"></a>告诸比丘今听诸比丘尼若比丘如法问应答。<a id="a-EJ"></a>从今是戒应如是说。<a id="a-EK"></a>若比丘尼若比丘如法问不答波逸提。<a id="a-EL"></a>式叉摩那沙弥尼突吉罗。<a id="a-EM"></a>若先相嫌不共语不答不犯(一百四十)</p>
  <p id="aEN">尔时诸比丘尼乘乘诣诸白衣。<a id="a-EO"></a>诸白衣讥诃言。<a id="a-EP"></a>此诸比丘尼如王夫人贵家妇女。<a id="a-EQ"></a>乘乘行来无有仪法。<a id="a-ER"></a>诸长老比丘尼闻种种诃责。<a id="a-ES"></a>乃至今为比丘尼结戒。<a id="a-ET"></a>亦如上说。<a id="a-EU"></a>从今是戒应如是说。<a id="a-EV"></a>若比丘尼乘乘行来波逸提。<a id="a-EW"></a>乘者。<a id="a-EX"></a>车舆象马乃至着屐。<a id="a-EY"></a>皆名为乘。<a id="a-EZ"></a>式叉摩那沙弥尼突吉罗。<a id="a-Ea"></a>若老若病。<a id="a-Eb"></a>若为强力所逼。<a id="a-Ec"></a>若行路乃至脚指病。<a id="a-Ed"></a>皆不犯(一百四十一)</p>
 </body>
</html>