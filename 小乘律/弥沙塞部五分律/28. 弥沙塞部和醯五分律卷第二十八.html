<!doctype html>
<html id="z3IBV63qB" data-ver="977">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第二十八</h1>
  <h2 id="a2">第五分第五遮布萨法</h2>
  <p id="a3">佛在瞻婆国恒水边。<a id="a-4"></a>尔时世尊十五日布萨时。<a id="a-5"></a>与比丘众前后围绕于露地坐。<a id="a-6"></a>遍观众僧默然而住。<a id="a-7"></a>初夜过已。<a id="a-8"></a>阿难从坐起。<a id="a-9"></a>前礼佛足胡跪合掌白佛言。<a id="a-A"></a>世尊。<a id="a-B"></a>初夜已过众坐已久。<a id="a-C"></a>愿为诸比丘说戒。<a id="a-D"></a>世尊默然。<a id="a-E"></a>阿难还坐。<a id="a-F"></a>中夜过已复如是白。<a id="a-G"></a>佛亦默然。<a id="a-H"></a>后夜复白言。<a id="a-I"></a>明相欲出众坐已久。<a id="a-J"></a>愿为诸比丘说戒。<a id="a-K"></a>佛语阿难。<a id="a-L"></a>众不清净。<a id="a-M"></a>如来不为说戒。<a id="a-N"></a>时目连作是念。<a id="a-O"></a>今此众中谁不清净。<a id="a-P"></a>乃使世尊作如是语。<a id="a-Q"></a>便遍观察。<a id="a-R"></a>见一比丘近佛边坐。<a id="a-S"></a>非比丘自言比丘。<a id="a-T"></a>非沙门自言沙门。<a id="a-U"></a>不修梵行自言修梵行。<a id="a-V"></a>成就恶法覆藏其罪不舍邪见。<a id="a-W"></a>即从坐起往到其前。<a id="a-X"></a>语言。<a id="a-Y"></a>如来已见汝。<a id="a-Z"></a>汝出去灭去莫此中住。<a id="a-a"></a>便牵臂出着门外还坐本处。<a id="a-b"></a>佛语目连。<a id="a-c"></a>怪哉目连。<a id="a-d"></a>未曾有也此愚痴人。<a id="a-e"></a>不自知罪乃使他人牵其臂出。<a id="a-f"></a>于是阿难复从坐起白佛言。<a id="a-g"></a>世尊。<a id="a-h"></a>众已清净。<a id="a-i"></a>愿为诸比丘说戒。<a id="a-j"></a>佛告阿难。<a id="a-k"></a>从今汝等自共说戒。<a id="a-l"></a>吾不复得为比丘说。<a id="a-m"></a>所以者何。<a id="a-n"></a>若众不清净。<a id="a-o"></a>如来为说。<a id="a-p"></a>彼犯戒人头破七分。<a id="a-q"></a>又告阿难。<a id="a-r"></a>大海有八未曾有。<a id="a-s"></a>阿修罗乐居其中。<a id="a-t"></a>何谓八。<a id="a-u"></a>大海渐渐深。<a id="a-v"></a>潮不过限。<a id="a-w"></a>不宿死尸。<a id="a-x"></a>百川来会无复异称。<a id="a-y"></a>万流悉归而无增减。<a id="a-z"></a>出真珠摩尼珊瑚琉璃珂玉金银颇梨诸宝。<a id="a-10"></a>大身众生皆住其中。<a id="a-11"></a>同一碱味。<a id="a-12"></a>是为八。<a id="a-13"></a>我此正法亦复如是。<a id="a-14"></a>有八未曾有。<a id="a-15"></a>诸比丘皆共乐之。<a id="a-16"></a>何谓八。<a id="a-17"></a>渐渐制渐渐教渐渐学我诸弟子于所制戒终不敢越。<a id="a-18"></a>有犯必黜不宿容之。<a id="a-19"></a>杂类出家皆舍本姓称释子沙门。<a id="a-1A"></a>诸善男子善女人。<a id="a-1B"></a>出家多得无余泥洹而无增减。<a id="a-1C"></a>有种种法宝所谓四念处。<a id="a-1D"></a>乃至八圣道分诸助道法。<a id="a-1E"></a>有诸大人。<a id="a-1F"></a>阿罗汉向阿罗汉乃至须陀洹向须陀洹住正法中。<a id="a-1G"></a>若有入者同一解脱味。<a id="a-1H"></a>是为八。<a id="a-1I"></a>时六群比丘犯罪不悔而布萨。<a id="a-1J"></a>有比丘亦效之。<a id="a-1K"></a>诸比丘以是白佛。<a id="a-1L"></a>佛言。<a id="a-1M"></a>不应尔。<a id="a-1N"></a>犯者突吉罗。<a id="a-1O"></a>诸比丘犹故犯罪不悔布萨。<a id="a-1P"></a>佛言。<a id="a-1Q"></a>应住其布萨。<a id="a-1R"></a>有诸比丘或未布萨便住。<a id="a-1S"></a>或已布萨竟乃住。<a id="a-1T"></a>如是等诸住布萨。<a id="a-1U"></a>皆如住自恣中说。</p>
  <p data-pb></p>
  <h2 id="a1V">第五分第六别住法</h2>
  <p id="a1W">诸别住比丘。<a id="a-1X"></a>度沙弥与受具足戒。<a id="a-1Y"></a>作依止师畜沙弥。<a id="a-1Z"></a>诸比丘以是白佛。<a id="a-1a"></a>佛言。<a id="a-1b"></a>不应尔。<a id="a-1c"></a>复有别住比丘。<a id="a-1d"></a>受他善比丘恭敬。<a id="a-1e"></a>使令担衣钵革屣。<a id="a-1f"></a>佛言。<a id="a-1g"></a>不应尔。<a id="a-1h"></a>复有别住比丘。<a id="a-1i"></a>见如法比丘来便避藏。<a id="a-1j"></a>恐知已别住。<a id="a-1k"></a>佛言。<a id="a-1l"></a>不应尔。<a id="a-1m"></a>复有别住比丘。<a id="a-1n"></a>请僧食还私房食。<a id="a-1o"></a>佛言。<a id="a-1p"></a>不应尔。<a id="a-1q"></a>应在大比丘下行食。<a id="a-1r"></a>复有别住比丘。<a id="a-1s"></a>在如法比丘前行。<a id="a-1t"></a>佛言。<a id="a-1u"></a>不应尔。<a id="a-1v"></a>复有别住比丘。<a id="a-1w"></a>欲往白衣家共如法比丘行。<a id="a-1x"></a>佛言。<a id="a-1y"></a>不应尔。<a id="a-1z"></a>复有别住比丘。<a id="a-20"></a>或更犯本罪。<a id="a-21"></a>或更犯余恶罪。<a id="a-22"></a>佛言。<a id="a-23"></a>不应尔。<a id="a-24"></a>复有别住比丘。<a id="a-25"></a>于如法比丘前不披衣。<a id="a-26"></a>佛言。<a id="a-27"></a>不应尔。<a id="a-28"></a>复有别住比丘。<a id="a-29"></a>常着三衣作泥污。<a id="a-2A"></a>佛言。<a id="a-2B"></a>不应尔。<a id="a-2C"></a>复有别住比丘。<a id="a-2D"></a>共如法比丘一床坐。<a id="a-2E"></a>或自坐好床。<a id="a-2F"></a>佛言。<a id="a-2G"></a>不应尔。<a id="a-2H"></a>复有别住比丘。<a id="a-2I"></a>与如法比丘并经行。<a id="a-2J"></a>或自在胜经行处。<a id="a-2K"></a>佛言。<a id="a-2L"></a>不应尔。<a id="a-2M"></a>复有别住比丘。<a id="a-2N"></a>受僧差说戒经呗。<a id="a-2O"></a>佛言。<a id="a-2P"></a>不应尔。<a id="a-2Q"></a>复有别住比丘。<a id="a-2R"></a>作诸羯磨呵责羯磨驱出羯磨依止羯磨举罪羯磨下意羯磨。<a id="a-2S"></a>佛言。<a id="a-2T"></a>不应尔。<a id="a-2U"></a>复有别住比丘。<a id="a-2V"></a>与如法比丘共语。<a id="a-2W"></a>佛言。<a id="a-2X"></a>不应尔。<a id="a-2Y"></a>复有别住比丘。<a id="a-2Z"></a>欲为四众说法。<a id="a-2a"></a>佛言。<a id="a-2b"></a>不应尔。<a id="a-2c"></a>复有别住比丘。<a id="a-2d"></a>不忆别住日数月半月一岁。<a id="a-2e"></a>佛言应知。<a id="a-2f"></a>复有别住比丘。<a id="a-2g"></a>于如法比丘前反抄衣叉腰着革屣覆头通肩覆或坐或卧。<a id="a-2h"></a>佛言。<a id="a-2i"></a>皆不应尔。<a id="a-2j"></a>复有别住比丘。<a id="a-2k"></a>不顺别住比丘法。<a id="a-2l"></a>佛言。<a id="a-2m"></a>不应尔。<a id="a-2n"></a>复有别住比丘。<a id="a-2o"></a>不白客来比丘不白去比丘。<a id="a-2p"></a>佛言应白。<a id="a-2q"></a>复有别住比丘。<a id="a-2r"></a>日日白僧。<a id="a-2s"></a>佛言。<a id="a-2t"></a>应布萨时白。<a id="a-2u"></a>若行摩那埵应日日白。<a id="a-2v"></a>复有别住比丘。<a id="a-2w"></a>欲远行白佛。<a id="a-2x"></a>佛言。<a id="a-2y"></a>应舍竟去。<a id="a-2z"></a>应作如是舍。<a id="a-30"></a>向一如法比丘言。<a id="a-31"></a>大德听。<a id="a-32"></a>我今舍别住法后更行之。<a id="a-33"></a>如是三说。<a id="a-34"></a>若不舍而去。<a id="a-35"></a>于路上见比丘。<a id="a-36"></a>便应自说别住。<a id="a-37"></a>诸别住比丘于路上便广说别住。<a id="a-38"></a>诸白衣见言。<a id="a-39"></a>此比丘有何罪而悔过。<a id="a-3A"></a>诸比丘以是白佛。<a id="a-3B"></a>佛言。<a id="a-3C"></a>路上不应广说。<a id="a-3D"></a>但言。<a id="a-3E"></a>大德。<a id="a-3F"></a>我某甲比丘行别住法。<a id="a-3G"></a>已若干日余若干日。<a id="a-3H"></a>大德。<a id="a-3I"></a>忆持。<a id="a-3J"></a>彼比丘舍别住到余处。<a id="a-3K"></a>应求彼僧更行别住。<a id="a-3L"></a>彼僧应听行别住法。<a id="a-3M"></a>若不听突吉罗。<a id="a-3N"></a>复有别住比丘。<a id="a-3O"></a>受别住法已往无比丘处住。<a id="a-3P"></a>于别住中更犯恶罪。<a id="a-3Q"></a>佛言。<a id="a-3R"></a>别住比丘不得独住一处。<a id="a-3S"></a>不应更犯恶罪。<a id="a-3T"></a>犯者皆突吉罗。<a id="a-3U"></a>复有诸别住比丘。<a id="a-3V"></a>受别住已往不如法比丘处住。<a id="a-3W"></a>佛言。<a id="a-3X"></a>不应尔。<a id="a-3Y"></a>彼若有一如法比丘听住。<a id="a-3Z"></a>犯者突吉罗。<a id="a-3a"></a>复有别住比丘。<a id="a-3b"></a>与如法比丘同屋住。<a id="a-3c"></a>佛言。<a id="a-3d"></a>不应尔。<a id="a-3e"></a>复有别住比丘。<a id="a-3f"></a>与如法比丘同浴室浴。<a id="a-3g"></a>佛言。<a id="a-3h"></a>不应尔。<a id="a-3i"></a>听担樵内浴室中。<a id="a-3j"></a>洗浴室扫除之具灰土澡豆敷床座。<a id="a-3k"></a>与诸比丘脱衣革屣为油摩身体。<a id="a-3l"></a>随彼受者作之。<a id="a-3m"></a>复有同别住比丘共浴室浴。<a id="a-3n"></a>佛言。<a id="a-3o"></a>听但次第供给所须。<a id="a-3p"></a>别住比丘有三。<a id="a-3q"></a>最下最在大比丘下行。<a id="a-3r"></a>与最下卧具最下房舍。<a id="a-3s"></a>别住比丘有三事随本次。<a id="a-3t"></a>僧得施物时自恣时行钵时。<a id="a-3u"></a>别住比丘有八事失别住法。<a id="a-3v"></a>往地处不白。<a id="a-3w"></a>外来比丘不白。<a id="a-3x"></a>自出不白。<a id="a-3y"></a>他出不白。<a id="a-3z"></a>独住一处。<a id="a-40"></a>于别住中更犯恶罪。<a id="a-41"></a>与如法比丘同屋宿。<a id="a-42"></a>不舍别住远行。<a id="a-43"></a>路上见比丘不白。<a id="a-44"></a>行摩那埵亦以八事失。<a id="a-45"></a>除独住一处于不满二十僧中行之。<a id="a-46"></a>余七如上。</p>
  <h2 id="a47">第五分第七调伏法</h2>
  <p id="a48">尔时长老优波离问佛。<a id="a-49"></a>世尊。<a id="a-4A"></a>须提那迦兰陀子。<a id="a-4B"></a>是犯波罗夷不。<a id="a-4C"></a>佛言。<a id="a-4D"></a>初作皆不犯。<a id="a-4E"></a>又问。<a id="a-4F"></a>阿练若处比丘是犯不。<a id="a-4G"></a>佛言犯。<a id="a-4H"></a>有一比丘狂病行淫狂差。<a id="a-4I"></a>生疑问佛。<a id="a-4J"></a>佛言。<a id="a-4K"></a>狂者皆不犯。<a id="a-4L"></a>散乱心病坏心亦如是。<a id="a-4M"></a>孙陀罗难陀跋耆子。<a id="a-4N"></a>不舍戒行淫法。<a id="a-4O"></a>后疑问佛。<a id="a-4P"></a>佛言犯。<a id="a-4Q"></a>有一比丘共二根女人行淫。<a id="a-4R"></a>有一比丘共二道合女人行淫。<a id="a-4S"></a>有一比丘共黄门行淫。<a id="a-4T"></a>有一比丘共男子行淫。<a id="a-4U"></a>有一比丘共小儿行淫。<a id="a-4V"></a>后皆生疑问佛。<a id="a-4W"></a>佛言。<a id="a-4X"></a>皆犯。<a id="a-4Y"></a>有一比丘共小女行淫。<a id="a-4Z"></a>女即死。<a id="a-4a"></a>疑犯二波罗夷问佛。<a id="a-4b"></a>佛言。<a id="a-4c"></a>淫犯波罗夷。<a id="a-4d"></a>女死犯偷罗遮。<a id="a-4e"></a>有一比丘作木女像行淫。<a id="a-4f"></a>后疑问佛。<a id="a-4g"></a>佛言。<a id="a-4h"></a>出不净僧伽婆尸沙。<a id="a-4i"></a>不出偷罗遮。<a id="a-4j"></a>泥画女像亦如是。<a id="a-4k"></a>有一比丘共象行淫。<a id="a-4l"></a>后疑问佛。<a id="a-4m"></a>佛言犯。<a id="a-4n"></a>一切畜生亦如是。</p>
  <p id="a4o">时王舍城有一愚信优婆夷。<a id="a-4p"></a>作是见以淫欲施是第一施。<a id="a-4q"></a>便请诸比丘施之。<a id="a-4r"></a>诸比丘言。<a id="a-4s"></a>姊妹不应尔。<a id="a-4t"></a>是佛所制。<a id="a-4u"></a>女人复言。<a id="a-4v"></a>卧行是犯。<a id="a-4w"></a>立行不名犯。<a id="a-4x"></a>比丘即从其语。<a id="a-4y"></a>后疑问佛。<a id="a-4z"></a>佛言犯。<a id="a-50"></a>坐行淫女背。<a id="a-51"></a>女动比丘不动亦如是。<a id="a-52"></a>时舍卫城有愚信优婆夷名善轻。<a id="a-53"></a>作是见。<a id="a-54"></a>以淫欲法施是第一施。<a id="a-55"></a>便请诸比丘施之。<a id="a-56"></a>诸比丘言。<a id="a-57"></a>姊妹不应尔。<a id="a-58"></a>是佛所制。<a id="a-59"></a>女人复言。<a id="a-5A"></a>三处是犯。<a id="a-5B"></a>岐股脐中一切诸处不名犯。<a id="a-5C"></a>比丘即从其语。<a id="a-5D"></a>后疑问佛。<a id="a-5E"></a>佛言。<a id="a-5F"></a>出不净皆僧伽婆尸沙。<a id="a-5G"></a>不出皆偷罗遮。<a id="a-5H"></a>时阿练若处有比丘露地熟眠。<a id="a-5I"></a>有女人见于上行淫。<a id="a-5J"></a>比丘觉见不净污身。<a id="a-5K"></a>复见女人从其间去。<a id="a-5L"></a>生疑问佛。<a id="a-5M"></a>佛问汝受乐不。<a id="a-5N"></a>答言不受。<a id="a-5O"></a>佛言不犯。<a id="a-5P"></a>露地熟眠突吉罗。<a id="a-5Q"></a>开房户眠亦如是。<a id="a-5R"></a>复有比丘露地熟眠。<a id="a-5S"></a>女人于上行淫。<a id="a-5T"></a>比丘觉出时受乐。<a id="a-5U"></a>生疑问佛。<a id="a-5V"></a>佛言犯。<a id="a-5W"></a>毗舍离有一阿罗汉比丘。<a id="a-5X"></a>得风病举体强直。<a id="a-5Y"></a>看病人举着露地入聚落为乞食。<a id="a-5Z"></a>有女人来于上行淫。<a id="a-5a"></a>行淫已比丘男根强直如故。<a id="a-5b"></a>诸女人言。<a id="a-5c"></a>此是雄士。<a id="a-5d"></a>即以香涂华鬘结头作礼而去。<a id="a-5e"></a>看病人还见不净污其身体。<a id="a-5f"></a>作是念。<a id="a-5g"></a>此比丘不修梵行破于净戒。<a id="a-5h"></a>我当住其布萨。<a id="a-5i"></a>又念。<a id="a-5j"></a>世尊不听住病比丘布萨。<a id="a-5k"></a>当待其差。<a id="a-5l"></a>彼病差已。<a id="a-5m"></a>便住其布萨。<a id="a-5n"></a>语言。<a id="a-5o"></a>汝先病时破戒。<a id="a-5p"></a>答言。<a id="a-5q"></a>我尔时病。<a id="a-5r"></a>身体强直不能自摄。<a id="a-5s"></a>非为破戒。<a id="a-5t"></a>诸比丘以是白佛。<a id="a-5u"></a>佛言。<a id="a-5v"></a>是比丘已得阿罗汉。<a id="a-5w"></a>风病强直不能自摄。<a id="a-5x"></a>不受乐故不犯。<a id="a-5y"></a>看病比丘置露地而去。<a id="a-5z"></a>犯突吉罗。</p>
  <p id="a60">时有比丘以男根刺比丘口中。<a id="a-61"></a>后俱生疑问佛。<a id="a-62"></a>佛言。<a id="a-63"></a>若刺者戏偷罗遮。<a id="a-64"></a>受者非戏波罗夷。<a id="a-65"></a>若受者戏偷罗遮。<a id="a-66"></a>刺者非戏波罗夷。<a id="a-67"></a>若俱戏俱偷罗遮。<a id="a-68"></a>若俱非戏俱波罗夷。<a id="a-69"></a>时诸比丘共白衣浴室中浴。<a id="a-6A"></a>白衣取其形相语诸女人。<a id="a-6B"></a>又身相触生染着心。<a id="a-6C"></a>遂致反俗作外道者。<a id="a-6D"></a>诸比丘以是白佛。<a id="a-6E"></a>佛言。<a id="a-6F"></a>不应尔。<a id="a-6G"></a>若共白衣浴室中浴偷罗遮。<a id="a-6H"></a>有一摩诃罗比丘。<a id="a-6I"></a>梦中与本二行淫。<a id="a-6J"></a>觉已出房高声大唤。<a id="a-6K"></a>我非沙门非释种子。<a id="a-6L"></a>诸比丘问其故。<a id="a-6M"></a>答言。<a id="a-6N"></a>我与本二行淫。<a id="a-6O"></a>又问。<a id="a-6P"></a>汝本二今在何许。<a id="a-6Q"></a>答言。<a id="a-6R"></a>在我本生聚落。<a id="a-6S"></a>又问。<a id="a-6T"></a>彼来耶汝往耶。<a id="a-6U"></a>答言。<a id="a-6V"></a>彼不来我不往。<a id="a-6W"></a>又问。<a id="a-6X"></a>云何得共行淫。<a id="a-6Y"></a>答言。<a id="a-6Z"></a>梦中行淫。<a id="a-6a"></a>诸比丘以是白佛。<a id="a-6b"></a>佛言不犯。<a id="a-6c"></a>不系念在前眠得突吉罗罪。<a id="a-6d"></a>有一比丘立小便。<a id="a-6e"></a>狗来衔其男根。<a id="a-6f"></a>生疑问佛。<a id="a-6g"></a>佛言不犯。<a id="a-6h"></a>立小便得突吉罗罪。<a id="a-6i"></a>比丘住处不应畜如是畜生。<a id="a-6j"></a>犯者突吉罗。<a id="a-6k"></a>有一比丘男根长。<a id="a-6l"></a>以欲心自刺大便道中。<a id="a-6m"></a>生疑问佛。<a id="a-6n"></a>佛言犯。<a id="a-6o"></a>有一比丘身体弱。<a id="a-6p"></a>以男根自刺口中亦如是。<a id="a-6q"></a>有一比丘坐禅。<a id="a-6r"></a>魔女来至其前。<a id="a-6s"></a>比丘见生染着心。<a id="a-6t"></a>不觉起捉彼女。<a id="a-6u"></a>女便走比丘亦走逐之。<a id="a-6v"></a>彼女至一死马中没。<a id="a-6w"></a>比丘便于马上行淫。<a id="a-6x"></a>即生悔心语诸比丘。<a id="a-6y"></a>诸比丘以是白佛。<a id="a-6z"></a>佛言。<a id="a-70"></a>听僧与彼比丘作波罗夷白四羯磨。<a id="a-71"></a>彼比丘应至僧中脱革屣偏袒右肩礼僧足胡跪合掌作如是白。<a id="a-72"></a>我某甲比丘犯淫即生悔不覆藏。<a id="a-73"></a>今从僧乞波罗夷羯磨。<a id="a-74"></a>愿僧与我波罗夷羯磨。<a id="a-75"></a>如是三乞。<a id="a-76"></a>应一知法比丘唱言。<a id="a-77"></a>大德僧听。<a id="a-78"></a>此某甲比丘犯淫即生悔不覆藏。<a id="a-79"></a>从僧乞波罗夷羯磨。<a id="a-7A"></a>僧今与作波罗夷羯磨。<a id="a-7B"></a>若僧时到僧忍听。<a id="a-7C"></a>白如是。<a id="a-7D"></a>大德僧听。<a id="a-7E"></a>此某甲比丘犯淫。<a id="a-7F"></a>乃至僧今与作波罗夷羯磨。<a id="a-7G"></a>谁诸长老忍默然不忍者说。<a id="a-7H"></a>如是第二第三说。<a id="a-7I"></a>僧与某甲比丘作波罗夷羯磨竟。<a id="a-7J"></a>僧忍默然故。<a id="a-7K"></a>是事如是持。<a id="a-7L"></a>佛言。<a id="a-7M"></a>彼比丘尽寿不得授大比丘食而自从净人受。<a id="a-7N"></a>若布萨自恣作诸羯磨时。<a id="a-7O"></a>若来者善。<a id="a-7P"></a>若不来彼此无犯。<a id="a-7Q"></a>有比丘共天女龙女阿修罗女行淫。<a id="a-7R"></a>生疑问佛。<a id="a-7S"></a>佛言皆犯。<a id="a-7T"></a>有一比丘至他作食处取一钵羹。<a id="a-7U"></a>生疑问佛。<a id="a-7V"></a>佛言。<a id="a-7W"></a>汝以何心取。<a id="a-7X"></a>答言。<a id="a-7Y"></a>以盗心。<a id="a-7Z"></a>佛言。<a id="a-7a"></a>若直五钱犯波罗夷。<a id="a-7b"></a>若减五钱偷罗遮。<a id="a-7c"></a>入他园中盗心取一果菜亦如是。<a id="a-7d"></a>有一比丘为贼所剥诤得衣物。<a id="a-7e"></a>生疑问佛。<a id="a-7f"></a>佛言不犯。<a id="a-7g"></a>复有比丘为贼所剥。<a id="a-7h"></a>已入贼手或已持去。<a id="a-7i"></a>后追夺得。<a id="a-7j"></a>生疑问佛。<a id="a-7k"></a>佛言。<a id="a-7l"></a>汝心舍衣未。<a id="a-7m"></a>答言未舍。<a id="a-7n"></a>佛言。<a id="a-7o"></a>未舍不犯。<a id="a-7p"></a>已舍便犯。<a id="a-7q"></a>有阿练若处比丘。<a id="a-7r"></a>见野猪被箭走来。<a id="a-7s"></a>共相语言。<a id="a-7t"></a>当莫导见。<a id="a-7u"></a>猎师寻至问比丘。<a id="a-7v"></a>见我所射猪不。<a id="a-7w"></a>答言。<a id="a-7x"></a>何处有猪。<a id="a-7y"></a>是谁猪无有猪。<a id="a-7z"></a>后作是念。<a id="a-80"></a>我言无猪将无得藏猪罪。<a id="a-81"></a>生疑问佛。<a id="a-82"></a>佛言不犯。<a id="a-83"></a>若有如是因缘作余语破其问皆无罪。<a id="a-84"></a>有阿练若处比丘。<a id="a-85"></a>见猎师得生鹿系已舍去。<a id="a-86"></a>比丘以怜愍心解放。<a id="a-87"></a>生疑问佛。<a id="a-88"></a>佛言不犯。<a id="a-89"></a>然不应于他物方便放之。<a id="a-8A"></a>犯者突吉罗。<a id="a-8B"></a>怜愍心放他一切众生亦如是。<a id="a-8C"></a>有比丘见拘楼荼衔肉飞戏逐令放。<a id="a-8D"></a>生疑问佛。<a id="a-8E"></a>佛言不犯。<a id="a-8F"></a>然不应于无益处方便令彼失。<a id="a-8G"></a>犯者突吉罗。<a id="a-8H"></a>有一比丘见他牛随路行盗心驱即悔而舍。<a id="a-8I"></a>生疑问佛。<a id="a-8J"></a>佛言不犯。<a id="a-8K"></a>得偷罗遮罪。<a id="a-8L"></a>有比丘见水[漂*寸]物盗心接得。<a id="a-8M"></a>生疑问佛。<a id="a-8N"></a>佛言。<a id="a-8O"></a>若直五钱波罗夷。<a id="a-8P"></a>有比丘去祇洹不远。<a id="a-8Q"></a>见他耕田语言。<a id="a-8R"></a>此是僧田汝勿耕之。<a id="a-8S"></a>耕者念言。<a id="a-8T"></a>诸比丘有势力。<a id="a-8U"></a>若讼我或致失物。<a id="a-8V"></a>便止不耕。<a id="a-8W"></a>比丘还祇洹问诸比丘。<a id="a-8X"></a>此是谁田。<a id="a-8Y"></a>诸比丘言。<a id="a-8Z"></a>是某居士田。<a id="a-8a"></a>便生疑问佛。<a id="a-8b"></a>佛言不犯。<a id="a-8c"></a>若于无益处作方便欲令失。<a id="a-8d"></a>皆突吉罗。<a id="a-8e"></a>时十七群童子为贼所抄。<a id="a-8f"></a>父母啼哭懊恼。<a id="a-8g"></a>毕陵伽婆蹉乞食见之。<a id="a-8h"></a>问其意故。<a id="a-8i"></a>具以事答。<a id="a-8j"></a>毕陵伽婆蹉即入定观见。<a id="a-8k"></a>贼将着阿夷罗河洲上。<a id="a-8l"></a>便以神足取还。<a id="a-8m"></a>各着其家阁上语其父母言。<a id="a-8n"></a>勿复啼哭。<a id="a-8o"></a>汝儿今皆还家重阁上戏。<a id="a-8p"></a>后疑问佛。<a id="a-8q"></a>佛言不犯。<a id="a-8r"></a>得突吉罗罪。<a id="a-8s"></a>有比丘为利养故。<a id="a-8t"></a>自长己年大于他人。<a id="a-8u"></a>后疑问佛。<a id="a-8v"></a>佛言不犯。<a id="a-8w"></a>故妄语得波逸提罪。<a id="a-8x"></a>有一住处比丘与白衣共井。<a id="a-8y"></a>白衣以盗心偏多取水。<a id="a-8z"></a>比丘亦以盗心作是念。<a id="a-90"></a>我今何为独不多取未取。<a id="a-91"></a>生疑问佛。<a id="a-92"></a>佛言。<a id="a-93"></a>若长取他水直五钱波罗夷。<a id="a-94"></a>有比丘于彼处盗他衣直五钱。<a id="a-95"></a>来此卖不直五钱谓不犯波罗夷。<a id="a-96"></a>生疑问佛。<a id="a-97"></a>佛言。<a id="a-98"></a>本处直五钱波罗夷。<a id="a-99"></a>若于彼处不直五钱。<a id="a-9A"></a>来此卖直五钱。<a id="a-9B"></a>偷罗遮。<a id="a-9C"></a>有比丘盗他佛经谓是佛语无犯。<a id="a-9D"></a>后疑问佛。<a id="a-9E"></a>佛言。<a id="a-9F"></a>计纸笔书功直五钱犯。</p>
  <p id="a9G">尔时拘舍弥有一长者。<a id="a-9H"></a>见法得果常供给诸比丘。<a id="a-9I"></a>长者及姊各有一子。<a id="a-9J"></a>二人常共供养长老阿酬比丘。<a id="a-9K"></a>长者临欲终时。<a id="a-9L"></a>示阿酬比丘宝藏处所。<a id="a-9M"></a>语言。<a id="a-9N"></a>我命终后。<a id="a-9O"></a>彼二子中若信乐佛法。<a id="a-9P"></a>于诸比丘常无所爱者可示此藏。<a id="a-9Q"></a>言已气绝。<a id="a-9R"></a>阿酬比丘后察二子。<a id="a-9S"></a>其子背正而姊子信乐。<a id="a-9T"></a>便语姊子令得宝藏。<a id="a-9U"></a>其子闻之。<a id="a-9V"></a>即往阿难所问言。<a id="a-9W"></a>父之遗财应属谁耶。<a id="a-9X"></a>答言。<a id="a-9Y"></a>应属子。<a id="a-9Z"></a>便语阿难言。<a id="a-9a"></a>我父宝藏阿酬比丘与我姑子。<a id="a-9b"></a>阿难即往语阿酬言。<a id="a-9c"></a>汝非沙门非释种子。<a id="a-9d"></a>阿酬答言。<a id="a-9e"></a>我是沙门是释种子。<a id="a-9f"></a>自可依诸经律共判此事。<a id="a-9g"></a>阿难言。<a id="a-9h"></a>此事居然何须经律。<a id="a-9i"></a>时诸长老比丘。<a id="a-9j"></a>皆是阿酬而佐助之。<a id="a-9k"></a>阿难阿酬二众于是各别。<a id="a-9l"></a>不复和合六年之中共安居住处皆不布萨自恣。<a id="a-9m"></a>声闻遐迩彻于梵天。<a id="a-9n"></a>时罗睺罗游迦维罗卫城。<a id="a-9o"></a>诸释种女皆共出迎。<a id="a-9p"></a>具说此事。<a id="a-9q"></a>如何世尊泥洹未久。<a id="a-9r"></a>众僧便不和合乃经六年。<a id="a-9s"></a>我等欲和合之不知方便。<a id="a-9t"></a>罗睺罗言。<a id="a-9u"></a>我当教汝令彼和合。<a id="a-9v"></a>阿难寻来。<a id="a-9w"></a>诸有婴儿皆抱迎之。<a id="a-9x"></a>以儿着地。<a id="a-9y"></a>儿必当啼。<a id="a-9z"></a>阿难必问。<a id="a-A0"></a>何不抱取。<a id="a-A1"></a>汝当答言。<a id="a-A2"></a>若长老与阿酬和合。<a id="a-A3"></a>我等然后乃当取儿。<a id="a-A4"></a>以此方便可令和合。<a id="a-A5"></a>阿难须臾便至。<a id="a-A6"></a>五百释女抱儿出迎。<a id="a-A7"></a>皆着阿难前地儿即大啼。<a id="a-A8"></a>阿难果言。<a id="a-A9"></a>何不抱取。<a id="a-AA"></a>同声答言。<a id="a-AB"></a>若长老与阿酬和合。<a id="a-AC"></a>我等乃当还取此儿。<a id="a-AD"></a>阿难感其此意。<a id="a-AE"></a>又愍婴孩语言。<a id="a-AF"></a>姊妹取儿。<a id="a-AG"></a>我当与彼和合。<a id="a-AH"></a>便还集僧。<a id="a-AI"></a>优波离问阿难。<a id="a-AJ"></a>比丘不与取。<a id="a-AK"></a>有几种。<a id="a-AL"></a>非沙门非释种子。<a id="a-AM"></a>答言。<a id="a-AN"></a>有三种。<a id="a-AO"></a>自取。<a id="a-AP"></a>教人取。<a id="a-AQ"></a>遣人取。<a id="a-AR"></a>又问阿酬。<a id="a-AS"></a>汝自取教人取遣人取不。<a id="a-AT"></a>答言不。<a id="a-AU"></a>又问阿难。<a id="a-AV"></a>阿酬比丘有何过。<a id="a-AW"></a>阿难言。<a id="a-AX"></a>阿酬无愆是我之过。<a id="a-AY"></a>于是阿难僧中遍唱。<a id="a-AZ"></a>是我之过阿酬无愆。<a id="a-Aa"></a>便向阿酬忏悔和合。<a id="a-Ab"></a>有一比丘本是偷儿。<a id="a-Ac"></a>语诸比丘。<a id="a-Ad"></a>可共至彼聚落取物。<a id="a-Ae"></a>诸比丘便从其语先往取之。<a id="a-Af"></a>彼比丘于后生疑问佛。<a id="a-Ag"></a>我如是教人盗犯波罗夷不。<a id="a-Ah"></a>佛言不犯。<a id="a-Ai"></a>得偷罗遮罪。<a id="a-Aj"></a>有比丘取他覆冢衣冢上幡冢间衣神庙中物他所护者。<a id="a-Ak"></a>生覆问佛。<a id="a-Al"></a>佛言。<a id="a-Am"></a>他心未舍取。<a id="a-An"></a>直五钱皆波罗夷。<a id="a-Ao"></a>庙中物虽无主。<a id="a-Ap"></a>而是官所护者亦如是。<a id="a-Aq"></a>有比丘嗔他故。<a id="a-Ar"></a>或烧其家。<a id="a-As"></a>或烧其田谷财货。<a id="a-At"></a>生疑问佛。<a id="a-Au"></a>佛言不犯。<a id="a-Av"></a>得偷罗遮罪。<a id="a-Aw"></a>嗔故破坏他物亦如是。<a id="a-Ax"></a>有比丘于鼠穴中得千两金囊盗心取。<a id="a-Ay"></a>生疑问佛。<a id="a-Az"></a>佛言。<a id="a-B0"></a>属鼠物不犯。<a id="a-B1"></a>得偷罗遮罪。<a id="a-B2"></a>若盗心夺鸟兽物亦如是。<a id="a-B3"></a>有比丘于食上辄食他分。<a id="a-B4"></a>他问谁食我分。<a id="a-B5"></a>答言。<a id="a-B6"></a>我食彼嗔。<a id="a-B7"></a>生疑问佛。<a id="a-B8"></a>佛言。<a id="a-B9"></a>非盗心不犯。<a id="a-BA"></a>不应辄作同意食他分。<a id="a-BB"></a>犯者突吉罗。<a id="a-BC"></a>有比丘蒲博赌取人物。<a id="a-BD"></a>生疑问佛。<a id="a-BE"></a>佛言不犯。<a id="a-BF"></a>得突吉罗罪。<a id="a-BG"></a>有二比丘同意更相着衣。<a id="a-BH"></a>后相嗔谤以为偷。<a id="a-BI"></a>生疑问佛。<a id="a-BJ"></a>佛言不犯。<a id="a-BK"></a>不应辄同意着他衣。<a id="a-BL"></a>犯者突吉罗。</p>
  <p id="aBM">时跋难陀与估客共道行到关税处。<a id="a-BN"></a>估客从跋难陀借囊。<a id="a-BO"></a>密以大价珠着囊中还之。<a id="a-BP"></a>跋难陀不觉。<a id="a-BQ"></a>出关已索囊中珠。<a id="a-BR"></a>跋难陀言。<a id="a-BS"></a>我不取汝珠。<a id="a-BT"></a>估客言。<a id="a-BU"></a>汝实不取我向借汝囊以珠着中耳。<a id="a-BV"></a>即还其珠。<a id="a-BW"></a>生疑问佛。<a id="a-BX"></a>佛言不犯。<a id="a-BY"></a>若欲出关。<a id="a-BZ"></a>人从借物。<a id="a-Ba"></a>还已应抖擞看。<a id="a-Bb"></a>犯者突吉罗。</p>
  <p id="aBc">时旃荼修摩那比丘尼弟子。<a id="a-Bd"></a>至师檀越家诈云。<a id="a-Be"></a>师病索三种药粥。<a id="a-Bf"></a>得已于外自食。<a id="a-Bg"></a>其家妇女后往问讯言。<a id="a-Bh"></a>阿姨病差不。<a id="a-Bi"></a>答言。<a id="a-Bj"></a>我都不病。<a id="a-Bk"></a>何以问我。<a id="a-Bl"></a>便以具说。<a id="a-Bm"></a>师语弟子。<a id="a-Bn"></a>汝偷我粥答言。<a id="a-Bo"></a>我实不偷。<a id="a-Bp"></a>于和尚作同意取耳。<a id="a-Bq"></a>生疑问佛。<a id="a-Br"></a>佛言。<a id="a-Bs"></a>不以盗心不犯。<a id="a-Bt"></a>得故妄语波逸提罪。<a id="a-Bu"></a>有比丘见主人田无水。<a id="a-Bv"></a>决属他水浇之。<a id="a-Bw"></a>生疑问佛。<a id="a-Bx"></a>佛言。<a id="a-By"></a>若直五钱犯。<a id="a-Bz"></a>有高处比丘掷他衣与下处比丘。<a id="a-C0"></a>俱生疑问佛。<a id="a-C1"></a>佛言。<a id="a-C2"></a>若盗心掷波罗夷。<a id="a-C3"></a>无盗心取偷罗遮。<a id="a-C4"></a>若无盗心掷偷罗遮。<a id="a-C5"></a>盗心取波罗夷。<a id="a-C6"></a>俱盗心俱波罗夷。<a id="a-C7"></a>俱无盗心俱偷罗遮。<a id="a-C8"></a>有比丘盗心贸僧好物。<a id="a-C9"></a>生疑问佛。<a id="a-CA"></a>佛言。<a id="a-CB"></a>贸直五钱犯。<a id="a-CC"></a>时有比丘以石掷蛇。<a id="a-CD"></a>误着人死。<a id="a-CE"></a>生疑问佛。<a id="a-CF"></a>佛言。<a id="a-CG"></a>汝以何心。<a id="a-CH"></a>答言。<a id="a-CI"></a>欲掷杀蛇。<a id="a-CJ"></a>佛言。<a id="a-CK"></a>人死无犯。<a id="a-CL"></a>掷蛇犯突吉罗。<a id="a-CM"></a>有比丘杀猕猴以似人。<a id="a-CN"></a>生疑问佛。<a id="a-CO"></a>佛言。<a id="a-CP"></a>夺畜生命犯波逸提。<a id="a-CQ"></a>有一妇人夫行不在。<a id="a-CR"></a>傍通有娠。<a id="a-CS"></a>从常供养比丘乞堕胎药。<a id="a-CT"></a>与之儿死母不死。<a id="a-CU"></a>生疑问佛。<a id="a-CV"></a>佛言犯。<a id="a-CW"></a>若欲堕胎。<a id="a-CX"></a>母死儿不死犯偷罗遮。<a id="a-CY"></a>若俱死犯波罗夷。<a id="a-CZ"></a>若俱不死犯偷罗遮。<a id="a-Ca"></a>按腹堕胎亦如是。<a id="a-Cb"></a>有诸比丘不乐修梵行。<a id="a-Cc"></a>而不罢道还就下贱。<a id="a-Cd"></a>于高处自坠取死。<a id="a-Ce"></a>堕下人上下人死已不死。<a id="a-Cf"></a>生疑问佛。<a id="a-Cg"></a>佛言。<a id="a-Ch"></a>汝以何心。<a id="a-Ci"></a>答言。<a id="a-Cj"></a>欲自堕死。<a id="a-Ck"></a>佛言。<a id="a-Cl"></a>彼死无犯。<a id="a-Cm"></a>作方便自杀皆偷罗遮。<a id="a-Cn"></a>有二比丘先相嗔。<a id="a-Co"></a>后共道行于路相打。<a id="a-Cp"></a>一人遂死。<a id="a-Cq"></a>生疑问佛。<a id="a-Cr"></a>佛言。<a id="a-Cs"></a>汝以何心。<a id="a-Ct"></a>答言嗔心。<a id="a-Cu"></a>佛言。<a id="a-Cv"></a>无杀心不犯嗔他比丘得波逸提罪。<a id="a-Cw"></a>从今不听相嗔未相悔谢共道行。<a id="a-Cx"></a>犯者突吉罗。<a id="a-Cy"></a>有比丘打杀鬼。<a id="a-Cz"></a>生疑问佛。<a id="a-D0"></a>佛言。<a id="a-D1"></a>犯偷罗遮。<a id="a-D2"></a>有比丘欲杀彼而误杀此。<a id="a-D3"></a>生疑问佛。<a id="a-D4"></a>佛言不犯。<a id="a-D5"></a>得偷罗遮罪。</p>
  <p id="aD6">时诸比丘为利养故。<a id="a-D7"></a>种种赞叹他戒成就。<a id="a-D8"></a>定慧解脱解脱知见成就。<a id="a-D9"></a>而密以自美。<a id="a-DA"></a>生疑问佛。<a id="a-DB"></a>佛言。<a id="a-DC"></a>若如是等不分明自说皆犯偷罗遮。</p>
  <p id="aDD">毗舍离有一大树名尼拘类。<a id="a-DE"></a>荫五百乘车。<a id="a-DF"></a>花色比丘尼见语诸比丘尼言。<a id="a-DG"></a>我在天上时捶耳边华如此树大。<a id="a-DH"></a>诸比丘尼谓无此理。<a id="a-DI"></a>种种呵责。<a id="a-DJ"></a>云何比丘尼自说得过人法。<a id="a-DK"></a>以是白佛。<a id="a-DL"></a>佛言。<a id="a-DM"></a>天上实有此华。<a id="a-DN"></a>华色比丘尼实语无犯。<a id="a-DO"></a>毗罗茶私呵比丘身生五百痈疮。<a id="a-DP"></a>痈疮溃烂不可视。<a id="a-DQ"></a>华色比丘尼。<a id="a-DR"></a>与五百比丘尼俱共问讯。<a id="a-DS"></a>见已便笑。<a id="a-DT"></a>诸比丘尼呵责。<a id="a-DU"></a>云何无怜愍心见比丘如此方更笑之。<a id="a-DV"></a>华色答言。<a id="a-DW"></a>此比丘过去世。<a id="a-DX"></a>时作大国王。<a id="a-DY"></a>名毗竭婆。<a id="a-DZ"></a>我时为作第一夫人。<a id="a-Da"></a>其王强取五百童女破其当世。<a id="a-Db"></a>以此因缘无数百千万岁堕大地狱苦毒烧煮。<a id="a-Dc"></a>余报受此五百痈疮。<a id="a-Dd"></a>诸比丘尼谓无此理。<a id="a-De"></a>种种呵责。<a id="a-Df"></a>云何比丘尼自称得过人法。<a id="a-Dg"></a>以是白佛。<a id="a-Dh"></a>佛言。<a id="a-Di"></a>彼比丘实尔。<a id="a-Dj"></a>华色说实无犯。<a id="a-Dk"></a>时长老目连语诸比丘言。<a id="a-Dl"></a>我见阿耨达池有莲华大如车轮。<a id="a-Dm"></a>诸比丘不信。<a id="a-Dn"></a>谓是虚说得过人法。<a id="a-Do"></a>以是白佛。<a id="a-Dp"></a>佛言。<a id="a-Dq"></a>实有此华。<a id="a-Dr"></a>目连说实无犯。<a id="a-Ds"></a>有诸比丘虚说得过人法。<a id="a-Dt"></a>作如是言。<a id="a-Du"></a>我有业报因缘天眼天耳他心智。<a id="a-Dv"></a>后疑问佛。<a id="a-Dw"></a>佛言不犯。<a id="a-Dx"></a>得偷罗遮罪。<a id="a-Dy"></a>有诸比丘虚说得过人法作如是言。<a id="a-Dz"></a>我得天眼天耳他心智诸漏已尽。<a id="a-E0"></a>后疑问佛。<a id="a-E1"></a>佛言犯。<a id="a-E2"></a>有一婆罗门请僧食。<a id="a-E3"></a>言大德诸罗汉来坐食。<a id="a-E4"></a>食竟言。<a id="a-E5"></a>诸罗汉还去。<a id="a-E6"></a>诸比丘生疑问佛。<a id="a-E7"></a>佛言。<a id="a-E8"></a>人自作此赞叹皆无犯。<a id="a-E9"></a>有诸比丘为利养故。<a id="a-EA"></a>坐起行立言语安详。<a id="a-EB"></a>以此现得道相欲令人知。<a id="a-EC"></a>后疑问佛。<a id="a-ED"></a>佛言。<a id="a-EE"></a>如是等现异皆犯偷罗遮。<a id="a-EF"></a>有诸比丘。<a id="a-EG"></a>临欲命终应堕地狱。<a id="a-EH"></a>悉见地狱诸相阿傍在前。<a id="a-EI"></a>又有比丘应生天。<a id="a-EJ"></a>悉见诸天宫殿闻音乐声。<a id="a-EK"></a>天子天女在前语言。<a id="a-EL"></a>皆以语人。<a id="a-EM"></a>生疑问佛。<a id="a-EN"></a>佛言。<a id="a-EO"></a>是应生瑞相非妄语无犯。<a id="a-EP"></a>有诸比丘本欲说余事后非意说过人法。<a id="a-EQ"></a>生疑问佛。<a id="a-ER"></a>佛言。<a id="a-ES"></a>非是本意不犯。<a id="a-ET"></a>得偷罗遮罪。<a id="a-EU"></a>有诸比丘语白衣言。<a id="a-EV"></a>若有住汝房者。<a id="a-EW"></a>皆成就如是如是道法。<a id="a-EX"></a>后自往住。<a id="a-EY"></a>生疑问佛。<a id="a-EZ"></a>佛言。<a id="a-Ea"></a>作如是等方便皆犯偷罗遮。<a id="a-Eb"></a>有诸比丘自说得过人法。<a id="a-Ec"></a>欲令人闻而非人闻。<a id="a-Ed"></a>又欲令非人闻而人闻。<a id="a-Ee"></a>又欲令人非人闻而无闻者。<a id="a-Ef"></a>皆生疑问佛。<a id="a-Eg"></a>佛言。<a id="a-Eh"></a>皆犯偷罗遮。<a id="a-Ei"></a>时目连语诸比丘。<a id="a-Ej"></a>某甲居士妇当生男。<a id="a-Ek"></a>彼当产时转为女。<a id="a-El"></a>波斯匿王与阿阇世王共战。<a id="a-Em"></a>目连言。<a id="a-En"></a>波斯匿王当胜而反不如。<a id="a-Eo"></a>后更集战。<a id="a-Ep"></a>复言。<a id="a-Eq"></a>阿阇世王当胜亦反不如。<a id="a-Er"></a>诸比丘呵责言。<a id="a-Es"></a>云何虚说得过人法。<a id="a-Et"></a>以是白佛。<a id="a-Eu"></a>佛言。<a id="a-Ev"></a>如目连语但观其前不观后耳。<a id="a-Ew"></a>时有比丘搔隐处不净出。<a id="a-Ex"></a>生疑问佛。<a id="a-Ey"></a>佛言汝以何心。<a id="a-Ez"></a>答言。<a id="a-F0"></a>始末无有出意。<a id="a-F1"></a>佛言无犯。<a id="a-F2"></a>若欲出而出僧伽婆尸沙。<a id="a-F3"></a>欲出不出偷罗遮。<a id="a-F4"></a>以暖水浴向火炙不净出皆如是。<a id="a-F5"></a>有比丘忆行欲事不净出。<a id="a-F6"></a>生疑问佛。<a id="a-F7"></a>佛言。<a id="a-F8"></a>汝以何心。<a id="a-F9"></a>答言。<a id="a-FA"></a>我忆行欲事不净自出。<a id="a-FB"></a>佛言不犯。<a id="a-FC"></a>忆行欲事突吉罗。<a id="a-FD"></a>有比丘故以形撑衣出不净。<a id="a-FE"></a>谓不犯僧伽婆尸沙。<a id="a-FF"></a>问佛。<a id="a-FG"></a>佛言。<a id="a-FH"></a>如是比丘出不净僧伽婆尸沙。<a id="a-FI"></a>不出偷罗遮。<a id="a-FJ"></a>有比丘于女像边出不净。<a id="a-FK"></a>生疑问佛。<a id="a-FL"></a>佛言。<a id="a-FM"></a>若出不净僧伽婆尸沙。<a id="a-FN"></a>不出偷罗遮。</p>
  <p id="aFO">时有比丘以肘筑女人身。<a id="a-FP"></a>复有比丘以钵钩牵女人。<a id="a-FQ"></a>生疑问佛。<a id="a-FR"></a>佛言。<a id="a-FS"></a>皆犯偷罗遮。<a id="a-FT"></a>若捉其衣牵捉其绳杖亦如是。<a id="a-FU"></a>有比丘女人在床上船车上树上欲心摇之。<a id="a-FV"></a>生疑问佛。<a id="a-FW"></a>佛言。<a id="a-FX"></a>若如是比丘皆犯偷罗遮。</p>
  <p id="aFY">时有女人着青衣。<a id="a-FZ"></a>比丘见语言。<a id="a-Fa"></a>姊妹汝许青。<a id="a-Fb"></a>生疑问佛。<a id="a-Fc"></a>佛言。<a id="a-Fd"></a>犯偷罗遮。<a id="a-Fe"></a>若如是因形而作恶语皆如是。<a id="a-Ff"></a>时有夫妇共斗不和合。<a id="a-Fg"></a>比丘往和合之生疑问佛。<a id="a-Fh"></a>佛言。<a id="a-Fi"></a>若夫妇义已离。<a id="a-Fj"></a>和合者僧伽婆尸沙。<a id="a-Fk"></a>若未离无犯。</p>
 </body>
</html>