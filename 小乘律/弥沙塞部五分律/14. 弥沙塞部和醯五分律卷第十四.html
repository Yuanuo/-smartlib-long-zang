<!doctype html>
<html id="z3IBV5dpx" data-ver="1002">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第十四</h1>
  <h2 id="a2">第二分第四尼律堕法之三</h2>
  <p id="a3">尔时诸比丘尼。<a id="a-4"></a>着革屣持盖诣诸白衣。<a id="a-5"></a>诸白衣讥呵言。<a id="a-6"></a>此诸比丘尼如淫女行来。<a id="a-7"></a>诸长老比丘尼闻种种呵责。<a id="a-8"></a>乃至今为诸比丘尼结戒。<a id="a-9"></a>亦如上说。<a id="a-A"></a>从今是戒应如是说。<a id="a-B"></a>若比丘尼着革屣捉盖行来波逸提。<a id="a-C"></a>盖者。<a id="a-D"></a>乃至草盖。<a id="a-E"></a>革屣者。<a id="a-F"></a>乃至一重。<a id="a-G"></a>式叉摩那沙弥尼突吉罗。<a id="a-H"></a>不犯如上。</p>
  <p id="aI">尔时有夫妇二人俱时出家。<a id="a-J"></a>彼夫比丘乞食持还至妇比丘尼住处食。<a id="a-K"></a>其妇比丘尼捉水瓶立前以扇扇之与水辄问冷暖。<a id="a-L"></a>彼夫比丘低头食不视不共语。<a id="a-M"></a>彼比丘先白衣时有私通女人。<a id="a-N"></a>亦出家在彼住来出见之。<a id="a-O"></a>比丘便笑。<a id="a-P"></a>其妇比丘尼嫉姤心发。<a id="a-Q"></a>即以水瓶打比丘头破。<a id="a-R"></a>诸比丘尼呵言。<a id="a-S"></a>云何比丘尼捉水瓶及扇立比丘前给水及扇。<a id="a-T"></a>遂复打其头破。<a id="a-U"></a>诸长老比丘尼闻种种呵责。<a id="a-V"></a>乃至今为诸比丘尼结戒。<a id="a-W"></a>亦如上说。<a id="a-X"></a>从今是戒应如是说。<a id="a-Y"></a>若比丘尼捉水瓶及扇立比丘前若给水若扇波逸提。<a id="a-Z"></a>若欲给水与竟应远去不应住前立。<a id="a-a"></a>式叉摩那沙弥尼突吉罗。</p>
  <p id="ab">尔时诸比丘尼诵治病经方。<a id="a-c"></a>诸白衣讥呵言。<a id="a-d"></a>此等但学医术无求道意。<a id="a-e"></a>何不以此诵读佛经。<a id="a-f"></a>诸长老比丘尼闻种种呵责。<a id="a-g"></a>乃至今为诸比丘尼结戒。<a id="a-h"></a>亦如上说。<a id="a-i"></a>从今是戒应如是说。<a id="a-j"></a>若比丘尼诵治病经方波逸提。<a id="a-k"></a>式叉摩那沙弥尼突吉罗。<a id="a-l"></a>若为自病若慈愍若强力所逼差读不犯。</p>
  <p id="am">尔时诸比丘尼教他诵治病经方。<a id="a-n"></a>诸白衣讥呵。<a id="a-o"></a>诸长老比丘尼闻种种呵责。<a id="a-p"></a>乃至今为诸比丘尼结戒亦如上说。<a id="a-q"></a>从今是戒应如是说。<a id="a-r"></a>若比丘尼教他诵治病经方波逸提。<a id="a-s"></a>余如上说。</p>
  <p id="at">尔时诸比丘尼为人治病合和煮捣诸药。<a id="a-u"></a>初夜后夜未曾休息。<a id="a-v"></a>诸白衣见讥呵言。<a id="a-w"></a>此等如医如医弟子。<a id="a-x"></a>何不求道疗生死病。<a id="a-y"></a>而反营此世俗事为。<a id="a-z"></a>诸长老比丘尼闻种种呵责。<a id="a-10"></a>乃至今为诸比丘尼结戒。<a id="a-11"></a>亦如上说。<a id="a-12"></a>从今是戒应如是说。<a id="a-13"></a>若比丘尼为人治病以为生业波逸提。<a id="a-14"></a>式叉摩那沙弥尼突吉罗。<a id="a-15"></a>若怜愍若强力所逼不为利养不犯。</p>
  <p id="a16">尔时诸比丘尼教人治病。<a id="a-17"></a>诸白衣来语言。<a id="a-18"></a>为我说法。<a id="a-19"></a>便语言。<a id="a-1A"></a>治热如是。<a id="a-1B"></a>治冷如是。<a id="a-1C"></a>治风如是。<a id="a-1D"></a>治诸病如是。<a id="a-1E"></a>诸白衣言。<a id="a-1F"></a>我为法来不为治病。<a id="a-1G"></a>复讥呵言。<a id="a-1H"></a>此等唯学医术不知道法。<a id="a-1I"></a>若不尔者何不以法教我。<a id="a-1J"></a>诸长老比丘尼闻种种呵责。<a id="a-1K"></a>乃至今为诸比丘尼结戒亦如上说。<a id="a-1L"></a>从今是戒应如是说。<a id="a-1M"></a>若比丘尼教他治病以为生业波逸提。<a id="a-1N"></a>余如上说。</p>
  <p id="a1O">尔时诸比丘尼为知识家作。<a id="a-1P"></a>诸居士讥呵言。<a id="a-1Q"></a>此等舍本家作为他家作。<a id="a-1R"></a>无沙门行破沙门法。<a id="a-1S"></a>诸长老比丘尼闻种种呵责。<a id="a-1T"></a>乃至今为诸比丘尼结戒。<a id="a-1U"></a>亦如上说。<a id="a-1V"></a>从今是戒应如是说。<a id="a-1W"></a>若比丘尼以饮食故为白衣家作波逸提。<a id="a-1X"></a>式叉摩那沙弥尼突吉罗。<a id="a-1Y"></a>若怜愍若强力所逼不犯。</p>
  <p id="a1Z">尔时诸比丘尼。<a id="a-1a"></a>与白衣及外道妇女同衣卧身体相触。<a id="a-1b"></a>生爱欲心不乐梵行。<a id="a-1c"></a>遂致反俗作外道者。<a id="a-1d"></a>诸妇女后随知识语言。<a id="a-1e"></a>某甲比丘尼身体有如是如是好。<a id="a-1f"></a>诸白衣后见比丘尼。<a id="a-1g"></a>便指弄言。<a id="a-1h"></a>好身体者。<a id="a-1i"></a>此比丘尼是。<a id="a-1j"></a>彼比丘尼是。<a id="a-1k"></a>诸比丘尼以此羞耻。<a id="a-1l"></a>诸长老比丘尼闻种种呵责。<a id="a-1m"></a>乃至今为诸比丘尼结戒。<a id="a-1n"></a>亦如上说。<a id="a-1o"></a>从今是戒应如是说。<a id="a-1p"></a>若比丘尼共白衣及外道妇女同衣卧波逸提。<a id="a-1q"></a>若同床共被内衣应使有隔。<a id="a-1r"></a>式叉摩那沙弥尼突吉罗。</p>
  <p id="a1s">尔时诸比丘尼。<a id="a-1t"></a>与比丘尼式叉摩那沙弥尼同衣卧。<a id="a-1u"></a>乃至今为诸比丘尼结戒。<a id="a-1v"></a>亦如上说。<a id="a-1w"></a>从今是戒应如是说。<a id="a-1x"></a>若比丘尼与比丘尼式叉摩那沙弥尼同衣卧波逸提。<a id="a-1y"></a>余如上说。</p>
  <p id="a1z">尔时诸比丘尼。<a id="a-20"></a>与白衣及外道妇女更相覆眠相见形体生爱欲心。<a id="a-21"></a>乃至今为诸比丘尼结戒。<a id="a-22"></a>亦如上说。<a id="a-23"></a>从今是戒应如是说。<a id="a-24"></a>若比丘尼与白衣及外道妇女更相覆眠波逸提。<a id="a-25"></a>余如上说。<a id="a-26"></a>若先已有覆重覆不犯。</p>
  <p id="a27">尔时诸比丘尼。<a id="a-28"></a>与比丘尼式叉摩那沙弥尼更相覆眠相见形体。<a id="a-29"></a>乃至今为诸比丘尼结戒。<a id="a-2A"></a>亦如上说。<a id="a-2B"></a>从今是戒应如是说。<a id="a-2C"></a>若比丘尼与比丘尼式叉摩那沙弥尼更相覆眠波逸提。<a id="a-2D"></a>余如上说(一百五十)</p>
  <p id="a2E">尔时诸比丘尼。<a id="a-2F"></a>以香涂身亦使人涂。<a id="a-2G"></a>生爱欲心不乐修梵行。<a id="a-2H"></a>遂致反俗作外道者。<a id="a-2I"></a>诸白衣闻其香气。<a id="a-2J"></a>讥呵言。<a id="a-2K"></a>此等以香涂身同于淫女。<a id="a-2L"></a>无沙门行破沙门法。<a id="a-2M"></a>诸长老比丘尼闻种种呵责。<a id="a-2N"></a>乃至今为诸比丘尼结戒。<a id="a-2O"></a>亦如上说。<a id="a-2P"></a>从今是戒应如是说。<a id="a-2Q"></a>若比丘尼以香涂身波逸提。<a id="a-2R"></a>香者。<a id="a-2S"></a>根香茎香叶香华香虫香胶香。<a id="a-2T"></a>式叉摩那沙弥尼突吉罗。<a id="a-2U"></a>若为治病若强力所逼涂不犯。</p>
  <p id="a2V">尔时诸比丘尼以泽枯揩身令有光润。<a id="a-2W"></a>诸白衣讥呵言。<a id="a-2X"></a>此等以泽枯揩身令有光润如淫女人。<a id="a-2Y"></a>无沙门行破沙门法。<a id="a-2Z"></a>诸长老比丘尼闻种种呵责。<a id="a-2a"></a>乃至今为诸比丘尼结戒。<a id="a-2b"></a>亦如上说。<a id="a-2c"></a>从今是戒应如是说。<a id="a-2d"></a>若比丘尼以泽枯揩身波逸提。<a id="a-2e"></a>时跋陀迦毗罗比丘尼身体少润枯燥擗裂问医。<a id="a-2f"></a>医言应用泽枯揩身。<a id="a-2g"></a>答言佛不听我泽枯揩身。<a id="a-2h"></a>愿更思余治。<a id="a-2i"></a>医言更无余治。<a id="a-2j"></a>比丘尼作是念。<a id="a-2k"></a>若世尊听病时泽枯揩身。<a id="a-2l"></a>我乃不复有此苦患。<a id="a-2m"></a>以是白佛。<a id="a-2n"></a>佛以是事集二部僧。<a id="a-2o"></a>告诸比丘。<a id="a-2p"></a>今听比丘尼病时以泽枯揩身。<a id="a-2q"></a>从今是戒应如是说。<a id="a-2r"></a>若比丘尼无病以泽枯揩身波逸提。<a id="a-2s"></a>式叉摩那沙弥尼突吉罗。</p>
  <p id="a2t">尔时诸比丘尼畜华鬘或着。<a id="a-2u"></a>生染着心不乐修梵行。<a id="a-2v"></a>遂致反俗作外道者。<a id="a-2w"></a>诸长老比丘尼见种种呵责。<a id="a-2x"></a>乃至今为诸比丘尼结戒。<a id="a-2y"></a>亦如上说。<a id="a-2z"></a>从今是戒应如是说。<a id="a-30"></a>若比丘尼畜华鬘若着波逸提。<a id="a-31"></a>乃至以草叶系头为好。<a id="a-32"></a>皆名著华鬘。<a id="a-33"></a>式叉摩那沙弥尼突吉罗。<a id="a-34"></a>若强力所逼不犯。</p>
  <p id="a35">尔时比丘尼着宝璎珞。<a id="a-36"></a>生爱欲心不乐修梵行。<a id="a-37"></a>遂致反俗作外道者。<a id="a-38"></a>诸长老比丘尼见种种呵责。<a id="a-39"></a>乃至今为诸比丘尼结戒。<a id="a-3A"></a>亦如上说。<a id="a-3B"></a>从今是戒应如是说。<a id="a-3C"></a>若比丘尼着宝璎珞波逸提。<a id="a-3D"></a>乃至以木作璎珞亦如是。<a id="a-3E"></a>式叉摩那沙弥尼突吉罗。<a id="a-3F"></a>不犯如上。</p>
  <p id="a3G">尔时诸比丘尼着卑身衣。<a id="a-3H"></a>使形佣纤得中生爱欲心。<a id="a-3I"></a>乃至今为诸比丘尼结戒。<a id="a-3J"></a>亦如上说。<a id="a-3K"></a>从今是戒应如是说。<a id="a-3L"></a>若比丘尼着卑身衣波逸提。<a id="a-3M"></a>式叉摩那沙弥尼突吉罗。<a id="a-3N"></a>不犯如上。</p>
  <p id="a3O">尔时诸比丘尼畜种种严身具生爱欲心。<a id="a-3P"></a>乃至今为诸比丘尼结戒。<a id="a-3Q"></a>亦如上说。<a id="a-3R"></a>从今是戒应如是说。<a id="a-3S"></a>若比丘尼畜种种严身具波逸提。<a id="a-3T"></a>式叉摩那沙弥尼突吉罗。</p>
  <p id="a3U">尔时诸比丘尼畜发。<a id="a-3V"></a>乃至今为诸比丘尼结戒。<a id="a-3W"></a>亦如上说。<a id="a-3X"></a>从今是戒应如是说。<a id="a-3Y"></a>若比丘尼畜发波逸提。<a id="a-3Z"></a>比丘尼发长波逸提。<a id="a-3a"></a>式叉摩那沙弥尼畜发及发长不剃突吉罗。<a id="a-3b"></a>半月一剃。<a id="a-3c"></a>过此名为发长。<a id="a-3d"></a>若无人剃。<a id="a-3e"></a>及强力所逼不得剃。<a id="a-3f"></a>皆不犯。</p>
  <p id="a3g">尔时诸比丘尼。<a id="a-3h"></a>着白衣女人严身具生爱欲心。<a id="a-3i"></a>时偷罗难陀比丘尼主人新取妇。<a id="a-3j"></a>妇以严身具与令着。<a id="a-3k"></a>着已覆头眠床上。<a id="a-3l"></a>婿从外还欲近其妇。<a id="a-3m"></a>发头方知。<a id="a-3n"></a>呵言。<a id="a-3o"></a>我若不发头便行欲者。<a id="a-3p"></a>岂不致大罪耶。<a id="a-3q"></a>云何比丘尼作如此事。<a id="a-3r"></a>无沙门行破沙门法。<a id="a-3s"></a>诸长老比丘尼闻种种呵责。<a id="a-3t"></a>乃至今为诸比丘尼结戒。<a id="a-3u"></a>亦如上说。<a id="a-3v"></a>从今是戒应如是说。<a id="a-3w"></a>若比丘尼着严身具波逸提。<a id="a-3x"></a>式叉摩那沙弥尼突吉罗。<a id="a-3y"></a>不犯如上。</p>
  <p id="a3z">尔时诸比丘尼为他作严身具。<a id="a-40"></a>诸白衣讥呵言。<a id="a-41"></a>此等如淫女人作严身具。<a id="a-42"></a>诸长老比丘尼闻种种呵责。<a id="a-43"></a>乃至今为诸比丘尼结戒。<a id="a-44"></a>亦如上说。<a id="a-45"></a>从今是戒应如是说。<a id="a-46"></a>若比丘尼为他作严身具波逸提。<a id="a-47"></a>式叉摩那沙弥尼突吉罗。</p>
  <p id="a48">尔时诸比丘尼绩缕。<a id="a-49"></a>诸白衣讥呵言。<a id="a-4A"></a>此等衣食仰他。<a id="a-4B"></a>不念行道以报信施。<a id="a-4C"></a>绩缕何为。<a id="a-4D"></a>无沙门行破沙门法。<a id="a-4E"></a>诸长老比丘尼闻种种呵责。<a id="a-4F"></a>乃至今为诸比丘尼结戒。<a id="a-4G"></a>亦如上说。<a id="a-4H"></a>从今是戒应如是说。<a id="a-4I"></a>若比丘尼绩缕波逸提。<a id="a-4J"></a>式叉摩那沙弥尼突吉罗。<a id="a-4K"></a>若作腰绳禅带络囊缝衣缕不犯(一百六十)</p>
  <p id="a4L">尔时诸比丘尼随知识白衣家敷卧具住。<a id="a-4M"></a>诸白衣讥呵言。<a id="a-4N"></a>云何出自家住他家。<a id="a-4O"></a>我等不喜见此不吉利物。<a id="a-4P"></a>诸长老比丘尼闻种种呵责。<a id="a-4Q"></a>乃至今为诸比丘尼结戒。<a id="a-4R"></a>亦如上说。<a id="a-4S"></a>从今是戒应如是说。<a id="a-4T"></a>若比丘尼不问白衣辄在其家敷卧具住波逸提。<a id="a-4U"></a>式叉摩那沙弥尼突吉罗。<a id="a-4V"></a>若亲里家住不犯。</p>
  <p id="a4W">尔时诸比丘尼在白衣家。<a id="a-4X"></a>敷主人坐卧具若使人敷。<a id="a-4Y"></a>去时不自举不教人举。<a id="a-4Z"></a>诸白衣讥呵言。<a id="a-4a"></a>云何比丘尼敷人坐卧具去复不举。<a id="a-4b"></a>我等常为此等作奴婢。<a id="a-4c"></a>诸长老比丘尼闻种种呵责。<a id="a-4d"></a>乃至今为诸比丘尼结戒。<a id="a-4e"></a>亦如上说。<a id="a-4f"></a>从今是戒应如是说。<a id="a-4g"></a>若比丘尼至白衣家敷。<a id="a-4h"></a>主人坐卧具若使人敷去时不自举不教人举波逸提。<a id="a-4i"></a>式叉摩那沙弥尼突吉罗。<a id="a-4j"></a>若嘱举不犯。</p>
  <p id="a4k">尔时诸比丘尼自煮生物作食。<a id="a-4l"></a>诸白衣讥呵言。<a id="a-4m"></a>云何比丘尼自煮生物既自煮作食何为复就人乞耶无沙门行破沙门法。<a id="a-4n"></a>诸长老比。<a id="a-4o"></a>丘尼闻种种呵责。<a id="a-4p"></a>乃至今为诸比丘尼结戒亦如上说。<a id="a-4q"></a>从今是戒应如是说。<a id="a-4r"></a>若比丘尼自煮生物作食波逸提。<a id="a-4s"></a>若为病不犯。</p>
  <p id="a4t">尔时差摩比丘尼来至舍卫城。<a id="a-4u"></a>旃荼修摩那比丘尼以精舍借令住止。<a id="a-4v"></a>差摩得慈心三昧。<a id="a-4w"></a>有大威德。<a id="a-4x"></a>眷属成就。<a id="a-4y"></a>旃荼弟子皆共尊重。<a id="a-4z"></a>并欲随逐。<a id="a-50"></a>旃荼觉之便嗔骂言。<a id="a-51"></a>我以精舍借汝令住。<a id="a-52"></a>反更诱人弟子。<a id="a-53"></a>诸长老比丘尼闻种种呵责。<a id="a-54"></a>云何借他精舍而后嗔谤。<a id="a-55"></a>乃至今为诸比丘尼结戒。<a id="a-56"></a>亦如上说。<a id="a-57"></a>从今是戒应如是说。<a id="a-58"></a>若比丘尼先听住后嗔谤者波逸提式叉摩那沙弥尼突吉罗。<a id="a-59"></a>若有实而嗔恨不犯。</p>
  <p id="a5A">尔时跋陀伽毗罗比丘尼髀里生痈。<a id="a-5B"></a>不白僧辄使男子医破出脓洗讫布药。<a id="a-5C"></a>诸长老比丘尼见呵责言。<a id="a-5D"></a>汝已离欲故可如此。<a id="a-5E"></a>若未离欲人不当犯大事耶。<a id="a-5F"></a>乃至今为诸比丘尼结戒。<a id="a-5G"></a>亦如上说。<a id="a-5H"></a>从今是戒应如是说。<a id="a-5I"></a>若比丘尼不白僧辄使男子治病波逸提。<a id="a-5J"></a>若欲令男子治病。<a id="a-5K"></a>应打犍稚集僧来在病人前。<a id="a-5L"></a>然后衣裹身体。<a id="a-5M"></a>唯留可应治处。<a id="a-5N"></a>式叉摩那沙弥尼突吉罗。<a id="a-5O"></a>若使女人治不犯。</p>
  <p id="a5P">尔时诸比丘尼。<a id="a-5Q"></a>夜辄开都门出。<a id="a-5R"></a>不语后人令闭。<a id="a-5S"></a>夜有贼来夺诸比丘尼衣钵。<a id="a-5T"></a>诸长老比丘尼种种呵责。<a id="a-5U"></a>乃至今为诸比丘尼结戒。<a id="a-5V"></a>亦如上说。<a id="a-5W"></a>从今是戒应如是说。<a id="a-5X"></a>若比丘尼夜辄开都门出不语余比丘尼令闭波逸提。<a id="a-5Y"></a>式叉摩那沙弥尼突吉罗。<a id="a-5Z"></a>无恐怖处不犯。</p>
  <p id="a5a">尔时诸比丘尼非时到白衣家。<a id="a-5b"></a>有一家大富。<a id="a-5c"></a>贼常欲劫之而未得便。<a id="a-5d"></a>借问行人。<a id="a-5e"></a>谁出入此家者。<a id="a-5f"></a>有人言。<a id="a-5g"></a>偷罗难陀比丘尼与此家善数相往返。<a id="a-5h"></a>贼便往语偷罗难陀言。<a id="a-5i"></a>阿姨某甲唤汝。<a id="a-5j"></a>即从语暮往。<a id="a-5k"></a>主人为开门。<a id="a-5l"></a>贼便突入劫物荡尽。<a id="a-5m"></a>主人嗔呵言。<a id="a-5n"></a>若此比丘尼不非时来。<a id="a-5o"></a>我不开门不遭此难。<a id="a-5p"></a>供养望福而反致祸。<a id="a-5q"></a>与养怨家有何等异。<a id="a-5r"></a>诸长老比丘尼种种呵责。<a id="a-5s"></a>乃至今为诸比丘尼结戒。<a id="a-5t"></a>亦如上说。<a id="a-5u"></a>从今是戒应如是说。<a id="a-5v"></a>若比丘尼非时入白衣家波逸提。<a id="a-5w"></a>复有诸比丘尼白衣呼不敢往。<a id="a-5x"></a>以是白佛。<a id="a-5y"></a>佛以是事集二部僧告诸比丘。<a id="a-5z"></a>今听比丘尼白衣唤得往。<a id="a-60"></a>从今是戒应如是说。<a id="a-61"></a>若比丘尼白衣不唤非时入其家波逸提。<a id="a-62"></a>非时者。<a id="a-63"></a>从中后至明相未出。<a id="a-64"></a>若白衣唤应详察。<a id="a-65"></a>彼使是可信人不。<a id="a-66"></a>又应审问知其虚实。<a id="a-67"></a>若犹有疑至门应先问。<a id="a-68"></a>其家竟为唤不。<a id="a-69"></a>然后乃入复应筹量。<a id="a-6A"></a>非是可畏时不。<a id="a-6B"></a>若非时往白衣家。<a id="a-6C"></a>一脚出门突吉罗。<a id="a-6D"></a>两脚出波逸提。<a id="a-6E"></a>式叉摩那沙弥尼突吉罗。</p>
  <p id="a6F">尔时有居士请比丘尼僧食。<a id="a-6G"></a>诸比丘尼食前着衣持钵往到其家。<a id="a-6H"></a>从作食人索饮或索釜燋或索饭。<a id="a-6I"></a>作食人作是念。<a id="a-6J"></a>今办此食正为此辈。<a id="a-6K"></a>前与后与亦复何在。<a id="a-6L"></a>便尽与之饭饮都尽主人至时打犍槌集僧敕使下食。<a id="a-6M"></a>作食人具以事答。<a id="a-6N"></a>居士便讥呵言。<a id="a-6O"></a>此诸比丘尼如小儿不能小忍。<a id="a-6P"></a>贪食如此何道之有。<a id="a-6Q"></a>诸长老比丘尼闻种种呵责。<a id="a-6R"></a>乃至今为诸比丘尼结戒。<a id="a-6S"></a>亦如上说。<a id="a-6T"></a>从今是戒应如是说。<a id="a-6U"></a>若比丘尼受请。<a id="a-6V"></a>主人未唱随意食。<a id="a-6W"></a>食者波逸提。<a id="a-6X"></a>若未唱随意食食。<a id="a-6Y"></a>口口波逸提。<a id="a-6Z"></a>式叉摩那沙弥尼突吉罗(一百七十)</p>
  <p id="a6a">尔时诸比丘尼如法作驱出羯磨竟。<a id="a-6b"></a>被驱比丘尼不肯去。<a id="a-6c"></a>诸长老比丘尼种种呵责言。<a id="a-6d"></a>被驱出羯磨与不被驱出羯磨有何等异。<a id="a-6e"></a>乃至今为诸比丘尼结戒。<a id="a-6f"></a>亦如上说。<a id="a-6g"></a>从今是戒应如是说。<a id="a-6h"></a>若比丘尼被驱出羯磨不去者波逸提。<a id="a-6i"></a>驱出羯磨者。<a id="a-6j"></a>白四羯磨。<a id="a-6k"></a>式叉摩那沙弥尼突吉罗。<a id="a-6l"></a>若病若八难起若非法羯磨皆不犯。</p>
  <p id="a6m">尔时诸比丘尼如法集僧时。<a id="a-6n"></a>有比丘尼不即往。<a id="a-6o"></a>诸比丘尼待之以妨行道。<a id="a-6p"></a>诸长老比丘尼种种呵责。<a id="a-6q"></a>乃至今为诸比丘尼结戒。<a id="a-6r"></a>亦如上说。<a id="a-6s"></a>从今是戒应如是说。<a id="a-6t"></a>若比丘尼僧如法集会不即往波逸提。<a id="a-6u"></a>式叉摩那沙弥尼突吉罗。<a id="a-6v"></a>若病若不闻若八难起不犯。</p>
  <p id="a6w">尔时诸比丘尼往观歌舞作伎。<a id="a-6x"></a>生染着心不复乐道。<a id="a-6y"></a>遂有反俗作外道者。<a id="a-6z"></a>诸白衣见讥呵言。<a id="a-70"></a>此等观歌舞作伎如淫女人。<a id="a-71"></a>无沙门行破沙门法。<a id="a-72"></a>诸长老比丘尼闻种种呵责。<a id="a-73"></a>乃至今为诸比丘尼结戒。<a id="a-74"></a>亦如上说。<a id="a-75"></a>从今是戒应如是说。<a id="a-76"></a>若比丘尼观歌舞作伎波逸提。<a id="a-77"></a>式叉摩那沙弥尼突吉罗。<a id="a-78"></a>不犯如上观王宫观画中说。</p>
  <p id="a79">尔时诸比丘尼往至边地。<a id="a-7A"></a>边地人抄取作婢。<a id="a-7B"></a>或夺衣钵或破梵行。<a id="a-7C"></a>诸长老比丘尼闻种种呵责。<a id="a-7D"></a>乃至今为诸比丘尼结戒。<a id="a-7E"></a>亦如上说。<a id="a-7F"></a>从今是戒应如是说。<a id="a-7G"></a>若比丘尼往边地波逸提。<a id="a-7H"></a>边地者。<a id="a-7I"></a>无比丘比丘尼处。<a id="a-7J"></a>式叉摩那沙弥尼突吉罗。<a id="a-7K"></a>若飞行不犯。</p>
  <p id="a7L">尔时诸比丘尼度二根人。<a id="a-7M"></a>诸白衣讥呵言。<a id="a-7N"></a>云何比丘尼度二根人。<a id="a-7O"></a>无可度不可度者无沙门行破沙门法诸长老比丘尼闻种种呵责。<a id="a-7P"></a>乃至今为诸比丘尼结戒。<a id="a-7Q"></a>亦如上说。<a id="a-7R"></a>从今是戒应如是说。<a id="a-7S"></a>若比丘尼度二根人波逸提。<a id="a-7T"></a>若疑应先看。<a id="a-7U"></a>发心乃至三羯磨未竟突吉罗竟。<a id="a-7V"></a>和尚波逸提。<a id="a-7W"></a>余尼师僧突吉罗。</p>
  <p id="a7X">尔时诸比丘尼度二道合作一道女人。<a id="a-7Y"></a>诸长老比丘尼种种呵责。<a id="a-7Z"></a>乃至今为诸比丘尼结戒。<a id="a-7a"></a>亦如上说。<a id="a-7b"></a>从今是戒应如是说。<a id="a-7c"></a>若比丘尼度二道合作一道女人波逸提。<a id="a-7d"></a>若度竟有是病不犯。<a id="a-7e"></a>余如上说。</p>
  <p id="a7f">尔时诸比丘尼度常有月水女人。<a id="a-7g"></a>行乞食血流污脚。<a id="a-7h"></a>诸白衣见恶贱讥呵言。<a id="a-7i"></a>诸比丘尼无可度不可度。<a id="a-7j"></a>度如此辈污人床席。<a id="a-7k"></a>无沙门行破沙门法。<a id="a-7l"></a>诸长老比丘尼闻种种呵责。<a id="a-7m"></a>乃至今为诸比丘尼结戒。<a id="a-7n"></a>亦如上说。<a id="a-7o"></a>从今是戒应如是说。<a id="a-7p"></a>若比丘尼度常有月水女人波逸提。<a id="a-7q"></a>余如上说。</p>
  <p id="a7r">尔时诸比丘尼不礼比丘不迎不送亦不请坐。<a id="a-7s"></a>诸比丘嗔不复教诫。<a id="a-7t"></a>诸比丘尼愚闇无知不能学戒。<a id="a-7u"></a>诸长老比丘尼见种种呵责。<a id="a-7v"></a>以是白佛。<a id="a-7w"></a>佛以是事集二部僧。<a id="a-7x"></a>问诸比丘尼。<a id="a-7y"></a>汝等实尔不。<a id="a-7z"></a>答言实尔世尊。<a id="a-80"></a>佛种种呵责言。<a id="a-81"></a>我先不说八敬法应礼比丘耶。<a id="a-82"></a>从今是戒应如是说。<a id="a-83"></a>若比丘尼见比丘不起不礼不请坐波逸提。<a id="a-84"></a>式叉摩那沙弥尼突吉罗。<a id="a-85"></a>若病若先有怨嫌不共语不犯。</p>
  <p id="a86">尔时诸比丘尼作是念。<a id="a-87"></a>佛不听我等剃隐处毛。<a id="a-88"></a>今当火烧即便烧之。<a id="a-89"></a>时有婆罗门失羊觅之。<a id="a-8A"></a>到比丘尼巷闻烧毛气。<a id="a-8B"></a>谓比丘尼偷杀其羊。<a id="a-8C"></a>便至王所以事白王。<a id="a-8D"></a>王即呼比丘尼问言。<a id="a-8E"></a>阿姨杀婆罗门羊不。<a id="a-8F"></a>答言不杀。<a id="a-8G"></a>问若不杀那得有烧羊毛气。<a id="a-8H"></a>便以实答。<a id="a-8I"></a>王闻大笑即放令去。<a id="a-8J"></a>诸臣闻之讥呵言。<a id="a-8K"></a>云何比丘尼不念行道乃烧隐处毛。<a id="a-8L"></a>诸长老比丘尼闻种种呵责。<a id="a-8M"></a>乃至今为诸比丘尼结戒。<a id="a-8N"></a>亦如上说。<a id="a-8O"></a>从今是戒应如是说。<a id="a-8P"></a>若比丘尼烧隐处毛波逸提。<a id="a-8Q"></a>余如剃隐处毛中说。</p>
  <p id="a8R">尔时诸比丘尼不着僧祇支往白衣舍。<a id="a-8S"></a>风吹上衣露其身体。<a id="a-8T"></a>诸白衣见便弄共说粗恶语以此羞耻。<a id="a-8U"></a>诸长老比丘尼闻种种呵责。<a id="a-8V"></a>乃至今为诸比丘尼结戒。<a id="a-8W"></a>亦如上说。<a id="a-8X"></a>从今是戒应如是说。<a id="a-8Y"></a>若比丘尼不着僧祇支入白衣家波逸提。<a id="a-8Z"></a>式叉摩那沙弥尼突吉罗。<a id="a-8a"></a>若浣染打缝若无皆不犯(一百八十)</p>
  <p id="a8b">尔时诸比丘尼。<a id="a-8c"></a>与白衣对坐临身相近说法。<a id="a-8d"></a>似若私语。<a id="a-8e"></a>于中生染着心。<a id="a-8f"></a>遂致返俗作外道者。<a id="a-8g"></a>诸白衣讥呵。<a id="a-8h"></a>诸长老比丘尼闻种种呵责。<a id="a-8i"></a>乃至今为诸比丘尼结戒。<a id="a-8j"></a>亦如上说。<a id="a-8k"></a>从今是戒应如是说。<a id="a-8l"></a>若比丘尼与白衣对坐临身相近说法波逸提。<a id="a-8m"></a>式叉摩那沙弥尼突吉罗。</p>
  <p id="a8n">尔时诸比丘尼自歌舞。<a id="a-8o"></a>诸居士讥呵言。<a id="a-8p"></a>此比丘尼自歌舞如淫女人。<a id="a-8q"></a>诸长老比丘尼闻种种呵责。<a id="a-8r"></a>乃至今为诸比丘尼结戒。<a id="a-8s"></a>亦如上说。<a id="a-8t"></a>从今是戒应如是说。<a id="a-8u"></a>若比丘尼自歌舞波逸提。<a id="a-8v"></a>式叉摩那沙弥尼突吉罗。</p>
  <p id="a8w">尔时诸比丘尼遮受迦絺那衣。<a id="a-8x"></a>诸比丘尼待久不至妨废行道。<a id="a-8y"></a>诸长老比丘尼种种呵责。<a id="a-8z"></a>乃至今为诸比丘尼结戒。<a id="a-90"></a>亦如上说。<a id="a-91"></a>从今是戒应如是说。<a id="a-92"></a>若比丘尼遮受迦絺那衣波逸提。<a id="a-93"></a>若病若不闻不犯。</p>
  <p id="a94">尔时诸比丘尼遮舍迦絺那衣。<a id="a-95"></a>乃至今为诸比丘尼结戒。<a id="a-96"></a>亦如上说。<a id="a-97"></a>从今是戒应如是说。<a id="a-98"></a>若比丘尼遮舍迦絺那衣波逸提。<a id="a-99"></a>余如上说。</p>
  <p id="a9A">尔时差摩比丘尼聪明机辩。<a id="a-9B"></a>难问诸比丘。<a id="a-9C"></a>诸比丘不能答便大羞耻。<a id="a-9D"></a>后见诸比丘尼辄下路避之。<a id="a-9E"></a>遂无复教诫比丘尼者。<a id="a-9F"></a>愚闇无知不能学戒。<a id="a-9G"></a>诸长老比丘尼闻种种呵责。<a id="a-9H"></a>乃至今为诸比丘尼结戒。<a id="a-9I"></a>亦如上说。<a id="a-9J"></a>从今是戒应如是说。<a id="a-9K"></a>若比丘尼问难比丘波逸提。<a id="a-9L"></a>有诸比丘尼有疑不敢问难。<a id="a-9M"></a>以此复愚闇无知不能学戒。<a id="a-9N"></a>以是白佛。<a id="a-9O"></a>佛以是事集二部僧。<a id="a-9P"></a>告诸比丘。<a id="a-9Q"></a>今听诸比丘尼先白比丘听问者问。<a id="a-9R"></a>从今是戒应如是说。<a id="a-9S"></a>若比丘尼不白比丘辄问义者波逸提。<a id="a-9T"></a>式叉摩那沙弥尼突吉罗。</p>
  <p id="a9U">尔时跋难陀。<a id="a-9V"></a>常出入偷罗难陀比丘尼所。<a id="a-9W"></a>后时着衣持钵往到彼所。<a id="a-9X"></a>坐起轻脱更相见形。<a id="a-9Y"></a>跋难陀遂失不净。<a id="a-9Z"></a>偷罗难陀取内衣浣。<a id="a-9a"></a>以不净自内形中遂致有娠。<a id="a-9b"></a>诸比丘尼见问言汝不修梵行耶。<a id="a-9c"></a>答言非不修梵行。<a id="a-9d"></a>我以男子不净自内形中致此娠耳。<a id="a-9e"></a>诸长老比丘尼闻种种呵责。<a id="a-9f"></a>乃至今为诸比丘尼结戒。<a id="a-9g"></a>亦如上说。<a id="a-9h"></a>从今是戒应如是说。<a id="a-9i"></a>若比丘尼以男子不净自内形中波逸提。<a id="a-9j"></a>式叉摩那沙弥尼突吉罗。</p>
  <p id="a9k">尔时诸比丘尼作外道事火法。<a id="a-9l"></a>然火及诵其咒语。<a id="a-9m"></a>诸居士讥呵言。<a id="a-9n"></a>此等尚不能净其见。<a id="a-9o"></a>何得有道。<a id="a-9p"></a>无沙门行破沙门法。<a id="a-9q"></a>诸长老比丘尼闻种种呵责。<a id="a-9r"></a>乃至今为。<a id="a-9s"></a>诸比丘尼结戒。<a id="a-9t"></a>亦如上说。<a id="a-9u"></a>从今是戒应如是说。<a id="a-9v"></a>若比丘尼作外道事火法然火波逸提。<a id="a-9w"></a>若以邪见作之偷兰遮。<a id="a-9x"></a>若作种种诸外道事皆波逸提。<a id="a-9y"></a>式叉摩那沙弥尼突吉罗。</p>
  <p id="a9z">尔时诸比丘尼在有人处浴。<a id="a-A0"></a>众人见之观看戏弄。<a id="a-A1"></a>诸长老比丘尼见种种呵责。<a id="a-A2"></a>乃至今为诸比丘尼结戒。<a id="a-A3"></a>亦如上说。<a id="a-A4"></a>从今是戒应如是说。<a id="a-A5"></a>若比丘尼在有人处浴波逸提。<a id="a-A6"></a>式叉摩那沙弥尼突吉罗。</p>
  <p id="aA7">尔时诸比丘尼诵外道咒术。<a id="a-A8"></a>诸白衣讥呵。<a id="a-A9"></a>此等诵外道咒无求道心。<a id="a-AA"></a>乃至今为诸比丘尼结戒。<a id="a-AB"></a>皆如诵治病经方中说。<a id="a-AC"></a>从今是戒应如是说。<a id="a-AD"></a>若比丘尼诵外道咒术若教人诵波逸提。<a id="a-AE"></a>式叉摩那沙弥尼突吉罗。</p>
  <p id="aAF">尔时诸比丘尼众自授具足戒。<a id="a-AG"></a>彼愚闇无知不能学戒。<a id="a-AH"></a>诸长老比丘尼闻种种呵责。<a id="a-AI"></a>乃至今为诸比丘尼结戒。<a id="a-AJ"></a>亦如上说。<a id="a-AK"></a>从今是戒应如是说。<a id="a-AL"></a>若比丘尼一众授具足戒波逸提。<a id="a-AM"></a>发心乃至白四羯磨未竟突吉罗竟。<a id="a-AN"></a>和尚波逸提。<a id="a-AO"></a>余师僧突吉罗(一百九十)</p>
  <p id="aAP">尔时诸比丘尼。<a id="a-AQ"></a>自作畜众羯磨。<a id="a-AR"></a>自作二岁学戒羯磨。<a id="a-AS"></a>自授二岁学戒。<a id="a-AT"></a>不能教诫弟子。<a id="a-AU"></a>愚闇无知不能学戒。<a id="a-AV"></a>诸长老比丘尼闻种种呵责。<a id="a-AW"></a>乃至今为诸比丘尼结戒。<a id="a-AX"></a>亦如上说。<a id="a-AY"></a>从今是戒应如是说。<a id="a-AZ"></a>若比丘尼自作畜众羯磨波逸提。<a id="a-Aa"></a>若比丘尼自作二岁学戒羯磨波逸提。<a id="a-Ab"></a>若比丘尼自授二岁学戒波逸提。<a id="a-Ac"></a>余如上说。</p>
  <p id="aAd">尔时诸比丘尼。<a id="a-Ae"></a>作二岁学戒竟羯磨。<a id="a-Af"></a>经宿乃与授具足戒。<a id="a-Ag"></a>中间有难遂不得受具足戒。<a id="a-Ah"></a>诸长老比丘尼闻种种呵责。<a id="a-Ai"></a>乃至今为诸比丘尼结戒。<a id="a-Aj"></a>亦如上说。<a id="a-Ak"></a>从今是戒应如是说。<a id="a-Al"></a>若比丘尼作二岁学戒竟羯磨经宿乃授具足戒波逸提。<a id="a-Am"></a>发心乃至明相未出突吉罗。<a id="a-An"></a>明相出已和尚波逸提。<a id="a-Ao"></a>余师众突吉罗。<a id="a-Ap"></a>若病若难起若僧不集会不犯。</p>
  <p id="aAq">尔时诸比丘尼。<a id="a-Ar"></a>作二岁学戒羯磨竟。<a id="a-As"></a>经宿乃授其学戒。<a id="a-At"></a>其中难起遂不得受。<a id="a-Au"></a>诸长老比丘尼闻种种呵责。<a id="a-Av"></a>乃至今为诸比丘尼结戒。<a id="a-Aw"></a>亦如上说。<a id="a-Ax"></a>从今是戒应如是说。<a id="a-Ay"></a>若比丘尼作二岁学戒羯磨竟经宿乃授其学戒波逸提。<a id="a-Az"></a>发心乃至明相未出突吉罗。<a id="a-B0"></a>明相出已和尚波逸提。<a id="a-B1"></a>余师众突吉罗。<a id="a-B2"></a>不犯如上说。</p>
  <p id="aB3">尔时诸比丘尼自织作衣。<a id="a-B4"></a>诸白衣讥呵言。<a id="a-B5"></a>云何比丘尼不念行道身自织作如余织师。<a id="a-B6"></a>诸长老比丘尼闻种种呵责。<a id="a-B7"></a>乃至今为诸比丘尼结戒。<a id="a-B8"></a>亦如上说。<a id="a-B9"></a>从今是戒应如是说。<a id="a-BA"></a>若比丘尼自织作衣着波逸提。<a id="a-BB"></a>若织掷梭。<a id="a-BC"></a>掷掷波逸提。<a id="a-BD"></a>式叉摩那沙弥尼突吉罗。<a id="a-BE"></a>若织腰绳禅带不犯。</p>
  <p id="aBF">尔时波斯匿王左右人及诸比丘尼。<a id="a-BG"></a>于恐怖处游看为贼所剥。<a id="a-BH"></a>或破梵行或虏将去。<a id="a-BI"></a>余比丘尼以是白王。<a id="a-BJ"></a>王言。<a id="a-BK"></a>我今不得自在。<a id="a-BL"></a>当奈比丘尼何。<a id="a-BM"></a>诸长老比丘尼闻种种呵责言。<a id="a-BN"></a>何以于恐怖处游行。<a id="a-BO"></a>乃至今为诸比丘尼结戒。<a id="a-BP"></a>亦如上说。<a id="a-BQ"></a>从今是戒应如是说。<a id="a-BR"></a>若比丘尼国内恐怖处于中游行波逸提。<a id="a-BS"></a>式叉摩那沙弥尼突吉罗。<a id="a-BT"></a>若先在路行。<a id="a-BU"></a>后有难起不犯。</p>
  <p id="aBV">尔时诸比丘尼自作己像亦使人作。<a id="a-BW"></a>时偷罗难陀亦使人作。<a id="a-BX"></a>见己像已生染着心作是念。<a id="a-BY"></a>我色貌如是。<a id="a-BZ"></a>云何毁之修于梵行。<a id="a-Ba"></a>诸长老比丘尼见种种呵责。<a id="a-Bb"></a>乃至今为诸比丘尼结戒。<a id="a-Bc"></a>亦如上说。<a id="a-Bd"></a>从今是戒应如是说。<a id="a-Be"></a>若比丘尼自作己像若使人作波逸提。<a id="a-Bf"></a>作己像者。<a id="a-Bg"></a>或画或以木或以泥。<a id="a-Bh"></a>式叉摩那沙弥尼突吉罗。<a id="a-Bi"></a>若人密作示之不犯。</p>
  <p id="aBj">尔时诸比丘尼庄严女人。<a id="a-Bk"></a>便生不乐道心。<a id="a-Bl"></a>遂致反俗作外道者。<a id="a-Bm"></a>诸白衣讥呵言。<a id="a-Bn"></a>云何比丘尼庄严女人如庄母耶。<a id="a-Bo"></a>与自庄严有何等异。<a id="a-Bp"></a>不念行道但作邪饰。<a id="a-Bq"></a>无沙门行破沙门法。<a id="a-Br"></a>诸长老比丘尼闻种种呵责。<a id="a-Bs"></a>乃至今为诸比丘尼结戒。<a id="a-Bt"></a>亦如上说。<a id="a-Bu"></a>从今是戒应如是说。<a id="a-Bv"></a>若比丘尼庄严女人波逸提。<a id="a-Bw"></a>庄严者。<a id="a-Bx"></a>为其梳头乃至插一华着一钏。<a id="a-By"></a>一一波逸提。<a id="a-Bz"></a>式叉摩那沙弥尼突吉罗。</p>
  <p id="aC0">尔时诸比丘尼水中洗浴逆流行。<a id="a-C1"></a>为水所触生爱欲心。<a id="a-C2"></a>遂致反俗作外道者。<a id="a-C3"></a>诸长老比丘尼闻种种呵责。<a id="a-C4"></a>乃至今为诸比丘尼结戒。<a id="a-C5"></a>亦如上说。<a id="a-C6"></a>从今是戒应如是说。<a id="a-C7"></a>若比丘尼水中逆流行波逸提。<a id="a-C8"></a>若逆流行。<a id="a-C9"></a>步步波逸提。<a id="a-CA"></a>失不净偷罗遮。<a id="a-CB"></a>式叉摩那沙弥尼突吉罗。<a id="a-CC"></a>若无欲心不犯。</p>
  <p id="aCD">尔时诸比丘尼仰卧屋溜处。<a id="a-CE"></a>渧入形中生爱欲心。<a id="a-CF"></a>遂致反俗作外道者。<a id="a-CG"></a>诸长老比丘尼闻种种呵责。<a id="a-CH"></a>乃至今为诸比丘尼结戒。<a id="a-CI"></a>亦如上说。<a id="a-CJ"></a>从今是戒应如是说。<a id="a-CK"></a>若比丘尼仰卧水来下处波逸提。<a id="a-CL"></a>余如上说。</p>
  <p id="aCM">尔时诸比丘尼。<a id="a-CN"></a>以绳缠腰欲使细好生爱欲心。<a id="a-CO"></a>诸白衣讥呵言。<a id="a-CP"></a>此等治腰使细如淫女人。<a id="a-CQ"></a>无有道心但作邪事。<a id="a-CR"></a>诸长老比丘尼闻种种呵责。<a id="a-CS"></a>乃至今为诸比丘尼结戒亦如上说。<a id="a-CT"></a>从今是戒应如是说。<a id="a-CU"></a>若比丘尼治腰使细波逸提。<a id="a-CV"></a>式叉摩那沙弥尼突吉罗(二百)</p>
  <p id="aCW">尔时诸比丘尼。<a id="a-CX"></a>种种治身令好生爱欲心。<a id="a-CY"></a>乃至今为诸比丘尼结戒。<a id="a-CZ"></a>亦如上说。<a id="a-Ca"></a>从今是戒应如是说。<a id="a-Cb"></a>若比丘尼种种治身波逸提。<a id="a-Cc"></a>余如上说。</p>
  <p id="aCd">尔时诸比丘尼如妓女法着衣。<a id="a-Ce"></a>生不乐道心遂至反俗。<a id="a-Cf"></a>乃至今为诸比丘尼结戒。<a id="a-Cg"></a>亦如上说。<a id="a-Ch"></a>从今是戒应如是说。<a id="a-Ci"></a>若比丘尼如妓女法着衣波逸提。<a id="a-Cj"></a>式叉摩那沙弥尼突吉罗。</p>
  <p id="aCk">尔时诸比丘尼如白衣妇女法着衣。<a id="a-Cl"></a>生不乐道心。<a id="a-Cm"></a>乃至今为诸比丘尼结戒。<a id="a-Cn"></a>亦如上说。<a id="a-Co"></a>从今是戒应如是说。<a id="a-Cp"></a>若比丘尼如白衣妇女法着衣波逸提。<a id="a-Cq"></a>余如上说。</p>
  <p id="aCr">尔时诸比丘尼。<a id="a-Cs"></a>以欲心自观形体生爱欲意。<a id="a-Ct"></a>乃至今为诸比丘尼结戒。<a id="a-Cu"></a>亦如上说。<a id="a-Cv"></a>从今是戒应如是说。<a id="a-Cw"></a>若比丘尼以欲心自观形体波逸提。<a id="a-Cx"></a>式叉摩那沙弥尼突吉罗。</p>
  <p id="aCy">尔时诸比丘尼照镜生不乐道心。<a id="a-Cz"></a>乃至今为诸比丘尼结戒。<a id="a-D0"></a>亦如上说。<a id="a-D1"></a>从今是戒应如是说。<a id="a-D2"></a>若比丘尼照镜波逸提。<a id="a-D3"></a>若水中照突吉罗。<a id="a-D4"></a>式叉摩那沙弥尼突吉罗。<a id="a-D5"></a>若面有疮照看不犯。</p>
  <p id="aD6">尔时诸比丘尼种种自卜亦从他卜。<a id="a-D7"></a>诸白衣讥呵言。<a id="a-D8"></a>此等不舍邪见何应得道。<a id="a-D9"></a>诸长老比丘尼闻种种呵责。<a id="a-DA"></a>乃至今为诸比丘尼结戒。<a id="a-DB"></a>亦如上说。<a id="a-DC"></a>从今是戒应如是说。<a id="a-DD"></a>若比丘尼自卜若就他卜波逸提。<a id="a-DE"></a>式叉摩那沙弥尼突吉罗。</p>
  <p id="aDF">尔时诸比丘尼共私论议。<a id="a-DG"></a>我等出家当得究竟为不得究竟为。<a id="a-DH"></a>应罢道不应罢道。<a id="a-DI"></a>若罢道者得好婿不。<a id="a-DJ"></a>儿子多少相禄云何。<a id="a-DK"></a>因此论说生世俗情。<a id="a-DL"></a>不复乐道。<a id="a-DM"></a>遂致反俗作外道者。<a id="a-DN"></a>诸长老比丘尼闻种种呵责言。<a id="a-DO"></a>云何比丘尼作世俗论以忘道意。<a id="a-DP"></a>乃至今为诸比丘尼结戒。<a id="a-DQ"></a>亦如上说。<a id="a-DR"></a>从今是戒应如是说。<a id="a-DS"></a>若比丘尼随世俗论者波逸提。<a id="a-DT"></a>式叉摩那沙弥尼突吉罗(二百七竟)</p>
  <p data-pb></p>
  <h2 id="aDU">第二分第五尼律八提舍尼法</h2>
  <p id="aDV">尔时诸比丘尼好食酥数从人乞。<a id="a-DW"></a>诸白衣讥呵言。<a id="a-DX"></a>酥令人悦泽。<a id="a-DY"></a>世人所食。<a id="a-DZ"></a>云何比丘尼不求法味。<a id="a-Da"></a>贪着嗜美求好颜色与淫女何异。<a id="a-Db"></a>无沙门行破沙门法。<a id="a-Dc"></a>诸长老比丘尼闻种种呵责。<a id="a-Dd"></a>以是白佛。<a id="a-De"></a>佛以是事集二部僧。<a id="a-Df"></a>闻诸比丘尼。<a id="a-Dg"></a>汝等实尔不。<a id="a-Dh"></a>答言实尔世尊。<a id="a-Di"></a>佛种种呵责已告诸比丘。<a id="a-Dj"></a>今为诸比丘尼结波罗提提舍尼法。<a id="a-Dk"></a>从今是戒应如是说。<a id="a-Dl"></a>若比丘尼食酥应诸比丘尼边悔过。<a id="a-Dm"></a>我堕可呵法。<a id="a-Dn"></a>今向诸阿姨悔过。<a id="a-Do"></a>是名悔过法。<a id="a-Dp"></a>时诸比丘尼于僧中食请家食及乞食得酥不敢啖。<a id="a-Dq"></a>以是白佛。<a id="a-Dr"></a>佛以是事集二部僧。<a id="a-Ds"></a>告诸比丘。<a id="a-Dt"></a>今听比丘尼不乞得酥应啖。<a id="a-Du"></a>从今是戒应如是说。<a id="a-Dv"></a>若比丘尼乞酥食。<a id="a-Dw"></a>是比丘尼应诸比丘尼边悔过。<a id="a-Dx"></a>我堕可呵法。<a id="a-Dy"></a>今向诸阿姨悔过。<a id="a-Dz"></a>是名悔过法。<a id="a-E0"></a>有诸病比丘尼须。<a id="a-E1"></a>酥不敢乞。<a id="a-E2"></a>以是白佛。<a id="a-E3"></a>佛以是事集二部僧。<a id="a-E4"></a>告诸比丘。<a id="a-E5"></a>今听病比丘尼乞酥食。<a id="a-E6"></a>从今是戒应如是说。<a id="a-E7"></a>若比丘尼无病自为乞酥食。<a id="a-E8"></a>是比丘尼应诸比丘尼边悔过。<a id="a-E9"></a>我堕可呵法。<a id="a-EA"></a>今向诸阿姨悔过。<a id="a-EB"></a>是名悔过法。<a id="a-EC"></a>式叉摩那沙弥尼突吉罗。</p>
  <p id="aED">比丘尼。<a id="a-EE"></a>乞油。<a id="a-EF"></a>乞蜜。<a id="a-EG"></a>乞石蜜。<a id="a-EH"></a>乞乳。<a id="a-EI"></a>乞酪。<a id="a-EJ"></a>乞鱼。<a id="a-EK"></a>乞肉。<a id="a-EL"></a>皆如上说。</p>
  <p data-pb></p>
  <h2 id="aEM">第二分第六尼律众学法</h2>
  <p id="aEN">尔时优波离问佛。<a id="a-EO"></a>世尊已为诸比丘结应学法。<a id="a-EP"></a>不高着下衣应当学。<a id="a-EQ"></a>乃至树过人不得上除大因缘应当学。<a id="a-ER"></a>我当云何持。<a id="a-ES"></a>佛言。<a id="a-ET"></a>应作二部僧持。<a id="a-EU"></a>从今是戒应如是说。<a id="a-EV"></a>不高着下衣应当学。<a id="a-EW"></a>不下着下衣。<a id="a-EX"></a>不参差着下衣。<a id="a-EY"></a>不如多罗叶着下衣。<a id="a-EZ"></a>不如象鼻着下衣。<a id="a-Ea"></a>不如圆奈着下衣。<a id="a-Eb"></a>不细襵着下衣。</p>
  <p id="aEc">不高被衣。<a id="a-Ed"></a>不下被衣。<a id="a-Ee"></a>不参差被衣。</p>
  <p id="aEf">好覆身入白衣舍。<a id="a-Eg"></a>好覆身白衣舍坐。<a id="a-Eh"></a>不反抄衣着右肩上入白衣舍。<a id="a-Ei"></a>不反抄衣着右肩上白衣舍坐。<a id="a-Ej"></a>不反抄衣着左肩上入白衣舍。<a id="a-Ek"></a>不反抄衣着左肩上白衣舍坐。<a id="a-El"></a>不左右反抄衣着两肩上入白衣舍。<a id="a-Em"></a>不左右反抄衣着两肩上白衣舍坐。<a id="a-En"></a>不摇身入白衣舍。<a id="a-Eo"></a>不摇身白衣舍坐。<a id="a-Ep"></a>不摇头入白衣舍。<a id="a-Eq"></a>不摇头白衣舍坐。<a id="a-Er"></a>不摇肩入白衣舍。<a id="a-Es"></a>不摇肩入白衣舍坐。<a id="a-Et"></a>不携手入白衣舍。<a id="a-Eu"></a>不携手白衣舍坐。<a id="a-Ev"></a>不隐人入白衣舍。<a id="a-Ew"></a>不隐人白衣舍坐。<a id="a-Ex"></a>不叉腰入白衣舍。<a id="a-Ey"></a>不叉腰白衣舍坐。<a id="a-Ez"></a>不拄颊入白衣舍。<a id="a-F0"></a>不拄颊白衣舍坐。<a id="a-F1"></a>不掉臂入白衣舍。<a id="a-F2"></a>不掉臂白衣舍坐。<a id="a-F3"></a>不高视入白衣舍。<a id="a-F4"></a>不高视白衣舍坐。<a id="a-F5"></a>不左右顾视入白衣舍。<a id="a-F6"></a>不左右顾视白衣舍坐。<a id="a-F7"></a>不蹲行入白衣舍。<a id="a-F8"></a>不蹲行白衣舍坐。<a id="a-F9"></a>不企行入白衣舍。<a id="a-FA"></a>不企行白衣舍坐。<a id="a-FB"></a>不覆头入白衣舍。<a id="a-FC"></a>不覆头白衣舍坐。<a id="a-FD"></a>不戏笑入白衣舍。<a id="a-FE"></a>不戏笑白衣舍坐。<a id="a-FF"></a>不高声入白衣舍。<a id="a-FG"></a>不高声白衣舍坐。<a id="a-FH"></a>庠序入白衣舍。<a id="a-FI"></a>庠序白衣舍坐。</p>
  <p id="aFJ">一心受食。<a id="a-FK"></a>不溢钵受食。<a id="a-FL"></a>羹饭俱食。<a id="a-FM"></a>不于钵中处处取食。<a id="a-FN"></a>不刳中央食。<a id="a-FO"></a>不曲指收钵食。<a id="a-FP"></a>不嗅食食。<a id="a-FQ"></a>谛视钵食。<a id="a-FR"></a>不弃饭食。<a id="a-FS"></a>不以食手捉净饮器。<a id="a-FT"></a>不吸食食。<a id="a-FU"></a>不嚼食作声。<a id="a-FV"></a>不舐取食。<a id="a-FW"></a>不满手食食。<a id="a-FX"></a>不大张口食。<a id="a-FY"></a>饭未至不大张口待。<a id="a-FZ"></a>不缩鼻食。<a id="a-Fa"></a>不含食语。<a id="a-Fb"></a>不胀颊食。<a id="a-Fc"></a>不啮半食。<a id="a-Fd"></a>不舒臂取食。<a id="a-Fe"></a>不振手食。<a id="a-Ff"></a>不吐舌食。<a id="a-Fg"></a>不含吞食。<a id="a-Fh"></a>不揣饭遥掷口中。<a id="a-Fi"></a>不以钵中有饭水洒白衣屋内。<a id="a-Fj"></a>不以饭覆羹更望得。<a id="a-Fk"></a>不嫌呵食。<a id="a-Fl"></a>不为己索益食。<a id="a-Fm"></a>不嫌心视比坐钵食。</p>
  <p id="aFn">不立大小便除病。<a id="a-Fo"></a>不大小便净水中除病。<a id="a-Fp"></a>不大小便生草菜上除病。<a id="a-Fq"></a>人着屐不应为说法除病。<a id="a-Fr"></a>人着革屣不应为说法除病。<a id="a-Fs"></a>人现胸不应为说法除病。<a id="a-Ft"></a>人坐比丘尼立不应为说法除病。<a id="a-Fu"></a>人在高坐比丘尼在下不应为说法除病。<a id="a-Fv"></a>人卧比丘尼坐不应为说法除病。<a id="a-Fw"></a>人在前比丘尼在后不应为说法除病。<a id="a-Fx"></a>人在道中比丘尼在道外不应为说法除病。<a id="a-Fy"></a>不为覆头人说法除病。<a id="a-Fz"></a>不为反抄衣人说法除病。<a id="a-G0"></a>不为左右反抄衣人说法除病。<a id="a-G1"></a>不为持盖覆身人说法除病。<a id="a-G2"></a>不为骑乘人说法除病。<a id="a-G3"></a>不为拄杖人说法除病。<a id="a-G4"></a>不为捉刀人说法。<a id="a-G5"></a>不为捉弓箭人说法。<a id="a-G6"></a>树过人不得上除大因缘应当学。<a id="a-G7"></a>大因缘者。<a id="a-G8"></a>恶兽诸难。<a id="a-G9"></a>是名大因缘。</p>
 </body>
</html>