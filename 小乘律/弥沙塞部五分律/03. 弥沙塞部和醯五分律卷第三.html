<!doctype html>
<html id="z3IBV55pm" data-ver="1603">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第三</h1>
  <h2 id="a2">初分第二十三僧残法之二</h2>
  <p id="a3">佛在拘舍弥国。<a id="a-4"></a>尔时阐陀比丘。<a id="a-5"></a>常出入诸家为说法。<a id="a-6"></a>料理官事疗治众病。<a id="a-7"></a>国王大臣长者居士无不亲敬。<a id="a-8"></a>有诸人等同来问讯。<a id="a-9"></a>遇于经行所头面礼足。<a id="a-A"></a>为说妙法示教利喜。<a id="a-B"></a>已各归其家。<a id="a-C"></a>阐陀便还。<a id="a-D"></a>上座已据其房。<a id="a-E"></a>如是展转乃至小房亦复如是。<a id="a-F"></a>既不得住。<a id="a-G"></a>便游人间。<a id="a-H"></a>后诸人等复来问讯。<a id="a-I"></a>见诸比丘露处经行。<a id="a-J"></a>问言。<a id="a-K"></a>我师阐陀今在何处。<a id="a-L"></a>诸比丘言。<a id="a-M"></a>我等不知。<a id="a-N"></a>遍求不得。<a id="a-O"></a>便各还归。<a id="a-P"></a>阐陀行还。<a id="a-Q"></a>着衣持钵往到其家。<a id="a-R"></a>皆出问讯。<a id="a-S"></a>白言长老。<a id="a-T"></a>我等近至僧房。<a id="a-U"></a>不得相见。<a id="a-V"></a>今从何来。<a id="a-W"></a>答言我最下座。<a id="a-X"></a>一切诸房上座已满。<a id="a-Y"></a>是故游行。<a id="a-Z"></a>致此乖互。<a id="a-a"></a>诸人白言。<a id="a-b"></a>可求屋处。<a id="a-c"></a>我等当为长老作之。<a id="a-d"></a>既以见福。<a id="a-e"></a>而使长老得安隐住。<a id="a-f"></a>又令我等不乖问讯。<a id="a-g"></a>阐陀答言。<a id="a-h"></a>我不能自作以废行道。<a id="a-i"></a>年长自当以次得之。<a id="a-j"></a>诸人又言。<a id="a-k"></a>我幸有物及有善心。<a id="a-l"></a>财物无常善心难保。<a id="a-m"></a>愿为求处必欲作之。<a id="a-n"></a>阐陀见其殷勤难相违逆。<a id="a-o"></a>即便游行求作屋地。<a id="a-p"></a>见神树处最可建立。<a id="a-q"></a>即便伐之。<a id="a-r"></a>此树有神国人所奉。<a id="a-s"></a>诸祈请者多得如愿。<a id="a-t"></a>忽见斫伐莫不惊怪。<a id="a-u"></a>不信乐佛法者皆呵骂言。<a id="a-v"></a>沙门释子无道之甚。<a id="a-w"></a>苟欲自利伤害天人。<a id="a-x"></a>信乐佛法者便言。<a id="a-y"></a>此树有神众人畏敬。<a id="a-z"></a>夙夜虔恭不敢堕慢。<a id="a-10"></a>而诸比丘伐之无疑。<a id="a-11"></a>一切色心晏安如故。<a id="a-12"></a>可谓大神大贵可重。<a id="a-13"></a>毁誉之声充满国内。<a id="a-14"></a>诸长老比丘闻。<a id="a-15"></a>种种呵责。<a id="a-16"></a>将至佛所以事白佛。<a id="a-17"></a>佛以是事集比丘僧。<a id="a-18"></a>问阐陀。<a id="a-19"></a>汝实尔不。<a id="a-1A"></a>答言实尔世尊。<a id="a-1B"></a>佛种种呵责已告诸比丘。<a id="a-1C"></a>以十利故为诸比丘结戒。<a id="a-1D"></a>从今是戒应如是说。<a id="a-1E"></a>若比丘有主为身作房。<a id="a-1F"></a>应将诸比丘求作处。<a id="a-1G"></a>诸比丘应示作处无难处有行处。<a id="a-1H"></a>若不将诸比丘求作处僧伽婆尸沙。<a id="a-1I"></a>有主者有檀越。<a id="a-1J"></a>余如上无主中说(七戒竟)</p>
  <p id="a1K">佛在王舍城。<a id="a-1L"></a>尔时瓶沙王。<a id="a-1M"></a>日日次请五百僧食城内。<a id="a-1N"></a>臣民亦复如是。<a id="a-1O"></a>时诸比丘各各行道。<a id="a-1P"></a>未有专知差次请者。<a id="a-1Q"></a>六群比丘常往好处。<a id="a-1R"></a>诸人问言。<a id="a-1S"></a>我等为僧次第设食。<a id="a-1T"></a>何故长老常来不见余人。<a id="a-1U"></a>如是呵责。<a id="a-1V"></a>而犹不已。<a id="a-1W"></a>时陀婆力士子年十四出家为道。<a id="a-1X"></a>在静处作是念。<a id="a-1Y"></a>今瓶沙王日日次请五百僧食城内。<a id="a-1Z"></a>臣民亦复如是。<a id="a-1a"></a>而僧无有差次会者。<a id="a-1b"></a>致使六群选择好处以失众望丧人施意。<a id="a-1c"></a>若我二十受具足戒得阿罗汉获六神通。<a id="a-1d"></a>当为众僧作差会及分卧具人。<a id="a-1e"></a>至年十六便成罗汉得六神通年满二十受具足戒。<a id="a-1f"></a>便作是念。<a id="a-1g"></a>我先愿为众僧作差会及分卧具人。<a id="a-1h"></a>今时已至便应作之。<a id="a-1i"></a>即诣王舍城诸比丘所说先所愿。<a id="a-1j"></a>诸比丘即以白佛。<a id="a-1k"></a>佛以是事集比丘僧。<a id="a-1l"></a>问陀婆。<a id="a-1m"></a>汝实欲为僧作差会及分卧具人不。<a id="a-1n"></a>答言实尔世尊。<a id="a-1o"></a>佛种种赞少欲知足赞戒赞持戒已。<a id="a-1p"></a>告诸比丘。<a id="a-1q"></a>今听陀婆为僧作差会及分卧具人。<a id="a-1r"></a>僧应白二羯磨。<a id="a-1s"></a>差一比丘白言。<a id="a-1t"></a>大德僧听。<a id="a-1u"></a>今此陀婆比丘欲为僧作差会及分卧具人。<a id="a-1v"></a>若僧时到僧忍听。<a id="a-1w"></a>白如是。<a id="a-1x"></a>大德僧听。<a id="a-1y"></a>此陀婆比丘欲为僧作差会及分卧具人。<a id="a-1z"></a>谁诸长老忍默然若不忍者说。<a id="a-20"></a>僧已听陀婆比丘作差会及分卧具人竟僧忍默然故。<a id="a-21"></a>是事如是持。</p>
  <p id="a22">于是陀婆。<a id="a-23"></a>即为僧作差会及分卧具。<a id="a-24"></a>分卧具时。<a id="a-25"></a>少欲知足少欲知足共。<a id="a-26"></a>乐静乐静共。<a id="a-27"></a>诵修多罗诵修多罗共。<a id="a-28"></a>持律持律共。<a id="a-29"></a>法师法师共。<a id="a-2A"></a>呗[口*匿]呗[口*匿]共。<a id="a-2B"></a>阿练若阿练若共。<a id="a-2C"></a>乞食乞食共。<a id="a-2D"></a>坐禅坐禅共。<a id="a-2E"></a>如是等众行不同。<a id="a-2F"></a>各得其类。<a id="a-2G"></a>随宜示导诸房舍处。<a id="a-2H"></a>一切比丘咸得所安。<a id="a-2I"></a>诸方比丘有暮至者。<a id="a-2J"></a>辄诣陀婆求住止处。<a id="a-2K"></a>陀婆即入火光三昧。<a id="a-2L"></a>左手出光右手示卧具处。<a id="a-2M"></a>莫不允合。<a id="a-2N"></a>时诸远方闻陀婆比丘。<a id="a-2O"></a>为王舍城僧差会及分卧具有如是德。<a id="a-2P"></a>皆作是念。<a id="a-2Q"></a>我当往彼问讯世尊并见陀婆及睹神力。<a id="a-2R"></a>于是发来投暮到城。<a id="a-2S"></a>至陀婆所求住止处。<a id="a-2T"></a>陀婆皆悉如法安处。<a id="a-2U"></a>次差会人亦复如是。</p>
  <p id="a2V">时王舍城有善饭长者。<a id="a-2W"></a>见法得果。<a id="a-2X"></a>日为二比丘作上美食自来请之。<a id="a-2Y"></a>慈地兄弟并薄福德分。<a id="a-2Z"></a>卧具差会时。<a id="a-2a"></a>常得粗恶阶次。<a id="a-2b"></a>幸遇差至其家。<a id="a-2c"></a>善饭知已便生是念。<a id="a-2d"></a>此等恶人无清净行。<a id="a-2e"></a>云何受我上美供养。<a id="a-2f"></a>即便还归语其妇言。<a id="a-2g"></a>汝可更作粗恶之食。<a id="a-2h"></a>慈地等来。<a id="a-2i"></a>门外敷座使婢下之。<a id="a-2j"></a>妇即受教。<a id="a-2k"></a>设办粗恶。<a id="a-2l"></a>慈地兄弟至时持钵到善饭家就座而坐。<a id="a-2m"></a>群婢于是持粗食出。<a id="a-2n"></a>慈地见便问言。<a id="a-2o"></a>姊妹汝家常作好食。<a id="a-2p"></a>今何故粗。<a id="a-2q"></a>婢言我是下人不知所以。<a id="a-2r"></a>食讫便还。<a id="a-2s"></a>道中行骂陀婆力士子。<a id="a-2t"></a>要当令汝受苦剧。<a id="a-2u"></a>我到所住已向诸上座言。<a id="a-2v"></a>陀婆力士子随爱嗔痴畏。<a id="a-2w"></a>若畏与好不畏与恶。<a id="a-2x"></a>诸比丘言。<a id="a-2y"></a>汝等莫作是语。<a id="a-2z"></a>陀婆比丘随爱恚痴畏。<a id="a-30"></a>何以故。<a id="a-31"></a>陀婆比丘得阿罗汉备六神通。<a id="a-32"></a>随爱恚痴畏无有是处。<a id="a-33"></a>慈地言。<a id="a-34"></a>正以得神通故。<a id="a-35"></a>观见诸家有好有恶。<a id="a-36"></a>好与余人恶辄差我。<a id="a-37"></a>是故我言。<a id="a-38"></a>随爱恚痴畏。<a id="a-39"></a>作是语已。<a id="a-3A"></a>出于余处。<a id="a-3B"></a>先为陀婆作恶名声。<a id="a-3C"></a>然后至王舍城。<a id="a-3D"></a>到其妹尼弥多罗所。<a id="a-3E"></a>弥多罗见二兄来。<a id="a-3F"></a>迎礼问讯。<a id="a-3G"></a>慈地兄弟皆不共语。<a id="a-3H"></a>弥多罗言。<a id="a-3I"></a>不忆犯。<a id="a-3J"></a>兄何故如此。<a id="a-3K"></a>慈地答言。<a id="a-3L"></a>汝不助我。<a id="a-3M"></a>故致使陀婆苦我如是。<a id="a-3N"></a>弥多罗言。<a id="a-3O"></a>兄欲令我云何相助。<a id="a-3P"></a>答言。<a id="a-3Q"></a>汝若助我。<a id="a-3R"></a>可到佛所白言。<a id="a-3S"></a>世尊。<a id="a-3T"></a>无恐惧中反致怖畏。<a id="a-3U"></a>我今无处而得安隐。<a id="a-3V"></a>本谓陀婆是梵行人。<a id="a-3W"></a>忽来污我犯波罗夷。<a id="a-3X"></a>弥多罗言。<a id="a-3Y"></a>陀婆清净。<a id="a-3Z"></a>我若谤之。<a id="a-3a"></a>僧必当作自言摈我。<a id="a-3b"></a>我既出众。<a id="a-3c"></a>当何所依。<a id="a-3d"></a>慈地等言。<a id="a-3e"></a>我当证汝摈于陀婆。<a id="a-3f"></a>何缘使汝得自言摈。<a id="a-3g"></a>弥多罗言。<a id="a-3h"></a>若僧摈陀婆。<a id="a-3i"></a>我岂得异。<a id="a-3j"></a>慈地等言。<a id="a-3k"></a>但令世尊斥逐陀婆为吾受摈。<a id="a-3l"></a>亦复何苦。<a id="a-3m"></a>我等自当好相安处。<a id="a-3n"></a>妹敬重兄不敢违命。<a id="a-3o"></a>便到佛所如上白佛。<a id="a-3p"></a>尔时陀婆及罗睺罗在佛左右。<a id="a-3q"></a>佛问陀婆。<a id="a-3r"></a>汝闻弥多罗所说不。<a id="a-3s"></a>答言。<a id="a-3t"></a>已闻佛自知之。<a id="a-3u"></a>如是三问答亦如是。<a id="a-3v"></a>于是罗睺罗白佛言。<a id="a-3w"></a>世尊。<a id="a-3x"></a>何须三问陀婆。<a id="a-3y"></a>但当斥摈此比丘尼。<a id="a-3z"></a>佛言。<a id="a-40"></a>若弥多罗。<a id="a-41"></a>以此谤汝。<a id="a-42"></a>汝当云何。<a id="a-43"></a>答言。<a id="a-44"></a>当言此事佛自知之。<a id="a-45"></a>佛言。<a id="a-46"></a>汝可如是。<a id="a-47"></a>陀婆亦然乎。<a id="a-48"></a>佛语陀婆。<a id="a-49"></a>汝起自明。<a id="a-4A"></a>今非默时。<a id="a-4B"></a>汝当忆念。<a id="a-4C"></a>有当言有。<a id="a-4D"></a>无当言无。<a id="a-4E"></a>不得直言佛自知之。<a id="a-4F"></a>陀婆便从座起。<a id="a-4G"></a>更整衣服长跪合掌。<a id="a-4H"></a>白佛言。<a id="a-4I"></a>世尊。<a id="a-4J"></a>我从生来。<a id="a-4K"></a>未曾梦中有此念想。<a id="a-4L"></a>于今云何得有忆知。<a id="a-4M"></a>佛赞言。<a id="a-4N"></a>善哉善哉。<a id="a-4O"></a>汝快自明。<a id="a-4P"></a>欲自明者应当如此。<a id="a-4Q"></a>佛告诸比丘。<a id="a-4R"></a>应与陀婆忆念比丘不应举事。<a id="a-4S"></a>应与弥多罗白四羯磨自言灭摈。<a id="a-4T"></a>一比丘唱言。<a id="a-4U"></a>大德僧听。<a id="a-4V"></a>此弥多罗比丘尼自言陀婆污我。<a id="a-4W"></a>僧今与自言灭摈。<a id="a-4X"></a>若僧时到僧忍听。<a id="a-4Y"></a>白如是。<a id="a-4Z"></a>大德僧听。<a id="a-4a"></a>此弥多罗比丘尼自言陀婆污我。<a id="a-4b"></a>僧今与自言灭摈。<a id="a-4c"></a>谁诸长老忍默然若不忍者说。<a id="a-4d"></a>如是第二第三。<a id="a-4e"></a>僧已与弥多罗比丘尼自言灭摈竟。<a id="a-4f"></a>僧忍默然故。<a id="a-4g"></a>是事如是持。</p>
  <p id="a4h">弥多罗比丘尼被灭摈已。<a id="a-4i"></a>出游人间。<a id="a-4j"></a>慈地兄弟犹语诸比丘言。<a id="a-4k"></a>陀婆力士子坏我妹梵行故致使如是。<a id="a-4l"></a>诸比丘复以白佛。<a id="a-4m"></a>佛以是事集比丘僧。<a id="a-4n"></a>告诸比丘。<a id="a-4o"></a>汝等应捡问慈地。<a id="a-4p"></a>汝言陀婆坏汝妹梵行。<a id="a-4q"></a>为实为虚。<a id="a-4r"></a>诸比丘受教。<a id="a-4s"></a>即问慈地。<a id="a-4t"></a>慈地答言。<a id="a-4u"></a>我言是实。<a id="a-4v"></a>僧复问。<a id="a-4w"></a>汝何处见何时见云何见。<a id="a-4x"></a>答言。<a id="a-4y"></a>我某处见某时见如是见。<a id="a-4z"></a>僧次问陀婆。<a id="a-50"></a>汝尔时为在何处。<a id="a-51"></a>答言。<a id="a-52"></a>我在某处。<a id="a-53"></a>僧复语慈地。<a id="a-54"></a>处不相应时不相应。<a id="a-55"></a>汝云何言某处某时如是见耶。<a id="a-56"></a>复语慈地。<a id="a-57"></a>若于一坚信比丘前妄语。<a id="a-58"></a>罪重伤杀无数众生。<a id="a-59"></a>于一坚法其所获罪。<a id="a-5A"></a>过百坚信。<a id="a-5B"></a>如是展转于僧前妄语。<a id="a-5C"></a>其罪重于百阿罗汉。<a id="a-5D"></a>又语慈地。<a id="a-5E"></a>僧今集会。<a id="a-5F"></a>不随爱恚痴畏。<a id="a-5G"></a>汝可更说。<a id="a-5H"></a>为实为虚。<a id="a-5I"></a>慈地言。<a id="a-5J"></a>陀婆随爱恚痴畏故我作是语。<a id="a-5K"></a>诸比丘种种呵责。<a id="a-5L"></a>将至佛所以事白佛。<a id="a-5M"></a>佛以是事集比丘僧。<a id="a-5N"></a>问慈地。<a id="a-5O"></a>汝实以无根波罗夷谤陀婆不。<a id="a-5P"></a>答言。<a id="a-5Q"></a>实尔世尊。<a id="a-5R"></a>佛种种呵责。<a id="a-5S"></a>汝愚痴人。<a id="a-5T"></a>云何以无根波罗夷谤于清净梵行比丘。<a id="a-5U"></a>汝岂不闻三种人堕地狱耶。<a id="a-5V"></a>一者犯戒无沙门法自言已有。<a id="a-5W"></a>不修梵行自言已修。<a id="a-5X"></a>于佛法中犹如败种。<a id="a-5Y"></a>二者作如是见如是说淫欲非恶而为放逸。<a id="a-5Z"></a>三者以无根波罗夷谤于清净梵行比丘。<a id="a-5a"></a>此三种人必堕地狱。<a id="a-5b"></a>汝今云何作此恶事。<a id="a-5c"></a>佛更种种呵责已。<a id="a-5d"></a>告诸比丘。<a id="a-5e"></a>以十利故。<a id="a-5f"></a>为诸比丘结戒。<a id="a-5g"></a>从今是戒应如是说。<a id="a-5h"></a>若比丘自不如法。<a id="a-5i"></a>恶嗔故。<a id="a-5j"></a>以无根波罗夷。<a id="a-5k"></a>谤无波罗夷比丘。<a id="a-5l"></a>欲破彼梵行。<a id="a-5m"></a>是比丘后时。<a id="a-5n"></a>若问若不问。<a id="a-5o"></a>言我是事无根住嗔故谤。<a id="a-5p"></a>僧伽婆尸沙。</p>
  <p id="a5q">自不如法者自已事事不如法恶嗔者九恼也。<a id="a-5r"></a>无根者。<a id="a-5s"></a>不见不闻不疑。<a id="a-5t"></a>无波罗夷者。<a id="a-5u"></a>于四波罗夷一一无犯。<a id="a-5v"></a>欲破彼梵行者。<a id="a-5w"></a>欲使还俗若作外道。<a id="a-5x"></a>后时若问若不问者。<a id="a-5y"></a>后捡挍何处何时云何见也。<a id="a-5z"></a>事有四种。<a id="a-60"></a>言诤事教诫诤事犯罪诤事事诤事。<a id="a-61"></a>若比丘不见不闻不疑他犯波罗夷。<a id="a-62"></a>若以此谤僧伽婆尸沙。<a id="a-63"></a>见疑闻疑疑疑见忘闻忘疑忘。<a id="a-64"></a>而以无根法谤僧伽婆尸沙。<a id="a-65"></a>若面前谤解者僧伽婆尸沙。<a id="a-66"></a>不解者偷罗遮。<a id="a-67"></a>若书使相相似语手语谤解者偷罗遮。<a id="a-68"></a>不解者突吉罗。<a id="a-69"></a>若谤比丘尼式叉摩那沙弥沙弥尼突吉罗。<a id="a-6A"></a>比丘尼谤比丘尼僧伽婆尸沙。<a id="a-6B"></a>谤比丘波逸提谤式叉摩那沙弥沙弥尼突吉罗。<a id="a-6C"></a>式叉摩那沙弥沙弥尼谤五众皆突吉罗(八事竟)</p>
  <p id="a6D">佛在王舍城。<a id="a-6E"></a>尔时偷罗难陀比丘尼。<a id="a-6F"></a>以陀婆比丘神通大德故。<a id="a-6G"></a>数来问讯共一处坐听受法教。<a id="a-6H"></a>慈地见之复欲诽谤。<a id="a-6I"></a>后从耆阇崛山下。<a id="a-6J"></a>见二猕猴合会行欲。<a id="a-6K"></a>便作念言。<a id="a-6L"></a>我今当与彼二猕猴作假名字。<a id="a-6M"></a>雄者名陀婆。<a id="a-6N"></a>雌者名偷罗难陀。<a id="a-6O"></a>作是念已。<a id="a-6P"></a>便语诸长老比丘言。<a id="a-6Q"></a>我先以无根法谤陀婆。<a id="a-6R"></a>今亲自见与偷罗难陀作不净行。<a id="a-6S"></a>诸比丘以是白佛。<a id="a-6T"></a>佛告诸比丘。<a id="a-6U"></a>应集僧捡问慈地。<a id="a-6V"></a>汝言先以无根法谤陀婆。<a id="a-6W"></a>今亲自见与偷罗难陀作不净行。<a id="a-6X"></a>为实为虚。<a id="a-6Y"></a>诸比丘受教。<a id="a-6Z"></a>集僧问慈地。<a id="a-6a"></a>乃至汝可更说。<a id="a-6b"></a>为实为虚皆如上说。<a id="a-6c"></a>如是问已。<a id="a-6d"></a>慈地言。<a id="a-6e"></a>我实不见陀婆作不净行。<a id="a-6f"></a>我见偷罗难陀数来往陀婆所。<a id="a-6g"></a>意欲谤之。<a id="a-6h"></a>从耆阇崛山下。<a id="a-6i"></a>见猕猴雄雌共合。<a id="a-6j"></a>我便假名雄者为陀婆雌者为偷罗难陀。<a id="a-6k"></a>故言亲见为不净行耳。<a id="a-6l"></a>诸比丘种种呵责。<a id="a-6m"></a>汝云何于异分中。<a id="a-6n"></a>取片若似片。<a id="a-6o"></a>作波罗夷。<a id="a-6p"></a>谤无波罗夷比丘。<a id="a-6q"></a>将至佛所以事白佛。<a id="a-6r"></a>佛以是事集比丘僧。<a id="a-6s"></a>问慈地。<a id="a-6t"></a>汝实尔不。<a id="a-6u"></a>答言。<a id="a-6v"></a>实尔世尊。<a id="a-6w"></a>佛种种呵责已。<a id="a-6x"></a>告诸比丘。<a id="a-6y"></a>以十利故。<a id="a-6z"></a>为诸比丘结戒。<a id="a-70"></a>从今是戒应如是说。<a id="a-71"></a>若比丘自不如法。<a id="a-72"></a>恶嗔故。<a id="a-73"></a>于异分中。<a id="a-74"></a>取片若似片作波罗夷。<a id="a-75"></a>谤无波罗夷比丘。<a id="a-76"></a>欲破彼梵行。<a id="a-77"></a>是比丘后时。<a id="a-78"></a>若问若不问。<a id="a-79"></a>言我是事异分中取片若似片法住嗔故谤僧伽婆尸沙。</p>
  <p id="a7A">事者。<a id="a-7B"></a>言诤事教诫诤事。<a id="a-7C"></a>犯罪诤事事诤事。<a id="a-7D"></a>若比丘见他犯僧伽婆尸沙。<a id="a-7E"></a>定生僧伽婆尸沙想。<a id="a-7F"></a>嗔故。<a id="a-7G"></a>于异分中取片若似片。<a id="a-7H"></a>谤无波罗夷比丘。<a id="a-7I"></a>僧伽婆尸沙。<a id="a-7J"></a>闻疑亦如是。<a id="a-7K"></a>见闻疑他犯偷罗遮。<a id="a-7L"></a>犯波逸提犯波罗提提舍尼犯突吉罗。<a id="a-7M"></a>以波罗夷谤亦如是。<a id="a-7N"></a>余如上说(九戒竟)</p>
  <p id="a7O">佛在弥那邑阿[少/兔]林下。<a id="a-7P"></a>尔时贵族诸释种子。<a id="a-7Q"></a>多于佛所出家学道。<a id="a-7R"></a>时释摩男。<a id="a-7S"></a>语阿那律言。<a id="a-7T"></a>今诸贵族并皆出家修于梵行。<a id="a-7U"></a>我等兄弟如何独不。<a id="a-7V"></a>我若出家汝知家事。<a id="a-7W"></a>汝若舍家我当断理。<a id="a-7X"></a>阿那律言。<a id="a-7Y"></a>愿兄出家我知家事。<a id="a-7Z"></a>释摩男言。<a id="a-7a"></a>汝先由我在家受乐不知艰难。<a id="a-7b"></a>然出家行道亦复辛苦。<a id="a-7c"></a>汝今住家。<a id="a-7d"></a>吾当语汝营家之法。<a id="a-7e"></a>便种种语之。<a id="a-7f"></a>昼应尔夜应尔。<a id="a-7g"></a>田商货殖驱役之法。<a id="a-7h"></a>悉以语之。<a id="a-7i"></a>阿那律言。<a id="a-7j"></a>若营家如此乃得成立。<a id="a-7k"></a>我乃不能一日为之。<a id="a-7l"></a>愿兄住家我当修道。<a id="a-7m"></a>释摩男言。<a id="a-7n"></a>诸佛世尊。<a id="a-7o"></a>父母不听不得为道。<a id="a-7p"></a>汝今自可启白于母。<a id="a-7q"></a>阿那律即便往启。<a id="a-7r"></a>我欲于佛法出家学道。<a id="a-7s"></a>母言。<a id="a-7t"></a>我唯有汝兄弟二人。<a id="a-7u"></a>爱念情重如何生离。<a id="a-7v"></a>汝家大富快修功德。<a id="a-7w"></a>何须出家夺吾此意。<a id="a-7x"></a>苦请至三。<a id="a-7y"></a>母乃答言。<a id="a-7z"></a>若跋提王出家者我亦听汝。<a id="a-80"></a>时跋提王。<a id="a-81"></a>与阿那律阿难难提调达婆婆金鞞卢等甚相爱重。<a id="a-82"></a>若有所为誓不相违。<a id="a-83"></a>于是阿那律。<a id="a-84"></a>往白跋提王言。<a id="a-85"></a>今有微愿。<a id="a-86"></a>愿必见从王言。<a id="a-87"></a>吾等本要誓不相违。<a id="a-88"></a>若相违者头破七分。<a id="a-89"></a>但令卿愿必可从耳。<a id="a-8A"></a>阿那律即以母言白王。<a id="a-8B"></a>王言。<a id="a-8C"></a>如卿此愿我未能从。<a id="a-8D"></a>所以者何。<a id="a-8E"></a>我愿作王今日始果。<a id="a-8F"></a>亲族富贵无有外忧。<a id="a-8G"></a>何能舍此出家学道。<a id="a-8H"></a>阿那律言。<a id="a-8I"></a>若王出家吾愿乃果。<a id="a-8J"></a>贪着宠荣吾则永沦。<a id="a-8K"></a>愿王三思不违先誓。<a id="a-8L"></a>王言。<a id="a-8M"></a>当从汝愿。<a id="a-8N"></a>宽我七年。<a id="a-8O"></a>然后共汝出家学道。<a id="a-8P"></a>阿那律言。<a id="a-8Q"></a>却后七年佛不必在。<a id="a-8R"></a>又我危脆性命难保。<a id="a-8S"></a>王今云何以此为期。<a id="a-8T"></a>王复言。<a id="a-8U"></a>七年若远六年可乎。<a id="a-8V"></a>答亦如上五四三二至于一年。<a id="a-8W"></a>七月至于一月。<a id="a-8X"></a>七日至于一日。<a id="a-8Y"></a>皆亦如是。<a id="a-8Z"></a>王言。<a id="a-8a"></a>我等长者如何便得率尔而去。<a id="a-8b"></a>当设方便严驾出游因此微行乃可得耳。<a id="a-8c"></a>汝今便可语阿难陀等令知此意。<a id="a-8d"></a>阿那律即宣语五人。<a id="a-8e"></a>五人欣然莫逆于心。<a id="a-8f"></a>即便竟夜严四种兵。<a id="a-8g"></a>极世仪饰晨朝出游。<a id="a-8h"></a>尽游观已。<a id="a-8i"></a>密将剃头人优波离。<a id="a-8j"></a>舍诸傧从至隐僻处。<a id="a-8k"></a>宝衣与之。<a id="a-8l"></a>令其剃发变服而去。<a id="a-8m"></a>去未久优波离作是念。<a id="a-8n"></a>诸释豪强。<a id="a-8o"></a>若知剃诸人发。<a id="a-8p"></a>必当杀我。<a id="a-8q"></a>如此贵族尚能舍家。<a id="a-8r"></a>我今何为不舍剃具及诸宝衣随彼而去。<a id="a-8s"></a>即自剃头。<a id="a-8t"></a>以诸宝衣挂着树上。<a id="a-8u"></a>作是念须者取之。<a id="a-8v"></a>于是疾行须臾相及。<a id="a-8w"></a>语七人言。<a id="a-8x"></a>我今亦欲相随出家。<a id="a-8y"></a>七人即受。<a id="a-8z"></a>同诣佛所头面礼足。<a id="a-90"></a>白言。<a id="a-91"></a>世尊。<a id="a-92"></a>我等今欲出家净修梵行。<a id="a-93"></a>而优波离是我等仆。<a id="a-94"></a>愿佛先与受具足戒。<a id="a-95"></a>然后度我。<a id="a-96"></a>当令我等及诸释种于彼人所破大憍慢。<a id="a-97"></a>佛即先度七人后度。<a id="a-98"></a>尔时世尊作是念。<a id="a-99"></a>迦维罗卫去此不远。<a id="a-9A"></a>诸释知者或有留难。<a id="a-9B"></a>便将八人诣跋提罗城。<a id="a-9C"></a>住网林树下为说妙法。<a id="a-9D"></a>眼无常色无常眼识眼触眼触因缘生受无常乃至意无常法无常意识意触意触因缘生受无常。<a id="a-9E"></a>汝圣弟子。<a id="a-9F"></a>应作是观生厌离心得解脱智。<a id="a-9G"></a>所作已办梵行已立不受后身。<a id="a-9H"></a>说是法时。<a id="a-9I"></a>六人漏尽得阿罗汉。<a id="a-9J"></a>阿难侍佛不尽诸漏。<a id="a-9K"></a>调达一人空无所获。<a id="a-9L"></a>跋提王既得罗汉心净无畏。<a id="a-9M"></a>若在树下露坐经行。<a id="a-9N"></a>辄自庆言。<a id="a-9O"></a>快哉快哉。<a id="a-9P"></a>有异比丘。<a id="a-9Q"></a>闻此声已作是念。<a id="a-9R"></a>跋提比丘必忆世乐不乐梵行。<a id="a-9S"></a>即往白佛。<a id="a-9T"></a>我向于彼闻跋提言快哉快哉。<a id="a-9U"></a>必忆为王时乐不乐梵行。<a id="a-9V"></a>佛告比丘。<a id="a-9W"></a>汝可呼来。<a id="a-9X"></a>便往语言。<a id="a-9Y"></a>大师呼汝。<a id="a-9Z"></a>跋提即到佛所。<a id="a-9a"></a>头面礼足却住一面。<a id="a-9b"></a>佛问跋提。<a id="a-9c"></a>汝实言快哉不。<a id="a-9d"></a>答言。<a id="a-9e"></a>实尔世尊。<a id="a-9f"></a>又问跋提。<a id="a-9g"></a>汝见何义而言快哉。<a id="a-9h"></a>跋提白言。<a id="a-9i"></a>我昔在家。<a id="a-9j"></a>住于七重城堑之里。<a id="a-9k"></a>七行象七行马七行车七行步四兵围绕。<a id="a-9l"></a>忽闻异声心惊毛竖。<a id="a-9m"></a>今在树下空露之地坦然无忧。<a id="a-9n"></a>是故称快。<a id="a-9o"></a>佛告比丘。<a id="a-9p"></a>跋提已得罗汉。<a id="a-9q"></a>不乐梵行无有是处。<a id="a-9r"></a>尔时世尊。<a id="a-9s"></a>因跋提而说偈言。</p>
  <p id="a9t">快哉阿罗汉　　无复恩爱缚</p>
  <p id="a9u">已破欲恚痴　　无复诸结网</p>
  <p id="a9v">既到于泥洹　　无有秽浊心</p>
  <p id="a9w">不染着于世　　解脱无诸漏</p>
  <p id="a9x">了达于五阴　　游于七法林</p>
  <p id="a9y">大龙所行处　　已伏诸恐怖</p>
  <p id="a9z">成就十种分　　龙德三昧禅</p>
  <p id="aA0">一切有漏尽　　世间之第一</p>
  <p id="aA1">不动无所畏　　不复受后身</p>
  <p id="aA2">已息寂灭处　　永无苦乐报</p>
  <p id="aA3">住于无学智　　此身最后边</p>
  <p id="aA4">梵行坚固立　　无诸不可信</p>
  <p id="aA5">天上天下中　　无复诸欲乐</p>
  <p id="aA6">此名师子吼　　无能胜佛者</p>
  <p id="aA7">于是世尊。<a id="a-A8"></a>与诸大德声闻。<a id="a-A9"></a>受阿耨达龙王请。<a id="a-AA"></a>调达未得神通。<a id="a-AB"></a>不能得去羞耻益深。<a id="a-AC"></a>便作是念。<a id="a-AD"></a>我今当问修神通道。<a id="a-AE"></a>便往白佛。<a id="a-AF"></a>愿佛为我说修通法。<a id="a-AG"></a>佛即为说。<a id="a-AH"></a>调达受学。<a id="a-AI"></a>安居之中便获神通。<a id="a-AJ"></a>获神通已作是思惟。<a id="a-AK"></a>谁应先化。<a id="a-AL"></a>复作是念。<a id="a-AM"></a>瓶沙王太子名曰众乐。<a id="a-AN"></a>先化导之。<a id="a-AO"></a>然后余人乃从我教。<a id="a-AP"></a>作是念已。<a id="a-AQ"></a>即于网林下没。<a id="a-AR"></a>在太子床上现作小儿[口*數]指仰卧。<a id="a-AS"></a>太子见之即大惶怖。<a id="a-AT"></a>问言。<a id="a-AU"></a>汝为是天为是鬼神。<a id="a-AV"></a>答言。<a id="a-AW"></a>我是调达勿恐勿怖。<a id="a-AX"></a>太子语言。<a id="a-AY"></a>若是调达复汝本形。<a id="a-AZ"></a>即自变复威仪如本。<a id="a-Aa"></a>太子欢喜而师事之。<a id="a-Ab"></a>日出问讯乘五百乘车。<a id="a-Ac"></a>调达复化作五百小儿。<a id="a-Ad"></a>在于车上仰卧[口*數]指。<a id="a-Ae"></a>复以五百乘车载上美食种种肴膳而供养之。<a id="a-Af"></a>时诸国人。<a id="a-Ag"></a>生希有心作是言。<a id="a-Ah"></a>调达有大神力作此变化。<a id="a-Ai"></a>使太子日出问讯。<a id="a-Aj"></a>种种肴膳而以供养。<a id="a-Ak"></a>于是调达遂不自量。<a id="a-Al"></a>便欲招引畜养徒众。<a id="a-Am"></a>尔时世尊。<a id="a-An"></a>从网林出游行人间。<a id="a-Ao"></a>到拘舍弥国住瞿师罗园。<a id="a-Ap"></a>尔时目连住一别处。<a id="a-Aq"></a>此国先有憍陈如子。<a id="a-Ar"></a>名曰柯烋。<a id="a-As"></a>净修梵行得阿那含果生于梵天。<a id="a-At"></a>中夜寂静从天来下。<a id="a-Au"></a>放大光明诣目连所。<a id="a-Av"></a>头面礼足白言调达今化众乐太子现诸神变。<a id="a-Aw"></a>恐其必欲招引徒众破和合僧。<a id="a-Ax"></a>作是语已忽然不现。<a id="a-Ay"></a>于是目连。<a id="a-Az"></a>晨朝整衣服往诣佛所以柯烋言具以白佛。<a id="a-B0"></a>佛问目连。<a id="a-B1"></a>汝意云何。<a id="a-B2"></a>当谓审如柯烋语不。<a id="a-B3"></a>答言。<a id="a-B4"></a>意以为然。<a id="a-B5"></a>佛告目连。<a id="a-B6"></a>莫说此语。<a id="a-B7"></a>所以者何。<a id="a-B8"></a>于天上天下。<a id="a-B9"></a>不见沙门婆罗门诸天魔梵有能领佛徒众者。<a id="a-BA"></a>又告目连。<a id="a-BB"></a>世间有五种师。<a id="a-BC"></a>今皆现在。<a id="a-BD"></a>一者戒不清净自言戒净。<a id="a-BE"></a>其诸弟子如实知之覆藏其过以望利养。<a id="a-BF"></a>二者邪命谄曲自言正直。<a id="a-BG"></a>而诸弟子亦覆藏之。<a id="a-BH"></a>三者所说不善自言善说。<a id="a-BI"></a>而诸弟子叹以为善。<a id="a-BJ"></a>四者见不清净自言清净。<a id="a-BK"></a>而诸弟子称言见净。<a id="a-BL"></a>五者说非法律言是法律。<a id="a-BM"></a>而诸弟子亦云是法而不能使智者信受。<a id="a-BN"></a>目连。<a id="a-BO"></a>如来戒净无有谄曲。<a id="a-BP"></a>言无不善。<a id="a-BQ"></a>知见清净。<a id="a-BR"></a>所说是法。<a id="a-BS"></a>智者信受。<a id="a-BT"></a>不须弟子共相称覆。</p>
  <p id="aBU">尔时有异比丘。<a id="a-BV"></a>于王舍城安居竟。<a id="a-BW"></a>着衣持钵来诣佛所。<a id="a-BX"></a>白佛言。<a id="a-BY"></a>世尊。<a id="a-BZ"></a>调达化众乐太子。<a id="a-Ba"></a>现作小儿乃至种种肴膳而以供养。<a id="a-Bb"></a>佛告比丘。<a id="a-Bc"></a>莫羡调达作此变化。<a id="a-Bd"></a>以致利养。<a id="a-Be"></a>若有恭敬供养之者。<a id="a-Bf"></a>增其长夜受诸苦痛。<a id="a-Bg"></a>犹如恶狗以杖打之更增其恶。<a id="a-Bh"></a>调达如是。<a id="a-Bi"></a>多得供养烦恼转增。<a id="a-Bj"></a>尔时世尊。<a id="a-Bk"></a>欲重宣此义。<a id="a-Bl"></a>而说偈言。</p>
  <p id="aBm">愚人增其恶　　由于利养生</p>
  <p id="aBn">痴断清白法　　犹如身首分</p>
  <p id="aBo">不修清净行　　而志招学徒</p>
  <p id="aBp">欲居众人上　　望一切归宗</p>
  <p id="aBq">有人求利养　　或有求泥洹</p>
  <p id="aBr">利养伤清白　　寂灭却悭贪</p>
  <p id="aBs">复告诸比丘。<a id="a-Bt"></a>芭蕉竹芦以实而死。<a id="a-Bu"></a>駏驉怀妊亦丧其身。<a id="a-Bv"></a>今调达贪求利养。<a id="a-Bw"></a>亦复如是。<a id="a-Bx"></a>尔时世尊。<a id="a-By"></a>欲重宣此义。<a id="a-Bz"></a>而说偈言。</p>
  <p id="aC0">芭蕉以实死　　竹芦实亦然</p>
  <p id="aC1">駏驉坐妊死　　士以贪自丧</p>
  <p id="aC2">于是世尊。<a id="a-C3"></a>从拘舍弥国渐渐游行。<a id="a-C4"></a>向王舍城住耆阇崛山。<a id="a-C5"></a>为比丘比丘尼优婆塞优婆夷国王大臣沙门婆罗门梵志居士。<a id="a-C6"></a>供养恭敬尊重赞叹衣食卧具及诸医药。<a id="a-C7"></a>无所染着犹如莲华。<a id="a-C8"></a>尔时世尊。<a id="a-C9"></a>与无央数大众围绕说法。<a id="a-CA"></a>调达便从坐起。<a id="a-CB"></a>更整衣服偏袒右肩。<a id="a-CC"></a>头面礼足胡跪合掌。<a id="a-CD"></a>白佛言。<a id="a-CE"></a>世尊。<a id="a-CF"></a>唯愿安住。<a id="a-CG"></a>我今自当领理众僧。<a id="a-CH"></a>佛语调达。<a id="a-CI"></a>舍利弗目连。<a id="a-CJ"></a>犹尚不能领我徒众。<a id="a-CK"></a>况汝愚痴食涎唾乎。<a id="a-CL"></a>于是调达生忿恨心。<a id="a-CM"></a>云何世尊。<a id="a-CN"></a>于大众前乃作如此底下呵辱。<a id="a-CO"></a>以生恶心向佛故初损神足。<a id="a-CP"></a>复作是念。<a id="a-CQ"></a>佛称赞舍利弗目连而毁呰我。<a id="a-CR"></a>复生恶心向舍利弗目连。<a id="a-CS"></a>是第二损其神足。<a id="a-CT"></a>便还所住。<a id="a-CU"></a>为国王大众围绕说法。<a id="a-CV"></a>其众中有一比丘。<a id="a-CW"></a>来白佛言。<a id="a-CX"></a>今调达为国王大众围绕说法。<a id="a-CY"></a>佛告比丘。<a id="a-CZ"></a>调达不但今世得此大众。<a id="a-Ca"></a>过去世时亦曾得此诸比丘。<a id="a-Cb"></a>乃往古昔有一摩纳。<a id="a-Cc"></a>在山窟中诵刹利书。<a id="a-Cd"></a>有一野狐住其左右专听诵书。<a id="a-Ce"></a>心有所解作是念。<a id="a-Cf"></a>如我解此书语。<a id="a-Cg"></a>足作诸兽中王。<a id="a-Ch"></a>作是念已。<a id="a-Ci"></a>便起游行逢一羸瘦野狐。<a id="a-Cj"></a>便欲杀之。<a id="a-Ck"></a>彼言何故杀我。<a id="a-Cl"></a>答言我是兽王。<a id="a-Cm"></a>汝不伏我。<a id="a-Cn"></a>是以相杀。<a id="a-Co"></a>彼言。<a id="a-Cp"></a>愿莫杀我。<a id="a-Cq"></a>我当随从。<a id="a-Cr"></a>于是二狐便共游行。<a id="a-Cs"></a>复逢一狐。<a id="a-Ct"></a>又欲杀之。<a id="a-Cu"></a>问答如上。<a id="a-Cv"></a>亦言随从。<a id="a-Cw"></a>如是展转伏一切狐。<a id="a-Cx"></a>便以群狐伏一切象。<a id="a-Cy"></a>复以众象伏一切虎。<a id="a-Cz"></a>复以众虎伏一切师子。<a id="a-D0"></a>遂便权得作兽中王。<a id="a-D1"></a>既作王已复作是念。<a id="a-D2"></a>我今为兽王。<a id="a-D3"></a>不应以兽为妇。<a id="a-D4"></a>便乘白象。<a id="a-D5"></a>帅诸群兽不可称数。<a id="a-D6"></a>围迦夷城数百千匝。<a id="a-D7"></a>王遣使问。<a id="a-D8"></a>汝诸群兽。<a id="a-D9"></a>何故如是。<a id="a-DA"></a>野狐答言。<a id="a-DB"></a>我是兽王。<a id="a-DC"></a>应取汝女。<a id="a-DD"></a>与我者善。<a id="a-DE"></a>若不与我当灭汝国。<a id="a-DF"></a>还白如此。<a id="a-DG"></a>王集群臣共议。<a id="a-DH"></a>唯除一臣。<a id="a-DI"></a>皆云应与。<a id="a-DJ"></a>所以者何。<a id="a-DK"></a>国之所恃唯赖象马。<a id="a-DL"></a>我有象马彼有师子。<a id="a-DM"></a>象马闻气惶怖伏地。<a id="a-DN"></a>战必不如。<a id="a-DO"></a>为兽所灭。<a id="a-DP"></a>何惜一女而丧一国。<a id="a-DQ"></a>时一大臣聪睿远略。<a id="a-DR"></a>白王言。<a id="a-DS"></a>臣观古今。<a id="a-DT"></a>未曾闻见人王之女与下贱兽。<a id="a-DU"></a>臣虽弱昧。<a id="a-DV"></a>要杀此狐。<a id="a-DW"></a>使诸群兽各各散走。<a id="a-DX"></a>王即问言。<a id="a-DY"></a>计将焉出。<a id="a-DZ"></a>大臣答言。<a id="a-Da"></a>王但遣使克期。<a id="a-Db"></a>战日先当从彼求索一愿。<a id="a-Dc"></a>愿令师子先战后吼。<a id="a-Dd"></a>彼谓吾畏。<a id="a-De"></a>必令师子先吼后战。<a id="a-Df"></a>王至战日。<a id="a-Dg"></a>当敕城内皆令塞耳。<a id="a-Dh"></a>王用其语。<a id="a-Di"></a>遣使克期并求上愿。<a id="a-Dj"></a>至于战日复遣信求。<a id="a-Dk"></a>然后出军。<a id="a-Dl"></a>军锋欲交。<a id="a-Dm"></a>野狐果令师子先吼。<a id="a-Dn"></a>野狐闻之心破七分。<a id="a-Do"></a>便于象上坠落于地。<a id="a-Dp"></a>于是群兽一时散走。<a id="a-Dq"></a>佛以是事。<a id="a-Dr"></a>而说偈言。</p>
  <p id="aDs">野狐憍慢盛　　欲求其眷属</p>
  <p id="aDt">行到迦夷城　　自称是兽王</p>
  <p id="aDu">人憍亦如是　　规统于徒众</p>
  <p id="aDv">在摩竭之国　　法主以自号</p>
  <p id="aDw">告诸比丘。<a id="a-Dx"></a>尔时迦夷王者我身是。<a id="a-Dy"></a>聪睿大臣者舍利弗是。<a id="a-Dz"></a>野狐王者调达是。<a id="a-E0"></a>诸比丘。<a id="a-E1"></a>调达往昔诈得眷属。<a id="a-E2"></a>今亦如是。<a id="a-E3"></a>舍利弗。<a id="a-E4"></a>汝往调达众中。<a id="a-E5"></a>作是唱言。<a id="a-E6"></a>若受调达五法教者。<a id="a-E7"></a>彼为不见佛法僧。<a id="a-E8"></a>舍利弗言。<a id="a-E9"></a>我昔已曾赞叹调达。<a id="a-EA"></a>今日云何复得毁訾。<a id="a-EB"></a>佛言。<a id="a-EC"></a>汝昔赞叹为是实不。<a id="a-ED"></a>答言是实。<a id="a-EE"></a>佛言。<a id="a-EF"></a>今应毁訾。<a id="a-EG"></a>而毁訾亦复是实。<a id="a-EH"></a>告诸比丘。<a id="a-EI"></a>今应白二羯磨差舍利弗往调达众中毁訾调达。<a id="a-EJ"></a>一比丘唱言。<a id="a-EK"></a>大德僧听。<a id="a-EL"></a>今差舍利弗往调达众中。<a id="a-EM"></a>作是言。<a id="a-EN"></a>若受调达五法教者。<a id="a-EO"></a>彼为不见佛法僧。<a id="a-EP"></a>若僧时到僧忍听。<a id="a-EQ"></a>白如是。<a id="a-ER"></a>大德僧听。<a id="a-ES"></a>今差舍利弗往调达众中。<a id="a-ET"></a>作是言。<a id="a-EU"></a>若受调达五法教者。<a id="a-EV"></a>彼为不见佛法僧。<a id="a-EW"></a>谁诸长老忍默然不忍者说。<a id="a-EX"></a>僧已差舍利弗竟。<a id="a-EY"></a>僧忍默然故。<a id="a-EZ"></a>是事如是持。</p>
  <p id="aEa">于是舍利弗。<a id="a-Eb"></a>即往调达众中高声唱言。<a id="a-Ec"></a>若受调达五法教者。<a id="a-Ed"></a>彼为不见佛法僧。<a id="a-Ee"></a>时彼众会皆悉唱言。<a id="a-Ef"></a>沙门释子更相憎嫉。<a id="a-Eg"></a>见调达多得供养。<a id="a-Eh"></a>便作是语。<a id="a-Ei"></a>时瓶沙王。<a id="a-Ej"></a>在彼众中即宣令言。<a id="a-Ek"></a>莫作此语。<a id="a-El"></a>所以者何。<a id="a-Em"></a>佛众清净。<a id="a-En"></a>无憎嫉故。<a id="a-Eo"></a>于是调达。<a id="a-Ep"></a>便语众人欲见天上曼陀罗华不。<a id="a-Eq"></a>咸言欲见。<a id="a-Er"></a>调达即于众前没。<a id="a-Es"></a>到华池边。<a id="a-Et"></a>适欲取华便失神足。<a id="a-Eu"></a>还在本坐。<a id="a-Ev"></a>调达既失神足。<a id="a-Ew"></a>便生恶心欲害于佛。<a id="a-Ex"></a>白太子言。<a id="a-Ey"></a>今汝父王正法御世如我所见衰丧无期。<a id="a-Ez"></a>人命无常眴息难保。<a id="a-F0"></a>何必长年克此王位。<a id="a-F1"></a>自可图之早有四海。<a id="a-F2"></a>我当害佛代为法主。<a id="a-F3"></a>新王新佛于摩竭国共弘道化不亦善乎。<a id="a-F4"></a>太子答言。<a id="a-F5"></a>父母恩重过于二仪。<a id="a-F6"></a>顾复长育欲报罔极。<a id="a-F7"></a>汝今云何导吾此逆。<a id="a-F8"></a>调达闻之心无惭愧。<a id="a-F9"></a>犹以巧言引诱其意。<a id="a-FA"></a>遂便迷没受悦其语。<a id="a-FB"></a>太子后时。<a id="a-FC"></a>蜜带利剑向于王门。<a id="a-FD"></a>内怀恶逆不觉战怖。<a id="a-FE"></a>于王门前倒地复起。<a id="a-FF"></a>门官见已便作是念。<a id="a-FG"></a>太子常来威仪庠序。<a id="a-FH"></a>今日如此必当有故。<a id="a-FI"></a>即往问之。<a id="a-FJ"></a>太子答言。<a id="a-FK"></a>我欲杀王是故如此。<a id="a-FL"></a>又问。<a id="a-FM"></a>太子为受谁教。<a id="a-FN"></a>答言调达。<a id="a-FO"></a>门官共议。<a id="a-FP"></a>当如之何。<a id="a-FQ"></a>第一议言。<a id="a-FR"></a>一切沙门太子众乐皆应杀之。<a id="a-FS"></a>第二议言。<a id="a-FT"></a>佛已先遣舍利弗唱其恶逆。<a id="a-FU"></a>云何乃欲滥杀沙门。<a id="a-FV"></a>罪正应止太子调达二人而已。<a id="a-FW"></a>第三议言。<a id="a-FX"></a>我等不应辄判此罪。<a id="a-FY"></a>当以白王。<a id="a-FZ"></a>王有教敕。<a id="a-Fa"></a>当奉行之。<a id="a-Fb"></a>作是议已便以白王。<a id="a-Fc"></a>王问。<a id="a-Fd"></a>汝等众臣议意云何。<a id="a-Fe"></a>即具以上答。<a id="a-Ff"></a>王即斥逐第一议者第二议者。<a id="a-Fg"></a>免所居官。<a id="a-Fh"></a>称第三议者加其名位。<a id="a-Fi"></a>更命群臣共议此事。<a id="a-Fj"></a>诸臣咸言。<a id="a-Fk"></a>上第二议并谓允合。<a id="a-Fl"></a>而王乃免所居之位。<a id="a-Fm"></a>观王圣心不忍有害。<a id="a-Fn"></a>正刑既弛当从下计。<a id="a-Fo"></a>王立太子本为国嗣。<a id="a-Fp"></a>志速为王故怀此逆。<a id="a-Fq"></a>逊位与之其恶必息。<a id="a-Fr"></a>议合王心即便舍位。<a id="a-Fs"></a>拜之为王号阿阇世。<a id="a-Ft"></a>初登王位受五欲乐。<a id="a-Fu"></a>杀逆之心便得暂息。<a id="a-Fv"></a>如是少时乃以无事而害父命。</p>
  <p id="aFw">尔时阿阇世王。<a id="a-Fx"></a>有大恶象。<a id="a-Fy"></a>调达密至象师所语言明日瞿昙当行此路。<a id="a-Fz"></a>汝可为吾饮象令醉放走于道。<a id="a-G0"></a>佛慢心多必不避之。<a id="a-G1"></a>因此蹋杀厚雇汝物。<a id="a-G2"></a>世尊明日食时着衣持钵。<a id="a-G3"></a>从五百弟子入城乞食。<a id="a-G4"></a>象师先已饮象令醉。<a id="a-G5"></a>遥见佛来即便放之。<a id="a-G6"></a>信乐佛法者见放醉象。<a id="a-G7"></a>皆往白佛。<a id="a-G8"></a>唯愿世尊。<a id="a-G9"></a>更从余路。<a id="a-GA"></a>五百弟子及阿难亦如是白。<a id="a-GB"></a>佛皆答之三言无苦。<a id="a-GC"></a>龙不害我。<a id="a-GD"></a>诸弟子众皆不觉舍佛从余路去。<a id="a-GE"></a>唯有阿难独从后行。<a id="a-GF"></a>时观者四塞。<a id="a-GG"></a>各各议言。<a id="a-GH"></a>今二龙斗看谁得胜。<a id="a-GI"></a>外道辈言。<a id="a-GJ"></a>象龙力大必胜于人。<a id="a-GK"></a>佛弟子言。<a id="a-GL"></a>人龙道尊象必降伏。<a id="a-GM"></a>空辩无征。<a id="a-GN"></a>遂乃积敛金钱共赌胜负。<a id="a-GO"></a>于是醉象遥见佛来。<a id="a-GP"></a>奋耳鸣鼻大走向佛。<a id="a-GQ"></a>阿难怖惧恍惚不觉入佛腋下。<a id="a-GR"></a>佛语阿难。<a id="a-GS"></a>汝向三闻无苦。<a id="a-GT"></a>如何不信犹作此惧。<a id="a-GU"></a>佛见象来。<a id="a-GV"></a>入慈心三昧。<a id="a-GW"></a>而说偈言。</p>
  <p id="aGX">汝莫害大龙　　大龙出世难</p>
  <p id="aGY">若害大龙者　　后生堕恶道</p>
  <p id="aGZ">象闻偈已。<a id="a-Ga"></a>以鼻布地抱世尊足。<a id="a-Gb"></a>须臾三反上下观佛。<a id="a-Gc"></a>右绕三匝却行而去。<a id="a-Gd"></a>从是已后遂成善象。<a id="a-Ge"></a>莫不雅奇。<a id="a-Gf"></a>同声叹言。<a id="a-Gg"></a>瞿昙沙门不用刀杖伏此恶象。<a id="a-Gh"></a>国中人民无复恐怖。<a id="a-Gi"></a>何其快哉。<a id="a-Gj"></a>诸外道辈皆悉惭愧。<a id="a-Gk"></a>佛弟子众踊跃欢喜。<a id="a-Gl"></a>敛得金钱七十余万。<a id="a-Gm"></a>佛既降象。<a id="a-Gn"></a>复说偈言。</p>
  <p id="aGo">象醉含嗔忿　　来向天中天</p>
  <p id="aGp">百姓莫不观　　敛钱赌胜负</p>
  <p id="aGq">其形如太山　　力胜六十象</p>
  <p id="aGr">声响振人心　　一吼破敌阵</p>
  <p id="aGs">大力天中天　　愍众出于世</p>
  <p id="aGt">欲度恶象故　　住立在其前</p>
  <p id="aGu">象伏众人见　　道俗皆踊跃</p>
  <p id="aGv">叹佛降恶象　　犹如师子王</p>
  <p id="aGw">时调达见已作是念。<a id="a-Gx"></a>今以此事不得害佛。<a id="a-Gy"></a>当更求凶人不识佛者。<a id="a-Gz"></a>厚相货诱令往杀之。<a id="a-H0"></a>即四出求索。<a id="a-H1"></a>见一壮夫。<a id="a-H2"></a>便语之言。<a id="a-H3"></a>汝为我杀佛。<a id="a-H4"></a>当厚相报。<a id="a-H5"></a>其人贪货应募而去。<a id="a-H6"></a>尔时世尊在露处经行。<a id="a-H7"></a>遥见彼人。<a id="a-H8"></a>以慈心三昧遍满其身。<a id="a-H9"></a>举手呼之。<a id="a-HA"></a>于是彼人不觉舍刀。<a id="a-HB"></a>疾行趣佛头面礼足。<a id="a-HC"></a>白佛言。<a id="a-HD"></a>我今痴狂。<a id="a-HE"></a>欲害世尊。<a id="a-HF"></a>自知过重。<a id="a-HG"></a>愿听忏悔。<a id="a-HH"></a>佛言。<a id="a-HI"></a>汝实愚痴。<a id="a-HJ"></a>云何为货欲害如来。<a id="a-HK"></a>于我法中。<a id="a-HL"></a>若知有罪而忏悔者。<a id="a-HM"></a>增长善根。<a id="a-HN"></a>次为说法。<a id="a-HO"></a>所谓施论戒论生天之论。<a id="a-HP"></a>在家染累出要为乐。<a id="a-HQ"></a>彼人内喜。<a id="a-HR"></a>佛知其意更为说法。<a id="a-HS"></a>所谓苦集尽道闻法开解。<a id="a-HT"></a>于诸法中远尘离垢得法眼净。<a id="a-HU"></a>见法得果已。<a id="a-HV"></a>自归三尊受持五戒。<a id="a-HW"></a>世尊发遣从异路归。<a id="a-HX"></a>调达复募二人。<a id="a-HY"></a>令杀前人以灭恶声。<a id="a-HZ"></a>复遣四人。<a id="a-Ha"></a>如是展转乃至三十二人。<a id="a-Hb"></a>皆前至佛所。<a id="a-Hc"></a>佛亦如前次第说法。<a id="a-Hd"></a>尽得须陀洹果。</p>
  <p id="aHe">时诸比丘闻调达遣人害佛。<a id="a-Hf"></a>皆持器仗卫护世尊。<a id="a-Hg"></a>分部相着各在一面。<a id="a-Hh"></a>诸佛常法日再出房。<a id="a-Hi"></a>于晨朝出见诸比丘。<a id="a-Hj"></a>悉在左右。<a id="a-Hk"></a>问言。<a id="a-Hl"></a>汝等何故持仗住此。<a id="a-Hm"></a>诸比丘言。<a id="a-Hn"></a>闻调达遣人欲害世尊。<a id="a-Ho"></a>不能自安。<a id="a-Hp"></a>所以住此。<a id="a-Hq"></a>佛告比丘若如来横死无有是处。<a id="a-Hr"></a>世间五师须防护耳。<a id="a-Hs"></a>我不须汝。<a id="a-Ht"></a>各随所安自护其心。</p>
  <p id="aHu">调达知已复作是念。<a id="a-Hv"></a>我复不能以此害佛当更觅人躬自将去。<a id="a-Hw"></a>故应必果。<a id="a-Hx"></a>即得一人共上耆阇崛山。<a id="a-Hy"></a>尔时世尊在山下石上经行。<a id="a-Hz"></a>调达便使彼人推石害佛。<a id="a-I0"></a>其人发心推石四支便不得举。<a id="a-I1"></a>心念佛功德大手足还复。<a id="a-I2"></a>调达见此益嗔忿言。<a id="a-I3"></a>汝何儜困速疾灭去。<a id="a-I4"></a>即自捉大石推下害佛山下有神。<a id="a-I5"></a>名金鞞卢。<a id="a-I6"></a>接之远弃。<a id="a-I7"></a>片迸着佛伤足大指。<a id="a-I8"></a>世尊见已语调达言。<a id="a-I9"></a>汝今便得无间之罪。<a id="a-IA"></a>若以恶心出佛身血。<a id="a-IB"></a>必堕无间阿鼻地狱。</p>
  <p id="aIC">调达复作是念。<a id="a-ID"></a>我既不能得害于佛。<a id="a-IE"></a>唯当破其和合僧耳。<a id="a-IF"></a>佛大神力。<a id="a-IG"></a>若我能破其僧。<a id="a-IH"></a>名必远振。<a id="a-II"></a>佛知其意。<a id="a-IJ"></a>语调达言。<a id="a-IK"></a>汝莫破和合僧。<a id="a-IL"></a>若僧已破能和合者。<a id="a-IM"></a>其人生天一劫受乐。<a id="a-IN"></a>若僧和合而破之者。<a id="a-IO"></a>堕地狱中一劫受苦。<a id="a-IP"></a>调达闻已暂舍是心。<a id="a-IQ"></a>后寻复生如上所念。<a id="a-IR"></a>佛止如初。<a id="a-IS"></a>便说偈言。</p>
  <p id="aIT">众聚和合乐　　和合常安隐</p>
  <p id="aIU">若破和合僧　　一劫地狱苦</p>
  <p id="aIV">众聚和合乐　　和合常安隐</p>
  <p id="aIW">若和合破僧　　一劫生天乐</p>
  <p id="aIX">若分部分别　　常作不善语</p>
  <p id="aIY">以破和合僧　　一劫地狱苦</p>
  <p id="aIZ">不分部分别　　常能说善法</p>
  <p id="aIa">以和合破僧　　一劫生天乐</p>
  <p id="aIb">调达闻已复暂舍是心。<a id="a-Ic"></a>后寻复生方便过前。<a id="a-Id"></a>时诸比丘闻。<a id="a-Ie"></a>调达欲破和合僧。<a id="a-If"></a>即往白佛。<a id="a-Ig"></a>佛以是事集比丘僧。<a id="a-Ih"></a>种种遥责调达已。<a id="a-Ii"></a>语诸比丘。<a id="a-Ij"></a>应差一比丘与调达亲厚者往谏言。<a id="a-Ik"></a>汝莫破和合僧。<a id="a-Il"></a>莫作破僧事。<a id="a-Im"></a>当与僧和合。<a id="a-In"></a>僧和合故欢喜无诤。<a id="a-Io"></a>一心一学如水乳合。<a id="a-Ip"></a>共弘师教安乐行。<a id="a-Iq"></a>若受者善。<a id="a-Ir"></a>若不受应遣众多比丘。<a id="a-Is"></a>若复不受应僧往谏。<a id="a-It"></a>诸比丘受教。<a id="a-Iu"></a>如是三反皆悉不受。<a id="a-Iv"></a>诸比丘种种呵责已。<a id="a-Iw"></a>以是白佛。<a id="a-Ix"></a>佛以是事集比丘僧。<a id="a-Iy"></a>更种种遥责调达已。<a id="a-Iz"></a>告诸比丘。<a id="a-J0"></a>以十利故。<a id="a-J1"></a>为诸比丘结戒。<a id="a-J2"></a>从今是戒应如是说。<a id="a-J3"></a>若比丘为破和合僧勤方便。<a id="a-J4"></a>诸比丘语彼比丘。<a id="a-J5"></a>汝莫为破和合僧勤方便。<a id="a-J6"></a>当与僧和合。<a id="a-J7"></a>僧和合故欢喜无诤。<a id="a-J8"></a>一心一学如水乳合。<a id="a-J9"></a>共弘师教安乐行。<a id="a-JA"></a>如是谏坚持不舍。<a id="a-JB"></a>应第二第三谏。<a id="a-JC"></a>第二第三谏。<a id="a-JD"></a>舍是事善。<a id="a-JE"></a>不舍者僧伽婆尸沙。</p>
  <p id="aJF">为破者。<a id="a-JG"></a>求为破僧因缘。<a id="a-JH"></a>和合者。<a id="a-JI"></a>同布萨自恣羯磨常所行事。<a id="a-JJ"></a>僧者从四人已上。<a id="a-JK"></a>彼比丘欲破僧。<a id="a-JL"></a>余僧见闻知。<a id="a-JM"></a>差一与亲厚比丘往谏。<a id="a-JN"></a>若舍者应一突吉罗悔过。<a id="a-JO"></a>若不舍应遣众多比丘往谏。<a id="a-JP"></a>若舍者应二突吉罗悔过。<a id="a-JQ"></a>若复不舍应僧往谏。<a id="a-JR"></a>若舍者应三突吉罗悔过。<a id="a-JS"></a>若不舍复应白四羯磨谏一比丘唱言。<a id="a-JT"></a>大德僧听。<a id="a-JU"></a>此某甲比丘为破和合僧勤方便。<a id="a-JV"></a>僧已谏汝。<a id="a-JW"></a>莫为破和合僧勤方便。<a id="a-JX"></a>如是谏坚持不舍。<a id="a-JY"></a>僧今羯磨谏。<a id="a-JZ"></a>若僧时到僧忍听。<a id="a-Ja"></a>白如是。<a id="a-Jb"></a>白已应语彼比丘。<a id="a-Jc"></a>僧已白竟余。<a id="a-Jd"></a>三羯磨在。<a id="a-Je"></a>汝当舍是事。<a id="a-Jf"></a>莫犯僧伽婆尸沙。<a id="a-Jg"></a>彼若舍应三突吉罗一偷罗遮悔过。<a id="a-Jh"></a>若不舍复应唱言。<a id="a-Ji"></a>大德僧听。<a id="a-Jj"></a>此某甲比丘为破和合僧勤方便。<a id="a-Jk"></a>乃至僧今羯磨谏。<a id="a-Jl"></a>谁诸长老忍默然不忍者说。<a id="a-Jm"></a>复应语彼比丘。<a id="a-Jn"></a>僧已一羯磨竟。<a id="a-Jo"></a>余二羯磨在。<a id="a-Jp"></a>汝当舍是事。<a id="a-Jq"></a>莫犯僧伽婆尸沙。<a id="a-Jr"></a>彼若舍应三突吉罗二偷罗遮悔过。<a id="a-Js"></a>若不舍复应如上第二羯磨。<a id="a-Jt"></a>第二羯磨竟。<a id="a-Ju"></a>复应如上语。<a id="a-Jv"></a>若舍应三突吉罗三偷罗遮悔过。<a id="a-Jw"></a>若不舍复应如上第三羯磨。<a id="a-Jx"></a>第三羯磨未竟。<a id="a-Jy"></a>舍者三突吉罗三偷罗遮悔过。<a id="a-Jz"></a>第三羯磨竟。<a id="a-K0"></a>舍不舍皆僧伽婆尸沙。<a id="a-K1"></a>比丘尼亦如是。<a id="a-K2"></a>式叉摩那沙弥沙弥尼突吉罗。<a id="a-K3"></a>若白不成。<a id="a-K4"></a>三羯磨皆不成。<a id="a-K5"></a>若作余羯磨。<a id="a-K6"></a>遮羯磨非法羯磨。<a id="a-K7"></a>不谏自舍。<a id="a-K8"></a>皆不犯(十事竟)</p>
  <p id="aK9">佛在王舍城。<a id="a-KA"></a>尔时助调达比丘语诸比丘言。<a id="a-KB"></a>调达所说。<a id="a-KC"></a>是知说非不知说。<a id="a-KD"></a>说法不说非法。<a id="a-KE"></a>说律不说非律。<a id="a-KF"></a>皆是我等心所忍乐。<a id="a-KG"></a>诸长老比丘闻种种呵责。<a id="a-KH"></a>汝云何言。<a id="a-KI"></a>调达所说。<a id="a-KJ"></a>是知说非不知说。<a id="a-KK"></a>说法不说非法。<a id="a-KL"></a>说律不说非律。<a id="a-KM"></a>皆是我等心所忍乐。<a id="a-KN"></a>呵责已以事白佛。<a id="a-KO"></a>佛以是事集比丘僧。<a id="a-KP"></a>种种遥责助调达比丘已。<a id="a-KQ"></a>语诸比丘。<a id="a-KR"></a>应差一比丘与助调达比丘亲厚者往谏。<a id="a-KS"></a>莫言调达所说是知说非不知说。<a id="a-KT"></a>说法不说非法。<a id="a-KU"></a>说律不说非律。<a id="a-KV"></a>皆是我等心所忍乐。<a id="a-KW"></a>何以故。<a id="a-KX"></a>调达非知说非说法非说律。<a id="a-KY"></a>汝等莫助破和合僧。<a id="a-KZ"></a>当助和合僧。<a id="a-Ka"></a>僧和合故欢喜无诤。<a id="a-Kb"></a>一心一学如水乳合。<a id="a-Kc"></a>共弘师教安乐行。<a id="a-Kd"></a>若受者善。<a id="a-Ke"></a>若不受应遣众多比丘及僧往谏。<a id="a-Kf"></a>诸比丘受教。<a id="a-Kg"></a>如是三反。<a id="a-Kh"></a>助调达比丘悉皆不受。<a id="a-Ki"></a>诸比丘种种呵责已。<a id="a-Kj"></a>以事白佛。<a id="a-Kk"></a>佛以是事集比丘僧。<a id="a-Kl"></a>更种种遥责助调达比丘已。<a id="a-Km"></a>告诸比丘。<a id="a-Kn"></a>以十利故。<a id="a-Ko"></a>为诸比丘结戒。<a id="a-Kp"></a>从今是戒应如是说。<a id="a-Kq"></a>若比丘助破和合僧。<a id="a-Kr"></a>若一若二若众多。<a id="a-Ks"></a>语诸比丘言。<a id="a-Kt"></a>是比丘所说。<a id="a-Ku"></a>是知说非不知说。<a id="a-Kv"></a>说法不说非法。<a id="a-Kw"></a>说律不说非律。<a id="a-Kx"></a>皆是我等心所忍乐。<a id="a-Ky"></a>诸比丘语彼诸比丘。<a id="a-Kz"></a>汝莫作是语。<a id="a-L0"></a>是比丘所说。<a id="a-L1"></a>是知说非不知说。<a id="a-L2"></a>说法不说非法。<a id="a-L3"></a>说律不说非律。<a id="a-L4"></a>皆是我等心所忍乐。<a id="a-L5"></a>何以故。<a id="a-L6"></a>是比丘非知说不说法不说律。<a id="a-L7"></a>汝莫乐助破和合僧。<a id="a-L8"></a>当乐助和合僧。<a id="a-L9"></a>僧和合故欢喜无诤。<a id="a-LA"></a>一心一学如水乳合。<a id="a-LB"></a>共弘师教安乐行。<a id="a-LC"></a>如是谏坚持不舍应第二第三谏。<a id="a-LD"></a>第二第三谏舍是事善。<a id="a-LE"></a>不舍者僧伽婆尸沙。<a id="a-LF"></a>助破者。<a id="a-LG"></a>助成破僧因缘。<a id="a-LH"></a>和合者同布萨自恣。<a id="a-LI"></a>差一亲厚谏。<a id="a-LJ"></a>若舍一突吉罗悔。<a id="a-LK"></a>乃至不谏自舍。<a id="a-LL"></a>皆如上说(十一竟)</p>
  <p id="aLM">佛在拘舍弥国。<a id="a-LN"></a>尔时阐陀比丘数数犯罪。<a id="a-LO"></a>入白衣舍上床下床皆不如法。<a id="a-LP"></a>别众食数数食非时入聚落不白善比丘。<a id="a-LQ"></a>诸比丘见语言。<a id="a-LR"></a>汝犯如是。<a id="a-LS"></a>如是罪。<a id="a-LT"></a>汝应见罪悔过。<a id="a-LU"></a>莫不清净修于梵行。<a id="a-LV"></a>无得长夜受诸苦恼。<a id="a-LW"></a>勿令施主失大功德。<a id="a-LX"></a>答言。<a id="a-LY"></a>大德。<a id="a-LZ"></a>汝等不应教我。<a id="a-La"></a>我应教汝。<a id="a-Lb"></a>何以故。<a id="a-Lc"></a>圣师法王是我之主。<a id="a-Ld"></a>法出于我无豫大德。<a id="a-Le"></a>譬如大风吹诸草秽并聚一处。<a id="a-Lf"></a>诸大德等。<a id="a-Lg"></a>种种姓种种家种种国出家亦复如是。<a id="a-Lh"></a>云何而欲教诫于我。<a id="a-Li"></a>诸大德。<a id="a-Lj"></a>莫语我若好若恶。<a id="a-Lk"></a>我亦不语大德若好若恶。<a id="a-Ll"></a>诸比丘复语阐陀。<a id="a-Lm"></a>莫作自我不可共语。<a id="a-Ln"></a>汝当语诸比丘若好若恶。<a id="a-Lo"></a>诸比丘亦当语汝若好若恶。<a id="a-Lp"></a>如是展转相教转相出罪成如来众。<a id="a-Lq"></a>诸比丘如是谏。<a id="a-Lr"></a>坚持不舍将至佛所。<a id="a-Ls"></a>以事白佛。<a id="a-Lt"></a>佛以是事集比丘僧。<a id="a-Lu"></a>问阐陀。<a id="a-Lv"></a>汝实尔不。<a id="a-Lw"></a>答言。<a id="a-Lx"></a>实尔世尊。<a id="a-Ly"></a>佛种种呵责。<a id="a-Lz"></a>汝愚痴人不应作不可共语。<a id="a-M0"></a>诸比丘见汝犯罪。<a id="a-M1"></a>欲不共汝布萨自恣羯磨常所行事。<a id="a-M2"></a>哀愍汝故呵谏于汝。<a id="a-M3"></a>汝今云何而不信受。<a id="a-M4"></a>佛种种呵责已语诸比丘。<a id="a-M5"></a>应差一比丘与阐陀亲善者往谏如上。<a id="a-M6"></a>次众多比丘次僧。<a id="a-M7"></a>诸比丘受教。<a id="a-M8"></a>三反不受。<a id="a-M9"></a>以是白佛。<a id="a-MA"></a>佛以是事集比丘僧。<a id="a-MB"></a>更种种遥责阐陀已。<a id="a-MC"></a>告诸比丘。<a id="a-MD"></a>以十利故。<a id="a-ME"></a>为诸比丘结戒。<a id="a-MF"></a>从今是戒应如是说。<a id="a-MG"></a>若比丘恶性难共语。<a id="a-MH"></a>与诸比丘同学经戒数数犯罪。<a id="a-MI"></a>诸比丘如法如律谏其所犯。<a id="a-MJ"></a>答言。<a id="a-MK"></a>大德。<a id="a-ML"></a>汝莫语我若好若恶。<a id="a-MM"></a>我亦不以好恶语汝。<a id="a-MN"></a>诸比丘复语言。<a id="a-MO"></a>汝莫作自我不可共语。<a id="a-MP"></a>汝当为诸比丘说如法。<a id="a-MQ"></a>诸比丘亦当为汝说如法。<a id="a-MR"></a>如是展转相教转相出罪成如来众。<a id="a-MS"></a>如是谏坚持不舍。<a id="a-MT"></a>应第二第三谏。<a id="a-MU"></a>第二第三谏。<a id="a-MV"></a>舍是事善。<a id="a-MW"></a>不舍者僧伽婆尸沙。<a id="a-MX"></a>恶性难共语者。<a id="a-MY"></a>不受教诲无恭敬心。<a id="a-MZ"></a>自是非彼。<a id="a-Ma"></a>同学经戒者。<a id="a-Mb"></a>经谓一切佛教。<a id="a-Mc"></a>戒谓波罗提木叉。<a id="a-Md"></a>差一亲厚谏若舍一突吉罗悔乃至不谏自舍皆如上说(十二竟)</p>
  <p id="aMe">佛在舍卫城。<a id="a-Mf"></a>尔时吉罗邑有二比丘。<a id="a-Mg"></a>一名頞髀二名分那婆。<a id="a-Mh"></a>薮行恶行污他家。<a id="a-Mi"></a>作种种非威仪事。<a id="a-Mj"></a>自结华鬘亦教人结。<a id="a-Mk"></a>自着教人着。<a id="a-Ml"></a>与女人同床坐。<a id="a-Mm"></a>共槃食饮酒啖肉歌舞伎乐。<a id="a-Mn"></a>作诸鸟兽种种之声。<a id="a-Mo"></a>亦作鸟兽斗诤时像蒱博嬉戏倒行掷绝弹指眴眼。<a id="a-Mp"></a>向于女人角戾面目吐舌张口。<a id="a-Mq"></a>作如是等身口意恶。<a id="a-Mr"></a>破于戒见威仪正命。<a id="a-Ms"></a>时五百比丘威仪具足。<a id="a-Mt"></a>从迦夷国来到此邑。<a id="a-Mu"></a>至时持钵入村乞食。<a id="a-Mv"></a>诸居士见咸作是言。<a id="a-Mw"></a>此诸比丘从何处来。<a id="a-Mx"></a>低头默然状如孝子。<a id="a-My"></a>不知与人交接言语。<a id="a-Mz"></a>我此自有二贤比丘。<a id="a-N0"></a>多才多艺善悦人心。<a id="a-N1"></a>何用此辈久留邑里。<a id="a-N2"></a>并不与食空钵而出。<a id="a-N3"></a>时舍利弗目连。<a id="a-N4"></a>亦从迦夷来向此邑。<a id="a-N5"></a>頞髀等闻作是念。<a id="a-N6"></a>此二人来。<a id="a-N7"></a>必为我等作恶名声断我供养。<a id="a-N8"></a>便往语诸居士言。<a id="a-N9"></a>须臾当有二比丘来。<a id="a-NA"></a>一名目连。<a id="a-NB"></a>善知幻术现种种变。<a id="a-NC"></a>二名舍利弗。<a id="a-ND"></a>善知咒法巧言惑人。<a id="a-NE"></a>汝若同心不为彼惑。<a id="a-NF"></a>我当住此。<a id="a-NG"></a>若不能者正尔便去。<a id="a-NH"></a>诸居士言。<a id="a-NI"></a>长老安住。<a id="a-NJ"></a>我终不为彼之所惑。<a id="a-NK"></a>二人既到。<a id="a-NL"></a>诸居士皆将大小迎逆问讯头面礼足却坐一面。<a id="a-NM"></a>于是目连为现神变。<a id="a-NN"></a>分身百千还合为一。<a id="a-NO"></a>石壁皆过履水如地。<a id="a-NP"></a>坐卧空中如鸟飞翔。<a id="a-NQ"></a>身至梵天手扪日月。<a id="a-NR"></a>身上出火身下出水。<a id="a-NS"></a>身上出水身下出火。<a id="a-NT"></a>或现半身或现全身。<a id="a-NU"></a>东踊西没西踊东没。<a id="a-NV"></a>南踊北没北踊南没。<a id="a-NW"></a>中踊边没边踊中没。<a id="a-NX"></a>现神变已还坐本处。<a id="a-NY"></a>时诸居士窃相谓言。<a id="a-NZ"></a>目连善知幻术。<a id="a-Na"></a>此则然矣。<a id="a-Nb"></a>于是舍利弗为说妙法。<a id="a-Nc"></a>初中后善善义善味具足清白梵行之相。<a id="a-Nd"></a>说是法已默然而住。<a id="a-Ne"></a>时诸居士亦复相语。<a id="a-Nf"></a>舍利弗善知咒法。<a id="a-Ng"></a>亦复验矣。<a id="a-Nh"></a>于是众人都不信受。<a id="a-Ni"></a>无有供养。<a id="a-Nj"></a>尔时彼邑有二优婆塞。<a id="a-Nk"></a>一名富阇。<a id="a-Nl"></a>二名优楼伽。<a id="a-Nm"></a>信乐佛法见谛得果。<a id="a-Nn"></a>常好布施供养沙门。<a id="a-No"></a>闻舍利弗目连从迦夷来。<a id="a-Np"></a>共出迎之头面礼足。<a id="a-Nq"></a>为说妙法示教利喜。<a id="a-Nr"></a>闻法已白舍利弗言。<a id="a-Ns"></a>此邑有二比丘。<a id="a-Nt"></a>常作种种非威仪事。<a id="a-Nu"></a>广说如上。<a id="a-Nv"></a>近有五百比丘。<a id="a-Nw"></a>威仪庠序入村乞食。<a id="a-Nx"></a>空钵而出唯愿大德。<a id="a-Ny"></a>以此白佛。<a id="a-Nz"></a>于是二人。<a id="a-O0"></a>为优婆塞更说妙法示教利喜已。<a id="a-O1"></a>还舍卫城。<a id="a-O2"></a>具以白佛。<a id="a-O3"></a>佛以是事集比丘僧。<a id="a-O4"></a>告阿难。<a id="a-O5"></a>汝往彼邑与二比丘作驱出羯磨。<a id="a-O6"></a>阿难白佛。<a id="a-O7"></a>彼恶比丘非沙门。<a id="a-O8"></a>自言沙门常作不净。<a id="a-O9"></a>心已败坏。<a id="a-OA"></a>我若独往。<a id="a-OB"></a>彼必肆恶随意恼我。<a id="a-OC"></a>佛告阿难。<a id="a-OD"></a>如是如是如汝所说。<a id="a-OE"></a>汝今便可将诸比丘随意多少到彼集众。<a id="a-OF"></a>然后乃举頞髀等罪。<a id="a-OG"></a>白四羯磨驱出彼邑。<a id="a-OH"></a>一比丘唱言。<a id="a-OI"></a>大德僧听。<a id="a-OJ"></a>此某甲比丘行恶行污他家。<a id="a-OK"></a>行恶行皆见闻知。<a id="a-OL"></a>污他家亦见闻知。<a id="a-OM"></a>僧今驱出此邑。<a id="a-ON"></a>若僧时到僧忍听。<a id="a-OO"></a>白如是。<a id="a-OP"></a>大德僧听。<a id="a-OQ"></a>此某甲比丘。<a id="a-OR"></a>行恶行污他家。<a id="a-OS"></a>行恶行皆见闻知。<a id="a-OT"></a>污他家亦见闻知。<a id="a-OU"></a>僧今驱出此邑。<a id="a-OV"></a>谁诸长老忍默然不忍者说。<a id="a-OW"></a>如是第二第三。<a id="a-OX"></a>僧已驱出某甲竟。<a id="a-OY"></a>僧忍默然故是事如是持。<a id="a-OZ"></a>阿难受教。<a id="a-Oa"></a>将五百比丘往到彼邑。<a id="a-Ob"></a>诸居士闻阿难与五百比丘来。<a id="a-Oc"></a>出迎问讯头面礼足。<a id="a-Od"></a>却坐一面。<a id="a-Oe"></a>阿难即集众乃至羯磨。<a id="a-Of"></a>羯磨竟。<a id="a-Og"></a>彼二比丘犹故不去。<a id="a-Oh"></a>诸比丘问。<a id="a-Oi"></a>汝何故不去。<a id="a-Oj"></a>答言。<a id="a-Ok"></a>阿难等随爱恚痴畏。<a id="a-Ol"></a>是故不去。<a id="a-Om"></a>何以故。<a id="a-On"></a>有如是等同罪比丘。<a id="a-Oo"></a>有驱者有不驱者。<a id="a-Op"></a>诸比丘言。<a id="a-Oq"></a>汝莫说阿难等随爱恚痴畏。<a id="a-Or"></a>有如是等同罪比丘。<a id="a-Os"></a>有驱者有不驱者。<a id="a-Ot"></a>汝等行恶行污他家。<a id="a-Ou"></a>行恶行皆见闻知。<a id="a-Ov"></a>污他家亦见闻知。<a id="a-Ow"></a>汝出去不应住此。<a id="a-Ox"></a>诸比丘如是谏。<a id="a-Oy"></a>坚持不舍。<a id="a-Oz"></a>以是事白佛。<a id="a-P0"></a>佛以是事集比丘僧。<a id="a-P1"></a>种种遥责彼比丘已语诸比丘。<a id="a-P2"></a>应差一与彼亲厚比丘往谏如上。<a id="a-P3"></a>次众多比丘次僧。<a id="a-P4"></a>诸比丘受教。<a id="a-P5"></a>三反不受。<a id="a-P6"></a>以是白佛。<a id="a-P7"></a>佛以是事集比丘僧。<a id="a-P8"></a>重遥责已告诸比丘。<a id="a-P9"></a>以十利故。<a id="a-PA"></a>为诸比丘结戒。<a id="a-PB"></a>从今是戒应如是说。<a id="a-PC"></a>若比丘依聚落住。<a id="a-PD"></a>行恶行污他家。<a id="a-PE"></a>行恶行皆见闻知。<a id="a-PF"></a>污他家亦见闻知。<a id="a-PG"></a>诸比丘语彼比丘。<a id="a-PH"></a>汝行恶行污他家。<a id="a-PI"></a>行恶行皆见闻知。<a id="a-PJ"></a>污他家亦见闻知。<a id="a-PK"></a>汝出去不应此中住。<a id="a-PL"></a>彼比丘言。<a id="a-PM"></a>诸大德。<a id="a-PN"></a>随爱恚痴畏。<a id="a-PO"></a>何以故。<a id="a-PP"></a>有如是等同罪比丘。<a id="a-PQ"></a>有驱者有不驱者。<a id="a-PR"></a>诸比丘复语言。<a id="a-PS"></a>汝莫作是语。<a id="a-PT"></a>诸大德随爱恚痴畏。<a id="a-PU"></a>有如是等同罪比丘。<a id="a-PV"></a>有驱者有不驱者。<a id="a-PW"></a>汝行恶行污他家。<a id="a-PX"></a>行恶行皆见闻知。<a id="a-PY"></a>污他家亦见闻知。<a id="a-PZ"></a>汝舍是随爱恚痴畏语。<a id="a-Pa"></a>汝出去不应此中住。<a id="a-Pb"></a>如是谏坚持不舍。<a id="a-Pc"></a>应第二第三谏。<a id="a-Pd"></a>第二第三谏。<a id="a-Pe"></a>舍是事善。<a id="a-Pf"></a>不舍者僧伽婆尸沙。</p>
  <p id="aPg">行恶行者。<a id="a-Ph"></a>作身口意恶行。<a id="a-Pi"></a>污他家者。<a id="a-Pj"></a>令他家不复信乐佛法。<a id="a-Pk"></a>见者眼自见。<a id="a-Pl"></a>闻者从可信人闻。<a id="a-Pm"></a>知者远近皆知。<a id="a-Pn"></a>差一亲厚谏。<a id="a-Po"></a>若舍一突吉罗悔。<a id="a-Pp"></a>乃至不谏自舍。<a id="a-Pq"></a>皆如上说(十三竟)</p>
 </body>
</html>