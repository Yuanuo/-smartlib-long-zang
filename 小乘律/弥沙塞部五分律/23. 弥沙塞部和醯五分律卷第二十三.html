<!doctype html>
<html id="z3IBV5uq6" data-ver="827">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第二十三</h1>
  <h2 id="a2">第四分初灭诤法</h2>
  <p id="a3">佛在舍卫城。<a id="a-4"></a>尔时诸比丘好共斗诤更相言讼。<a id="a-5"></a>比丘比丘共诤。<a id="a-6"></a>比丘比丘尼共诤。<a id="a-7"></a>比丘尼比丘尼共诤。<a id="a-8"></a>比丘尼比丘共诤。<a id="a-9"></a>时阐陀舍比丘助比丘尼。<a id="a-A"></a>未生诤便生。<a id="a-B"></a>已生便增广。<a id="a-C"></a>未灭者不灭。<a id="a-D"></a>已灭者更起。<a id="a-E"></a>诸比丘以是白佛。<a id="a-F"></a>佛以是事集比丘僧。<a id="a-G"></a>问诸比丘。<a id="a-H"></a>汝等实尔不。<a id="a-I"></a>答言。<a id="a-J"></a>实尔世尊。<a id="a-K"></a>佛种种呵责。<a id="a-L"></a>汝等所作非法不随顺道。<a id="a-M"></a>呵已告诸比丘。<a id="a-N"></a>从今比丘比丘共诤乃至舍比丘助比丘尼皆犯突吉罗。<a id="a-O"></a>有四种诤。<a id="a-P"></a>一言二教诫三犯罪四事。<a id="a-Q"></a>以此事故。<a id="a-R"></a>为诸比丘结七灭诤法若有诤起得以除灭。<a id="a-S"></a>应与现前毗尼与现前毗尼。<a id="a-T"></a>应与忆念毗尼与忆念毗尼应与不痴毗尼与不痴毗尼。<a id="a-U"></a>应与自言与自言。<a id="a-V"></a>应与多人语与多人语。<a id="a-W"></a>应与草布地与草布地。<a id="a-X"></a>应与本言治与本言治。<a id="a-Y"></a>何谓言诤。<a id="a-Z"></a>若比丘共诤。<a id="a-a"></a>有言是法有言非法。<a id="a-b"></a>是律非律。<a id="a-c"></a>是犯非犯。<a id="a-d"></a>是重非重。<a id="a-e"></a>是有余非有余。<a id="a-f"></a>是粗罪非粗罪。<a id="a-g"></a>是用羯磨出罪不用羯磨出罪。<a id="a-h"></a>是佛所说非佛所说。<a id="a-i"></a>是佛所制非佛所制。<a id="a-j"></a>以此致忿更相骂詈。<a id="a-k"></a>是名言诤。<a id="a-l"></a>何谓教诫诤。<a id="a-m"></a>若比丘教诫比丘言。<a id="a-n"></a>汝忆犯波罗夷不。<a id="a-o"></a>忆犯僧伽婆尸沙偷罗遮波逸提波罗提提舍尼突吉罗恶说不。<a id="a-p"></a>彼比丘不喜不受。<a id="a-q"></a>以此致诤。<a id="a-r"></a>是名教诫诤。<a id="a-s"></a>何谓犯罪诤。<a id="a-t"></a>若比丘犯波罗夷乃至恶说。<a id="a-u"></a>又若斗诤相骂起身口意恶。<a id="a-v"></a>是名犯罪诤。<a id="a-w"></a>何谓事诤。<a id="a-x"></a>僧常所行事一切羯磨及诸有所作。<a id="a-y"></a>以此致诤是名事诤。<a id="a-z"></a>优波离问佛言。<a id="a-10"></a>世尊。<a id="a-11"></a>言诤以几事灭。<a id="a-12"></a>佛言。<a id="a-13"></a>以现前毗尼多人语灭。<a id="a-14"></a>又问。<a id="a-15"></a>云何得灭。<a id="a-16"></a>答言。<a id="a-17"></a>若比丘与比丘诤是法非法乃至是佛制非佛制。<a id="a-18"></a>僧如法如毗尼如佛教灭。<a id="a-19"></a>若彼言是法是佛教受是忍是。<a id="a-1A"></a>是名现前毗尼灭。<a id="a-1B"></a>何谓现前。<a id="a-1C"></a>现前有三种僧现前人现前毗尼现前。<a id="a-1D"></a>何谓僧现前。<a id="a-1E"></a>僧和合集。<a id="a-1F"></a>是名僧现前何谓人现前。<a id="a-1G"></a>共诤人现前。<a id="a-1H"></a>是名人现前。<a id="a-1I"></a>何谓毗尼现前。<a id="a-1J"></a>应以何法以何律以何佛教得灭而以灭之。<a id="a-1K"></a>是名毗尼现前。<a id="a-1L"></a>若如是灭已还更发起。<a id="a-1M"></a>犯波逸提罪。<a id="a-1N"></a>又若如是灭言诤。<a id="a-1O"></a>言诤比丘不喜闻。<a id="a-1P"></a>异住处有一比丘。<a id="a-1Q"></a>若二若三乃至一众。<a id="a-1R"></a>聪明智慧解波罗提木叉。<a id="a-1S"></a>作是念。<a id="a-1T"></a>往灭此事。<a id="a-1U"></a>为善者应往灭之。<a id="a-1V"></a>应先向彼众中知法比丘具说本末然后求集僧。<a id="a-1W"></a>僧集已应语言。<a id="a-1X"></a>汝且远去。<a id="a-1Y"></a>我等共议汝事。<a id="a-1Z"></a>彼比丘远去已僧应共议。<a id="a-1a"></a>若彼比丘如实说求我等如法如律灭此事者。<a id="a-1b"></a>我等当共如法如律灭之。<a id="a-1c"></a>若彼比丘不如实说。<a id="a-1d"></a>我等不得如法如律灭其此事。<a id="a-1e"></a>彼言诤比丘亦应共议。<a id="a-1f"></a>若僧如法如律作齐限。<a id="a-1g"></a>今日明日后日灭我等事者。<a id="a-1h"></a>我等当于僧中具说本末委僧灭之。<a id="a-1i"></a>既至僧中具说本末。<a id="a-1j"></a>若僧作二种语。<a id="a-1k"></a>或言应尔或言不应尔。<a id="a-1l"></a>不可定者。<a id="a-1m"></a>僧应语言。<a id="a-1n"></a>随汝所取二种语中各取四人作断事。<a id="a-1o"></a>僧言诤比丘各取四人已。<a id="a-1p"></a>僧当白二羯磨差之。<a id="a-1q"></a>应先再羯磨三人后羯磨二人。<a id="a-1r"></a>一比丘唱言。<a id="a-1s"></a>大德僧听。<a id="a-1t"></a>僧今差某甲某甲比丘作断事人。<a id="a-1u"></a>如法如律。<a id="a-1v"></a>灭彼言诤。<a id="a-1w"></a>若僧时到僧忍听。<a id="a-1x"></a>白如是。<a id="a-1y"></a>大德僧听。<a id="a-1z"></a>僧今差某甲某甲比丘作断事人。<a id="a-20"></a>如法如律灭彼言诤。<a id="a-21"></a>谁诸长老忍默然不忍者说。<a id="a-22"></a>僧已差某甲某甲比丘作断事人竟。<a id="a-23"></a>僧忍默然故。<a id="a-24"></a>是事如是持。<a id="a-25"></a>时诸比丘差无智比丘作断事人。<a id="a-26"></a>以是白佛。<a id="a-27"></a>佛言。<a id="a-28"></a>成就五法应差。<a id="a-29"></a>受他语不嗔。<a id="a-2A"></a>受他语不失。<a id="a-2B"></a>善察语意。<a id="a-2C"></a>问语不问不语。<a id="a-2D"></a>语时不笑。<a id="a-2E"></a>反此五法不应差。<a id="a-2F"></a>复有五法应差。<a id="a-2G"></a>不随欲恚痴畏不窃语。<a id="a-2H"></a>反此五法不应差。<a id="a-2I"></a>若不被差比丘若一若二若三。<a id="a-2J"></a>虽聪明智慧于座中坐。<a id="a-2K"></a>欲干乱断事者。<a id="a-2L"></a>僧应驱出。<a id="a-2M"></a>若复有比丘虽多诵习不解其义。<a id="a-2N"></a>而干乱断事者。<a id="a-2O"></a>断事人应语言。<a id="a-2P"></a>经义不如此。<a id="a-2Q"></a>作如是灭言诤者。<a id="a-2R"></a>是名现前毗尼灭。<a id="a-2S"></a>若如是灭言诤时。<a id="a-2T"></a>有比丘言。<a id="a-2U"></a>应以多人语灭此事。<a id="a-2V"></a>僧应语言。<a id="a-2W"></a>汝此语善。<a id="a-2X"></a>汝解多人语不。<a id="a-2Y"></a>若言不解。<a id="a-2Z"></a>僧应人人呵言。<a id="a-2a"></a>汝不解多人语。<a id="a-2b"></a>云何言应以多人语灭此事。<a id="a-2c"></a>若僧不呵。<a id="a-2d"></a>皆犯突吉罗罪。<a id="a-2e"></a>若言解。<a id="a-2f"></a>僧应问。<a id="a-2g"></a>以何为多人语。<a id="a-2h"></a>答言。<a id="a-2i"></a>以多人语羯磨灭。<a id="a-2j"></a>又问。<a id="a-2k"></a>以何知多。<a id="a-2l"></a>答曰应行筹。<a id="a-2m"></a>僧复应语言。<a id="a-2n"></a>汝所说善。<a id="a-2o"></a>汝解几种行捉筹如法几种不如法。<a id="a-2p"></a>若言不解。<a id="a-2q"></a>僧亦应如上呵。<a id="a-2r"></a>若言解。<a id="a-2s"></a>僧应令说有十种行捉筹不如法十种如法。<a id="a-2t"></a>何谓十种不如法。<a id="a-2u"></a>若以小事行筹而捉。<a id="a-2v"></a>若不知事根本行筹而捉。<a id="a-2w"></a>若以不应求事根本行筹而捉。<a id="a-2x"></a>若非法行筹而捉。<a id="a-2y"></a>若欲多不如法行筹而捉。<a id="a-2z"></a>若知多不如法行筹而捉。<a id="a-30"></a>若行破僧筹而捉。<a id="a-31"></a>若行知僧必破筹而捉。<a id="a-32"></a>若不随善知识行筹而捉。<a id="a-33"></a>若僧不和合行筹而捉。<a id="a-34"></a>反上为如法。<a id="a-35"></a>若成就十四法。<a id="a-36"></a>僧应差作行筹人。<a id="a-37"></a>知十如法又不随欲恚痴畏。<a id="a-38"></a>是为十四。<a id="a-39"></a>僧应作二种筹。<a id="a-3A"></a>一名如法。<a id="a-3B"></a>二名不如法。<a id="a-3C"></a>唱言。<a id="a-3D"></a>若言如法捉如法筹。<a id="a-3E"></a>若言不如法捉不如法筹。<a id="a-3F"></a>唱已行之。<a id="a-3G"></a>自收取于屏处数。<a id="a-3H"></a>若不如法筹多。<a id="a-3I"></a>应更令起相远坐人人前窃语言。<a id="a-3J"></a>此是法语律语佛之所教。<a id="a-3K"></a>大德当舍非法非律非佛所教。<a id="a-3L"></a>如是语已复更行筹。<a id="a-3M"></a>若不如法人犹多应复唱。<a id="a-3N"></a>僧今未断是事。<a id="a-3O"></a>可随意散。<a id="a-3P"></a>后当更断。<a id="a-3Q"></a>如是不应以非法断事。<a id="a-3R"></a>若如法人多。<a id="a-3S"></a>应白二羯磨灭之。<a id="a-3T"></a>一比丘唱言。<a id="a-3U"></a>大德僧听。<a id="a-3V"></a>僧今以多人语灭此诤事。<a id="a-3W"></a>若僧时到僧忍听。<a id="a-3X"></a>白如是。<a id="a-3Y"></a>大德僧听。<a id="a-3Z"></a>僧今以多人语灭此诤事。<a id="a-3a"></a>谁诸长老忍默然不忍者说。<a id="a-3b"></a>僧以多人语灭此诤事竟。<a id="a-3c"></a>僧忍默然故。<a id="a-3d"></a>是事如是持。<a id="a-3e"></a>是名以多人语灭言诤。<a id="a-3f"></a>优波离复问佛。<a id="a-3g"></a>教诫诤以几事灭。<a id="a-3h"></a>佛言。<a id="a-3i"></a>以现前毗尼忆念毗尼不痴毗尼本言治灭。<a id="a-3j"></a>又问云何得灭。<a id="a-3k"></a>答言。<a id="a-3l"></a>若比丘问一比丘言。<a id="a-3m"></a>汝忆犯重罪波罗夷及波罗夷边罪不。<a id="a-3n"></a>答言不忆。<a id="a-3o"></a>又再三问答亦如初。<a id="a-3p"></a>如是比丘。<a id="a-3q"></a>僧应白四羯磨与忆念毗尼。<a id="a-3r"></a>不应从彼比丘而治其罪。<a id="a-3s"></a>被问比丘。<a id="a-3t"></a>应至僧中偏袒右肩脱革屣礼僧足胡跪白言。<a id="a-3u"></a>我某甲比丘彼某甲比丘再三来至我所问我。<a id="a-3v"></a>汝忆犯重罪波罗夷若波罗夷边罪不。<a id="a-3w"></a>我亦再三答言不忆。<a id="a-3x"></a>今从僧乞忆念毗尼。<a id="a-3y"></a>愿僧与我忆念毗尼。<a id="a-3z"></a>使彼不复数数问我。<a id="a-40"></a>如是第二第三乞。<a id="a-41"></a>僧应筹量此比丘。<a id="a-42"></a>先不缺戒威仪如法不。<a id="a-43"></a>身口意行清净不。<a id="a-44"></a>好学戒不。<a id="a-45"></a>向一比丘语。<a id="a-46"></a>二人三人及僧语不异不。<a id="a-47"></a>僧如是筹量。<a id="a-48"></a>若知此比丘先缺戒。<a id="a-49"></a>具诸不善者不应与。<a id="a-4A"></a>若知不犯波罗夷及波罗夷边罪。<a id="a-4B"></a>应白四羯磨与忆念毗尼。<a id="a-4C"></a>一比丘唱言。<a id="a-4D"></a>大德僧听。<a id="a-4E"></a>此某甲比丘于僧中乞言。<a id="a-4F"></a>彼某甲比丘再三来至我所问我。<a id="a-4G"></a>汝忆犯重罪波罗夷若波罗夷边罪不。<a id="a-4H"></a>我亦再三答言不忆。<a id="a-4I"></a>今从僧乞忆念毗尼。<a id="a-4J"></a>愿僧与我忆念毗尼。<a id="a-4K"></a>使彼比丘不复数数问我。<a id="a-4L"></a>僧今与某甲忆念毗尼。<a id="a-4M"></a>使彼比丘不复数数问其罪。<a id="a-4N"></a>若僧时到僧忍听。<a id="a-4O"></a>白如是。<a id="a-4P"></a>大德僧听。<a id="a-4Q"></a>此某甲比丘于僧中乞言。<a id="a-4R"></a>彼某甲比丘再三来至我所问我。<a id="a-4S"></a>汝忆犯重罪波罗夷若波罗夷边罪不。<a id="a-4T"></a>我亦再三答言不忆。<a id="a-4U"></a>今从僧乞忆念毗尼。<a id="a-4V"></a>愿僧与我忆念毗尼。<a id="a-4W"></a>使彼比丘不复数数问我。<a id="a-4X"></a>僧今与某甲忆念毗尼。<a id="a-4Y"></a>使彼比丘不复数数问其罪。<a id="a-4Z"></a>谁诸长老忍默然不忍者说。<a id="a-4a"></a>如是第二。<a id="a-4b"></a>第三僧与某甲比丘忆念毗尼竟。<a id="a-4c"></a>僧忍默然故。<a id="a-4d"></a>是事如是持。<a id="a-4e"></a>是名现前毗尼忆念毗尼灭教诫诤。<a id="a-4f"></a>若比丘至比丘所语言。<a id="a-4g"></a>汝忆犯重罪波罗夷若波罗夷边罪不。<a id="a-4h"></a>彼比丘答言不忆。<a id="a-4i"></a>我先狂心散乱心病坏心多作非沙门法。<a id="a-4j"></a>又再三问答亦如初。<a id="a-4k"></a>如是比丘。<a id="a-4l"></a>僧应与不痴毗尼。<a id="a-4m"></a>不应从彼比丘而治其罪。<a id="a-4n"></a>彼比丘应至僧中偏袒右肩脱革屣礼僧足胡跪白言。<a id="a-4o"></a>大德僧听。<a id="a-4p"></a>我某甲比丘。<a id="a-4q"></a>彼某甲比丘再三来至我所问我言。<a id="a-4r"></a>汝忆犯重罪波罗夷若波罗夷边罪不。<a id="a-4s"></a>我亦再三答言不忆。<a id="a-4t"></a>我先狂心散乱心病坏心多作非沙门法。<a id="a-4u"></a>今从僧乞不痴毗尼。<a id="a-4v"></a>愿与我不痴毗尼。<a id="a-4w"></a>使彼比丘不复数数问我。<a id="a-4x"></a>如是三乞。<a id="a-4y"></a>僧应筹量此比丘。<a id="a-4z"></a>先不缺戒威仪如法不。<a id="a-50"></a>身口意业清净不。<a id="a-51"></a>好学戒不。<a id="a-52"></a>向一比丘语二三比丘及僧语不异不。<a id="a-53"></a>若僧知其先有如此诸恶不应与。<a id="a-54"></a>若不尔应白四羯磨与不痴毗尼。<a id="a-55"></a>一比丘唱言。<a id="a-56"></a>大德僧听。<a id="a-57"></a>此某甲比丘从僧乞言。<a id="a-58"></a>彼某甲比丘再三来至我所问我言。<a id="a-59"></a>汝忆犯重罪波罗夷若波罗夷边罪不。<a id="a-5A"></a>我亦再三答言不忆。<a id="a-5B"></a>我先狂心散乱心病坏心多作非沙门法。<a id="a-5C"></a>今从僧乞不痴毗尼。<a id="a-5D"></a>愿僧与我不痴毗尼。<a id="a-5E"></a>使彼比丘不复数数问我。<a id="a-5F"></a>僧今与不痴毗尼。<a id="a-5G"></a>使彼比丘不复数数问其罪。<a id="a-5H"></a>若僧时到僧忍听。<a id="a-5I"></a>白如是。<a id="a-5J"></a>大德僧听。<a id="a-5K"></a>此某甲比丘从僧乞言。<a id="a-5L"></a>彼某甲比丘再三来至我所。<a id="a-5M"></a>乃至僧今与不痴毗尼。<a id="a-5N"></a>使彼比丘。<a id="a-5O"></a>不复数数问其罪。<a id="a-5P"></a>谁诸长老忍默然不忍者说。<a id="a-5Q"></a>如是第二第三僧。<a id="a-5R"></a>已与某甲比丘不痴毗尼竟。<a id="a-5S"></a>僧忍默然故。<a id="a-5T"></a>是事如是持。<a id="a-5U"></a>是名现前毗尼不痴毗尼灭教诫诤。<a id="a-5V"></a>若比丘至比丘所问言。<a id="a-5W"></a>汝忆犯重罪波罗夷若波罗夷边罪不。<a id="a-5X"></a>答言不忆。<a id="a-5Y"></a>三问乃答言。<a id="a-5Z"></a>我忆犯轻罪。<a id="a-5a"></a>又再问。<a id="a-5b"></a>汝犯轻罪犹不语人。<a id="a-5c"></a>况复重罪汝善思之。<a id="a-5d"></a>答言。<a id="a-5e"></a>我都不忆。<a id="a-5f"></a>复更问。<a id="a-5g"></a>乃答言。<a id="a-5h"></a>我忆犯波罗夷若波罗夷边罪。<a id="a-5i"></a>作是答已。<a id="a-5j"></a>寻复言。<a id="a-5k"></a>我不忆犯重罪。<a id="a-5l"></a>向戏言耳。<a id="a-5m"></a>如是比丘。<a id="a-5n"></a>僧应与本言治。<a id="a-5o"></a>本言有二种。<a id="a-5p"></a>一可悔。<a id="a-5q"></a>二不可悔。<a id="a-5r"></a>彼比丘本言犯重罪。<a id="a-5s"></a>应与作尽寿不可悔白四羯磨。<a id="a-5t"></a>应一比丘唱言。<a id="a-5u"></a>大德僧听。<a id="a-5v"></a>此某甲比丘。<a id="a-5w"></a>彼某甲比丘至某所问言。<a id="a-5x"></a>汝忆犯重罪波罗夷若波罗夷边罪不。<a id="a-5y"></a>答言不忆。<a id="a-5z"></a>再问亦言不忆三问然后言。<a id="a-60"></a>不忆犯重罪忆犯轻罪。<a id="a-61"></a>又问汝犹不发露轻罪况于重者。<a id="a-62"></a>汝今谛忆犯重罪不。<a id="a-63"></a>答言不忆。<a id="a-64"></a>又问亦言不忆。<a id="a-65"></a>乃至第六问然后言。<a id="a-66"></a>我忆犯重罪波罗夷若波罗夷边罪。<a id="a-67"></a>作是答已寻复言。<a id="a-68"></a>我不忆犯重罪向戏言耳。<a id="a-69"></a>僧今与作本言治尽寿不可悔羯磨。<a id="a-6A"></a>若僧时到僧忍听。<a id="a-6B"></a>白如是。<a id="a-6C"></a>大德僧听。<a id="a-6D"></a>此某甲比丘。<a id="a-6E"></a>彼某甲比丘至其所问言。<a id="a-6F"></a>汝忆犯重罪。<a id="a-6G"></a>乃至僧今与作本言治尽寿不可悔羯磨。<a id="a-6H"></a>谁诸长老忍默然不忍者说。<a id="a-6I"></a>如是第二第三。<a id="a-6J"></a>僧已与某甲比丘本言治尽寿不可悔羯磨竟。<a id="a-6K"></a>僧忍默然故。<a id="a-6L"></a>是事如是持。<a id="a-6M"></a>是名现前毗尼本言治灭教诫诤。<a id="a-6N"></a>优波离问佛言。<a id="a-6O"></a>世尊。<a id="a-6P"></a>犯罪诤以几事灭。<a id="a-6Q"></a>佛言。<a id="a-6R"></a>以现前毗尼草布地自言灭。<a id="a-6S"></a>又问云何得灭。<a id="a-6T"></a>答言。<a id="a-6U"></a>若一比丘至一比丘所偏露右肩胡跪合掌作如是言。<a id="a-6V"></a>大德我某甲犯某罪。<a id="a-6W"></a>今向大德悔过。<a id="a-6X"></a>彼比丘应问。<a id="a-6Y"></a>汝自见罪不。<a id="a-6Z"></a>答言。<a id="a-6a"></a>我自见罪。<a id="a-6b"></a>又应问。<a id="a-6c"></a>汝欲悔过耶。<a id="a-6d"></a>答言。<a id="a-6e"></a>我欲悔过。<a id="a-6f"></a>彼比丘应语言。<a id="a-6g"></a>汝后莫复作。<a id="a-6h"></a>是名现前毗尼自言灭犯罪诤。<a id="a-6i"></a>若一比丘至二比丘三比丘众多比丘所。<a id="a-6j"></a>若二比丘乃至众多比丘。<a id="a-6k"></a>至一比丘乃至众多比丘所亦如是。<a id="a-6l"></a>若有比丘斗诤相骂作身口意恶业。<a id="a-6m"></a>后作是念。<a id="a-6n"></a>我等斗诤相骂作身口意恶业。<a id="a-6o"></a>今宁可于僧中除罪作草布地悔过不。<a id="a-6p"></a>此诸比丘听僧中除罪。<a id="a-6q"></a>僧应与作白二羯磨草布地悔过。<a id="a-6r"></a>彼斗诤比丘应尽来僧中偏袒右肩脱革屣胡跪白言。<a id="a-6s"></a>大德僧听。<a id="a-6t"></a>我等共斗相骂作身口意恶业。<a id="a-6u"></a>后作是念。<a id="a-6v"></a>我等共斗相骂作身口意恶业。<a id="a-6w"></a>今宁可于僧中除罪作草布地悔过不。<a id="a-6x"></a>今从僧乞草布地悔过。<a id="a-6y"></a>如是三说已。<a id="a-6z"></a>皆舒手脚伏地。<a id="a-70"></a>向羯磨师一心听受羯磨。<a id="a-71"></a>羯磨师唱言。<a id="a-72"></a>大德僧听。<a id="a-73"></a>此诸比丘共斗相骂作身口意恶业。<a id="a-74"></a>后作是念。<a id="a-75"></a>我等共斗相骂作身口意恶业。<a id="a-76"></a>今宁可于僧中除罪作草布地悔过不。<a id="a-77"></a>今从僧乞草布地悔过。<a id="a-78"></a>僧今与其草布地悔过。<a id="a-79"></a>若僧时到僧忍听。<a id="a-7A"></a>白如是。<a id="a-7B"></a>大德僧听。<a id="a-7C"></a>此诸比丘共斗相骂。<a id="a-7D"></a>乃至僧今与其草布地悔过。<a id="a-7E"></a>谁诸长老忍默然不忍者说。<a id="a-7F"></a>僧已与此诸比丘草布地悔过竟。<a id="a-7G"></a>僧忍默然故。<a id="a-7H"></a>是事如是持。<a id="a-7I"></a>是名现前毗尼草布地灭犯罪诤。<a id="a-7J"></a>何谓草布地。<a id="a-7K"></a>彼诸比丘不复说斗原。<a id="a-7L"></a>僧亦不更问事根本。<a id="a-7M"></a>优波离问佛言。<a id="a-7N"></a>世尊。<a id="a-7O"></a>事诤以几事灭。<a id="a-7P"></a>佛言。<a id="a-7Q"></a>随事诤用七事灭。<a id="a-7R"></a>若一比丘。<a id="a-7S"></a>至一比丘所。<a id="a-7T"></a>作非法非律非佛教。<a id="a-7U"></a>灭事诤言。<a id="a-7V"></a>是法是律是佛教。<a id="a-7W"></a>若以此灭事诤。<a id="a-7X"></a>名为非法灭。<a id="a-7Y"></a>若一比丘。<a id="a-7Z"></a>至二比丘乃至僧所。<a id="a-7a"></a>若二比丘乃至僧。<a id="a-7b"></a>至一比丘乃至僧所亦如是。<a id="a-7c"></a>若一比丘。<a id="a-7d"></a>至一比丘所。<a id="a-7e"></a>作如法如律如佛所教灭事诤言。<a id="a-7f"></a>是法是律是佛所教。<a id="a-7g"></a>若以此灭事诤名为如法灭。<a id="a-7h"></a>若一比丘。<a id="a-7i"></a>至二三比丘乃至僧所。<a id="a-7j"></a>若二比丘乃至僧。<a id="a-7k"></a>至一比丘乃至僧所亦如是。</p>
  <p data-pb></p>
  <h2 id="a7l">第四分第二羯磨法之一</h2>
  <p id="a7m">佛在舍卫城。<a id="a-7n"></a>尔时有一比丘。<a id="a-7o"></a>故出不净犯僧伽婆尸沙不覆藏。<a id="a-7p"></a>不知云何。<a id="a-7q"></a>问诸比丘。<a id="a-7r"></a>诸比丘亦不知。<a id="a-7s"></a>以是白佛。<a id="a-7t"></a>佛以是事集比丘僧。<a id="a-7u"></a>告诸比丘。<a id="a-7v"></a>是比丘犯僧伽婆尸沙不覆藏。<a id="a-7w"></a>今听僧与彼比丘作白四羯磨六夜行摩那埵。<a id="a-7x"></a>犯罪比丘应偏袒右肩脱革屣礼僧足已胡跪白。<a id="a-7y"></a>大德僧听。<a id="a-7z"></a>我某甲比丘故出不净犯僧伽婆尸沙不覆藏。<a id="a-80"></a>今从僧乞六夜行摩那埵。<a id="a-81"></a>愿僧与我六夜行摩那埵。<a id="a-82"></a>如是三乞。<a id="a-83"></a>应一比丘唱言。<a id="a-84"></a>大德僧听。<a id="a-85"></a>此某甲比丘故出不净犯僧伽婆尸沙不覆藏。<a id="a-86"></a>从僧乞六夜行摩那埵。<a id="a-87"></a>僧今与某甲六夜行摩那埵。<a id="a-88"></a>若僧时到僧忍听。<a id="a-89"></a>白如是。<a id="a-8A"></a>大德僧听。<a id="a-8B"></a>此某甲比丘故出不净。<a id="a-8C"></a>乃至僧今与某甲六夜行摩那埵。<a id="a-8D"></a>谁诸长老忍默然不忍者说。<a id="a-8E"></a>如是第二第三。<a id="a-8F"></a>僧与某甲比丘六夜行摩那埵竟。<a id="a-8G"></a>僧忍默然故。<a id="a-8H"></a>是事如是持。<a id="a-8I"></a>彼比丘应日日至僧中偏袒右肩脱革屣礼僧足胡跪白言。<a id="a-8J"></a>大德僧听。<a id="a-8K"></a>我某甲比丘故出不净犯僧伽婆尸沙不覆藏。<a id="a-8L"></a>从僧乞六夜行摩那埵。<a id="a-8M"></a>僧已与我六夜行摩那埵。<a id="a-8N"></a>我今行摩那埵已若干日。<a id="a-8O"></a>余若干日在。<a id="a-8P"></a>诸大德忆知。<a id="a-8Q"></a>过六夜已。<a id="a-8R"></a>应从僧乞阿浮呵那。<a id="a-8S"></a>白言。<a id="a-8T"></a>大德僧听。<a id="a-8U"></a>我某甲比丘故出不净犯僧伽婆尸沙不覆藏。<a id="a-8V"></a>从僧乞六夜行摩那埵。<a id="a-8W"></a>僧已与我六夜行摩那埵。<a id="a-8X"></a>我六夜行摩那埵竟。<a id="a-8Y"></a>今从僧乞阿浮呵那。<a id="a-8Z"></a>愿僧与我阿浮呵那。<a id="a-8a"></a>如是三乞。<a id="a-8b"></a>应一比丘唱言。<a id="a-8c"></a>大德僧听。<a id="a-8d"></a>此某甲比丘故出不净犯僧伽婆尸沙不覆藏。<a id="a-8e"></a>从僧乞六夜行摩那埵。<a id="a-8f"></a>僧已与六夜行摩那埵。<a id="a-8g"></a>彼比丘六夜行摩那埵竟从僧乞阿浮呵那。<a id="a-8h"></a>僧今与某甲阿浮呵那。<a id="a-8i"></a>若僧时到僧忍听。<a id="a-8j"></a>白如是。<a id="a-8k"></a>大德僧听。<a id="a-8l"></a>此某甲比丘故出不净。<a id="a-8m"></a>乃至僧今与某甲阿浮呵那。<a id="a-8n"></a>谁诸长老忍默然不忍者说。<a id="a-8o"></a>如是第二第三。<a id="a-8p"></a>僧与某甲比丘阿浮呵那竟。<a id="a-8q"></a>僧忍默然故。<a id="a-8r"></a>是事如是持。<a id="a-8s"></a>有一比丘故出不净犯僧伽婆尸沙覆藏一夜。<a id="a-8t"></a>不知云何。<a id="a-8u"></a>问诸比丘。<a id="a-8v"></a>诸比丘亦不知。<a id="a-8w"></a>以是白佛。<a id="a-8x"></a>佛以是事集比丘僧。<a id="a-8y"></a>告诸比丘。<a id="a-8z"></a>今听僧白四羯磨与此比丘作一夜别住法。<a id="a-90"></a>犯罪比丘应至僧中如是白。<a id="a-91"></a>大德僧听。<a id="a-92"></a>我某甲比丘故出不净犯僧伽婆尸沙覆藏一夜。<a id="a-93"></a>今从僧乞一夜别住法。<a id="a-94"></a>愿僧与我一夜别住法。<a id="a-95"></a>如是三乞。<a id="a-96"></a>应一比丘唱言。<a id="a-97"></a>大德僧听。<a id="a-98"></a>此某甲比丘故出不净犯僧伽婆尸沙覆藏一夜。<a id="a-99"></a>从僧乞一夜别住法。<a id="a-9A"></a>今僧与某甲一夜别住法。<a id="a-9B"></a>若僧时到僧忍听。<a id="a-9C"></a>白如是。<a id="a-9D"></a>大德僧听。<a id="a-9E"></a>此某甲比丘故出不净。<a id="a-9F"></a>乃至僧今与某甲一夜别住法。<a id="a-9G"></a>谁诸长老忍默然不忍者说。<a id="a-9H"></a>如是第二第三。<a id="a-9I"></a>僧已与某甲比丘一夜别住竟。<a id="a-9J"></a>僧忍默然故。<a id="a-9K"></a>是事如是持。<a id="a-9L"></a>彼比丘一夜别住竟。<a id="a-9M"></a>应从僧乞行摩那埵乃至阿浮呵那。<a id="a-9N"></a>僧亦如上与之。<a id="a-9O"></a>有一比丘故出不净犯僧伽婆尸沙不覆藏。<a id="a-9P"></a>从僧乞行摩那埵。<a id="a-9Q"></a>于六夜中复犯亦不覆藏。<a id="a-9R"></a>不知云何。<a id="a-9S"></a>问诸比丘。<a id="a-9T"></a>诸比丘亦不知。<a id="a-9U"></a>以是白佛。<a id="a-9V"></a>佛以是事集比丘僧。<a id="a-9W"></a>告诸比丘。<a id="a-9X"></a>今听彼比丘更从僧乞行摩那埵。<a id="a-9Y"></a>僧亦应白四羯磨更与彼比丘行摩那埵。<a id="a-9Z"></a>彼比丘六夜行竟。<a id="a-9a"></a>应复更从僧乞行本摩那埵。<a id="a-9b"></a>僧亦应白四羯磨与之。<a id="a-9c"></a>彼比丘更从僧乞言。<a id="a-9d"></a>我某甲比丘先故出不净犯僧伽婆尸沙不覆藏。<a id="a-9e"></a>从僧乞行摩那埵。<a id="a-9f"></a>僧与我行摩那埵。<a id="a-9g"></a>我于六夜中更犯不覆藏。<a id="a-9h"></a>今从僧更乞行摩那埵。<a id="a-9i"></a>愿更与我行摩那埵。<a id="a-9j"></a>如是三乞。<a id="a-9k"></a>应一比丘如其乞辞白四羯磨与之。<a id="a-9l"></a>彼六夜行竟。<a id="a-9m"></a>复更从僧乞行本六夜摩那埵言。<a id="a-9n"></a>我某甲比丘先故出不净犯僧伽婆尸沙不覆藏。<a id="a-9o"></a>从僧乞行摩那埵。<a id="a-9p"></a>僧与我行摩那埵。<a id="a-9q"></a>我于六夜中更犯不覆藏。<a id="a-9r"></a>复从僧乞行六夜摩那埵。<a id="a-9s"></a>我已六夜行摩那埵竟。<a id="a-9t"></a>今从僧乞行本六夜摩那埵。<a id="a-9u"></a>愿僧与我行本六夜摩那埵。<a id="a-9v"></a>如是三乞。<a id="a-9w"></a>应一比丘如其乞辞白四羯磨与之。<a id="a-9x"></a>彼比丘行本六夜摩那埵竟。<a id="a-9y"></a>应如上乞阿浮呵那。<a id="a-9z"></a>僧亦如上与之。<a id="a-A0"></a>有一比丘故出不净犯僧伽婆尸沙覆藏一夜。<a id="a-A1"></a>僧与一夜别住。<a id="a-A2"></a>于中复犯亦覆藏一夜。<a id="a-A3"></a>不知云何。<a id="a-A4"></a>问诸比丘。<a id="a-A5"></a>诸比丘亦不知。<a id="a-A6"></a>以是白佛。<a id="a-A7"></a>佛以是事集比丘僧。<a id="a-A8"></a>告诸比丘。<a id="a-A9"></a>今听彼比丘更从僧乞一夜别住。<a id="a-AA"></a>僧亦应白四羯磨更与一夜别住。<a id="a-AB"></a>彼一夜别住竟。<a id="a-AC"></a>应复更从僧乞本一夜别住。<a id="a-AD"></a>僧亦应白四羯磨与之。<a id="a-AE"></a>彼比丘更从僧乞一夜别住言。<a id="a-AF"></a>我某甲比丘先故出不净犯僧伽婆尸沙覆藏一夜。<a id="a-AG"></a>从僧乞一夜别住。<a id="a-AH"></a>僧与我一夜别住。<a id="a-AI"></a>我于中复犯亦一夜覆藏。<a id="a-AJ"></a>今更从僧乞一夜别住。<a id="a-AK"></a>愿僧更与我一夜别住。<a id="a-AL"></a>如是三乞。<a id="a-AM"></a>应一比丘如其乞辞白四羯磨与之。<a id="a-AN"></a>彼一夜别住竟。<a id="a-AO"></a>复应更从僧乞本一夜别住言。<a id="a-AP"></a>我某甲比丘先故出不净。<a id="a-AQ"></a>犯僧伽婆尸沙一夜覆藏。<a id="a-AR"></a>从僧乞一夜别住。<a id="a-AS"></a>僧与我一夜别住。<a id="a-AT"></a>我于中复犯亦一夜覆藏。<a id="a-AU"></a>复从僧乞一夜别住。<a id="a-AV"></a>僧复与我一夜别住。<a id="a-AW"></a>我已一夜别住竟。<a id="a-AX"></a>今从僧乞本一夜别住。<a id="a-AY"></a>愿僧与我本一夜别住。<a id="a-AZ"></a>如是三乞。<a id="a-Aa"></a>应一比丘如其乞辞白四羯磨与之。<a id="a-Ab"></a>彼比丘本一夜别住竟。<a id="a-Ac"></a>应如上乞行六夜摩那埵。<a id="a-Ad"></a>行摩那埵竟。<a id="a-Ae"></a>复应如上乞阿浮呵那。<a id="a-Af"></a>僧皆应如上白四羯磨与之。<a id="a-Ag"></a>有一比丘故出不净犯僧伽婆尸沙覆藏一夜。<a id="a-Ah"></a>僧如上与一夜别住。<a id="a-Ai"></a>于中复犯亦覆藏一夜。<a id="a-Aj"></a>僧复如上更与一夜别住。<a id="a-Ak"></a>行竟。<a id="a-Al"></a>僧复如上与本一夜别住。<a id="a-Am"></a>行竟。<a id="a-An"></a>僧复如上与六夜摩那埵。<a id="a-Ao"></a>于中复犯不覆藏。<a id="a-Ap"></a>僧复如上与六夜摩那埵。<a id="a-Aq"></a>彼六夜行竟。<a id="a-Ar"></a>僧复如上与行本摩那埵。<a id="a-As"></a>行竟。<a id="a-At"></a>然后如上与阿浮呵那。<a id="a-Au"></a>若比丘犯一僧伽婆尸沙乃至众多。<a id="a-Av"></a>覆藏二夜乃至众多夜。<a id="a-Aw"></a>僧若与别住者。<a id="a-Ax"></a>但计覆藏最久者。<a id="a-Ay"></a>随日数与别住。<a id="a-Az"></a>若僧与别住后于中更犯。<a id="a-B0"></a>若覆藏。<a id="a-B1"></a>僧应随日更与别住。<a id="a-B2"></a>若不覆藏。<a id="a-B3"></a>僧应如上与六夜摩那埵。<a id="a-B4"></a>更别住竟摩那埵竟。<a id="a-B5"></a>僧复应如上更与本别住。<a id="a-B6"></a>与本别住竟。<a id="a-B7"></a>与六夜摩那埵。<a id="a-B8"></a>若于中复犯僧复应与六夜摩那埵。<a id="a-B9"></a>行竟。<a id="a-BA"></a>僧复应如上与本摩那埵。<a id="a-BB"></a>然后如上与阿浮呵那。<a id="a-BC"></a>有一比丘。<a id="a-BD"></a>犯二僧伽婆尸沙。<a id="a-BE"></a>同覆藏一夜。<a id="a-BF"></a>而向僧说犯一覆藏一夜。<a id="a-BG"></a>僧与一夜别住。<a id="a-BH"></a>一夜别住竟。<a id="a-BI"></a>心生悔。<a id="a-BJ"></a>我实犯二僧伽婆尸沙。<a id="a-BK"></a>云何但说犯一覆藏一夜。<a id="a-BL"></a>复来僧中白言。<a id="a-BM"></a>我实犯二僧伽婆尸沙同一夜覆藏。<a id="a-BN"></a>诸比丘以是白佛。<a id="a-BO"></a>佛言。<a id="a-BP"></a>听更与一夜别住。<a id="a-BQ"></a>彼比丘应具说上事三乞。<a id="a-BR"></a>应一比丘如其乞辞白四羯磨与之。<a id="a-BS"></a>有一比丘犯一僧伽婆尸沙覆藏二夜。<a id="a-BT"></a>向僧说覆藏一夜。<a id="a-BU"></a>僧与一夜别住。<a id="a-BV"></a>一夜别住竟。<a id="a-BW"></a>心生悔。<a id="a-BX"></a>我实二夜覆藏。<a id="a-BY"></a>云何说一夜。<a id="a-BZ"></a>复来僧中以事白僧。<a id="a-Ba"></a>诸比丘以是白佛。<a id="a-Bb"></a>佛言。<a id="a-Bc"></a>听僧更与一夜别住。<a id="a-Bd"></a>彼比丘应具说上事三乞。<a id="a-Be"></a>僧亦如其乞辞白四羯磨与之。<a id="a-Bf"></a>有一比丘犯僧伽婆尸沙覆藏罢道。<a id="a-Bg"></a>后更出家受具足戒。<a id="a-Bh"></a>即日说先所犯。<a id="a-Bi"></a>诸比丘以是白佛。<a id="a-Bj"></a>佛言。<a id="a-Bk"></a>应随彼比丘未罢道时覆藏日数与别住。<a id="a-Bl"></a>有比丘犯僧伽婆尸沙不覆藏未行摩那埵罢道。<a id="a-Bm"></a>后还受具足戒已覆藏。<a id="a-Bn"></a>以是白佛。<a id="a-Bo"></a>佛言。<a id="a-Bp"></a>应随彼比丘后受戒来日数与别住。<a id="a-Bq"></a>若比丘犯二僧伽婆尸沙。<a id="a-Br"></a>覆藏一不覆藏一罢道。<a id="a-Bs"></a>后还受具足戒已。<a id="a-Bt"></a>先所不覆藏更覆藏。<a id="a-Bu"></a>先所覆藏更不覆藏。<a id="a-Bv"></a>应随彼比丘前覆藏至罢道日数后覆藏从更受戒日数与别住。<a id="a-Bw"></a>若比丘犯僧伽婆尸沙覆藏罢道。<a id="a-Bx"></a>后还受具足戒已复覆藏。<a id="a-By"></a>应随彼比丘前后覆藏日数与别住。<a id="a-Bz"></a>若比丘犯僧伽婆尸沙不覆藏罢道。<a id="a-C0"></a>后还受具足戒已亦不覆藏。<a id="a-C1"></a>应与其六夜摩那埵。<a id="a-C2"></a>若比丘犯僧伽婆尸沙。<a id="a-C3"></a>作沙弥狂心散乱心病坏心。<a id="a-C4"></a>僧与作不见罪羯磨不悔过羯磨不舍恶邪见羯磨。<a id="a-C5"></a>皆如罢道说。<a id="a-C6"></a>若比丘犯僧伽婆尸沙知数多少。<a id="a-C7"></a>或一罪或异罪覆藏罢道。<a id="a-C8"></a>后还受具足戒已不覆藏。<a id="a-C9"></a>或先不覆藏罢道。<a id="a-CA"></a>后受具足戒已覆藏。<a id="a-CB"></a>或先半覆藏半不覆藏。<a id="a-CC"></a>后受戒已。<a id="a-CD"></a>先覆藏者更不覆藏。<a id="a-CE"></a>先不覆藏者更覆藏。<a id="a-CF"></a>或先后皆覆藏。<a id="a-CG"></a>行别住法皆如前说。<a id="a-CH"></a>若前后皆不覆藏。<a id="a-CI"></a>行六夜摩那埵亦如上。<a id="a-CJ"></a>若作沙弥乃至不舍恶邪见羯磨亦如是。<a id="a-CK"></a>若比丘于别住中罢道后还受具足戒。<a id="a-CL"></a>应计先别住日数但更足。<a id="a-CM"></a>令足行本别住亦如是。<a id="a-CN"></a>若作沙弥乃至不舍。<a id="a-CO"></a>恶邪见羯磨亦如是。<a id="a-CP"></a>若比丘于行摩那埵中罢道后还受具足戒。<a id="a-CQ"></a>足日亦如是。<a id="a-CR"></a>行本摩那埵亦如是。<a id="a-CS"></a>若作沙弥乃至不舍恶邪见羯磨亦如是。<a id="a-CT"></a>若比丘行别住竟及行本别住竟。<a id="a-CU"></a>未与摩那埵罢道后还受具足戒。<a id="a-CV"></a>应令行摩那埵。<a id="a-CW"></a>若行摩那埵竟及行本摩那埵竟。<a id="a-CX"></a>未与阿浮呵那。<a id="a-CY"></a>后还受具足戒。<a id="a-CZ"></a>应与阿浮呵那。<a id="a-Ca"></a>若作沙弥乃至不舍恶邪见羯磨亦如是。<a id="a-Cb"></a>若比丘犯僧伽婆尸沙。<a id="a-Cc"></a>知所犯数知覆藏日。<a id="a-Cd"></a>如法从僧乞别住。<a id="a-Ce"></a>如法从僧乞摩那埵如法从僧乞本日。<a id="a-Cf"></a>如法从僧乞阿浮呵那。<a id="a-Cg"></a>僧若皆如法与。<a id="a-Ch"></a>是人名为清净。<a id="a-Ci"></a>僧若一事不如法与。<a id="a-Cj"></a>是人不名清净。<a id="a-Ck"></a>有二比丘犯僧伽婆尸沙。<a id="a-Cl"></a>一比丘知犯一比丘不知犯俱覆藏。<a id="a-Cm"></a>以是白佛。<a id="a-Cn"></a>佛言。<a id="a-Co"></a>知犯者应与别住。<a id="a-Cp"></a>不知犯者应与摩那埵。<a id="a-Cq"></a>忆不忆亦如是。<a id="a-Cr"></a>有二比丘犯僧伽婆尸沙覆藏。<a id="a-Cs"></a>一比丘作一想。<a id="a-Ct"></a>一比丘作异想。<a id="a-Cu"></a>或言是波罗夷。<a id="a-Cv"></a>或言偷兰遮乃至恶说。<a id="a-Cw"></a>以是白佛。<a id="a-Cx"></a>佛言。<a id="a-Cy"></a>作一想者应与别住。<a id="a-Cz"></a>作异想者应与摩那埵。<a id="a-D0"></a>有诸比丘。<a id="a-D1"></a>或行别住时或行摩那埵时或阿浮呵那时命过。<a id="a-D2"></a>诸比丘以是白佛。<a id="a-D3"></a>彼为是具戒命过。<a id="a-D4"></a>为是破戒命过。<a id="a-D5"></a>佛言。<a id="a-D6"></a>皆是具戒。<a id="a-D7"></a>有比丘犯僧伽婆尸沙不知罪数亦忘覆藏久近。<a id="a-D8"></a>以是白佛。<a id="a-D9"></a>佛言。<a id="a-DA"></a>从其忆犯已来与别住。<a id="a-DB"></a>疑亦如是。<a id="a-DC"></a>有比丘于一切人覆藏。<a id="a-DD"></a>有比丘于彼人覆藏于此人不覆藏。<a id="a-DE"></a>有比丘在此土覆藏在彼土不覆藏。<a id="a-DF"></a>诸比丘以是白佛。<a id="a-DG"></a>佛言。<a id="a-DH"></a>一切覆藏名为覆藏。<a id="a-DI"></a>若于和尚阿阇梨所敬畏人间覆藏不名覆藏于余人间覆藏名为覆藏。<a id="a-DJ"></a>若于此土以多人识重不欲令知覆藏不名覆藏。<a id="a-DK"></a>于彼土覆藏名为覆藏。</p>
 </body>
</html>