<!doctype html>
<html id="z3IBV5Spq" data-ver="1310">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第七</h1>
  <h2 id="a2">初分第五九十一单提法之二</h2>
  <p id="a3">佛在舍卫城。<a id="a-4"></a>尔时诸比丘。<a id="a-5"></a>次第教诫比丘尼。<a id="a-6"></a>语比丘尼言。<a id="a-7"></a>明日般陀比丘次教诫汝。<a id="a-8"></a>汝当就彼听受法教。<a id="a-9"></a>作是语已还到所住。<a id="a-A"></a>语般陀。<a id="a-B"></a>汝明日应教诫比丘尼。<a id="a-C"></a>长老般陀。<a id="a-D"></a>明日食时着衣持钵入城乞食。<a id="a-E"></a>食后还归扫除内外。<a id="a-F"></a>取清净水办手脚巾。<a id="a-G"></a>露地敷座自取绳床于边坐禅。<a id="a-H"></a>时诸比丘尼到般陀所。<a id="a-I"></a>头面礼足就座而坐。<a id="a-J"></a>于是般陀问诸比丘尼。<a id="a-K"></a>曾闻八敬法不。<a id="a-L"></a>答言曾闻。<a id="a-M"></a>复语。<a id="a-N"></a>姊妹更听。<a id="a-O"></a>一者比丘尼众半月。<a id="a-P"></a>应从比丘众乞教诫人。<a id="a-Q"></a>二者比丘尼众安居时要当依比丘僧众。<a id="a-R"></a>三者比丘尼自恣时。<a id="a-S"></a>应白二羯磨遣三比丘尼。<a id="a-T"></a>从比丘众请见闻疑罪。<a id="a-U"></a>四者式叉摩那。<a id="a-V"></a>二岁学六法已。<a id="a-W"></a>应于二部众求受具足戒。<a id="a-X"></a>五者比丘尼不得骂比丘。<a id="a-Y"></a>不得于白衣家道说比丘若犯戒若犯威仪若邪见若邪命。<a id="a-Z"></a>六者比丘尼不得举比丘罪。<a id="a-a"></a>而比丘得呵责比丘尼。<a id="a-b"></a>七者比丘尼犯粗罪。<a id="a-c"></a>应在二部僧中求半月行摩那埵。<a id="a-d"></a>行摩那埵已。<a id="a-e"></a>次阿浮呵那。<a id="a-f"></a>应在二十比丘二十比丘尼众中出罪。<a id="a-g"></a>八者比丘尼虽先受具戒百岁。<a id="a-h"></a>故应礼新受大戒比丘。<a id="a-i"></a>说此八敬法已。<a id="a-j"></a>即说偈言。</p>
  <p id="ak">欲得好心莫放逸　　圣人善法当勤学</p>
  <p id="al">若有智慧一心人　　乃能无复忧愁患</p>
  <p id="am">说此偈已闭目正坐。<a id="a-n"></a>时诸比丘尼窃相语言。<a id="a-o"></a>此比丘唯知此一偈。<a id="a-p"></a>云何当能教诫我等。<a id="a-q"></a>般陀闻已作是念。<a id="a-r"></a>此诸比丘尼轻贱于我。<a id="a-s"></a>于是踊在虚空。<a id="a-t"></a>现分一身作无量身。<a id="a-u"></a>还合为一石壁皆过。<a id="a-v"></a>履水如地入地如水。<a id="a-w"></a>或现半身或现全身。<a id="a-x"></a>或身上出烟身下火然。<a id="a-y"></a>或身上火然身下出烟。<a id="a-z"></a>或身上出水身下出火。<a id="a-10"></a>或身上出火身下出水。<a id="a-11"></a>或坐卧空中如鸟飞翔。<a id="a-12"></a>或手摸日月。<a id="a-13"></a>或身平立至梵自在。<a id="a-14"></a>现神变已还坐本处说偈如前。<a id="a-15"></a>诸比丘尼见此神变。<a id="a-16"></a>心大欢喜白言。<a id="a-17"></a>大德。<a id="a-18"></a>愿更以神足教化。<a id="a-19"></a>于是般陀东踊西没西踊东没。<a id="a-1A"></a>余方亦尔。<a id="a-1B"></a>作如是种种神变。<a id="a-1C"></a>然后还坐复说上偈。<a id="a-1D"></a>乃至日没然后舍去。<a id="a-1E"></a>时诸比丘尼暮至城门。<a id="a-1F"></a>城门已闭。<a id="a-1G"></a>扣门索入。<a id="a-1H"></a>守门者问。<a id="a-1I"></a>汝是谁。<a id="a-1J"></a>答言。<a id="a-1K"></a>是比丘尼。<a id="a-1L"></a>守门者问。<a id="a-1M"></a>夜何处来。<a id="a-1N"></a>答言。<a id="a-1O"></a>尊者般陀教诫我等。<a id="a-1P"></a>是以还晚。<a id="a-1Q"></a>守门者言。<a id="a-1R"></a>可还本来处。<a id="a-1S"></a>正使王来亦不敢开。<a id="a-1T"></a>诸比丘尼既不得入。<a id="a-1U"></a>或在门下或在堑边或依树下。<a id="a-1V"></a>夜为蚊虻风尘所恼。<a id="a-1W"></a>明日门开最在前入。<a id="a-1X"></a>时诸居士自相问言。<a id="a-1Y"></a>此诸比丘尼开晨先入从何处来。<a id="a-1Z"></a>或有人言。<a id="a-1a"></a>正当是求男子还耳。<a id="a-1b"></a>诸不信乐佛法者。<a id="a-1c"></a>种种呵责言。<a id="a-1d"></a>我等白衣不修梵行。<a id="a-1e"></a>汝比丘尼亦复如是。<a id="a-1f"></a>空剃此头着坏色衣。<a id="a-1g"></a>诸长老比丘闻。<a id="a-1h"></a>呵责般陀。<a id="a-1i"></a>云何教诫比丘尼。<a id="a-1j"></a>乃至日没。<a id="a-1k"></a>以是白佛。<a id="a-1l"></a>佛以是事集比丘僧。<a id="a-1m"></a>问般陀言。<a id="a-1n"></a>汝实尔不。<a id="a-1o"></a>答言。<a id="a-1p"></a>实尔世尊。<a id="a-1q"></a>佛种种呵责已告诸比丘。<a id="a-1r"></a>今为诸比丘结戒。<a id="a-1s"></a>从今是戒应如是说。<a id="a-1t"></a>若比丘僧差教诫比丘尼至日没波逸提。<a id="a-1u"></a>僧差者。<a id="a-1v"></a>白二羯磨差。<a id="a-1w"></a>若比丘僧已差应语比丘尼。<a id="a-1x"></a>姊妹。<a id="a-1y"></a>若非难时当教诫。<a id="a-1z"></a>难时不得教诫。<a id="a-20"></a>若就比丘尼住处教诫。<a id="a-21"></a>应语。<a id="a-22"></a>汝等敷座我当往。<a id="a-23"></a>若不得往。<a id="a-24"></a>应在所住处扫洒如前。<a id="a-25"></a>应将大比丘为伴量无然后独往。<a id="a-26"></a>为说八敬法已。<a id="a-27"></a>若日早能更说余法亦善。<a id="a-28"></a>应筹量日早晚要使及日得至所住。<a id="a-29"></a>若说法竟。<a id="a-2A"></a>应前去者便去。<a id="a-2B"></a>若有恐怖处。<a id="a-2C"></a>比丘应送比丘尼至所在。<a id="a-2D"></a>若比丘教诫比丘尼至日没。<a id="a-2E"></a>语语波逸提。<a id="a-2F"></a>沙弥突吉罗(二十二竟)</p>
  <p id="a2G">佛在舍卫城。<a id="a-2H"></a>尔时诸比丘。<a id="a-2I"></a>次第教诫比丘尼。<a id="a-2J"></a>比丘尼皆得诸禅解脱三昧正受。<a id="a-2K"></a>时六群比丘。<a id="a-2L"></a>僧不差亦往教诫。<a id="a-2M"></a>但说粗恶不善之语。<a id="a-2N"></a>诸长老比丘尼默然不听。<a id="a-2O"></a>六群比丘尼赞言。<a id="a-2P"></a>善哉无过是者。<a id="a-2Q"></a>于是波阇波提比丘尼。<a id="a-2R"></a>与五百比丘尼俱往到佛所。<a id="a-2S"></a>以是白佛。<a id="a-2T"></a>佛以是事集比丘僧。<a id="a-2U"></a>问六群比丘。<a id="a-2V"></a>汝实尔不。<a id="a-2W"></a>答言。<a id="a-2X"></a>实尔世尊。<a id="a-2Y"></a>佛种种呵责已告诸比丘。<a id="a-2Z"></a>今为诸比丘结戒。<a id="a-2a"></a>从今是戒应如是说。<a id="a-2b"></a>若比丘入比丘尼住处波逸提。<a id="a-2c"></a>时诸比丘。<a id="a-2d"></a>有因缘事塔事僧事私事。<a id="a-2e"></a>应入比丘尼住处惭愧不敢。<a id="a-2f"></a>不知云何。<a id="a-2g"></a>以是白佛。<a id="a-2h"></a>佛以是事集比丘僧。<a id="a-2i"></a>告诸比丘。<a id="a-2j"></a>若不为教诫因缘不听入。<a id="a-2k"></a>从今是戒应如是说。<a id="a-2l"></a>若比丘僧不差以教诫因缘入比丘尼住处波逸提。<a id="a-2m"></a>有诸比丘。<a id="a-2n"></a>僧虽差犹惭愧不敢入。<a id="a-2o"></a>诸比丘尼无教诫故空无所得。<a id="a-2p"></a>以是白佛。<a id="a-2q"></a>佛以是事集比丘僧。<a id="a-2r"></a>告诸比丘。<a id="a-2s"></a>僧所差比丘听入。<a id="a-2t"></a>从今是戒应如是说。<a id="a-2u"></a>若比丘僧不差为教诫故入比丘尼住处波逸提。<a id="a-2v"></a>尔时跋陀比丘尼病。<a id="a-2w"></a>遣信白舍利弗。<a id="a-2x"></a>愿大德来。<a id="a-2y"></a>为我作最后说法。<a id="a-2z"></a>舍利弗言。<a id="a-30"></a>佛不听僧不差为教诫故入比丘尼住处。<a id="a-31"></a>以是白佛。<a id="a-32"></a>佛以是事集比丘僧。<a id="a-33"></a>告诸比丘。<a id="a-34"></a>听僧不差为病比丘尼说法。<a id="a-35"></a>从今是戒应如是说。<a id="a-36"></a>若比丘僧不差为教诫故入比丘尼住处。<a id="a-37"></a>除因缘。<a id="a-38"></a>波逸提。<a id="a-39"></a>因缘者比丘尼病。<a id="a-3A"></a>是名因缘。<a id="a-3B"></a>若僧不差为教诫故入比丘尼住处。<a id="a-3C"></a>随入多少。<a id="a-3D"></a>步步波逸提。<a id="a-3E"></a>若一脚入门突吉罗。<a id="a-3F"></a>沙弥突吉罗(二十三竟)</p>
  <p id="a3G">佛在舍卫城。<a id="a-3H"></a>尔时诸上座比丘。<a id="a-3I"></a>次第教诫比丘尼。<a id="a-3J"></a>诸比丘尼或别请供养。<a id="a-3K"></a>或以钵囊或以腰绳。<a id="a-3L"></a>或以灯油衣食汤药而用布施。<a id="a-3M"></a>时六群比丘见已语诸比丘。<a id="a-3N"></a>可差我等为教诫人。<a id="a-3O"></a>诸比丘言。<a id="a-3P"></a>如佛所说成就十法。<a id="a-3Q"></a>汝等无有。<a id="a-3R"></a>云何求差。<a id="a-3S"></a>六群比丘便作是语。<a id="a-3T"></a>诸比丘为供养利故教诫比丘尼。<a id="a-3U"></a>诸比丘种种呵责。<a id="a-3V"></a>以是白佛。<a id="a-3W"></a>佛以是事集比丘僧。<a id="a-3X"></a>问六群比丘。<a id="a-3Y"></a>汝实尔不。<a id="a-3Z"></a>答言。<a id="a-3a"></a>实尔世尊。<a id="a-3b"></a>佛种种呵责已告诸比丘。<a id="a-3c"></a>今为诸比丘结戒。<a id="a-3d"></a>从今是戒应如是说。<a id="a-3e"></a>若比丘作是语。<a id="a-3f"></a>诸比丘为养利故教诫比丘尼波逸提。<a id="a-3g"></a>若言为供养利故教诫比丘尼。<a id="a-3h"></a>式叉摩那沙弥沙弥尼突吉罗。<a id="a-3i"></a>若言比丘行十二头陀坐禅诵经作诸功德皆为供养利故。<a id="a-3j"></a>语语突吉罗沙弥突吉罗(二十四竟)</p>
  <p id="a3k">佛在舍卫城。<a id="a-3l"></a>尔时诸比丘。<a id="a-3m"></a>与比丘尼独屏处坐。<a id="a-3n"></a>遂生染着不乐梵行。<a id="a-3o"></a>或有反俗或作外道。<a id="a-3p"></a>诸居士见皆讥呵言。<a id="a-3q"></a>此等沙门与比丘尼独屏处坐。<a id="a-3r"></a>正似白衣对于淫女。<a id="a-3s"></a>食人信施而为此事。<a id="a-3t"></a>无沙门行破沙门法。<a id="a-3u"></a>诸长老比丘闻。<a id="a-3v"></a>种种呵责以是白佛。<a id="a-3w"></a>佛以是事集比丘僧。<a id="a-3x"></a>问彼比丘。<a id="a-3y"></a>汝实尔不。<a id="a-3z"></a>答言。<a id="a-40"></a>实尔世尊。<a id="a-41"></a>佛种种呵责已告诸比丘。<a id="a-42"></a>今为诸比丘结戒。<a id="a-43"></a>从今是戒应如是说。<a id="a-44"></a>若比丘与比丘尼独屏处坐波逸提。<a id="a-45"></a>与式叉摩那沙弥尼独屏处坐亦如是。<a id="a-46"></a>沙弥突吉罗。<a id="a-47"></a>若众多比丘比丘尼共坐。<a id="a-48"></a>若诸难起。<a id="a-49"></a>须与独屏处坐皆不犯(二十五竟)</p>
  <p id="a4A">佛在舍卫城。<a id="a-4B"></a>尔时有一阿练若比丘。<a id="a-4C"></a>住阿练若处。<a id="a-4D"></a>初不亲近一切道俗。<a id="a-4E"></a>彼比丘晨朝着衣持钵入村乞食。<a id="a-4F"></a>道逢二比丘尼一比丘尼语一比丘尼言。<a id="a-4G"></a>我今欲与此比丘相识。<a id="a-4H"></a>汝能同不。<a id="a-4I"></a>答言甚善。<a id="a-4J"></a>比丘既至。<a id="a-4K"></a>便为作礼。<a id="a-4L"></a>比丘默然不与共语。<a id="a-4M"></a>二比丘尼复共议言。<a id="a-4N"></a>今此比丘不欲道中与我相识。<a id="a-4O"></a>当共至其住处礼拜问讯。<a id="a-4P"></a>二比丘尼明朝。<a id="a-4Q"></a>早往至比丘所礼拜问讯。<a id="a-4R"></a>一礼二礼皆不共语。<a id="a-4S"></a>至第三礼乃言老寿。<a id="a-4T"></a>二比丘尼礼竟而去。<a id="a-4U"></a>彼比丘后复入村乞食。<a id="a-4V"></a>二比丘尼于巷中见礼拜问讯。<a id="a-4W"></a>乃共语言。<a id="a-4X"></a>二比丘尼便以片衣段及染色綖布施比丘。<a id="a-4Y"></a>比丘受之。<a id="a-4Z"></a>白言。<a id="a-4a"></a>大德疲极。<a id="a-4b"></a>至我住处小息。<a id="a-4c"></a>然后乞食。<a id="a-4d"></a>即便往息。<a id="a-4e"></a>息已临欲乞食。<a id="a-4f"></a>比丘尼复言。<a id="a-4g"></a>此有菜酱。<a id="a-4h"></a>若得食已可还此食。<a id="a-4i"></a>比丘复受其语。<a id="a-4j"></a>得食持还。<a id="a-4k"></a>如是非一。<a id="a-4l"></a>或比丘乞食前还待比丘尼。<a id="a-4m"></a>或比丘尼乞食。<a id="a-4n"></a>前还待比丘。<a id="a-4o"></a>遂至他家更相赞叹。<a id="a-4p"></a>彼比丘后得一好衣。<a id="a-4q"></a>便生谄曲心作是念。<a id="a-4r"></a>我今当以此衣与彼比丘尼。<a id="a-4s"></a>彼必不受。<a id="a-4t"></a>我幸可得惠施之厚。<a id="a-4u"></a>作是念已。<a id="a-4v"></a>先于诸比丘前赞彼比丘尼言。<a id="a-4w"></a>某甲比丘尼。<a id="a-4x"></a>族姓出家信心坚正少欲知足。<a id="a-4y"></a>诸比丘言。<a id="a-4z"></a>夫出家者。<a id="a-50"></a>应当如是赞。<a id="a-51"></a>已持衣与彼比丘尼。<a id="a-52"></a>比丘尼即便受之。<a id="a-53"></a>失本所图。<a id="a-54"></a>心怀恼恨。<a id="a-55"></a>还语诸比丘。<a id="a-56"></a>某比丘尼信心浅薄多欲无厌。<a id="a-57"></a>诸比丘言。<a id="a-58"></a>汝向说某少欲知足。<a id="a-59"></a>今何以故复说如此。<a id="a-5A"></a>具以上答。<a id="a-5B"></a>诸比丘种种呵责。<a id="a-5C"></a>云何心不舍物。<a id="a-5D"></a>诈以施人。<a id="a-5E"></a>量其不受虚望人感。<a id="a-5F"></a>以事白佛。<a id="a-5G"></a>佛以是事集比丘僧。<a id="a-5H"></a>问彼比丘。<a id="a-5I"></a>汝实尔不。<a id="a-5J"></a>答言。<a id="a-5K"></a>实尔世尊。<a id="a-5L"></a>佛种种呵责。<a id="a-5M"></a>汝岂不闻我赞叹舍物与人然后得大功德耶。<a id="a-5N"></a>汝今云何心不舍物。<a id="a-5O"></a>而诈与人。<a id="a-5P"></a>呵已告诸比丘。<a id="a-5Q"></a>今为诸比丘结戒。<a id="a-5R"></a>从今是戒应如是说。<a id="a-5S"></a>若比丘与比丘尼衣。<a id="a-5T"></a>波逸提时诸比丘有亲里比丘尼。<a id="a-5U"></a>衣服卧具悉皆粗弊。<a id="a-5V"></a>疾病医药亦不能得。<a id="a-5W"></a>诸比丘作是念。<a id="a-5X"></a>若世尊听我与亲里比丘尼衣物者。<a id="a-5Y"></a>当无此苦。<a id="a-5Z"></a>以是白佛。<a id="a-5a"></a>佛以是事集比丘僧。<a id="a-5b"></a>告诸比丘。<a id="a-5c"></a>今听诸比丘与亲里比丘尼衣物。<a id="a-5d"></a>从今是戒应如是说。<a id="a-5e"></a>若比丘与非亲里比丘尼衣波逸提。<a id="a-5f"></a>尔时舍卫城二部僧。<a id="a-5g"></a>得已成衣即共分之。<a id="a-5h"></a>或比丘得比丘尼所宜着。<a id="a-5i"></a>或比丘尼得比丘所宜着。<a id="a-5j"></a>欲共贸易而不敢。<a id="a-5k"></a>以是白佛。<a id="a-5l"></a>佛以是事集比丘僧。<a id="a-5m"></a>告诸比丘。<a id="a-5n"></a>今听诸比丘与比丘尼贸衣。<a id="a-5o"></a>从今是戒应如是说。<a id="a-5p"></a>若比丘与非亲里比丘尼衣除贸易波逸提。<a id="a-5q"></a>若与破戒邪见亲里比丘尼衣突吉罗。<a id="a-5r"></a>若与非亲里式叉摩那沙弥尼衣突吉罗。<a id="a-5s"></a>沙弥突吉罗。<a id="a-5t"></a>若为料理功业事。<a id="a-5u"></a>若为善说经法。<a id="a-5v"></a>或为多诵经戒。<a id="a-5w"></a>与衣皆不犯(二十六竟)</p>
  <p id="a5x">佛在舍卫城。<a id="a-5y"></a>尔时有一少知识比丘尼。<a id="a-5z"></a>得未成衣不知自作。<a id="a-60"></a>语诸比丘尼言。<a id="a-61"></a>我不知作衣。<a id="a-62"></a>愿为作之。<a id="a-63"></a>诸比丘尼言。<a id="a-64"></a>姊妹。<a id="a-65"></a>我多事不得作。<a id="a-66"></a>可往比丘众中问。<a id="a-67"></a>有怜愍心者。<a id="a-68"></a>必为汝作。<a id="a-69"></a>即往比丘众中言。<a id="a-6A"></a>我少知识。<a id="a-6B"></a>得此未成衣。<a id="a-6C"></a>不知自作。<a id="a-6D"></a>愿为我成。<a id="a-6E"></a>诸比丘答亦如上。<a id="a-6F"></a>复诣长老优陀夷白之如上。<a id="a-6G"></a>优陀夷言。<a id="a-6H"></a>我能作耳。<a id="a-6I"></a>莫数数来催。<a id="a-6J"></a>随我意作。<a id="a-6K"></a>当为汝作。<a id="a-6L"></a>答言。<a id="a-6M"></a>随长老意。<a id="a-6N"></a>于是优陀夷取衣裁缝。<a id="a-6O"></a>经时不得。<a id="a-6P"></a>彼比丘尼来问。<a id="a-6Q"></a>大德衣已成未。<a id="a-6R"></a>优陀夷言。<a id="a-6S"></a>先已有要何故来催。<a id="a-6T"></a>答言。<a id="a-6U"></a>我来参问不敢相催。<a id="a-6V"></a>即还所住。<a id="a-6W"></a>优陀夷于后以种种色綖。<a id="a-6X"></a>在中叶上绣作男女交会。<a id="a-6Y"></a>时像成已。<a id="a-6Z"></a>呼比丘尼还即来取之。<a id="a-6a"></a>优陀夷语言。<a id="a-6b"></a>未可舒视亦莫示人。<a id="a-6c"></a>波阇波提比丘尼往诣佛所时。<a id="a-6d"></a>于都路头。<a id="a-6e"></a>然后舒披。<a id="a-6f"></a>彼比丘尼得衣持去。<a id="a-6g"></a>竟不舒视亦不示人。<a id="a-6h"></a>波阇波提比丘尼至佛所时。<a id="a-6i"></a>乃于都路头披。<a id="a-6j"></a>路人见之。<a id="a-6k"></a>无不抚掌大笑。<a id="a-6l"></a>共相语言。<a id="a-6m"></a>此比丘尼乃能如是巧绣作所欲像自着衣上。<a id="a-6n"></a>彼比丘尼甚大羞耻。<a id="a-6o"></a>即还所住。<a id="a-6p"></a>波阇波提比丘尼卷叠此衣。<a id="a-6q"></a>持到佛所舒以白佛。<a id="a-6r"></a>唯愿世尊视此所作。<a id="a-6s"></a>佛为瞿昙弥说种种法已遣还所住。<a id="a-6t"></a>以此事集比丘僧。<a id="a-6u"></a>问优陀夷。<a id="a-6v"></a>汝实尔不。<a id="a-6w"></a>答言。<a id="a-6x"></a>实尔世尊。<a id="a-6y"></a>佛种种呵责。<a id="a-6z"></a>汝愚痴人。<a id="a-70"></a>云何作此污辱人衣。<a id="a-71"></a>呵已告诸比丘。<a id="a-72"></a>今为诸比丘结戒。<a id="a-73"></a>从今是戒应如是说。<a id="a-74"></a>若比丘为比丘尼作衣波逸提。<a id="a-75"></a>有诸比丘。<a id="a-76"></a>有亲里比丘尼。<a id="a-77"></a>衣服败坏乞得衣段。<a id="a-78"></a>而不知作。<a id="a-79"></a>诸比丘作是念。<a id="a-7A"></a>若世尊听我与亲里比丘尼作衣者。<a id="a-7B"></a>当无此苦。<a id="a-7C"></a>以是白佛。<a id="a-7D"></a>佛以是事集比丘僧。<a id="a-7E"></a>告诸比丘。<a id="a-7F"></a>今听诸比丘为亲里比丘尼作衣。<a id="a-7G"></a>从今是戒应如是说。<a id="a-7H"></a>若比丘与非亲里比丘尼作衣波逸提。<a id="a-7I"></a>比丘为非亲里比丘尼取衣时突吉罗。<a id="a-7J"></a>割截时染时皆波逸提。<a id="a-7K"></a>缝时针针波逸提。<a id="a-7L"></a>余如与衣中说(二十七竟)</p>
  <p id="a7M">佛在舍卫城。<a id="a-7N"></a>尔时诸比丘于摩竭提国。<a id="a-7O"></a>与诸比丘尼人间游行。<a id="a-7P"></a>或一比丘与一比丘尼俱。<a id="a-7Q"></a>乃至众多。<a id="a-7R"></a>或渡深水或上高阪。<a id="a-7S"></a>更相见形生染着心。<a id="a-7T"></a>不复乐修梵行。<a id="a-7U"></a>遂至反俗或作外道。<a id="a-7V"></a>诸白衣见便讥呵言。<a id="a-7W"></a>此辈沙门如人将妇及淫女行。<a id="a-7X"></a>种种讥呵如上独屏处坐中说。<a id="a-7Y"></a>诸长老比丘闻。<a id="a-7Z"></a>种种呵责。<a id="a-7a"></a>以是白佛。<a id="a-7b"></a>佛以是事集比丘僧。<a id="a-7c"></a>问诸比丘。<a id="a-7d"></a>汝实尔不。<a id="a-7e"></a>答言。<a id="a-7f"></a>实尔世尊。<a id="a-7g"></a>佛种种呵责已告诸比丘。<a id="a-7h"></a>今为诸比丘结戒。<a id="a-7i"></a>从今是戒应如是说。<a id="a-7j"></a>若比丘与比丘尼共道行波逸提。<a id="a-7k"></a>有诸比丘与众多伴共道行。<a id="a-7l"></a>见诸比丘尼亦行此路。<a id="a-7m"></a>便作是念。<a id="a-7n"></a>我等将无犯波逸提。<a id="a-7o"></a>以是白佛。<a id="a-7p"></a>佛以是事集比丘僧。<a id="a-7q"></a>告诸比丘。<a id="a-7r"></a>若先不共期。<a id="a-7s"></a>犯波逸提无有是处。<a id="a-7t"></a>从今是戒应如是说。<a id="a-7u"></a>若比丘与比丘尼先期共道行波逸提。<a id="a-7v"></a>有诸比丘。<a id="a-7w"></a>与比丘尼先期共道行。<a id="a-7x"></a>后不敢去。<a id="a-7y"></a>或两相避。<a id="a-7z"></a>以先期致疑。<a id="a-80"></a>以是白佛。<a id="a-81"></a>佛以是事集比丘僧。<a id="a-82"></a>告诸比丘。<a id="a-83"></a>若先与比丘尼期共道行。<a id="a-84"></a>若不去若两相避。<a id="a-85"></a>犯波逸提无有是处。<a id="a-86"></a>从今是戒应如是说。<a id="a-87"></a>若比丘与比丘尼先期共道行。<a id="a-88"></a>从此聚落到彼聚落波逸提。<a id="a-89"></a>尔时有一比丘尼。<a id="a-8A"></a>于险路中见一比丘。<a id="a-8B"></a>呼言。<a id="a-8C"></a>大德速来。<a id="a-8D"></a>共同道去。<a id="a-8E"></a>彼比丘便往语言。<a id="a-8F"></a>姊妹。<a id="a-8G"></a>佛制不听与比丘尼共道行。<a id="a-8H"></a>比丘尼言。<a id="a-8I"></a>此路险难。<a id="a-8J"></a>而我女弱。<a id="a-8K"></a>依怙大德尔乃得过。<a id="a-8L"></a>答之如前。<a id="a-8M"></a>比丘便去。<a id="a-8N"></a>比丘尼于后为贼剥脱。<a id="a-8O"></a>裸形大唤言。<a id="a-8P"></a>贼剥我贼剥我。<a id="a-8Q"></a>彼比丘遥闻。<a id="a-8R"></a>到所住处向诸比丘说。<a id="a-8S"></a>诸比丘将至佛所。<a id="a-8T"></a>以是白佛。<a id="a-8U"></a>佛以是事集比丘僧。<a id="a-8V"></a>告诸比丘。<a id="a-8W"></a>今听诸比丘若险难处有疑畏处与比丘尼共道行。<a id="a-8X"></a>从今是戒应如是说。<a id="a-8Y"></a>若比丘与比丘尼先期共道行。<a id="a-8Z"></a>从此聚落到彼聚落。<a id="a-8a"></a>除因缘波逸提因缘者。<a id="a-8b"></a>若多伴有疑畏处。<a id="a-8c"></a>是名因缘。<a id="a-8d"></a>若比丘与比丘尼先期共道行无聚落处半由旬波逸提。<a id="a-8e"></a>若与式叉摩那沙弥尼先期共道行亦如是。<a id="a-8f"></a>沙弥突吉罗(二十八竟)</p>
  <p id="a8g">佛在舍卫城。<a id="a-8h"></a>尔时诸比丘于摩竭提国。<a id="a-8i"></a>与诸比丘尼共舡游行。<a id="a-8j"></a>或一比丘与一比丘尼共舡。<a id="a-8k"></a>乃至众多上下舡时相见形体。<a id="a-8l"></a>白衣讥呵。<a id="a-8m"></a>诸长老比丘闻。<a id="a-8n"></a>乃至佛告诸比丘。<a id="a-8o"></a>皆如上共道行中说。<a id="a-8p"></a>今为诸比丘结戒。<a id="a-8q"></a>从今是戒应如是说。<a id="a-8r"></a>若比丘与比丘尼先期共舡行波逸提。<a id="a-8s"></a>有一比丘尼。<a id="a-8t"></a>在阿夷罗河边待舡欲渡。<a id="a-8u"></a>后有一比丘来。<a id="a-8v"></a>比丘尼语言。<a id="a-8w"></a>大德。<a id="a-8x"></a>此间险难可共俱渡。<a id="a-8y"></a>比丘答言。<a id="a-8z"></a>佛制不听我等与比丘尼共载一舡。<a id="a-90"></a>舡师复言。<a id="a-91"></a>但俱上舡各在一头。<a id="a-92"></a>比丘不听。<a id="a-93"></a>比丘尼言。<a id="a-94"></a>若不得者大德先渡。<a id="a-95"></a>比丘即在前渡。<a id="a-96"></a>舡未到岸。<a id="a-97"></a>比丘尼被剥赤肉。<a id="a-98"></a>舡师见之便讥呵言。<a id="a-99"></a>汝等同共出家。<a id="a-9A"></a>不能相护。<a id="a-9B"></a>况于余人。<a id="a-9C"></a>无沙门行破沙门法。<a id="a-9D"></a>彼比丘还到僧坊。<a id="a-9E"></a>向诸比丘说。<a id="a-9F"></a>诸比丘将到佛所。<a id="a-9G"></a>以是白佛。<a id="a-9H"></a>佛以是事集比丘僧。<a id="a-9I"></a>问彼比丘。<a id="a-9J"></a>汝实尔不。<a id="a-9K"></a>答言。<a id="a-9L"></a>实尔世尊。<a id="a-9M"></a>佛种种呵责。<a id="a-9N"></a>汝愚痴人。<a id="a-9O"></a>云何舍比丘尼使贼剥脱。<a id="a-9P"></a>呵已告诸比丘。<a id="a-9Q"></a>从今是戒应如是说。<a id="a-9R"></a>若比丘与比丘尼先期共舡行。<a id="a-9S"></a>若上水若下水除直渡波逸提。<a id="a-9T"></a>余如共道行中说(二十九竟)</p>
  <p id="a9U">佛在王舍城。<a id="a-9V"></a>尔时难陀跋陀。<a id="a-9W"></a>食比丘尼所赞叹食。<a id="a-9X"></a>诸比丘见种种呵责。<a id="a-9Y"></a>时舍利弗目犍连游行人间。<a id="a-9Z"></a>到王舍城。<a id="a-9a"></a>有一居士闻二人来。<a id="a-9b"></a>便出迎之。<a id="a-9c"></a>头面礼足却坐一面。<a id="a-9d"></a>为说妙法示教利喜。<a id="a-9e"></a>居士即请明日作客比丘食。<a id="a-9f"></a>默然受之。<a id="a-9g"></a>居士即还其家。<a id="a-9h"></a>办种种饮食敷好坐具。<a id="a-9i"></a>舍利弗目犍连。<a id="a-9j"></a>至时着衣持钵往到其舍。<a id="a-9k"></a>舍利弗在前欲入。<a id="a-9l"></a>偷罗难陀比丘尼先在此家。<a id="a-9m"></a>闻其语声即住不入。<a id="a-9n"></a>彼比丘尼见办种种饮食敷好坐具。<a id="a-9o"></a>问言。<a id="a-9p"></a>为欲请王为是婚姻。<a id="a-9q"></a>答言。<a id="a-9r"></a>今不请王亦非婚姻。<a id="a-9s"></a>欲供养尊者舍利弗大目揵连耳。<a id="a-9t"></a>比丘尼言。<a id="a-9u"></a>云何不请大龙。<a id="a-9v"></a>而供养此小德比丘。<a id="a-9w"></a>居士问言。<a id="a-9x"></a>谁是大龙。<a id="a-9y"></a>答言。<a id="a-9z"></a>六群比丘。<a id="a-A0"></a>又言。<a id="a-A1"></a>若欲请族姓出家行头陀四念处乃至八圣道分须陀洹乃至阿罗汉比丘。<a id="a-A2"></a>欲求好婿好儿生天解脱现世富贵。<a id="a-A3"></a>当供养六群比丘。<a id="a-A4"></a>如是赞叹已默然而住。<a id="a-A5"></a>舍利弗目犍连然后乃入。<a id="a-A6"></a>彼比丘尼前问讯言。<a id="a-A7"></a>善哉尊者可就此坐。<a id="a-A8"></a>复语居士言。<a id="a-A9"></a>善哉居士。<a id="a-AA"></a>汝今大得福利。<a id="a-AB"></a>请如是大龙比丘。<a id="a-AC"></a>居士便呵言。<a id="a-AD"></a>汝向言小德。<a id="a-AE"></a>今言大龙。<a id="a-AF"></a>作此反覆。<a id="a-AG"></a>如何无耻。<a id="a-AH"></a>从今已去莫入我家。<a id="a-AI"></a>我亦不复供养于汝。<a id="a-AJ"></a>于是居士手自下食。<a id="a-AK"></a>食竟行水。<a id="a-AL"></a>取小床于二比丘前坐。<a id="a-AM"></a>为说妙法已从坐起去。<a id="a-AN"></a>还向佛所。<a id="a-AO"></a>佛遥见便语言。<a id="a-AP"></a>善来舍利弗目犍连。<a id="a-AQ"></a>从何处食客比丘食。<a id="a-AR"></a>答言。<a id="a-AS"></a>世尊向到一居士家有一比丘尼。<a id="a-AT"></a>或见名为小德。<a id="a-AU"></a>或见名为大龙。<a id="a-AV"></a>佛问。<a id="a-AW"></a>所说何等。<a id="a-AX"></a>具以事答。<a id="a-AY"></a>佛以是事集比丘僧。<a id="a-AZ"></a>问六群比丘。<a id="a-Aa"></a>汝等实食比丘尼赞叹食不。<a id="a-Ab"></a>答言。<a id="a-Ac"></a>实尔世尊。<a id="a-Ad"></a>佛种种呵责已告诸比丘。<a id="a-Ae"></a>今为诸比丘结戒。<a id="a-Af"></a>从今是戒应如是说。<a id="a-Ag"></a>若比丘食比丘尼赞叹食波逸提。<a id="a-Ah"></a>有诸比丘尼于屏处赞叹。<a id="a-Ai"></a>比丘食后乃知便生惭愧。<a id="a-Aj"></a>我将无犯波逸提耶。<a id="a-Ak"></a>以是白佛。<a id="a-Al"></a>佛以是事集比丘僧。<a id="a-Am"></a>告诸比丘。<a id="a-An"></a>若不知比丘尼赞叹得食食。<a id="a-Ao"></a>犯波逸提者无有是处。<a id="a-Ap"></a>从今是戒应如是说。<a id="a-Aq"></a>若比丘知比丘尼赞叹得食食波逸提。<a id="a-Ar"></a>尔时有一家请五百比丘食。<a id="a-As"></a>其家先所供养比丘尼作是言。<a id="a-At"></a>与诸比丘食莫使失时。<a id="a-Au"></a>诸比丘闻便生惭愧。<a id="a-Av"></a>不敢复食。<a id="a-Aw"></a>还以白佛。<a id="a-Ax"></a>佛以是事集比丘僧。<a id="a-Ay"></a>告诸比丘。<a id="a-Az"></a>若比丘尼先不赞叹。<a id="a-B0"></a>临食时作是语。<a id="a-B1"></a>好与诸比丘食。<a id="a-B2"></a>比丘食此食。<a id="a-B3"></a>犯波逸提者无有是处。<a id="a-B4"></a>从今是戒应如是说。<a id="a-B5"></a>若比丘知比丘尼赞叹因缘得食食。<a id="a-B6"></a>除檀越先发心作。<a id="a-B7"></a>波逸提。<a id="a-B8"></a>赞叹者。<a id="a-B9"></a>赞叹得过人法。<a id="a-BA"></a>若式叉摩那沙弥沙弥尼比丘赞叹因缘得食食突吉罗。<a id="a-BB"></a>沙弥突吉罗(三十竟)</p>
  <p id="aBC">佛在王舍城。<a id="a-BD"></a>时有一大臣。<a id="a-BE"></a>常供养佛及比丘僧。<a id="a-BF"></a>有一贫人见作是念。<a id="a-BG"></a>今此大臣得大善利。<a id="a-BH"></a>乃能如此供佛及僧。<a id="a-BI"></a>若我有物亦当如是。<a id="a-BJ"></a>复作是念。<a id="a-BK"></a>我今无物。<a id="a-BL"></a>正当佣赁以用供养。<a id="a-BM"></a>即便客作。<a id="a-BN"></a>日食一食留一食分。<a id="a-BO"></a>主人问言。<a id="a-BP"></a>汝何以留一食分。<a id="a-BQ"></a>答言。<a id="a-BR"></a>我且留之后当并取。<a id="a-BS"></a>如是经时。<a id="a-BT"></a>知所得已足。<a id="a-BU"></a>语主人言。<a id="a-BV"></a>可尽以作直为我办种种食具。<a id="a-BW"></a>主人问言。<a id="a-BX"></a>汝今贫穷。<a id="a-BY"></a>云何尽以作直。<a id="a-BZ"></a>顿办种种饮食之具。<a id="a-Ba"></a>答言。<a id="a-Bb"></a>我见王舍大臣常请佛及僧种种供养。<a id="a-Bc"></a>我作是愿。<a id="a-Bd"></a>亦当如是。<a id="a-Be"></a>是以客作欲遂此意。<a id="a-Bf"></a>今计作直足一供养。<a id="a-Bg"></a>所以于今顿办食具。<a id="a-Bh"></a>主人闻之生希有心。<a id="a-Bi"></a>如是贫人苦身佣赁。<a id="a-Bj"></a>得少财物尚用供养。<a id="a-Bk"></a>况我财富。<a id="a-Bl"></a>发心之顷饮食已具。<a id="a-Bm"></a>而不能为。<a id="a-Bn"></a>即雇数倍使其任意办众甘美。<a id="a-Bo"></a>于时作人。<a id="a-Bp"></a>即持财物来诣佛所。<a id="a-Bq"></a>供办极世殊味饮食。<a id="a-Br"></a>缘其意至鬼神来助。<a id="a-Bs"></a>倏忽之顷自然都办。<a id="a-Bt"></a>正遇节日多饶供养。<a id="a-Bu"></a>众人竞来请就家食。<a id="a-Bv"></a>诸比丘共相语言。<a id="a-Bw"></a>今日贫人竭力作会。<a id="a-Bx"></a>人人皆当为之稍食。<a id="a-By"></a>虽相诲语所食极少。<a id="a-Bz"></a>而请处多遂至饱满。<a id="a-C0"></a>时彼贫人食具已办。<a id="a-C1"></a>唱言时到。<a id="a-C2"></a>于是诸比丘皆集就坐。<a id="a-C3"></a>唯佛住房。<a id="a-C4"></a>时彼贫人。<a id="a-C5"></a>手自斟酌欢喜下食。<a id="a-C6"></a>比丘虽受所食甚少。<a id="a-C7"></a>贫人作是念。<a id="a-C8"></a>诸比丘为是愍我贫穷恐食不足。<a id="a-C9"></a>为是食恶不可进啖。<a id="a-CA"></a>即以问之。<a id="a-CB"></a>诸比丘中少惭愧者答言。<a id="a-CC"></a>恐汝食少。<a id="a-CD"></a>故于余家处处先食。<a id="a-CE"></a>贫人恨言。<a id="a-CF"></a>云何先受我请。<a id="a-CG"></a>而余家食我本肆力期尽供养。<a id="a-CH"></a>今诸大德虽不能啖。<a id="a-CI"></a>愿随意持去。<a id="a-CJ"></a>勿令有余。<a id="a-CK"></a>诸比丘闻已便复强食。<a id="a-CL"></a>然犹不尽所供之半。<a id="a-CM"></a>众僧食讫贫人复作是念。<a id="a-CN"></a>我强劝僧食故当不得罪耶。<a id="a-CO"></a>以是白佛。<a id="a-CP"></a>佛言。<a id="a-CQ"></a>善哉贫士。<a id="a-CR"></a>汝能见人作福。<a id="a-CS"></a>佣力慕及。<a id="a-CT"></a>虽受人身。<a id="a-CU"></a>生天因缘皆已具足。<a id="a-CV"></a>从汝发心欲供养佛及僧已来。<a id="a-CW"></a>随事皆得无量功德。<a id="a-CX"></a>正使众僧不食一粒。<a id="a-CY"></a>于汝功德无不具足。<a id="a-CZ"></a>汝今当复得现世报。<a id="a-Ca"></a>贫人闻已欢喜踊跃。<a id="a-Cb"></a>佛更为说种种妙法。<a id="a-Cc"></a>即于坐上远尘离垢得法眼净。<a id="a-Cd"></a>彼见法已。<a id="a-Ce"></a>受三自归奉持五戒从坐起头面礼足右绕而退。</p>
  <p id="aCf">尔时有五百贾客。<a id="a-Cg"></a>从优禅那国来。<a id="a-Ch"></a>道路迥绝。<a id="a-Ci"></a>绝粮三日。<a id="a-Cj"></a>前遣马使募求熟食。<a id="a-Ck"></a>遍语人言。<a id="a-Cl"></a>我等五百贾客从优禅那国来。<a id="a-Cm"></a>绝粮三日。<a id="a-Cn"></a>故先遣我求诸熟食。<a id="a-Co"></a>若有熟者不计价直。<a id="a-Cp"></a>城中人言。<a id="a-Cq"></a>此间无有。<a id="a-Cr"></a>唯一贫人于僧坊设会。<a id="a-Cs"></a>大有余长。<a id="a-Ct"></a>汝往求之。<a id="a-Cu"></a>必得无疑。<a id="a-Cv"></a>于是彼使。<a id="a-Cw"></a>即便驰往。<a id="a-Cx"></a>具以情告。<a id="a-Cy"></a>贫人答言。<a id="a-Cz"></a>我今设食不为财利。<a id="a-D0"></a>但当速来莫论价直。<a id="a-D1"></a>使人闻之。<a id="a-D2"></a>出非本望欢喜还报。<a id="a-D3"></a>须臾俱至。<a id="a-D4"></a>咸言。<a id="a-D5"></a>速与我食当厚相报。<a id="a-D6"></a>答亦如初。<a id="a-D7"></a>即便下食。<a id="a-D8"></a>既饱满已。<a id="a-D9"></a>借问余人。<a id="a-DA"></a>此人有何事业。<a id="a-DB"></a>乃能如此种种施设。<a id="a-DC"></a>有人具以事答。<a id="a-DD"></a>众贾闻已倍增希有。<a id="a-DE"></a>即敛百千两金以酬其施。<a id="a-DF"></a>又复借问。<a id="a-DG"></a>此城某甲今为在不。<a id="a-DH"></a>答言已死。<a id="a-DI"></a>又问。<a id="a-DJ"></a>彼有子孙不。<a id="a-DK"></a>答言。<a id="a-DL"></a>向之施主即是其子。<a id="a-DM"></a>诸贾客等闻之。<a id="a-DN"></a>依然语贫人言。<a id="a-DO"></a>汝父是我等师。<a id="a-DP"></a>又与百千两金以敦旧情。<a id="a-DQ"></a>王舍大臣及所赁主。<a id="a-DR"></a>闻见此事益怀欢喜。<a id="a-DS"></a>复各送百千两金以结新好。<a id="a-DT"></a>即日瓶沙王复拜为大臣。<a id="a-DU"></a>一日之中蔚然富贵。<a id="a-DV"></a>国人号为忽起长者。<a id="a-DW"></a>诸比丘以是白佛。<a id="a-DX"></a>佛以是事集比丘僧。<a id="a-DY"></a>问诸比丘。<a id="a-DZ"></a>汝等实受人请而先食他食不。<a id="a-Da"></a>答言。<a id="a-Db"></a>实尔世尊。<a id="a-Dc"></a>佛种种呵责。<a id="a-Dd"></a>汝愚痴人。<a id="a-De"></a>云何已受人请而先食他食。<a id="a-Df"></a>呵已告诸比丘。<a id="a-Dg"></a>今为诸比丘结戒。<a id="a-Dh"></a>从今是戒应如是说。<a id="a-Di"></a>若比丘数数食波逸提。<a id="a-Dj"></a>尔时毕陵伽婆蹉等八十比丘。<a id="a-Dk"></a>皆得重病不能顿食。<a id="a-Dl"></a>以是白佛。<a id="a-Dm"></a>佛以是事集比丘僧。<a id="a-Dn"></a>告诸比丘。<a id="a-Do"></a>今听病比丘数数食。<a id="a-Dp"></a>从今是戒应如是说。<a id="a-Dq"></a>若比丘数数食除因缘波逸提。<a id="a-Dr"></a>因缘者病时。<a id="a-Ds"></a>是名因缘。</p>
  <p id="aDt">尔时世尊。<a id="a-Du"></a>听诸比丘受迦絺那衣。<a id="a-Dv"></a>不犯五事。<a id="a-Dw"></a>诸比丘作是念。<a id="a-Dx"></a>为是衣时不犯数食。<a id="a-Dy"></a>衣竟亦不犯耶。<a id="a-Dz"></a>以是白佛。<a id="a-E0"></a>佛以是事集比丘僧。<a id="a-E1"></a>告诸比丘。<a id="a-E2"></a>衣时不犯。<a id="a-E3"></a>过衣时犯。<a id="a-E4"></a>从今是戒应如是说。<a id="a-E5"></a>若比丘数数食。<a id="a-E6"></a>除因缘波逸提。<a id="a-E7"></a>因缘者。<a id="a-E8"></a>病时衣时。<a id="a-E9"></a>是名因缘。<a id="a-EA"></a>有诸白衣。<a id="a-EB"></a>知比丘不得数食。<a id="a-EC"></a>作是念。<a id="a-ED"></a>我当作方便为诸比丘作衣。<a id="a-EE"></a>比丘来受并得供养。<a id="a-EF"></a>即便作衣请诸比丘。<a id="a-EG"></a>诸比丘言。<a id="a-EH"></a>我等不得食但与我衣。<a id="a-EI"></a>诸白衣言。<a id="a-EJ"></a>大德。<a id="a-EK"></a>若受我食乃当与衣。<a id="a-EL"></a>诸比丘作是念。<a id="a-EM"></a>世尊若听我以施衣故数食者可不乏衣。<a id="a-EN"></a>以是白佛。<a id="a-EO"></a>佛以是事集比丘僧。<a id="a-EP"></a>告诸比丘。<a id="a-EQ"></a>今听诸比丘为施衣数数食。<a id="a-ER"></a>从今是戒应如是说。<a id="a-ES"></a>若比丘数数食。<a id="a-ET"></a>除因缘波逸提。<a id="a-EU"></a>因缘者。<a id="a-EV"></a>病时衣时施衣时。<a id="a-EW"></a>是名因缘。<a id="a-EX"></a>尔时阿难诣长者家。<a id="a-EY"></a>长者家设诸饮食。<a id="a-EZ"></a>阿难忘先受请。<a id="a-Ea"></a>便受彼食。<a id="a-Eb"></a>垂食乃忆。<a id="a-Ec"></a>语主人言。<a id="a-Ed"></a>可还摄食。<a id="a-Ee"></a>我先受请不得复食。<a id="a-Ef"></a>长者恨言。<a id="a-Eg"></a>云何已受我食。<a id="a-Eh"></a>而忽中悔。<a id="a-Ei"></a>于是阿难驰还白佛。<a id="a-Ej"></a>佛言。<a id="a-Ek"></a>若有如是因缘。<a id="a-El"></a>应先心施。<a id="a-Em"></a>作是念。<a id="a-En"></a>我请分与某甲比丘。<a id="a-Eo"></a>然后可食。<a id="a-Ep"></a>若不念施人而食突吉罗。<a id="a-Eq"></a>尔时或有前请后设食。<a id="a-Er"></a>或有后请前设食。<a id="a-Es"></a>诸比丘不知云何。<a id="a-Et"></a>以是白佛。<a id="a-Eu"></a>佛言。<a id="a-Ev"></a>请时应语言。<a id="a-Ew"></a>随前设食者当食。<a id="a-Ex"></a>数数食者。<a id="a-Ey"></a>先受他请后于余处食。<a id="a-Ez"></a>是名数数食。<a id="a-F0"></a>比丘尼亦如是式叉摩那沙弥沙弥尼突吉罗。<a id="a-F1"></a>若僧所差。<a id="a-F2"></a>若别房食。<a id="a-F3"></a>若白衣来受八戒设供养。<a id="a-F4"></a>若常食不犯(三十一竟)</p>
  <p id="aF5">佛在王舍城。<a id="a-F6"></a>尔时调达。<a id="a-F7"></a>为求援助故。<a id="a-F8"></a>教化诸居士。<a id="a-F9"></a>或令一家请四僧或五或十。<a id="a-FA"></a>诸长老比丘。<a id="a-FB"></a>呵责受请比丘言。<a id="a-FC"></a>云何为援助调达故受别请众食。<a id="a-FD"></a>以是白佛。<a id="a-FE"></a>佛以是事集比丘僧。<a id="a-FF"></a>问诸比丘。<a id="a-FG"></a>汝实受调达别请众食不。<a id="a-FH"></a>答言。<a id="a-FI"></a>实尔世尊。<a id="a-FJ"></a>佛种种呵责已告诸比丘。<a id="a-FK"></a>今为诸比丘结戒。<a id="a-FL"></a>从今是戒应如是说。<a id="a-FM"></a>若比丘受别请众食波逸提。</p>
  <p id="aFN">有病比丘。<a id="a-FO"></a>牵病乞食其患增甚。<a id="a-FP"></a>诸居士语言。<a id="a-FQ"></a>莫牵病乞可就我食。<a id="a-FR"></a>答言。<a id="a-FS"></a>世尊结戒不听我等受别请众食。<a id="a-FT"></a>若以供养众僧我等便自得分。<a id="a-FU"></a>诸居士言。<a id="a-FV"></a>我等家贫不能得广。<a id="a-FW"></a>正可力办供养病者。<a id="a-FX"></a>太德若须便可来取。<a id="a-FY"></a>诸比丘不知云何。<a id="a-FZ"></a>以是白佛。<a id="a-Fa"></a>佛以是事集比丘僧。<a id="a-Fb"></a>告诸比丘。<a id="a-Fc"></a>今听病比丘受别请众食。<a id="a-Fd"></a>衣时施衣时。<a id="a-Fe"></a>如数数食中说。<a id="a-Ff"></a>从今是戒应如是说。<a id="a-Fg"></a>若比丘受别请众食。<a id="a-Fh"></a>除因缘波逸提。<a id="a-Fi"></a>因缘者。<a id="a-Fj"></a>病时衣时施衣时。<a id="a-Fk"></a>是名因缘。<a id="a-Fl"></a>有诸比丘欲作衣。<a id="a-Fm"></a>为乞食故衣不即成。<a id="a-Fn"></a>妨废行道。<a id="a-Fo"></a>作是念。<a id="a-Fp"></a>若作衣时。<a id="a-Fq"></a>佛听我受别请众食者。<a id="a-Fr"></a>衣得速成不废行道。<a id="a-Fs"></a>以是白佛。<a id="a-Ft"></a>佛以是事集比丘僧。<a id="a-Fu"></a>告诸比丘。<a id="a-Fv"></a>今听诸比丘作衣时受别请众食。<a id="a-Fw"></a>从今是戒应如是说。<a id="a-Fx"></a>若比丘受别请众食。<a id="a-Fy"></a>除因缘波逸提。<a id="a-Fz"></a>因缘者。<a id="a-G0"></a>病时衣时施衣时作衣时。<a id="a-G1"></a>是名因缘。<a id="a-G2"></a>有诸比丘共伴行到一聚落。<a id="a-G3"></a>语诸伴言。<a id="a-G4"></a>我等入村乞食可小见待。<a id="a-G5"></a>答言。<a id="a-G6"></a>不须乞食我当相与。<a id="a-G7"></a>比丘言。<a id="a-G8"></a>世尊不听我等受别请众食。<a id="a-G9"></a>遂入村乞。<a id="a-GA"></a>诸伴舍去。<a id="a-GB"></a>比丘乞食已。<a id="a-GC"></a>不复及伴。<a id="a-GD"></a>被贼赤肉。<a id="a-GE"></a>诸比丘作是念。<a id="a-GF"></a>世尊若听我行路时受别请众食者不遭此难。<a id="a-GG"></a>有诸比丘。<a id="a-GH"></a>寄载人舡至时乞食。<a id="a-GI"></a>舡主舍去。<a id="a-GJ"></a>致诸苦难亦复如上。<a id="a-GK"></a>皆以白佛。<a id="a-GL"></a>佛以是事集比丘僧。<a id="a-GM"></a>告诸比丘。<a id="a-GN"></a>从今听诸比丘行路时舡上行时受别请众食。<a id="a-GO"></a>从今是戒应如是说。<a id="a-GP"></a>若比丘受别请众食。<a id="a-GQ"></a>除因缘波逸提。<a id="a-GR"></a>因缘者。<a id="a-GS"></a>病时衣时施衣时作衣时行路时舡上行时。<a id="a-GT"></a>是名因缘。<a id="a-GU"></a>诸佛常法。<a id="a-GV"></a>岁二大会春夏末月。<a id="a-GW"></a>诸方比丘皆来问讯。<a id="a-GX"></a>以众多故。<a id="a-GY"></a>次请甚疏乞食难得。<a id="a-GZ"></a>诸比丘作是念。<a id="a-Ga"></a>若世尊听我等大会时受别请众食者不致此苦。<a id="a-Gb"></a>以是白佛。<a id="a-Gc"></a>佛以是事集比丘僧。<a id="a-Gd"></a>告诸比丘。<a id="a-Ge"></a>今听诸比丘大会时受别请众食。<a id="a-Gf"></a>从今是戒应如是说。<a id="a-Gg"></a>若比丘受别请众食。<a id="a-Gh"></a>除因缘波逸提。<a id="a-Gi"></a>因缘者。<a id="a-Gj"></a>病时衣时施衣时作衣时行路时舡上行时大会时。<a id="a-Gk"></a>是名因缘。<a id="a-Gl"></a>尔时瓶沙王弟。<a id="a-Gm"></a>名曰迦留。<a id="a-Gn"></a>事一种道。<a id="a-Go"></a>而年年普请九十六种沙门作一大会。<a id="a-Gp"></a>闻释子沙门不受别请众食。<a id="a-Gq"></a>而力不得能广及众僧。<a id="a-Gr"></a>以阙无佛道沙门故愁忧不乐。<a id="a-Gs"></a>作是念。<a id="a-Gt"></a>我当云何致沙门释子。<a id="a-Gu"></a>唯当委王。<a id="a-Gv"></a>然后可果。<a id="a-Gw"></a>便以白王。<a id="a-Gx"></a>王以是事即出诣佛。<a id="a-Gy"></a>具说弟之情愿。<a id="a-Gz"></a>王去后。<a id="a-H0"></a>佛以是事集比丘僧。<a id="a-H1"></a>告诸比丘。<a id="a-H2"></a>今听诸比丘沙门会时受别请众食。<a id="a-H3"></a>从今是戒应如是说。<a id="a-H4"></a>若比丘受别请众食。<a id="a-H5"></a>除因缘波逸提。<a id="a-H6"></a>因缘者。<a id="a-H7"></a>病时衣时施衣时作衣时行路时舡上行时大会时沙门会时。<a id="a-H8"></a>是名因缘。<a id="a-H9"></a>别请众食者。<a id="a-HA"></a>若于众中别请四人已上。<a id="a-HB"></a>是名别请众食。<a id="a-HC"></a>比丘尼亦如是。<a id="a-HD"></a>式叉摩那沙弥沙弥尼突吉罗。<a id="a-HE"></a>若始受别请众食。<a id="a-HF"></a>既往而分。<a id="a-HG"></a>言受异请。<a id="a-HH"></a>不复成众不犯(三十二竟)</p>
  <p id="aHI">佛在王舍城。<a id="a-HJ"></a>尔时诸处饥馑乞食难得。<a id="a-HK"></a>一切比丘尽集王舍城。<a id="a-HL"></a>四远人言。<a id="a-HM"></a>我等先时朝暮见诸比丘。<a id="a-HN"></a>今何以断绝不复见之。<a id="a-HO"></a>有人言。<a id="a-HP"></a>此间乞食难得。<a id="a-HQ"></a>悉往王舍城。<a id="a-HR"></a>是以不见。<a id="a-HS"></a>诸人言。<a id="a-HT"></a>我等宁可建立小屋。<a id="a-HU"></a>日作一比丘一宿一食。<a id="a-HV"></a>若无来食者便当聚集俟后来众。<a id="a-HW"></a>即便作之。<a id="a-HX"></a>时有一家恒作美食。<a id="a-HY"></a>六群比丘游行人间常住其家。<a id="a-HZ"></a>余诸比丘都不复得。<a id="a-Ha"></a>语居士言。<a id="a-Hb"></a>汝为僧故作一宿食。<a id="a-Hc"></a>如何使我不得一豫。<a id="a-Hd"></a>居士答言。<a id="a-He"></a>我本为僧作此处所。<a id="a-Hf"></a>而六群比丘住不肯去。<a id="a-Hg"></a>使我不复得见余僧。<a id="a-Hh"></a>此是彼过。<a id="a-Hi"></a>非是我咎。<a id="a-Hj"></a>诸长老比丘闻。<a id="a-Hk"></a>种种呵责六群比丘。<a id="a-Hl"></a>以事白佛。<a id="a-Hm"></a>佛以是事集比丘僧。<a id="a-Hn"></a>问六群比丘。<a id="a-Ho"></a>汝等实尔不。<a id="a-Hp"></a>答言。<a id="a-Hq"></a>实尔世尊。<a id="a-Hr"></a>佛种种呵责已告诸比丘。<a id="a-Hs"></a>今为诸比丘结戒。<a id="a-Ht"></a>从今是戒应如是说。<a id="a-Hu"></a>若比丘施一食处。<a id="a-Hv"></a>过一食者波逸提。<a id="a-Hw"></a>时舍利弗得风病。<a id="a-Hx"></a>到一食处食一食已。<a id="a-Hy"></a>便欲余行。<a id="a-Hz"></a>诸比丘言。<a id="a-I0"></a>长老疾患不须余行。<a id="a-I1"></a>我等当以食分相供养。<a id="a-I2"></a>答言。<a id="a-I3"></a>世尊不听一宿处过一食。<a id="a-I4"></a>有诸居士。<a id="a-I5"></a>闻舍利弗疾患。<a id="a-I6"></a>亦共请住。<a id="a-I7"></a>答亦如初。<a id="a-I8"></a>于是舍利弗牵病而去。<a id="a-I9"></a>诸比丘作是念。<a id="a-IA"></a>若世尊听病比丘于一食处过一食者便无此苦。<a id="a-IB"></a>以是白佛。<a id="a-IC"></a>佛以是事集比丘僧。<a id="a-ID"></a>告诸比丘。<a id="a-IE"></a>今听诸病比丘于一食处过一食。<a id="a-IF"></a>从今是戒应如是说。<a id="a-IG"></a>若比丘无病施一食处。<a id="a-IH"></a>过一食波逸提施一食处。<a id="a-II"></a>众多比丘暮同时至。<a id="a-IJ"></a>若檀越施非时浆若涂足油。<a id="a-IK"></a>听次第受。<a id="a-IL"></a>明日随次受食。<a id="a-IM"></a>若无则止一食已应去。<a id="a-IN"></a>若檀越留听住。<a id="a-IO"></a>若去已有缘事宜还。<a id="a-IP"></a>当白主人。<a id="a-IQ"></a>主人听住则住不听应去。<a id="a-IR"></a>若后来比丘应得一食食。<a id="a-IS"></a>有余应与主人所留比丘。<a id="a-IT"></a>若比丘来。<a id="a-IU"></a>而一食处多。<a id="a-IV"></a>诸比丘应分张住。<a id="a-IW"></a>若亲里家过一食突吉罗。<a id="a-IX"></a>比丘尼亦如是。<a id="a-IY"></a>式叉摩那沙弥沙弥尼突吉罗。<a id="a-IZ"></a>若有诸难不得去不犯(三十三竟)</p>
  <p id="aIa">佛在王舍城。<a id="a-Ib"></a>时有女人欲还夫家。<a id="a-Ic"></a>办种种饼以为道粮。<a id="a-Id"></a>有一比丘次第乞食。<a id="a-Ie"></a>往到其舍。<a id="a-If"></a>女问言。<a id="a-Ig"></a>欲须何等。<a id="a-Ih"></a>答言须食。<a id="a-Ii"></a>复问。<a id="a-Ij"></a>能啖佉阇尼不。<a id="a-Ik"></a>答言能。<a id="a-Il"></a>即取钵盛种种饼与之。<a id="a-Im"></a>彼比丘得已。<a id="a-In"></a>语余比丘言。<a id="a-Io"></a>某甲家多有美食。<a id="a-Ip"></a>汝可往乞。<a id="a-Iq"></a>诸比丘闻。<a id="a-Ir"></a>皆往从乞。<a id="a-Is"></a>所有熟食施之都尽。<a id="a-It"></a>时彼夫家遣人催之。<a id="a-Iu"></a>答言。<a id="a-Iv"></a>资粮未办。<a id="a-Iw"></a>复作种种食如是至三。<a id="a-Ix"></a>比丘来乞皆尽与之。<a id="a-Iy"></a>夫家三催。<a id="a-Iz"></a>答皆如初。<a id="a-J0"></a>便大嗔忿。<a id="a-J1"></a>谓有异意。<a id="a-J2"></a>遣使报言。<a id="a-J3"></a>我已更求婚。<a id="a-J4"></a>不复用汝瞎女。<a id="a-J5"></a>于是女家咸嗔恨言。<a id="a-J6"></a>由沙门释子使我女寡。<a id="a-J7"></a>复种种骂詈丑言溢口。<a id="a-J8"></a>邻人语言。<a id="a-J9"></a>他薄汝女何预沙门。<a id="a-JA"></a>即具以答。<a id="a-JB"></a>不信乐佛法者。<a id="a-JC"></a>咸皆言快。<a id="a-JD"></a>由敬沙门致有此事。<a id="a-JE"></a>若复亲近剧当过是。<a id="a-JF"></a>尔时复有贾客主。<a id="a-JG"></a>语诸贾人言。<a id="a-JH"></a>可办资粮。<a id="a-JI"></a>某日最吉。<a id="a-JJ"></a>当共发去。<a id="a-JK"></a>即皆备办种种饮食。<a id="a-JL"></a>有一比丘次第乞食。<a id="a-JM"></a>到一贾人家。<a id="a-JN"></a>贾人问言。<a id="a-JO"></a>欲须何等。<a id="a-JP"></a>答言须食。<a id="a-JQ"></a>问能食饼麨不。<a id="a-JR"></a>答言能。<a id="a-JS"></a>即取钵盛满与之。<a id="a-JT"></a>比丘得已语诸比丘言。<a id="a-JU"></a>某甲家多有美饮食。<a id="a-JV"></a>汝可往乞。<a id="a-JW"></a>诸比丘皆往悉得。<a id="a-JX"></a>粮食遂尽。<a id="a-JY"></a>贾客主言。<a id="a-JZ"></a>吉日今到。<a id="a-Ja"></a>应共发去。<a id="a-Jb"></a>此贾人言。<a id="a-Jc"></a>粮食未办。<a id="a-Jd"></a>贾客主言。<a id="a-Je"></a>我先宣令备办粮食。<a id="a-Jf"></a>何故于今方言未办。<a id="a-Jg"></a>答言。<a id="a-Jh"></a>沙门来乞与之悉尽。<a id="a-Ji"></a>贾客主言。<a id="a-Jj"></a>今是吉日不得不发。<a id="a-Jk"></a>我便先去。<a id="a-Jl"></a>汝可后来。<a id="a-Jm"></a>于是便发。<a id="a-Jn"></a>后还安隐大得宜利。<a id="a-Jo"></a>彼一贾人后去。<a id="a-Jp"></a>遭贼失物荡尽。<a id="a-Jq"></a>便啼哭言。<a id="a-Jr"></a>由沙门释子遭此穷厄。<a id="a-Js"></a>贼问言。<a id="a-Jt"></a>我夺汝物何以怨人。<a id="a-Ju"></a>具以事答。<a id="a-Jv"></a>诸贼闻已复语之言。<a id="a-Jw"></a>汝亲近沙门。<a id="a-Jx"></a>正应打杀正应夺物。<a id="a-Jy"></a>若复有亲近者。<a id="a-Jz"></a>亦当如是。<a id="a-K0"></a>诸长老比丘闻。<a id="a-K1"></a>种种呵责。<a id="a-K2"></a>以是白佛。<a id="a-K3"></a>佛以是事集比丘僧。<a id="a-K4"></a>问诸比丘。<a id="a-K5"></a>汝等实尔不。<a id="a-K6"></a>答言。<a id="a-K7"></a>实尔世尊。<a id="a-K8"></a>佛种种呵责已告诸比丘。<a id="a-K9"></a>今为诸比丘结戒。<a id="a-KA"></a>从今是戒应如是说。<a id="a-KB"></a>若比丘到白衣家。<a id="a-KC"></a>自恣多与饮食。<a id="a-KD"></a>若饼若糗。<a id="a-KE"></a>若须二三钵应受。<a id="a-KF"></a>过是受者波逸提。<a id="a-KG"></a>有诸病比丘入村乞食。<a id="a-KH"></a>有一居士自恣多与。<a id="a-KI"></a>过二三钵不敢复受。<a id="a-KJ"></a>以是白佛。<a id="a-KK"></a>佛以是事集比丘僧。<a id="a-KL"></a>告诸比丘。<a id="a-KM"></a>今听病比丘过二三钵受。<a id="a-KN"></a>从今是戒应如是说。<a id="a-KO"></a>若比丘到白衣家。<a id="a-KP"></a>自恣多与饮食。<a id="a-KQ"></a>若饼若糗。<a id="a-KR"></a>若须二三钵应受。<a id="a-KS"></a>若无病过是受者波逸提。<a id="a-KT"></a>有诸比丘就请家食。<a id="a-KU"></a>食已复从主人索食持去。<a id="a-KV"></a>诸比丘以是白佛。<a id="a-KW"></a>佛言。<a id="a-KX"></a>若就请家食。<a id="a-KY"></a>不得更索持去。<a id="a-KZ"></a>若不就请家食听持去。<a id="a-Ka"></a>有诸比丘。<a id="a-Kb"></a>受二三钵持去已。<a id="a-Kc"></a>不与诸比丘共食。<a id="a-Kd"></a>以是白佛。<a id="a-Ke"></a>佛以是事集比丘僧。<a id="a-Kf"></a>告诸比丘。<a id="a-Kg"></a>应与诸比丘共食。<a id="a-Kh"></a>从今是戒应如是说。<a id="a-Ki"></a>若比丘到白衣家。<a id="a-Kj"></a>自恣多与饮食。<a id="a-Kk"></a>若饼若糗。<a id="a-Kl"></a>若不住其家食须二三钵应受。<a id="a-Km"></a>出外与余比丘共食。<a id="a-Kn"></a>若无病过是受。<a id="a-Ko"></a>及不与余比丘共食波逸提。<a id="a-Kp"></a>自恣与食者。<a id="a-Kq"></a>来乞辄与。<a id="a-Kr"></a>若比丘第一钵受。<a id="a-Ks"></a>还应语余比丘。<a id="a-Kt"></a>我已某家受一钵。<a id="a-Ku"></a>余二钵在。<a id="a-Kv"></a>须者往取。<a id="a-Kw"></a>若第二钵受。<a id="a-Kx"></a>应言。<a id="a-Ky"></a>我已某家受二钵。<a id="a-Kz"></a>余一钵在。<a id="a-L0"></a>须者往取。<a id="a-L1"></a>若第三钵受。<a id="a-L2"></a>应言。<a id="a-L3"></a>我已某家受三钵食。<a id="a-L4"></a>莫复往取。<a id="a-L5"></a>若不宣语突吉罗。<a id="a-L6"></a>比丘尼亦如是。<a id="a-L7"></a>式叉摩那沙弥沙弥尼突吉罗(三十四竟)</p>
 </body>
</html>