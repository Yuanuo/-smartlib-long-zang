<!doctype html>
<html id="z3IBV5bpv" data-ver="1020">
 <head>
  <meta charset="utf-8">
  <meta author="佛陀舍">
  <meta author="竺道生">
  <meta library="龙藏">
  <meta catalog="小乘律">
  <meta period="宋">
 </head>
 <body>
  <h1 id="a1">弥沙塞部和醯五分律卷第十二</h1>
  <h2 id="a2">第二分第三尼律舍堕法</h2>
  <p id="a3">佛在舍卫城。<a id="a-4"></a>尔时优波离问佛。<a id="a-5"></a>世尊已为诸比丘结戒。<a id="a-6"></a>若比丘三衣竟舍迦絺那衣已长衣乃至十日。<a id="a-7"></a>若过尼萨耆波逸提。<a id="a-8"></a>乃至若比丘自捉金银及钱若使人捉若发心受尼萨耆波逸提。<a id="a-9"></a>我当云何持。<a id="a-A"></a>佛言。<a id="a-B"></a>应作二部僧持。<a id="a-C"></a>从今是戒应如是说。</p>
  <p id="aD">若比丘尼三衣竟舍迦絺那衣已长衣乃至十日若过尼萨耆波逸提。<a id="a-E"></a>若比丘尼衣竟舍迦絺那衣已五衣中若离一一衣宿过一夜除僧羯磨尼萨耆波逸提。<a id="a-F"></a>若比丘尼衣竟舍迦絺那衣已得非时衣。<a id="a-G"></a>若须应受速作受持。<a id="a-H"></a>若足者善。<a id="a-I"></a>若不足望更有得处令具足成乃至一月。<a id="a-J"></a>若过尼萨耆波逸提。<a id="a-K"></a>若比丘尼从非亲里居士居士妇乞衣除因缘尼萨耆波逸提。<a id="a-L"></a>因缘者。<a id="a-M"></a>夺衣失衣烧衣漂衣衣坏。<a id="a-N"></a>是名因缘。<a id="a-O"></a>若比丘尼夺衣失衣烧衣漂衣衣坏。<a id="a-P"></a>从非亲里居士居士妇乞衣。<a id="a-Q"></a>若居士居士妇欲多与衣。<a id="a-R"></a>是比丘尼应受二衣。<a id="a-S"></a>若过是受尼萨耆波逸提。<a id="a-T"></a>若非亲里居士居士妇共议。<a id="a-U"></a>当以如是衣直作衣与某甲比丘尼。<a id="a-V"></a>是比丘尼先不自恣请。<a id="a-W"></a>便往问居士居士妇言。<a id="a-X"></a>汝为我以如是衣直作衣不。<a id="a-Y"></a>答言如是。<a id="a-Z"></a>便言善哉。<a id="a-a"></a>居士居士妇。<a id="a-b"></a>可作如是如是衣与我。<a id="a-c"></a>为好故尼萨耆波逸提。<a id="a-d"></a>若非亲里居士居士妇共议。<a id="a-e"></a>我当各以如是衣直作衣与某甲比丘尼。<a id="a-f"></a>是比丘尼先不自恣请。<a id="a-g"></a>便往问居士居士妇言。<a id="a-h"></a>汝各为我以如是衣直作衣不。<a id="a-i"></a>答言如是。<a id="a-j"></a>便言善哉。<a id="a-k"></a>居士居士妇。<a id="a-l"></a>可合作一衣与我。<a id="a-m"></a>为好故尼萨耆波逸提。<a id="a-n"></a>若王若大臣婆罗门居士。<a id="a-o"></a>为比丘尼故遣使送衣直。<a id="a-p"></a>使到比丘尼所言。<a id="a-q"></a>阿姨。<a id="a-r"></a>彼王大臣送此衣直。<a id="a-s"></a>阿姨受之。<a id="a-t"></a>是比丘尼言。<a id="a-u"></a>我不应受衣直。<a id="a-v"></a>若得净衣当手受持。<a id="a-w"></a>使言。<a id="a-x"></a>阿姨。<a id="a-y"></a>有执事人不。<a id="a-z"></a>比丘尼即指示处。<a id="a-10"></a>使便到执事所语言。<a id="a-11"></a>某王大臣送此衣直与某甲比丘尼。<a id="a-12"></a>汝为受作。<a id="a-13"></a>取便与之。<a id="a-14"></a>使既与已。<a id="a-15"></a>还比丘尼所白言。<a id="a-16"></a>阿姨。<a id="a-17"></a>所示执事人。<a id="a-18"></a>我已与竟。<a id="a-19"></a>阿姨须衣便可往取。<a id="a-1A"></a>是比丘尼二反三反到执事所作是言。<a id="a-1B"></a>我须衣。<a id="a-1C"></a>我须衣。<a id="a-1D"></a>若得者善。<a id="a-1E"></a>若不得四反五反六反到执事前默然立。<a id="a-1F"></a>若得者善。<a id="a-1G"></a>若过是求得者尼萨耆波逸提。<a id="a-1H"></a>若不得衣。<a id="a-1I"></a>应随使来处若自往若遣信语言。<a id="a-1J"></a>汝为某甲比丘尼送衣直。<a id="a-1K"></a>是比丘尼竟不得。<a id="a-1L"></a>汝自还索莫使失。<a id="a-1M"></a>是事应尔。<a id="a-1N"></a>若比丘尼自行乞缕雇织师织作衣尼萨耆波逸提。<a id="a-1O"></a>若居士居士妇为比丘尼使织师织作衣。<a id="a-1P"></a>是比丘尼先不自恣请。<a id="a-1Q"></a>便到织师所作是言。<a id="a-1R"></a>汝知不。<a id="a-1S"></a>此衣为我作。<a id="a-1T"></a>汝为我好织令极致广。<a id="a-1U"></a>当别相报。<a id="a-1V"></a>后若与一食若一食直。<a id="a-1W"></a>得者尼萨耆波逸提。<a id="a-1X"></a>若比丘尼与比丘尼衣。<a id="a-1Y"></a>后嗔不喜。<a id="a-1Z"></a>若自夺。<a id="a-1a"></a>若使人夺。<a id="a-1b"></a>作是语。<a id="a-1c"></a>还我衣不与汝尼萨耆波逸提。<a id="a-1d"></a>若比丘尼知檀越欲与僧物。<a id="a-1e"></a>回以入己尼萨耆波逸提。<a id="a-1f"></a>若比丘尼病得服四种含消药酥油蜜石蜜。<a id="a-1g"></a>一受乃至七日。<a id="a-1h"></a>若过尼萨耆波逸提。<a id="a-1i"></a>若比丘尼前后安居十日未至自恣。<a id="a-1j"></a>得急施衣若须应受乃至衣时。<a id="a-1k"></a>若过尼萨耆波逸提。<a id="a-1l"></a>若比丘尼钵未满五缀。<a id="a-1m"></a>更乞新钵为好故尼萨耆波逸提。<a id="a-1n"></a>若比丘尼种种贩卖求利尼萨耆波逸提。<a id="a-1o"></a>若比丘尼以金银及钱种种卖买尼萨耆波逸提。<a id="a-1p"></a>若比丘尼自捉金银及钱若使人捉若发心受尼萨耆波逸提。<a id="a-1q"></a>(十八)</p>
  <p id="a1r">尔时偷罗难陀比丘尼从坐坫人乞钵。<a id="a-1s"></a>彼即买钵与之。<a id="a-1t"></a>既得便言。<a id="a-1u"></a>我不复须。<a id="a-1v"></a>可以酥见施。<a id="a-1w"></a>即复与之。<a id="a-1x"></a>卖所买钵。<a id="a-1y"></a>比坫人见语言。<a id="a-1z"></a>汝卖坫上物不得活耶。<a id="a-20"></a>乃复作贩钵人为。<a id="a-21"></a>答言。<a id="a-22"></a>偷罗难陀从我乞钵。<a id="a-23"></a>我买欲与。<a id="a-24"></a>彼不复用。<a id="a-25"></a>更从我乞酥。<a id="a-26"></a>以酥与之故卖此钵耳。<a id="a-27"></a>诸人言。<a id="a-28"></a>乞人之法应随所乞取。<a id="a-29"></a>何缘既得不取复索余物。<a id="a-2A"></a>此辈常说少欲知足。<a id="a-2B"></a>而今无厌。<a id="a-2C"></a>无沙门行破沙门法。<a id="a-2D"></a>诸长老比丘尼闻。<a id="a-2E"></a>种种诃责以事白佛。<a id="a-2F"></a>佛以是事集二部僧。<a id="a-2G"></a>问偷罗难陀比丘尼。<a id="a-2H"></a>汝实尔不。<a id="a-2I"></a>答言。<a id="a-2J"></a>实尔世尊。<a id="a-2K"></a>佛种种诃责已告诸比丘。<a id="a-2L"></a>今为诸比丘尼结戒。<a id="a-2M"></a>从今是戒应如是说。<a id="a-2N"></a>若比丘尼先乞是既得不用更乞余物尼萨耆波逸提。<a id="a-2O"></a>随更乞多少一一尼萨耆波逸提。<a id="a-2P"></a>式叉摩那沙弥尼突吉罗。</p>
  <p id="a2Q">尔时诸比丘尼非时衣作时衣受。<a id="a-2R"></a>诸客比丘尼便不能得衣。<a id="a-2S"></a>诸长老比丘尼见。<a id="a-2T"></a>种种诃责以事白佛。<a id="a-2U"></a>佛以是事集二部僧。<a id="a-2V"></a>问诸比丘尼。<a id="a-2W"></a>汝等实尔不。<a id="a-2X"></a>答言。<a id="a-2Y"></a>实尔世尊。<a id="a-2Z"></a>佛种种诃责已告诸比丘。<a id="a-2a"></a>今为诸比丘尼结戒。<a id="a-2b"></a>从今是戒应如是说。<a id="a-2c"></a>若比丘尼非时衣作时衣受尼萨耆波逸提。<a id="a-2d"></a>此衣应舍与僧。<a id="a-2e"></a>不应舍与一二三比丘尼。<a id="a-2f"></a>式叉摩那沙弥尼突吉罗。</p>
  <p id="a2g">尔时有一下坐比丘尼少于知识。<a id="a-2h"></a>得未成衣不知作之。<a id="a-2i"></a>持至诸比丘尼所语言。<a id="a-2j"></a>我最下坐少于知识。<a id="a-2k"></a>愿为我作。<a id="a-2l"></a>诸比丘尼言。<a id="a-2m"></a>我事务多。<a id="a-2n"></a>不得为汝作。<a id="a-2o"></a>汝可至偷罗难陀所问之。<a id="a-2p"></a>彼多成衣。<a id="a-2q"></a>或与汝贸易。<a id="a-2r"></a>彼比丘尼即持往问偷罗难陀。<a id="a-2s"></a>便以成衣易之。<a id="a-2t"></a>彼比丘尼得已还到所住处。<a id="a-2u"></a>诸比丘尼问言。<a id="a-2v"></a>汝得衣不。<a id="a-2w"></a>答言得。<a id="a-2x"></a>又问从谁得。<a id="a-2y"></a>答言。<a id="a-2z"></a>偷罗难陀。<a id="a-30"></a>诸比丘尼言。<a id="a-31"></a>取来共看。<a id="a-32"></a>便出衣示。<a id="a-33"></a>诸比丘尼言。<a id="a-34"></a>此衣胜汝衣数倍。<a id="a-35"></a>由来无人能得彼利。<a id="a-36"></a>汝今忽得甚为希有。<a id="a-37"></a>时偷罗难陀隔壁闻。<a id="a-38"></a>便语彼比丘尼。<a id="a-39"></a>还我衣来不与汝贸。<a id="a-3A"></a>诸长老比丘尼闻。<a id="a-3B"></a>种种诃责。<a id="a-3C"></a>乃至今为诸比丘尼结戒。<a id="a-3D"></a>亦如上说。<a id="a-3E"></a>从今是戒应如是说。<a id="a-3F"></a>若比丘尼。<a id="a-3G"></a>与比丘尼贸衣。<a id="a-3H"></a>后悔还索得者尼萨耆波逸提。<a id="a-3I"></a>式叉摩那沙弥尼突吉罗。<a id="a-3J"></a>若两悔若得衣。<a id="a-3K"></a>不如本要还取不犯。</p>
  <p id="a3L">尔时毗舍佉母。<a id="a-3M"></a>请比丘尼僧与遮月水衣。<a id="a-3N"></a>遣信索身量。<a id="a-3O"></a>即皆与之。<a id="a-3P"></a>唯偷罗难陀不与。<a id="a-3Q"></a>更遣信索。<a id="a-3R"></a>答言。<a id="a-3S"></a>我已离欲无复月水不须此衣。<a id="a-3T"></a>毗舍佉母作衣竟。<a id="a-3U"></a>遣信白诸比丘尼。<a id="a-3V"></a>衣已竟愿各来取。<a id="a-3W"></a>诸比丘尼皆往就坐。<a id="a-3X"></a>时偷罗难陀月水正出。<a id="a-3Y"></a>便先取衣。<a id="a-3Z"></a>诸比丘尼次第取之。<a id="a-3a"></a>衣少不足。<a id="a-3b"></a>下坐一人不得。<a id="a-3c"></a>毗舍佉母问。<a id="a-3d"></a>尽得衣不。<a id="a-3e"></a>答言。<a id="a-3f"></a>下坐一人不得。<a id="a-3g"></a>问何以故。<a id="a-3h"></a>答言。<a id="a-3i"></a>偷罗难陀先言不须。<a id="a-3j"></a>不付身量。<a id="a-3k"></a>今便先取。<a id="a-3l"></a>是以不足。<a id="a-3m"></a>毗舍佉母言。<a id="a-3n"></a>云何先言不须。<a id="a-3o"></a>临时便取令他不得。<a id="a-3p"></a>诸长老比丘尼种种诃责。<a id="a-3q"></a>乃至今为诸比丘尼结戒。<a id="a-3r"></a>亦如上说。<a id="a-3s"></a>从今是戒应如是说。<a id="a-3t"></a>若比丘尼诸比丘尼语。<a id="a-3u"></a>汝取遮月水衣。<a id="a-3v"></a>自言不用临时先取尼萨耆波逸提。<a id="a-3w"></a>此衣应僧中舍。<a id="a-3x"></a>不得与一二三比丘尼。<a id="a-3y"></a>式叉摩那沙弥尼突吉罗。<a id="a-3z"></a>先虽言不用最后有长而取不犯。</p>
  <p id="a40">尔时偷罗难陀比丘尼。<a id="a-41"></a>常出入波斯匿王宫内。<a id="a-42"></a>王言。<a id="a-43"></a>阿姨。<a id="a-44"></a>若有所须就我取之。<a id="a-45"></a>便语言。<a id="a-46"></a>我须重衣。<a id="a-47"></a>王言。<a id="a-48"></a>就后宫取。<a id="a-49"></a>即复言。<a id="a-4A"></a>我欲得王所著钦婆罗。<a id="a-4B"></a>王即与之。<a id="a-4C"></a>诸臣讥诃言。<a id="a-4D"></a>此比丘尼于无为法中出家着坏色割截衣。<a id="a-4E"></a>而今云何乃索王所著者。<a id="a-4F"></a>王虽无惜受者自应知量。<a id="a-4G"></a>此辈常说少欲知足。<a id="a-4H"></a>而今无厌。<a id="a-4I"></a>无沙门行破沙门法。<a id="a-4J"></a>时黑离车比丘尼。<a id="a-4K"></a>为毗舍离诸离车恭敬供养。<a id="a-4L"></a>诸人若有官事能为救解。<a id="a-4M"></a>莫不欢喜言我蒙阿姨恩得免罪厄。<a id="a-4N"></a>今有所须当以相奉。<a id="a-4O"></a>便言。<a id="a-4P"></a>我须重衣。<a id="a-4Q"></a>复言。<a id="a-4R"></a>须几价重衣。<a id="a-4S"></a>答言。<a id="a-4T"></a>须千钱价衣。<a id="a-4U"></a>诸人便讥诃言。<a id="a-4V"></a>我曹官事虽复费用。<a id="a-4W"></a>五倍六倍不及此价。<a id="a-4X"></a>此辈常说少欲知足。<a id="a-4Y"></a>而今无厌。<a id="a-4Z"></a>诸长老比丘尼闻种种诃责。<a id="a-4a"></a>乃至今为诸比丘尼结戒。<a id="a-4b"></a>亦如上说。<a id="a-4c"></a>从今是戒应如是说。<a id="a-4d"></a>若比丘尼乞重衣。<a id="a-4e"></a>应取贱价直四大钱者。<a id="a-4f"></a>若受贵价衣尼萨耆波逸提。<a id="a-4g"></a>重衣者寒时衣。<a id="a-4h"></a>式叉摩那沙弥尼突吉罗。</p>
  <p id="a4i">尔时偷罗难陀比丘尼。<a id="a-4j"></a>复就波斯匿王索所著轻衣。<a id="a-4k"></a>黑离车比丘尼。<a id="a-4l"></a>从诸离车索五百钱价轻衣。<a id="a-4m"></a>诸臣诸人讥诃。<a id="a-4n"></a>乃至今为诸比丘尼结戒。<a id="a-4o"></a>亦如上说。<a id="a-4p"></a>从今是戒应如是说。<a id="a-4q"></a>若比丘尼乞轻衣。<a id="a-4r"></a>应取贱价直二大钱半者。<a id="a-4s"></a>若受贵价衣尼萨耆波逸提。<a id="a-4t"></a>轻衣者热时服。<a id="a-4u"></a>式叉摩那沙弥尼突吉罗。</p>
  <p id="a4v">尔时差摩比丘尼到舍卫城在露地布萨。<a id="a-4w"></a>为风雨尘土蚊虻所恼。<a id="a-4x"></a>旧住比丘尼语一居士言。<a id="a-4y"></a>今比丘尼僧露地布萨。<a id="a-4z"></a>有如是如是恼。<a id="a-50"></a>如佛所说。<a id="a-51"></a>若施僧堂舍最为第一。<a id="a-52"></a>善哉居士。<a id="a-53"></a>可为僧作布萨堂。<a id="a-54"></a>答言。<a id="a-55"></a>我多事不得自作。<a id="a-56"></a>今以此物付阿姨。<a id="a-57"></a>可共断理作竟语我。<a id="a-58"></a>我当自往施僧。<a id="a-59"></a>诸比丘尼既得物已共作是议。<a id="a-5A"></a>我等衣服弊坏。<a id="a-5B"></a>可分此物各用作之。<a id="a-5C"></a>兼御露地布萨之恼。<a id="a-5D"></a>议已便分作衣。<a id="a-5E"></a>作衣竟语居士言。<a id="a-5F"></a>汝宜应欢喜。<a id="a-5G"></a>诸比丘尼衣服弊坏。<a id="a-5H"></a>汝所与物分用作衣。<a id="a-5I"></a>作衣已竟。<a id="a-5J"></a>居士闻已便讥诃言。<a id="a-5K"></a>我不欢喜。<a id="a-5L"></a>何以故。<a id="a-5M"></a>前云作布萨堂最为第一。<a id="a-5N"></a>而今云何持用作衣。<a id="a-5O"></a>诸长老比丘尼闻种种诃责。<a id="a-5P"></a>乃至今为诸比丘尼结戒。<a id="a-5Q"></a>亦如上说。<a id="a-5R"></a>从今是戒应如是说。<a id="a-5S"></a>若比丘尼为僧为是事。<a id="a-5T"></a>从一居士乞而余用者尼萨耆波逸提。<a id="a-5U"></a>若发心欲分及方便皆突吉罗。<a id="a-5V"></a>是物应舍与僧。<a id="a-5W"></a>不得舍与一二三比丘尼。<a id="a-5X"></a>式叉摩那沙弥尼突吉罗。<a id="a-5Y"></a>若虽为是事乞檀越后自令作余用不犯。</p>
  <p id="a5Z">尔时差摩比丘尼露地布萨。<a id="a-5a"></a>乃至为蚊虻所恼如前说。<a id="a-5b"></a>诸比丘尼为作布萨堂故处处乞索。<a id="a-5c"></a>乃至今为诸比丘尼结戒。<a id="a-5d"></a>亦如上说。<a id="a-5e"></a>从今是戒应如是说。<a id="a-5f"></a>若比丘尼为僧为是事。<a id="a-5g"></a>从众多居士乞。<a id="a-5h"></a>而余用者尼萨耆波逸提。<a id="a-5i"></a>余如上说。</p>
  <p id="a5j">尔时差摩比丘尼无住止处。<a id="a-5k"></a>诣一居士语言。<a id="a-5l"></a>我无住止处。<a id="a-5m"></a>为我作精舍。<a id="a-5n"></a>居士答如前便与物。<a id="a-5o"></a>得物已作是念。<a id="a-5p"></a>我衣粗弊坏。<a id="a-5q"></a>当用作之。<a id="a-5r"></a>住处自多。<a id="a-5s"></a>便用作衣。<a id="a-5t"></a>作衣竟往语居士。<a id="a-5u"></a>乃至今为诸比丘尼结戒。<a id="a-5v"></a>亦如上说。<a id="a-5w"></a>从今是戒应如是说。<a id="a-5x"></a>若比丘尼自为是事从一居士乞。<a id="a-5y"></a>自作余用者尼萨耆波逸提。<a id="a-5z"></a>余如上说。</p>
  <p id="a60">尔时差摩比丘尼无住止处。<a id="a-61"></a>从众多居士乞。<a id="a-62"></a>乃至今为诸比丘尼结戒。<a id="a-63"></a>亦如上说。<a id="a-64"></a>从今是戒应如是说。<a id="a-65"></a>若比丘尼自为是事从众多居士乞。<a id="a-66"></a>自作余用者尼萨耆波逸提。<a id="a-67"></a>余如上说。</p>
  <p id="a68">尔时诸比丘尼多聚积器物。<a id="a-69"></a>前后屋中处处皆有。<a id="a-6A"></a>遇火烧屋辇出诸物无有极已。<a id="a-6B"></a>诸白衣救火见问言。<a id="a-6C"></a>此是谁物。<a id="a-6D"></a>答是诸比丘尼物。<a id="a-6E"></a>便讥诃言。<a id="a-6F"></a>此辈大不吉利。<a id="a-6G"></a>于无为法中出家。<a id="a-6H"></a>着坏色割截衣。<a id="a-6I"></a>而聚积器物如王大臣。<a id="a-6J"></a>常说少欲知足。<a id="a-6K"></a>而今藏积无厌。<a id="a-6L"></a>无沙门行破沙门法。<a id="a-6M"></a>诸长老比丘尼闻种种诃责。<a id="a-6N"></a>乃至今为诸比丘尼结戒。<a id="a-6O"></a>亦如上说。<a id="a-6P"></a>从今是戒应如是说。<a id="a-6Q"></a>若比丘尼藏积器物尼萨耆波逸提。<a id="a-6R"></a>器物者。<a id="a-6S"></a>资生器物。<a id="a-6T"></a>唯听畜盛酥油蜜香药酱酢各一瓶。<a id="a-6U"></a>又听畜釜枪杓各一及一小瓮盛米食。<a id="a-6V"></a>过是畜尼萨耆波逸提。<a id="a-6W"></a>式叉摩那沙弥尼突吉罗。</p>
  <p id="a6X">尔时诸比丘尼多聚积钵。<a id="a-6Y"></a>乃至今为诸比丘尼结戒。<a id="a-6Z"></a>亦如上说。<a id="a-6a"></a>从今是戒应如是说。<a id="a-6b"></a>若比丘尼多积聚钵尼萨耆波逸提。<a id="a-6c"></a>听畜七种粗钵。<a id="a-6d"></a>一以盛饮食。<a id="a-6e"></a>二以盛香。<a id="a-6f"></a>三以盛药。<a id="a-6g"></a>四以盛残食。<a id="a-6h"></a>五以除唾。<a id="a-6i"></a>六以除扫。<a id="a-6j"></a>七以除小便。<a id="a-6k"></a>式叉摩那沙弥尼突吉罗(舍堕竟)</p>
  <p data-pb></p>
  <h2 id="a6l">第二分第四尼律堕法之一</h2>
  <p id="a6m">佛在舍卫城。<a id="a-6n"></a>尔时优波离问佛。<a id="a-6o"></a>世尊已为诸比丘结戒。<a id="a-6p"></a>若比丘故妄语波逸提。<a id="a-6q"></a>乃至若比丘知檀越欲与僧物回与余人波逸提。<a id="a-6r"></a>我当云何持。<a id="a-6s"></a>佛言。<a id="a-6t"></a>应作二部僧持。<a id="a-6u"></a>从今是戒应如是说。<a id="a-6v"></a>若比丘尼故妄语波逸提。<a id="a-6w"></a>若比丘尼毁訾比丘尼波逸提。<a id="a-6x"></a>若比丘尼两舌斗乱比丘尼波逸提。<a id="a-6y"></a>若比丘尼为男子说法若过五六语。<a id="a-6z"></a>除有别知好恶语女人波逸提。<a id="a-70"></a>若比丘尼知僧如法断事已。<a id="a-71"></a>还更发起波逸提。<a id="a-72"></a>若比丘尼教未受具戒女人经并诵波逸提。<a id="a-73"></a>若比丘尼与未受具戒女人同室宿。<a id="a-74"></a>过二夜波逸提。<a id="a-75"></a>若比丘尼向未受具戒女人。<a id="a-76"></a>自说得过人法。<a id="a-77"></a>言我如是知如是见。<a id="a-78"></a>实者波逸提。<a id="a-79"></a>若比丘尼知比丘尼粗罪。<a id="a-7A"></a>向未受具戒女人说。<a id="a-7B"></a>除僧羯磨波逸提。<a id="a-7C"></a>若比丘尼作是语。<a id="a-7D"></a>何用是杂碎戒为。<a id="a-7E"></a>说是戒时令人忧恼。<a id="a-7F"></a>作如是毁訾戒者波逸提(十事竟)</p>
  <p id="a7G">若比丘尼自伐鬼村。<a id="a-7H"></a>若使人伐言伐是波逸提。<a id="a-7I"></a>若比丘尼故不随问答波逸提。<a id="a-7J"></a>若比丘尼诬说僧所差人波逸提。<a id="a-7K"></a>若比丘尼于露地自敷僧卧具。<a id="a-7L"></a>若使人敷若他敷若坐若卧。<a id="a-7M"></a>去时不自举不教人举不嘱举波逸提。<a id="a-7N"></a>若比丘尼于僧房内自敷僧卧具。<a id="a-7O"></a>若使人敷若他敷若坐若卧。<a id="a-7P"></a>去时不自举不教人举不嘱举波逸提。<a id="a-7Q"></a>若比丘尼嗔不喜。<a id="a-7R"></a>于僧房中自牵比丘尼出若使人牵。<a id="a-7S"></a>作是语出去灭去莫此中住波逸提。<a id="a-7T"></a>若比丘尼知他先敷卧具。<a id="a-7U"></a>从来强自敷若使人敷作是念。<a id="a-7V"></a>若不乐者自当出去波逸提。<a id="a-7W"></a>若比丘尼僧重阁上尖脚绳床木床用力坐卧波逸提。<a id="a-7X"></a>若比丘尼知水有虫若取浇泥若饮食诸用波逸提。<a id="a-7Y"></a>若比丘尼数数食除因缘波逸提。<a id="a-7Z"></a>因缘者。<a id="a-7a"></a>病时衣时施衣时。<a id="a-7b"></a>是名因缘(二十竟)</p>
  <p id="a7c">若比丘尼受别请众食。<a id="a-7d"></a>除因缘波逸提。<a id="a-7e"></a>因缘者。<a id="a-7f"></a>病时衣时施衣时作衣时行路时船上行时大会时。<a id="a-7g"></a>是名因缘。<a id="a-7h"></a>若比丘尼无病施一食处。<a id="a-7i"></a>过一食者波逸提。<a id="a-7j"></a>若比丘尼到白衣家。<a id="a-7k"></a>自恣多与饮食若[麩-夫+并]若麨。<a id="a-7l"></a>若不住其家食。<a id="a-7m"></a>受二三钵应受出外。<a id="a-7n"></a>应与余比丘尼共食。<a id="a-7o"></a>若无病过是受及不与余比丘尼共食波逸提。<a id="a-7p"></a>若比丘尼食竟不作残食法食波逸提。<a id="a-7q"></a>若比丘尼知比丘尼食竟。<a id="a-7r"></a>不作残食法强劝令食。<a id="a-7s"></a>欲使他犯波逸提。<a id="a-7t"></a>若比丘尼不受食着口中。<a id="a-7u"></a>除尝食杨枝及水波逸提。<a id="a-7v"></a>若比丘尼非时食波逸提。<a id="a-7w"></a>若比丘尼食残宿食波逸提。<a id="a-7x"></a>若比丘尼食家中与男子屏处坐者波逸提。<a id="a-7y"></a>若比丘尼观军发行波逸提。<a id="a-7z"></a>(三十竟)</p>
  <p id="a80">若比丘尼。<a id="a-81"></a>有因缘到军中乃至二三宿若过波逸提。<a id="a-82"></a>若比丘尼有因缘到军中二三宿观军阵合战波逸提。<a id="a-83"></a>若比丘尼作是语。<a id="a-84"></a>如我解佛所说。<a id="a-85"></a>障道法不能障道。<a id="a-86"></a>诸比丘尼语是比丘尼。<a id="a-87"></a>汝莫作是语。<a id="a-88"></a>莫谤佛莫诬佛。<a id="a-89"></a>佛说障道法实能障道。<a id="a-8A"></a>汝舍是恶邪见。<a id="a-8B"></a>如是谏坚持不舍。<a id="a-8C"></a>应第二第三谏。<a id="a-8D"></a>第二第三谏。<a id="a-8E"></a>舍是事善。<a id="a-8F"></a>不舍者波逸提。<a id="a-8G"></a>若比丘尼知是比丘尼不如法悔不舍恶邪见。<a id="a-8H"></a>共语共坐共宿共事波逸提。<a id="a-8I"></a>若沙弥尼作是语。<a id="a-8J"></a>如我解佛所说。<a id="a-8K"></a>若受五欲不能障道。<a id="a-8L"></a>诸比丘尼语是沙弥尼。<a id="a-8M"></a>汝莫作是语。<a id="a-8N"></a>莫谤佛莫诬佛。<a id="a-8O"></a>佛说五欲障道实能障道。<a id="a-8P"></a>汝沙弥尼舍是恶邪见。<a id="a-8Q"></a>如是教坚持不舍。<a id="a-8R"></a>应第二第三教。<a id="a-8S"></a>第二第三教舍是事善。<a id="a-8T"></a>若不舍诸比丘尼应语是沙弥尼。<a id="a-8U"></a>汝出去从今莫言佛是我师。<a id="a-8V"></a>莫在诸比丘尼后行。<a id="a-8W"></a>如余沙弥尼得共诸比丘尼二宿。<a id="a-8X"></a>汝亦无是事。<a id="a-8Y"></a>痴人出去灭去。<a id="a-8Z"></a>莫此中住。<a id="a-8a"></a>若比丘尼知如法摈沙弥尼。<a id="a-8b"></a>畜使共住共语波逸提。<a id="a-8c"></a>若比丘尼故令比丘尼生疑悔作是念。<a id="a-8d"></a>令是比丘尼乃至少时恼波逸提。<a id="a-8e"></a>若比丘尼僧断事时不与欲起去波逸提。<a id="a-8f"></a>若比丘尼击擽比丘尼波逸提。<a id="a-8g"></a>若比丘尼水中戏波逸提。<a id="a-8h"></a>若比丘尼与男子同室宿波逸提。<a id="a-8i"></a>(四十竟)</p>
  <p id="a8j">若比丘尼饮酒波逸提若比丘尼轻师波逸提。<a id="a-8k"></a>若比丘尼自掘地若使人掘言掘是波逸提。<a id="a-8l"></a>若比丘尼共诤已默听作是念。<a id="a-8m"></a>诸比丘尼所说我当忆持波逸提。<a id="a-8n"></a>若比丘尼受四月自恣请。<a id="a-8o"></a>过是受除更请自送请及长请波逸提。<a id="a-8p"></a>若比丘尼数数犯罪。<a id="a-8q"></a>诸比丘尼如法谏。<a id="a-8r"></a>作是语我不学是戒。<a id="a-8s"></a>当问余比丘尼持法持律者波逸提。<a id="a-8t"></a>若比丘尼说戒时。<a id="a-8u"></a>作是语我今始知是法半月布萨戒经中说。<a id="a-8v"></a>诸比丘尼知是比丘尼已再三说戒中坐。<a id="a-8w"></a>是比丘尼不以不知故得脱。<a id="a-8x"></a>随所犯罪如法治。<a id="a-8y"></a>应诃其不知。<a id="a-8z"></a>汝所作不善。<a id="a-90"></a>说戒时不一心听。<a id="a-91"></a>不着心中波逸提。<a id="a-92"></a>若比丘尼与贼期共道行从此聚落到彼聚落波逸提。<a id="a-93"></a>若比丘尼与男子期共道行从此聚落到彼聚落波逸提。<a id="a-94"></a>若比丘尼无病为炙故自然火若使人然波逸提。<a id="a-95"></a>(五十竟)</p>
  <p id="a96">若比丘尼若宝若宝等物。<a id="a-97"></a>若自取若使人取。<a id="a-98"></a>除僧坊内及宿处波逸提。<a id="a-99"></a>若僧坊内及宿处。<a id="a-9A"></a>取宝宝等物。<a id="a-9B"></a>后有主索应还。<a id="a-9C"></a>是事应尔。<a id="a-9D"></a>若比丘尼半月内浴。<a id="a-9E"></a>除因缘波逸提。<a id="a-9F"></a>因缘者。<a id="a-9G"></a>病时作时行路时风雨时热时。<a id="a-9H"></a>是名因缘。<a id="a-9I"></a>若比丘尼嗔故打比丘尼波逸提。<a id="a-9J"></a>若比丘尼嗔故以手拟比丘尼波逸提。<a id="a-9K"></a>若比丘尼故恐怖比丘尼波逸提。<a id="a-9L"></a>若比丘尼以无根僧伽婆尸沙谤比丘尼波逸提。<a id="a-9M"></a>若比丘尼语彼比丘尼。<a id="a-9N"></a>共到诸家与汝多美饮食。<a id="a-9O"></a>既到不与作是语。<a id="a-9P"></a>汝去共汝若坐若语不乐。<a id="a-9Q"></a>我独坐独语乐。<a id="a-9R"></a>欲令恼故波逸提。<a id="a-9S"></a>若比丘尼新得衣应三种色作帜。<a id="a-9T"></a>若青若黑若木兰。<a id="a-9U"></a>若不以三色作帜波逸提。<a id="a-9V"></a>若比丘尼为戏笑故。<a id="a-9W"></a>藏比丘尼若衣若钵若坐具针筒。<a id="a-9X"></a>如是一一生活具。<a id="a-9Y"></a>若使人藏波逸提。<a id="a-9Z"></a>若比丘尼僧断事时如法与欲竟。<a id="a-9a"></a>后更诃波逸提。<a id="a-9b"></a>(六十竟)</p>
  <p id="a9c">若比丘尼作是语。<a id="a-9d"></a>诸比丘尼随知识回僧物与波逸提。<a id="a-9e"></a>若比丘尼与比丘比丘尼式叉摩那沙弥沙弥尼净施衣强夺取波逸提。<a id="a-9f"></a>若比丘尼受他请。<a id="a-9g"></a>食前食后行到诸家。<a id="a-9h"></a>不近白余比丘尼。<a id="a-9i"></a>除因缘波逸提。<a id="a-9j"></a>因缘者。<a id="a-9k"></a>衣时是名因缘。<a id="a-9l"></a>若比丘尼以兜罗贮坐卧具波逸提。<a id="a-9m"></a>若比丘尼自作坐卧绳床木床。<a id="a-9n"></a>足应高修伽陀八指除入梐孔。<a id="a-9o"></a>若过波逸提。<a id="a-9p"></a>若比丘尼用骨牙角作针筒波逸提。<a id="a-9q"></a>若比丘尼作修伽陀衣量衣。<a id="a-9r"></a>若过波逸提。<a id="a-9s"></a>修伽陀衣量者。<a id="a-9t"></a>长九修伽陀搩手广六搩手。<a id="a-9u"></a>是名修伽陀衣量。<a id="a-9v"></a>若比丘尼知檀越欲与僧物。<a id="a-9w"></a>回与余人波逸提(六十八)</p>
  <p id="a9x">尔时诸比丘尼中前中后啖生熟蒜。<a id="a-9y"></a>若空啖若合食啖房舍臭处。<a id="a-9z"></a>诸居士来看闻蒜臭讥诃言。<a id="a-A0"></a>正似白衣家作食处。<a id="a-A1"></a>复有诸比丘尼至长者家。<a id="a-A2"></a>长者闻啖蒜臭。<a id="a-A3"></a>便语言。<a id="a-A4"></a>阿姨远去口中蒜臭。<a id="a-A5"></a>诸比丘尼羞耻。<a id="a-A6"></a>复有一卖蒜人。<a id="a-A7"></a>请诸比丘尼与蒜。<a id="a-A8"></a>以此致贫饮食不继。<a id="a-A9"></a>家人语言。<a id="a-AA"></a>若不能与我食放我令去。<a id="a-AB"></a>汝自长与比丘尼作奴。<a id="a-AC"></a>邻人闻之诃言。<a id="a-AD"></a>汝家自无食。<a id="a-AE"></a>何豫诸比丘尼。<a id="a-AF"></a>具以事答。<a id="a-AG"></a>有不信乐佛法者语言。<a id="a-AH"></a>由汝亲近比丘尼故致如此苦。<a id="a-AI"></a>若复亲近方当剧是。<a id="a-AJ"></a>此等出家本求解脱。<a id="a-AK"></a>而今贪着美味。<a id="a-AL"></a>无沙门行破沙门法。<a id="a-AM"></a>诸长老比丘尼闻种种诃责。<a id="a-AN"></a>乃至今为诸比丘尼结戒。<a id="a-AO"></a>亦如上说。<a id="a-AP"></a>从今是戒应如是说。<a id="a-AQ"></a>若比丘尼啖蒜波逸提。<a id="a-AR"></a>若啖生蒜咽咽波逸提。<a id="a-AS"></a>啖熟蒜突吉罗。<a id="a-AT"></a>式叉摩那沙。<a id="a-AU"></a>弥尼突吉罗。<a id="a-AV"></a>若病时啖强力伏令啖不犯。</p>
  <p id="aAW">尔时诸比丘尼以手拍女根生爱欲心。<a id="a-AX"></a>遂有反俗作外道者。<a id="a-AY"></a>偷罗难陀亦以手拍女根。<a id="a-AZ"></a>女根大肿不能复行。<a id="a-Aa"></a>弟子为到常供养家云。<a id="a-Ab"></a>师病为索食。<a id="a-Ac"></a>彼即与之。<a id="a-Ad"></a>其家妇女寻来问讯言。<a id="a-Ae"></a>阿姨何所患苦。<a id="a-Af"></a>答言我病。<a id="a-Ag"></a>又问是何等病。<a id="a-Ah"></a>同是女人。<a id="a-Ai"></a>何以不道。<a id="a-Aj"></a>便具以事答。<a id="a-Ak"></a>于是诸女讥诃言。<a id="a-Al"></a>此等常毁訾欲欲想欲热欲觉。<a id="a-Am"></a>而今作如此事。<a id="a-An"></a>何不罢道受五欲乐。<a id="a-Ao"></a>无沙门行破沙门法。<a id="a-Ap"></a>诸长老比丘尼闻种种诃责。<a id="a-Aq"></a>乃至今为诸比丘尼结戒。<a id="a-Ar"></a>亦如上说。<a id="a-As"></a>从今是戒应如是说。<a id="a-At"></a>若比丘尼以手拍女根波逸提。<a id="a-Au"></a>若以手拍拍拍波逸提。<a id="a-Av"></a>出不净偷罗遮。<a id="a-Aw"></a>式叉摩那沙弥尼突吉罗(七十竟)</p>
  <p id="aAx">尔时诸比丘尼用胡胶作男根内女根中生爱欲心。<a id="a-Ay"></a>遂有反俗作外道者。<a id="a-Az"></a>复有一比丘尼作系着脚根内女根中。<a id="a-B0"></a>时一式叉摩那煎油失火烧屋。<a id="a-B1"></a>彼比丘尼惶怖忘解着脚出外。<a id="a-B2"></a>诸救火人见问言。<a id="a-B3"></a>阿姨脚边何等。<a id="a-B4"></a>具以实答。<a id="a-B5"></a>即便讥诃。<a id="a-B6"></a>乃至今为诸比丘尼结戒。<a id="a-B7"></a>亦如上说。<a id="a-B8"></a>从今是戒应如是说。<a id="a-B9"></a>若比丘尼作男根内女根中波逸提。<a id="a-BA"></a>出不净偷罗遮。<a id="a-BB"></a>式叉摩那沙弥尼突吉罗。</p>
  <p id="aBC">尔时诸比丘尼或以一指乃至五指内女根中洗。<a id="a-BD"></a>伤肉血出以此致病。<a id="a-BE"></a>诸长老比丘尼见种种诃责。<a id="a-BF"></a>乃至今为诸比丘尼结戒。<a id="a-BG"></a>亦如上说。<a id="a-BH"></a>从今是戒应如是说。<a id="a-BI"></a>若比丘尼以水洗女根波逸提。<a id="a-BJ"></a>佛既不听洗。<a id="a-BK"></a>便臭秽不净热时生虫。<a id="a-BL"></a>波阇波提比丘尼。<a id="a-BM"></a>与五百比丘尼俱至佛所。<a id="a-BN"></a>白佛言。<a id="a-BO"></a>世尊。<a id="a-BP"></a>我等女人形体臭秽。<a id="a-BQ"></a>正赖水洗愿见听许。<a id="a-BR"></a>佛告诸比丘。<a id="a-BS"></a>今听诸比丘尼以水作净。<a id="a-BT"></a>佛既听已复如前法。<a id="a-BU"></a>诸比丘尼见种种诃责。<a id="a-BV"></a>乃至告诸比丘。<a id="a-BW"></a>亦如上说。<a id="a-BX"></a>从今是戒应如是说。<a id="a-BY"></a>若比丘尼以水洗女根。<a id="a-BZ"></a>应用二指齐一节。<a id="a-Ba"></a>若过波逸提。<a id="a-Bb"></a>式叉摩那沙弥尼突吉罗。<a id="a-Bc"></a>若根内生疮。<a id="a-Bd"></a>若有虫入。<a id="a-Be"></a>若草石入。<a id="a-Bf"></a>用指过一节不犯。</p>
  <p id="aBg">尔时诸比丘尼剃二处毛。<a id="a-Bh"></a>腋下隐处。<a id="a-Bi"></a>生爱欲心。<a id="a-Bj"></a>遂有反俗作外道者。<a id="a-Bk"></a>时偷罗难陀亦自剃隐处毛。<a id="a-Bl"></a>其主人家嫁女。<a id="a-Bm"></a>女欲见之。<a id="a-Bn"></a>便遣信呼。<a id="a-Bo"></a>比丘尼即往。<a id="a-Bp"></a>时家为女作浴。<a id="a-Bq"></a>女言。<a id="a-Br"></a>先使比丘尼浴。<a id="a-Bs"></a>即呼令浴。<a id="a-Bt"></a>答言。<a id="a-Bu"></a>我不须浴。<a id="a-Bv"></a>诸女人便强脱衣令浴。<a id="a-Bw"></a>因见其剃隐处毛。<a id="a-Bx"></a>即问阿姨何故剃此。<a id="a-By"></a>便反问言。<a id="a-Bz"></a>汝等何以剃之。<a id="a-C0"></a>诸女言。<a id="a-C1"></a>我为男子故。<a id="a-C2"></a>比丘尼言。<a id="a-C3"></a>我亦如是。<a id="a-C4"></a>诸女便讥诃言。<a id="a-C5"></a>此等常毁訾欲。<a id="a-C6"></a>而今作如是事不修梵行。<a id="a-C7"></a>何不还俗自恣五欲。<a id="a-C8"></a>无沙门行破沙门法。<a id="a-C9"></a>诸长老比丘尼闻种种诃责。<a id="a-CA"></a>乃至今为诸比丘尼结戒。<a id="a-CB"></a>亦如上说。<a id="a-CC"></a>从今是戒应如是说。<a id="a-CD"></a>若比丘尼剃腋下隐处毛波逸提。<a id="a-CE"></a>若剃刀刀波逸提。<a id="a-CF"></a>式叉摩那沙弥尼突吉罗。<a id="a-CG"></a>若为生疮须剃。<a id="a-CH"></a>若人强捉剃皆不犯。</p>
  <p id="aCI">尔时诸比丘尼与比丘。<a id="a-CJ"></a>独屏处共立共语生染着心。<a id="a-CK"></a>遂有反俗作外道者。<a id="a-CL"></a>诸白衣见作是言。<a id="a-CM"></a>此比丘比丘尼独屏处共立共语必说淫欲事。<a id="a-CN"></a>无沙门行破沙门法。<a id="a-CO"></a>诸长老比丘尼见闻种种诃责。<a id="a-CP"></a>乃至今为诸比丘尼结戒。<a id="a-CQ"></a>亦如上说。<a id="a-CR"></a>从今是戒应如是说。<a id="a-CS"></a>若比丘尼与比丘。<a id="a-CT"></a>独屏处共立共语波逸提。<a id="a-CU"></a>式叉摩那沙弥尼突吉罗。<a id="a-CV"></a>若众多比丘尼一比丘若八难时不犯。</p>
  <p id="aCW">尔时诸比丘尼与白衣及外道。<a id="a-CX"></a>独屏处共立共语。<a id="a-CY"></a>致使摩触身体说粗恶淫欲语或强逼作淫欲事。<a id="a-CZ"></a>诸长老比丘尼见种种诃责。<a id="a-Ca"></a>乃至今为诸比丘尼结戒。<a id="a-Cb"></a>亦如上说。<a id="a-Cc"></a>从今是戒应如是说。<a id="a-Cd"></a>若比丘尼与白衣及外道独屏处共立共语波逸提。<a id="a-Ce"></a>余如上说。</p>
  <p id="aCf">尔时诸比丘尼与比丘。<a id="a-Cg"></a>独露处共立共语生染着心。<a id="a-Ch"></a>乃至今为诸比丘尼结戒。<a id="a-Ci"></a>亦如上说。<a id="a-Cj"></a>从今是戒应如是说。<a id="a-Ck"></a>若比丘尼与比丘独露处共立共语波逸提。<a id="a-Cl"></a>余如上说。</p>
  <p id="aCm">尔时诸比丘尼与白衣及外道。<a id="a-Cn"></a>独露处共立共语。<a id="a-Co"></a>致使摩触身体。<a id="a-Cp"></a>乃至今为诸比丘尼结戒。<a id="a-Cq"></a>亦如上说。<a id="a-Cr"></a>从今是戒应如是说。<a id="a-Cs"></a>若比丘尼与白衣及外道独露处共立共语波逸提。<a id="a-Ct"></a>余如上说。</p>
  <p id="aCu">尔时诸比丘尼与比丘。<a id="a-Cv"></a>独街巷中共立耳语。<a id="a-Cw"></a>遣伴比丘尼令远去。<a id="a-Cx"></a>诸居士讥诃。<a id="a-Cy"></a>长老比丘尼闻种种诃责。<a id="a-Cz"></a>乃至今为诸比丘尼结戒。<a id="a-D0"></a>亦如上说。<a id="a-D1"></a>从今是戒应如是说。<a id="a-D2"></a>若比丘尼与比丘。<a id="a-D3"></a>独街巷中共立耳语。<a id="a-D4"></a>遣伴比丘尼令远去波逸提。<a id="a-D5"></a>余如上说。</p>
  <p id="aD6">尔时诸比丘尼与白衣及外道。<a id="a-D7"></a>独街巷中共立耳语。<a id="a-D8"></a>遣伴比丘尼令远去。<a id="a-D9"></a>居士见讥诃。<a id="a-DA"></a>乃至今为诸比丘尼结戒。<a id="a-DB"></a>亦如上说。<a id="a-DC"></a>从今是戒应如是说。<a id="a-DD"></a>若比丘尼与白衣及外道。<a id="a-DE"></a>独街巷中共立耳语。<a id="a-DF"></a>遣伴比丘尼令远去波逸提。<a id="a-DG"></a>余如上说。</p>
  <p id="aDH">尔时诸比丘尼裸形洗浴。<a id="a-DI"></a>诸白衣见围绕调笑。<a id="a-DJ"></a>诸长老比丘尼闻种种诃责。<a id="a-DK"></a>乃至今为诸比丘尼结戒。<a id="a-DL"></a>亦如上说。<a id="a-DM"></a>从今是戒应如是说。<a id="a-DN"></a>若比丘尼裸形洗浴波逸提。<a id="a-DO"></a>式叉摩那沙弥尼突吉罗。<a id="a-DP"></a>若遮人不使来。<a id="a-DQ"></a>若屏处浴。<a id="a-DR"></a>若树若衣物障。<a id="a-DS"></a>皆不犯(八十)</p>
  <p id="aDT">尔时诸比丘尼离水浴衣行。<a id="a-DU"></a>不知着何物浴。<a id="a-DV"></a>诸长老比丘尼见种种诃责。<a id="a-DW"></a>乃至今为诸比丘尼结戒。<a id="a-DX"></a>亦如上说。<a id="a-DY"></a>从今是戒应如是说。<a id="a-DZ"></a>若比丘尼离水浴衣行波逸提。<a id="a-Da"></a>式叉摩那沙弥尼突吉罗。<a id="a-Db"></a>若染浣打若火烧水漂及坏不犯。</p>
  <p id="aDc">尔时旃荼修摩那比丘尼弟子。<a id="a-Dd"></a>独得五新衣。<a id="a-De"></a>白和尚言。<a id="a-Df"></a>为我先着使我获福。<a id="a-Dg"></a>和尚既着便不复还。<a id="a-Dh"></a>弟子着粗弊衣行。<a id="a-Di"></a>诸比丘尼见问言。<a id="a-Dj"></a>汝独得五新衣。<a id="a-Dk"></a>何故不着。<a id="a-Dl"></a>答言。<a id="a-Dm"></a>我先用供养和尚。<a id="a-Dn"></a>和尚不复见还。<a id="a-Do"></a>诸比丘尼诃责旃茶修摩那。<a id="a-Dp"></a>云何弟子得新衣。<a id="a-Dq"></a>先以供养。<a id="a-Dr"></a>便不复还。<a id="a-Ds"></a>诸长老比丘尼以事白佛。<a id="a-Dt"></a>乃至今为诸比丘尼结戒。<a id="a-Du"></a>亦如上说。<a id="a-Dv"></a>从今是戒应如是说。<a id="a-Dw"></a>若比丘尼得新衣先以供养便不复还波逸提。<a id="a-Dx"></a>若比丘尼得新衣供养彼比丘尼。<a id="a-Dy"></a>彼比丘尼应一日着。<a id="a-Dz"></a>若令更着复应为着。<a id="a-E0"></a>随主意久近。<a id="a-E1"></a>若过限波逸提。<a id="a-E2"></a>式叉摩那沙弥尼突吉罗。</p>
  <p id="aE3">尔时有比丘尼遮僧分衣。<a id="a-E4"></a>余比丘尼待之妨坐禅行道。<a id="a-E5"></a>诸长老比丘尼诃责。<a id="a-E6"></a>云何比丘尼遮僧分衣。<a id="a-E7"></a>种种诃责。<a id="a-E8"></a>乃至今为诸比丘尼结戒。<a id="a-E9"></a>亦如上说。<a id="a-EA"></a>从今是戒应如是说。<a id="a-EB"></a>若比丘尼遮僧分衣波逸提。<a id="a-EC"></a>式叉摩那沙弥尼突吉罗。<a id="a-ED"></a>若病不得往若不闻不犯。</p>
  <p id="aEE">尔时有一下坐比丘尼得未成衣。<a id="a-EF"></a>少知识自不知作。<a id="a-EG"></a>持至偷罗难陀比丘尼所求作。<a id="a-EH"></a>答言我多事不得为汝作。<a id="a-EI"></a>复持至余比丘尼所。<a id="a-EJ"></a>余比丘尼为作作成。<a id="a-EK"></a>偷罗难陀问言。<a id="a-EL"></a>谁为汝作。<a id="a-EM"></a>取来看。<a id="a-EN"></a>为如法不。<a id="a-EO"></a>即以示之。<a id="a-EP"></a>便言。<a id="a-EQ"></a>此衣不如法可速撤坏。<a id="a-ER"></a>我更为汝作。<a id="a-ES"></a>彼即撤坏持往。<a id="a-ET"></a>便不为作。<a id="a-EU"></a>彼比丘尼不能得成。<a id="a-EV"></a>着粗弊衣行。<a id="a-EW"></a>所坏衣叚晒于屋上。<a id="a-EX"></a>尔时失火为火所烧。<a id="a-EY"></a>风吹堕白衣屋上延烧诸家。<a id="a-EZ"></a>白衣见火从比丘尼住处来。<a id="a-Ea"></a>便嗔诃言。<a id="a-Eb"></a>我等供养此比丘尼反成怨家。<a id="a-Ec"></a>诸长老比丘尼闻种种呵责。<a id="a-Ed"></a>乃至今为诸比丘尼结戒。<a id="a-Ee"></a>亦如上说。<a id="a-Ef"></a>从今是戒应如是说。<a id="a-Eg"></a>若比丘尼自撤比丘尼衣若使人撤。<a id="a-Eh"></a>不还缝成波逸提。<a id="a-Ei"></a>复有比丘尼撤比丘尼衣。<a id="a-Ej"></a>一日不得成。<a id="a-Ek"></a>四五日乃竟。<a id="a-El"></a>以事白佛。<a id="a-Em"></a>佛以是事集二部僧。<a id="a-En"></a>告诸比丘。<a id="a-Eo"></a>今听诸比丘尼撤衣四五日成。<a id="a-Ep"></a>从今是戒应如是说。<a id="a-Eq"></a>若比丘尼撤比丘尼衣若使人撤。<a id="a-Er"></a>过四五日不成波逸提。<a id="a-Es"></a>复有比丘尼撤比丘尼衣。<a id="a-Et"></a>得病不能成。<a id="a-Eu"></a>以是白佛。<a id="a-Ev"></a>佛以是事集二部僧。<a id="a-Ew"></a>告诸比丘。<a id="a-Ex"></a>今听诸比丘尼撤他衣已病不得成。<a id="a-Ey"></a>从今是戒应如是说。<a id="a-Ez"></a>若比丘尼撤比丘尼衣已。<a id="a-F0"></a>无病过四五日不成波逸提。<a id="a-F1"></a>式叉摩那沙弥尼突吉罗。</p>
  <p id="aF2">尔时诸比丘尼离五衣着粗弊衣至诸家。<a id="a-F3"></a>诸长老比丘尼见种种诃责。<a id="a-F4"></a>乃至今为诸比丘尼结戒。<a id="a-F5"></a>亦如上说。<a id="a-F6"></a>从今是戒应如是说。<a id="a-F7"></a>若比丘尼离五衣行波逸提。<a id="a-F8"></a>离五衣者。<a id="a-F9"></a>从一家至一家乃至出所住门波逸提。<a id="a-FA"></a>式叉摩那沙弥尼突吉罗。<a id="a-FB"></a>若浣染打缝时不犯。</p>
  <p id="aFC">尔时诸比丘尼。<a id="a-FD"></a>以比丘尼衣与白衣及外道女。<a id="a-FE"></a>彼便着行。<a id="a-FF"></a>余白衣见向作礼。<a id="a-FG"></a>彼言。<a id="a-FH"></a>我是白衣。<a id="a-FI"></a>我是外道。<a id="a-FJ"></a>诸白衣便讥诃言。<a id="a-FK"></a>云何比丘尼。<a id="a-FL"></a>以比丘尼衣与白衣及外道女。<a id="a-FM"></a>诸长老比丘尼闻种种诃责。<a id="a-FN"></a>乃至今为诸比丘尼结戒。<a id="a-FO"></a>亦如上说。<a id="a-FP"></a>从今是戒应如是说。<a id="a-FQ"></a>若比丘尼以比丘尼衣与白衣及外道女波逸提。<a id="a-FR"></a>比丘尼衣者。<a id="a-FS"></a>有叶有缘有帖。<a id="a-FT"></a>式叉摩那沙弥尼突吉罗。<a id="a-FU"></a>彼有比丘尼衣。<a id="a-FV"></a>从贸易若负债用偿。<a id="a-FW"></a>皆不犯。</p>
  <p id="aFX">尔时差摩比丘尼欲来舍卫城。<a id="a-FY"></a>旃茶修摩那比丘尼闻其欲来。<a id="a-FZ"></a>便到其主人家语言差摩比丘尼当来。<a id="a-Fa"></a>可为少多设供。<a id="a-Fb"></a>答言。<a id="a-Fc"></a>我亦闻其当来乃欲自竭办美饮食及以衣施。<a id="a-Fd"></a>彼比丘尼便言。<a id="a-Fe"></a>何不以衣施僧。<a id="a-Ff"></a>僧中有正趣正行人。<a id="a-Fg"></a>无所不摄。<a id="a-Fh"></a>何用施一比丘尼为。<a id="a-Fi"></a>主人闻已即转施僧。<a id="a-Fj"></a>差摩比丘尼到。<a id="a-Fk"></a>为设多美饮食。<a id="a-Fl"></a>手自斟酌。<a id="a-Fm"></a>食竟窃语。<a id="a-Fn"></a>今正是施衣时。<a id="a-Fo"></a>而旃荼修摩那比丘尼断我此事。<a id="a-Fp"></a>诸比丘尼问。<a id="a-Fq"></a>汝等何所说。<a id="a-Fr"></a>具以事答。<a id="a-Fs"></a>长老比丘尼种种诃责。<a id="a-Ft"></a>云何断施人物与僧。<a id="a-Fu"></a>种种诃责。<a id="a-Fv"></a>乃至今为诸比丘尼结戒。<a id="a-Fw"></a>亦如上说。<a id="a-Fx"></a>从今是戒应如是说。<a id="a-Fy"></a>若比丘尼断施人物与僧波逸提。<a id="a-Fz"></a>施人者。<a id="a-G0"></a>于僧中别有所与。<a id="a-G1"></a>名为施人。<a id="a-G2"></a>式叉摩那沙弥尼突吉罗。</p>
  <p id="aG3">尔时差摩比丘尼到舍卫城。<a id="a-G4"></a>旃茶修摩那比丘尼语言。<a id="a-G5"></a>我当嘱主人令看视汝。<a id="a-G6"></a>差摩言。<a id="a-G7"></a>不须汝嘱。<a id="a-G8"></a>旃荼修摩那复言。<a id="a-G9"></a>汝受我嘱既得利养又福度彼。<a id="a-GA"></a>于是差摩默然许之。<a id="a-GB"></a>彼即将到诸家。<a id="a-GC"></a>差摩比丘尼有大眷属。<a id="a-GD"></a>行慈心三昧莫不宗敬。<a id="a-GE"></a>无复供养旃荼修摩那比丘尼。<a id="a-GF"></a>便生嫉妒心言。<a id="a-GG"></a>我嘱诸家令彼多得供养。<a id="a-GH"></a>而彼反更道说我恶使我不复得食。<a id="a-GI"></a>诸比丘尼种种诃责言。<a id="a-GJ"></a>云何比丘尼护惜他家。<a id="a-GK"></a>诸长老比丘尼闻种种诃责。<a id="a-GL"></a>乃至今为诸比丘尼结戒。<a id="a-GM"></a>亦如上说。<a id="a-GN"></a>从今是戒应如是说。<a id="a-GO"></a>若比丘尼护惜他家波逸提。<a id="a-GP"></a>护惜他家者。<a id="a-GQ"></a>欲使他家供养己不供养余人。<a id="a-GR"></a>式叉摩那沙弥尼突吉罗。</p>
 </body>
</html>