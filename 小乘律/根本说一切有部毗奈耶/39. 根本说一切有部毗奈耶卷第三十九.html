<!doctype html>
<html id="z3IBV1doM" data-ver="1263">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶卷第三十九</h1>
  <h2 id="a2">与未近圆人同室宿过二夜学处第五十四</h2>
  <p id="a3">尔时薄伽梵。<a id="a-4"></a>在室罗伐城逝多林给孤独园。<a id="a-5"></a>时有众多敬信施主。<a id="a-6"></a>来至寺中白诸苾刍曰。<a id="a-7"></a>圣者。<a id="a-8"></a>幸为我等宣扬正法。<a id="a-9"></a>乐欲听闻。<a id="a-A"></a>苾刍报曰。<a id="a-B"></a>贤首。<a id="a-C"></a>汝等有心乐闻法者。<a id="a-D"></a>当诣佛所。<a id="a-E"></a>佛自为说。<a id="a-F"></a>彼云。<a id="a-G"></a>圣者。<a id="a-H"></a>唯一大师。<a id="a-I"></a>瞻仰者众。<a id="a-J"></a>天龙人鬼。<a id="a-K"></a>皆愿闻法。<a id="a-L"></a>知欲为谁而演法要。<a id="a-M"></a>仁等亦可为我诵经。<a id="a-N"></a>苾刍报曰。<a id="a-O"></a>世尊未许。<a id="a-P"></a>诸俗闻已共起讥嫌舍之而去。<a id="a-Q"></a>时诸苾刍以缘白佛。<a id="a-R"></a>佛言。<a id="a-S"></a>我今听诸苾刍随时诵经。<a id="a-T"></a>世尊既许苾刍诵经。<a id="a-U"></a>彼便日日诵经不息。<a id="a-V"></a>诸有福德闲暇者。<a id="a-W"></a>昼常来听。<a id="a-X"></a>既归家已。<a id="a-Y"></a>便于夜中告诸无福营作之人。<a id="a-Z"></a>作如是语。<a id="a-a"></a>君等当知。<a id="a-b"></a>彼诸圣众于日日中常诵正法。<a id="a-c"></a>言词美妙令众乐闻。<a id="a-d"></a>听者忘疲如蜂食蜜。<a id="a-e"></a>时营作者闻斯语已报诸人曰。<a id="a-f"></a>仁等有福逢佛出世。<a id="a-g"></a>得闻法要获大利益。<a id="a-h"></a>于日日中得未曾有。<a id="a-i"></a>报作人曰。<a id="a-j"></a>汝何不听。<a id="a-k"></a>答曰。<a id="a-l"></a>仁有福德。<a id="a-m"></a>虽昼听经家生得济。<a id="a-n"></a>我等薄福作业求活。<a id="a-o"></a>恒去闻经终当饿死。<a id="a-p"></a>若其圣者夜诵经者。<a id="a-q"></a>我亦乐听。<a id="a-r"></a>时诸苾刍闻是语已。<a id="a-s"></a>便往白佛。<a id="a-t"></a>佛言。<a id="a-u"></a>虽在夜中亦诵经法。<a id="a-v"></a>彼便通夜而为诵经。<a id="a-w"></a>因生疲苦。<a id="a-x"></a>佛言。<a id="a-y"></a>不应昼夜诵经。<a id="a-z"></a>苾刍随时少宣其法。<a id="a-10"></a>诸来听者共生嫌意。<a id="a-11"></a>佛言。<a id="a-12"></a>不应随宜当圆满说。<a id="a-13"></a>时诸苾刍夜夜常诵。<a id="a-14"></a>诸作业人无暇镇来。<a id="a-15"></a>时有福人。<a id="a-16"></a>既至家已同前为说。<a id="a-17"></a>作人自叹。<a id="a-18"></a>我等薄福不得闻经。<a id="a-19"></a>若诸圣者。<a id="a-1A"></a>每于月八日十五日二十三日月尽日通夜诵者。<a id="a-1B"></a>我等常闻能生福利。<a id="a-1C"></a>苾刍以缘白佛。<a id="a-1D"></a>佛言。<a id="a-1E"></a>当于月八日十五日二十三日月尽日通夜诵经。<a id="a-1F"></a>时有乞食苾刍。<a id="a-1G"></a>在阿兰若住。<a id="a-1H"></a>告同住者曰。<a id="a-1I"></a>今是十五日。<a id="a-1J"></a>我欲向寺共为长净并复听经。<a id="a-1K"></a>便诣寺所殷勤听法乃至夜半。<a id="a-1L"></a>时乞食者作如是念。<a id="a-1M"></a>今既非时。<a id="a-1N"></a>无缘得往兰若之处。<a id="a-1O"></a>且留此住于一面坐。<a id="a-1P"></a>诸听法俗人亦住于此。<a id="a-1Q"></a>时知寺人将灭灯烛。<a id="a-1R"></a>俗人告言。<a id="a-1S"></a>圣者勿去灯明。<a id="a-1T"></a>我助油烛。<a id="a-1U"></a>有摩诃罗苾刍。<a id="a-1V"></a>共于此卧不用心眠。<a id="a-1W"></a>便在梦中见与故二共为聚集。<a id="a-1X"></a>遂即[穴/(爿*臬)]言说非法事。<a id="a-1Y"></a>俗人闻已遂即遍观。<a id="a-1Z"></a>见摩诃罗仰腹而卧。<a id="a-1a"></a>口说[穴/(爿*臬)]言说非法事。<a id="a-1b"></a>诸俗见已共作是议。<a id="a-1c"></a>仁等观此年老苾刍。<a id="a-1d"></a>尚为斯事。<a id="a-1e"></a>诸余少壮当欲如何。<a id="a-1f"></a>时乞食者闻俗嫌议。<a id="a-1g"></a>旦诣林中。<a id="a-1h"></a>于兰若内习定之人见而问曰。<a id="a-1i"></a>具寿。<a id="a-1j"></a>于彼寺中同梵行者夜诵经时。<a id="a-1k"></a>能令诸俗人生净信不。<a id="a-1l"></a>报言。<a id="a-1m"></a>听微妙法皆生喜信。<a id="a-1n"></a>然而有一年老苾刍。<a id="a-1o"></a>起俗讥嫌。<a id="a-1p"></a>彼问。<a id="a-1q"></a>何故。<a id="a-1r"></a>即以事具答。<a id="a-1s"></a>诸苾刍闻以缘白佛。<a id="a-1t"></a>佛言。<a id="a-1u"></a>由诸苾刍与未圆具者。<a id="a-1v"></a>同一室宿及然灯烛。<a id="a-1w"></a>有是过生。<a id="a-1x"></a>是故我今不听苾刍与未圆具人。<a id="a-1y"></a>同一室宿及燃灯烛。<a id="a-1z"></a>此是缘起尚未制学处。</p>
  <p id="a20">佛在憍闪毗妙音园中。<a id="a-21"></a>时尊者舍利子有二求寂。<a id="a-22"></a>一是准陀。<a id="a-23"></a>二是罗怙罗。<a id="a-24"></a>于时罗怙罗有缘须至昼日游处。<a id="a-25"></a>有客苾刍来入寺中。<a id="a-26"></a>见授事人已觅停止处。<a id="a-27"></a>其授事人见罗怙罗出外不在。<a id="a-28"></a>即便令客权止房中。<a id="a-29"></a>其客苾刍。<a id="a-2A"></a>即取罗怙罗所有衣钵置之房外。<a id="a-2B"></a>时罗怙罗从外静处还至本房。<a id="a-2C"></a>见其衣钵在房门外怅然而立。<a id="a-2D"></a>于时准陀来至其所。<a id="a-2E"></a>问言。<a id="a-2F"></a>具寿。<a id="a-2G"></a>何故愁然似带忧色。<a id="a-2H"></a>答曰。<a id="a-2I"></a>我暂出游。<a id="a-2J"></a>有客来至以我衣钵弃在房前。<a id="a-2K"></a>日时欲暮天复将雨。<a id="a-2L"></a>我于今夜何处当卧。<a id="a-2M"></a>准陀报曰。<a id="a-2N"></a>随处随时且容身卧。<a id="a-2O"></a>讵劳忧悒徙倚房前。<a id="a-2P"></a>答曰。<a id="a-2Q"></a>仁具福德有大威神。<a id="a-2R"></a>化作草庵即堪止宿。<a id="a-2S"></a>我无威力其欲如何。<a id="a-2T"></a>准陀闻已默然而去。<a id="a-2U"></a>时有净信施主。<a id="a-2V"></a>为佛及僧以妙香泥涂拭圊厕。<a id="a-2W"></a>罗怙罗见已便作是念。<a id="a-2X"></a>非时见佛欲有咨问。<a id="a-2Y"></a>无有是处。<a id="a-2Z"></a>我今宜可于此眠宿以度今宵。<a id="a-2a"></a>遂入厕屋权时而卧。<a id="a-2b"></a>即于其夜天降大雨。<a id="a-2c"></a>去斯不远于地穴中。<a id="a-2d"></a>有大毒蛇依止而住。<a id="a-2e"></a>水满穴中。<a id="a-2f"></a>其蛇遂出便往厕上。<a id="a-2g"></a>如来大师得无忘心作如是念。<a id="a-2h"></a>若彼毒蛇螫罗怙罗者。<a id="a-2i"></a>此必当死但有其名。<a id="a-2j"></a>又释迦种自恃高慢。<a id="a-2k"></a>便生不信作如是语。<a id="a-2l"></a>若罗怙罗不出家者继转轮王位。<a id="a-2m"></a>今既出家无所依怙。<a id="a-2n"></a>卧于厕上被蛇所螫枉苦身亡。<a id="a-2o"></a>作是念已便舒右手如象王鼻。<a id="a-2p"></a>到罗怙罗所擎取其身。<a id="a-2q"></a>至己房内安自床上。<a id="a-2r"></a>佛于是夜时行时坐以至天明。<a id="a-2s"></a>有余苾刍。<a id="a-2t"></a>于晨朝时嚼齿木澡漱讫。<a id="a-2u"></a>往世尊所欲申礼敬。<a id="a-2v"></a>世尊常法。<a id="a-2w"></a>若欲为诸声闻制学处者。<a id="a-2x"></a>未至苾刍待其总集。<a id="a-2y"></a>其现至者不即令去。<a id="a-2z"></a>时求寂准陀至罗怙罗所弹指警觉。<a id="a-30"></a>告言。<a id="a-31"></a>罗怙罗。<a id="a-32"></a>汝何处卧。<a id="a-33"></a>彼既觉已知是佛床。<a id="a-34"></a>即便惊起惶怖而立。<a id="a-35"></a>准陀告曰。<a id="a-36"></a>罗怙罗。<a id="a-37"></a>向使世尊不念汝者。<a id="a-38"></a>被毒蛇螫必定无常。<a id="a-39"></a>但空名在。<a id="a-3A"></a>尔时世尊告诸苾刍曰。<a id="a-3B"></a>凡诸求寂无父无母。<a id="a-3C"></a>唯有汝等同梵行人共相慈念。<a id="a-3D"></a>此等多是阿罗汉胎终将出离。<a id="a-3E"></a>汝等若不共相愍护。<a id="a-3F"></a>谁当见忧。<a id="a-3G"></a>是故我今听诸苾刍。<a id="a-3H"></a>与未圆具人齐二夜同宿无犯。<a id="a-3I"></a>时有苾刍忽得下痢不净污足。<a id="a-3J"></a>房无灯烛求洗无由。<a id="a-3K"></a>遂垂足床前偃卧经宿。<a id="a-3L"></a>天将欲晓。<a id="a-3M"></a>弟子门人入房参问。<a id="a-3N"></a>不审邬波驮耶四大安不。<a id="a-3O"></a>答曰。<a id="a-3P"></a>不安。<a id="a-3Q"></a>问言。<a id="a-3R"></a>何故。<a id="a-3S"></a>具以患状告彼令知。<a id="a-3T"></a>诸苾刍闻以缘白佛。<a id="a-3U"></a>佛言。<a id="a-3V"></a>应置灯明。<a id="a-3W"></a>时诸苾刍置灯明已。<a id="a-3X"></a>有病不眠因斯更重。<a id="a-3Y"></a>佛言。<a id="a-3Z"></a>苾刍有病须燃灯者。<a id="a-3a"></a>对卧无犯。<a id="a-3b"></a>勿致疑心。<a id="a-3c"></a>时看病人亦不敢卧。<a id="a-3d"></a>因加疾病。<a id="a-3e"></a>佛言。<a id="a-3f"></a>其看病人虽卧灯明。<a id="a-3g"></a>亦无有犯。<a id="a-3h"></a>时彼病者须受药食。<a id="a-3i"></a>无人为授遂阙所须。<a id="a-3j"></a>佛言。<a id="a-3k"></a>未受具人应令共宿。<a id="a-3l"></a>时诸苾刍过二宿已遂不敢睡。<a id="a-3m"></a>因更病生。<a id="a-3n"></a>佛言。<a id="a-3o"></a>病人虽过二夜共宿无犯。<a id="a-3p"></a>有病苾刍不能自啖。<a id="a-3q"></a>令受具者哺而方食。<a id="a-3r"></a>时受具人出行不在。<a id="a-3s"></a>佛言。<a id="a-3t"></a>未受具者亦听哺食。<a id="a-3u"></a>若无此人。<a id="a-3v"></a>虽大苾刍自取而哺。<a id="a-3w"></a>时诸苾刍于日月光下不敢睡眠。<a id="a-3x"></a>佛言。<a id="a-3y"></a>日月之光非所避物。<a id="a-3z"></a>卧时无犯。<a id="a-40"></a>如佛所制。<a id="a-41"></a>苾刍。<a id="a-42"></a>不得与未受具人过二夜宿。<a id="a-43"></a>时诸苾刍过二夜已驱出寺外。<a id="a-44"></a>被贼恶兽及蚊蚁等之所损伤。<a id="a-45"></a>佛言。<a id="a-46"></a>不应遣彼令出寺外。<a id="a-47"></a>时诸苾刍遣出檐外。<a id="a-48"></a>佛言。<a id="a-49"></a>不应驱出檐外。<a id="a-4A"></a>应离房门势分令其止宿。<a id="a-4B"></a>时有苾刍畜一求寂。<a id="a-4C"></a>夜令出宿。<a id="a-4D"></a>有罪恶苾刍从外来至。<a id="a-4E"></a>问求寂曰。<a id="a-4F"></a>汝于今夜何处当宿。<a id="a-4G"></a>答言。<a id="a-4H"></a>于门屋下。<a id="a-4I"></a>时彼师主闻其语声。<a id="a-4J"></a>问言。<a id="a-4K"></a>彼说何事。<a id="a-4L"></a>弟子具答。<a id="a-4M"></a>师主闻已唤入房中一处止宿。<a id="a-4N"></a>自便通夜。<a id="a-4O"></a>或行或坐以彻天明时弟子门人共来参问。<a id="a-4P"></a>不审邬波驮耶宿夜以来。<a id="a-4Q"></a>起居轻利气力安不。<a id="a-4R"></a>答曰。<a id="a-4S"></a>不安。<a id="a-4T"></a>问言。<a id="a-4U"></a>何故。<a id="a-4V"></a>是时师主具以事答。<a id="a-4W"></a>弟子闻已白师主曰。<a id="a-4X"></a>师岂不闻。<a id="a-4Y"></a>如佛所言有二种事方成大人。<a id="a-4Z"></a>一者知是不可为事即不应为。<a id="a-4a"></a>二者已为其事即不应舍可令究竟。<a id="a-4b"></a>师既愍彼求寂已为摄养。<a id="a-4c"></a>当存终始。<a id="a-4d"></a>岂得辞劳。<a id="a-4e"></a>师闻便默。<a id="a-4f"></a>尔诸苾刍闻以缘白佛。<a id="a-4g"></a>佛言。<a id="a-4h"></a>若有如此罪恶人来。<a id="a-4i"></a>能驱摈者应共斥逐。<a id="a-4j"></a>若不可者应将求寂往余寺中。<a id="a-4k"></a>若于夏内安居已后。<a id="a-4l"></a>有恶苾刍来寺中者。<a id="a-4m"></a>时彼师主应与求寂同房而宿。<a id="a-4n"></a>以至夏终。<a id="a-4o"></a>勿致疑惑。<a id="a-4p"></a>至夏罢已能驱逐者可摈斥之。<a id="a-4q"></a>若不可者应将求寂别诣余寺。<a id="a-4r"></a>时有众多苾刍。<a id="a-4s"></a>随路而去并将求寂。<a id="a-4t"></a>过二夜已便令出宿。<a id="a-4u"></a>遂被恶兽之所伤害。<a id="a-4v"></a>以缘白佛。<a id="a-4w"></a>佛言。<a id="a-4x"></a>不应令出。<a id="a-4y"></a>应分苾刍以为二处。<a id="a-4z"></a>随夜未满共宿无犯。<a id="a-50"></a>时诸求寂夜起之时于路睡着。<a id="a-51"></a>苾刍弃之而去。<a id="a-52"></a>亦被伤害。<a id="a-53"></a>佛言。<a id="a-54"></a>不应弃去。<a id="a-55"></a>应令在前。<a id="a-56"></a>时彼求寂于小食时从索饮食。<a id="a-57"></a>苾刍不与。<a id="a-58"></a>佛言。<a id="a-59"></a>应与。<a id="a-5A"></a>至午还索。<a id="a-5B"></a>苾刍报曰。<a id="a-5C"></a>已与朝食因何更索。<a id="a-5D"></a>遂不与食。<a id="a-5E"></a>佛言。<a id="a-5F"></a>少年火盛。<a id="a-5G"></a>更可与食。<a id="a-5H"></a>又与未具随伴道行。<a id="a-5I"></a>苾刍相告曰。<a id="a-5J"></a>如佛所制。<a id="a-5K"></a>过二夜已不许与未圆具者同宿。<a id="a-5L"></a>彼便警觉通夜不眠。<a id="a-5M"></a>遂生劳倦。<a id="a-5N"></a>佛言应护明相。<a id="a-5O"></a>不假通宵。<a id="a-5P"></a>时诸苾刍犹尚疲劳。<a id="a-5Q"></a>佛言如在行路通夜应眠。<a id="a-5R"></a>勿生疑惑。<a id="a-5S"></a>时邬波难陀有二求寂。<a id="a-5T"></a>一名利刺。<a id="a-5U"></a>二名长大。<a id="a-5V"></a>与此二弟子过二夜宿。<a id="a-5W"></a>诸苾刍见告言。<a id="a-5X"></a>具寿。<a id="a-5Y"></a>佛制不许二夜共宿。<a id="a-5Z"></a>仁今何意故违佛语。<a id="a-5a"></a>当可改之。<a id="a-5b"></a>邬波难陀曰。<a id="a-5c"></a>此第二夜与第三夜有何异相。<a id="a-5d"></a>又第三夜岂可饮酒食葱蒜耶。<a id="a-5e"></a>时有少欲苾刍。<a id="a-5f"></a>闻是语已便生嫌贱。<a id="a-5g"></a>云何苾刍不奉佛教。<a id="a-5h"></a>世尊不听过二夜与未受具人同室宿。<a id="a-5i"></a>而故违圣教。<a id="a-5j"></a>与之同宿。<a id="a-5k"></a>即以此缘具白世尊。<a id="a-5l"></a>世尊。<a id="a-5m"></a>集众问答虚实。<a id="a-5n"></a>乃至我观十利。<a id="a-5o"></a>为诸苾刍制其学处。<a id="a-5p"></a>应如是说。</p>
  <p id="a5q">若复苾刍与未近圆人同室宿。<a id="a-5r"></a>过二夜者波逸底迦。</p>
  <p id="a5s">若复苾刍者谓邬波难陀。<a id="a-5t"></a>余义如上。<a id="a-5u"></a>有二圆具。<a id="a-5v"></a>谓苾刍苾刍尼。<a id="a-5w"></a>余非圆具谓求寂等。<a id="a-5x"></a>余义可解。<a id="a-5y"></a>室有四种。<a id="a-5z"></a>一总覆总障。<a id="a-60"></a>如诸房舍及客堂楼观等。<a id="a-61"></a>上总遍覆四壁皆遮。<a id="a-62"></a>二总覆多障。<a id="a-63"></a>于四壁少安窗户。<a id="a-64"></a>三多覆总障。<a id="a-65"></a>即四面舍。<a id="a-66"></a>于四边安壁。<a id="a-67"></a>中间竖柱。<a id="a-68"></a>四檐内入。<a id="a-69"></a>或低或平。<a id="a-6A"></a>四多覆多障。<a id="a-6B"></a>谓三面舍。<a id="a-6C"></a>于四面舍无其一边。<a id="a-6D"></a>若半障半覆。<a id="a-6E"></a>或多覆少障。<a id="a-6F"></a>或檐际等。<a id="a-6G"></a>并皆无犯。<a id="a-6H"></a>又无犯者谓最初犯人。<a id="a-6I"></a>或痴狂心乱痛恼所缠。</p>
  <p data-pb></p>
  <h2 id="a6J">不舍恶见违谏学处第五十五</h2>
  <p id="a6K">佛在室罗伐城逝多林给孤独园。<a id="a-6L"></a>时有苾刍名曰无相。<a id="a-6M"></a>自生恶见作如是语。<a id="a-6N"></a>如佛所说障碍之法不应习行。<a id="a-6O"></a>我知此法习行之时非是障碍。<a id="a-6P"></a>时有众多苾刍。<a id="a-6Q"></a>闻是语已往白世尊。<a id="a-6R"></a>世尊告曰。<a id="a-6S"></a>汝等苾刍众。<a id="a-6T"></a>应与彼无相苾刍。<a id="a-6U"></a>作别谏事。<a id="a-6V"></a>若复更有如斯等类。<a id="a-6W"></a>应如是作。<a id="a-6X"></a>往至其所而告之曰。<a id="a-6Y"></a>汝无相莫作是语。<a id="a-6Z"></a>如佛所说障碍之法不应习行。<a id="a-6a"></a>我知此法习行之时非是障碍。<a id="a-6b"></a>汝莫谤世尊。<a id="a-6c"></a>谤世尊者不善。<a id="a-6d"></a>汝无相。<a id="a-6e"></a>世尊不说障碍法非障碍法。<a id="a-6f"></a>以种种方便说是障碍法。<a id="a-6g"></a>若习行者定是障碍法。<a id="a-6h"></a>无相。<a id="a-6i"></a>汝今应舍如是恶见。<a id="a-6j"></a>如是应谏。<a id="a-6k"></a>诸苾刍奉教而去。<a id="a-6l"></a>至无相所。<a id="a-6m"></a>如佛所教谏诲之时。<a id="a-6n"></a>于其恶见固执不舍。<a id="a-6o"></a>作如是语。<a id="a-6p"></a>我说是实余皆虚妄。<a id="a-6q"></a>时诸苾刍见谏不随。<a id="a-6r"></a>便诣佛所作如是语。<a id="a-6s"></a>大德。<a id="a-6t"></a>我已如佛所教别谏无相。<a id="a-6u"></a>谏诲之时彼于恶见固执不舍。<a id="a-6v"></a>乃至广说。<a id="a-6w"></a>佛言。<a id="a-6x"></a>汝诸苾刍。<a id="a-6y"></a>应作白四羯磨谏彼苾刍。<a id="a-6z"></a>应如是作。<a id="a-70"></a>鸣槌集众。<a id="a-71"></a>众既集已。<a id="a-72"></a>令一苾刍作白羯磨。<a id="a-73"></a>应如是作。<a id="a-74"></a>大德僧伽听。<a id="a-75"></a>此无相苾刍自生恶见作如是语。<a id="a-76"></a>如佛所说障碍之法。<a id="a-77"></a>不应习行。<a id="a-78"></a>我知此法习行之时非是障碍。<a id="a-79"></a>时诸苾刍为作别谏。<a id="a-7A"></a>别谏之时。<a id="a-7B"></a>所有恶见坚执其事不肯弃舍。<a id="a-7C"></a>云我说是实余皆虚妄。<a id="a-7D"></a>若僧时到听者。<a id="a-7E"></a>僧伽应许。<a id="a-7F"></a>僧伽。<a id="a-7G"></a>今与汝无相苾刍。<a id="a-7H"></a>作白四羯磨开晓其事。<a id="a-7I"></a>汝无相莫作是语。<a id="a-7J"></a>如佛所说障碍之法不应习行。<a id="a-7K"></a>我知此法习行之时非障碍法。<a id="a-7L"></a>莫谤世尊。<a id="a-7M"></a>谤世尊者不善。<a id="a-7N"></a>汝无相世尊以种种方便说欲。<a id="a-7O"></a>是障碍法。<a id="a-7P"></a>若习行者定为障碍。<a id="a-7Q"></a>汝无相当舍如是恶见。<a id="a-7R"></a>白如是。<a id="a-7S"></a>次作羯磨。<a id="a-7T"></a>应准白成。<a id="a-7U"></a>时诸苾刍作白羯磨。<a id="a-7V"></a>开谏之时无相苾刍所有恶见坚执不舍。<a id="a-7W"></a>云此事是实余皆虚妄。<a id="a-7X"></a>时诸苾刍见其不改。<a id="a-7Y"></a>即以不随谏事具白世尊。<a id="a-7Z"></a>世尊告曰。<a id="a-7a"></a>诸苾刍应与无相苾刍作不舍恶见舍置羯磨。<a id="a-7b"></a>应如是作。<a id="a-7c"></a>余亦如是。<a id="a-7d"></a>鸣槌集众等。<a id="a-7e"></a>令一苾刍作白羯磨。</p>
  <p id="a7f">大德僧伽听。<a id="a-7g"></a>此无相苾刍自生恶见。<a id="a-7h"></a>广说如前。<a id="a-7i"></a>乃至若僧伽时至听者。<a id="a-7j"></a>僧伽应许。<a id="a-7k"></a>僧伽今与无相苾刍作不舍恶见舍置羯磨。<a id="a-7l"></a>乃至此无相苾刍如是恶见未舍已来。<a id="a-7m"></a>众僧不应共语共说。<a id="a-7n"></a>可恶极恶如旃荼罗。<a id="a-7o"></a>白如是。<a id="a-7p"></a>次作羯磨。<a id="a-7q"></a>应准白成。<a id="a-7r"></a>时诸苾刍虽与无相作舍置羯磨。<a id="a-7s"></a>然彼恶见坚执不舍。<a id="a-7t"></a>时诸苾刍以缘白佛。<a id="a-7u"></a>佛集僧众问无相曰。<a id="a-7v"></a>汝实作此语。<a id="a-7w"></a>如佛所说障碍之法。<a id="a-7x"></a>我知非障碍。<a id="a-7y"></a>习行之时不为障碍。<a id="a-7z"></a>白佛言。<a id="a-80"></a>实尔大德。<a id="a-81"></a>世尊种种呵责广如前说。<a id="a-82"></a>乃至我观十利。<a id="a-83"></a>为诸苾刍制其学处。<a id="a-84"></a>应如是说。<a id="a-85"></a>若复苾刍作如是语。<a id="a-86"></a>我知佛所说法欲是障碍者。<a id="a-87"></a>习行之时非是障碍。<a id="a-88"></a>诸苾刍应语彼苾刍言。<a id="a-89"></a>汝莫作是语。<a id="a-8A"></a>我知佛所说欲是障碍法者。<a id="a-8B"></a>习行之时非是障碍。<a id="a-8C"></a>汝莫谤世尊。<a id="a-8D"></a>谤世尊者不善。<a id="a-8E"></a>世尊不作是语。<a id="a-8F"></a>世尊以无量门于诸欲法说为障碍。<a id="a-8G"></a>汝可弃舍如是恶见。<a id="a-8H"></a>诸苾刍如是谏时。<a id="a-8I"></a>舍者善。<a id="a-8J"></a>若不舍者应可再三殷勤正谏。<a id="a-8K"></a>随教应诘令舍是事。<a id="a-8L"></a>舍者善。<a id="a-8M"></a>若不舍者波逸底迦。</p>
  <p id="a8N">若复苾刍者谓是无相。<a id="a-8O"></a>余义如上。<a id="a-8P"></a>作如是语者说其事也。<a id="a-8Q"></a>我知佛所说法者。<a id="a-8R"></a>谓如来应正等觉。<a id="a-8S"></a>法谓佛说或声闻说。<a id="a-8T"></a>说是障碍义。<a id="a-8U"></a>障碍法者。<a id="a-8V"></a>谓四他胜及众教二不定。<a id="a-8W"></a>三十舍堕。<a id="a-8X"></a>九十一堕。<a id="a-8Y"></a>四别悔众学法。<a id="a-8Z"></a>习行之时非障碍者。<a id="a-8a"></a>谓不能障沙门圣果。<a id="a-8b"></a>谤者谓出非理言。<a id="a-8c"></a>不善者招恶异熟。<a id="a-8d"></a>诸苾刍见是语时应作别谏。<a id="a-8e"></a>若不舍者作羯磨谏。<a id="a-8f"></a>乃至结竟。<a id="a-8g"></a>广说如前。<a id="a-8h"></a>此中犯相其事云何。<a id="a-8i"></a>若苾刍作如是语。<a id="a-8j"></a>我知佛所说等。<a id="a-8k"></a>诸苾刍见是语时应作别谏。<a id="a-8l"></a>舍者善。<a id="a-8m"></a>若不舍者得恶作罪。<a id="a-8n"></a>羯磨谏时。<a id="a-8o"></a>若作白时及初二羯磨。<a id="a-8p"></a>若不舍者皆恶作罪。<a id="a-8q"></a>若三羯磨竟时。<a id="a-8r"></a>便得堕罪。<a id="a-8s"></a>若作非法等羯磨者。<a id="a-8t"></a>彼无有犯。<a id="a-8u"></a>又无犯者谓最初犯人。<a id="a-8v"></a>或痴狂心乱痛恼所缠。</p>
  <p data-pb></p>
  <h2 id="a8w">随舍置人学处第五十六</h2>
  <p id="a8x">时无相苾刍得舍置羯磨。<a id="a-8y"></a>往邬波难陀处啼泣而住。<a id="a-8z"></a>邬波难陀告言。<a id="a-90"></a>具寿无相。<a id="a-91"></a>何故啼泣。<a id="a-92"></a>报言诸黑钵者为我作舍置羯磨。<a id="a-93"></a>邬波难陀曰。<a id="a-94"></a>设与城邑聚落及三界有情作舍置羯磨者。<a id="a-95"></a>岂城邑等而非有耶。<a id="a-96"></a>且勿忧恼当求忏谢。<a id="a-97"></a>如是教已便共言说。<a id="a-98"></a>受用衣食同室而卧。<a id="a-99"></a>时少欲苾刍见是事已共生嫌贱。<a id="a-9A"></a>云何苾刍知彼苾刍是恶见人。<a id="a-9B"></a>众与羯磨未行随法。<a id="a-9C"></a>而与言谈为同住事。<a id="a-9D"></a>即以此缘具白世尊。<a id="a-9E"></a>世尊集众问其虚实。<a id="a-9F"></a>种种呵责。<a id="a-9G"></a>乃至我观十利。<a id="a-9H"></a>为诸苾刍制其学处。<a id="a-9I"></a>应如是说。</p>
  <p id="a9J">若复苾刍。<a id="a-9K"></a>知如是语人未为随法不舍恶见。<a id="a-9L"></a>共为言说共住受用同室而宿者。<a id="a-9M"></a>波逸底迦。<a id="a-9N"></a>若复苾刍者谓邬波难陀。<a id="a-9O"></a>余义如上。<a id="a-9P"></a>如是语人者谓是无相。<a id="a-9Q"></a>未为随顺法者。<a id="a-9R"></a>未作随顺忏摩之法。<a id="a-9S"></a>不舍恶见共为言说等者。<a id="a-9T"></a>谓作教授依止等事。<a id="a-9U"></a>于四室中同宿天明。<a id="a-9V"></a>结罪如上。<a id="a-9W"></a>此中犯相其事云何。<a id="a-9X"></a>若苾刍知如是语人未作随法。<a id="a-9Y"></a>为言论共住等事。<a id="a-9Z"></a>便得堕罪。<a id="a-9a"></a>若彼身病看侍无犯。<a id="a-9b"></a>或共同居令舍恶见。<a id="a-9c"></a>此亦无犯。<a id="a-9d"></a>又无犯者谓最初犯人。<a id="a-9e"></a>或痴狂心乱痛恼所缠。</p>
  <p data-pb></p>
  <h2 id="a9f">摄受恶见不舍求寂学处第五十七</h2>
  <p id="a9g">佛在室罗伐城住逝多林给孤独园。<a id="a-9h"></a>时邬波难陀有二求寂。<a id="a-9i"></a>一名利刺。<a id="a-9j"></a>二名长大。<a id="a-9k"></a>时有异处众多苾刍来至其所。<a id="a-9l"></a>与二求寂以为共住。<a id="a-9m"></a>言戏掉举身相摩触。<a id="a-9n"></a>时诸苾刍后生懊悔。<a id="a-9o"></a>便自克责所犯之罪。<a id="a-9p"></a>应责心者责心而悔。<a id="a-9q"></a>应对说者对说而除。<a id="a-9r"></a>发勇猛心起决定意。<a id="a-9s"></a>断诸烦恼证阿罗汉。<a id="a-9t"></a>获大神通。<a id="a-9u"></a>后于异时彼二求寂林中采花。<a id="a-9v"></a>于虚空中见彼苾刍乘空而至。<a id="a-9w"></a>遂遥问曰。<a id="a-9x"></a>仁等是谁苾刍。<a id="a-9y"></a>答言我是某甲。<a id="a-9z"></a>彼二报曰。<a id="a-A0"></a>仁等岂不昔与我等而为共住。<a id="a-A1"></a>言戏掉举身相摩触作诸罪业。<a id="a-A2"></a>云何于今获增上证。<a id="a-A3"></a>彼便答曰。<a id="a-A4"></a>此事实尔。<a id="a-A5"></a>然我后时情生懊悔。<a id="a-A6"></a>深自克责所犯之罪。<a id="a-A7"></a>如前具说。<a id="a-A8"></a>乃至获得道果。<a id="a-A9"></a>求寂闻已便作是念。<a id="a-AA"></a>此诸苾刍昔与我等。<a id="a-AB"></a>共作如是如是非法之事。<a id="a-AC"></a>云何于今得增上果。<a id="a-AD"></a>以此因缘我知佛所说法。<a id="a-AE"></a>云习诸欲是障碍者此非障碍。<a id="a-AF"></a>具以此事告诸苾刍。<a id="a-AG"></a>时少欲者闻是语已不嫌不喜。<a id="a-AH"></a>具以其事往白世尊。<a id="a-AI"></a>世尊尔时告诸苾刍。<a id="a-AJ"></a>此二求寂所言非理。<a id="a-AK"></a>汝等应可作别谏法而开晓之。<a id="a-AL"></a>若有余人作斯事者。<a id="a-AM"></a>亦如是谏。<a id="a-AN"></a>告言。<a id="a-AO"></a>汝利刺长大莫作是语。<a id="a-AP"></a>我知佛所说法欲是障碍者此非是障。<a id="a-AQ"></a>勿作是语谤讟世尊。<a id="a-AR"></a>谤世尊者不善。<a id="a-AS"></a>世尊不作是语。<a id="a-AT"></a>佛以种种方便说行诸欲。<a id="a-AU"></a>是障碍法。<a id="a-AV"></a>汝今二人当舍恶见。<a id="a-AW"></a>时诸苾刍奉佛教已。<a id="a-AX"></a>往二求寂所如佛所教晓喻其事。<a id="a-AY"></a>如是谏时彼二求寂。<a id="a-AZ"></a>所有恶见坚执不舍。<a id="a-Aa"></a>作如是语。<a id="a-Ab"></a>此事是实余皆虚妄。<a id="a-Ac"></a>时诸苾刍即以此缘具白世尊。<a id="a-Ad"></a>我等奉教别谏彼二求寂时。<a id="a-Ae"></a>彼之恶见坚执不舍。<a id="a-Af"></a>而云我说是实余皆虚妄。<a id="a-Ag"></a>佛言汝诸苾刍。<a id="a-Ah"></a>应作白四羯磨谏二求寂。<a id="a-Ai"></a>如是应作。<a id="a-Aj"></a>鸣槌集众。<a id="a-Ak"></a>众既集已。<a id="a-Al"></a>令二求寂离闻处在见处。<a id="a-Am"></a>应令一人作白羯磨。<a id="a-An"></a>应如是作。</p>
  <p id="aAo">大德僧伽听。<a id="a-Ap"></a>此利刺长大二求寂。<a id="a-Aq"></a>自起如是恶见作如是语。<a id="a-Ar"></a>我知佛所说法欲是障碍者。<a id="a-As"></a>此非是障。<a id="a-At"></a>苾刍与作别谏之时。<a id="a-Au"></a>彼二恶见坚执不舍。<a id="a-Av"></a>作如是语。<a id="a-Aw"></a>此事是实余皆虚妄。<a id="a-Ax"></a>若僧伽时至听者。<a id="a-Ay"></a>僧伽应许。<a id="a-Az"></a>僧伽今与彼二人。<a id="a-B0"></a>作白四羯磨晓喻其事。<a id="a-B1"></a>汝等二人莫作是语。<a id="a-B2"></a>如佛所说障碍之法不应习行。<a id="a-B3"></a>我知此法习行之时非是障碍。<a id="a-B4"></a>莫谤世尊。<a id="a-B5"></a>谤世尊者不善。<a id="a-B6"></a>世尊不作是说。<a id="a-B7"></a>世尊以种种方便说欲是障碍法。<a id="a-B8"></a>若习行者定为障碍。<a id="a-B9"></a>汝之二人当舍如是恶见。<a id="a-BA"></a>此是其白。<a id="a-BB"></a>一苾刍向二人所报言。<a id="a-BC"></a>众僧与汝作白四羯磨。<a id="a-BD"></a>已作白竟。<a id="a-BE"></a>汝今应舍恶见。<a id="a-BF"></a>若舍者善。<a id="a-BG"></a>若不舍者彼苾刍应还众中。<a id="a-BH"></a>告言恶见不舍。<a id="a-BI"></a>次作羯磨。<a id="a-BJ"></a>大德僧伽听。<a id="a-BK"></a>准白应作。<a id="a-BL"></a>乃至初羯磨了。<a id="a-BM"></a>如前令问。<a id="a-BN"></a>若不舍者还报众知。<a id="a-BO"></a>次作第二第三了时。<a id="a-BP"></a>亦如前问。<a id="a-BQ"></a>如是应作。<a id="a-BR"></a>时诸苾刍奉佛教已。<a id="a-BS"></a>唤彼二人为作白四羯磨晓喻之时。<a id="a-BT"></a>彼于恶见坚执不舍云此事是实余皆虚妄。<a id="a-BU"></a>时诸苾刍即以此缘具白世尊。<a id="a-BV"></a>我等已作白四羯磨谏彼二人。<a id="a-BW"></a>彼于恶见坚执不舍。<a id="a-BX"></a>云此事是实余皆虚妄。<a id="a-BY"></a>佛言汝等苾刍应与彼二求寂作不舍恶见摈羯磨。<a id="a-BZ"></a>如是应作。<a id="a-Ba"></a>鸣槌集众。<a id="a-Bb"></a>众既集已。<a id="a-Bc"></a>令一苾刍作白羯磨。<a id="a-Bd"></a>大德僧伽听。<a id="a-Be"></a>彼利刺长大二求寂。<a id="a-Bf"></a>自起恶见如前广说。<a id="a-Bg"></a>僧伽为作别谏。<a id="a-Bh"></a>及白四羯磨晓喻之时。<a id="a-Bi"></a>坚执不舍。<a id="a-Bj"></a>云此事是实余皆虚妄。<a id="a-Bk"></a>若僧时到听者。<a id="a-Bl"></a>僧伽应许。<a id="a-Bm"></a>僧伽今与此二人。<a id="a-Bn"></a>作不舍恶见摈羯磨。<a id="a-Bo"></a>应告之曰。<a id="a-Bp"></a>汝等二人从今已去。<a id="a-Bq"></a>不得更云如来应正等觉是我大师。<a id="a-Br"></a>亦复不应随苾刍后同一道行。<a id="a-Bs"></a>如余求寂与大苾刍二夜同室宿。<a id="a-Bt"></a>汝今无是事。<a id="a-Bu"></a>汝愚痴人今可灭去。<a id="a-Bv"></a>白如是。<a id="a-Bw"></a>应一苾刍向二人所报言。<a id="a-Bx"></a>众今与汝二人作白四摈羯磨。<a id="a-By"></a>已作白讫。<a id="a-Bz"></a>汝等应舍如是恶见。<a id="a-C0"></a>若舍者善。<a id="a-C1"></a>若不舍者还至众中具告其事。<a id="a-C2"></a>广说如上。<a id="a-C3"></a>次应与作羯磨。<a id="a-C4"></a>准白应为。<a id="a-C5"></a>作一番讫还令苾刍向彼陈说。<a id="a-C6"></a>众已与汝作初羯磨讫。<a id="a-C7"></a>应舍恶见。<a id="a-C8"></a>广说如上。<a id="a-C9"></a>乃至第三羯磨竟。<a id="a-CA"></a>结文准作。<a id="a-CB"></a>诸苾刍白佛言。<a id="a-CC"></a>大德。<a id="a-CD"></a>应如是作。<a id="a-CE"></a>时诸苾刍承佛教已。<a id="a-CF"></a>唤二求寂为作驱摈羯磨已。<a id="a-CG"></a>恶见不舍。<a id="a-CH"></a>便往邬波难陀所啼泣而住。<a id="a-CI"></a>邬波难陀问曰。<a id="a-CJ"></a>汝二具寿何汝啼泣。<a id="a-CK"></a>答言诸黑钵者已为我等作摈羯磨。<a id="a-CL"></a>今欲如何。<a id="a-CM"></a>邬波难陀曰。<a id="a-CN"></a>若彼为诸村坊城邑乃至三界。<a id="a-CO"></a>作摈羯磨。<a id="a-CP"></a>岂村坊等而非有耶。<a id="a-CQ"></a>汝勿忧恼。<a id="a-CR"></a>当就忏摩。<a id="a-CS"></a>便受彼二供给供养。<a id="a-CT"></a>言谈同宿。<a id="a-CU"></a>少欲苾刍见是事已。<a id="a-CV"></a>生嫌贱心作如是语。<a id="a-CW"></a>云何苾刍具知如是恶见求寂大众与作摈羯磨已。<a id="a-CX"></a>受彼供承言谈同宿。<a id="a-CY"></a>即以此缘具白世尊。<a id="a-CZ"></a>世尊集众问邬波难陀。<a id="a-Ca"></a>广说如上。<a id="a-Cb"></a>乃至我观十利。<a id="a-Cc"></a>为诸苾刍制其学处。<a id="a-Cd"></a>应如是说。</p>
  <p id="aCe">若复苾刍见有求寂作如是语。<a id="a-Cf"></a>我知佛所说法欲是障碍法者。<a id="a-Cg"></a>习行之时非是障碍。<a id="a-Ch"></a>诸苾刍应语彼求寂言汝莫作是语。<a id="a-Ci"></a>我知佛所说欲是障碍法者。<a id="a-Cj"></a>习行之时非是障碍。<a id="a-Ck"></a>汝莫谤世尊。<a id="a-Cl"></a>谤世尊者不善。<a id="a-Cm"></a>世尊不作是语。<a id="a-Cn"></a>世尊以无量门于诸欲法说为障碍。<a id="a-Co"></a>汝可弃舍如是恶见。<a id="a-Cp"></a>诸苾刍语彼求寂时。<a id="a-Cq"></a>舍此事者善。<a id="a-Cr"></a>若不舍者乃至二三。<a id="a-Cs"></a>随正应谏。<a id="a-Ct"></a>随正应教令舍是事。<a id="a-Cu"></a>舍者善。<a id="a-Cv"></a>若不舍者诸苾刍应语彼求寂言。<a id="a-Cw"></a>汝从今已去。<a id="a-Cx"></a>不应说言如来应正等觉是我大师。<a id="a-Cy"></a>若有尊宿及同梵行者。<a id="a-Cz"></a>不应随行。<a id="a-D0"></a>如余求寂得与苾刍二夜同宿。<a id="a-D1"></a>汝今无是事。<a id="a-D2"></a>汝愚痴人可速灭去。<a id="a-D3"></a>若苾刍知是被摈求寂。<a id="a-D4"></a>而摄受饶益同室宿者。<a id="a-D5"></a>波逸底迦。</p>
  <p id="aD6">若复苾刍者谓邬波难陀。<a id="a-D7"></a>余义如上。<a id="a-D8"></a>有求寂者谓利刺长大。<a id="a-D9"></a>佛者谓如来应正等觉。<a id="a-DA"></a>说者开导义。<a id="a-DB"></a>法者若佛说若声闻说。<a id="a-DC"></a>欲是障碍者。<a id="a-DD"></a>谓是五欲。<a id="a-DE"></a>习行者谓作其事。<a id="a-DF"></a>非是障碍者。<a id="a-DG"></a>谓不能障沙门圣果。<a id="a-DH"></a>苾刍者谓此法中人。<a id="a-DI"></a>语彼求寂等者。<a id="a-DJ"></a>述其恶见。<a id="a-DK"></a>与作别谏及与众谏。<a id="a-DL"></a>若不舍者应摈羯磨语言。<a id="a-DM"></a>汝从今已去广说其事。<a id="a-DN"></a>是不应作共行同宿。<a id="a-DO"></a>汝是痴人可速灭去。<a id="a-DP"></a>若苾刍者谓邬波难陀。<a id="a-DQ"></a>知者或自知或从他闻。<a id="a-DR"></a>摄受者与作依止。<a id="a-DS"></a>饶益者谓给衣食。<a id="a-DT"></a>同室者。<a id="a-DU"></a>四种室中与其同宿。<a id="a-DV"></a>结罪同前。<a id="a-DW"></a>此中犯相其事云何。<a id="a-DX"></a>若苾刍知是彼摈求寂。<a id="a-DY"></a>乃至同室宿者。<a id="a-DZ"></a>波逸底迦。</p>
  <p id="aDa">若是亲族或时带病。<a id="a-Db"></a>若复令彼冀舍恶见。<a id="a-Dc"></a>虽权摄受并皆无犯。<a id="a-Dd"></a>又无犯者谓最初犯人。<a id="a-De"></a>或痴狂心乱痛恼所缠。</p>
  <p data-pb></p>
  <h2 id="aDf">着不坏色衣学处第五十八</h2>
  <p id="aDg">佛在王舍城住竹林园。<a id="a-Dh"></a>时此城中有二龙王。<a id="a-Di"></a>一名只利。<a id="a-Dj"></a>一名跋窭。<a id="a-Dk"></a>由此二龙威神力故。<a id="a-Dl"></a>于王舍城有五百温泉及诸池沼。<a id="a-Dm"></a>常流不绝。<a id="a-Dn"></a>时降甘雨五谷熟成。<a id="a-Do"></a>尔时世尊调伏难陀邬波难陀二龙王已。<a id="a-Dp"></a>此二龙王每于月八日十五日二十三日月尽日。<a id="a-Dq"></a>从大海出升妙高峰。<a id="a-Dr"></a>来诣佛所为欲供养及听法故。<a id="a-Ds"></a>时只利跋窭二龙王。<a id="a-Dt"></a>见难陀邬波难陀来至佛所而申供养。<a id="a-Du"></a>自相谓曰。<a id="a-Dv"></a>此二龙王每月于四斋日。<a id="a-Dw"></a>远从余处来至此城。<a id="a-Dx"></a>承事世尊并闻妙法。<a id="a-Dy"></a>我等云何在此城中不申礼敬。<a id="a-Dz"></a>我今宜往供养世尊。<a id="a-E0"></a>是时二龙王来诣佛所。<a id="a-E1"></a>礼双足已在一面坐。<a id="a-E2"></a>尔时世尊为彼二龙宣说法要。<a id="a-E3"></a>令归三宝受五学处。<a id="a-E4"></a>从此已后身及赀财并皆增盛。<a id="a-E5"></a>既增盛已即共议曰。<a id="a-E6"></a>我等宜可往大海中。<a id="a-E7"></a>随广博处而为居止。<a id="a-E8"></a>作是议已往诣佛所。<a id="a-E9"></a>致敬既毕在一面坐。<a id="a-EA"></a>白佛言。<a id="a-EB"></a>大德。<a id="a-EC"></a>我从世尊受归戒已。<a id="a-ED"></a>身及资财并皆增盛。<a id="a-EE"></a>若大悲世尊哀怜许者。<a id="a-EF"></a>我等今欲往大海中随宽而住。<a id="a-EG"></a>佛见请已告二龙曰。<a id="a-EH"></a>影胜大王是国之主。<a id="a-EI"></a>汝等欲去宜可白知。<a id="a-EJ"></a>时二龙王辞佛而去。<a id="a-EK"></a>便相谓曰。<a id="a-EL"></a>如佛所言似不容许。<a id="a-EM"></a>便依旧住。<a id="a-EN"></a>然二龙王若于夜中来见佛者。<a id="a-EO"></a>依本形状。<a id="a-EP"></a>若于昼日作长者形。<a id="a-EQ"></a>后异时中龙于昼日在世尊所听佛说法。<a id="a-ER"></a>影胜大王亦于彼时往竹林园。<a id="a-ES"></a>既至门所命左右曰。<a id="a-ET"></a>汝往佛所观有何人。<a id="a-EU"></a>时彼左右奉教而去。<a id="a-EV"></a>既至佛所礼佛足已。<a id="a-EW"></a>见二长者在世尊处。<a id="a-EX"></a>即还王所。<a id="a-EY"></a>白言大天。<a id="a-EZ"></a>有二长者在世尊处。<a id="a-Ea"></a>王作是念。<a id="a-Eb"></a>彼二长者是我国人。<a id="a-Ec"></a>见我来至敢不起耶。<a id="a-Ed"></a>时影胜王欲至佛所。<a id="a-Ee"></a>彼二龙王见大王来。<a id="a-Ef"></a>白世尊曰。<a id="a-Eg"></a>大德。<a id="a-Eh"></a>我今先且敬法为敬王耶。<a id="a-Ei"></a>世尊告曰。<a id="a-Ej"></a>诸佛世尊及阿罗汉等咸敬于法。<a id="a-Ek"></a>以此因缘说三伽他曰。</p>
  <p id="aEl">若过去诸佛　　及以未来者</p>
  <p id="aEm">现在诸世尊　　能断一切忧</p>
  <p id="aEn">皆共尊敬法　　言说及行住</p>
  <p id="aEo">常于一切时　　尊重于正法</p>
  <p id="aEp">是故求益者　　欲希富盛乐</p>
  <p id="aEq">应当尊敬法　　常思诸佛教</p>
  <p id="aEr">时彼二龙闻佛世尊说敬法事。<a id="a-Es"></a>虽见王来而不修敬。<a id="a-Et"></a>王既见已便作是念。<a id="a-Eu"></a>此二长者是我国人。<a id="a-Ev"></a>见我来至不相敬重。<a id="a-Ew"></a>便生嗔恨。<a id="a-Ex"></a>至世尊所礼双足已在一面坐。<a id="a-Ey"></a>佛知王意有嗔恚心。<a id="a-Ez"></a>别作余言不为说法。<a id="a-F0"></a>时影胜王请世尊曰。<a id="a-F1"></a>唯愿大师为我说法。<a id="a-F2"></a>尔时世尊。<a id="a-F3"></a>以此因缘说伽他曰。</p>
  <p id="aF4">若无清净心　　而怀嗔恨意</p>
  <p id="aF5">不能解诸佛　　所说微妙法</p>
  <p id="aF6">降伏斗诤心　　及无不净意</p>
  <p id="aF7">能除于忿害　　方解微妙法</p>
  <p id="aF8">时影胜王闻伽陀已作如是念。<a id="a-F9"></a>由二长者遂令世尊不时为我演说法要。<a id="a-FA"></a>便从座起礼佛而去。<a id="a-FB"></a>命左右曰。<a id="a-FC"></a>汝可伺彼佛边长者。<a id="a-FD"></a>辞佛去时应告之曰。<a id="a-FE"></a>大王有教。<a id="a-FF"></a>尔等二人宜当速去。<a id="a-FG"></a>勿居我国。<a id="a-FH"></a>于时使人奉命而往。<a id="a-FI"></a>彼二龙王既闻妙法。<a id="a-FJ"></a>礼佛而去将出竹园。<a id="a-FK"></a>使人报曰。<a id="a-FL"></a>大王有教。<a id="a-FM"></a>尔等二人宜当速去。<a id="a-FN"></a>勿居我国。<a id="a-FO"></a>二龙闻已便作是念。<a id="a-FP"></a>我比长夜情所乐者。<a id="a-FQ"></a>今不为劳而能遂愿。<a id="a-FR"></a>即起密云降注洪雨。<a id="a-FS"></a>从诸渠涧次入江河。<a id="a-FT"></a>展转随流至于大海。<a id="a-FU"></a>身及资财转更增盛。<a id="a-FV"></a>龙去之后。<a id="a-FW"></a>王舍城侧五百温泉并皆枯涸。<a id="a-FX"></a>于时时中不降甘雨。<a id="a-FY"></a>五谷不成人怀忧戚。<a id="a-FZ"></a>时影胜王见此事已便作是念。<a id="a-Fa"></a>王舍城内有二龙王。<a id="a-Fb"></a>一名山二名胜。<a id="a-Fc"></a>常居此城。<a id="a-Fd"></a>由彼威力能令五百温泉及诸池沼常流不绝。<a id="a-Fe"></a>于时时中每降甘泽。<a id="a-Ff"></a>五谷熟成无所乏少。<a id="a-Fg"></a>忽于今时温泉池沼并皆干竭。<a id="a-Fh"></a>多时无雨五谷不成。<a id="a-Fi"></a>岂二龙王而命过耶。<a id="a-Fj"></a>或复逃窜向余方国。<a id="a-Fk"></a>或咒龙者之所摄持。<a id="a-Fl"></a>成金翅鸟王之所啖食。<a id="a-Fm"></a>然佛世尊具一切智无不观察。<a id="a-Fn"></a>我今宜往问彼所由。<a id="a-Fo"></a>时影胜王往竹林中。<a id="a-Fp"></a>礼佛足已在一面坐。<a id="a-Fq"></a>白佛言。<a id="a-Fr"></a>大德。<a id="a-Fs"></a>有二龙王在此城住。<a id="a-Ft"></a>具述威力盛衰所由。<a id="a-Fu"></a>不委今时居止何处。<a id="a-Fv"></a>尔时世尊告影胜王曰。<a id="a-Fw"></a>大王当知。<a id="a-Fx"></a>非彼二龙身死命过。<a id="a-Fy"></a>乃至亦无金翅所食。<a id="a-Fz"></a>然是大王自为驱摈。<a id="a-G0"></a>王曰我曾不忆与彼相见。<a id="a-G1"></a>况驱摈乎。<a id="a-G2"></a>世尊告曰。<a id="a-G3"></a>我为大王忆驱摈事。<a id="a-G4"></a>王岂不忆。<a id="a-G5"></a>曾于一时来至我所。<a id="a-G6"></a>见二长者在我边坐。<a id="a-G7"></a>大王于时共作何语。<a id="a-G8"></a>影胜白佛言。<a id="a-G9"></a>世尊。<a id="a-GA"></a>我不共语。<a id="a-GB"></a>遣使留言报二长者。<a id="a-GC"></a>勿居我国。<a id="a-GD"></a>佛言彼二长者即是龙王。<a id="a-GE"></a>化作人身来听法要。<a id="a-GF"></a>王曰彼二龙王今向何处。<a id="a-GG"></a>佛言往大海中。<a id="a-GH"></a>王闻语已便带忧色而白佛言。<a id="a-GI"></a>大德。<a id="a-GJ"></a>我之国界将衰损耶。<a id="a-GK"></a>佛言王之国界未至衰损。<a id="a-GL"></a>然可愧谢彼二龙王。<a id="a-GM"></a>王曰彼在海中我住城邑。<a id="a-GN"></a>既不相见。<a id="a-GO"></a>求谢无由。<a id="a-GP"></a>佛言每于四斋日来至我所而申礼敬。<a id="a-GQ"></a>王至此日宜可自来。<a id="a-GR"></a>我指示之当申忏谢。<a id="a-GS"></a>王曰我忏谢时为礼彼足耶。<a id="a-GT"></a>佛言不应礼足。<a id="a-GU"></a>宜申右手告龙王。<a id="a-GV"></a>曰。<a id="a-GW"></a>愿容恕我勿恨前言。<a id="a-GX"></a>彼二龙王自当容忍。<a id="a-GY"></a>后于异时至褒洒陀日。<a id="a-GZ"></a>彼二龙王来至佛所。<a id="a-Ga"></a>礼佛足已在一面坐。<a id="a-Gb"></a>其影胜王。<a id="a-Gc"></a>亦于是日来礼佛足一面而坐。<a id="a-Gd"></a>尔时世尊即便现相示其处所。<a id="a-Ge"></a>此是二大龙王。<a id="a-Gf"></a>时影胜王便舒右手告二龙曰。<a id="a-Gg"></a>龙王。<a id="a-Gh"></a>于我愿见忏摩。<a id="a-Gi"></a>龙王报曰。<a id="a-Gj"></a>忏摩大王。<a id="a-Gk"></a>王曰若容恕者。<a id="a-Gl"></a>愿还来此住我国中。<a id="a-Gm"></a>二龙告曰。<a id="a-Gn"></a>我从此处至大海已。<a id="a-Go"></a>身及资财非常广大。<a id="a-Gp"></a>若来此者无处相容。<a id="a-Gq"></a>王曰若如是者当失我国。<a id="a-Gr"></a>龙曰唯愿大王勿忧失国。<a id="a-Gs"></a>可于城外造二神堂。<a id="a-Gt"></a>一名只利龙神堂。<a id="a-Gu"></a>二名跋窭龙神堂。<a id="a-Gv"></a>我令眷属住此堂中。<a id="a-Gw"></a>六月一时盛兴大会。<a id="a-Gx"></a>我等自来观王国土不令阙乏。<a id="a-Gy"></a>王曰善。<a id="a-Gz"></a>当如是作。<a id="a-H0"></a>时影胜王即于城外林泉之所造二神堂。<a id="a-H1"></a>每年二时至节会日。<a id="a-H2"></a>遍六大城所有诸人并皆云集。<a id="a-H3"></a>曾于一时至节会日。<a id="a-H4"></a>有南方乐者来至王城。<a id="a-H5"></a>时彼乐人自相谓曰。<a id="a-H6"></a>我等作何方便得使众人情生欢爱。<a id="a-H7"></a>多获财利以自供身。<a id="a-H8"></a>时有一人作如是议。<a id="a-H9"></a>若说大人殊胜行迹。<a id="a-HA"></a>可使众人情生欢爱多获财物。<a id="a-HB"></a>诸人报曰。<a id="a-HC"></a>若如是者世间殊胜无过于佛。<a id="a-HD"></a>一切有情共所钦敬。<a id="a-HE"></a>我若赞叹摄引众人。<a id="a-HF"></a>因此得财永无阙乏。<a id="a-HG"></a>时彼乐人俱共往诣六众之所。<a id="a-HH"></a>礼足而白。<a id="a-HI"></a>唯愿圣者为我宣说。<a id="a-HJ"></a>如佛往昔为菩萨时。<a id="a-HK"></a>在睹史天宫将欲下生赡部洲内。<a id="a-HL"></a>作四种观察。<a id="a-HM"></a>欲界六天随应作事咸皆为作。<a id="a-HN"></a>降神母腹及诞生时。<a id="a-HO"></a>渐至童年出门游观。<a id="a-HP"></a>见老病死等。<a id="a-HQ"></a>遂适林中苦行六年。<a id="a-HR"></a>将为无益道成正觉普济群迷。<a id="a-HS"></a>如是等缘愿皆为说。<a id="a-HT"></a>六众报曰。<a id="a-HU"></a>汝等闻此欲何所为。<a id="a-HV"></a>乐人告曰。<a id="a-HW"></a>我欲修入管弦缉为歌曲。<a id="a-HX"></a>时邬陀夷闻已告曰。<a id="a-HY"></a>痴人。<a id="a-HZ"></a>汝将我佛法胜事奏入弦歌。<a id="a-Ha"></a>汝可即行。<a id="a-Hb"></a>不能为说。<a id="a-Hc"></a>时诸乐人默然舍去。<a id="a-Hd"></a>诣尼寺中至吐罗难陀一刍尼处。<a id="a-He"></a>礼而告曰。<a id="a-Hf"></a>唯愿圣者为我宣说。<a id="a-Hg"></a>如佛往昔为菩萨时。<a id="a-Hh"></a>在睹史天上来此下生。<a id="a-Hi"></a>乃至普济群迷。<a id="a-Hj"></a>愿为我说。<a id="a-Hk"></a>吐罗难陀闻而告曰。<a id="a-Hl"></a>汝乐闻此欲作何事。<a id="a-Hm"></a>乐人答曰。<a id="a-Hn"></a>我今欲取其事奏入管弦欲为舞曲。<a id="a-Ho"></a>尼便报曰。<a id="a-Hp"></a>共作要契方可为陈。<a id="a-Hq"></a>汝若与我饼果直者。<a id="a-Hr"></a>当为汝说。<a id="a-Hs"></a>乐人曰。<a id="a-Ht"></a>此是小事必当奉与。<a id="a-Hu"></a>其吐罗难陀尼具足多闻善闲三藏。<a id="a-Hv"></a>即为宣说始从生位终至菩提。<a id="a-Hw"></a>乐人闻已咸取其事修入弦歌。<a id="a-Hx"></a>乐人于时共相告曰。<a id="a-Hy"></a>此之胜事令信敬人情发欢喜。<a id="a-Hz"></a>作何方便令不信者亦起欢心。<a id="a-I0"></a>我当一时俱呈两伎。<a id="a-I1"></a>令信不信咸唱善哉。<a id="a-I2"></a>遂即遍觅希奇还入僧寺。<a id="a-I3"></a>见阐陀苾刍饱食已讫复舍威仪。<a id="a-I4"></a>忽有施主持妙饮食来与阐陀。<a id="a-I5"></a>于时阐陀情希更食。<a id="a-I6"></a>洗手受已往邬陀夷所。<a id="a-I7"></a>其邬陀夷食尚未起。<a id="a-I8"></a>即对其前蹲踞而住。<a id="a-I9"></a>作如是语。<a id="a-IA"></a>大德邬陀夷存念。<a id="a-IB"></a>我苾刍阐陀已足食讫。<a id="a-IC"></a>复得如是美好饮食。<a id="a-ID"></a>今欲更食。<a id="a-IE"></a>愿与我作余食法时邬陀夷取两三口食已。<a id="a-IF"></a>告曰去此是汝食随意餐啖。<a id="a-IG"></a>时彼乐人见斯事已便作是念。<a id="a-IH"></a>此好缘由。<a id="a-II"></a>我若作者能令不信之辈亦发欢心。<a id="a-IJ"></a>即便往彼作乐之处。<a id="a-IK"></a>手振鼗鼓广集诸人作众伎乐。<a id="a-IL"></a>始从菩萨睹史天下迄至普济群迷。<a id="a-IM"></a>并悉奏入管弦盛为舞乐。<a id="a-IN"></a>敬信之类生希有心。<a id="a-IO"></a>皆云奇哉。<a id="a-IP"></a>乐人善为歌唱多赠钱贿。<a id="a-IQ"></a>有异常伦。<a id="a-IR"></a>于时乐者复更思惟。<a id="a-IS"></a>不信之人终须汲引。<a id="a-IT"></a>遂令一人作阐陀形。<a id="a-IU"></a>复遣一人作邬陀夷状。<a id="a-IV"></a>却坐而食。<a id="a-IW"></a>其阐陀形者。<a id="a-IX"></a>即以瓦碗盛灰满中上置沙糖。<a id="a-IY"></a>至邬陀夷处蹲踞而住。<a id="a-IZ"></a>报言大德邬陀夷存念。<a id="a-Ia"></a>我阑陀苾刍已饱足食。<a id="a-Ib"></a>复得如是美好饮食。<a id="a-Ic"></a>情希更食。<a id="a-Id"></a>愿与我作余食之法。<a id="a-Ie"></a>时邬陀夷乐人取沙糖食。<a id="a-If"></a>便以灰碗覆彼头上。<a id="a-Ig"></a>告云此是汝物随意餐啖。<a id="a-Ih"></a>时不信人见其希有。<a id="a-Ii"></a>并皆大笑唱言美乐。<a id="a-Ij"></a>多遗珍财。<a id="a-Ik"></a>时诸看人戏散之后。<a id="a-Il"></a>随所至处如前次第话向余人。<a id="a-Im"></a>六众苾刍展转闻说共相议曰。<a id="a-In"></a>无识倡优摸我形状。<a id="a-Io"></a>戏场之内用作希奇。<a id="a-Ip"></a>我今宜可与彼乐儿作无益事。<a id="a-Iq"></a>即相谓曰。<a id="a-Ir"></a>我等宜应向姊妹边共忆戏事。<a id="a-Is"></a>即便至彼而告之曰。<a id="a-It"></a>姊妹。<a id="a-Iu"></a>如我世尊。<a id="a-Iv"></a>为菩萨时所有行迹。<a id="a-Iw"></a>当时有一乐者名高腊婆。<a id="a-Ix"></a>取菩萨行歌入管弦。<a id="a-Iy"></a>我等虽看有忆不忆。<a id="a-Iz"></a>即便共歌。<a id="a-J0"></a>其事无有遗失。<a id="a-J1"></a>遂即往至二神堂所。<a id="a-J2"></a>去其不远张设戏场。<a id="a-J3"></a>青布傍遮红禅上覆。<a id="a-J4"></a>既布置已六众俱来。<a id="a-J5"></a>时邬波难陀即着俗服。<a id="a-J6"></a>以彩叠缠头手拍鼗鼓。<a id="a-J7"></a>自余诸伴皆为舞乐。<a id="a-J8"></a>鼓声才发大众云奔。<a id="a-J9"></a>弃彼戏场皆集斯处。<a id="a-JA"></a>时彼乐人闻音奇绝。<a id="a-JB"></a>亦并俱来观其所为。<a id="a-JC"></a>咸成绝代。<a id="a-JD"></a>共相谓曰。<a id="a-JE"></a>此等为是天。<a id="a-JF"></a>为龙药叉乾闼婆等来此歌戏。<a id="a-JG"></a>各生奇异共舍资财。<a id="a-JH"></a>于时六众戏讫散场。<a id="a-JI"></a>所有钱财并收将去。<a id="a-JJ"></a>时诸乐人亦随其后观知住处。<a id="a-JK"></a>便见六众入竹园中。<a id="a-JL"></a>乐人在门伺看其事。<a id="a-JM"></a>时邬陀夷出寺门外。<a id="a-JN"></a>于其耳侧尚有雌黄。<a id="a-JO"></a>乐人见之问言。<a id="a-JP"></a>向为伎乐岂圣者耶。<a id="a-JQ"></a>答言是我故欲辱汝痴人。<a id="a-JR"></a>岂容汝等假我威光以为活命。<a id="a-JS"></a>反相调弄。<a id="a-JT"></a>作我形仪对众人前以当诃笑。<a id="a-JU"></a>若汝去处我必随行。<a id="a-JV"></a>令汝长时一无所获。<a id="a-JW"></a>我等不将戏具借觅权充。<a id="a-JX"></a>汝等擎持诸事辛苦。<a id="a-JY"></a>见是语已乐人请曰。<a id="a-JZ"></a>唯愿圣者恕我一愆。<a id="a-Ja"></a>邬陀夷曰。<a id="a-Jb"></a>若汝得财悉当与我。<a id="a-Jc"></a>共为盟要即我不随行。<a id="a-Jd"></a>乐人议曰。<a id="a-Je"></a>我若不与相恼未休。<a id="a-Jf"></a>是故今时得者皆与。<a id="a-Jg"></a>遂还本处咸共忧愁。<a id="a-Jh"></a>彼有知识来问之曰。<a id="a-Ji"></a>仁等何因各怀忧色。<a id="a-Jj"></a>答曰我今被罚。<a id="a-Jk"></a>岂得不忧。<a id="a-Jl"></a>问曰是谁。<a id="a-Jm"></a>答言释子。<a id="a-Jn"></a>问言何意。<a id="a-Jo"></a>即以上事具悉告知。<a id="a-Jp"></a>时彼知识俱生嫌贱。<a id="a-Jq"></a>云何苾刍着俗白衣躬为伎弄。<a id="a-Jr"></a>虽诸乐人并不免输物。<a id="a-Js"></a>时诸苾刍闻是语已具白世尊。<a id="a-Jt"></a>世尊尔时集苾刍众。<a id="a-Ju"></a>如俗讥嫌问知虚实。<a id="a-Jv"></a>乃至我观十利。<a id="a-Jw"></a>为诸苾刍制其学处应如是说。<a id="a-Jx"></a>若复苾刍得新衣。<a id="a-Jy"></a>当作三种染坏色。<a id="a-Jz"></a>若青若泥若赤。<a id="a-K0"></a>随一而坏。<a id="a-K1"></a>若不作三种坏色而受用者。<a id="a-K2"></a>波逸底迦。<a id="a-K3"></a>若复苾刍者谓六众也。<a id="a-K4"></a>余义如上。<a id="a-K5"></a>新衣者有二种新。<a id="a-K6"></a>一谓衣体是新。<a id="a-K7"></a>二谓新从他得。<a id="a-K8"></a>此中新者谓是新衣。<a id="a-K9"></a>衣有七种。<a id="a-KA"></a>具如上说。<a id="a-KB"></a>青者谓青色。<a id="a-KC"></a>泥者谓赤石。<a id="a-KD"></a>赤者谓树赤皮。<a id="a-KE"></a>染坏色者谓坏其白色。<a id="a-KF"></a>若不染坏而受用者。<a id="a-KG"></a>得罪同前。<a id="a-KH"></a>此中犯相其事云何。<a id="a-KI"></a>若诸苾刍得新衣。<a id="a-KJ"></a>于三种色中不随一而坏者。<a id="a-KK"></a>皆得堕罪。<a id="a-KL"></a>无犯者谓最初犯人。<a id="a-KM"></a>或痴狂心乱痛恼所缠。</p>
 </body>
</html>