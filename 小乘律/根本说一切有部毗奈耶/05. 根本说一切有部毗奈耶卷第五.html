<!doctype html>
<html id="z3IBV02no" data-ver="953">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶卷第五</h1>
  <h2 id="a2">不与取学处第二之四</h2>
  <p id="a3">尔时薄伽梵。<a id="a-4"></a>在室罗伐城逝多林给孤独园。<a id="a-5"></a>有二苾刍。<a id="a-6"></a>一名苏师牟。<a id="a-7"></a>二名婆苏达多。<a id="a-8"></a>共为知友情义相顺。<a id="a-9"></a>时苏师牟有好大钵。<a id="a-A"></a>婆苏达多有好小钵。<a id="a-B"></a>彼于异时俱并食讫一处洗钵。<a id="a-C"></a>时苏师牟取婆苏达多小钵安大钵中。<a id="a-D"></a>作如是语。<a id="a-E"></a>具寿婆苏达多若人有此二钵。<a id="a-F"></a>足得省缘修诸善品。<a id="a-G"></a>婆苏达多曰。<a id="a-H"></a>汝若欲得何不取之。<a id="a-I"></a>时婆苏达多于一聚落有少缘事。<a id="a-J"></a>语苏师牟曰具寿我于某处有少缘事。<a id="a-K"></a>有能为我办是事者。<a id="a-L"></a>我持小钵与之。<a id="a-M"></a>问曰汝言实不。<a id="a-N"></a>答曰实与时。<a id="a-O"></a>苏师牟闻此言已便欲为去。<a id="a-P"></a>覆生悔念。<a id="a-Q"></a>勿由此缘令同梵行者作如是说。<a id="a-R"></a>苏师牟与他客作。<a id="a-S"></a>遂不复行。<a id="a-T"></a>时苏师牟于彼聚落有缘须去。<a id="a-U"></a>遂作是念。<a id="a-V"></a>我为自事并办彼缘斯亦佳矣。<a id="a-W"></a>即便往彼了其二事。<a id="a-X"></a>还告婆苏达多曰。<a id="a-Y"></a>汝彼聚落所有营务我已为办。<a id="a-Z"></a>宜授小钵。<a id="a-a"></a>婆苏达多曰。<a id="a-b"></a>汝自缘去非为于我。<a id="a-c"></a>我之小钵谁能与汝苏师牟曰。<a id="a-d"></a>汝不与者我当自取。<a id="a-e"></a>婆苏达多曰。<a id="a-f"></a>汝若合得何不取之。<a id="a-g"></a>时婆苏达多有缘出外。<a id="a-h"></a>苏师牟即取小钵安己钵中。<a id="a-i"></a>婆苏达多归不见钵。<a id="a-j"></a>问言具寿。<a id="a-k"></a>谁将我小钵去。<a id="a-l"></a>苏师牟曰。<a id="a-m"></a>是物主将去。<a id="a-n"></a>婆苏达多曰。<a id="a-o"></a>是谁之物。<a id="a-p"></a>曰是我物。<a id="a-q"></a>婆苏达多怒曰。<a id="a-r"></a>汝贼心取得波罗市迦。<a id="a-s"></a>苏师牟闻已追悔。<a id="a-t"></a>即以此缘告诸苾刍。<a id="a-u"></a>诸苾刍白佛。<a id="a-v"></a>佛问苏师牟。<a id="a-w"></a>汝以何心取他小钵。<a id="a-x"></a>具以白佛。<a id="a-y"></a>佛言。<a id="a-z"></a>此苾刍作己物心取钵无犯。<a id="a-10"></a>然诸苾刍不应受雇与他作务。<a id="a-11"></a>若博换作业乃求福作无犯。<a id="a-12"></a>苾刍受雇作务者得越法罪。<a id="a-13"></a>佛在室罗伐城逝多林给孤独园。<a id="a-14"></a>时此城中有二苾刍。<a id="a-15"></a>一名难胜。<a id="a-16"></a>一名月护。<a id="a-17"></a>共结亲友言谈得意。<a id="a-18"></a>其月护众所识知。<a id="a-19"></a>有大福德多足衣钵钵络腰绦。<a id="a-1A"></a>难胜少有知识。<a id="a-1B"></a>但畜三衣而复破弊。<a id="a-1C"></a>有余苾刍告言。<a id="a-1D"></a>具寿。<a id="a-1E"></a>汝今何故少欲。<a id="a-1F"></a>着此破衣不能覆体。<a id="a-1G"></a>为有而不着。<a id="a-1H"></a>为无可得耶。<a id="a-1I"></a>难胜答曰。<a id="a-1J"></a>我无得处。<a id="a-1K"></a>告曰。<a id="a-1L"></a>何不乞求。<a id="a-1M"></a>答曰。<a id="a-1N"></a>谁肯舍三宝圣众施我凡人。<a id="a-1O"></a>彼便告曰。<a id="a-1P"></a>月护苾刍是汝亲友言谈得意。<a id="a-1Q"></a>多有衣钵钵络腰绦。<a id="a-1R"></a>何不从乞。<a id="a-1S"></a>难胜曰。<a id="a-1T"></a>彼不肯与。<a id="a-1U"></a>告曰。<a id="a-1V"></a>汝先从彼乞求未。<a id="a-1W"></a>难胜曰闻彼悭吝我不从乞。<a id="a-1X"></a>告曰岂涉渡者遥闻水声便脱靴履。<a id="a-1Y"></a>汝但往乞或当见与。<a id="a-1Z"></a>既闻劝已往月护所告言具寿。<a id="a-1a"></a>当施我钵。<a id="a-1b"></a>月护报曰。<a id="a-1c"></a>我不相与。<a id="a-1d"></a>难胜曰。<a id="a-1e"></a>不与我钵可与我僧伽胝。<a id="a-1f"></a>月护曰。<a id="a-1g"></a>我岂是汝守库藏人。<a id="a-1h"></a>索钵不得又觅大衣。<a id="a-1i"></a>乃至少缕尚不相与。<a id="a-1j"></a>况复衣耶。<a id="a-1k"></a>时难胜闻已心生忿怒曰。<a id="a-1l"></a>彼有作务我常为先。<a id="a-1m"></a>何故我今从乞云不与缕。<a id="a-1n"></a>若我不能总夺彼物者。<a id="a-1o"></a>我即不名为难胜也。<a id="a-1p"></a>从此作意欲取其物。<a id="a-1q"></a>遂见月护自染衣服。<a id="a-1r"></a>难胜至其所告言。<a id="a-1s"></a>具寿。<a id="a-1t"></a>我今亦欲助汝染衣。<a id="a-1u"></a>彼言甚善当助我作。<a id="a-1v"></a>难胜为彼染衣。<a id="a-1w"></a>摩抆翻覆观察其衣。<a id="a-1x"></a>月护见已。<a id="a-1y"></a>便作是念。<a id="a-1z"></a>看彼意趣翻覆我衣子细观察。<a id="a-20"></a>必定有心偷我衣去。<a id="a-21"></a>既起疑心染衣干已。<a id="a-22"></a>置衣袋中枕头而卧。<a id="a-23"></a>是诸苾刍初夜后夜警觉思惟作意而住。<a id="a-24"></a>是时难胜告月护曰。<a id="a-25"></a>我等俱行共修善品月护报曰。<a id="a-26"></a>汝且前去。<a id="a-27"></a>我身疲倦随后当行。<a id="a-28"></a>彼闻便去。<a id="a-29"></a>是时月护便作是念。<a id="a-2A"></a>我若去者必当失衣。<a id="a-2B"></a>我若不去阙修善品作何方便得不失衣复修善业。<a id="a-2C"></a>即以自衣袋安彼头边。<a id="a-2D"></a>持彼衣囊枕头而卧。<a id="a-2E"></a>时彼难胜既作业已还来偃息。<a id="a-2F"></a>是时月护告难胜曰。<a id="a-2G"></a>具寿可起共修善品。<a id="a-2H"></a>答曰。<a id="a-2I"></a>我已作了疲劳暂息汝当起作。<a id="a-2J"></a>月护便去。<a id="a-2K"></a>难胜念曰。<a id="a-2L"></a>我且观时堪得行未。<a id="a-2M"></a>时既将晓。<a id="a-2N"></a>于彼头边取其衣袋出门而去。<a id="a-2O"></a>便作是念。<a id="a-2P"></a>我试观察是何色衣。<a id="a-2Q"></a>令我犯波罗市迦耶。<a id="a-2R"></a>开袋乃见便是自己破弊故衣。<a id="a-2S"></a>遂生忧恼作如是念。<a id="a-2T"></a>我为自衣犯他胜罪。<a id="a-2U"></a>非出家行当啖铁丸。<a id="a-2V"></a>复作是念。<a id="a-2W"></a>我今且往问佛世尊。<a id="a-2X"></a>若堪住者于世尊所修其梵行。<a id="a-2Y"></a>若不堪者当作白衣。<a id="a-2Z"></a>作是念已往世尊所。<a id="a-2a"></a>是时世尊于彼无量百千苾刍众中。<a id="a-2b"></a>而为说法。<a id="a-2c"></a>尔时世尊。<a id="a-2d"></a>遥见难胜来告诸苾刍曰。<a id="a-2e"></a>汝等见彼苾刍从外来不。<a id="a-2f"></a>白言已见佛言。<a id="a-2g"></a>此痴人难胜。<a id="a-2h"></a>盗取己衣得窣吐罗底也告诸苾刍。<a id="a-2i"></a>汝等当知。<a id="a-2j"></a>若盗心取有此过失是故苾刍虽己衣钵。<a id="a-2k"></a>不应以盗心取。<a id="a-2l"></a>若盗取者得窣吐罗底也罪。</p>
  <p id="a2m">佛在室罗伐城逝多林给孤独园。<a id="a-2n"></a>时二苾刍尼。<a id="a-2o"></a>一住东方。<a id="a-2p"></a>一住南方。<a id="a-2q"></a>其东方苾刍尼前行。<a id="a-2r"></a>南方苾刍尼从后。<a id="a-2s"></a>是二苾刍尼俱诣佛所礼佛足已在一面坐。<a id="a-2t"></a>佛为说法。<a id="a-2u"></a>彼闻法已礼佛而退。<a id="a-2v"></a>时东方尼在前而去。<a id="a-2w"></a>以僧伽胝置在肩上其衣欲堕。<a id="a-2x"></a>南方尼见告言。<a id="a-2y"></a>圣者衣欲堕。<a id="a-2z"></a>时东方尼前行思法。<a id="a-30"></a>复为方言有异不相领解。<a id="a-31"></a>不觉衣堕。<a id="a-32"></a>时南方尼便取其衣。<a id="a-33"></a>作如是念。<a id="a-34"></a>我今若与者妨彼专思。<a id="a-35"></a>待到住处我当授与。<a id="a-36"></a>既到住处。<a id="a-37"></a>时东方尼遂于房外疾洗足已。<a id="a-38"></a>便入房中。<a id="a-39"></a>半加而坐。<a id="a-3A"></a>时南方尼复作是念。<a id="a-3B"></a>若我今时与彼衣者。<a id="a-3C"></a>还复同前废修善品。<a id="a-3D"></a>待出定已当付其衣。<a id="a-3E"></a>遂于己房置衣架上。<a id="a-3F"></a>时东方尼至旦告弟子曰。<a id="a-3G"></a>将我僧伽胝来我欲乞食。<a id="a-3H"></a>弟子入房遍观架上不见师衣还白言。<a id="a-3I"></a>圣者不见僧伽胝。<a id="a-3J"></a>师曰。<a id="a-3K"></a>可诣南方尼处求觅。<a id="a-3L"></a>弟子至彼房中。<a id="a-3M"></a>见僧伽胝在衣架上。<a id="a-3N"></a>问曰。<a id="a-3O"></a>谁将衣来置此架上。<a id="a-3P"></a>南方尼曰。<a id="a-3Q"></a>是我将来。<a id="a-3R"></a>弟子曰。<a id="a-3S"></a>何故将来。<a id="a-3T"></a>以事具答。<a id="a-3U"></a>时彼弟子与南方尼先有嫌。<a id="a-3V"></a>隙怒而告曰。<a id="a-3W"></a>汝以贼心偷此衣来置己房内。<a id="a-3X"></a>汝得波罗市迦。<a id="a-3Y"></a>时南方尼即作是念。<a id="a-3Z"></a>岂非我实犯波罗市迦耶。<a id="a-3a"></a>具以此缘告诸苾刍尼。<a id="a-3b"></a>尼白苾刍众。<a id="a-3c"></a>苾刍白佛佛问南方尼曰。<a id="a-3d"></a>汝取衣时可不告彼。<a id="a-3e"></a>白佛言。<a id="a-3f"></a>我虽言告彼不领解。<a id="a-3g"></a>佛言。<a id="a-3h"></a>方言有异不相领解者无犯。<a id="a-3i"></a>然此过失皆由拾得他物。<a id="a-3j"></a>久不还主而自贮畜。<a id="a-3k"></a>由此缘故。<a id="a-3l"></a>若苾刍苾刍尼拾得遗落衣物不应久持若久持者得越法罪。<a id="a-3m"></a>时有苾刍见他遗物。<a id="a-3n"></a>知是某甲苾刍许。<a id="a-3o"></a>便诣彼房扣门而唤。<a id="a-3p"></a>彼便出定。<a id="a-3q"></a>告曰是谁。<a id="a-3r"></a>答曰。<a id="a-3s"></a>具寿我于某处拾得汝衣。<a id="a-3t"></a>汝可领取。<a id="a-3u"></a>时彼告言。<a id="a-3v"></a>具寿。<a id="a-3w"></a>宁我此衣被贼将去。<a id="a-3x"></a>岂缘此故令汝扣门惊我胜定。<a id="a-3y"></a>时彼苾刍便生追悔作如是念岂非我今惊彼静虑而获罪耶。<a id="a-3z"></a>以此因缘告诸苾刍。<a id="a-40"></a>诸苾刍白佛。<a id="a-41"></a>佛言。<a id="a-42"></a>彼苾刍无犯。<a id="a-43"></a>然诸苾刍不为小缘起他胜定。<a id="a-44"></a>若得遗物将诣主边。<a id="a-45"></a>以绳悬置令后取得。<a id="a-46"></a>勿惊寂定。<a id="a-47"></a>若异此者得越法罪。<a id="a-48"></a>时有苾刍见他遗物。<a id="a-49"></a>识知是某甲苾刍许。<a id="a-4A"></a>便持此物诣彼苾刍。<a id="a-4B"></a>告言具寿此是汝物。<a id="a-4C"></a>我拾得来汝当领取。<a id="a-4D"></a>时彼物主与此苾刍先有嫌隙。<a id="a-4E"></a>告言非汝拾得。<a id="a-4F"></a>故作贼心偷盗我物。<a id="a-4G"></a>汝可依法而说其罪时彼苾刍心生追悔。<a id="a-4H"></a>非我缘此而获罪耶。<a id="a-4I"></a>以此因缘告诸苾刍。<a id="a-4J"></a>诸苾刍白佛。<a id="a-4K"></a>佛言。<a id="a-4L"></a>此苾刍无犯。<a id="a-4M"></a>然诸苾刍得他遗物。<a id="a-4N"></a>应可持付知僧事人。<a id="a-4O"></a>其知事人得此物已。<a id="a-4P"></a>于数日中应可再三以物白众。<a id="a-4Q"></a>本主索者可即将还。<a id="a-4R"></a>若无认者入四方僧随众受用。<a id="a-4S"></a>若异此者得越法罪。</p>
  <p id="a4T">摄颂曰。</p>
  <p id="a4U">世罗尼弟子　　试他从乞油</p>
  <p id="a4V">目连作神通　　收还长者子</p>
  <p id="a4W">毕邻陀婆蹉　　取儿并护物</p>
  <p id="a4X">广叙其盗事　　随说可应知</p>
  <p id="a4Y">佛在室罗伐城逝多林给孤独园。<a id="a-4Z"></a>时有阿罗汉苾刍尼名曰世罗。<a id="a-4a"></a>断诸烦恼。<a id="a-4b"></a>时有卖香童子见世罗尼深。<a id="a-4c"></a>生敬重。<a id="a-4d"></a>往就其所殷勤致礼白言。<a id="a-4e"></a>圣者所须之物于我家中皆随意取。<a id="a-4f"></a>所有言教我皆顶受。<a id="a-4g"></a>时苾刍尼告曰。<a id="a-4h"></a>贤首善哉愿汝无病。<a id="a-4i"></a>后于异时。<a id="a-4j"></a>世罗苾刍尼身婴重病不能乞食。<a id="a-4k"></a>有余苾刍尼巡行乞食。<a id="a-4l"></a>时卖香童子见而致礼。<a id="a-4m"></a>问言。<a id="a-4n"></a>圣者世罗苾刍尼何因不见。<a id="a-4o"></a>报言。<a id="a-4p"></a>贤首彼身染患童子告曰。<a id="a-4q"></a>圣者我先白言。<a id="a-4r"></a>若有所须随意取用。<a id="a-4s"></a>曾不见来从我求觅。<a id="a-4t"></a>彼有所须愿尊为取。<a id="a-4u"></a>彼便报曰。<a id="a-4v"></a>如是贤首愿汝无病。<a id="a-4w"></a>作是语已舍之而去。<a id="a-4x"></a>如是乃至三返殷勤请与。<a id="a-4y"></a>时有少年苾刍尼。<a id="a-4z"></a>便生是念。<a id="a-50"></a>我屡闻此童子所言。<a id="a-51"></a>我宜试之为虚为实。<a id="a-52"></a>便持小钵授与童子告言。<a id="a-53"></a>贤首圣者世罗今须少油。<a id="a-54"></a>时彼童子有新压油。<a id="a-55"></a>盛满小钵授与彼尼。<a id="a-56"></a>告言圣者。<a id="a-57"></a>更有所须随意来取。<a id="a-58"></a>时苾刍尼受已而去。<a id="a-59"></a>即以此油涂世罗身遍及手足。<a id="a-5A"></a>油并罄尽。<a id="a-5B"></a>世罗病愈便行乞食。<a id="a-5C"></a>时彼童子见便礼足。<a id="a-5D"></a>白言圣者久不相见。<a id="a-5E"></a>尼便报曰。<a id="a-5F"></a>我比婴患。<a id="a-5G"></a>白言圣者。<a id="a-5H"></a>先已言请。<a id="a-5I"></a>若有所须于我家中皆随意取。<a id="a-5J"></a>曾不遣信从我求觅。<a id="a-5K"></a>唯见一尼云圣者患从我取油。<a id="a-5L"></a>我以新油盛满小钵持付彼尼。<a id="a-5M"></a>世罗报曰。<a id="a-5N"></a>善哉童子愿汝无病。<a id="a-5O"></a>言毕而去。<a id="a-5P"></a>次第乞已还本住处。<a id="a-5Q"></a>告诸少尼曰。<a id="a-5R"></a>是谁就彼卖香童子持油钵来。<a id="a-5S"></a>有尼报言。<a id="a-5T"></a>圣者我行乞食见彼童子。<a id="a-5U"></a>再三告我。<a id="a-5V"></a>圣者世罗我已言请。<a id="a-5W"></a>若有所须皆随意取。<a id="a-5X"></a>曾不见来从我求索。<a id="a-5Y"></a>若彼世罗有所须者愿为持去。<a id="a-5Z"></a>我便生念。<a id="a-5a"></a>应可试之验其虚实。<a id="a-5b"></a>即持小钵授与童子。<a id="a-5c"></a>告曰圣者。<a id="a-5d"></a>世罗今患须油。<a id="a-5e"></a>时彼童子盛满新油而授与我。<a id="a-5f"></a>我得油已将至房中。<a id="a-5g"></a>而为圣者涂身手足寻皆用尽。<a id="a-5h"></a>时世罗尼告少尼曰。<a id="a-5i"></a>我曾令汝就彼童子取觅油不。<a id="a-5j"></a>少尼答曰。<a id="a-5k"></a>不曾使我。<a id="a-5l"></a>时有余苾刍尼。<a id="a-5m"></a>与此少尼先有嫌隙。<a id="a-5n"></a>闻此语已告世罗曰。<a id="a-5o"></a>圣者今此少尼缘仁疾苦。<a id="a-5p"></a>岂但一处檀取于油。<a id="a-5q"></a>室罗伐城遍皆求乞。<a id="a-5r"></a>他胜之罪其数难知。<a id="a-5s"></a>时少尼闻此语已生追悔心。<a id="a-5t"></a>岂我实犯他胜罪耶。<a id="a-5u"></a>以此因缘白诸苾刍尼。<a id="a-5v"></a>诸苾刍尼白苾刍众。<a id="a-5w"></a>诸苾刍白佛。<a id="a-5x"></a>佛问彼少尼曰。<a id="a-5y"></a>汝以何心从彼乞油。<a id="a-5z"></a>白佛言。<a id="a-60"></a>我于童子而起试心。<a id="a-61"></a>佛告苾刍。<a id="a-62"></a>若作试心此苾刍尼无犯。<a id="a-63"></a>然诸苾刍苾刍尼。<a id="a-64"></a>不问病者不应为乞。<a id="a-65"></a>若乞取时问病者曰。<a id="a-66"></a>为向众僧养病堂处而求药耶。<a id="a-67"></a>为诣信心及亲族处。<a id="a-68"></a>若亲族多者于谁处。<a id="a-69"></a>求随所指示应为求觅。<a id="a-6A"></a>若苾刍苾刍尼。<a id="a-6B"></a>不问病人而为乞求者得越法罪。</p>
  <p id="a6C">佛在室罗伐城逝多林给孤独园。<a id="a-6D"></a>是时具寿大目干连。<a id="a-6E"></a>于日初分执持衣钵入室罗伐城。<a id="a-6F"></a>次第乞食至给孤独长者宅。<a id="a-6G"></a>是时长者教其儿子。<a id="a-6H"></a>读诵外典声明杂论。<a id="a-6I"></a>时大目连见彼长者。<a id="a-6J"></a>教其儿息读诵外典。<a id="a-6K"></a>告曰长者此诸童子读习何书。<a id="a-6L"></a>长者白言。<a id="a-6M"></a>阿离耶此是外典。<a id="a-6N"></a>告言长者夫外典者如铁石榴。<a id="a-6O"></a>辛苦作得终不堪食。<a id="a-6P"></a>习学外书亦复如是。<a id="a-6Q"></a>徒费功劳终无所获。<a id="a-6R"></a>不由此故而能出离。<a id="a-6S"></a>入正定聚断诸烦恼。<a id="a-6T"></a>然佛所说初中后善。<a id="a-6U"></a>若解了者能趣涅槃。<a id="a-6V"></a>何意不教习读佛法。<a id="a-6W"></a>长者白言。<a id="a-6X"></a>圣者无人能教。<a id="a-6Y"></a>尊者报曰。<a id="a-6Z"></a>我当教读长者白言。<a id="a-6a"></a>善哉圣者幸为教示。<a id="a-6b"></a>便告子曰汝今宜往逝多林中。<a id="a-6c"></a>诣尊者处而学佛法。<a id="a-6d"></a>童子唯然受教。<a id="a-6e"></a>时彼长者于日日中。<a id="a-6f"></a>与其童子璎珞严身。<a id="a-6g"></a>并诸侍从往给园中圣者目连处受学佛法。<a id="a-6h"></a>然其国内于秋初时。<a id="a-6i"></a>常有迦栗底迦贼。<a id="a-6j"></a>当诸苾刍夏安居竟。<a id="a-6k"></a>时诸秋贼共相议曰。<a id="a-6l"></a>我与汝等欲作何业。<a id="a-6m"></a>于此年中不假劬劳。<a id="a-6n"></a>丰足衣食安乐受用。<a id="a-6o"></a>我闻给孤独长者于日日中。<a id="a-6p"></a>常令儿子身具璎珞往给园内诣圣者目连处受学佛法。<a id="a-6q"></a>可于中路共劫取之。<a id="a-6r"></a>圣者谓子在长者宅。<a id="a-6s"></a>长者谓儿在圣者处。<a id="a-6t"></a>各不相知未即求觅。<a id="a-6u"></a>我等若能偷得是儿。<a id="a-6v"></a>当尽形寿为我仆使。<a id="a-6w"></a>如不得者取其璎珞严身之具。<a id="a-6x"></a>我缘此故不假劬劳得受安乐。<a id="a-6y"></a>共为计已。<a id="a-6z"></a>即于中路而待童子。<a id="a-70"></a>见具璎珞欲往园中。<a id="a-71"></a>遂便共劫童子。<a id="a-72"></a>时彼从者见贼将去。<a id="a-73"></a>奔走归舍告长者曰。<a id="a-74"></a>受业童子被秋贼劫将。<a id="a-75"></a>是时长者即便急往胜光王所白言。<a id="a-76"></a>大王我子被秋贼劫去。<a id="a-77"></a>今从大王欲乞此子。<a id="a-78"></a>时王闻已敕毗卢宅加曰。<a id="a-79"></a>汝宜急去掩捕秋贼觅长者子。<a id="a-7A"></a>时毗卢宅加与给孤独长者先有嫌隙。<a id="a-7B"></a>虽奉王教未为急行。<a id="a-7C"></a>时有一天于圣者大目连处深生敬重白言。<a id="a-7D"></a>圣者知不。<a id="a-7E"></a>仁之弟子被秋贼将去。<a id="a-7F"></a>可为急计。<a id="a-7G"></a>时大目连便作是念。<a id="a-7H"></a>此之童儿我若不救。<a id="a-7I"></a>子与父母皆生离苦。<a id="a-7J"></a>不敬信人闻而心悦。<a id="a-7K"></a>其敬信者或生退转。<a id="a-7L"></a>往来之者被贼将去。<a id="a-7M"></a>谁复更肯入逝多林。<a id="a-7N"></a>我今宜可速现神力取彼童儿。<a id="a-7O"></a>作是念已圣者目连现大神通。<a id="a-7P"></a>化作毗卢宅加军众。<a id="a-7Q"></a>于其四方击大战鼓。<a id="a-7R"></a>时彼秋贼忽见军围。<a id="a-7S"></a>悉皆惊怖作如是言。<a id="a-7T"></a>仁等当知。<a id="a-7U"></a>毗卢宅加与诸军士四面围合。<a id="a-7V"></a>当弃小儿免被囚执。<a id="a-7W"></a>即弃童子逃走而去。<a id="a-7X"></a>是时圣者大目干连。<a id="a-7Y"></a>遂摄神力于其路侧宴坐树下。<a id="a-7Z"></a>时彼童子随路而来。<a id="a-7a"></a>问言。<a id="a-7b"></a>童子汝何处来。<a id="a-7c"></a>白言圣者。<a id="a-7d"></a>我被秋贼将去。<a id="a-7e"></a>谁夺汝来。<a id="a-7f"></a>是毗卢宅加。<a id="a-7g"></a>报言童子可急归舍。<a id="a-7h"></a>汝之父母极生忧恼。<a id="a-7i"></a>明日可来依旧受业。<a id="a-7j"></a>是时童子受教而归。<a id="a-7k"></a>时毗卢宅加严整四军。<a id="a-7l"></a>象马车步出室罗伐城。<a id="a-7m"></a>见彼童子问曰。<a id="a-7n"></a>汝何处来。<a id="a-7o"></a>答言我向逝多林。<a id="a-7p"></a>于其中路遭秋贼劫去。<a id="a-7q"></a>谁取汝来。<a id="a-7r"></a>报言是毗卢宅加将军。<a id="a-7s"></a>毗卢宅加便作是念。<a id="a-7t"></a>我始欲去。<a id="a-7u"></a>云何而言是我取来。<a id="a-7v"></a>岂非别有大德圣者。<a id="a-7w"></a>具诸威力取是儿来。<a id="a-7x"></a>问童子曰。<a id="a-7y"></a>尔于彼处见有何人。<a id="a-7z"></a>童子答言。<a id="a-80"></a>我于路侧见圣者大目干连。<a id="a-81"></a>毗卢宅加念曰。<a id="a-82"></a>是彼大德神力取来。<a id="a-83"></a>余无能者。<a id="a-84"></a>如是知已。<a id="a-85"></a>心生欢喜高声唱言我等今者快得善利。<a id="a-86"></a>于我国中得有如是大智圣者。<a id="a-87"></a>具诸威力于现法中。<a id="a-88"></a>及未来世诸漏永尽。<a id="a-89"></a>作斯赞叹还室罗伐城。<a id="a-8A"></a>时六众苾刍因事出城。<a id="a-8B"></a>于路逢见而问之曰。<a id="a-8C"></a>仁赞叹谁。<a id="a-8D"></a>答曰叹仁圣众。<a id="a-8E"></a>我等何事令仁赞叹。<a id="a-8F"></a>答言给孤独长者子被秋贼将去。<a id="a-8G"></a>圣者大目干连以神通力夺其子来。<a id="a-8H"></a>六众报曰。<a id="a-8I"></a>汝愚痴人。<a id="a-8J"></a>我辈虽有如是神力人不敬信。<a id="a-8K"></a>然有于彼拔发痴人。<a id="a-8L"></a>露形外道心生敬爱。<a id="a-8M"></a>若彼露形见此事者。<a id="a-8N"></a>为彼秋贼指其出路。<a id="a-8O"></a>毗卢宅加闻已默然。<a id="a-8P"></a>是时六众苾刍难陀邬波难陀。<a id="a-8Q"></a>共相谓曰。<a id="a-8R"></a>我等且已善答其事。<a id="a-8S"></a>然少欲者今现犯罪。<a id="a-8T"></a>我等往彼令其悔过。<a id="a-8U"></a>便还住处饭食已讫。<a id="a-8V"></a>诣圣者目连所先致敬已。<a id="a-8W"></a>白言上座愿见容许欲有诘问报言随意。<a id="a-8X"></a>白言上座给孤独长者子被秋贼将去。<a id="a-8Y"></a>仁夺将来其事虚实。<a id="a-8Z"></a>报言是我将来。<a id="a-8a"></a>白言我先具知。<a id="a-8b"></a>上座已住静虑受解脱乐。<a id="a-8c"></a>我实不知虽有慈悲而不能普。<a id="a-8d"></a>于弟子处愍念将来。<a id="a-8e"></a>于彼秋贼令生恐怖。<a id="a-8f"></a>又他所摄物强夺令归。<a id="a-8g"></a>仁今犯罪可如法悔。<a id="a-8h"></a>答言具寿。<a id="a-8i"></a>我不见罪。<a id="a-8j"></a>是时六众互相议曰。<a id="a-8k"></a>仁等当知如世尊说。<a id="a-8l"></a>不见罪者当与此人作舍置羯磨。<a id="a-8m"></a>便往至彼知事人所。<a id="a-8n"></a>报言具寿。<a id="a-8o"></a>应鸣揵稚。<a id="a-8p"></a>今欲作舍置羯磨。<a id="a-8q"></a>授事问曰。<a id="a-8r"></a>所作为谁。<a id="a-8s"></a>报言有少欲者。<a id="a-8t"></a>实自犯罪而不悔过。<a id="a-8u"></a>我今为彼作舍置事。<a id="a-8v"></a>尔时身子为众之首。<a id="a-8w"></a>告授事人曰。<a id="a-8x"></a>无令有人于最胜法中欲作衰损。<a id="a-8y"></a>又问言具寿与谁作遍住法。<a id="a-8z"></a>或覆本遍住意喜出罪。<a id="a-90"></a>答言更无别事。<a id="a-91"></a>但为圣者大目连犯罪不见。<a id="a-92"></a>欲作舍置羯磨。<a id="a-93"></a>身子报曰。<a id="a-94"></a>具寿勿以小缘见恼耆德。<a id="a-95"></a>然薄伽梵是一切智见。<a id="a-96"></a>于无上智境得大自在能断他疑。<a id="a-97"></a>汝可咨问。<a id="a-98"></a>如佛所教我当奉持。<a id="a-99"></a>时诸苾刍以事白佛。<a id="a-9A"></a>佛知时而问广如上说。<a id="a-9B"></a>尔时佛告大目连曰。<a id="a-9C"></a>汝以何心现神通力取彼童子。<a id="a-9D"></a>是时目连以事白佛。<a id="a-9E"></a>佛告诸苾刍。<a id="a-9F"></a>目连苾刍作如是心现神力者无犯。</p>
  <p id="a9G">佛在王舍城竹林园中。<a id="a-9H"></a>时具寿毕邻陀婆蹉[外*男]甥。<a id="a-9I"></a>于其舍中习读外典。<a id="a-9J"></a>时毕邻陀婆蹉。<a id="a-9K"></a>于日初分执持衣钵入王舍城。<a id="a-9L"></a>次第乞食至妹夫舍。<a id="a-9M"></a>见儿学业问妹夫曰。<a id="a-9N"></a>此儿读者是何书论。<a id="a-9O"></a>答言外典。<a id="a-9P"></a>尊者令弃外学劝习佛经。<a id="a-9Q"></a>便为妹夫亲教儿子。<a id="a-9R"></a>广说如上。<a id="a-9S"></a>乃至具诸璎珞往竹林中。<a id="a-9T"></a>被秋贼劫将安置船中沿流欲去。<a id="a-9U"></a>时彼从者见贼将去。<a id="a-9V"></a>奔走归舍白大家曰。<a id="a-9W"></a>受业童子被秋贼劫去。<a id="a-9X"></a>时彼妹夫即便急往影胜王所。<a id="a-9Y"></a>白言大王。<a id="a-9Z"></a>我子被秋贼劫去。<a id="a-9a"></a>今从大王乞子。<a id="a-9b"></a>时王敕彼未生怨曰。<a id="a-9c"></a>汝宜急去掩捕秋贼觅婆罗门子。<a id="a-9d"></a>时未生怨与婆罗门先有嫌隙。<a id="a-9e"></a>虽奉王教未为急去。<a id="a-9f"></a>时有天女。<a id="a-9g"></a>于圣者毕邻陀婆蹉处深生敬重白言。<a id="a-9h"></a>圣者知不。<a id="a-9i"></a>仁之[外*男]甥被秋贼将去。<a id="a-9j"></a>时毕邻陀婆蹉便作是念。<a id="a-9k"></a>此之[外*男]甥我不救者。<a id="a-9l"></a>子与父母各生离苦。<a id="a-9m"></a>不敬信人闻而心悦。<a id="a-9n"></a>其敬信者或生追悔。<a id="a-9o"></a>往来之者被贼将去。<a id="a-9p"></a>谁复更肯入竹林中。<a id="a-9q"></a>我今宜可现神通力。<a id="a-9r"></a>作是念已。<a id="a-9s"></a>圣者以神通力到彼船边。<a id="a-9t"></a>令彼贼船不能得去。<a id="a-9u"></a>时彼秋贼作如是念。<a id="a-9v"></a>何意我船不复前进。<a id="a-9w"></a>而于岸边见圣者毕邻陀婆蹉伫立而望。<a id="a-9x"></a>时贼告曰。<a id="a-9y"></a>圣者何因恼我。<a id="a-9z"></a>报曰汝以恶法而恼于我非我恼汝。<a id="a-A0"></a>若我不证如是圣法。<a id="a-A1"></a>婆罗门子永被将去贼言圣者我放此儿任意收取。<a id="a-A2"></a>即令上岸。<a id="a-A3"></a>是时圣者遂摄神力。<a id="a-A4"></a>告[外*男]甥曰。<a id="a-A5"></a>汝可速归见汝父母。<a id="a-A6"></a>明当受业。<a id="a-A7"></a>童子于路逢未生怨严整四军出王舍城。<a id="a-A8"></a>路见童子问曰。<a id="a-A9"></a>汝何处来。<a id="a-AA"></a>答言我向竹林。<a id="a-AB"></a>于其中路被贼劫去。<a id="a-AC"></a>谁取汝来。<a id="a-AD"></a>答言是我舅毕邻陀婆蹉。<a id="a-AE"></a>时未生怨心生欢喜高声唱言。<a id="a-AF"></a>我等今者快得善利。<a id="a-AG"></a>于我国中得有如是大智圣者。<a id="a-AH"></a>具诸威力于现法中及未来世。<a id="a-AI"></a>诸漏永尽。<a id="a-AJ"></a>作是赞叹还王舍城时六众苾刍因事出城。<a id="a-AK"></a>于路逢见而问之曰。<a id="a-AL"></a>仁赞叹谁。<a id="a-AM"></a>答曰叹仁圣众。<a id="a-AN"></a>我等何事仁今赞叹。<a id="a-AO"></a>答言婆罗门子。<a id="a-AP"></a>往竹林中被贼将去。<a id="a-AQ"></a>圣者毕邻陀婆蹉。<a id="a-AR"></a>以神通力夺得其子。<a id="a-AS"></a>六众报曰。<a id="a-AT"></a>汝愚痴人。<a id="a-AU"></a>我辈虽有如是神力人不敬信。<a id="a-AV"></a>然有拔发痴人露形外道。<a id="a-AW"></a>反更于彼心生敬信。<a id="a-AX"></a>若彼露形见此事者。<a id="a-AY"></a>为彼秋贼指其出路。<a id="a-AZ"></a>时未生怨默然无对。<a id="a-Aa"></a>时六众苾刍难陀邬波难陀自相谓言。<a id="a-Ab"></a>我等且已善答其事。<a id="a-Ac"></a>然少欲者今现犯罪。<a id="a-Ad"></a>我等往彼令其悔过。<a id="a-Ae"></a>便还住处饭食已讫。<a id="a-Af"></a>随次致敬已诣圣者毕邻陀婆蹉所白言。<a id="a-Ag"></a>上座愿见容许。<a id="a-Ah"></a>欲有诘问。<a id="a-Ai"></a>报言随意。<a id="a-Aj"></a>婆罗门子被秋贼将去。<a id="a-Ak"></a>仁夺将来其事虚实。<a id="a-Al"></a>报言是实我取将来。<a id="a-Am"></a>白言。<a id="a-An"></a>我先具知。<a id="a-Ao"></a>上座已住静虑解脱胜乐。<a id="a-Ap"></a>我实不知有慈不遍。<a id="a-Aq"></a>于亲族处愍念将来。<a id="a-Ar"></a>于彼秋贼心生不忍。<a id="a-As"></a>又他所摄物强夺将来。<a id="a-At"></a>仁既犯罪可如法悔。<a id="a-Au"></a>答言具寿我不见罪。<a id="a-Av"></a>是时六众互相议曰。<a id="a-Aw"></a>仁等当知如世尊说。<a id="a-Ax"></a>不见罪者当与此人作舍置羯磨。<a id="a-Ay"></a>授事者谁。<a id="a-Az"></a>可鸣揵稚。<a id="a-B0"></a>应为此人作舍置羯磨。<a id="a-B1"></a>便往至彼授事人所报言。<a id="a-B2"></a>具寿应鸣揵稚。<a id="a-B3"></a>授事问曰所为何事。<a id="a-B4"></a>报言为少欲者实有犯罪而不悔过。<a id="a-B5"></a>我欲为彼作舍置事。<a id="a-B6"></a>尔时身子为众上座。<a id="a-B7"></a>观察其事可不之宜。<a id="a-B8"></a>告授事人曰。<a id="a-B9"></a>具寿与谁作遍住法。<a id="a-BA"></a>或覆本遍住法意喜出罪。<a id="a-BB"></a>答言更无别事。<a id="a-BC"></a>但为圣者毕邻陀婆蹉犯罪不见。<a id="a-BD"></a>与作舍置羯磨。<a id="a-BE"></a>身子报曰。<a id="a-BF"></a>具寿勿以小缘恼乱耆德。<a id="a-BG"></a>然薄伽梵是一切智见。<a id="a-BH"></a>于无上智境得大自在能断他疑。<a id="a-BI"></a>汝可咨问。<a id="a-BJ"></a>如佛所教我当奉行。<a id="a-BK"></a>时诸苾刍以事白佛。<a id="a-BL"></a>佛知时而问等广如上说。<a id="a-BM"></a>尔时佛告毕邻陀婆蹉曰。<a id="a-BN"></a>汝以何心现神通力取婆罗门子。<a id="a-BO"></a>时毕邻陀婆蹉具以其事白佛。<a id="a-BP"></a>佛告诸苾刍。<a id="a-BQ"></a>毕邻陀婆蹉若作此心现神力者无犯。</p>
  <p id="aBR">佛在王舍城羯兰铎迦池竹林园中。<a id="a-BS"></a>时频毗娑罗王常法。<a id="a-BT"></a>每日恒往礼世尊足并诸大德。<a id="a-BU"></a>上座苾刍曾于一时礼佛足已。<a id="a-BV"></a>在一面坐听佛说法时佛为彼频毗娑罗说众法要示教利喜。<a id="a-BW"></a>王闻法已礼佛而去。<a id="a-BX"></a>便往诣彼具寿毕邻陀婆蹉住处。<a id="a-BY"></a>时毕邻陀婆蹉于所住房有破坏处。<a id="a-BZ"></a>躬自修葺。<a id="a-Ba"></a>遥见王来便洗手足。<a id="a-Bb"></a>至常坐处整容而坐。<a id="a-Bc"></a>王前礼足在一面坐白言。<a id="a-Bd"></a>圣者何自执劳。<a id="a-Be"></a>答言大王夫出家者皆自执务。<a id="a-Bf"></a>我既出家欲令谁作。<a id="a-Bg"></a>王言。<a id="a-Bh"></a>若如是者我为圣者供给事人。<a id="a-Bi"></a>白言大王。<a id="a-Bj"></a>愿王无病长寿。<a id="a-Bk"></a>如是乃至五返。<a id="a-Bl"></a>皆如上白我为圣者供给事人。<a id="a-Bm"></a>时具寿毕邻陀婆蹉有一弟子。<a id="a-Bn"></a>为性质直便白王曰。<a id="a-Bo"></a>自从大王许亲教师供给事者。<a id="a-Bp"></a>若我本师依大王言舍不修理。<a id="a-Bq"></a>所有房舍皆已破坏。<a id="a-Br"></a>王便报曰。<a id="a-Bs"></a>圣者岂我已曾许给事人耶。<a id="a-Bt"></a>白言大王。<a id="a-Bu"></a>非唯一度如是至五。<a id="a-Bv"></a>王国事繁忘不能记。<a id="a-Bw"></a>王之常法但有出言臣必书记。<a id="a-Bx"></a>问记事人曰。<a id="a-By"></a>我实曾许给事人耶。<a id="a-Bz"></a>答言实尔。<a id="a-C0"></a>已经五返。<a id="a-C1"></a>若如是者当合罚我。<a id="a-C2"></a>我今应与五百净人以充给事。<a id="a-C3"></a>便告大臣曰。<a id="a-C4"></a>宜给圣者五百使人。<a id="a-C5"></a>时毕邻陀婆蹉而白王曰。<a id="a-C6"></a>大王我缘出家总舍给事。<a id="a-C7"></a>今得使者欲何所为。<a id="a-C8"></a>白言圣者。<a id="a-C9"></a>为僧众事当可受之。<a id="a-CA"></a>若如王言我当白佛。<a id="a-CB"></a>王言圣者。<a id="a-CC"></a>可往白佛。<a id="a-CD"></a>时毕邻陀婆蹉以事白佛。<a id="a-CE"></a>佛言。<a id="a-CF"></a>若为僧众当可受之。<a id="a-CG"></a>时毕邻陀婆蹉奉教而受。<a id="a-CH"></a>时给侍人虽施入僧未蠲王役。<a id="a-CI"></a>是诸人等白圣者曰。<a id="a-CJ"></a>我等初闻作僧给侍心实欢喜。<a id="a-CK"></a>岂谓一身备遭两役。<a id="a-CL"></a>报言贤首汝等勿虑。<a id="a-CM"></a>我当为汝白大王知。<a id="a-CN"></a>后于异时影胜王诣圣者所。<a id="a-CO"></a>顶礼足已在一面坐。<a id="a-CP"></a>是时尊者白言。<a id="a-CQ"></a>大王前所施僧给侍人等。<a id="a-CR"></a>岂复大王生追悔耶。<a id="a-CS"></a>王言圣者。<a id="a-CT"></a>我实曾无追悔之念。<a id="a-CU"></a>又白王曰。<a id="a-CV"></a>何意诸人未免王役。<a id="a-CW"></a>王于尔时敕大臣曰。<a id="a-CX"></a>我施圣者给侍之人既舍入僧。<a id="a-CY"></a>可免王役。<a id="a-CZ"></a>大臣奉教即皆放免。<a id="a-Ca"></a>彼于异时国家兴造须人作使。<a id="a-Cb"></a>大臣追唤莫有来者。<a id="a-Cc"></a>不施僧人亦皆妄说是给侍人。<a id="a-Cd"></a>是时大臣以事白王。<a id="a-Ce"></a>缘有役使追唤不来。<a id="a-Cf"></a>皆云我是僧家给使。<a id="a-Cg"></a>王曰若如是者可悉如旧令充王役。<a id="a-Ch"></a>从此已后先所施者并充王使。<a id="a-Ci"></a>其所施人诣尊者所。<a id="a-Cj"></a>白言我等还充国役可为我等重白大王。<a id="a-Ck"></a>圣者为白。<a id="a-Cl"></a>所给侍人今更追悔。<a id="a-Cm"></a>王曰何意。<a id="a-Cn"></a>白言。<a id="a-Co"></a>僧给侍人还充王役。<a id="a-Cp"></a>王言圣者但有宫役。<a id="a-Cq"></a>咸言我是僧给侍人。<a id="a-Cr"></a>令事有阙。<a id="a-Cs"></a>唯愿圣者可为别作净人之坊。<a id="a-Ct"></a>简异其人无令杂乱。<a id="a-Cu"></a>圣者报王。<a id="a-Cv"></a>我当白佛。<a id="a-Cw"></a>王言可尔。<a id="a-Cx"></a>时毕邻陀婆蹉以事白佛。<a id="a-Cy"></a>佛言。<a id="a-Cz"></a>我今听许造净人坊。<a id="a-D0"></a>时诸苾刍不知何处应造。<a id="a-D1"></a>佛言。<a id="a-D2"></a>王城精舍于此中间。<a id="a-D3"></a>闻唤声处当可造立。<a id="a-D4"></a>时诸苾刍受佛教已往白大臣。<a id="a-D5"></a>今于此处奉世尊教造净人坊。<a id="a-D6"></a>是时大臣便白王知。<a id="a-D7"></a>王言随佛所教。<a id="a-D8"></a>大臣遍告诸净人曰。<a id="a-D9"></a>僧今为汝别造住处。<a id="a-DA"></a>汝等今可总就彼住。<a id="a-DB"></a>净人闻已即往其处。<a id="a-DC"></a>共造住坊安置已讫。<a id="a-DD"></a>是时净人常往竹林充僧给使。<a id="a-DE"></a>时苾刍众告诸人曰。<a id="a-DF"></a>清净之业应可作之。<a id="a-DG"></a>不清净事皆不应作。<a id="a-DH"></a>由作净业故曰净人。<a id="a-DI"></a>若防护住处名守僧园人。<a id="a-DJ"></a>彼清净人及守僧园人。<a id="a-DK"></a>每日皆往竹林中。<a id="a-DL"></a>諠乱苾刍妨修行业。<a id="a-DM"></a>诸苾刍白佛。<a id="a-DN"></a>佛告诸苾刍勿令恒集。<a id="a-DO"></a>有事应唤。<a id="a-DP"></a>若无使役令住本坊。<a id="a-DQ"></a>时诸苾刍又白佛言。<a id="a-DR"></a>彼诸净人所须衣食如何给济。<a id="a-DS"></a>佛言。<a id="a-DT"></a>为僧使者可给衣食。<a id="a-DU"></a>不驱使者勿与衣食。<a id="a-DV"></a>有老病者可给衣食并诸药饵。<a id="a-DW"></a>后于异时邬波难陀次知僧事。<a id="a-DX"></a>告诸净人曰。<a id="a-DY"></a>贤者我是知僧事人。<a id="a-DZ"></a>汝等明旦早来入寺。<a id="a-Da"></a>尔时王舍城内。<a id="a-Db"></a>于诸苾刍夏安居竟。<a id="a-Dc"></a>常有迦栗底迦贼。<a id="a-Dd"></a>此诸秋贼共相议曰。<a id="a-De"></a>我与汝等欲作何业。<a id="a-Df"></a>不假劬劳于此年中。<a id="a-Dg"></a>丰足衣食受用安乐。<a id="a-Dh"></a>彼秋贼中有一作人。<a id="a-Di"></a>曾被苾刍驱使谙知僧事。<a id="a-Dj"></a>告诸贼曰。<a id="a-Dk"></a>竹林园处有净人坊多有财物。<a id="a-Dl"></a>共往劫取。<a id="a-Dm"></a>于此年中我等丰乐。<a id="a-Dn"></a>一贼告曰。<a id="a-Do"></a>彼诸苾刍是净人主。<a id="a-Dp"></a>巡门乞丐尚不充躯。<a id="a-Dq"></a>况此净人得有财物。<a id="a-Dr"></a>其贼报曰。<a id="a-Ds"></a>汝等不知。<a id="a-Dt"></a>诸苾刍等虽常乞食。<a id="a-Du"></a>惠施者多复自经求。<a id="a-Dv"></a>计其财物王舍城人亦不能及。<a id="a-Dw"></a>况诸净人岂无衣物。<a id="a-Dx"></a>是时群贼佥议已定。<a id="a-Dy"></a>即于其夜诣净人坊欲劫其物。<a id="a-Dz"></a>时有天人。<a id="a-E0"></a>于圣者毕邻陀婆蹉处深生敬信。<a id="a-E1"></a>往白圣者曰。<a id="a-E2"></a>有诸秋贼劫彼净人。<a id="a-E3"></a>圣者慈悲愿为救护。<a id="a-E4"></a>时毕邻陀婆蹉便作是念。<a id="a-E5"></a>我不救者令彼净人心生愁苦。<a id="a-E6"></a>广说如上。<a id="a-E7"></a>我今宜可现神通力。<a id="a-E8"></a>作是念已。<a id="a-E9"></a>于净人坊化作铁墙周匝围绕。<a id="a-EA"></a>是时贼徒持所盗物欲出其坊。<a id="a-EB"></a>但见铁墙坚无出路。<a id="a-EC"></a>心生惶怖弃所盗物。<a id="a-ED"></a>于须臾顷不见铁墙。<a id="a-EE"></a>是时贼徒还持盗物。<a id="a-EF"></a>所化铁墙忽然复现。<a id="a-EG"></a>如是至七。<a id="a-EH"></a>贼相谓曰。<a id="a-EI"></a>汝等知不。<a id="a-EJ"></a>必有圣者具大威德。<a id="a-EK"></a>护斯物故现此神通。<a id="a-EL"></a>我应弃物急共逃窜。<a id="a-EM"></a>时贼以物聚之一处悉皆奔走。<a id="a-EN"></a>净人觉已竞共諠声。<a id="a-EO"></a>唱言被贼。<a id="a-EP"></a>彼既失财共生忧恼。<a id="a-EQ"></a>遍绕住坊求觅其物。<a id="a-ER"></a>遂见衣物聚在一处。<a id="a-ES"></a>便生欢喜即持其物。<a id="a-ET"></a>各还舍中守护而卧。<a id="a-EU"></a>是时彼天于其梦中告诸人曰。<a id="a-EV"></a>汝等不被秋贼之所劫盗。<a id="a-EW"></a>皆是圣者毕邻陀婆蹉神力所致。<a id="a-EX"></a>既至天明共相谓曰。<a id="a-EY"></a>我等免失财物皆是圣者恩力。<a id="a-EZ"></a>更无余人能起慈念。<a id="a-Ea"></a>我等宜应略申供养。<a id="a-Eb"></a>咸共洗沐着鲜白衣。<a id="a-Ec"></a>涂饰香鬘持供养物诣竹林中。<a id="a-Ed"></a>时邬波难陀晨朝起已。<a id="a-Ee"></a>执持锁钥欲开寺门。<a id="a-Ef"></a>屏除灯烛涂扫堂宇敷设座席。<a id="a-Eg"></a>于窣堵波香花供养。<a id="a-Eh"></a>升上阁鸣健稚四顾而望。<a id="a-Ei"></a>遥见诸人着鲜白衣香鬘庄饰。<a id="a-Ej"></a>邬波难陀便生是念。<a id="a-Ek"></a>彼诸来者是何居士商主富人晨朝至此。<a id="a-El"></a>既近门已知是净人。<a id="a-Em"></a>邬波难陀便生嗔怒遥告之曰。<a id="a-En"></a>我未令汝晨旦早来。<a id="a-Eo"></a>何因至此。<a id="a-Ep"></a>净人白曰。<a id="a-Eq"></a>圣者我等昨夜若无圣者毕邻陀婆蹉慈悲护念。<a id="a-Er"></a>我等财物被贼偷尽。<a id="a-Es"></a>邬波难陀告净人曰。<a id="a-Et"></a>汝恃彼力竞骋諠哗。<a id="a-Eu"></a>我为彼人作治罚法。<a id="a-Ev"></a>作是语已便呼六众。<a id="a-Ew"></a>共诣圣者毕邻陀婆蹉所白言。<a id="a-Ex"></a>上座愿见容许。<a id="a-Ey"></a>欲有诘问。<a id="a-Ez"></a>答言随意。<a id="a-F0"></a>白言。<a id="a-F1"></a>于净人坊所有财物被贼偷去。<a id="a-F2"></a>神力夺留是事虚实。<a id="a-F3"></a>答言实尔。<a id="a-F4"></a>白言我先知。<a id="a-F5"></a>上座已住静虑解脱胜乐。<a id="a-F6"></a>然我不知虽有慈悲不能普及。<a id="a-F7"></a>于净人所愍而护念。<a id="a-F8"></a>于秋贼处围以铁墙。<a id="a-F9"></a>又他已摄物强夺而留。<a id="a-FA"></a>仁既犯罪可如法悔。<a id="a-FB"></a>广说如上。<a id="a-FC"></a>乃至鸣揵稚欲为舍置。<a id="a-FD"></a>上座舍利子令其审察。<a id="a-FE"></a>诸苾刍白佛。<a id="a-FF"></a>佛告毕邻陀婆蹉曰。<a id="a-FG"></a>汝以何心现神通力留净人物。<a id="a-FH"></a>毕邻陀婆蹉具以事白佛。<a id="a-FI"></a>佛告诸苾刍。<a id="a-FJ"></a>毕邻陀婆蹉若作此心现神力者无犯。<a id="a-FK"></a>又无犯者最初未制戒。<a id="a-FL"></a>痴狂心乱痛恼所缠。<a id="a-FM"></a>不与取学处了。</p>
 </body>
</html>