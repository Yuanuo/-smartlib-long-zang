<!doctype html>
<html id="z3IBV0yoC" data-ver="1077">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶卷第二十九</h1>
  <h2 id="a2">不举敷具学处第十四之余</h2>
  <p id="a3">尔时薄伽梵。<a id="a-4"></a>在室罗伐城逝多林给孤独园。<a id="a-5"></a>时有长者。<a id="a-6"></a>请佛及僧就舍而食。<a id="a-7"></a>于时有一少年苾刍。<a id="a-8"></a>策励身心修诸善品。<a id="a-9"></a>便作是念。<a id="a-A"></a>今日佛僧受请。<a id="a-B"></a>我不入城乞求饮食。<a id="a-C"></a>且当念诵待至临中赴其请处。<a id="a-D"></a>作是念已。<a id="a-E"></a>便持座枯出于寺外。<a id="a-F"></a>诣一静处情作业。<a id="a-G"></a>时诸苾刍早去赴请。<a id="a-H"></a>锁门而出诣施主家。<a id="a-I"></a>时念诵苾刍望时而入。<a id="a-J"></a>睹见寺门锁闭已了。<a id="a-K"></a>便即生念。<a id="a-L"></a>我宁断食不应弃僧座物。<a id="a-M"></a>自招愆咎遂不赴请。<a id="a-N"></a>即便断食。<a id="a-O"></a>彼诸苾刍食已回还。<a id="a-P"></a>此苾刍亦相随入寺。<a id="a-Q"></a>乃至食势尚存。<a id="a-R"></a>系心善品。<a id="a-S"></a>食力既尽委胁而卧。<a id="a-T"></a>诸苾刍见问言。<a id="a-U"></a>具寿食是他物腹岂他耶。<a id="a-V"></a>汝何故贪食遂令饱闷善品废修。<a id="a-W"></a>报言我不赴食何容饱闷。<a id="a-X"></a>时诸苾刍问其所以。<a id="a-Y"></a>悉皆具告。<a id="a-Z"></a>时诸苾刍闻斯说已。<a id="a-a"></a>以事白佛。<a id="a-b"></a>佛言。<a id="a-c"></a>苾刍不应早去赴请令他断食。<a id="a-d"></a>应观时节鸣揵稚众僧详集相顾而去。<a id="a-e"></a>师主咸可观已门徒知其去不。<a id="a-f"></a>若闭门已后苾刍来至有小床座。<a id="a-g"></a>应安树下及以墙边当赴食处。<a id="a-h"></a>不应造次辄为断食。<a id="a-i"></a>若无事断食者。<a id="a-j"></a>得越法罪(断食者谓绝食一日)时有婆罗门居士。<a id="a-k"></a>来至寺中用僧坐物。<a id="a-l"></a>及至去时弃在露地。<a id="a-m"></a>无人收举致有损坏。<a id="a-n"></a>佛言若初见者即应收举。<a id="a-o"></a>时有年老羸劣苾刍。<a id="a-p"></a>见僧坐床弃在露地。<a id="a-q"></a>不能擎举。<a id="a-r"></a>佛言老者应告授事人知。<a id="a-s"></a>其授事人应作敬心举置床座。<a id="a-t"></a>若不举者得越法罪。<a id="a-u"></a>时有苾刍。<a id="a-v"></a>以僧敷具置于露地。<a id="a-w"></a>行乞食后有风雨来。<a id="a-x"></a>现在苾刍应可为举。<a id="a-y"></a>彼得食已忆念疾归。</p>
  <p id="az">时有施主。<a id="a-10"></a>以敬信心于山林中造一住处。<a id="a-11"></a>时有猎师。<a id="a-12"></a>为捕禽鹿纵燎原野。<a id="a-13"></a>其火炎盛遍烧村邑遂来烧寺。<a id="a-14"></a>时诸苾刍见火烧寺。<a id="a-15"></a>即便竞入取自衣钵。<a id="a-16"></a>于僧祇物无人为收。<a id="a-17"></a>咸从火化。<a id="a-18"></a>施主闻已来至寺所。<a id="a-19"></a>问苾刍曰。<a id="a-1A"></a>圣者物不烧不。<a id="a-1B"></a>苾刍答曰。<a id="a-1C"></a>一不被烧。<a id="a-1D"></a>有余报曰。<a id="a-1E"></a>但是僧物烧尽无遗。<a id="a-1F"></a>施主曰。<a id="a-1G"></a>僧物罄尽何言不烧。<a id="a-1H"></a>苾刍曰我物不烧。<a id="a-1I"></a>施主曰。<a id="a-1J"></a>若僧祇物亦俱出者岂不善哉。<a id="a-1K"></a>我久辛苦如割身肉减妻子分。<a id="a-1L"></a>供养僧田冀望胜福。<a id="a-1M"></a>云何仁等但收自物不顾僧祇。<a id="a-1N"></a>作是嫌已舍之而去。<a id="a-1O"></a>时诸苾刍即以此缘具白世尊。<a id="a-1P"></a>世尊告曰。<a id="a-1Q"></a>若被烧时亦收僧物。<a id="a-1R"></a>后于他日有余苾刍。<a id="a-1S"></a>被火烧寺。<a id="a-1T"></a>闻佛有教令出僧物。<a id="a-1U"></a>遂各弃己衣物收出僧祇。<a id="a-1V"></a>自物并烧遂便废阙。<a id="a-1W"></a>佛言自阙恼重不并僧祇。<a id="a-1X"></a>若被火烧。<a id="a-1Y"></a>先出己物后取僧祇。<a id="a-1Z"></a>复有遭火。<a id="a-1a"></a>诸苾刍等咸出己物置在外边。<a id="a-1b"></a>入取僧物未出之顷。<a id="a-1c"></a>所有衣物被贼盗将。<a id="a-1d"></a>佛言既出物已。<a id="a-1e"></a>应使人看。<a id="a-1f"></a>时诸苾刍遣强者看守。<a id="a-1g"></a>弱者出物不能擎举。<a id="a-1h"></a>佛言令弱者看强者擎物。<a id="a-1i"></a>时诸苾刍虽见盛火恐损僧祇便入取物。<a id="a-1j"></a>遂被火烧。<a id="a-1k"></a>佛言若火盛者即不应入。<a id="a-1l"></a>物纵被烧此诚无过。</p>
  <p id="a1m">时有施主。<a id="a-1n"></a>于山谷中造一住处。<a id="a-1o"></a>遭天大雨洪水弥漫寺皆漂荡。<a id="a-1p"></a>时诸苾刍各出己物不顾僧祇。<a id="a-1q"></a>事并同前。<a id="a-1r"></a>但以水火为异。<a id="a-1s"></a>广说应知。<a id="a-1t"></a>佛言如我所制。<a id="a-1u"></a>不依行者得越法罪。<a id="a-1v"></a>余义如上。</p>
  <p data-pb></p>
  <h2 id="a1w">不举草敷具学处第十五</h2>
  <p id="a1x">摄颂曰。</p>
  <p id="a1y">南方二苾刍　　两村二住处</p>
  <p id="a1z">井边染须草　　经行稕瓦盆</p>
  <p id="a20">尔时佛在室罗伐城逝多林给孤独园。<a id="a-21"></a>尔时南方有二苾刍。<a id="a-22"></a>一老一少。<a id="a-23"></a>为礼佛故向室罗伐城。<a id="a-24"></a>在道日暮入寺寄宿。<a id="a-25"></a>时诸苾刍遥见老者告言。<a id="a-26"></a>善来大德。<a id="a-27"></a>即依次与房及卧具等。<a id="a-28"></a>其少年者但与其房而无卧具。<a id="a-29"></a>此少苾刍立性勤策。<a id="a-2A"></a>多觅干草立与膝齐。<a id="a-2B"></a>用充卧物。<a id="a-2C"></a>其老苾刍便作是念。<a id="a-2D"></a>试观少者卧物有不。<a id="a-2E"></a>便往见彼草敷厚暖。<a id="a-2F"></a>即作斯念。<a id="a-2G"></a>我若明朝还僧卧具恐废行途。<a id="a-2H"></a>应还卧具就此同宿。<a id="a-2I"></a>即还卧具一处经宵。<a id="a-2J"></a>至晓便去。<a id="a-2K"></a>后有众蚁依此草敷穿坏房舍。<a id="a-2L"></a>时有长者。<a id="a-2M"></a>请佛及僧就舍而食。<a id="a-2N"></a>时诸苾刍于日初分执持衣钵诣长者家。<a id="a-2O"></a>世尊不赴令人取食。<a id="a-2P"></a>有五因缘如前露地戒中广说。<a id="a-2Q"></a>此时佛欲观僧卧具并制学处由此为缘在寺内而住。<a id="a-2R"></a>令人取食。</p>
  <p id="a2S">尔时世尊众僧去后。<a id="a-2T"></a>便持户钥遍观寺中。<a id="a-2U"></a>所有房舍乃至寺外近住园林。<a id="a-2V"></a>次至一房。<a id="a-2W"></a>于其室内见草狼籍多诸虫蚁内外穿穴。<a id="a-2X"></a>见已便念。<a id="a-2Y"></a>斯等房舍皆是信心婆罗门诸居士等。<a id="a-2Z"></a>自苦己身减妻子分。<a id="a-2a"></a>奉施僧田以求胜福。<a id="a-2b"></a>而诸苾刍受用之时。<a id="a-2c"></a>不知其量不善守护。<a id="a-2d"></a>遂令虫蚁非分亏损。<a id="a-2e"></a>世尊即便以神通力令土与蚁各在一边。<a id="a-2f"></a>便以网轮具足百福庄严胜妙两手。<a id="a-2g"></a>捧蚁徐出于其房外阴凉之地。<a id="a-2h"></a>安置诸蚁令无损伤。<a id="a-2i"></a>于时世尊洒扫室已。<a id="a-2j"></a>收彼粪土弃于房外。<a id="a-2k"></a>洗手足已入房宴默。<a id="a-2l"></a>时取食苾刍持食既至。<a id="a-2m"></a>如前广说。<a id="a-2n"></a>乃至尔时世尊食事既讫。<a id="a-2o"></a>即出房外嚼齿木洗足已。<a id="a-2p"></a>旋入房中宴默而住。<a id="a-2q"></a>尔时世尊。<a id="a-2r"></a>日晡晚时就如常座。<a id="a-2s"></a>既坐定已告诸苾刍曰。<a id="a-2t"></a>向者僧伽赴食之后。<a id="a-2u"></a>我持户钥遍观房舍。<a id="a-2v"></a>随所为事皆具告知。<a id="a-2w"></a>汝等苾刍诸有施主。<a id="a-2x"></a>苦自己身施僧求福。<a id="a-2y"></a>汝等不能如法受用虚损信施。<a id="a-2z"></a>即说颂曰。</p>
  <p id="a30">于他信施物　　知量而受用</p>
  <p id="a31">自身得安隐　　令他福德增</p>
  <p id="a32">尔时世尊。<a id="a-33"></a>赞叹知足。<a id="a-34"></a>如法受用信施物已。<a id="a-35"></a>告诸苾刍。<a id="a-36"></a>广说如前。<a id="a-37"></a>乃至我今为诸苾刍。<a id="a-38"></a>制其学处。<a id="a-39"></a>应如是说。</p>
  <p id="a3A">若复苾刍于僧房内。<a id="a-3B"></a>若草若叶自敷教人敷。<a id="a-3C"></a>去时不自举不教人举。<a id="a-3D"></a>若有苾刍不嘱授。<a id="a-3E"></a>除余缘故。<a id="a-3F"></a>波逸底迦。<a id="a-3G"></a>如是世尊为诸苾刍制学处已。<a id="a-3H"></a>时有众多苾刍。<a id="a-3I"></a>共诸商旅人间游行到一聚落。<a id="a-3J"></a>日既将昏。<a id="a-3K"></a>欲觅居止问一长者。<a id="a-3L"></a>颇有宿处相容止不。<a id="a-3M"></a>长者答曰。<a id="a-3N"></a>先立要契方可相容。<a id="a-3O"></a>苾刍曰。<a id="a-3P"></a>其要如何。<a id="a-3Q"></a>长者曰。<a id="a-3R"></a>明于我舍受食方行。<a id="a-3S"></a>报言长者我依商旅事不自由。<a id="a-3T"></a>行伴若停当受请食。<a id="a-3U"></a>如其彼去我即随行。<a id="a-3V"></a>长者曰斯亦善哉。<a id="a-3W"></a>便与停处。<a id="a-3X"></a>苾刍白长者曰。<a id="a-3Y"></a>于仁舍中有卧具不。<a id="a-3Z"></a>报言无有。<a id="a-3a"></a>时彼苾刍多有俗人及诸求寂共为伴侣。<a id="a-3b"></a>彼皆多觅干草用充卧物。<a id="a-3c"></a>积与膝齐一处同卧。<a id="a-3d"></a>于时商旅星夜发去。<a id="a-3e"></a>苾刍见已弃草而行。<a id="a-3f"></a>长者至明作如是念。<a id="a-3g"></a>我观苾刍。<a id="a-3h"></a>若有住者当为办食。<a id="a-3i"></a>不睹苾刍见草狼籍。<a id="a-3j"></a>时彼长者夫妇二人。<a id="a-3k"></a>屏除乱草几将半日。<a id="a-3l"></a>此是缘起。<a id="a-3m"></a>犹未制戒。<a id="a-3n"></a>复有众多苾刍。<a id="a-3o"></a>随诸商旅行至此村。<a id="a-3p"></a>诣彼长者求觅宿处。<a id="a-3q"></a>长者报言。<a id="a-3r"></a>共立要契方可容宿。<a id="a-3s"></a>苾刍曰。<a id="a-3t"></a>其要如何。<a id="a-3u"></a>长者曰。<a id="a-3v"></a>不取干草为卧物者可随意住。<a id="a-3w"></a>苾刍问言。<a id="a-3x"></a>长者舍中颇有眠卧具不。<a id="a-3y"></a>报言无有。<a id="a-3z"></a>苾刍曰坚鞕之地若为安寝长者曰。<a id="a-40"></a>圣者先有仁等同梵行人投我寄宿。<a id="a-41"></a>多聚干草非分狼籍。<a id="a-42"></a>令我夫妇收除乱草半日艰辛。<a id="a-43"></a>为此今时共为要契。<a id="a-44"></a>时诸苾刍夜受辛苦明发便行。<a id="a-45"></a>渐次而去至室罗伐。<a id="a-46"></a>苾刍见之慰问安不。<a id="a-47"></a>报言何有安隐。<a id="a-48"></a>彼问其故。<a id="a-49"></a>报云于一村中不许草卧。<a id="a-4A"></a>但眠鞕地辛苦通宵。<a id="a-4B"></a>苾刍问曰。<a id="a-4C"></a>汝于何村受此辛苦。<a id="a-4D"></a>报言于某处村。<a id="a-4E"></a>问曰寄宿谁家。<a id="a-4F"></a>答曰某长者宅。<a id="a-4G"></a>一人报曰。<a id="a-4H"></a>我曾彼宿安隐草敷。<a id="a-4I"></a>汝有何辜独遭鞕地。<a id="a-4J"></a>苾刍问曰。<a id="a-4K"></a>所眠之草谁为收除。<a id="a-4L"></a>报曰我天晓已自涉长途。<a id="a-4M"></a>我来之后彼当屏弃。<a id="a-4N"></a>苾刍报曰。<a id="a-4O"></a>由斯恼乱彼致讥嫌。<a id="a-4P"></a>遣我通宵鞕地而卧。<a id="a-4Q"></a>时诸苾刍以此因缘具白世尊。<a id="a-4R"></a>世尊告曰。<a id="a-4S"></a>虽在俗舍用草敷时。<a id="a-4T"></a>亦应除弃。<a id="a-4U"></a>闻佛教已。<a id="a-4V"></a>时有众多苾刍。<a id="a-4W"></a>随逐商旅人间游行至一聚落。<a id="a-4X"></a>中有长者。<a id="a-4Y"></a>为沙门婆罗门等故造一客舍。<a id="a-4Z"></a>远求软草以充敷具。<a id="a-4a"></a>时诸苾刍于此宿已。<a id="a-4b"></a>并将其草弃粪秽处。<a id="a-4c"></a>各趣长途。<a id="a-4d"></a>长者至天晓已往问苾刍。<a id="a-4e"></a>但见其草弃不净地。<a id="a-4f"></a>不可重收。<a id="a-4g"></a>因生嫌贱。<a id="a-4h"></a>复有众多苾刍随诸商旅行至此村诣彼长者求觅住处长者报言。<a id="a-4i"></a>我有福舍随情居止。<a id="a-4j"></a>苾刍问曰。<a id="a-4k"></a>颇有多少眠卧具不。<a id="a-4l"></a>答言无有。<a id="a-4m"></a>苾刍报曰。<a id="a-4n"></a>我等如何卧坚鞕地。<a id="a-4o"></a>长者答曰。<a id="a-4p"></a>圣者我为行客沙门婆罗门等造此福舍。<a id="a-4q"></a>我从远处求觅软草。<a id="a-4r"></a>用拟供承诸寄宿客。<a id="a-4s"></a>昔有仁等同梵行者来此寄宿。<a id="a-4t"></a>至天晓已咸将软草弃不净中。<a id="a-4u"></a>若更欲求卒不可得。<a id="a-4v"></a>时诸苾刍便于鞕地辛苦经宵。<a id="a-4w"></a>时此苾刍渐次游行至室罗伐。<a id="a-4x"></a>彼诸苾刍问言。<a id="a-4y"></a>行李安不。<a id="a-4z"></a>报言。<a id="a-50"></a>眠卧鞕地。<a id="a-51"></a>何有安乐。<a id="a-52"></a>问言。<a id="a-53"></a>于何处宿受此辛苦。<a id="a-54"></a>报言。<a id="a-55"></a>于某村福舍。<a id="a-56"></a>苾刍报曰。<a id="a-57"></a>我曾于彼福舍中宿。<a id="a-58"></a>所有卧草旦并弃之。<a id="a-59"></a>答曰。<a id="a-5A"></a>由汝弃草致生嫌贱。<a id="a-5B"></a>遂令我等鞕地而眠。<a id="a-5C"></a>时诸苾刍即以此缘具白世尊。<a id="a-5D"></a>世尊告曰。<a id="a-5E"></a>所卧之草白施主知。<a id="a-5F"></a>若云弃者即应除弃。<a id="a-5G"></a>若云留者随语应留。<a id="a-5H"></a>若违言者得越法罪。<a id="a-5I"></a>于一聚落有僧住处。<a id="a-5J"></a>于此寺中卧具寡少。<a id="a-5K"></a>时诸苾刍为供客故。<a id="a-5L"></a>遂于远处求卧具草安一房中。<a id="a-5M"></a>时有众多苾刍。<a id="a-5N"></a>人间游行来至此寺。<a id="a-5O"></a>问主人曰。<a id="a-5P"></a>我欲投宿。<a id="a-5Q"></a>颇有多少卧具物不。<a id="a-5R"></a>苾刍报曰。<a id="a-5S"></a>此寺先贫无好卧具。<a id="a-5T"></a>我为客故远求软草。<a id="a-5U"></a>必不嫌者随意止宿。<a id="a-5V"></a>彼既宿已欲弃草敷。<a id="a-5W"></a>主人报曰。<a id="a-5X"></a>我为客故远求此草。<a id="a-5Y"></a>实是难得。<a id="a-5Z"></a>无宜辄弃。<a id="a-5a"></a>客苾刍曰。<a id="a-5b"></a>仁等无知自身犯罪。<a id="a-5c"></a>欲令我等亦犯罪耶。<a id="a-5d"></a>作此责已。<a id="a-5e"></a>即便取草弃外而去。<a id="a-5f"></a>致令烂损。<a id="a-5g"></a>后有众多苾刍。<a id="a-5h"></a>游历人间遇至此寺欲求寄宿。<a id="a-5i"></a>问有卧具不。<a id="a-5j"></a>主人答曰。<a id="a-5k"></a>此无卧具。<a id="a-5l"></a>我为客故远求软草。<a id="a-5m"></a>前有苾刍来此投宿。<a id="a-5n"></a>所有草蓐并欲收弃。<a id="a-5o"></a>我等不听。<a id="a-5p"></a>不肯随语反相责数。<a id="a-5q"></a>并弃而行。<a id="a-5r"></a>故于今时更无可得。<a id="a-5s"></a>彼便地卧。<a id="a-5t"></a>天晓便行至逝多林。<a id="a-5u"></a>诸苾刍见共相问答。<a id="a-5v"></a>广说如前。<a id="a-5w"></a>乃至我于彼宿强弃其草。<a id="a-5x"></a>答言。<a id="a-5y"></a>由此缘故来寄宿者备受艰辛。<a id="a-5z"></a>时诸苾刍以事白佛。<a id="a-60"></a>佛言。<a id="a-61"></a>此不应弃。<a id="a-62"></a>若有苾刍嘱授而去。<a id="a-63"></a>遣弃方弃。<a id="a-64"></a>广说如前。<a id="a-65"></a>若异此者得越法罪。</p>
  <p id="a66">复有众多苾刍。<a id="a-67"></a>共诸商旅人间游行。<a id="a-68"></a>遇至井边即便止宿。<a id="a-69"></a>时诸苾刍多以干草而为敷具。<a id="a-6A"></a>去此不远有婆罗门宿。<a id="a-6B"></a>时诸商旅晓便发去。<a id="a-6C"></a>苾刍婆罗门咸留草敷俱随商旅。<a id="a-6D"></a>道逢商旅从远而来。<a id="a-6E"></a>时婆罗门逢彼商人。<a id="a-6F"></a>所求之事皆得称心。<a id="a-6G"></a>即共商人返迹而去。<a id="a-6H"></a>至前井处。<a id="a-6I"></a>便为宿止。<a id="a-6J"></a>于时有诸露形外道。<a id="a-6K"></a>于苾刍宿处便为安止。<a id="a-6L"></a>时露形者共相告曰。<a id="a-6M"></a>不知何物啮我身体。<a id="a-6N"></a>余者报曰。<a id="a-6O"></a>汝于昨日多啖酒糟。<a id="a-6P"></a>恶欲寻思共相咬啮。<a id="a-6Q"></a>持火来看见有众蚁便作是语。<a id="a-6R"></a>谁无智人曾于此宿。<a id="a-6S"></a>去时不解举此草敷。<a id="a-6T"></a>时婆罗门闻而报曰。<a id="a-6U"></a>前有释子于此宿去。<a id="a-6V"></a>露形骂曰。<a id="a-6W"></a>沙门释子于诸人中自云有智。<a id="a-6X"></a>停宿之处不举草敷。<a id="a-6Y"></a>婆罗门曰。<a id="a-6Z"></a>沙门释子不断杀生。<a id="a-6a"></a>随处即眠不作观察。<a id="a-6b"></a>去斯不远有邬波索迦。<a id="a-6c"></a>闻此说时默然而记。<a id="a-6d"></a>后至苾刍住处具以事告。<a id="a-6e"></a>诸苾刍白佛。<a id="a-6f"></a>佛言。<a id="a-6g"></a>虽居旷野亦举草敷。<a id="a-6h"></a>时诸苾刍闻是教已。<a id="a-6i"></a>复有苾刍。<a id="a-6j"></a>随逐商旅至兰若村便为止宿。<a id="a-6k"></a>多用干草以为卧具。<a id="a-6l"></a>商旅夜发。<a id="a-6m"></a>苾刍弃草。<a id="a-6n"></a>时节迟晚不及商人。<a id="a-6o"></a>在后而行。<a id="a-6p"></a>便遭贼劫。<a id="a-6q"></a>渐次方至逝多园林。<a id="a-6r"></a>苾刍见已共相慰问。<a id="a-6s"></a>行李安不。<a id="a-6t"></a>报曰。<a id="a-6u"></a>我被贼劫何有安隐。<a id="a-6v"></a>问其何故。<a id="a-6w"></a>以事具陈。<a id="a-6x"></a>时诸苾刍白佛。<a id="a-6y"></a>佛言。<a id="a-6z"></a>虽在兰若其草不应散弃。<a id="a-70"></a>可聚一边随意而去。<a id="a-71"></a>汝诸苾刍如我所制不依行者。<a id="a-72"></a>皆越法罪。</p>
  <p id="a73">时诸苾刍为染衣事。<a id="a-74"></a>于日光处布诸干草以晒衣服。<a id="a-75"></a>草不收举虫蚁多生。<a id="a-76"></a>佛言。<a id="a-77"></a>染衣既了其草须弃。<a id="a-78"></a>复有苾刍为染衣故劝留其草。<a id="a-79"></a>时彼苾刍不受其语遂便弃掷。<a id="a-7A"></a>佛言。<a id="a-7B"></a>余有所须即不应弃。<a id="a-7C"></a>应与彼人。<a id="a-7D"></a>后晒衣已不肯收弃。<a id="a-7E"></a>云非我草。<a id="a-7F"></a>佛言。<a id="a-7G"></a>前与后时应问彼曰。<a id="a-7H"></a>草若用讫汝能弃不。<a id="a-7I"></a>若言能弃应可与之。<a id="a-7J"></a>若云不能即不须与。<a id="a-7K"></a>时有经行之处。<a id="a-7L"></a>其地坚鞕令足伤损。<a id="a-7M"></a>佛言。<a id="a-7N"></a>应布软草勿令伤足。<a id="a-7O"></a>彼布草已虫蚁便生。<a id="a-7P"></a>佛言应弃。<a id="a-7Q"></a>彼日日弃妨废正修。<a id="a-7R"></a>佛言。<a id="a-7S"></a>不应数弃。<a id="a-7T"></a>时可观察。<a id="a-7U"></a>若舍去时当须总弃。<a id="a-7V"></a>又经行处有设供事。<a id="a-7W"></a>须草稕坐。<a id="a-7X"></a>同前致蚁。<a id="a-7Y"></a>佛言。<a id="a-7Z"></a>应以绳系挂在树枝。<a id="a-7a"></a>又经行处以瞿昧耶安在地上。<a id="a-7b"></a>虫蚁因生。<a id="a-7c"></a>佛言。<a id="a-7d"></a>安破瓦中勿令其湿。<a id="a-7e"></a>尔时世尊。<a id="a-7f"></a>赞叹持戒及尊重戒少欲知足已。<a id="a-7g"></a>告诸苾刍。<a id="a-7h"></a>前是创制此是随开。<a id="a-7i"></a>若有难缘不须嘱授。<a id="a-7j"></a>是故我今为诸苾刍制其学处应如是说。<a id="a-7k"></a>若复苾刍于僧房内。<a id="a-7l"></a>若草若叶自敷教人敷。<a id="a-7m"></a>去时不自举不教人举。<a id="a-7n"></a>若有苾刍不嘱授。<a id="a-7o"></a>除余缘故。<a id="a-7p"></a>波逸底迦。</p>
  <p id="a7q">若复苾刍者。<a id="a-7r"></a>谓此法中人余义如上。<a id="a-7s"></a>僧房者。<a id="a-7t"></a>谓是如来弟子住处。<a id="a-7u"></a>于中堪得为四威仪行住坐卧。<a id="a-7v"></a>敷具者。<a id="a-7w"></a>谓若草若叶若自他敷。<a id="a-7x"></a>不自举去者。<a id="a-7y"></a>谓离势分。<a id="a-7z"></a>时具寿邬波离白佛言。<a id="a-80"></a>世尊。<a id="a-81"></a>未知齐何是敷具势分。<a id="a-82"></a>佛言。<a id="a-83"></a>如生闻婆罗门种树之法。<a id="a-84"></a>广说如上。<a id="a-85"></a>有四十九寻。<a id="a-86"></a>是名敷具势分及五种嘱授。<a id="a-87"></a>乃至遍观四方藏其户钥并广说如上。<a id="a-88"></a>有苾刍不嘱授者。<a id="a-89"></a>谓有苾刍而不告语。<a id="a-8A"></a>除余缘故波逸底迦。<a id="a-8B"></a>亦如上说。<a id="a-8C"></a>此中犯相其事云何。<a id="a-8D"></a>若苾刍于僧住处。<a id="a-8E"></a>若草若叶。<a id="a-8F"></a>自敷教人敷。<a id="a-8G"></a>不举而去。<a id="a-8H"></a>有人不嘱授。<a id="a-8I"></a>乃至未离势分已来。<a id="a-8J"></a>得恶作罪。<a id="a-8K"></a>若离势分便得堕罪。<a id="a-8L"></a>若苾刍初去之时忘嘱其事。<a id="a-8M"></a>在路忆得。<a id="a-8N"></a>或时在路逢见苾刍。<a id="a-8O"></a>或到前住处方始忆得。<a id="a-8P"></a>或到住处见有苾刍以事相嘱。<a id="a-8Q"></a>心念口言并广如上说。<a id="a-8R"></a>草敷有二种坏。<a id="a-8S"></a>谓风及蚁。<a id="a-8T"></a>风坏谓是风吹草卷。<a id="a-8U"></a>蚁坏谓是蚁穿草穴。<a id="a-8V"></a>若苾刍于日暮时。<a id="a-8W"></a>在僧房中安草敷具。<a id="a-8X"></a>若夜若昼时时观察。<a id="a-8Y"></a>若坏不坏得罪轻重。<a id="a-8Z"></a>广说如上。<a id="a-8a"></a>若在甎鞕地。<a id="a-8b"></a>或在沙石中。<a id="a-8c"></a>无虫蚁处布以草敷。<a id="a-8d"></a>设不数看此皆无犯。<a id="a-8e"></a>又无犯者。<a id="a-8f"></a>谓最初犯人。<a id="a-8g"></a>或痴狂心乱痛恼所缠。</p>
  <p data-pb></p>
  <h2 id="a8h">强牵苾刍出僧房学处第十六</h2>
  <p id="a8i">尔时佛在室罗伐城逝多林给孤独园。<a id="a-8j"></a>尔时具寿邬陀夷。<a id="a-8k"></a>至彼众多少年苾刍处。<a id="a-8l"></a>劝喻之曰。<a id="a-8m"></a>汝等共我人间游行。<a id="a-8n"></a>降伏他宗自获名称。<a id="a-8o"></a>汝等所欲读诵禅思。<a id="a-8p"></a>及衣食利皆令无阙。<a id="a-8q"></a>时诸少年闻斯劝已。<a id="a-8r"></a>各各自诣阿遮利耶邬波驮耶所。<a id="a-8s"></a>白言。<a id="a-8t"></a>我今请问二师。<a id="a-8u"></a>欲往人间随意游涉。<a id="a-8v"></a>彼师问曰。<a id="a-8w"></a>汝欲共谁以为伴侣。<a id="a-8x"></a>报云。<a id="a-8y"></a>大德邬陀夷共我为伴。<a id="a-8z"></a>彼师报曰。<a id="a-90"></a>具寿彼人恶性当恼于汝。<a id="a-91"></a>复白师曰。<a id="a-92"></a>大德邬陀夷善言劝喻。<a id="a-93"></a>事同父母岂当恼乱。<a id="a-94"></a>时彼少年不受师言。<a id="a-95"></a>共邬陀夷决意而去。<a id="a-96"></a>时邬陀夷将诸少年出界外已报言。<a id="a-97"></a>具寿。<a id="a-98"></a>汝等岂得无有依止游历人间。<a id="a-99"></a>即并唤来令其长跪。<a id="a-9A"></a>教说依止方共前行。<a id="a-9B"></a>或以三衣袋与之令负。<a id="a-9C"></a>或与钵盂。<a id="a-9D"></a>或与杂袋。<a id="a-9E"></a>或与君持净器。<a id="a-9F"></a>或与常用触瓶。<a id="a-9G"></a>或与锡杖。<a id="a-9H"></a>或与皮鞋。<a id="a-9I"></a>所有资具悉令擎去。<a id="a-9J"></a>自垂两手着上下二衣。<a id="a-9K"></a>调弄诸人随路而去。<a id="a-9L"></a>至一聚落近大井边。<a id="a-9M"></a>与诸门徒共为憩息。<a id="a-9N"></a>此聚落内有毗诃罗。<a id="a-9O"></a>于日晡时便鸣揵稚。<a id="a-9P"></a>诸人闻已白邬陀夷曰。<a id="a-9Q"></a>阿遮利耶寺鸣揵稚。<a id="a-9R"></a>我等往看。<a id="a-9S"></a>报言。<a id="a-9T"></a>具寿此或多是黑钵之类懒修善品。<a id="a-9U"></a>鸣捶集僧欲有作务。<a id="a-9V"></a>我等既疲道路谁能执作。<a id="a-9W"></a>门徒答曰。<a id="a-9X"></a>阿遮利耶此或容是分物揵稚。<a id="a-9Y"></a>我及界者合得其分。<a id="a-9Z"></a>如轨范师众所知识。<a id="a-9a"></a>有大福德财利易求。<a id="a-9b"></a>我等少年谁当见施。<a id="a-9c"></a>今欲入寺观彼何缘。<a id="a-9d"></a>师便告曰。<a id="a-9e"></a>随汝意去。<a id="a-9f"></a>若有利者亦取我分。<a id="a-9g"></a>少年入已问寺诸人云。<a id="a-9h"></a>是分卧具揵稚。<a id="a-9i"></a>主人见来即便报曰。<a id="a-9j"></a>具寿。<a id="a-9k"></a>汝请卧具。<a id="a-9l"></a>报云。<a id="a-9m"></a>我有尊师。<a id="a-9n"></a>亦当见授。<a id="a-9o"></a>问曰。<a id="a-9p"></a>彼复是谁。<a id="a-9q"></a>答曰。<a id="a-9r"></a>阿遮利耶邬陀夷。<a id="a-9s"></a>主人曰。<a id="a-9t"></a>彼亦受取。<a id="a-9u"></a>即总授之。<a id="a-9v"></a>时邬陀夷于彼井边多聚人物为其谈话。<a id="a-9w"></a>问诸人曰。<a id="a-9x"></a>此是谁村此是谁寺。<a id="a-9y"></a>此是谁塔此是谁园。<a id="a-9z"></a>林井浴池牛羊之属。<a id="a-A0"></a>目睹皆问。<a id="a-A1"></a>彼便具答。<a id="a-A2"></a>时诸少年共相议曰。<a id="a-A3"></a>阿遮利耶何故来晚。<a id="a-A4"></a>遂相告曰。<a id="a-A5"></a>作其常事于师卧处皆为敷说。<a id="a-A6"></a>濯足水涂足油安在一边。<a id="a-A7"></a>各自洗足入温堂中。<a id="a-A8"></a>诵所持经随处眠卧。<a id="a-A9"></a>时邬陀夷既见日暮方入寺中。<a id="a-AA"></a>四顾无人。<a id="a-AB"></a>遂便大唤具寿具寿。<a id="a-AC"></a>诸人出看告言。<a id="a-AD"></a>大德邬陀夷何故非时来入寺内。<a id="a-AE"></a>大声叫唤如牧牛人。<a id="a-AF"></a>答主人曰。<a id="a-AG"></a>我有少年在前而入。<a id="a-AH"></a>恐有病患。<a id="a-AI"></a>是故高声。<a id="a-AJ"></a>少年闻已告言。<a id="a-AK"></a>阿遮利耶因何大唤。<a id="a-AL"></a>在彼房中敷设卧具。<a id="a-AM"></a>洗涂足物并已具安。<a id="a-AN"></a>可往彼卧怒而告曰。<a id="a-AO"></a>汝等白谁为洗足等事。<a id="a-AP"></a>答言。<a id="a-AQ"></a>轨范来迟。<a id="a-AR"></a>我等更相告白。<a id="a-AS"></a>便自洗足。<a id="a-AT"></a>报云。<a id="a-AU"></a>汝可出寺。<a id="a-AV"></a>谁能与汝不恭敬。<a id="a-AW"></a>无怖惧懈惰之辈作依止师耶。<a id="a-AX"></a>即便强驱令出。<a id="a-AY"></a>彼居露地寒苦通宵。<a id="a-AZ"></a>既至天明俱申言。<a id="a-Aa"></a>敬白言。<a id="a-Ab"></a>阿遮利耶我欲辞去。<a id="a-Ac"></a>邬陀夷曰。<a id="a-Ad"></a>具寿汝等何之。<a id="a-Ae"></a>答言。<a id="a-Af"></a>还室罗伐。<a id="a-Ag"></a>报云且住。<a id="a-Ah"></a>我当与汝瞻病所须。<a id="a-Ai"></a>答言。<a id="a-Aj"></a>师主我本无病。<a id="a-Ak"></a>仁遣病生。<a id="a-Al"></a>况复有病而能瞻养。<a id="a-Am"></a>遂便弃去还逝多林。<a id="a-An"></a>时邬陀夷亦复随逐渐至给园。<a id="a-Ao"></a>时诸苾刍见少年者至。<a id="a-Ap"></a>唱言。<a id="a-Aq"></a>善来具寿。<a id="a-Ar"></a>行李安不。<a id="a-As"></a>报言。<a id="a-At"></a>同梵行者何有安乐。<a id="a-Au"></a>圣者邬陀夷驱我令出。<a id="a-Av"></a>通宵寒苦仅得存生。<a id="a-Aw"></a>问言何故。<a id="a-Ax"></a>诸少年者具以事白。<a id="a-Ay"></a>少欲苾刍闻是事已共生嫌贱。<a id="a-Az"></a>云何苾刍驱他苾刍出僧房外故相恼乱。<a id="a-B0"></a>以此因缘具白世尊。<a id="a-B1"></a>世尊集僧问邬陀夷曰。<a id="a-B2"></a>实作如是驱遣苾刍夜出房不。<a id="a-B3"></a>白言。<a id="a-B4"></a>实尔大德。<a id="a-B5"></a>世尊种种呵责。<a id="a-B6"></a>广说乃至为诸苾刍制其学处。<a id="a-B7"></a>应如是说。</p>
  <p id="aB8">若复苾刍嗔恚不喜。<a id="a-B9"></a>于僧住处牵苾刍出。<a id="a-BA"></a>或令他牵出者。<a id="a-BB"></a>除余缘故。<a id="a-BC"></a>波逸底迦。</p>
  <p id="aBD">如是世尊为诸苾刍制其学处。<a id="a-BE"></a>佛在室罗伐城逝多林给孤独园。<a id="a-BF"></a>时有苾刍居士窟房。<a id="a-BG"></a>时此苾刍身婴疾患。<a id="a-BH"></a>天欲将雨五色云兴。<a id="a-BI"></a>诸苾刍见报言。<a id="a-BJ"></a>具寿宜可急出。<a id="a-BK"></a>天将大雨。<a id="a-BL"></a>恐土房崩。<a id="a-BM"></a>时彼病重不能自出。<a id="a-BN"></a>时诸苾刍惧犯戒故不敢扶出。<a id="a-BO"></a>天既洪雨土窟遂崩。<a id="a-BP"></a>压彼病人。<a id="a-BQ"></a>因斯命过。<a id="a-BR"></a>佛言。<a id="a-BS"></a>有此难缘应当牵出。<a id="a-BT"></a>告诸苾刍。<a id="a-BU"></a>前是创制此是随开。<a id="a-BV"></a>重制学处应如是说。<a id="a-BW"></a>若复苾刍嗔恚不喜。<a id="a-BX"></a>于僧住处牵苾刍出。<a id="a-BY"></a>或令他牵出者。<a id="a-BZ"></a>除余缘故。<a id="a-Ba"></a>波逸底迦。</p>
  <p id="aBb">若复苾刍者谓邬陀夷。<a id="a-Bc"></a>余义如上。<a id="a-Bd"></a>僧住处者。<a id="a-Be"></a>谓佛弟子所住之处。<a id="a-Bf"></a>牵出者。<a id="a-Bg"></a>或言驱出。<a id="a-Bh"></a>或以手牵。<a id="a-Bi"></a>自作使人。<a id="a-Bj"></a>除余缘者谓除难缘。<a id="a-Bk"></a>堕义如上。<a id="a-Bl"></a>此中犯相其事云何。<a id="a-Bm"></a>若苾刍以嗔恚心。<a id="a-Bn"></a>于僧寺中若自遣若他驱牵。<a id="a-Bo"></a>此法中苾刍今其出者。<a id="a-Bp"></a>皆得堕罪。<a id="a-Bq"></a>遇八难缘并皆无犯。<a id="a-Br"></a>又无犯者谓最初犯人。<a id="a-Bs"></a>或痴狂心乱痛恼所缠。</p>
  <p data-pb></p>
  <h2 id="aBt">强恼触他学处第十七</h2>
  <p id="aBu">佛在室罗伐城逝多林给孤独园。<a id="a-Bv"></a>尔时具寿邬陀夷。<a id="a-Bw"></a>至彼众多年少苾刍处劝喻之曰。<a id="a-Bx"></a>汝等共我人间游行。<a id="a-By"></a>降伏他宗自获名称。<a id="a-Bz"></a>少年各往咨白师主。<a id="a-C0"></a>欲去游行。<a id="a-C1"></a>广说如前。<a id="a-C2"></a>乃至夜入寺中。<a id="a-C3"></a>发声大唤遣令开户。<a id="a-C4"></a>彼既卧已不肯为开。<a id="a-C5"></a>时邬陀夷即便脚蹋门扉。<a id="a-C6"></a>遂令温堂振动。<a id="a-C7"></a>时诸少年共相议曰。<a id="a-C8"></a>可与开门。<a id="a-C9"></a>彼有大力恐当损坏众僧堂舍。<a id="a-CA"></a>遂与开门。<a id="a-CB"></a>彼便即入于少年床上纵身而倒。<a id="a-CC"></a>或有伤腹。<a id="a-CD"></a>或有损腰。<a id="a-CE"></a>或有损足。<a id="a-CF"></a>告言。<a id="a-CG"></a>阿遮利耶我痛我痛。<a id="a-CH"></a>告云。<a id="a-CI"></a>若嫌痛者自当出去。<a id="a-CJ"></a>少年议曰。<a id="a-CK"></a>此有大力。<a id="a-CL"></a>若不出者当断我命。<a id="a-CM"></a>即便俱出露地而卧。<a id="a-CN"></a>于一夜中备受寒苦。<a id="a-CO"></a>既至天晓白言。<a id="a-CP"></a>阿遮利耶我今欲去。<a id="a-CQ"></a>问曰。<a id="a-CR"></a>何之。<a id="a-CS"></a>报言。<a id="a-CT"></a>向室罗伐城。<a id="a-CU"></a>报云且住。<a id="a-CV"></a>我当与汝瞻病所须。<a id="a-CW"></a>广说如前乃至到室罗伐城具告苾刍。<a id="a-CX"></a>苾刍白佛。<a id="a-CY"></a>佛呵责已。<a id="a-CZ"></a>告诸苾刍。<a id="a-Ca"></a>我今为制学处。<a id="a-Cb"></a>应如是说。</p>
  <p id="aCc">若复苾刍于僧住处。<a id="a-Cd"></a>知诸苾刍先此处住。<a id="a-Ce"></a>后来于中故相恼触。<a id="a-Cf"></a>于彼卧具若坐若卧作如是念。<a id="a-Cg"></a>彼若生苦自当避我去。<a id="a-Ch"></a>波逸底迦。</p>
  <p id="aCi">若复苾刍者谓邬陀夷。<a id="a-Cj"></a>余义如上。<a id="a-Ck"></a>知者谓了其事。<a id="a-Cl"></a>苾刍先此处住者。<a id="a-Cm"></a>谓此法中人先在此中而为止宿。<a id="a-Cn"></a>后来于中等者。<a id="a-Co"></a>谓是纵身强为坐卧彼嫌苦痛者。<a id="a-Cp"></a>谓被恼不乐也。<a id="a-Cq"></a>自当避我去者。<a id="a-Cr"></a>谓以此为缘不由余事。<a id="a-Cs"></a>波逸底迦义如上。<a id="a-Ct"></a>此中犯相其事云何。<a id="a-Cu"></a>若苾刍了知其事。<a id="a-Cv"></a>如向所说乃至避我去者。<a id="a-Cw"></a>皆得波逸底迦。</p>
  <p id="aCx">摄颂曰。</p>
  <p id="aCy">粗食及好食　　寒热瓦盆利</p>
  <p id="aCz">禅诵怖有无　　因斯共相恼</p>
  <p id="aD0">尔时佛在室罗伐城逝多林给孤独园。<a id="a-D1"></a>时具寿邬陀夷。<a id="a-D2"></a>至彼众多少年苾刍处而劝喻曰。<a id="a-D3"></a>汝等共我人间游行。<a id="a-D4"></a>广说如上。<a id="a-D5"></a>将诸少年投寺寄宿乃至各自洗足入温堂中。<a id="a-D6"></a>共相谓曰。<a id="a-D7"></a>我于今日啖粗恶食气力稍劣。<a id="a-D8"></a>应可禅思。<a id="a-D9"></a>即便加趺系念而住。<a id="a-DA"></a>邬陀夷夜入寺中。<a id="a-DB"></a>发声大唤具寿。<a id="a-DC"></a>时少年者闻其唤声报云。<a id="a-DD"></a>阿遮利耶。<a id="a-DE"></a>我等在温堂中端心禅寂。<a id="a-DF"></a>遂便入室而告之曰。<a id="a-DG"></a>具寿岂不佛说。<a id="a-DH"></a>诸无知者不应修定。<a id="a-DI"></a>宜应且起诵习尊经。<a id="a-DJ"></a>遂遣通宵冷地而坐强使诵经。<a id="a-DK"></a>时诸少年既受辛苦。<a id="a-DL"></a>晓而告曰。<a id="a-DM"></a>阿遮利耶。<a id="a-DN"></a>我欲还归。<a id="a-DO"></a>问言。<a id="a-DP"></a>欲向何处。<a id="a-DQ"></a>答言。<a id="a-DR"></a>向室罗伐。<a id="a-DS"></a>报云且住。<a id="a-DT"></a>我当与汝瞻病所须。<a id="a-DU"></a>答云。<a id="a-DV"></a>师主我本无病。<a id="a-DW"></a>仁遣病生。<a id="a-DX"></a>况复有疾而能瞻养。<a id="a-DY"></a>遂弃而去。<a id="a-DZ"></a>乃至给园广说如上。<a id="a-Da"></a>苾刍闻已具白世尊。<a id="a-Db"></a>乃至告诸苾刍。<a id="a-Dc"></a>若苾刍故恼他苾刍者。<a id="a-Dd"></a>皆得堕罪。<a id="a-De"></a>又缘起同前。<a id="a-Df"></a>于中别者。<a id="a-Dg"></a>乃至时诸少年共相谓曰。<a id="a-Dh"></a>我等今日啖精妙食气力丰足。<a id="a-Di"></a>应可房外随意诵经。<a id="a-Dj"></a>即便习诵。<a id="a-Dk"></a>乃至邬陀夷见告言。<a id="a-Dl"></a>具寿岂不佛说。<a id="a-Dm"></a>若不习定智慧不生。<a id="a-Dn"></a>应入温室坐禅系念。<a id="a-Do"></a>遂令通夜跏趺而坐身体疲倦。<a id="a-Dp"></a>既至晓已还逝多林。<a id="a-Dq"></a>乃至佛告诸苾刍。<a id="a-Dr"></a>若苾刍故恼他苾刍者。<a id="a-Ds"></a>皆得堕罪。</p>
  <p id="aDt">又缘起同前。<a id="a-Du"></a>于中别者。<a id="a-Dv"></a>乃至时诸少年苾刍共相谓曰。<a id="a-Dw"></a>具寿今时稍寒。<a id="a-Dx"></a>共入温堂可为止宿。<a id="a-Dy"></a>遂便入宿。<a id="a-Dz"></a>邬陀夷见告言。<a id="a-E0"></a>具寿。<a id="a-E1"></a>何故入室。<a id="a-E2"></a>白言。<a id="a-E3"></a>时寒入室取暖。<a id="a-E4"></a>报云。<a id="a-E5"></a>具寿。<a id="a-E6"></a>汝热处宿。<a id="a-E7"></a>恐染黄病。<a id="a-E8"></a>汝等多人若其病者。<a id="a-E9"></a>我独云何能为瞻侍。<a id="a-EA"></a>汝何急出。<a id="a-EB"></a>遂令露地而住冷水遍洒以扇扇之至明不睡。<a id="a-EC"></a>至天晓已还逝多林。<a id="a-ED"></a>乃至佛告诸苾刍。<a id="a-EE"></a>若故恼他者。<a id="a-EF"></a>皆得堕罪。</p>
  <p id="aEG">又缘起同前。<a id="a-EH"></a>于中别者。<a id="a-EI"></a>乃至少年共相告曰。<a id="a-EJ"></a>今时极热。<a id="a-EK"></a>共入疏堂可为止宿。<a id="a-EL"></a>即便入宿。<a id="a-EM"></a>邬陀夷见告言。<a id="a-EN"></a>具寿。<a id="a-EO"></a>何故疏室而卧。<a id="a-EP"></a>白言。<a id="a-EQ"></a>时热此处极凉。<a id="a-ER"></a>报云。<a id="a-ES"></a>汝凉处卧。<a id="a-ET"></a>或触风得病。<a id="a-EU"></a>或痰癊伤寒。<a id="a-EV"></a>我复何能供侍汝等。<a id="a-EW"></a>遂便入室总闭诸窗。<a id="a-EX"></a>为然炭火房门急掩。<a id="a-EY"></a>毛毯通覆纵身坐压。<a id="a-EZ"></a>令彼通夜不得眠睡。<a id="a-Ea"></a>至天晓已还逝多林。<a id="a-Eb"></a>乃至佛告诸苾刍。<a id="a-Ec"></a>若故恼他者。<a id="a-Ed"></a>皆得堕罪。</p>
  <p id="aEe">又缘起同前。<a id="a-Ef"></a>时邬陀夷劝诸少年人间游行。<a id="a-Eg"></a>若随逐行者皆被恼乱。<a id="a-Eh"></a>无复一人共之为伴。<a id="a-Ei"></a>遂便单己游历人间。<a id="a-Ej"></a>遇至一寺。<a id="a-Ek"></a>于此寺中无大小行处。<a id="a-El"></a>时诸苾刍夜有所须。<a id="a-Em"></a>各安瓦瓮。<a id="a-En"></a>至天晓已于外弃之。<a id="a-Eo"></a>寺内苾刍共知邬陀夷是恶行者。<a id="a-Ep"></a>竟无苾刍唤入房宿。<a id="a-Eq"></a>便作是念。<a id="a-Er"></a>此诸黑钵不共我言。<a id="a-Es"></a>于今夜中自解踬顿即便旋升蹋道至第三层。<a id="a-Et"></a>见有瓦瓮在处安置。<a id="a-Eu"></a>便作是念。<a id="a-Ev"></a>此复岂是破瓦等耶。<a id="a-Ew"></a>遂以足指夹弃于外。<a id="a-Ex"></a>苾刍夜起欲大小便。<a id="a-Ey"></a>觅彼瓦瓮无一可得。<a id="a-Ez"></a>遂于上层通水之处弃其不净。<a id="a-F0"></a>及至天明诸信心辈梵志居士来入寺中。<a id="a-F1"></a>礼拜虔诚巡观房宇。<a id="a-F2"></a>时邬陀夷告诸人曰。<a id="a-F3"></a>汝等当观黑钵之类恒为恶行秽污僧田。<a id="a-F4"></a>于寺上层弃其不净。<a id="a-F5"></a>诸俗人等闻生嫌贱。<a id="a-F6"></a>时诸苾刍具以白佛。<a id="a-F7"></a>佛言。<a id="a-F8"></a>若诸苾刍故心恼他者。<a id="a-F9"></a>皆得堕罪。</p>
  <p id="aFA">又缘起同前。<a id="a-FB"></a>时邬陀夷既无伴侣。<a id="a-FC"></a>独游人间至一寺所。<a id="a-FD"></a>时诸苾刍知其恶行。<a id="a-FE"></a>竟无一人唤入停息。<a id="a-FF"></a>邬陀夷即作是念。<a id="a-FG"></a>我今宜可别设方便恼彼寺僧。<a id="a-FH"></a>令诸黑钵知我邬陀夷是难欺人。<a id="a-FI"></a>即便多服泻药在温堂中随处便利。<a id="a-FJ"></a>如世尊说。<a id="a-FK"></a>诸有病者应须瞻侍寺中所有耆老苾刍皆来问疾。<a id="a-FL"></a>问言。<a id="a-FM"></a>四大何如。<a id="a-FN"></a>答曰。<a id="a-FO"></a>困弱。<a id="a-FP"></a>时老苾刍暂相问已。<a id="a-FQ"></a>即便欲出。<a id="a-FR"></a>报云。<a id="a-FS"></a>老宿可住片时。<a id="a-FT"></a>彼既暂留即还欲出。<a id="a-FU"></a>如是至三耆年报曰。<a id="a-FV"></a>邬陀夷汝欲故心恼乱于我。<a id="a-FW"></a>答曰。<a id="a-FX"></a>我入寺内仁不共语。<a id="a-FY"></a>暂时伫立何事辞劳苾刍白佛。<a id="a-FZ"></a>佛言。<a id="a-Fa"></a>若诸苾刍故心恼他者。<a id="a-Fb"></a>皆得堕罪。</p>
  <p id="aFc">又缘起同前。<a id="a-Fd"></a>广说如上。<a id="a-Fe"></a>乃至邬陀夷到一寺中。<a id="a-Ff"></a>多有苾刍修习静虑。<a id="a-Fg"></a>时彼诸人知邬陀夷是恶行者。<a id="a-Fh"></a>无人共语。<a id="a-Fi"></a>时邬陀夷见斯事已生恼害心。<a id="a-Fj"></a>然此寺院始起半功。<a id="a-Fk"></a>时邬陀夷便往诣彼造寺人处。<a id="a-Fl"></a>报云。<a id="a-Fm"></a>长者既有信心造寺。<a id="a-Fn"></a>何不早成。<a id="a-Fo"></a>岂不佛说。</p>
  <p id="aFp">若勤修善时　　罪恶心不起</p>
  <p id="aFq">于福不勤者　　心便造诸恶</p>
  <p id="aFr">长者闻已告苾刍曰。<a id="a-Fs"></a>圣者我今多有财物。<a id="a-Ft"></a>此处匠者卒不可求。<a id="a-Fu"></a>报云。<a id="a-Fv"></a>长者世尊有教。<a id="a-Fw"></a>若营作处苾刍助成。<a id="a-Fx"></a>长者曰。<a id="a-Fy"></a>若共助成斯为甚善。<a id="a-Fz"></a>邬陀夷曰。<a id="a-G0"></a>我当相助。<a id="a-G1"></a>即便归寺打揵稚已自为作业。<a id="a-G2"></a>如佛所教若闻揵稚众僧应集。<a id="a-G3"></a>众既总集。<a id="a-G4"></a>见邬陀夷自擎甎墼。<a id="a-G5"></a>时诸苾刍亦共擎持。<a id="a-G6"></a>悉皆竟日执作不休。<a id="a-G7"></a>共相谓曰。<a id="a-G8"></a>具寿。<a id="a-G9"></a>昔来此寺皆勤习定。<a id="a-GA"></a>岂谓今日尽共营劳。<a id="a-GB"></a>我等舍兹诣室罗伐。<a id="a-GC"></a>彼诸旧人见客苾刍至各唱善来。<a id="a-GD"></a>告言具寿。<a id="a-GE"></a>我闻。<a id="a-GF"></a>彼寺皆并修禅。<a id="a-GG"></a>久愿往彼随喜相见。<a id="a-GH"></a>仁有何事废修静虑得至此耶。<a id="a-GI"></a>客苾刍报曰。<a id="a-GJ"></a>往时彼寺皆勤习定。<a id="a-GK"></a>至于今日尽共营劳。<a id="a-GL"></a>问曰。<a id="a-GM"></a>何意如此。<a id="a-GN"></a>答曰。<a id="a-GO"></a>由邬陀夷遣令如此。<a id="a-GP"></a>具以事告时诸苾刍以事白佛佛言若诸苾刍故心恼他者皆。<a id="a-GQ"></a>得堕罪。</p>
  <p id="aGR">又缘起同前。<a id="a-GS"></a>乃至邬陀夷到一寺中。<a id="a-GT"></a>多有苾刍诵习为业。<a id="a-GU"></a>见邬陀夷皆不共语。<a id="a-GV"></a>寺未成就。<a id="a-GW"></a>广说乃至告彼寺主。<a id="a-GX"></a>令诸苾刍尽日营作。<a id="a-GY"></a>皆舍而去往至给园。<a id="a-GZ"></a>苾刍白佛。<a id="a-Ga"></a>佛言。<a id="a-Gb"></a>得罪同前。</p>
  <p id="aGc">又缘起同前。<a id="a-Gd"></a>乃至邬陀夷到一寺中。<a id="a-Ge"></a>当尔之时寺有贼怖。<a id="a-Gf"></a>时诸苾刍见邬陀夷来。<a id="a-Gg"></a>知其恶行皆不共语。<a id="a-Gh"></a>时邬陀夷见是事已遂相恼乱。<a id="a-Gi"></a>至日暮时大开寺门。<a id="a-Gj"></a>当阃而立。<a id="a-Gk"></a>时授事人报云。<a id="a-Gl"></a>大德勿当门立。<a id="a-Gm"></a>我欲掩扉。<a id="a-Gn"></a>答曰。<a id="a-Go"></a>汝之房户自可牢闭。<a id="a-Gp"></a>大众之门何干汝事。<a id="a-Gq"></a>时诸苾刍通宵大怖不得睡眠。<a id="a-Gr"></a>苾刍白佛。<a id="a-Gs"></a>佛言。<a id="a-Gt"></a>故心恼他。<a id="a-Gu"></a>皆得堕罪。</p>
  <p id="aGv">又缘起同前。<a id="a-Gw"></a>乃至邬陀夷到寺中。<a id="a-Gx"></a>寺无贼怖夜多开门。<a id="a-Gy"></a>时苾刍出寺便利。<a id="a-Gz"></a>时邬陀夷见其不语便生忿怒。<a id="a-H0"></a>遂牢闭其门当阃而卧。<a id="a-H1"></a>时诸苾刍夜须便利报云。<a id="a-H2"></a>大德。<a id="a-H3"></a>勿复当阃。<a id="a-H4"></a>我出便利。<a id="a-H5"></a>答言。<a id="a-H6"></a>具寿于汝房中穿墙而出。<a id="a-H7"></a>我行疲极。<a id="a-H8"></a>谁能为起。<a id="a-H9"></a>时诸苾刍既无出处。<a id="a-HA"></a>或在檐前或门屋下或水窦处。<a id="a-HB"></a>或在中庭而弃不净。<a id="a-HC"></a>至天明已诸信心者入寺礼拜。<a id="a-HD"></a>时邬陀夷见而告。<a id="a-HE"></a>曰仁等看此黑钵之类每于寺中粪秽狼籍。<a id="a-HF"></a>仙人居处岂合如此。<a id="a-HG"></a>作是语时令诸俗徒共生嫌贱。<a id="a-HH"></a>诸苾刍白佛。<a id="a-HI"></a>佛言。<a id="a-HJ"></a>若苾刍故心恼他苾刍者。<a id="a-HK"></a>皆得波逸底迦罪。<a id="a-HL"></a>又无犯者谓最初犯人。<a id="a-HM"></a>或痴狂心乱痛恼所缠。</p>
 </body>
</html>