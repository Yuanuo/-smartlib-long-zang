<!doctype html>
<html id="z3IBV10oD" data-ver="1067">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶卷第三十</h1>
  <h2 id="a2">故放身坐卧脱脚床学处第十八</h2>
  <p id="a3">尔时薄伽梵。<a id="a-4"></a>在室罗伐城逝多林给孤独园。<a id="a-5"></a>时具寿邬波难陀至彼众多少年苾刍处劝喻曰。<a id="a-6"></a>汝等共我人间游行。<a id="a-7"></a>必当降伏他宗自获名称。<a id="a-8"></a>汝等若欲读诵禅思。<a id="a-9"></a>及以衣食病缘所须皆令无阙。<a id="a-A"></a>时诸少年虽闻此劝。<a id="a-B"></a>共知邬波难陀禀性恶行不堪共居。<a id="a-C"></a>竟无一人许共同去。<a id="a-D"></a>时有乞食苾刍。<a id="a-E"></a>闻其觅伴遂告邬波难陀曰。<a id="a-F"></a>我共大德人间游行。<a id="a-G"></a>有同行人报乞食者曰。<a id="a-H"></a>此邬波难陀为人恶行。<a id="a-I"></a>汝今随去必遭恼触。<a id="a-J"></a>遂报同梵行者曰。<a id="a-K"></a>我满十夏不依止他亦不就彼求受学业。<a id="a-L"></a>彼于我处欲何所为。<a id="a-M"></a>知识报曰。<a id="a-N"></a>不相用语后自当知。<a id="a-O"></a>不受劝言遂与同去。<a id="a-P"></a>出至界外。<a id="a-Q"></a>时邬波难陀报云。<a id="a-R"></a>乞食者汝可为我擎持衣袋。<a id="a-S"></a>吾年衰朽且宜相助。<a id="a-T"></a>乞食者答曰。<a id="a-U"></a>大德。<a id="a-V"></a>岂可不见佛法僧宝胜妙福田持以奉施而多畜此生恼物耶。<a id="a-W"></a>报乞食者曰。<a id="a-X"></a>我遣擎物汝不肯持。<a id="a-Y"></a>亦未乖理。<a id="a-Z"></a>然汝非我二师辄相呵责斯岂合耶。<a id="a-a"></a>时邬波难陀便作是念。<a id="a-b"></a>此乞食者未须与语。<a id="a-c"></a>且忍共去后自当知。<a id="a-d"></a>遂渐游行至一聚落。<a id="a-e"></a>即于林外诣井池边俱共憩息。<a id="a-f"></a>村中有寺打揵稚声。<a id="a-g"></a>时乞食者既闻声已报言。<a id="a-h"></a>大德寺鸣揵稚。<a id="a-i"></a>我欲往看。<a id="a-j"></a>报言。<a id="a-k"></a>具寿此乃多是黑钵之类懒修善品。<a id="a-l"></a>鸣捶集僧别有作务。<a id="a-m"></a>我等既疲道路谁能共彼执作。<a id="a-n"></a>乞食者曰。<a id="a-o"></a>或是分利揵稚。<a id="a-p"></a>我既及界理合得之。<a id="a-q"></a>邬波难陀曰。<a id="a-r"></a>汝宜可去。<a id="a-s"></a>若是分利揵稚者亦取我分。<a id="a-t"></a>答云如是。<a id="a-u"></a>遂至寺中问知乃是分卧具揵稚。<a id="a-v"></a>主人苾刍报云。<a id="a-w"></a>阿瑜率漫宜受卧具。<a id="a-x"></a>报言我有大者亦为受不。<a id="a-y"></a>问彼是谁。<a id="a-z"></a>报云是大德邬波难陀。<a id="a-10"></a>答曰彼人众所识知。<a id="a-11"></a>亦为取分。<a id="a-12"></a>即便两人卧具皆悉受之。<a id="a-13"></a>时邬波难陀在于井处。<a id="a-14"></a>广问诸人兼为说法。<a id="a-15"></a>具如前说。<a id="a-16"></a>诸人既散。<a id="a-17"></a>时景将曛。<a id="a-18"></a>便入寺中高声大唤。<a id="a-19"></a>彼乞食者在阁下房闭户而卧。<a id="a-1A"></a>闻唤声已报言。<a id="a-1B"></a>大德何为高声。<a id="a-1C"></a>我于上房已为敷置眠卧之具。<a id="a-1D"></a>及洗足物。<a id="a-1E"></a>并在一边。<a id="a-1F"></a>就彼应卧。<a id="a-1G"></a>报言。<a id="a-1H"></a>乞食者可为开房。<a id="a-1I"></a>欲有商度彼作是念。<a id="a-1J"></a>若容入房乃至天明言未能了。<a id="a-1K"></a>我今宜卧不与开门。<a id="a-1L"></a>报言。<a id="a-1M"></a>大德。<a id="a-1N"></a>我行疲极无暇商量设有平章待至天晓。<a id="a-1O"></a>时邬波难陀知其意止不为开门。<a id="a-1P"></a>即向上房洗足入室。<a id="a-1Q"></a>问曰。<a id="a-1R"></a>得涂足。<a id="a-1S"></a>油安在何处。<a id="a-1T"></a>报曰近在床边。<a id="a-1U"></a>邬波难陀善知声相。<a id="a-1V"></a>观其卧处即移床脚。<a id="a-1W"></a>安彼头边放身而坐。<a id="a-1X"></a>令床脚脱打破彼头。<a id="a-1Y"></a>报云。<a id="a-1Z"></a>大德。<a id="a-1a"></a>打破我头极为苦痛邬波难陀报云。<a id="a-1b"></a>乞食者何故头破。<a id="a-1c"></a>彼作是念。<a id="a-1d"></a>我若苦言或容更打。<a id="a-1e"></a>即默尔而住。<a id="a-1f"></a>至天晓已便往就别。<a id="a-1g"></a>报言大德我今欲去。<a id="a-1h"></a>问曰汝欲何之。<a id="a-1i"></a>答曰向室罗伐城。<a id="a-1j"></a>报云且住。<a id="a-1k"></a>我当给汝病药所须。<a id="a-1l"></a>答言大德我本无病故破我头。<a id="a-1m"></a>设更有疾岂能瞻养。<a id="a-1n"></a>说是语已舍之而去。<a id="a-1o"></a>还逝多林。<a id="a-1p"></a>时同梵行者见唱善来。<a id="a-1q"></a>问安乐不。<a id="a-1r"></a>报言被打头破何有安乐。<a id="a-1s"></a>具以缘告。<a id="a-1t"></a>时诸苾刍闻是事已共生嫌贱。<a id="a-1u"></a>云何苾刍在上棚卧。<a id="a-1v"></a>知脱脚床放身而坐令床脚脱打破他头。<a id="a-1w"></a>以此因缘具白世尊。<a id="a-1x"></a>世尊。<a id="a-1y"></a>集众问邬波难陀曰。<a id="a-1z"></a>实作如是恼乱事不。<a id="a-20"></a>白言实尔。<a id="a-21"></a>世尊。<a id="a-22"></a>种种呵责。<a id="a-23"></a>广说乃至为诸苾刍制其学处应如是说。</p>
  <p id="a24">若复苾刍于僧住处。<a id="a-25"></a>知重房棚上脱脚床。<a id="a-26"></a>及余坐物放身坐卧者。<a id="a-27"></a>波逸底迦。<a id="a-28"></a>若复苾刍者谓邬波难陀。<a id="a-29"></a>余义如上。<a id="a-2A"></a>僧住处者亦如上。<a id="a-2B"></a>知者。<a id="a-2C"></a>或时自作或被他教。<a id="a-2D"></a>重房者谓居重阁危朽。<a id="a-2E"></a>棚上脱脚床者。<a id="a-2F"></a>谓此床脚不连上盖。<a id="a-2G"></a>及余诸座放身坐卧者。<a id="a-2H"></a>谓极纵身或坐或卧。<a id="a-2I"></a>故令脚出伤损他人。<a id="a-2J"></a>波逸底迦者广释如上。<a id="a-2K"></a>此中犯相其事云何。<a id="a-2L"></a>若苾刍知僧房舍有脱脚床。<a id="a-2M"></a>纵身坐卧欲恼他者。<a id="a-2N"></a>皆得堕罪。<a id="a-2O"></a>若是版棚或是甎地。<a id="a-2P"></a>或脚以版支或时仰着。<a id="a-2Q"></a>此皆无犯。<a id="a-2R"></a>又无犯者谓最初犯人。<a id="a-2S"></a>或痴狂心乱痛恼所缠。</p>
  <p data-pb></p>
  <h2 id="a2T">用虫水学处第十九</h2>
  <p id="a2U">佛在憍闪毗瞿师罗园。<a id="a-2V"></a>尔时具寿阐陀。<a id="a-2W"></a>以有虫水浇草土牛粪等。<a id="a-2X"></a>诸苾刍见告云。<a id="a-2Y"></a>具寿阐陀勿以有虫水浇草土牛粪等。<a id="a-2Z"></a>阐陀报曰。<a id="a-2a"></a>岂诸生命我唤将来。<a id="a-2b"></a>岂复有人数以相付。<a id="a-2c"></a>岂可欲去我不听行。<a id="a-2d"></a>四海宽长因何不去。<a id="a-2e"></a>江河池沼盎瓮瓶瓨何不走入。<a id="a-2f"></a>诸有少欲苾刍闻是语已共生嫌贱。<a id="a-2g"></a>云何苾刍以有虫水将浇草等。<a id="a-2h"></a>自作使人不顾生命。<a id="a-2i"></a>时诸苾刍以缘白佛。<a id="a-2j"></a>佛以此缘集诸苾刍。<a id="a-2k"></a>问阐陀曰。<a id="a-2l"></a>汝实用虫水及以教人浇草等耶。<a id="a-2m"></a>实尔大德。<a id="a-2n"></a>世尊。<a id="a-2o"></a>以种种呵责。<a id="a-2p"></a>非出家人所应作事。<a id="a-2q"></a>赞叹少欲尊重戒者。<a id="a-2r"></a>广说如前。<a id="a-2s"></a>乃至制其学处应如是说。</p>
  <p id="a2t">若复苾刍知水有虫。<a id="a-2u"></a>自浇草土若和牛粪。<a id="a-2v"></a>及教人浇者。<a id="a-2w"></a>波逸底迦。<a id="a-2x"></a>若复苾刍者谓是阐陀。<a id="a-2y"></a>余义如上。<a id="a-2z"></a>知者或自知或他告语。<a id="a-30"></a>水谓井池等水。<a id="a-31"></a>虫有二种。<a id="a-32"></a>一为眼所见。<a id="a-33"></a>二为罗所得。<a id="a-34"></a>若自用若使他浇草浇土。<a id="a-35"></a>若和牛粪等者。<a id="a-36"></a>得波逸底迦。<a id="a-37"></a>义如上说。<a id="a-38"></a>此中犯相其事云何。<a id="a-39"></a>若苾刍于有虫水作有虫想。<a id="a-3A"></a>若自用若教人用浇草等。<a id="a-3B"></a>得波逸底迦。<a id="a-3C"></a>疑亦如是。<a id="a-3D"></a>若水无虫作有虫想用时。<a id="a-3E"></a>得恶作罪。<a id="a-3F"></a>疑亦如是。<a id="a-3G"></a>若苾刍河池水处多有虫鱼。<a id="a-3H"></a>苾刍杀心决去其水。<a id="a-3I"></a>随有虫鱼命断之时。<a id="a-3J"></a>皆得堕罪。<a id="a-3K"></a>若不死者皆得恶作。<a id="a-3L"></a>若于此水处偃之令断。<a id="a-3M"></a>于其下畔随虫命断。<a id="a-3N"></a>或时不死。<a id="a-3O"></a>得罪同前。<a id="a-3P"></a>若无杀心者无犯。<a id="a-3Q"></a>又无犯者谓最初犯人。<a id="a-3R"></a>或痴狂心乱痛恼所缠。</p>
  <p data-pb></p>
  <h2 id="a3S">造大寺过限学处第二十</h2>
  <p id="a3T">佛在憍闪毗瞿师罗园。<a id="a-3U"></a>尔时六众苾刍每于他寺生轻贱心作如是语。<a id="a-3V"></a>此寺崩隤犹如客舍象马之厩。<a id="a-3W"></a>诸苾刍闻已告言。<a id="a-3X"></a>具寿仁等于他住处得便居止。<a id="a-3Y"></a>而自不能安一基石。<a id="a-3Z"></a>依他处所强作讥嫌。<a id="a-3a"></a>六众闻已。<a id="a-3b"></a>时难陀邬波难陀共相告曰。<a id="a-3c"></a>我等常被诸黑钵类之所欺轻。<a id="a-3d"></a>云汝恒居他寺自无居止。<a id="a-3e"></a>乃至一石不能安置。<a id="a-3f"></a>我等今应共造一寺。<a id="a-3g"></a>令诸黑钵曾所未睹。<a id="a-3h"></a>于时难陀告邬波难陀曰。<a id="a-3i"></a>若我六人皆营作者。<a id="a-3j"></a>诸余黑钵得我瑕衅作如是说。<a id="a-3k"></a>六众苾刍不修善品悉皆营作。<a id="a-3l"></a>我等所有施食之家劝令心变。<a id="a-3m"></a>我等宜应于六人内。<a id="a-3n"></a>简取一人识性聪敏善解说法。<a id="a-3o"></a>能令细针引入粗杖。<a id="a-3p"></a>我等六人谁能如是。<a id="a-3q"></a>邬波难陀曰。<a id="a-3r"></a>具寿阐陀众所识知辩才无碍。<a id="a-3s"></a>能作如是针杖相随。<a id="a-3t"></a>阿说迦曰。<a id="a-3u"></a>若如是者应可详去。<a id="a-3v"></a>共请其人劝为授事即便详去告阐陀曰。<a id="a-3w"></a>具寿当知我等常被诸黑钵者之所欺弄。<a id="a-3x"></a>而云我辈恒居他寺多生讥耻。<a id="a-3y"></a>乃至不能自安一石。<a id="a-3z"></a>今应共造一寺。<a id="a-40"></a>令诸黑钵曾未见闻。<a id="a-41"></a>我等共营恐招讥议。<a id="a-42"></a>云往时六众。<a id="a-43"></a>今作佣人。<a id="a-44"></a>具陈可不共请之曰。<a id="a-45"></a>大德仁可发勇猛志作授事人。<a id="a-46"></a>为诸僧伽造一住处报云。<a id="a-47"></a>善哉既是胜田。<a id="a-48"></a>我当为作。<a id="a-49"></a>于时阐陀受众劝已即便洗足。<a id="a-4A"></a>入已房中结跏而坐通宵不寐作如是念。<a id="a-4B"></a>以何方便我为僧伽能建大寺。<a id="a-4C"></a>复更思惟。<a id="a-4D"></a>今此世间人天诸众。<a id="a-4E"></a>于世尊所普生敬信。<a id="a-4F"></a>彼某甲家于马胜所偏生敬信。<a id="a-4G"></a>彼家于吠陀罗所。<a id="a-4H"></a>彼家于婆涩波所。<a id="a-4I"></a>彼家于大名所。<a id="a-4J"></a>彼家于满慈所。<a id="a-4K"></a>彼家于无垢所。<a id="a-4L"></a>彼家于牛王所彼家于舍利子所。<a id="a-4M"></a>彼家于大目连所。<a id="a-4N"></a>如是及余诸大苾刍皆有施主。<a id="a-4O"></a>别生敬信。<a id="a-4P"></a>我既无别施主当凭告谁而能造寺。<a id="a-4Q"></a>时此城中有一长者。<a id="a-4R"></a>大富多财禀性悭吝。<a id="a-4S"></a>乃至涤器浊水亦不惠人。<a id="a-4T"></a>若能化彼令生信敬。<a id="a-4U"></a>可为僧伽造成大寺。<a id="a-4V"></a>是时阐陀至天明已。<a id="a-4W"></a>着衣持钵入憍闪毗而行乞食。<a id="a-4X"></a>先于余家乞得麨已。<a id="a-4Y"></a>便诣彼长者家欲入其舍。<a id="a-4Z"></a>时守门者告言。<a id="a-4a"></a>圣者此是大长者家。<a id="a-4b"></a>无宜辄入阐陀报曰。<a id="a-4c"></a>如佛世尊乞食之人但遮五处。<a id="a-4d"></a>一唱令家。<a id="a-4e"></a>二淫女家。<a id="a-4f"></a>三酤酒家。<a id="a-4g"></a>四旃荼罗家。<a id="a-4h"></a>五王家。<a id="a-4i"></a>岂可此家是前五种。<a id="a-4j"></a>时守门人报言。<a id="a-4k"></a>圣者大为讥弄。<a id="a-4l"></a>此非唱令乃至王家。<a id="a-4m"></a>然是某甲长者之宅。<a id="a-4n"></a>仁不须入。<a id="a-4o"></a>是时阐陀便作是念。<a id="a-4p"></a>求执衣裾尚不听近。<a id="a-4q"></a>欲求余物其可得乎。<a id="a-4r"></a>于时有一长者。<a id="a-4s"></a>新诞孩儿。<a id="a-4t"></a>为大欢庆奏诸鼓乐。<a id="a-4u"></a>多将舞者在门前过。<a id="a-4v"></a>彼守门者贪观伎乐便离其门。<a id="a-4w"></a>是时阐陀即便窃入。<a id="a-4x"></a>时彼具寿威仪庠序如离欲人。<a id="a-4y"></a>长者遥见告曰。<a id="a-4z"></a>善来大德阐陀宜于此坐暂时居止。<a id="a-50"></a>而言谈由绪未得其便。<a id="a-51"></a>告长者曰。<a id="a-52"></a>我已巡门乞得片糗。<a id="a-53"></a>仁可为罗。<a id="a-54"></a>长者告婢可为罗糗。<a id="a-55"></a>其婢为罗。<a id="a-56"></a>是时阐陀观所罗糗。<a id="a-57"></a>长者问曰仁何所观。<a id="a-58"></a>阐陀告曰。<a id="a-59"></a>我欲观虫。<a id="a-5A"></a>若有虫者我不应食。<a id="a-5B"></a>长者报曰。<a id="a-5C"></a>若食虫者当有何过。<a id="a-5D"></a>报曰。<a id="a-5E"></a>如世尊言。<a id="a-5F"></a>若杀生者由数习故。<a id="a-5G"></a>身坏命终堕于地狱饿鬼傍生受诸苦恼。<a id="a-5H"></a>设生人中短命多病。<a id="a-5I"></a>然阐陀苾刍妙闲三藏得无碍辩。<a id="a-5J"></a>善识时宜应机说法。<a id="a-5K"></a>即为长者宣说法要。<a id="a-5L"></a>赞修十善毁行十恶。<a id="a-5M"></a>时彼长者既闻法已心生敬信。<a id="a-5N"></a>即便入舍令办种种上妙饮食。<a id="a-5O"></a>并诸异味盛满盘器持来供奉。<a id="a-5P"></a>阐陀见已即便生念。<a id="a-5Q"></a>我闻木釜一煮便休。<a id="a-5R"></a>若受此施即为前食亦为后供而告之曰。<a id="a-5S"></a>施主我已受得他所施糗。<a id="a-5T"></a>岂容见弃啖美食耶。<a id="a-5U"></a>长者曰。<a id="a-5V"></a>我等俗法先得粗食后逢美妙。<a id="a-5W"></a>弃前恶食实无[億-音+(夫*夫)]咎。<a id="a-5X"></a>阐陀报曰。<a id="a-5Y"></a>长者俗人无戒随意所为。<a id="a-5Z"></a>我受戒品岂得同彼受他信施辄轻弃耶。<a id="a-5a"></a>是时长者闻此语已倍生深信。<a id="a-5b"></a>阐陀即便见辞而去。<a id="a-5c"></a>长者告曰。<a id="a-5d"></a>大德于时时间赐过我舍。<a id="a-5e"></a>即便报曰。<a id="a-5f"></a>我实欲得数数相过。<a id="a-5g"></a>而守门人犹如暴恶琰摩狱卒。<a id="a-5h"></a>不听前进。<a id="a-5i"></a>于时长者唤守门人告云。<a id="a-5j"></a>汝见圣者阐陀入时不应遮止。<a id="a-5k"></a>答曰依教。<a id="a-5l"></a>是时阐陀便即思念。<a id="a-5m"></a>若更有余黑钵者入。<a id="a-5n"></a>不识机宜令其失信。<a id="a-5o"></a>我今宜可预设方便不令其入。<a id="a-5p"></a>报守门者曰。<a id="a-5q"></a>咄男子汝今知不。<a id="a-5r"></a>此家长者我以大缘令其敬信。<a id="a-5s"></a>门人报曰。<a id="a-5t"></a>我已知之。<a id="a-5u"></a>告云汝从今后。<a id="a-5v"></a>勿令诸余黑钵之辈辄入此门。<a id="a-5w"></a>若放入者我令长者与汝重杖替以别人。<a id="a-5x"></a>彼便报曰。<a id="a-5y"></a>仁入此门非我所欲。<a id="a-5z"></a>岂令余者而辄进耶。<a id="a-60"></a>请勿为虑。<a id="a-61"></a>是时阐陀于时时间来诣其舍。<a id="a-62"></a>为长者夫妇宣扬妙法。<a id="a-63"></a>令受三归持五学处。<a id="a-64"></a>时长者报曰。<a id="a-65"></a>圣者若于资缘有所须者。<a id="a-66"></a>于我家中随意当取。<a id="a-67"></a>请勿为外。<a id="a-68"></a>于时阐陀虽闻此告一无所受。<a id="a-69"></a>后于异时来过其宅。<a id="a-6A"></a>为彼长者赞说七种有事福业。<a id="a-6B"></a>长者闻说福利深生欢喜。<a id="a-6C"></a>白阐陀曰。<a id="a-6D"></a>圣者我今欲修有事福业。<a id="a-6E"></a>答言贤首今正是时。<a id="a-6F"></a>随意当作。<a id="a-6G"></a>长者曰。<a id="a-6H"></a>欲作何事。<a id="a-6I"></a>阐陀报曰。<a id="a-6J"></a>可为众僧营造住处。<a id="a-6K"></a>长者便念。<a id="a-6L"></a>我已屡将家赀奉施。<a id="a-6M"></a>乃至缕线曾不见受。<a id="a-6N"></a>今时虽许复为众僧。<a id="a-6O"></a>观此知足我深敬重。<a id="a-6P"></a>白言。<a id="a-6Q"></a>大德今我舍内多有财贿。<a id="a-6R"></a>得为僧伽造立住处。<a id="a-6S"></a>然无助我捡校之人阐陀报曰。<a id="a-6T"></a>我愿助汝成斯福事于时阐陀报长者曰。<a id="a-6U"></a>仁今宜往诣僧伽处咨问大众。<a id="a-6V"></a>求请我作捡校之人。<a id="a-6W"></a>长者报云。<a id="a-6X"></a>善哉我去。<a id="a-6Y"></a>即与阐陀相随向寺入大众中。<a id="a-6Z"></a>礼僧足已敬白大众。<a id="a-6a"></a>此圣者阐陀。<a id="a-6b"></a>乐为众僧兴造住处我为施主。<a id="a-6c"></a>幸愿僧伽慈悲听许差作授事人。<a id="a-6d"></a>尔时舍利子为众上座。<a id="a-6e"></a>见长者请便作是念。<a id="a-6f"></a>此六众辈比不被差常恼僧众。<a id="a-6g"></a>况今差遣相恼不疑。<a id="a-6h"></a>报言。<a id="a-6i"></a>具寿阐陀。<a id="a-6j"></a>我昔营造逝多园林。<a id="a-6k"></a>谁复差我。<a id="a-6l"></a>具寿大准陀造此瞿师罗园。<a id="a-6m"></a>亦是谁差作。<a id="a-6n"></a>汝若欲为众僧造住处者。<a id="a-6o"></a>当自捡校。<a id="a-6p"></a>何待众差阐陀闻已便作是念。<a id="a-6q"></a>黑钵之徒不欲见我。<a id="a-6r"></a>何况差许为授事人。<a id="a-6s"></a>众既不差。<a id="a-6t"></a>便共长者俱时起去。<a id="a-6u"></a>诣长者家多取钱物。<a id="a-6v"></a>往作甎人处告云。<a id="a-6w"></a>贤首。<a id="a-6x"></a>汝等岂能于一日中。<a id="a-6y"></a>以成熟甎造三层寺一百口房不　匠答曰。<a id="a-6z"></a>若多与钱物众人共为。<a id="a-70"></a>此应可办。<a id="a-71"></a>即随索多少给与其钱。<a id="a-72"></a>次向叠甎匠处告云。<a id="a-73"></a>贤首。<a id="a-74"></a>汝等岂能于一日中。<a id="a-75"></a>刬削熟甎造三层寺不。<a id="a-76"></a>次向木匠处告云。<a id="a-77"></a>贤首。<a id="a-78"></a>汝等岂能于一日中。<a id="a-79"></a>总集诸木匠造三层寺不。<a id="a-7A"></a>次向泥匠及画工处。<a id="a-7B"></a>各随所作问答同前。<a id="a-7C"></a>次复多觅佣力之人将入寺中。<a id="a-7D"></a>并功相助造三层寺。<a id="a-7E"></a>一日便成然造寺时。<a id="a-7F"></a>下无水窦。<a id="a-7G"></a>上无泄渠。<a id="a-7H"></a>户中窗牖皆不安置无疏通处。<a id="a-7I"></a>形若方篅。<a id="a-7J"></a>但有小门才通出入。<a id="a-7K"></a>营造既讫。<a id="a-7L"></a>便往至彼长者之家。<a id="a-7M"></a>报云长者造寺已成。<a id="a-7N"></a>应为庆赞。<a id="a-7O"></a>长者答曰。<a id="a-7P"></a>今时不办明日当作。</p>
  <p id="a7Q">尔时世尊便作是念。<a id="a-7R"></a>六众阐陀所造之寺。<a id="a-7S"></a>于后夜分必定崩隤。<a id="a-7T"></a>若我及僧众不为受用所造寺者。<a id="a-7U"></a>彼之施主见寺崩坏生大懊恼。<a id="a-7V"></a>必欧热血而取命终。<a id="a-7W"></a>世尊告阿难陀曰。<a id="a-7X"></a>汝今宜于瞿师罗园诸苾刍处而告之曰。<a id="a-7Y"></a>汝诸苾刍我每为说密修善行发露众罪。<a id="a-7Z"></a>汝等若有获得胜定。<a id="a-7a"></a>当以定力于初夜分往诣阐陀所造寺中各修善品。<a id="a-7b"></a>时阿难陀奉佛教已。<a id="a-7c"></a>告诸苾刍曰。<a id="a-7d"></a>诸具寿。<a id="a-7e"></a>世尊有教。<a id="a-7f"></a>我每为说密修善行发露众罪。<a id="a-7g"></a>汝等若有获得胜定。<a id="a-7h"></a>当以定力于初夜分往诣阐陀所造寺中各修善品。<a id="a-7i"></a>时诸苾刍闻是语已。<a id="a-7j"></a>得胜定者。<a id="a-7k"></a>如佛所教往彼寺中随修善品。<a id="a-7l"></a>世尊便于半夜亦往寺中起世俗心。<a id="a-7m"></a>诸佛常法若起世俗心者。<a id="a-7n"></a>帝释诸天悉皆知意。<a id="a-7o"></a>是时帝释诸天来诣佛所。<a id="a-7p"></a>礼佛足已在一面坐。<a id="a-7q"></a>佛为宣说诸法无常。<a id="a-7r"></a>礼佛足已忽然不现。<a id="a-7s"></a>时诸苾刍与佛俱去。<a id="a-7t"></a>至后夜时四面云起。<a id="a-7u"></a>风惊雷震便下大雨。<a id="a-7v"></a>满彼寺中。<a id="a-7w"></a>形如大篅水无出处。<a id="a-7x"></a>其水浸渍寺便崩倒。<a id="a-7y"></a>至天明已六众闻之。<a id="a-7z"></a>总生惶怖悉皆逃走。<a id="a-80"></a>时彼施主即于是日车载种种上妙饮食。<a id="a-81"></a>来诣寺所欲申庆赞问苾刍曰。<a id="a-82"></a>我所造寺何者是耶。<a id="a-83"></a>有一苾刍晚暮出家。<a id="a-84"></a>与彼六众先有瑕隙。<a id="a-85"></a>报长者曰。<a id="a-86"></a>此是汝寺。<a id="a-87"></a>犹如骆驼蹲伏崩倒。<a id="a-88"></a>汝须存意入己寺中。<a id="a-89"></a>勿令门额触汝头髻。<a id="a-8A"></a>长者见已作如是念。<a id="a-8B"></a>我舍珍财其数无量。<a id="a-8C"></a>未曾受用遂见崩隤。<a id="a-8D"></a>即便懊恼闷绝于地。<a id="a-8E"></a>时诸亲族以冷水洒面。<a id="a-8F"></a>得少苏息。<a id="a-8G"></a>世尊尔时命具寿阿难陀曰。<a id="a-8H"></a>汝今宜往告彼长者曰。<a id="a-8I"></a>多有施主奉为如来造立房舍。<a id="a-8J"></a>然佛世尊竟不受用。<a id="a-8K"></a>于彼施主福亦随生。<a id="a-8L"></a>何况汝寺于初夜时有耆宿德行苾刍皆入受用。<a id="a-8M"></a>于后夜分世尊自往。<a id="a-8N"></a>及帝释诸天皆来云集。<a id="a-8O"></a>入汝寺中共为受用。<a id="a-8P"></a>宣说妙法。<a id="a-8Q"></a>汝之福利无量无边。<a id="a-8R"></a>当须欢喜。<a id="a-8S"></a>勿为忧悒。<a id="a-8T"></a>时阿难陀奉佛教已。<a id="a-8U"></a>诣长者所。<a id="a-8V"></a>具以佛语告之。<a id="a-8W"></a>长者闻已白阿难陀曰。<a id="a-8X"></a>大德。<a id="a-8Y"></a>世尊大悲入我寺中为受用耶。<a id="a-8Z"></a>阿难陀曰。<a id="a-8a"></a>已为受用。<a id="a-8b"></a>长者曰。<a id="a-8c"></a>大德。<a id="a-8d"></a>若佛世尊入我寺中已为受用者。<a id="a-8e"></a>我能日日奉为世尊造斯住处。<a id="a-8f"></a>尔时长者问诸人曰。<a id="a-8g"></a>我善知识六众苾刍今在何处。<a id="a-8h"></a>六众传闻长者见问。<a id="a-8i"></a>皆疾来至到长者所。<a id="a-8j"></a>长者即便请其食已。<a id="a-8k"></a>便以新氎人奉一张。<a id="a-8l"></a>苾刍所须资具之物。<a id="a-8m"></a>随意供给。<a id="a-8n"></a>时诸苾刍见是事已。<a id="a-8o"></a>报六众曰。<a id="a-8p"></a>仁等能为长者造立大寺。<a id="a-8q"></a>实是牢固。<a id="a-8r"></a>六众答曰。<a id="a-8s"></a>汝何见讥。<a id="a-8t"></a>我等六人能令长者深生敬信。<a id="a-8u"></a>虽复损失财物。<a id="a-8v"></a>然于我等敬信弥隆。<a id="a-8w"></a>供以上餐人奉一[疊*毛]。<a id="a-8x"></a>沙门资具随意当给。<a id="a-8y"></a>其少欲苾刍闻是语已共生嫌贱。<a id="a-8z"></a>云何六众苾刍。<a id="a-90"></a>于所作事理应羞耻。<a id="a-91"></a>反更自高。<a id="a-92"></a>时诸苾刍即以此缘具白世尊。<a id="a-93"></a>世尊集僧告六众曰。<a id="a-94"></a>汝等实作如是不端严事耶。<a id="a-95"></a>六众白言。<a id="a-96"></a>实尔大德。<a id="a-97"></a>世尊以种种呵责。<a id="a-98"></a>广说如前。<a id="a-99"></a>乃至为诸苾刍制其学处。<a id="a-9A"></a>应如是说。</p>
  <p id="a9B">若复苾刍作大住处。<a id="a-9C"></a>于门梐边应安横扂及诸窗牖。<a id="a-9D"></a>并安水窦。<a id="a-9E"></a>若起墙时是湿泥者。<a id="a-9F"></a>应二三重齐横扂处。<a id="a-9G"></a>若过者。<a id="a-9H"></a>波逸底迦。</p>
  <p id="a9I">若复苾刍者。<a id="a-9J"></a>谓是六众。<a id="a-9K"></a>大者有二种。<a id="a-9L"></a>一施物大。<a id="a-9M"></a>二形量大。<a id="a-9N"></a>此谓形量大。<a id="a-9O"></a>言住处者。<a id="a-9P"></a>谓于其中得为行住坐卧四威仪事。<a id="a-9Q"></a>作者或自作或使人。<a id="a-9R"></a>于门枢边应安横扂及窗牖水窦。<a id="a-9S"></a>若起墙时是湿泥者。<a id="a-9T"></a>始从治地筑基创起墙壁。<a id="a-9U"></a>是湿泥者。<a id="a-9V"></a>应二三重布其模墼。<a id="a-9W"></a>若过著者得波逸底迦。<a id="a-9X"></a>释义如上。<a id="a-9Y"></a>此中犯相其事云何。<a id="a-9Z"></a>若苾刍为僧造大寺。<a id="a-9a"></a>用湿泥墼及曳泥模。<a id="a-9b"></a>过二三重作者。<a id="a-9c"></a>皆得堕罪。<a id="a-9d"></a>若是熟甎及以石木。<a id="a-9e"></a>或可施主欲得疾成。<a id="a-9f"></a>虽过重数并皆无犯。<a id="a-9g"></a>又无犯者。<a id="a-9h"></a>谓最初犯人。<a id="a-9i"></a>或痴狂心乱痛恼所缠。<a id="a-9j"></a>时诸苾刍咸皆有疑。<a id="a-9k"></a>请世尊曰。<a id="a-9l"></a>具寿阐陀求僧差作授事人时。<a id="a-9m"></a>有何因故。<a id="a-9n"></a>尊者舍利子方便遮止而不听作。<a id="a-9o"></a>佛告诸苾刍。<a id="a-9p"></a>此舍利子非但今日以善方便遮止阐陀。<a id="a-9q"></a>乃往古昔亦曾遮止。<a id="a-9r"></a>汝等应听。<a id="a-9s"></a>于过去世。<a id="a-9t"></a>雪山之中极深险处。<a id="a-9u"></a>有大群鸟依止而住。<a id="a-9v"></a>中有鸟王共相统领。<a id="a-9w"></a>因遭疾病遂致命终。<a id="a-9x"></a>时诸群鸟既无其主。<a id="a-9y"></a>更互相欺为不绕益。<a id="a-9z"></a>时诸群鸟共集一处而相告曰。<a id="a-A0"></a>我等无主不可久存。<a id="a-A1"></a>欲觅鸟王同为灌顶共相领立。<a id="a-A2"></a>我于何处当可得耶。<a id="a-A3"></a>去斯不远有老鸺鹠众皆议曰。<a id="a-A4"></a>此鸟耆宿堪可为主。<a id="a-A5"></a>我等若扶必有弘益。<a id="a-A6"></a>去此非远有一鹦鹉。<a id="a-A7"></a>禀性聪慧善识讥宜。<a id="a-A8"></a>我等共问扶鸺鹠为主是事可不。<a id="a-A9"></a>即共往诣鹦鹉之处问言。<a id="a-AA"></a>欲立鸺鹠为主是事可不。<a id="a-AB"></a>于时鹦鹉。<a id="a-AC"></a>观鸺鹠面而说颂曰。</p>
  <p id="aAD">我不爱鸺鹠　　以为众鸟王</p>
  <p id="aAE">不嗔面如此　　嗔发欲如何</p>
  <p id="aAF">时诸群鸟闻此说已不立为主。<a id="a-AG"></a>便立鹦鹉以为其主。<a id="a-AH"></a>汝诸苾刍勿生异念。<a id="a-AI"></a>往时鹦鹉即舍利子是。<a id="a-AJ"></a>老鸺鹠者即阐陀是。<a id="a-AK"></a>昔扶为王。<a id="a-AL"></a>方便遮止。<a id="a-AM"></a>今差授事。<a id="a-AN"></a>亦方便不听。<a id="a-AO"></a>又无犯者。<a id="a-AP"></a>谓最初犯人。<a id="a-AQ"></a>或痴狂心乱痛恼所缠。</p>
  <p id="aAR">第三摄颂曰。</p>
  <p id="aAS">不差至日暮　　为食二种衣</p>
  <p id="aAT">同路及乘船　　二屏教化食</p>
  <p data-pb></p>
  <h2 id="aAU">众不差教授苾刍尼学处第二十一</h2>
  <p id="aAV">内中摄颂曰。</p>
  <p id="aAW">佛令难铎迦　　教诫苾刍尼</p>
  <p id="aAX">为说甚深经　　皆证阿罗汉</p>
  <p id="aAY">尔时佛在室罗伐城逝多林给孤独园。<a id="a-AZ"></a>佛于此处为夏安居。<a id="a-Aa"></a>与五千苾刍俱。<a id="a-Ab"></a>有耆宿苾刍尼。<a id="a-Ac"></a>亦在此王园寺而作安居。<a id="a-Ad"></a>所谓准陀苾刍尼。<a id="a-Ae"></a>民陀苾刍尼。<a id="a-Af"></a>末腊婆苾刍尼。<a id="a-Ag"></a>大衣苾刍尼。<a id="a-Ah"></a>善行苾刍尼。<a id="a-Ai"></a>旷野苾刍尼。<a id="a-Aj"></a>明月苾刍尼。<a id="a-Ak"></a>安隐苾刍尼。<a id="a-Al"></a>少力苾刍尼。<a id="a-Am"></a>乔答弥莲花色大世主苾刍尼等。<a id="a-An"></a>大声闻尼咸于此住。<a id="a-Ao"></a>时大世主苾刍尼。<a id="a-Ap"></a>与五百苾刍尼以为侍从。<a id="a-Aq"></a>往诣佛所。<a id="a-Ar"></a>礼佛足已在一面坐。<a id="a-As"></a>尔时世尊为大世主等宣说法要。<a id="a-At"></a>示教利喜令欢庆已。<a id="a-Au"></a>告言。<a id="a-Av"></a>大世主。<a id="a-Aw"></a>时至可去。<a id="a-Ax"></a>时大世主闻佛说法。<a id="a-Ay"></a>顶戴受持礼佛足已即便出去。<a id="a-Az"></a>尔时世尊见大世主出去之后。<a id="a-B0"></a>告诸苾刍曰。<a id="a-B1"></a>汝等应知。<a id="a-B2"></a>我今年衰老朽气力羸惙。<a id="a-B3"></a>不复更能为诸四众苾刍苾刍尼邬波索迦邬波斯迦宣说法要。<a id="a-B4"></a>汝等从今已去。<a id="a-B5"></a>耆宿苾刍应为次第教授苾刍尼。<a id="a-B6"></a>时诸苾刍闻佛教已。<a id="a-B7"></a>即依次第而为教授。<a id="a-B8"></a>时具寿难铎迦次当教授。<a id="a-B9"></a>而不愿去教授诸尼。<a id="a-BA"></a>时大世主苾刍尼。<a id="a-BB"></a>复与五百苾刍尼往诣佛所。<a id="a-BC"></a>广说如前。<a id="a-BD"></a>乃至礼佛出去。</p>
  <p id="aBE">佛见大世主出去之后。<a id="a-BF"></a>告阿难陀曰。<a id="a-BG"></a>今当次谁教授尼众。<a id="a-BH"></a>阿难陀曰。<a id="a-BI"></a>比来皆是耆宿苾刍更次教授。<a id="a-BJ"></a>今至具寿难铎迦。<a id="a-BK"></a>而情不乐欲教授尼众。<a id="a-BL"></a>时难铎迦亦在佛边众内而住。<a id="a-BM"></a>尔时佛告难铎迦曰。<a id="a-BN"></a>汝当教授苾刍尼。<a id="a-BO"></a>应为诸尼宣说法要。<a id="a-BP"></a>何以故。<a id="a-BQ"></a>难铎迦我当随力教授苾刍尼。<a id="a-BR"></a>汝亦教授苾刍尼。<a id="a-BS"></a>我为诸尼宣说法要。<a id="a-BT"></a>汝亦如是宣说法要。<a id="a-BU"></a>由此缘故。<a id="a-BV"></a>令彼诸尼众得大利益。<a id="a-BW"></a>有大光辉。<a id="a-BX"></a>能广增长获究竟处。<a id="a-BY"></a>汝不应辞教彼尼众。<a id="a-BZ"></a>时难铎迦蒙佛教已。<a id="a-Ba"></a>默然而受。<a id="a-Bb"></a>时具寿难铎迦过于夜分至天晓已。<a id="a-Bc"></a>于日初分着衣持钵。<a id="a-Bd"></a>入室罗伐城次第乞食。<a id="a-Be"></a>既得食已还至本处。<a id="a-Bf"></a>饭食讫收衣钵。<a id="a-Bg"></a>嚼齿木洗足已。<a id="a-Bh"></a>旋入房中宴默而住。</p>
  <p id="aBi">时难铎迦于晡后时从定而起。<a id="a-Bj"></a>着僧伽胝。<a id="a-Bk"></a>将一苾刍以为后从。<a id="a-Bl"></a>向王园寺欲教授苾刍尼。<a id="a-Bm"></a>既至彼已。<a id="a-Bn"></a>时诸尼众遥见难铎迦来。<a id="a-Bo"></a>白言。<a id="a-Bp"></a>善来大德。<a id="a-Bq"></a>即为敷座请其安坐。<a id="a-Br"></a>时诸苾刍尼礼难铎迦足已于一面坐。<a id="a-Bs"></a>时难铎迦告诸苾刍尼曰。<a id="a-Bt"></a>我今为诸姊妹说问答法门。<a id="a-Bu"></a>汝等善听。<a id="a-Bv"></a>若解者言解。<a id="a-Bw"></a>若不解者言不解。<a id="a-Bx"></a>于义善解如理修行。<a id="a-By"></a>于义不决当可覆问。<a id="a-Bz"></a>大德。<a id="a-C0"></a>此言之义我未能解。<a id="a-C1"></a>诸苾刍尼闻是教已白难铎迦曰。<a id="a-C2"></a>大德。<a id="a-C3"></a>我蒙善教深生希有庆悦无已。<a id="a-C4"></a>如是大德善教我等。<a id="a-C5"></a>我等咸皆随所教事。<a id="a-C6"></a>而为问答顺理修行。<a id="a-C7"></a>时具寿难铎迦告诸尼曰。<a id="a-C8"></a>姊妹汝知内眼处有我我所不。<a id="a-C9"></a>诸尼答言。<a id="a-CA"></a>大德。<a id="a-CB"></a>我不见有。<a id="a-CC"></a>又问曰。<a id="a-CD"></a>姊妹。<a id="a-CE"></a>如眼既尔。<a id="a-CF"></a>乃至耳鼻舌身意内处有我我所不。<a id="a-CG"></a>答言。<a id="a-CH"></a>大德。<a id="a-CI"></a>我不见有。<a id="a-CJ"></a>何以故。<a id="a-CK"></a>大德。<a id="a-CL"></a>我等顺修正行。<a id="a-CM"></a>实作此解。<a id="a-CN"></a>以正慧见观内六处实无有我。<a id="a-CO"></a>心生信解了无我故。<a id="a-CP"></a>时难铎迦报诸尼曰。<a id="a-CQ"></a>善哉姊妹。<a id="a-CR"></a>善能解了言所诠义。<a id="a-CS"></a>此内六处无我我所。<a id="a-CT"></a>如是应知。<a id="a-CU"></a>又于外色处有我我所不。<a id="a-CV"></a>诸尼答言。<a id="a-CW"></a>大德。<a id="a-CX"></a>我不见有。<a id="a-CY"></a>又问曰。<a id="a-CZ"></a>姊妹。<a id="a-Ca"></a>如色既尔。<a id="a-Cb"></a>乃至声香味触法外处有我我所不。<a id="a-Cc"></a>答言。<a id="a-Cd"></a>大德。<a id="a-Ce"></a>我不见有。<a id="a-Cf"></a>何以故。<a id="a-Cg"></a>大德。<a id="a-Ch"></a>我等顺修正行实作此解。<a id="a-Ci"></a>以正慧见观外六处实无有我。<a id="a-Cj"></a>心生信解了无我故。<a id="a-Ck"></a>时难铎迦报诸尼曰。<a id="a-Cl"></a>善哉姊妹。<a id="a-Cm"></a>善能解了言所诠议。<a id="a-Cn"></a>此外六处无我我所。<a id="a-Co"></a>如是应知。<a id="a-Cp"></a>复次姊妹。<a id="a-Cq"></a>眼色为缘能生眼识。<a id="a-Cr"></a>此之识性有我我所不。<a id="a-Cs"></a>大德无有。<a id="a-Ct"></a>如是乃至意法为缘能生意识。<a id="a-Cu"></a>此等识性有我我所不。<a id="a-Cv"></a>答言无有。<a id="a-Cw"></a>何以故。<a id="a-Cx"></a>如上广说。<a id="a-Cy"></a>乃至如是应知。<a id="a-Cz"></a>复次姊妹。<a id="a-D0"></a>眼色为缘能生眼识。<a id="a-D1"></a>由此三和能生于触。<a id="a-D2"></a>此触有我我所不。<a id="a-D3"></a>乃至意法识三能生于触。<a id="a-D4"></a>此触有我我所不。<a id="a-D5"></a>答言无有。<a id="a-D6"></a>何以故。<a id="a-D7"></a>如上广说。<a id="a-D8"></a>乃至如是应知。<a id="a-D9"></a>复次姊妹。<a id="a-DA"></a>此眼色识三和生触。<a id="a-DB"></a>能生于受。<a id="a-DC"></a>此受有我我所不。<a id="a-DD"></a>乃至后三因触生受。<a id="a-DE"></a>此受有我我所不。<a id="a-DF"></a>答言无有。<a id="a-DG"></a>何以故。<a id="a-DH"></a>如上广说。<a id="a-DI"></a>乃至如是应知。<a id="a-DJ"></a>复次姊妹。<a id="a-DK"></a>此眼色识三和生触。<a id="a-DL"></a>此触生受。<a id="a-DM"></a>此受生爱。<a id="a-DN"></a>此爱有我我所不。<a id="a-DO"></a>乃至后三之爱有我我所不。<a id="a-DP"></a>答言无有。<a id="a-DQ"></a>何以故。<a id="a-DR"></a>如上广说。<a id="a-DS"></a>乃至如是应知。</p>
  <p id="aDT">复次姊妹。<a id="a-DU"></a>譬如因器油炷及火方有焰生。<a id="a-DV"></a>姊妹。<a id="a-DW"></a>如焰无常。<a id="a-DX"></a>乃至火炷油器皆亦无常。<a id="a-DY"></a>姊妹。<a id="a-DZ"></a>若复有人作如是说。<a id="a-Da"></a>器油炷火虽是无常。<a id="a-Db"></a>然依此等所生之焰。<a id="a-Dc"></a>定是坚固不可变坏常住之法。<a id="a-Dd"></a>如是说时。<a id="a-De"></a>可说此人为实语不。<a id="a-Df"></a>答言大德。<a id="a-Dg"></a>斯非实语。<a id="a-Dh"></a>何以故。<a id="a-Di"></a>此器油等皆无常故。<a id="a-Dj"></a>所生之焰岂得是常。<a id="a-Dk"></a>姊妹。<a id="a-Dl"></a>如是内六处。<a id="a-Dm"></a>无常。<a id="a-Dn"></a>若复有人作如是说。<a id="a-Do"></a>此内六处虽是无常。<a id="a-Dp"></a>然依此等所生喜乐。<a id="a-Dq"></a>定是坚固不可变坏常住之法。<a id="a-Dr"></a>如是说时。<a id="a-Ds"></a>可说此人为实语不。<a id="a-Dt"></a>答言大德。<a id="a-Du"></a>斯非实语。<a id="a-Dv"></a>何以故。<a id="a-Dw"></a>乃至广说。<a id="a-Dx"></a>大德。<a id="a-Dy"></a>我等顺修正行实作此解。<a id="a-Dz"></a>以正慧见观内六处。<a id="a-E0"></a>皆是无常。<a id="a-E1"></a>心生信解。<a id="a-E2"></a>由彼彼法生故此此法生。<a id="a-E3"></a>彼彼法灭故此此法灭。<a id="a-E4"></a>终能获得寂静清凉解脱之处。<a id="a-E5"></a>难铎迦报诸尼曰。<a id="a-E6"></a>善哉善哉。<a id="a-E7"></a>姊妹。<a id="a-E8"></a>若能解了言所诠义。<a id="a-E9"></a>心生信解了是无常。<a id="a-EA"></a>由彼彼法生故此此法生。<a id="a-EB"></a>彼彼法灭故此此法灭。<a id="a-EC"></a>终能获得寂静清凉解脱之处。</p>
  <p id="aED">复次姊妹。<a id="a-EE"></a>譬如大树根茎内外枝叶花果贞实具足。<a id="a-EF"></a>此之大树根是无常。<a id="a-EG"></a>乃至花叶皆亦无常。<a id="a-EH"></a>若复有人作如是说。<a id="a-EI"></a>此树根等皆悉无常。<a id="a-EJ"></a>然而树影定是坚固不可变坏常住之法。<a id="a-EK"></a>如是说时。<a id="a-EL"></a>可说此人为实语不。<a id="a-EM"></a>答言大德。<a id="a-EN"></a>斯非实语。<a id="a-EO"></a>何以故。<a id="a-EP"></a>此之大树根茎枝叶乃至花果皆悉无常。<a id="a-EQ"></a>若无根等所依之物。<a id="a-ER"></a>能依之影皆不得有。<a id="a-ES"></a>难铎迦曰。<a id="a-ET"></a>姊妹。<a id="a-EU"></a>外之六处皆悉无常亦复如是。<a id="a-EV"></a>若有人来作如是语。<a id="a-EW"></a>外之六处皆是无常。<a id="a-EX"></a>然而依此所生乐触。<a id="a-EY"></a>定是坚固不可变坏常住之法。<a id="a-EZ"></a>如是说时。<a id="a-Ea"></a>可说此人为实语不。<a id="a-Eb"></a>答言大德。<a id="a-Ec"></a>斯非实语。<a id="a-Ed"></a>何以故。<a id="a-Ee"></a>广说如前。<a id="a-Ef"></a>乃至终能获得解脱之处。</p>
  <p id="aEg">复次姊妹。<a id="a-Eh"></a>更说譬喻。<a id="a-Ei"></a>汝等应听。<a id="a-Ej"></a>诸有智者以譬喻故能解其义。<a id="a-Ek"></a>如善屠牛人及诸弟子。<a id="a-El"></a>手执利刀断其牛命。<a id="a-Em"></a>方便[利-禾+皮]剥外皮内肉皆不伤损。<a id="a-En"></a>然于腹中肝肚肠胃。<a id="a-Eo"></a>细割斩截悉皆除弃。<a id="a-Ep"></a>重取其皮周遍盖覆。<a id="a-Eq"></a>姊妹。<a id="a-Er"></a>有人见时作如是语。<a id="a-Es"></a>此牛与皮相连不别。<a id="a-Et"></a>是有命牛。<a id="a-Eu"></a>可说此人是实语不。<a id="a-Ev"></a>答言大德。<a id="a-Ew"></a>斯非实语。<a id="a-Ex"></a>何以故。<a id="a-Ey"></a>此屠牛人及余弟子。<a id="a-Ez"></a>手执利刀断牛命时。<a id="a-F0"></a>虽不损皮肉。<a id="a-F1"></a>然于腹中肝肚肠胃割截除弃。<a id="a-F2"></a>但重取皮周遍盖覆。<a id="a-F3"></a>此肉与皮不相连着。<a id="a-F4"></a>姊妹。<a id="a-F5"></a>我举此喻欲晓余义。<a id="a-F6"></a>如理应知。<a id="a-F7"></a>所言牛者。<a id="a-F8"></a>谓有色身粗重四大。<a id="a-F9"></a>父母精血羯剌罗等聚集成就。<a id="a-FA"></a>复以饮食共相资养。<a id="a-FB"></a>假籍涂香及澡浴等。<a id="a-FC"></a>终归磨灭破坏销散。<a id="a-FD"></a>言内肉者。<a id="a-FE"></a>谓内六处。<a id="a-FF"></a>言外皮者。<a id="a-FG"></a>谓外六处。<a id="a-FH"></a>腹中五藏者。<a id="a-FI"></a>谓欲贪等。<a id="a-FJ"></a>言善屠牛人及余弟子者。<a id="a-FK"></a>谓是多闻利智声闻弟子。<a id="a-FL"></a>言利刀者。<a id="a-FM"></a>谓智慧刀。<a id="a-FN"></a>谓佛弟子心持慧剑。<a id="a-FO"></a>斩彼相应系缚烦恼及诸随惑。<a id="a-FP"></a>对治损坏悉皆除弃。<a id="a-FQ"></a>是故汝等了斯事已。<a id="a-FR"></a>当勤修学。<a id="a-FS"></a>勿为放逸后生悔恨。<a id="a-FT"></a>姊妹。<a id="a-FU"></a>若于汝等情所染着爱乐之处。<a id="a-FV"></a>当善防心。<a id="a-FW"></a>染未断故。<a id="a-FX"></a>于可嗔境当善防心。<a id="a-FY"></a>嗔未断故。<a id="a-FZ"></a>于愚痴境当善防心。<a id="a-Fa"></a>由痴未断故。<a id="a-Fb"></a>于四念住当善护心正观而住。<a id="a-Fc"></a>修念住已。<a id="a-Fd"></a>于七菩提分法应善修习。<a id="a-Fe"></a>多为修习。<a id="a-Ff"></a>于菩提分既修习。<a id="a-Fg"></a>多修习已。<a id="a-Fh"></a>于八支道正念成就能除欲漏。<a id="a-Fi"></a>除欲漏已。<a id="a-Fj"></a>有漏无明漏心当厌舍。<a id="a-Fk"></a>生厌舍故便得解脱。<a id="a-Fl"></a>得解脱已证解脱智见。<a id="a-Fm"></a>即能了达。<a id="a-Fn"></a>我生已尽。<a id="a-Fo"></a>梵行已立。<a id="a-Fp"></a>所作已办。<a id="a-Fq"></a>不受后有。<a id="a-Fr"></a>汝等姊妹。<a id="a-Fs"></a>如是应学。</p>
  <p id="aFt">尔时具寿难铎迦。<a id="a-Fu"></a>为诸尼众示教利喜。<a id="a-Fv"></a>宣说法已从座而去。<a id="a-Fw"></a>既至明日。<a id="a-Fx"></a>时大世主与五百苾刍尼还至佛所。<a id="a-Fy"></a>如常威仪听妙法已礼佛而去。<a id="a-Fz"></a>佛见大世主出去之后。<a id="a-G0"></a>告诸苾刍曰。<a id="a-G1"></a>汝等观此难铎迦。<a id="a-G2"></a>为彼五百苾刍尼正教正诫。<a id="a-G3"></a>令得解脱而未证究竟。<a id="a-G4"></a>若于今日而命终者。<a id="a-G5"></a>我不见彼诸苾刍尼有一系缚烦恼而不除断。<a id="a-G6"></a>由斯结惑为羁绊故。<a id="a-G7"></a>重来此世而更受生。<a id="a-G8"></a>汝等苾刍譬如白月十四日月在空中。<a id="a-G9"></a>人皆观见咸悉有疑。<a id="a-GA"></a>云此明月为满不满。<a id="a-GB"></a>然此明月不是圆满。<a id="a-GC"></a>由未究竟故。<a id="a-GD"></a>如是难铎迦苾刍。<a id="a-GE"></a>为彼五百苾刍尼正教正诫。<a id="a-GF"></a>令得解脱而未证究竟。<a id="a-GG"></a>若于今日而命终者。<a id="a-GH"></a>我不见彼诸苾刍尼有一系缚烦恼而不除断。<a id="a-GI"></a>由斯结惑为羁绊故。<a id="a-GJ"></a>重来此世而更受生。<a id="a-GK"></a>尔时世尊。<a id="a-GL"></a>记彼五百苾刍尼得不还果已告难铎迦曰。<a id="a-GM"></a>汝当教诫诸苾刍尼。<a id="a-GN"></a>为说妙法令速出离。<a id="a-GO"></a>何以故。<a id="a-GP"></a>我及于汝。<a id="a-GQ"></a>教诫诸尼令其解脱。<a id="a-GR"></a>时难铎迦闻佛教已默然受教。</p>
  <p id="aGS">时具寿难。<a id="a-GT"></a>铎迦至明日已。<a id="a-GU"></a>于初分时着衣持钵。<a id="a-GV"></a>入大城中次第乞已。<a id="a-GW"></a>还至本处饭食讫。<a id="a-GX"></a>收衣钵嚼齿木澡漱已。<a id="a-GY"></a>于外洗足。<a id="a-GZ"></a>入房宴坐。<a id="a-Ga"></a>至日晡时从定而起。<a id="a-Gb"></a>着僧伽胝。<a id="a-Gc"></a>将一苾刍以为从者。<a id="a-Gd"></a>诣王园寺欲教授苾刍尼。<a id="a-Ge"></a>既至彼已。<a id="a-Gf"></a>时诸尼众遥见难铎迦来。<a id="a-Gg"></a>白言。<a id="a-Gh"></a>善来大德。<a id="a-Gi"></a>即为敷座请其安坐。<a id="a-Gj"></a>时诸苾刍尼礼难铎迦足已于一面坐。<a id="a-Gk"></a>时难铎迦为诸尼众。<a id="a-Gl"></a>宣说法要示教利喜。<a id="a-Gm"></a>既说法已从坐而去。<a id="a-Gn"></a>时大世主苾刍尼将五百尼众。<a id="a-Go"></a>往世尊所礼足已。<a id="a-Gp"></a>广说如前乃至礼佛而去。<a id="a-Gq"></a>尔时世尊。<a id="a-Gr"></a>尼众去后。<a id="a-Gs"></a>告诸苾刍曰。<a id="a-Gt"></a>汝等观此难铎迦苾刍。<a id="a-Gu"></a>已正教诫五百苾刍尼。<a id="a-Gv"></a>悉令解脱得究竟处不。<a id="a-Gw"></a>是诸尼众。<a id="a-Gx"></a>若于今日而命终者。<a id="a-Gy"></a>我不见彼一人于生死路而重游履。<a id="a-Gz"></a>故于今时尽诸苦际。<a id="a-H0"></a>汝等苾刍譬如白月至十五日月处空中。<a id="a-H1"></a>人皆睹见无复生疑。<a id="a-H2"></a>云此明月为满不满。<a id="a-H3"></a>然此明月是极圆满。<a id="a-H4"></a>由究竟故。<a id="a-H5"></a>如是难铎迦苾刍。<a id="a-H6"></a>为彼五百苾刍尼正教正诫。<a id="a-H7"></a>令得解脱至究竟处。<a id="a-H8"></a>若于今日而命终者。<a id="a-H9"></a>流转路绝不复受生。<a id="a-HA"></a>尔时世尊。<a id="a-HB"></a>记五百苾刍尼得阿罗汉果已。<a id="a-HC"></a>诸苾刍众闻佛所说欢喜信受。</p>
 </body>
</html>