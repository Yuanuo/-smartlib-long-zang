<!doctype html>
<html id="z3IBV4kpa" data-ver="1019">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶杂事卷第三十一</h1>
  <p id="a2">第六门第七子摄颂曰。</p>
  <p id="a3">尼不在前行　　见僧应起敬</p>
  <p id="a4">白僧半加坐　　归俗诘无缘</p>
  <p id="a5">缘处同前。<a id="a-6"></a>尔时具寿大迦摄波。<a id="a-7"></a>在鹿子母东林住处。<a id="a-8"></a>于小食时着衣持钵入城乞食。<a id="a-9"></a>吐罗难陀尼亦复乞食。<a id="a-A"></a>遥见大迦摄波便作是念。<a id="a-B"></a>我今宜可治此愚人。<a id="a-C"></a>若迦摄波次第至家。<a id="a-D"></a>吐罗难陀即先入其舍。<a id="a-E"></a>在门扇后立。<a id="a-F"></a>迦摄波来。<a id="a-G"></a>告言圣者。<a id="a-H"></a>宜过家无熟食。<a id="a-I"></a>尊者即去。<a id="a-J"></a>作是语已还至余家。<a id="a-K"></a>迦摄波来同前言告。<a id="a-L"></a>如是展转乃至多家。<a id="a-M"></a>皆闻斯语情生怪异。<a id="a-N"></a>若阿罗汉不豫观者于事不知。<a id="a-O"></a>便即入定观谁恼我。<a id="a-P"></a>见吐罗难陀苾刍尼。<a id="a-Q"></a>告言姊妹。<a id="a-R"></a>汝今无愆。<a id="a-S"></a>然是具寿阿难陀。<a id="a-T"></a>作斯过失。<a id="a-U"></a>强请世尊。<a id="a-V"></a>令如是等恶行女类出家近圆。<a id="a-W"></a>诸苾刍闻以缘白佛。<a id="a-X"></a>佛作是念。<a id="a-Y"></a>由苾刍尼多有过患。<a id="a-Z"></a>苾刍乞食处苾刍尼不应前行。<a id="a-a"></a>作是念已告诸苾刍。<a id="a-b"></a>迦摄波善说其事。<a id="a-c"></a>是故我今制诸苾刍尼。<a id="a-d"></a>苾刍乞食尼不前行。<a id="a-e"></a>诸苾刍尼便不敢行。<a id="a-f"></a>因此乞求难得向苾刍说。<a id="a-g"></a>苾刍以缘白佛。<a id="a-h"></a>佛言苾刍乞处。<a id="a-i"></a>苾刍尼避应行。</p>
  <p id="aj">缘处同前。<a id="a-k"></a>时吐罗难陀苾刍尼。<a id="a-l"></a>在无量百千大众之中而为说法。<a id="a-m"></a>尔时具寿大迦摄波。<a id="a-n"></a>因行至彼众见皆起。<a id="a-o"></a>吐罗难陀端坐不动。<a id="a-p"></a>众人即白吐罗难陀曰。<a id="a-q"></a>圣者大迦摄波人天恭敬。<a id="a-r"></a>我等遥见咸悉惊起。<a id="a-s"></a>圣者端然不移于座极为不善。<a id="a-t"></a>答曰彼乃元是外道邪徒。<a id="a-u"></a>极愚极钝而来出家。<a id="a-v"></a>我是释女从佛出家。<a id="a-w"></a>博通三藏善闲说法。<a id="a-x"></a>契合真理问答无滞。<a id="a-y"></a>何合见彼从坐起焉。<a id="a-z"></a>时众闻已皆悉讥嫌。<a id="a-10"></a>苾刍以缘白佛。<a id="a-11"></a>佛言信心长者婆罗门等善作讥嫌。<a id="a-12"></a>从今已后。<a id="a-13"></a>苾刍尼遥见苾刍应从坐起。<a id="a-14"></a>若有犯者得越法罪。<a id="a-15"></a>如世尊说。<a id="a-16"></a>若见苾刍从坐起者。<a id="a-17"></a>后于异时莲华色苾刍尼。<a id="a-18"></a>于寺门首为诸大众演说法要。<a id="a-19"></a>时具寿阿难陀。<a id="a-1A"></a>因行乞食至尼住处。<a id="a-1B"></a>莲华色尼遥见彼来急从座起。<a id="a-1C"></a>阿难陀来即坐其座。<a id="a-1D"></a>问言姊妹。<a id="a-1E"></a>汝为大众说何教法。<a id="a-1F"></a>报言演说某经。<a id="a-1G"></a>于时具寿阿难陀即为大众广说其义。<a id="a-1H"></a>莲华色尼一心伫立听其说法。<a id="a-1I"></a>阿难陀为贪说法不令尼坐。<a id="a-1J"></a>久立疲倦被日照身热闷倒地。<a id="a-1K"></a>是时众中无信心者共相议曰。<a id="a-1L"></a>我闻莲华色尼无诸染欲。<a id="a-1M"></a>今见阿难陀美貌容仪遂生异念。<a id="a-1N"></a>欲火烧心便即倒地。<a id="a-1O"></a>诸苾刍闻以缘白佛。<a id="a-1P"></a>佛言汝等苾刍诸长者婆罗门善说其过。<a id="a-1Q"></a>从今已后。<a id="a-1R"></a>若苾刍尼于苾刍处来听法时。<a id="a-1S"></a>应言姊妹就座而坐。<a id="a-1T"></a>苾刍若为说法忘命令坐。<a id="a-1U"></a>苾刍尼应可白知随处安坐。</p>
  <p id="a1V">缘处同前。<a id="a-1W"></a>如世尊说。<a id="a-1X"></a>汝等苾刍。<a id="a-1Y"></a>由此譬喻能解其义。<a id="a-1Z"></a>汝等应听我略教诲。<a id="a-1a"></a>言日出者。<a id="a-1b"></a>谓是如来出现于世。<a id="a-1c"></a>喻如日出放大光明。<a id="a-1d"></a>众鸟皆鸣者。<a id="a-1e"></a>谓说法人挍量义理。<a id="a-1f"></a>农夫耕作者。<a id="a-1g"></a>谓是诸余信施檀越。<a id="a-1h"></a>于我弟子营福智田。<a id="a-1i"></a>群贼皆散者。<a id="a-1j"></a>谓是魔军及诸外道悉皆逃迸。<a id="a-1k"></a>如是苾刍。<a id="a-1l"></a>如来大师于诸声闻弟子所应作者教令疾作。<a id="a-1m"></a>为欲哀愍以大悲心成就利益。<a id="a-1n"></a>所应作事我已作讫。<a id="a-1o"></a>汝等作者自可修行。<a id="a-1p"></a>当离諠闹独处闲居。<a id="a-1q"></a>往空林中在一树下。<a id="a-1r"></a>或空室内或在山崖或依坎窟。<a id="a-1s"></a>或在草积。<a id="a-1t"></a>或于露地。<a id="a-1u"></a>或向冢间。<a id="a-1v"></a>或尸林处。<a id="a-1w"></a>随宜卧具趣得支身。<a id="a-1x"></a>如是等处当可端心。<a id="a-1y"></a>勤修静虑莫为放逸。<a id="a-1z"></a>勿于后时情生悔恨。<a id="a-20"></a>此则是我之所教诫。<a id="a-21"></a>时诸苾刍闻佛说已。<a id="a-22"></a>便往山林坎窟之中。<a id="a-23"></a>茂林清沼华果胜处。<a id="a-24"></a>一心静虑远离放逸。<a id="a-25"></a>诸苾刍尼亦近王园。<a id="a-26"></a>于闇林中或在余处。<a id="a-27"></a>受用随时供身卧具。<a id="a-28"></a>加趺而坐宴默思惟。<a id="a-29"></a>遂有虫来入小便处。<a id="a-2A"></a>因生苦恼。<a id="a-2B"></a>世尊闻已告诸苾刍。<a id="a-2C"></a>诸尼不应加趺而坐。<a id="a-2D"></a>以修寂定应半加坐。<a id="a-2E"></a>是时诸尼奉教而作。<a id="a-2F"></a>尚有细虫入身相恼。<a id="a-2G"></a>佛言应以故破衣及以软叶而为掩蔽。<a id="a-2H"></a>方始半加当修寂定。</p>
  <p id="a2I">缘处同前。<a id="a-2J"></a>具寿邬波离请世尊曰。<a id="a-2K"></a>大德。<a id="a-2L"></a>若苾刍尼舍戒归俗重求出家。<a id="a-2M"></a>得与出家近圆不。<a id="a-2N"></a>佛言邬波离。<a id="a-2O"></a>一经舍戒更不应出家。</p>
  <p id="a2P">缘处同前。<a id="a-2Q"></a>具寿邬波离请世尊曰。<a id="a-2R"></a>大德。<a id="a-2S"></a>先制苾刍尼不得诘问苾刍所有过失。<a id="a-2T"></a>所谓破戒破见破威仪破正命者。<a id="a-2U"></a>颇有余缘。<a id="a-2V"></a>诸苾刍尼得请问苾刍诸过失不。<a id="a-2W"></a>佛告邬波离。<a id="a-2X"></a>必无因缘。<a id="a-2Y"></a>诸苾刍尼得有诘责苾刍。<a id="a-2Z"></a>如前罪类所有过失。</p>
  <p id="a2a">第六门第八子摄颂曰。</p>
  <p id="a2b">长者与残食　　残触不相避</p>
  <p id="a2c">不问隐屑事　　近圆座应知</p>
  <p id="a2d">缘处同前。<a id="a-2e"></a>有一长者大富多财。<a id="a-2f"></a>娶妻已久不生男女。<a id="a-2g"></a>后时财物悉皆散尽。<a id="a-2h"></a>告其妇曰。<a id="a-2i"></a>我今年老不能求财。<a id="a-2j"></a>欲往逝多林为出家事。<a id="a-2k"></a>妻言圣子。<a id="a-2l"></a>君若出家。<a id="a-2m"></a>我何依托。<a id="a-2n"></a>亦去出家。<a id="a-2o"></a>夫言贤首。<a id="a-2p"></a>可共同去。<a id="a-2q"></a>长者将妻往大世主乔答弥处。<a id="a-2r"></a>顶礼双足白言圣者。<a id="a-2s"></a>此是我妇。<a id="a-2t"></a>乐于善说法律之中而为出家。<a id="a-2u"></a>愿慈纳受。<a id="a-2v"></a>我今亦往逝多林所而求出家。<a id="a-2w"></a>答曰善哉男子。<a id="a-2x"></a>夫妻能发此胜妙心。<a id="a-2y"></a>俱共出家斯为好事。<a id="a-2z"></a>如世尊说。<a id="a-30"></a>出家之人有五胜利。<a id="a-31"></a>功德无边圣所称叹。<a id="a-32"></a>五胜利者如前广说。<a id="a-33"></a>汝今可去我与出家。<a id="a-34"></a>时大世主乔答弥即与落发。<a id="a-35"></a>长者即往逝多林处。<a id="a-36"></a>求一苾刍为作出家。<a id="a-37"></a>于时城中远近咸闻皆言。<a id="a-38"></a>长者有福今得出家。<a id="a-39"></a>多获胜妙四事供食。<a id="a-3A"></a>后于异时入城乞食。<a id="a-3B"></a>妻苾刍尼亦来乞食。<a id="a-3C"></a>时世饥馑乞求难得。<a id="a-3D"></a>遇见其妻。<a id="a-3E"></a>问言仁者。<a id="a-3F"></a>若为存济。<a id="a-3G"></a>妻曰时世饥馑乞求难得辛苦存生。<a id="a-3H"></a>便即告言。<a id="a-3I"></a>我今多得饮食供养。<a id="a-3J"></a>若佛听者减半相与。<a id="a-3K"></a>时苾刍尼还至本处。<a id="a-3L"></a>向诸尼众具陈其事。<a id="a-3M"></a>尼既闻已向苾刍说。<a id="a-3N"></a>苾刍白佛。<a id="a-3O"></a>佛言若诸苾刍有如此苾刍尼。<a id="a-3P"></a>时世饥馑乞求难得者。<a id="a-3Q"></a>苾刍有食应可相与勿致疑惑。<a id="a-3R"></a>如世尊说。<a id="a-3S"></a>若苾刍有如此苾刍尼。<a id="a-3T"></a>时世饥馑乞求难得。<a id="a-3U"></a>有食相与勿致疑惑者。<a id="a-3V"></a>苾刍乞食得已。<a id="a-3W"></a>便即减半与苾刍尼恒来就食。<a id="a-3X"></a>乃于他日。<a id="a-3Y"></a>其苾刍尼别处得食而不来就。<a id="a-3Z"></a>苾刍作念。<a id="a-3a"></a>尼应余处得食。<a id="a-3b"></a>为此不来何劳留分。<a id="a-3c"></a>思惟是已便不出分。<a id="a-3d"></a>尼于明日遂来觅食。<a id="a-3e"></a>报言仁者。<a id="a-3f"></a>昨不见来遂不出食。<a id="a-3g"></a>今虽有者已成残宿恶触。<a id="a-3h"></a>不堪受用。<a id="a-3i"></a>尼闻斯语礼足而还。<a id="a-3j"></a>至尼住处具说其事。<a id="a-3k"></a>尼白苾刍。<a id="a-3l"></a>苾刍白佛。<a id="a-3m"></a>佛言从今已后。<a id="a-3n"></a>苾刍残触苾刍尼得食。<a id="a-3o"></a>苾刍尼残苾刍得食。</p>
  <p id="a3p">缘处同前。<a id="a-3q"></a>时有苾刍于僧众中。<a id="a-3r"></a>问苾刍尼与僧不同隐屑之事。<a id="a-3s"></a>尼闻羞耻俯面而住。<a id="a-3t"></a>时诸苾刍以缘白佛。<a id="a-3u"></a>佛言苾刍不应问苾刍尼所有隐屑之事。<a id="a-3v"></a>然苾刍尼自可相问。<a id="a-3w"></a>苾刍若问得越法罪。<a id="a-3x"></a>苾刍又问同戒隐事。<a id="a-3y"></a>彼复羞惭。<a id="a-3z"></a>佛言可令尼隔方问彼尼。<a id="a-40"></a>彼以其事告彼隔者。<a id="a-41"></a>隔尼闻已方报苾刍。<a id="a-42"></a>由不对言少羞惭故。</p>
  <p id="a43">缘处同前。<a id="a-44"></a>具寿舍利子等。<a id="a-45"></a>与一苾刍尼受近圆已。<a id="a-46"></a>说颂告言。</p>
  <p id="a47">汝于最胜教　　具足受尸罗</p>
  <p id="a48">至心当奉持　　无障身难得</p>
  <p id="a49">端正者出家　　清净者圆具</p>
  <p id="a4A">实语者所说　　正觉之所知</p>
  <p id="a4B">说是语已。<a id="a-4C"></a>时苾刍尼月期忽下。<a id="a-4D"></a>舍利子告言。<a id="a-4E"></a>姊妹。<a id="a-4F"></a>汝可起去。<a id="a-4G"></a>尼为羞耻便不肯起。<a id="a-4H"></a>时舍利子观知所以。<a id="a-4I"></a>即便起去。<a id="a-4J"></a>诸苾刍尼曰。<a id="a-4K"></a>姊妹。<a id="a-4L"></a>才受近圆未离坛场。<a id="a-4M"></a>岂合恼乱阿遮利耶。<a id="a-4N"></a>令起不起。<a id="a-4O"></a>答言姊妹。<a id="a-4P"></a>彼是大人。<a id="a-4Q"></a>不容见我猥屑之事。<a id="a-4R"></a>仁等可不自知更责于我。<a id="a-4S"></a>我为蹲踞于前而坐。<a id="a-4T"></a>月期忽下云何起去。<a id="a-4U"></a>诸尼闻已向苾刍说。<a id="a-4V"></a>苾刍白佛。<a id="a-4W"></a>佛言自今已后与女近圆。<a id="a-4X"></a>勿令蹲踞可坐甎上。<a id="a-4Y"></a>或坐草座或复小褥子上。<a id="a-4Z"></a>由诸女人身柔软故。</p>
  <p id="a4a">第六门第九子摄颂曰。</p>
  <p id="a4b">苾刍余卧具　　应与苾刍尼</p>
  <p id="a4c">尼不蹋桥板　　不着装身物</p>
  <p id="a4d">缘处同前。<a id="a-4e"></a>尔时大世主乔答弥。<a id="a-4f"></a>与五百苾刍尼。<a id="a-4g"></a>游行人间日将欲暮。<a id="a-4h"></a>到逝多林作如是念。<a id="a-4i"></a>时今已过日既将暮不暇入城我等宜共随时居止。<a id="a-4j"></a>待至天晓方可入城。<a id="a-4k"></a>即于寺中露地而眠。<a id="a-4l"></a>所有衣服为尘土所污。<a id="a-4m"></a>至天晓已复作是念。<a id="a-4n"></a>若不顶礼大师至城还须重来。<a id="a-4o"></a>即诣佛所顶礼佛足在一面坐。<a id="a-4p"></a>佛见衣服尘土所污。<a id="a-4q"></a>知而故问乔答弥曰。<a id="a-4r"></a>衣服何因被尘土污。<a id="a-4s"></a>即以事具白。<a id="a-4t"></a>于时佛告具寿阿难陀曰。<a id="a-4u"></a>苾刍所有余长卧具。<a id="a-4v"></a>不与苾刍尼耶。<a id="a-4w"></a>白言不与。<a id="a-4x"></a>佛告阿难陀。<a id="a-4y"></a>从今已后苾刍受用余残卧具。<a id="a-4z"></a>应与苾刍尼。<a id="a-50"></a>勿致疑惑。<a id="a-51"></a>如世尊说。<a id="a-52"></a>应与苾刍尼卧具者。<a id="a-53"></a>时诸苾刍分卧具时皆取下恶。<a id="a-54"></a>留上好者与苾刍尼。<a id="a-55"></a>佛言不应好者留与苾刍尼。<a id="a-56"></a>应与粗者。<a id="a-57"></a>随时供给勿令阙事。<a id="a-58"></a>须食应与。</p>
  <p id="a59">缘处同前。<a id="a-5A"></a>尔时具寿大迦摄波。<a id="a-5B"></a>于小食时着衣持钵入城乞食。<a id="a-5C"></a>时吐罗难陀苾刍尼。<a id="a-5D"></a>从外而来欲入住处。<a id="a-5E"></a>遇河水泛溢。<a id="a-5F"></a>见迦摄波在板桥上。<a id="a-5G"></a>吐罗难陀作如是念。<a id="a-5H"></a>此愚钝物今可治之。<a id="a-5I"></a>速往桥边用力踏板。<a id="a-5J"></a>时迦摄波遂即落河。<a id="a-5K"></a>衣服并湿钵沉水底锡杖随流。<a id="a-5L"></a>迦摄波曰。<a id="a-5M"></a>姊妹。<a id="a-5N"></a>汝无过犯。<a id="a-5O"></a>乃是具寿阿难陀作斯过失。<a id="a-5P"></a>强请世尊度如斯类恶行之女。<a id="a-5Q"></a>于佛法内出家为尼。<a id="a-5R"></a>苾刍闻已以缘白佛。<a id="a-5S"></a>佛作是念。<a id="a-5T"></a>由苾刍尼多生过失。<a id="a-5U"></a>告言自今已后。<a id="a-5V"></a>苾刍尼不应共苾刍同桥上行。<a id="a-5W"></a>若行得越法罪如世尊说。<a id="a-5X"></a>苾刍尼不得共苾刍同桥行者。<a id="a-5Y"></a>时有大桥安隐广大。<a id="a-5Z"></a>诸苾刍尼不敢共行。<a id="a-5a"></a>佛言。<a id="a-5b"></a>如是宽广大桥共行无过。</p>
  <p id="a5c">缘处同前。<a id="a-5d"></a>尔时吐罗难陀苾刍尼。<a id="a-5e"></a>于小食时着衣持钵入城乞食。<a id="a-5f"></a>次第行至胜鬘夫人处。<a id="a-5g"></a>夫人见已唱言善来。<a id="a-5h"></a>即敷座令坐共为言议。<a id="a-5i"></a>时吐罗难陀尼问胜鬘曰。<a id="a-5j"></a>姊妹。<a id="a-5k"></a>何故骻粗腰细耶。<a id="a-5l"></a>答言圣者。<a id="a-5m"></a>何须问此。<a id="a-5n"></a>我但以物结束为悦王意。<a id="a-5o"></a>尼曰我今等闲且问。<a id="a-5p"></a>答言圣者。<a id="a-5q"></a>我用物缠是故粗也。<a id="a-5r"></a>尼曰由此众人见者相爱。<a id="a-5s"></a>胜鬘默尔。<a id="a-5t"></a>尼至住处亦着此衣。<a id="a-5u"></a>诸尼问曰。<a id="a-5v"></a>此非法衣岂合尼畜。<a id="a-5w"></a>白诸苾刍。<a id="a-5x"></a>苾刍白佛。<a id="a-5y"></a>佛言。<a id="a-5z"></a>此非法衣。<a id="a-60"></a>著者得越法罪。</p>
  <p id="a61">缘处同前。<a id="a-62"></a>尔时吐罗难陀苾刍尼。<a id="a-63"></a>又见夫人乳房圆正。<a id="a-64"></a>问答同前。<a id="a-65"></a>夫人曰。<a id="a-66"></a>我着覆乳房衣。<a id="a-67"></a>又见夫人着承乳房衣。<a id="a-68"></a>又见着勒腰衣。<a id="a-69"></a>吐罗难陀见皆借问。<a id="a-6A"></a>如上具答。<a id="a-6B"></a>尼即学作着用此衣。<a id="a-6C"></a>佛言皆不合。<a id="a-6D"></a>着用者得越法罪。</p>
  <p id="a6E">第六门第十子摄颂曰。</p>
  <p id="a6F">不灒水污衣　　不持死胎子</p>
  <p id="a6G">不吞于不净　　触己子非他</p>
  <p id="a6H">缘处同前。<a id="a-6I"></a>尔时吐罗难陀苾刍尼入城乞食。<a id="a-6J"></a>时大迦摄波在城乞食临渠堑行。<a id="a-6K"></a>吐罗尼见便作是念。<a id="a-6L"></a>我今宜可治此愚人。<a id="a-6M"></a>遂持大塼速至傍边遥掷堑内。<a id="a-6N"></a>秽恶臭水污其衣服。<a id="a-6O"></a>迦摄波曰。<a id="a-6P"></a>汝无愆犯。<a id="a-6Q"></a>然是阿难陀作斯过失。<a id="a-6R"></a>具说如上。<a id="a-6S"></a>诸苾刍闻。<a id="a-6T"></a>以缘白佛。<a id="a-6U"></a>佛言苾刍尼。<a id="a-6V"></a>不应以秽恶水污苾刍衣服。<a id="a-6W"></a>若犯者得越法罪。</p>
  <p id="a6X">缘处同前。<a id="a-6Y"></a>尔时有一长者。<a id="a-6Z"></a>大富多财娶妻未久。<a id="a-6a"></a>将诸财货出外兴易。<a id="a-6b"></a>妻啖好食着妙衣裳。<a id="a-6c"></a>欲心炽盛遂共一男而作私通。<a id="a-6d"></a>因即有娠。<a id="a-6e"></a>既经多月而作是念。<a id="a-6f"></a>我宜堕胎若不落者夫到之日必当害我。<a id="a-6g"></a>遂即堕胎情怀忧念。<a id="a-6h"></a>我今落讫何处安置。<a id="a-6i"></a>时吐罗难陀苾刍尼。<a id="a-6j"></a>因乞食入其舍。<a id="a-6k"></a>告言妙相。<a id="a-6l"></a>可与钵食。<a id="a-6m"></a>答言圣者可去。<a id="a-6n"></a>无授食人。<a id="a-6o"></a>我怀忧恼。<a id="a-6p"></a>报言妙相。<a id="a-6q"></a>可有人亡。<a id="a-6r"></a>答言无有人亡。<a id="a-6s"></a>然我堕胎不知欲弃何处。<a id="a-6t"></a>报言妙相。<a id="a-6u"></a>我若为弃。<a id="a-6v"></a>颇能常供乞钵食不。<a id="a-6w"></a>答言我与。<a id="a-6x"></a>我之侍者及知事人亦能与不。<a id="a-6y"></a>答言并与。<a id="a-6z"></a>即以大钵盛彼死胎。<a id="a-70"></a>向空舍中而为弃掷时彼舍内先有众多漫行男子。<a id="a-71"></a>室中聚立见而问曰。<a id="a-72"></a>秃头释女欲何所作。<a id="a-73"></a>答曰只由汝等无赖狂夫通他妇女。<a id="a-74"></a>造斯过失令我弃胎。<a id="a-75"></a>男子闻已恶骂而去。<a id="a-76"></a>时彼男子路逢诸尼。<a id="a-77"></a>报言罪过物。<a id="a-78"></a>汝吐罗难陀尼。<a id="a-79"></a>现作如是弃胎恶业。<a id="a-7A"></a>诸尼默尔。<a id="a-7B"></a>尼白苾刍。<a id="a-7C"></a>苾刍白佛。<a id="a-7D"></a>佛作是念。<a id="a-7E"></a>尼畜大钵有如是过。<a id="a-7F"></a>是故诸尼不持大钵。<a id="a-7G"></a>告诸苾刍。<a id="a-7H"></a>吐罗难陀作非沙门行。<a id="a-7I"></a>当知诸尼不应作此非法之事。<a id="a-7J"></a>不持大钵。<a id="a-7K"></a>若尼持大钵作如是事者。<a id="a-7L"></a>得越法罪。<a id="a-7M"></a>如佛所制尼不持大钵者。<a id="a-7N"></a>诸尼不知持何等钵。<a id="a-7O"></a>佛言苾刍小钵是尼大钵。</p>
  <p id="a7P">缘处同前。<a id="a-7Q"></a>时笈多尼。<a id="a-7R"></a>既将一渧不净置在口中。<a id="a-7S"></a>复将一渧置下根内。<a id="a-7T"></a>众生业报难可思议。<a id="a-7U"></a>遂即怀娠生童子迦摄波。<a id="a-7V"></a>时笈多尼不敢手触。<a id="a-7W"></a>儿便啼哭。<a id="a-7X"></a>诸亲问言。<a id="a-7Y"></a>何故儿哭。<a id="a-7Z"></a>尼闻默尔。<a id="a-7a"></a>余尼答曰。<a id="a-7b"></a>世尊制戒不许触男。<a id="a-7c"></a>故不敢近为此啼哭。<a id="a-7d"></a>彼即答言。<a id="a-7e"></a>世尊大悲。<a id="a-7f"></a>云何己子不听手触。<a id="a-7g"></a>母不触者岂可命存。<a id="a-7h"></a>尼闻称善。<a id="a-7i"></a>往告苾刍。<a id="a-7j"></a>苾刍白佛。<a id="a-7k"></a>佛言己子应触。<a id="a-7l"></a>长养抱持无有过失。</p>
  <p id="a7m">缘处同前。<a id="a-7n"></a>佛言己子应触长养抱持者。<a id="a-7o"></a>女人多爱便捉此儿。<a id="a-7p"></a>从肩至肩竞共抱持。<a id="a-7q"></a>其儿便瘦。<a id="a-7r"></a>诸亲见问何意如是。<a id="a-7s"></a>彼遂具说。<a id="a-7t"></a>咸共讥嫌。<a id="a-7u"></a>以缘白佛。<a id="a-7v"></a>佛言诸尼不应触他孩子。<a id="a-7w"></a>若触得越法罪。</p>
  <p id="a7x">第七门总摄颂曰。</p>
  <p id="a7y">笈多尼不住　　僧脚崎二形</p>
  <p id="a7z">道小羯磨时　　沽酒尼根转</p>
  <p id="a80">寺外不以骨　　第七摄应知</p>
  <p id="a81">第七门第一子摄颂曰。</p>
  <p id="a82">笈多与儿宿　　王舍药叉神</p>
  <p id="a83">施儿衣系项　　称名与祭食</p>
  <p id="a84">缘处同前。<a id="a-85"></a>如世尊说。<a id="a-86"></a>苾刍尼不得与男同一室宿。<a id="a-87"></a>时笈多苾刍尼。<a id="a-88"></a>遣童子迦摄波出外令宿。<a id="a-89"></a>子即啼哭。<a id="a-8A"></a>诸亲闻已问笈多曰。<a id="a-8B"></a>童子迦摄波小儿夜何啼哭。<a id="a-8C"></a>尼默不对。<a id="a-8D"></a>诸尼报曰。<a id="a-8E"></a>世尊不令苾刍尼与男子同一室宿。<a id="a-8F"></a>为此令出由是夜啼。<a id="a-8G"></a>诸亲曰。<a id="a-8H"></a>世尊大悲。<a id="a-8I"></a>若童子小儿。<a id="a-8J"></a>不与母宿当招祸患。<a id="a-8K"></a>可白世尊。<a id="a-8L"></a>诸尼向苾刍说。<a id="a-8M"></a>苾刍白佛。<a id="a-8N"></a>佛言笈多尼。<a id="a-8O"></a>应从僧伽乞与子同室宿羯磨。<a id="a-8P"></a>应如是乞。<a id="a-8Q"></a>敷坐鸣揵稚尼众集已。<a id="a-8R"></a>笈多合掌随应致礼。<a id="a-8S"></a>于上座前。<a id="a-8T"></a>或于草坐。<a id="a-8U"></a>塼上或褥上坐。<a id="a-8V"></a>合掌而住作如是白。<a id="a-8W"></a>大德尼僧伽听。<a id="a-8X"></a>我笈多苾刍尼生男。<a id="a-8Y"></a>欲与子同一室宿。<a id="a-8Z"></a>今从尼僧伽。<a id="a-8a"></a>乞与子同一室宿羯磨。<a id="a-8b"></a>愿尼僧伽。<a id="a-8c"></a>与我与子同室宿羯磨。<a id="a-8d"></a>怜愍故。<a id="a-8e"></a>如是三说已。<a id="a-8f"></a>次令笈多尼离闻处着见处。<a id="a-8g"></a>须一苾刍尼作白羯磨。<a id="a-8h"></a>应如是作。</p>
  <p id="a8i">大德尼僧伽听。<a id="a-8j"></a>此笈多苾刍尼。<a id="a-8k"></a>为自生男。<a id="a-8l"></a>此笈多今从僧伽。<a id="a-8m"></a>乞与子同室宿羯磨。<a id="a-8n"></a>若僧伽时至。<a id="a-8o"></a>听者苾刍尼僧伽应许。<a id="a-8p"></a>苾刍尼僧伽。<a id="a-8q"></a>今与笈多与子同室宿羯磨。<a id="a-8r"></a>白如是。<a id="a-8s"></a>次作羯磨。<a id="a-8t"></a>大德尼僧伽听。<a id="a-8u"></a>此笈多苾刍尼。<a id="a-8v"></a>为自生男。<a id="a-8w"></a>此笈多今从苾刍尼僧伽。<a id="a-8x"></a>乞与子同室宿羯磨。<a id="a-8y"></a>苾刍尼僧伽今与笈多与子同室宿羯磨。<a id="a-8z"></a>若诸苾刍尼僧伽。<a id="a-90"></a>听与笈多与子同室宿者默然。<a id="a-91"></a>若不许者说。<a id="a-92"></a>苾刍尼僧伽已与笈多与子同室宿羯磨竟。<a id="a-93"></a>苾刍尼僧伽已听许。<a id="a-94"></a>由其默然故。<a id="a-95"></a>我今如是持。</p>
  <p id="a96">若苾刍尼已蒙僧伽作与子同室宿羯磨竟。<a id="a-97"></a>宜应与子同室而宿。<a id="a-98"></a>勿致疑惑。<a id="a-99"></a>其笈多伴尼亦共同宿。<a id="a-9A"></a>尼白苾刍。<a id="a-9B"></a>苾刍白佛。<a id="a-9C"></a>佛言其有子尼应与子宿。<a id="a-9D"></a>非是余人。<a id="a-9E"></a>共余人宿者得越法罪。<a id="a-9F"></a>是时笈多子年长大犹共同宿。<a id="a-9G"></a>尼白苾刍。<a id="a-9H"></a>苾刍白佛。<a id="a-9I"></a>佛言尼若子大不应同宿。</p>
  <p id="a9J">佛在王舍城竹林园住。<a id="a-9K"></a>时此城内于一山边。<a id="a-9L"></a>有药叉神而为居止。<a id="a-9M"></a>名曰娑多。<a id="a-9N"></a>此常拥护影胜大王。<a id="a-9O"></a>中宫妃后王臣宰辅。<a id="a-9P"></a>及诸人众由彼力故。<a id="a-9Q"></a>王及诸人悉皆安乐。<a id="a-9R"></a>时降甘雨苗稼善成。<a id="a-9S"></a>华果泉池在处充满。<a id="a-9T"></a>常无饥俭乞求易得。<a id="a-9U"></a>诸有沙门婆罗门。<a id="a-9V"></a>贫穷孤独商估之类。<a id="a-9W"></a>悉皆来凑摩揭陀国。<a id="a-9X"></a>时此药叉亦皆覆护。<a id="a-9Y"></a>娑多遂于自类族中娶妻同住。<a id="a-9Z"></a>是时北方健陀罗国。<a id="a-9a"></a>复有药叉名半遮罗。<a id="a-9b"></a>恒住于彼亦常能拥护。<a id="a-9c"></a>令彼国中安隐丰乐。<a id="a-9d"></a>与摩揭陀境事无差异。<a id="a-9e"></a>时彼药叉亦于同类娶妻共居。<a id="a-9f"></a>后于异时诸方药叉共为聚会。<a id="a-9g"></a>此二药叉得申欢爱共为亲友。<a id="a-9h"></a>执别之后各还故居。<a id="a-9i"></a>娑多药叉。<a id="a-9j"></a>取摩揭陀上妙华果。<a id="a-9k"></a>送与半遮罗。<a id="a-9l"></a>彼以北方所出华果。<a id="a-9m"></a>送与娑多。<a id="a-9n"></a>如是多时共申情好。<a id="a-9o"></a>复因聚会重得交欢。<a id="a-9p"></a>是时娑多语半遮罗曰。<a id="a-9q"></a>作何方便。<a id="a-9r"></a>我等殁后所有子孙。<a id="a-9s"></a>共为亲爱不相疏隔。<a id="a-9t"></a>半遮罗曰。<a id="a-9u"></a>善哉斯语。<a id="a-9v"></a>我意同尔。<a id="a-9w"></a>娑多曰。<a id="a-9x"></a>今可共作指腹之亲。<a id="a-9y"></a>我等二门若生男女。<a id="a-9z"></a>共为婚媾。<a id="a-A0"></a>彼言可尔。<a id="a-A1"></a>时娑多妻未经多时。<a id="a-A2"></a>遂有娠体月满生女。<a id="a-A3"></a>容貌端严见者爱乐。<a id="a-A4"></a>其女生时诸药叉众咸皆欢庆。<a id="a-A5"></a>诸亲立字名曰欢喜。<a id="a-A6"></a>于时半遮罗闻彼生女。<a id="a-A7"></a>情甚欢悦便作是念。<a id="a-A8"></a>娑多药叉是我亲友。<a id="a-A9"></a>今既生女我当生男。<a id="a-AA"></a>彼即是我所爱新妇。<a id="a-AB"></a>可作严身璎珞衣服。<a id="a-AC"></a>令使送去并持书曰。<a id="a-AD"></a>闻君生女情甚欢悦。<a id="a-AE"></a>今送衣服愿垂纳受。<a id="a-AF"></a>时娑多得书领信还以书答。<a id="a-AG"></a>然半遮罗意唯求男子。<a id="a-AH"></a>未久之顷妇遂有娠。<a id="a-AI"></a>月满生儿与其立字。<a id="a-AJ"></a>既是半遮罗子应号半支迦。<a id="a-AK"></a>时娑多药叉。<a id="a-AL"></a>闻半遮罗生一男子。<a id="a-AM"></a>便作是念。<a id="a-AN"></a>我友生男岂得徒然。<a id="a-AO"></a>可寄衣璎用申欢庆。<a id="a-AP"></a>彼即是我女夫何疑。<a id="a-AQ"></a>遂裁书曰。<a id="a-AR"></a>闻君诞子。<a id="a-AS"></a>庆喜交怀。<a id="a-AT"></a>聊寄衣缨用申欣贺。<a id="a-AU"></a>幸当为受冀表不空。<a id="a-AV"></a>彼览书已。<a id="a-AW"></a>报书答曰。<a id="a-AX"></a>许作交亲今皆遂愿。<a id="a-AY"></a>各待成立共作婚姻。<a id="a-AZ"></a>时娑多药叉妇还有娠。<a id="a-Aa"></a>其时诸山出声如大象吼。<a id="a-Ab"></a>月满生时其山复吼。<a id="a-Ac"></a>诸亲议曰。<a id="a-Ad"></a>此之孩子。<a id="a-Ae"></a>托胎之日及以生时山皆鸣吼。<a id="a-Af"></a>既是娑多之子。<a id="a-Ag"></a>应名娑多山。<a id="a-Ah"></a>既长大已父遂身亡自为家主。<a id="a-Ai"></a>是时欢喜年既长成。<a id="a-Aj"></a>报其弟曰。<a id="a-Ak"></a>我今欲得游王舍城。<a id="a-Al"></a>现有诸人所生男女悉皆取食。<a id="a-Am"></a>弟言大姊。<a id="a-An"></a>曾闻我父于此城主及诸人众常皆拥护。<a id="a-Ao"></a>令得安乐离诸忧恼。<a id="a-Ap"></a>我今宜可更加守卫。<a id="a-Aq"></a>此则是我所防境界。<a id="a-Ar"></a>若有余人为损害者我应遮护。<a id="a-As"></a>尔今何得生此恶心宜除此念。<a id="a-At"></a>然药叉女由于前身发恶邪愿习气力故。<a id="a-Au"></a>复告其弟说如前事。<a id="a-Av"></a>弟知姊意事难回改。<a id="a-Aw"></a>作如是念。<a id="a-Ax"></a>我力不能遮其恶念。<a id="a-Ay"></a>然父在日许嫁与他。<a id="a-Az"></a>我今宜可作婚姻事。<a id="a-B0"></a>即便裁书与半遮罗药叉曰。<a id="a-B1"></a>我姊欢喜年既长成。<a id="a-B2"></a>宜可为亲当速来此。<a id="a-B3"></a>彼得书已便为盛礼。<a id="a-B4"></a>至王舍城娶妇归故。<a id="a-B5"></a>既至本城经多时已。<a id="a-B6"></a>与其夫主情义相得。<a id="a-B7"></a>作如是语。<a id="a-B8"></a>仁者当知。<a id="a-B9"></a>我意欲得王舍城中现在人众所生男女皆取食之。<a id="a-BA"></a>答言贤首。<a id="a-BB"></a>彼皆是汝家族住处。<a id="a-BC"></a>余来侵害尚欲相遮。<a id="a-BD"></a>宁容汝今辄为酷虐。<a id="a-BE"></a>兴斯恶念勿更再言。<a id="a-BF"></a>由彼前身所发邪愿熏习力故。<a id="a-BG"></a>作不忍声怀嗔且默。<a id="a-BH"></a>后于异时便生一子。<a id="a-BI"></a>如是次第更生五百。<a id="a-BJ"></a>其最小者名曰爱儿。<a id="a-BK"></a>时五百儿威势成立。<a id="a-BL"></a>母恃豪强欲行非法。<a id="a-BM"></a>夫频劝诲竟不受言。<a id="a-BN"></a>夫知彼心默尔而住。<a id="a-BO"></a>是时欢喜便于王舍城中随来去处。<a id="a-BP"></a>现在人众所生男女为次食之。<a id="a-BQ"></a>尔时城中既失男女。<a id="a-BR"></a>所有人众皆共白王。<a id="a-BS"></a>臣等男女皆被盗将。<a id="a-BT"></a>不知是谁作斯巨害。<a id="a-BU"></a>痛恼中极欲遣如何。<a id="a-BV"></a>愿王慈悲善为寻察。<a id="a-BW"></a>王即敕令诸处街衢。<a id="a-BX"></a>四面城门令兵守捉。<a id="a-BY"></a>时诸兵士亦被偷将。<a id="a-BZ"></a>日觉少人不知去处。<a id="a-Ba"></a>妇人怀娠者咸亦被偷。<a id="a-Bb"></a>将向余处。<a id="a-Bc"></a>于时王舍城中大灾盛起。<a id="a-Bd"></a>诸王臣佐重启大王。<a id="a-Be"></a>今此国中生大灾难。<a id="a-Bf"></a>具说上事。<a id="a-Bg"></a>王闻惊怪即唤卜师问其所以。<a id="a-Bh"></a>答曰斯之灾横皆是药叉所作。<a id="a-Bi"></a>宜可速办诸妙饮食而为祭祀。<a id="a-Bj"></a>王下明敕击鼓宣令。<a id="a-Bk"></a>告诸人曰。<a id="a-Bl"></a>无问主客在我境者。<a id="a-Bm"></a>皆须备办饮食香华。<a id="a-Bn"></a>扫洒街衢城隍聚落。<a id="a-Bo"></a>种种严饰鼓乐音声铃铎幡幢。<a id="a-Bp"></a>于时王舍城人既奉王敕。<a id="a-Bq"></a>各以精心备办饮食香华等物。<a id="a-Br"></a>严饰街衢如欢喜园处处祭祀。<a id="a-Bs"></a>虽劳备设灾横不除。<a id="a-Bt"></a>苦恼忧惶莫知所计。<a id="a-Bu"></a>于时守护王舍城天神。<a id="a-Bv"></a>于睡梦中告诸人曰。<a id="a-Bw"></a>汝等男女咸被欢喜药叉之所食啖。<a id="a-Bx"></a>汝等宜可往世尊处。<a id="a-By"></a>所有灾苦佛当调伏。<a id="a-Bz"></a>诸人报神曰。<a id="a-C0"></a>此既取我男女充食。<a id="a-C1"></a>则是恶贼药叉何名欢喜。<a id="a-C2"></a>因此诸人皆唤为诃利底药叉女。<a id="a-C3"></a>王舍城人闻是事已。<a id="a-C4"></a>皆往佛所顶礼佛足。<a id="a-C5"></a>白言世尊。<a id="a-C6"></a>此诃利底药叉女。<a id="a-C7"></a>于王舍城所居人众。<a id="a-C8"></a>便于长夜作不饶益。<a id="a-C9"></a>我等于彼先无恶念。<a id="a-CA"></a>然彼于我怀毒害心。<a id="a-CB"></a>所生男女咸悉盗去以充饮食。<a id="a-CC"></a>唯愿世尊怜愍我等为作调伏。<a id="a-CD"></a>尔时世尊默然受请。<a id="a-CE"></a>彼等咸知佛受请已。<a id="a-CF"></a>顶礼双足奉辞而去。<a id="a-CG"></a>至明清旦。<a id="a-CH"></a>佛即着衣持钵入城乞食。<a id="a-CI"></a>次第乞已还至本处。<a id="a-CJ"></a>饭食讫即往诃利底药叉住处。<a id="a-CK"></a>时药叉女出行不在。<a id="a-CL"></a>小子爱儿留在家内。<a id="a-CM"></a>世尊即以钵覆其上。<a id="a-CN"></a>如来威力令兄不见弟。<a id="a-CO"></a>弟见诸兄。<a id="a-CP"></a>时药叉女回至住处不见小儿。<a id="a-CQ"></a>即大惊忙触处寻觅。<a id="a-CR"></a>及问诸子爱儿何在。<a id="a-CS"></a>答言我等并皆不见。<a id="a-CT"></a>便自捶胸悲泣交流。<a id="a-CU"></a>唇口干燋精神迷乱。<a id="a-CV"></a>情怀痛切速趣王城。<a id="a-CW"></a>遍行诸坊康庄道路。<a id="a-CX"></a>园林池沼天庙神堂。<a id="a-CY"></a>客舍空房皆求不得。<a id="a-CZ"></a>更加痛切便即癫狂。<a id="a-Ca"></a>脱去衣裳大声号叫。<a id="a-Cb"></a>唱言爱儿汝今何在。<a id="a-Cc"></a>遂出城外巡历村庄。<a id="a-Cd"></a>大聚落中皆觅不得。<a id="a-Ce"></a>即往四方乃至四海亦皆不见。<a id="a-Cf"></a>被发露形宛转于地。<a id="a-Cg"></a>肘行膝步蹲踞而坐。<a id="a-Ch"></a>如是渐次到赡部洲。<a id="a-Ci"></a>七大黑山七大金山七大雪山。<a id="a-Cj"></a>无热池香醉山觅皆不得。<a id="a-Ck"></a>情怀苦恼气咽不通。<a id="a-Cl"></a>又往东方毗提诃西瞿陀尼北俱卢洲亦皆不见。<a id="a-Cm"></a>便往等活黑绳众合。<a id="a-Cn"></a>叫唤大叫唤热极热。<a id="a-Co"></a>阿鼻止頞部陀尼刺部陀。<a id="a-Cp"></a>阿吒吒呵呵婆呼呼婆。<a id="a-Cq"></a>青莲花红莲花大红莲花。<a id="a-Cr"></a>如是等十六大地狱皆亦不见。<a id="a-Cs"></a>又往妙高山处先登下层。<a id="a-Ct"></a>次登第二第三层。<a id="a-Cu"></a>直过多闻天宫。<a id="a-Cv"></a>至妙高山顶。<a id="a-Cw"></a>先入众车园次入杂粗欢喜皆觅不见。<a id="a-Cx"></a>即往圆生树下乃至善法堂中。<a id="a-Cy"></a>入善见城欲入帝释最胜殿中。<a id="a-Cz"></a>时有金刚大神。<a id="a-D0"></a>与无量药叉守门而住。<a id="a-D1"></a>见彼来入便即驱出善见城外。<a id="a-D2"></a>情加痛切。<a id="a-D3"></a>至多闻天处。<a id="a-D4"></a>于大石上投身躄地。<a id="a-D5"></a>悲啼号哭。<a id="a-D6"></a>白言大将军。<a id="a-D7"></a>我小子爱儿被他盗去。<a id="a-D8"></a>莫知何在愿见施我。<a id="a-D9"></a>多闻天曰。<a id="a-DA"></a>姊妹。<a id="a-DB"></a>不须忧恼自作癫狂。<a id="a-DC"></a>汝今且观近汝家室。<a id="a-DD"></a>昼日游处谁来居止。<a id="a-DE"></a>答言大将军。<a id="a-DF"></a>沙门乔答摩在彼而住。<a id="a-DG"></a>报曰若如是者。<a id="a-DH"></a>宜可速往彼世尊所而作归向。<a id="a-DI"></a>彼当令汝得见爱儿。<a id="a-DJ"></a>彼闻斯语情生欢喜。<a id="a-DK"></a>如死再生还来本处。<a id="a-DL"></a>遥见世尊三十二相八十种好庄严其身。<a id="a-DM"></a>圆明赫奕超日千光如妙宝山。<a id="a-DN"></a>深生渴仰忧恼悉除情同得子。<a id="a-DO"></a>既至佛所顶礼佛足。<a id="a-DP"></a>退坐一面白言世尊。<a id="a-DQ"></a>我久离别小子爱儿。<a id="a-DR"></a>唯愿慈悲令我得见。<a id="a-DS"></a>佛告诃利底药叉女。<a id="a-DT"></a>汝有几子。<a id="a-DU"></a>答言我有五百儿。<a id="a-DV"></a>佛言诃利底五百子中。<a id="a-DW"></a>一子若无有何所苦。<a id="a-DX"></a>答言世尊。<a id="a-DY"></a>我若今日不见爱儿。<a id="a-DZ"></a>必吐热血而取命终。<a id="a-Da"></a>佛言诃利底。<a id="a-Db"></a>五百子中不见一儿受如是苦。<a id="a-Dc"></a>况他一子汝偷取食此苦如何。<a id="a-Dd"></a>答言此苦倍多于我。<a id="a-De"></a>佛言诃利底。<a id="a-Df"></a>汝既审知爱别离苦。<a id="a-Dg"></a>云何食他男女耶。<a id="a-Dh"></a>答言唯愿世尊。<a id="a-Di"></a>示诲于我。<a id="a-Dj"></a>佛言诃利底。<a id="a-Dk"></a>可受我戒。<a id="a-Dl"></a>王舍城中现在人众皆施无畏。<a id="a-Dm"></a>若能如是。<a id="a-Dn"></a>不起此坐得见爱儿。<a id="a-Do"></a>答言世尊。<a id="a-Dp"></a>我从今已去依佛教敕。<a id="a-Dq"></a>王舍城中现在诸人皆施无畏作是语已。<a id="a-Dr"></a>时佛令彼得见爱儿。<a id="a-Ds"></a>于时诃利底归依如来请受禁戒。<a id="a-Dt"></a>城中人众皆得安乐离诸忧恼。<a id="a-Du"></a>时诃利底母亲于佛所。<a id="a-Dv"></a>受三归依并五学处。<a id="a-Dw"></a>不杀生乃至不饮酒。<a id="a-Dx"></a>前白佛言。<a id="a-Dy"></a>世尊。<a id="a-Dz"></a>我及诸儿从今已去何所食啖。<a id="a-E0"></a>佛言善女。<a id="a-E1"></a>汝不须忧。<a id="a-E2"></a>于赡部洲所有我诸声闻弟子。<a id="a-E3"></a>每于食次出众生食。<a id="a-E4"></a>并于行末设食一盘。<a id="a-E5"></a>呼汝名字并诸儿子。<a id="a-E6"></a>皆令饱食永无饥苦。<a id="a-E7"></a>若复有余现在众生。<a id="a-E8"></a>及江山海处诸鬼神等。<a id="a-E9"></a>而应食者。<a id="a-EA"></a>皆悉运心令其饱足。<a id="a-EB"></a>佛告诃利底。<a id="a-EC"></a>又复我今付嘱于汝。<a id="a-ED"></a>于我法中若诸伽蓝僧尼住处。<a id="a-EE"></a>汝及诸儿常于昼夜勤心拥护。<a id="a-EF"></a>勿令衰损令得安乐。<a id="a-EG"></a>乃至我法未灭已来。<a id="a-EH"></a>于赡部洲应如是作。<a id="a-EI"></a>尔时世尊说是语已。<a id="a-EJ"></a>时诃利底母五百诸儿。<a id="a-EK"></a>及以诸来药叉等众。<a id="a-EL"></a>皆大欢喜顶礼奉行。<a id="a-EM"></a>时诸苾刍闻佛说已。<a id="a-EN"></a>咸皆有疑。<a id="a-EO"></a>请世尊曰。<a id="a-EP"></a>诃利底母先作何业。<a id="a-EQ"></a>生五百儿吸人精气。<a id="a-ER"></a>食王舍城人所生男女。<a id="a-ES"></a>佛告诸苾刍。<a id="a-ET"></a>汝等谛听。<a id="a-EU"></a>此药叉女及此城人。<a id="a-EV"></a>先所作业还须自受。</p>
  <p id="aEW">汝等苾刍。<a id="a-EX"></a>乃往过去。<a id="a-EY"></a>王舍城中有牧牛人。<a id="a-EZ"></a>娶妻未久遂即有娠。<a id="a-Ea"></a>是时无佛但有独觉。<a id="a-Eb"></a>出现人间乐居寂静。<a id="a-Ec"></a>受用随宜边际卧具。<a id="a-Ed"></a>世间唯有此一福田。<a id="a-Ee"></a>时此独觉游行人间至王舍城。<a id="a-Ef"></a>为大设会。<a id="a-Eg"></a>有五百人各各严身。<a id="a-Eh"></a>咸持饮食并将音乐共诣芳园。<a id="a-Ei"></a>于其路中。<a id="a-Ej"></a>逢见怀娠牧牛之女持酪浆瓶。<a id="a-Ek"></a>诸人告言。<a id="a-El"></a>姊妹。<a id="a-Em"></a>可来舞蹈共为欢乐。<a id="a-En"></a>女见相唤便起欲心。<a id="a-Eo"></a>举目扬眉共为舞蹈。<a id="a-Ep"></a>由其疲顿遂即堕胎。<a id="a-Eq"></a>城中诸人皆向园内。<a id="a-Er"></a>女怀忧恼掌颊而住。<a id="a-Es"></a>便以酪浆买得五百庵没罗果。<a id="a-Et"></a>时彼独觉来至女傍。<a id="a-Eu"></a>其女遥见身心寂定。<a id="a-Ev"></a>威仪庠序在路而行。<a id="a-Ew"></a>情生敬仰遂即近前。<a id="a-Ex"></a>顶礼双足持香美果奉施圣人。<a id="a-Ey"></a>诸独觉者但以身化口不说法。<a id="a-Ez"></a>欲饶益彼女人故。<a id="a-F0"></a>如大鹅王开舒两翼。<a id="a-F1"></a>上升虚空现诸神变。<a id="a-F2"></a>凡夫之人见神通时。<a id="a-F3"></a>心便归向如大树崩。<a id="a-F4"></a>投身于地合掌发愿。<a id="a-F5"></a>我今于此真实福田所施功德。<a id="a-F6"></a>愿我当来生王舍城。<a id="a-F7"></a>于此城中现在人众。<a id="a-F8"></a>所生男女我皆取食。<a id="a-F9"></a>汝等苾刍于意云何。<a id="a-FA"></a>彼牧牛女岂异人乎。<a id="a-FB"></a>即诃利底药叉女是。<a id="a-FC"></a>由彼往昔奉施独觉五百庵没罗果发恶愿故。<a id="a-FD"></a>今生王舍城作药叉女生五百子。<a id="a-FE"></a>吸人精气食啖城中所有男女。<a id="a-FF"></a>汝等苾刍。<a id="a-FG"></a>我常宣说。<a id="a-FH"></a>黑业黑报杂业杂报白业白报。<a id="a-FI"></a>汝等应当勤修白业离黑杂业。<a id="a-FJ"></a>乃至果报还其自受。<a id="a-FK"></a>时诸苾刍闻佛说已。<a id="a-FL"></a>心大欢喜。<a id="a-FM"></a>顶礼佛足。<a id="a-FN"></a>奉辞而去。</p>
  <p id="aFO">缘处同前。<a id="a-FP"></a>时诃利底。<a id="a-FQ"></a>既受如来三归五戒已。<a id="a-FR"></a>遂被诸余药叉神等而作灾难。<a id="a-FS"></a>即将诸子施与众僧。<a id="a-FT"></a>若见苾刍行乞食时。<a id="a-FU"></a>皆化作小儿随后而去。<a id="a-FV"></a>王舍城中女人见时。<a id="a-FW"></a>多生怜爱即来抱持。<a id="a-FX"></a>彼便隐没。<a id="a-FY"></a>时诸女人白苾刍曰。<a id="a-FZ"></a>此是谁子。<a id="a-Fa"></a>答言诃利底儿。<a id="a-Fb"></a>女人报曰。<a id="a-Fc"></a>此是怨家毒害药叉所生子耶。<a id="a-Fd"></a>苾刍报曰。<a id="a-Fe"></a>彼已皆舍毒害之心。<a id="a-Ff"></a>为诸药叉与作灾难。<a id="a-Fg"></a>为此将来施与我等。<a id="a-Fh"></a>女人作念。<a id="a-Fi"></a>药叉之女。<a id="a-Fj"></a>能舍恶心将子奉施。<a id="a-Fk"></a>我等诸子何不施与。<a id="a-Fl"></a>遂将男女施与僧伽。<a id="a-Fm"></a>僧伽不受。<a id="a-Fn"></a>女人白言。<a id="a-Fo"></a>圣者。<a id="a-Fp"></a>尚能纳受毒害药叉女儿。<a id="a-Fq"></a>何故不受我等男女。<a id="a-Fr"></a>时诸苾刍以缘白佛。<a id="a-Fs"></a>佛言应受。<a id="a-Ft"></a>诸苾刍奉教虽受不为守护。<a id="a-Fu"></a>纵其自意随处游行。<a id="a-Fv"></a>诸苾刍白佛。<a id="a-Fw"></a>佛言若将一男施与僧伽。<a id="a-Fx"></a>一苾刍为受以故袈裟片。<a id="a-Fy"></a>系其顶上而为守护。<a id="a-Fz"></a>若多施与。<a id="a-G0"></a>于上中下座随意受之。<a id="a-G1"></a>同前守护勿致疑惑。<a id="a-G2"></a>时诸父母遂将财物。<a id="a-G3"></a>还来赎取诸苾刍不受。<a id="a-G4"></a>佛言应受。<a id="a-G5"></a>彼于后时情生爱恋。<a id="a-G6"></a>复将衣物施与苾刍希报恩故。<a id="a-G7"></a>苾刍知心而不为受。<a id="a-G8"></a>佛言应受。<a id="a-G9"></a>如世尊说应受赎儿财物者。<a id="a-GA"></a>时六众苾刍遂从父母要索全价。<a id="a-GB"></a>佛言不应索价。<a id="a-GC"></a>应随彼意知足受取。</p>
  <p id="aGD">缘处同前时诃利底药叉女。<a id="a-GE"></a>既将诸子施与僧伽。<a id="a-GF"></a>夜卧患饥啼泣至晓。<a id="a-GG"></a>时诸苾刍以缘白佛。<a id="a-GH"></a>佛言晨朝应持饮食。<a id="a-GI"></a>称其名字而祭祀之。<a id="a-GJ"></a>或有欲得斋时而食。<a id="a-GK"></a>佛言应与。<a id="a-GL"></a>或有非时欲得饮食。<a id="a-GM"></a>佛言应与。<a id="a-GN"></a>或有欲得食苾刍钵中残食。<a id="a-GO"></a>佛言应与。<a id="a-GP"></a>或有欲得食诸不净。<a id="a-GQ"></a>佛言应与。</p>
 </body>
</html>