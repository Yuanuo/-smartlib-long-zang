<!doctype html>
<html id="z3IBV3Wp8" data-ver="928">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶杂事卷第三</h1>
  <p id="a2">第一门第二子摄颂火生长者之余(摄颂在前)。</p>
  <p id="a3">尔时未生怨。<a id="a-4"></a>入火生长者宅。<a id="a-5"></a>见好宝珠。<a id="a-6"></a>遂便窃取与其从人。<a id="a-7"></a>至本宅已报从者曰。<a id="a-8"></a>向付珠宝汝可将来。<a id="a-9"></a>从者开拳唯见空手。<a id="a-A"></a>报言不知宝珠何去。<a id="a-B"></a>王遂嗔打。<a id="a-C"></a>火生曰从者何辜辄见嗔打。<a id="a-D"></a>答曰我是小贼此是大贼。<a id="a-E"></a>我于汝舍窃得宝珠。<a id="a-F"></a>今此小人转更行盗。<a id="a-G"></a>火生报曰非太子盗。<a id="a-H"></a>亦非此偷。<a id="a-I"></a>太子取后寻还本处。<a id="a-J"></a>白言太子我宅中财是太子物。<a id="a-K"></a>随所须者任情将去。<a id="a-L"></a>因何窃取。<a id="a-M"></a>太子默然便作是念。<a id="a-N"></a>我父殁后当总取之。<a id="a-O"></a>时未生怨由提婆达多恶友教故。<a id="a-P"></a>其父明王遂加逆害。<a id="a-Q"></a>便自称为灌顶大王。<a id="a-R"></a>作摩揭陀国主。<a id="a-S"></a>告火生曰。<a id="a-T"></a>汝是我弟可共分财。<a id="a-U"></a>火生念曰。<a id="a-V"></a>其父明王杀而自立。<a id="a-W"></a>岂于我所能容忍乎。<a id="a-X"></a>今此恶王欲夺我宅。<a id="a-Y"></a>先与为允。<a id="a-Z"></a>念已告言。<a id="a-a"></a>大王我先有意。<a id="a-b"></a>宅及财宝悉以持奉。<a id="a-c"></a>更何所分。<a id="a-d"></a>唯愿大王。<a id="a-e"></a>来我宅内。<a id="a-f"></a>我向王宫幸当听许。<a id="a-g"></a>王言善哉随意所作。<a id="a-h"></a>王便移去火生入宫。<a id="a-i"></a>宅中相好悉移宫内。<a id="a-j"></a>如是来去经于七返。<a id="a-k"></a>好逐火生恶随王后。<a id="a-l"></a>时未生怨作如是念。<a id="a-m"></a>我今不能得火生宝。<a id="a-n"></a>更为余术方便取之。<a id="a-o"></a>告窃偷者曰。<a id="a-p"></a>汝今宜往火生舍内偷取宝珠。<a id="a-q"></a>其人闻语。<a id="a-r"></a>便作铁钩升墙欲入。<a id="a-s"></a>内人见已遂即高声唱言。<a id="a-t"></a>贼入贼入。<a id="a-u"></a>火生闻已意不令去。<a id="a-v"></a>遂云汝住其贼。<a id="a-w"></a>即便胶着墙头不能向下。<a id="a-x"></a>比至天晓人皆共观。<a id="a-y"></a>问彼贼曰何故至斯。<a id="a-z"></a>答曰王遣我来偷火生宝。<a id="a-10"></a>众人皆怒此是恶人法王无辜横加杀戮。<a id="a-11"></a>今复令贼枉夺人财。<a id="a-12"></a>此过尤深如何可恕。<a id="a-13"></a>王闻是已遂令使者。<a id="a-14"></a>诣火生处作如是语。<a id="a-15"></a>宜当放舍勿加苦害。<a id="a-16"></a>是时火生意欲放去。<a id="a-17"></a>唱言贼去。<a id="a-18"></a>遂便得脱。<a id="a-19"></a>火生念曰尚能杀父。<a id="a-1A"></a>不害我者无有是处。<a id="a-1B"></a>岂为财宝自殒命耶。<a id="a-1C"></a>然则我奉世尊昔所授记。<a id="a-1D"></a>于我法中出家修行。<a id="a-1E"></a>断尽诸惑得阿罗汉果。<a id="a-1F"></a>我今宜可舍俗出家。<a id="a-1G"></a>于其宅中所有财宝。<a id="a-1H"></a>悉皆分给孤独乞人。<a id="a-1I"></a>贫乏之类咸令丰足。<a id="a-1J"></a>时火生长者。<a id="a-1K"></a>遂与诸亲朋友知识。<a id="a-1L"></a>共辞别已。<a id="a-1M"></a>往诣佛所礼佛双足。<a id="a-1N"></a>退坐一面合掌恭敬。<a id="a-1O"></a>白言世尊。<a id="a-1P"></a>唯愿许我。<a id="a-1Q"></a>于善说法律而为出家。<a id="a-1R"></a>并受近圆成苾刍性。<a id="a-1S"></a>净修梵行奉事世尊。<a id="a-1T"></a>佛既见已告言。<a id="a-1U"></a>善来苾刍可修梵行。<a id="a-1V"></a>闻是语已须发自落。<a id="a-1W"></a>如曾剪剃已经七日。<a id="a-1X"></a>法衣着身瓶钵在手。<a id="a-1Y"></a>威仪整肃如百岁苾刍。<a id="a-1Z"></a>颂曰。</p>
  <p id="a1a">世尊命善来　　发除衣着体</p>
  <p id="a1b">即得诸根寂　　随佛意皆成</p>
  <p id="a1c">尔时世尊随机教授。<a id="a-1d"></a>彼便策励方便勤修。<a id="a-1e"></a>观知五趣生死轮回动摇不息。<a id="a-1f"></a>有为诸行皆悉败坏。<a id="a-1g"></a>可厌恶法常为他损。<a id="a-1h"></a>乐在暂时受苦长夜。<a id="a-1i"></a>虽有天报终归散灭。<a id="a-1j"></a>深察知已便断诸惑。<a id="a-1k"></a>得阿罗汉果三明六通。<a id="a-1l"></a>具八解脱得如实知。<a id="a-1m"></a>我生已尽梵行已立。<a id="a-1n"></a>所作已办不受后有。<a id="a-1o"></a>心无障碍如手撝空。<a id="a-1p"></a>刀割香涂爱憎不起。<a id="a-1q"></a>观金与土等无有异。<a id="a-1r"></a>于诸名利无不弃舍。<a id="a-1s"></a>释梵诸天悉皆恭敬。<a id="a-1t"></a>时诸苾刍咸起疑念。<a id="a-1u"></a>唯佛世尊能除疑网。<a id="a-1v"></a>我今共问。<a id="a-1w"></a>即诣佛所白言。<a id="a-1x"></a>世尊。<a id="a-1y"></a>火生长者先作何业。<a id="a-1z"></a>彼业之报。<a id="a-20"></a>生大富家受用无乏。<a id="a-21"></a>复作何业。<a id="a-22"></a>与母一时同烧火聚。<a id="a-23"></a>复由何业生在人中受天妙相。<a id="a-24"></a>复由何业。<a id="a-25"></a>于佛法中出家修行。<a id="a-26"></a>断诸烦恼证阿罗汉。<a id="a-27"></a>世尊告曰。<a id="a-28"></a>汝等苾刍皆当善听。<a id="a-29"></a>火生童子先所造业。<a id="a-2A"></a>还须自受广如上说。<a id="a-2B"></a>汝等应听过去世时九十一劫。<a id="a-2C"></a>有佛出世。<a id="a-2D"></a>号毗钵尸如来应正等觉。<a id="a-2E"></a>十号具足。<a id="a-2F"></a>与大苾刍众六万二千人。<a id="a-2G"></a>次第游行渐至一城。<a id="a-2H"></a>名曰亲慧。<a id="a-2I"></a>王名有亲。<a id="a-2J"></a>去斯不远有亲慧林。<a id="a-2K"></a>佛及苾刍于此而住。<a id="a-2L"></a>其王有大福德。<a id="a-2M"></a>国界安宁人民炽盛无诸斗诤。<a id="a-2N"></a>为大法王广如上说。<a id="a-2O"></a>于此城中有一长者名曰天分。<a id="a-2P"></a>大富多财受用丰足。<a id="a-2Q"></a>与毗沙门王比其富盛。<a id="a-2R"></a>长者念曰。<a id="a-2S"></a>我虽数数请毗钵尸佛及诸圣众设美饮食。<a id="a-2T"></a>然未曾为三月安居四事供养。<a id="a-2U"></a>我今宜可。<a id="a-2V"></a>请佛及僧。<a id="a-2W"></a>于三月中。<a id="a-2X"></a>一切资生尽舍供给。<a id="a-2Y"></a>作是念已即往佛所。<a id="a-2Z"></a>顶礼双足退坐一面。<a id="a-2a"></a>佛以方便为说法要。<a id="a-2b"></a>示教利喜。<a id="a-2c"></a>既说法已默然而住。<a id="a-2d"></a>是时长者即从坐起。<a id="a-2e"></a>合掌向佛白言。<a id="a-2f"></a>世尊。<a id="a-2g"></a>唯愿慈悲哀愍。<a id="a-2h"></a>受我三月中请饮食衣服卧具医药。<a id="a-2i"></a>佛见请已默然为受。<a id="a-2j"></a>时彼长者见佛受已。<a id="a-2k"></a>礼足而去。<a id="a-2l"></a>时国王有亲。<a id="a-2m"></a>闻毗钵尸如来与诸大众。<a id="a-2n"></a>来至其国住在林中。<a id="a-2o"></a>便自念曰。<a id="a-2p"></a>我虽频频请佛及僧就舍而食。<a id="a-2q"></a>然未三月四事供养。<a id="a-2r"></a>我今欲请佛僧三月供养。<a id="a-2s"></a>即往佛所礼双足已退坐一面。<a id="a-2t"></a>时佛为王说微妙法示教利喜。<a id="a-2u"></a>默然而住。<a id="a-2v"></a>王起合掌致敬白佛。<a id="a-2w"></a>我虽频频请佛僧众就舍而食。<a id="a-2x"></a>然未三月四事供养。<a id="a-2y"></a>唯愿世尊及诸大众。<a id="a-2z"></a>哀愍见受三月供养。<a id="a-30"></a>四事无阙。<a id="a-31"></a>佛言大王。<a id="a-32"></a>我已受彼天分长者三月中请王言佛若为受天分不见许者。<a id="a-33"></a>我共筹议彼必相许。<a id="a-34"></a>佛言彼若许者我当为受。<a id="a-35"></a>王闻佛语礼足而去。<a id="a-36"></a>至宫中已。<a id="a-37"></a>即令使者往命天分长者。<a id="a-38"></a>至已王言长者汝今知不。<a id="a-39"></a>我欲先请佛僧以申供养。<a id="a-3A"></a>汝次后设事亦非迟。<a id="a-3B"></a>答言大王。<a id="a-3C"></a>我已最先请佛僧讫。<a id="a-3D"></a>既有此念伏愿无违。<a id="a-3E"></a>王言长者虽复如此。<a id="a-3F"></a>然汝是我国内之人。<a id="a-3G"></a>以理斟量我当先设。<a id="a-3H"></a>白言大王。<a id="a-3I"></a>虽是王人理尽先请。<a id="a-3J"></a>若王苦抑于义有违。<a id="a-3K"></a>王言长者不由情欲即得遂心。<a id="a-3L"></a>然我与汝隔日设供。<a id="a-3M"></a>若食好者即随其请。<a id="a-3N"></a>长者言尔。<a id="a-3O"></a>时彼长者即于其夜。<a id="a-3P"></a>备办种种上妙珍奇殊胜饮食。<a id="a-3Q"></a>既至天明于设食处。<a id="a-3R"></a>以大瓮器多贮净水。<a id="a-3S"></a>遣使往白饮食已办愿佛知时。<a id="a-3T"></a>时毗钵尸佛。<a id="a-3U"></a>于日初分执持衣钵。<a id="a-3V"></a>僧众随从。<a id="a-3W"></a>至天分长者家设食之处。<a id="a-3X"></a>就座而坐。<a id="a-3Y"></a>长者既见佛僧坐已。<a id="a-3Z"></a>即便自手持诸供养奉施佛僧。<a id="a-3a"></a>如是殷勤知众饱足。<a id="a-3b"></a>嚼齿木澡漱讫。<a id="a-3c"></a>安置钵已。<a id="a-3d"></a>为听法故取小座席于佛前坐。<a id="a-3e"></a>尔时世尊为彼长者。<a id="a-3f"></a>说微妙法示教利喜。<a id="a-3g"></a>称机法已从座而去。<a id="a-3h"></a>时彼国王次当设供。<a id="a-3i"></a>便即营办种种供养广如前说。<a id="a-3j"></a>乃至从座而去。<a id="a-3k"></a>如是更番设妙供养。<a id="a-3l"></a>竟无优劣。<a id="a-3m"></a>时彼国王见是事已。<a id="a-3n"></a>以手支颊怀忧而住。<a id="a-3o"></a>时诸大臣见王忧色白言。<a id="a-3p"></a>提婆何故忧悒。<a id="a-3q"></a>答言今我宁得不忧。<a id="a-3r"></a>于我国内寄住之客。<a id="a-3s"></a>设供佛僧我不能胜。<a id="a-3t"></a>故怀忧耳。<a id="a-3u"></a>大臣白言。<a id="a-3v"></a>天分长者家内无樵买而作食。<a id="a-3w"></a>贩柴人等皆勿听卖。<a id="a-3x"></a>蒸薪既乏办食无缘。<a id="a-3y"></a>王便宣令。<a id="a-3z"></a>我国中人勿卖柴草。<a id="a-40"></a>若有犯者当出我国。<a id="a-41"></a>时彼长者至设食日求柴不得。<a id="a-42"></a>便用家内栴檀香木。<a id="a-43"></a>以将炊爨。<a id="a-44"></a>复以香油涂其叠布。<a id="a-45"></a>用煮饼食。<a id="a-46"></a>由是香气遍满城中。<a id="a-47"></a>王怪问曰。<a id="a-48"></a>何故今日香气氛氲异于常日。<a id="a-49"></a>从何而至。<a id="a-4A"></a>诸人以事具白于王。<a id="a-4B"></a>王言我今可无此事。<a id="a-4C"></a>大臣谏曰。<a id="a-4D"></a>王今何故作如斯事。<a id="a-4E"></a>长者家中更无子息。<a id="a-4F"></a>身死之后物并入官。<a id="a-4G"></a>得作如斯随情费用。<a id="a-4H"></a>王今宜可还令卖薪。<a id="a-4I"></a>即便许卖。<a id="a-4J"></a>长者闻王许卖薪草。<a id="a-4K"></a>生忿怒心出恶语曰。<a id="a-4L"></a>随我家中现有香木。<a id="a-4M"></a>令王并母一处梵烧。<a id="a-4N"></a>次于他日王故怀忧。<a id="a-4O"></a>诸臣重问王同前答。<a id="a-4P"></a>臣曰愿勿怀忧我作方便。<a id="a-4Q"></a>令彼设供不及大王。<a id="a-4R"></a>王设供日。<a id="a-4S"></a>诸臣即便于其城内。<a id="a-4T"></a>除去瓦砾扫拭街衢。<a id="a-4U"></a>遍洒香汤烧香普馥。<a id="a-4V"></a>幢幡缯盖处处皆悬。<a id="a-4W"></a>散以名花无不充布。<a id="a-4X"></a>庄严可爱如欢喜园。<a id="a-4Y"></a>次造食堂宏壮雅丽。<a id="a-4Z"></a>复安食座众宝严仪。<a id="a-4a"></a>于其座上覆以缯彩。<a id="a-4b"></a>涂香末香在处涂拭。<a id="a-4c"></a>上馔细软如天甘露。<a id="a-4d"></a>种种滋味超世珍羞。<a id="a-4e"></a>敬奉佛僧尽心供养。<a id="a-4f"></a>时诸大臣共白王曰。<a id="a-4g"></a>我等随力共作如是。<a id="a-4h"></a>严饰城隍办其盛馔。<a id="a-4i"></a>王今宜可发起欢心。<a id="a-4j"></a>王自亲观极生希有。<a id="a-4k"></a>即命使者诣世尊处。<a id="a-4l"></a>白言食办愿佛知时。<a id="a-4m"></a>佛及大众各持衣钵。<a id="a-4n"></a>至彼王宫诣设食处。<a id="a-4o"></a>就座而坐。<a id="a-4p"></a>其王遂令灌顶大象。<a id="a-4q"></a>持百支伞盖佛世尊。<a id="a-4r"></a>自余诸象各持一盖。<a id="a-4s"></a>以盖苾刍。<a id="a-4t"></a>国大夫人亲持宝扇。<a id="a-4u"></a>为佛招凉。<a id="a-4v"></a>自余内人扇苾刍众。<a id="a-4w"></a>王及大臣亲持供养。<a id="a-4x"></a>奉佛及僧广如上说。<a id="a-4y"></a>时天分长者遂告家人曰。<a id="a-4z"></a>汝今可诣王设供处。<a id="a-50"></a>窃观饮食粗细如何。<a id="a-51"></a>使者既至观其盛馔。<a id="a-52"></a>遂乃忘归。<a id="a-53"></a>第二第三使皆不返。<a id="a-54"></a>是时长者亲自往观。<a id="a-55"></a>见彼盛设深叹希有。<a id="a-56"></a>便作是念。<a id="a-57"></a>此诸妙供力办可成。<a id="a-58"></a>象及宫人我何能得。<a id="a-59"></a>作是念已便还本居。<a id="a-5A"></a>告守门人曰。<a id="a-5B"></a>汝若见有乞人来至。<a id="a-5C"></a>须者皆与勿令辄入。<a id="a-5D"></a>长者入室怀忧而住。<a id="a-5E"></a>时天帝释。<a id="a-5F"></a>常以天眼观察世间。<a id="a-5G"></a>见天分长者室内怀忧。<a id="a-5H"></a>察知彼心便作是念。<a id="a-5I"></a>世间福田佛为第一。<a id="a-5J"></a>作大施主天分为先。<a id="a-5K"></a>我今宜应共彼相助。<a id="a-5L"></a>即自化作婆罗门像。<a id="a-5M"></a>至长者门。<a id="a-5N"></a>告守门人曰。<a id="a-5O"></a>汝今宜往白大长者。<a id="a-5P"></a>有憍尸迦种大婆罗门。<a id="a-5Q"></a>今在门外须欲相见。<a id="a-5R"></a>门人告曰。<a id="a-5S"></a>长者令我禁守其门。<a id="a-5T"></a>见有乞人。<a id="a-5U"></a>须者皆与勿令辄入。<a id="a-5V"></a>必有须者随意将去。<a id="a-5W"></a>何劳要见长者之身。<a id="a-5X"></a>彼人报曰。<a id="a-5Y"></a>我无所求。<a id="a-5Z"></a>然有要缘须见长者。<a id="a-5a"></a>使者遂入白言。<a id="a-5b"></a>外有憍尸迦种大婆罗门。<a id="a-5c"></a>云无所求须见长者。<a id="a-5d"></a>长者报曰。<a id="a-5e"></a>可语彼人。<a id="a-5f"></a>若有所求随意将去。<a id="a-5g"></a>何须强欲见我身耶。<a id="a-5h"></a>白言大家如所教言。<a id="a-5i"></a>我已报讫。<a id="a-5j"></a>彼云我有要缘须见长者。<a id="a-5k"></a>告门人曰。<a id="a-5l"></a>若如是者可使入来。<a id="a-5m"></a>门人引入。<a id="a-5n"></a>时婆罗门。<a id="a-5o"></a>既见长者怀忧而住。<a id="a-5p"></a>问言长者。<a id="a-5q"></a>何缘以手支颊似带忧容。<a id="a-5r"></a>长者闻已说伽他曰。</p>
  <p id="a5s">若人能解忧　　斯人可共语</p>
  <p id="a5t">如其忧不解　　共语欲何为</p>
  <p id="a5u">时天帝释问言。<a id="a-5v"></a>长者有何忧事。<a id="a-5w"></a>我有方便能为解除。<a id="a-5x"></a>长者即便具说前事。<a id="a-5y"></a>时天帝释即复本形。<a id="a-5z"></a>告言长者。<a id="a-60"></a>我令上巧妙天来相借助。<a id="a-61"></a>作是语已隐形而去。<a id="a-62"></a>时天帝释既至天宫。<a id="a-63"></a>告巧妙天曰。<a id="a-64"></a>汝今可往赡部洲中。<a id="a-65"></a>与天分长者共相借助。<a id="a-66"></a>答曰善哉。<a id="a-67"></a>时巧妙天即于明日。<a id="a-68"></a>至彼城中随情变化。<a id="a-69"></a>庄严衢路奇巧超绝。<a id="a-6A"></a>种种庄饰倍胜于王。<a id="a-6B"></a>食堂坐具妙成天巧。<a id="a-6C"></a>所有饮食并是天厨。<a id="a-6D"></a>令大象王持百支伞盖毗钵尸佛。<a id="a-6E"></a>其余诸象持盖苾刍。<a id="a-6F"></a>舍之天女手执金扇为佛招凉。<a id="a-6G"></a>自余天女扇苾刍众。<a id="a-6H"></a>时彼国王遣一使者窃往观察。<a id="a-6I"></a>看长者供养其状如何。<a id="a-6J"></a>其使往观见其奇异。<a id="a-6K"></a>遂便忘返。<a id="a-6L"></a>复遣大臣还同前住。<a id="a-6M"></a>后令太子亦复不来。<a id="a-6N"></a>王怪其事即便自往至彼门所。<a id="a-6O"></a>尔时世尊遥见王已。<a id="a-6P"></a>告长者曰。<a id="a-6Q"></a>此是国王已见真谛。<a id="a-6R"></a>汝于彼所出粗恶言。<a id="a-6S"></a>今在门外汝往求谢。<a id="a-6T"></a>长者遂出求谢于王。<a id="a-6U"></a>白言大王。<a id="a-6V"></a>今请暂入自手供养。<a id="a-6W"></a>王即入见上妙天厨。<a id="a-6X"></a>极生希有。<a id="a-6Y"></a>告长者曰。<a id="a-6Z"></a>仁今宜可于日日中供佛僧众。<a id="a-6a"></a>非我所望。<a id="a-6b"></a>时彼长者。<a id="a-6c"></a>既作如是奇妙盛馔供佛僧已。<a id="a-6d"></a>顶礼佛足而发愿言。<a id="a-6e"></a>我今供养最上福田。<a id="a-6f"></a>愿此胜因我于来世。<a id="a-6g"></a>常得生在大富贵家。<a id="a-6h"></a>珍财丰足受天妙相。<a id="a-6i"></a>获殊胜法出离盖缠。<a id="a-6j"></a>如是大师我当承事心无有厌。<a id="a-6k"></a>汝等苾刍勿生异念。<a id="a-6l"></a>往时天分长者即火生是。<a id="a-6m"></a>由于彼王出粗恶语。<a id="a-6n"></a>以栴檀火母子同烧。<a id="a-6o"></a>由彼业力。<a id="a-6p"></a>于五百生中与母同处被火所烧。<a id="a-6q"></a>乃至今时同烧一处。<a id="a-6r"></a>由于毗钵尸佛作上供养又复发愿。<a id="a-6s"></a>由彼业力。<a id="a-6t"></a>常得生在大富贵家。<a id="a-6u"></a>财宝丰盈。<a id="a-6v"></a>天诸妙相自然而出。<a id="a-6w"></a>于我法中出家修行。<a id="a-6x"></a>断尽诸惑得阿罗汉果。<a id="a-6y"></a>汝等苾刍我与毗钵尸佛。<a id="a-6z"></a>神通道力悉皆平等。<a id="a-70"></a>若于我所。<a id="a-71"></a>供养承事生殷重心。<a id="a-72"></a>必获胜果如是应知。<a id="a-73"></a>若纯黑业得纯黑报等。<a id="a-74"></a>广如上说。<a id="a-75"></a>时诸苾刍闻佛所说。<a id="a-76"></a>信受奉行。</p>
  <p id="a77">第一门第三子摄颂曰。</p>
  <p id="a78">缀钵畜资具　　刀子及针筒</p>
  <p id="a79">并衣桢有三　　是大仙开许</p>
  <p id="a7A">佛在室罗伐城。<a id="a-7B"></a>时有苾刍其钵有穴。<a id="a-7C"></a>即便持去诣锻师所。<a id="a-7D"></a>报言贤者。<a id="a-7E"></a>我钵有穴幸能为缀。<a id="a-7F"></a>彼作是念。<a id="a-7G"></a>诸释迦子皆是闲人。<a id="a-7H"></a>不与价直虚相驱使。<a id="a-7I"></a>我若为作余者续来。<a id="a-7J"></a>频频料理废我生务。<a id="a-7K"></a>未有竟期。<a id="a-7L"></a>我今宜可且延时节。<a id="a-7M"></a>报言圣者。<a id="a-7N"></a>我未有暇明当可来。<a id="a-7O"></a>明日便至报云后日。<a id="a-7P"></a>或早或晚日日如是。<a id="a-7Q"></a>矫诳延时苾刍劳倦。<a id="a-7R"></a>有知识苾刍见而问曰。<a id="a-7S"></a>具寿日日常见来向此家。<a id="a-7T"></a>岂可是汝门徒亲识耶。<a id="a-7U"></a>报言大德。<a id="a-7V"></a>此家非我门徒亦非亲识。<a id="a-7W"></a>我有破钵令其料理。<a id="a-7X"></a>彼调诳我为此常来。<a id="a-7Y"></a>答言具寿。<a id="a-7Z"></a>汝可不闻。<a id="a-7a"></a>工师巧儿难得实语然我解作。<a id="a-7b"></a>若佛许者我为汝缀。<a id="a-7c"></a>以缘白佛。<a id="a-7d"></a>佛言若有苾刍解巧作者。<a id="a-7e"></a>应在屏处而缀其钵。<a id="a-7f"></a>设有见者讥丑不生。<a id="a-7g"></a>时彼苾刍既闻佛许。<a id="a-7h"></a>即便往彼巧苾刍处。<a id="a-7i"></a>报言大德。<a id="a-7j"></a>世尊开许。<a id="a-7k"></a>得自缀钵当为我作。<a id="a-7l"></a>彼言具寿。<a id="a-7m"></a>岂用我指而缀于钵。<a id="a-7n"></a>须得作具方可为缀。<a id="a-7o"></a>以缘白佛。<a id="a-7p"></a>佛言由是我今开许僧伽畜铁作具。<a id="a-7q"></a>若有须者。<a id="a-7r"></a>可借取用事了送还。</p>
  <p id="a7s">缘在室罗伐城。<a id="a-7t"></a>时诸苾刍欲裁三衣。<a id="a-7u"></a>便以手裂衣财损坏。<a id="a-7v"></a>以缘白佛。<a id="a-7w"></a>佛言不应手裂可刀子裁。<a id="a-7x"></a>世尊许已。<a id="a-7y"></a>时有苾刍欲割裁衣。<a id="a-7z"></a>往俗人处告言居士。<a id="a-80"></a>我须刀子欲割截衣。<a id="a-81"></a>答曰将去。<a id="a-82"></a>既裁衣已送还彼人。<a id="a-83"></a>居士报曰。<a id="a-84"></a>此即相施。<a id="a-85"></a>答言世尊不许。<a id="a-86"></a>以缘白佛。<a id="a-87"></a>佛言我许苾刍受畜刀子。<a id="a-88"></a>见佛许已时诸六众。<a id="a-89"></a>便以金银琉璃颇梨诸宝并余杂色。<a id="a-8A"></a>种种奇珍庄饰其弝。<a id="a-8B"></a>时诸俗旅见而问曰。<a id="a-8C"></a>圣者此是何物。<a id="a-8D"></a>答言世尊听畜刀子。<a id="a-8E"></a>彼言仁等尚有欲事缠绕心耶。<a id="a-8F"></a>时诸苾刍以缘白佛。<a id="a-8G"></a>佛言苾刍。<a id="a-8H"></a>不应畜用金银琉璃颇梨诸宝并余杂色。<a id="a-8I"></a>种种奇珍庄饰刀弝。<a id="a-8J"></a>若须刀子纯用铁作。<a id="a-8K"></a>彼便大长。<a id="a-8L"></a>俗人复问此是何物。<a id="a-8M"></a>答言此是刀子。<a id="a-8N"></a>世尊听畜。<a id="a-8O"></a>彼言圣者此是大刀。<a id="a-8P"></a>不是刀子。<a id="a-8Q"></a>以缘白佛。<a id="a-8R"></a>佛言苾刍不畜长刀。<a id="a-8S"></a>彼极小作不堪割物。<a id="a-8T"></a>佛言汝等应知。<a id="a-8U"></a>有三种刀子谓大中小。<a id="a-8V"></a>大者可长六指。<a id="a-8W"></a>小者四指。<a id="a-8X"></a>二内名中。<a id="a-8Y"></a>其状有二。<a id="a-8Z"></a>一如乌羽曲。<a id="a-8a"></a>二似鸡翎。<a id="a-8b"></a>不应尖直。</p>
  <p id="a8c">缘在室罗伐城。<a id="a-8d"></a>时诸苾刍刺三衣时。<a id="a-8e"></a>便以竹签或用鸟翮。<a id="a-8f"></a>衣遂损坏。<a id="a-8g"></a>佛言应可用针。<a id="a-8h"></a>是时六众便以金银琉璃颇梨诸宝而作其针。<a id="a-8i"></a>俗人见问此是何物。<a id="a-8j"></a>答曰佛许畜针。<a id="a-8k"></a>彼言沙门释子欲事缠心。<a id="a-8l"></a>以缘白佛。<a id="a-8m"></a>佛言苾刍不应以金等物而作其针。<a id="a-8n"></a>然针有四种。<a id="a-8o"></a>铜铁鋀石及以赤铜。<a id="a-8p"></a>苾刍畜针随处安置。<a id="a-8q"></a>遂便生涩。<a id="a-8r"></a>佛言应用针筒。<a id="a-8s"></a>苾刍不解如何作筒。<a id="a-8t"></a>佛言有二种针筒。<a id="a-8u"></a>一是抽管。<a id="a-8v"></a>二以竹筒。<a id="a-8w"></a>此许用管彼二刀子。<a id="a-8x"></a>恐生铁垢着此管中亦得。</p>
  <p id="a8y">缘在室罗伐城。<a id="a-8z"></a>佛许苾刍作僧伽胝。<a id="a-90"></a>时诸苾刍。<a id="a-91"></a>便于地上敷置其叠。<a id="a-92"></a>多被虫食有尘垢污。<a id="a-93"></a>以缘白佛。<a id="a-94"></a>佛言不应安地。<a id="a-95"></a>可作衣桢。<a id="a-96"></a>苾刍不解以缘白佛。<a id="a-97"></a>佛言有二种桢。<a id="a-98"></a>或木或竹。<a id="a-99"></a>布衣于上。<a id="a-9A"></a>牵挽来去被竹损衣。<a id="a-9B"></a>佛言先须钻孔。<a id="a-9C"></a>次可以线缭令相着。<a id="a-9D"></a>就上刺之。<a id="a-9E"></a>如佛所说有三种衣。<a id="a-9F"></a>谓上中下。<a id="a-9G"></a>上衣宜安上桢中下二衣即不相称。<a id="a-9H"></a>佛言应作三桢。<a id="a-9I"></a>大小随衣。</p>
  <p id="a9J">第一门第四子摄颂曰。</p>
  <p id="a9K">照镜并鉴水　　不应用梳刷</p>
  <p id="a9L">顶上留长发　　浴室栗[女*占]毗</p>
  <p id="a9M">缘在室罗伐城。<a id="a-9N"></a>时六众苾刍于日初分。<a id="a-9O"></a>执持衣钵入城乞食。<a id="a-9P"></a>时诸俗人。<a id="a-9Q"></a>于箱箧中开诸庄具。<a id="a-9R"></a>六众见已。<a id="a-9S"></a>便持彼镜照面观形。<a id="a-9T"></a>难陀邬波难陀互相告曰。<a id="a-9U"></a>我甚端正。<a id="a-9V"></a>俗旅见讥作如是语。<a id="a-9W"></a>圣者头上无发腋下毛长。<a id="a-9X"></a>何处得有容仪端正。<a id="a-9Y"></a>彼便默然苾刍白佛。<a id="a-9Z"></a>佛言苾刍不应照镜。<a id="a-9a"></a>若照面者得越法罪。<a id="a-9b"></a>如佛所说不应照镜。<a id="a-9c"></a>即便照水同前讥笑。<a id="a-9d"></a>佛言亦复不应临水照面。<a id="a-9e"></a>苾刍观虫水时。<a id="a-9f"></a>自见其面便生悔心。<a id="a-9g"></a>佛言观水见面此非是犯。<a id="a-9h"></a>勿起疑心。<a id="a-9i"></a>若为观疮。<a id="a-9j"></a>或窥昔时老少形状者。<a id="a-9k"></a>览镜无咎。</p>
  <p id="a9l">缘处同前。<a id="a-9m"></a>六众乞食。<a id="a-9n"></a>见他俗家有庄饰具。<a id="a-9o"></a>便用彼梳整理头发。<a id="a-9p"></a>相语好不。<a id="a-9q"></a>俗人见时同前讥笑。<a id="a-9r"></a>彼便默然以缘白佛。<a id="a-9s"></a>佛言苾刍不应梳头。<a id="a-9t"></a>若作得越法罪。<a id="a-9u"></a>苾刍复更用刷。<a id="a-9v"></a>还同前过。<a id="a-9w"></a>佛言用得越法罪。<a id="a-9x"></a>苾刍梳刷一时俱用。<a id="a-9y"></a>佛言得罪同前。</p>
  <p id="a9z">缘处同前。<a id="a-A0"></a>时给孤独长者。<a id="a-A1"></a>侧布黄金。<a id="a-A2"></a>买逝多林。<a id="a-A3"></a>奉佛僧已。<a id="a-A4"></a>令剃发人往入寺中为众剃发。<a id="a-A5"></a>其人既至。<a id="a-A6"></a>六众问曰。<a id="a-A7"></a>汝能剪剃留顶发不。<a id="a-A8"></a>答曰是我工巧。<a id="a-A9"></a>即令剪剃语言大作。<a id="a-AA"></a>又云更除一分。<a id="a-AB"></a>如是更除二三四五乃至八分。<a id="a-AC"></a>报云痴人汝元不解可总净剃放汝归家。<a id="a-AD"></a>日暮言归长者见问。<a id="a-AE"></a>汝剃几人发来。<a id="a-AF"></a>报言无暇多剃。<a id="a-AG"></a>邬波难陀令作顶髻。<a id="a-AH"></a>广说乃至日暮言归。<a id="a-AI"></a>长者闻已情起讥嫌。<a id="a-AJ"></a>苾刍白佛。<a id="a-AK"></a>佛言苾刍不应顶上持髻。<a id="a-AL"></a>若有持者得越法罪。</p>
  <p id="aAM">缘处同前。<a id="a-AN"></a>时具寿牛卧在憍闪毗国。<a id="a-AO"></a>住水林山出光王园内猪坎窟中。<a id="a-AP"></a>后于异时其出光王。<a id="a-AQ"></a>于春阳月林木皆茂。<a id="a-AR"></a>鹅雁鸳鸯鹦鹉舍利孔雀诸鸟。<a id="a-AS"></a>在处哀鸣遍诸林苑。<a id="a-AT"></a>时出光王命掌园人曰。<a id="a-AU"></a>汝今可于水林山处。<a id="a-AV"></a>周遍芳园皆可修治。<a id="a-AW"></a>除众瓦砾多安净水置守卫人。<a id="a-AX"></a>我欲暂往园中游戏。<a id="a-AY"></a>彼人敬诺一依王教。<a id="a-AZ"></a>既修营已还白王知。<a id="a-Aa"></a>如所教敕我皆营讫。<a id="a-Ab"></a>唯愿知时。<a id="a-Ac"></a>彼王即便将诸内宫以为侍从。<a id="a-Ad"></a>往诣芳园游戏既疲。<a id="a-Ae"></a>偃卧而睡。<a id="a-Af"></a>时彼内人性爱花果。<a id="a-Ag"></a>于芳园里随处追求。<a id="a-Ah"></a>时牛卧苾刍须发皆长。<a id="a-Ai"></a>上衣破碎下裙垢恶。<a id="a-Aj"></a>于一树下跏趺而坐。<a id="a-Ak"></a>宫人遥见各并惊惶。<a id="a-Al"></a>唱言大王。<a id="a-Am"></a>有鬼有鬼。<a id="a-An"></a>苾刍即往入坎窟中。<a id="a-Ao"></a>王闻声已即便睡觉。<a id="a-Ap"></a>拔剑走趁。<a id="a-Aq"></a>问宫人曰鬼在何处。<a id="a-Ar"></a>答曰走入猪坎窟中。<a id="a-As"></a>时王闻已行至窟所。<a id="a-At"></a>执剑而问汝是何物。<a id="a-Au"></a>答言大王。<a id="a-Av"></a>我是沙门。<a id="a-Aw"></a>王曰是何沙门。<a id="a-Ax"></a>答曰释迦子。<a id="a-Ay"></a>问言汝得阿罗汉果耶。<a id="a-Az"></a>答言不得。<a id="a-B0"></a>汝得不还一来预流果耶。<a id="a-B1"></a>答言不得。<a id="a-B2"></a>且置斯事。<a id="a-B3"></a>汝得初定乃至四定。<a id="a-B4"></a>答并不得。<a id="a-B5"></a>王闻是已转更嗔怒。<a id="a-B6"></a>告大臣曰。<a id="a-B7"></a>此是凡人犯我宫女。<a id="a-B8"></a>可将大蚁填满窟中。<a id="a-B9"></a>蜇螫其身。<a id="a-BA"></a>时有旧住天神近窟边者。<a id="a-BB"></a>闻斯语已便作是念。<a id="a-BC"></a>此善沙门来依附我。<a id="a-BD"></a>实无所犯少欲自居。<a id="a-BE"></a>非法恶王横加伤害。<a id="a-BF"></a>我今宜可作救济缘。<a id="a-BG"></a>即自变身为一大猪。<a id="a-BH"></a>从窟走出。<a id="a-BI"></a>王见猪已告大臣曰。<a id="a-BJ"></a>可将马来并持弓箭。<a id="a-BK"></a>臣即授与。<a id="a-BL"></a>其猪遂走急出花园。<a id="a-BM"></a>王随后逐。<a id="a-BN"></a>时彼宫女告苾刍曰。<a id="a-BO"></a>圣者可去。<a id="a-BP"></a>王极暴恶或容相害。<a id="a-BQ"></a>时彼苾刍急持衣钵。<a id="a-BR"></a>疾行而去渐至室罗伐城。<a id="a-BS"></a>时彼苾刍见已告言。<a id="a-BT"></a>善来具寿。<a id="a-BU"></a>久不相见。<a id="a-BV"></a>从何处来。<a id="a-BW"></a>答曰从憍闪毗比所住止。<a id="a-BX"></a>得安乐不。<a id="a-BY"></a>答曰有何安乐。<a id="a-BZ"></a>几被国王断我形命。<a id="a-Ba"></a>问言何故。<a id="a-Bb"></a>即具说其事。<a id="a-Bc"></a>时诸苾刍以缘白佛。<a id="a-Bd"></a>佛告一苾刍。<a id="a-Be"></a>汝今可往牛卧苾刍所作如是言。<a id="a-Bf"></a>世尊唤汝。<a id="a-Bg"></a>既受佛教至牛卧所。<a id="a-Bh"></a>敬宣圣旨。<a id="a-Bi"></a>彼闻教已即诣佛所。<a id="a-Bj"></a>如常致敬在一面立。<a id="a-Bk"></a>世尊告言。<a id="a-Bl"></a>苾刍汝岂作如是非法恶形状耶。<a id="a-Bm"></a>实尔大德。<a id="a-Bn"></a>汝是痴人。<a id="a-Bo"></a>于彼窟所。<a id="a-Bp"></a>贪心恋着深生爱乐。<a id="a-Bq"></a>佛告诸苾刍曰。<a id="a-Br"></a>留长发者有如是过。<a id="a-Bs"></a>是故汝等不应长发。<a id="a-Bt"></a>故不剃者得越法罪。<a id="a-Bu"></a>如佛所教苾刍不应留长发者。<a id="a-Bv"></a>兰若苾刍无剃发者。<a id="a-Bw"></a>遂即弃彼卧具等物。<a id="a-Bx"></a>来近聚落而为住止。<a id="a-By"></a>佛知故问阿难陀曰。<a id="a-Bz"></a>何故兰若苾刍弃彼住处。<a id="a-C0"></a>来近聚落而为居止。<a id="a-C1"></a>阿难陀白佛言。<a id="a-C2"></a>如佛所制苾刍发不应长。<a id="a-C3"></a>佛言我今开许。<a id="a-C4"></a>兰若苾刍头发极长可齐二指。<a id="a-C5"></a>居聚落人量应减此。</p>
  <p id="aC6">缘处同前。<a id="a-C7"></a>时有苾刍身婴疾病。<a id="a-C8"></a>行诣医所告言贤首。<a id="a-C9"></a>我身有疾幸为处方。<a id="a-CA"></a>报言圣者。<a id="a-CB"></a>应作浴室。<a id="a-CC"></a>澡浴身形可得平复。<a id="a-CD"></a>报言贤首。<a id="a-CE"></a>我岂同俗受欲乐耶。<a id="a-CF"></a>报言圣者。<a id="a-CG"></a>唯此是药余不能蠲。<a id="a-CH"></a>时诸苾刍以缘白佛。<a id="a-CI"></a>佛言若是医人云须浴室。<a id="a-CJ"></a>能除其病非余药者。<a id="a-CK"></a>是故我今听入浴室。<a id="a-CL"></a>如佛所言作浴室者。<a id="a-CM"></a>苾刍还往告医人曰。<a id="a-CN"></a>浴室除病其状如何。<a id="a-CO"></a>医人报曰。<a id="a-CP"></a>我曾读诵轮王医方。<a id="a-CQ"></a>彼说浴室能除其病。<a id="a-CR"></a>然我不识其状云何。<a id="a-CS"></a>答曰然汝大师具一切智。<a id="a-CT"></a>仁可就问彼当教作。<a id="a-CU"></a>苾刍白佛。<a id="a-CV"></a>佛言应作浴室。<a id="a-CW"></a>彼便内迮外宽作其浴室。<a id="a-CX"></a>佛言不应如是。<a id="a-CY"></a>浴室之法内宽外迮。<a id="a-CZ"></a>形如瓜瓶。<a id="a-Ca"></a>于中黑闇烟不能出。<a id="a-Cb"></a>佛言应可作窗令烟出外。<a id="a-Cc"></a>彼近下作烟犹不出。<a id="a-Cd"></a>佛言不应在下。<a id="a-Ce"></a>彼便高作尚少光明。<a id="a-Cf"></a>佛言不应太高太下。<a id="a-Cg"></a>应处中作。<a id="a-Ch"></a>乌鸟鸠鸽便入室中。<a id="a-Ci"></a>佛言应作隔子窗棂。<a id="a-Cj"></a>风雨来时水渧傍入。<a id="a-Ck"></a>可安门扇。<a id="a-Cl"></a>风吹开者当须置[戶@古]。<a id="a-Cm"></a>若难开闭作羊甲杖而开闭之。<a id="a-Cn"></a>室无门扇。<a id="a-Co"></a>佛言着扇并横扂镮钮。<a id="a-Cp"></a>于浴室中瓨水置地。<a id="a-Cq"></a>冷不堪用。<a id="a-Cr"></a>佛言应在室内两边安垛。<a id="a-Cs"></a>瓨置于上。<a id="a-Ct"></a>不应太高不应太下。<a id="a-Cu"></a>应与膝齐。<a id="a-Cv"></a>在地然火烧损于地。<a id="a-Cw"></a>佛言不应在地。<a id="a-Cx"></a>应以甎石藉地。<a id="a-Cy"></a>火正炎炽。<a id="a-Cz"></a>苾刍入时遂便闷绝。<a id="a-D0"></a>佛言火若焰猛不应即入。<a id="a-D1"></a>待烟焰消随意当入。<a id="a-D2"></a>彼散着火遂便速灭。<a id="a-D3"></a>佛言应聚一处。<a id="a-D4"></a>不知以何物聚火。<a id="a-D5"></a>佛言应用铁锨。<a id="a-D6"></a>苾刍中火闷绝之时。<a id="a-D7"></a>应以少许蔓菁子油。<a id="a-D8"></a>和麨置于火中。<a id="a-D9"></a>得令醒悟。<a id="a-DA"></a>便有恶气。<a id="a-DB"></a>佛言应可烧香。<a id="a-DC"></a>眼中泪出。<a id="a-DD"></a>佛言用糗团拭。<a id="a-DE"></a>泪犹未除。<a id="a-DF"></a>应以余甘子屑。<a id="a-DG"></a>溲作小团用掩其泪。<a id="a-DH"></a>室无板坐。<a id="a-DI"></a>彼自持来被油污损。<a id="a-DJ"></a>佛言应将草替。<a id="a-DK"></a>足蹈地时被尘土污。<a id="a-DL"></a>佛言应可布草。<a id="a-DM"></a>彼用干草便被火烧。<a id="a-DN"></a>佛言应敷青者。<a id="a-DO"></a>青者难求。<a id="a-DP"></a>佛言应将水湿。<a id="a-DQ"></a>时诸苾刍以油涂摩遍身皆痒。<a id="a-DR"></a>用甎石爪揩便皮破。<a id="a-DS"></a>佛言身痒不应爪搔。<a id="a-DT"></a>应用浮石。<a id="a-DU"></a>彼便利作招过同前。<a id="a-DV"></a>佛言磨却利处然后方用。<a id="a-DW"></a>彼既用了随处弃掷因此失落。<a id="a-DX"></a>佛言不应随处弃失。<a id="a-DY"></a>应以绳系挂象牙杙上。<a id="a-DZ"></a>浮石油腻数数水洗。<a id="a-Da"></a>佛言不应数数水洗。<a id="a-Db"></a>可置火中。<a id="a-Dc"></a>多人出入其室遂冷。<a id="a-Dd"></a>佛言入时应闭。<a id="a-De"></a>出者亦然。<a id="a-Df"></a>应令苾刍防守门户。<a id="a-Dg"></a>时诸苾刍于浴室内漫为言话。<a id="a-Dh"></a>佛言不应漫话。<a id="a-Di"></a>然洗浴时有二仪式。<a id="a-Dj"></a>一者法语二圣默。<a id="a-Dk"></a>然于此室中苾刍洗浴遂便泥湿。<a id="a-Dl"></a>佛言不应于此室内以水洗浴。<a id="a-Dm"></a>应作别室于中洗浴。<a id="a-Dn"></a>此还有泥(此是西方浴室制度。<a id="a-Do"></a>以复甎垒成。<a id="a-Dp"></a>形如谷积。<a id="a-Dq"></a>上狭下宽。<a id="a-Dr"></a>中高一丈许下阔七八尺一畔开门门须扇掩。<a id="a-Ds"></a>灰泥表里勿令薄漏。<a id="a-Dt"></a>可于后面安一小龛。<a id="a-Du"></a>龛置石像或是铜像。<a id="a-Dv"></a>先浴像已擎向余处。<a id="a-Dw"></a>余人后入要心供养发愿常为。<a id="a-Dx"></a>所费不多获无穷福。<a id="a-Dy"></a>中安地炉深一尺许。<a id="a-Dz"></a>至洗浴时于此烧炭。<a id="a-E0"></a>或可然柴。<a id="a-E1"></a>看其冷暖以适时节。<a id="a-E2"></a>室内明灯通窗烟出。<a id="a-E3"></a>西方浴法皆食前。<a id="a-E4"></a>不同此方饥沐饱浴。<a id="a-E5"></a>若欲洗时着洗裙。<a id="a-E6"></a>入室已可在一边踞祐而坐。<a id="a-E7"></a>片时遍汗以油涂身。<a id="a-E8"></a>令人揩拭。<a id="a-E9"></a>遂得沉痾冷痹风癊烦劳众病皆除。<a id="a-EA"></a>不须余药。<a id="a-EB"></a>岂同汤洗去垢而已。<a id="a-EC"></a>然后移向别室。<a id="a-ED"></a>过候其时以药汤浴身。<a id="a-EE"></a>此是帝释浴法。<a id="a-EF"></a>佛教苾刍事异未知。<a id="a-EG"></a>恐览者不悟聊因注出。<a id="a-EH"></a>若无病逐省者。<a id="a-EI"></a>任随时量事。<a id="a-EJ"></a>然中天热地作者亦稀。<a id="a-EK"></a>北方寒国在处皆有)</p>
  <p id="aEL">佛言应以物砌。<a id="a-EM"></a>苾刍不知以何物砌。<a id="a-EN"></a>佛言应用甎砌。<a id="a-EO"></a>或可布沙。<a id="a-EP"></a>水便漫溢。<a id="a-EQ"></a>佛言作窦决水令出。<a id="a-ER"></a>又浇水时浇人居下浴人在上。<a id="a-ES"></a>令水污衣。<a id="a-ET"></a>佛言不应如是。<a id="a-EU"></a>可令浴人在下浇人在上。<a id="a-EV"></a>洗浴之时须用齿木及澡豆牛粪土屑。<a id="a-EW"></a>向余处取。<a id="a-EX"></a>佛言于浴室处豫置此物。<a id="a-EY"></a>勿令远取。<a id="a-EZ"></a>既洗欲已身体虚羸。<a id="a-Ea"></a>佛言任餐小食。<a id="a-Eb"></a>手有油腻难卒洗除。<a id="a-Ec"></a>若更延停洗时恐过。<a id="a-Ed"></a>佛言应用匙食。<a id="a-Ee"></a>或得热粥亦可用匙。<a id="a-Ef"></a>食时须盐无叶请受。<a id="a-Eg"></a>佛言应畜承盐盘子。<a id="a-Eh"></a>佛令作浴室不知遣何人作。<a id="a-Ei"></a>佛言应使弟子门人共作。<a id="a-Ej"></a>若有施主亦可凭求。<a id="a-Ek"></a>洗浴之时揩摩身体。<a id="a-El"></a>更互而作。<a id="a-Em"></a>佛言入时应将弟子。<a id="a-En"></a>令揩摩身(承盐盘子者。<a id="a-Eo"></a>西方食法。<a id="a-Ep"></a>先须行盐下姜片。<a id="a-Eq"></a>此是圣教与此方不同。<a id="a-Er"></a>盘子本拟安盐。<a id="a-Es"></a>或将观水。<a id="a-Et"></a>元不欲着众生食。<a id="a-Eu"></a>律云食了无问。<a id="a-Ev"></a>僧私须留一大抄许。<a id="a-Ew"></a>以施众生方有济饥之益。<a id="a-Ex"></a>此并盖是传者之谬矣)</p>
 </body>
</html>