<!doctype html>
<html id="z3IBVBWsD" data-ver="832">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部尼陀那卷第四</h1>
  <p id="a2">第四子摄颂曰。</p>
  <p id="a3">烟筒坏色衣　　鼻筒饮水器</p>
  <p id="a4">针筒非宝物　　眼药合并椎</p>
  <p id="a5">尔时佛在室罗伐城。<a id="a-6"></a>具寿邬波离白世尊言。<a id="a-7"></a>如世尊说。<a id="a-8"></a>开诸苾刍畜歙烟筒。<a id="a-9"></a>不知何物是所应作。<a id="a-A"></a>佛言。<a id="a-B"></a>唯除宝物余皆得畜。<a id="a-C"></a>如世尊说开诸苾刍着坏色衣者。<a id="a-D"></a>不知何物是佛言。<a id="a-E"></a>以七种缕作者随意应畜。<a id="a-F"></a>又开诸苾刍畜灌鼻筒。<a id="a-G"></a>不知以何物作。<a id="a-H"></a>佛言。<a id="a-I"></a>除宝又开诸苾刍畜饮水器。<a id="a-J"></a>不知以何物作。<a id="a-K"></a>佛言。<a id="a-L"></a>除宝。<a id="a-M"></a>又开诸苾刍畜盛针筒者。<a id="a-N"></a>不知以何物作。<a id="a-O"></a>佛言。<a id="a-P"></a>除宝。<a id="a-Q"></a>又许畜眼药椎及小药合。<a id="a-R"></a>不知以何物作。<a id="a-S"></a>佛言。<a id="a-T"></a>除宝。<a id="a-U"></a>余皆应畜。</p>
  <p id="aV">第五子摄颂曰。</p>
  <p id="aW">药器及[毯-炎+瞿]毹　　承足枯泻药</p>
  <p id="aX">苾刍不应作　　当择死人衣</p>
  <p id="aY">缘处同前。<a id="a-Z"></a>具寿邬波离白世尊言。<a id="a-a"></a>如世尊说。<a id="a-b"></a>开诸苾刍畜贮药器。<a id="a-c"></a>当用何物。<a id="a-d"></a>佛言。<a id="a-e"></a>除诸宝物。<a id="a-f"></a>又开诸苾刍畜用[毯-炎+瞿]毹。<a id="a-g"></a>不知何者是所应畜。<a id="a-h"></a>佛言。<a id="a-i"></a>七种缕作应可畜持。<a id="a-j"></a>又开诸苾刍为洗足故畜承足枮。<a id="a-k"></a>不知何物。<a id="a-l"></a>佛言。<a id="a-m"></a>除宝。</p>
  <p id="an">缘处同前。<a id="a-o"></a>时有长者。<a id="a-p"></a>身婴重病。<a id="a-q"></a>往医人处问言。<a id="a-r"></a>贤首。<a id="a-s"></a>以所宜药为我处方。<a id="a-t"></a>医人答言。<a id="a-u"></a>先食腻物令其动病。<a id="a-v"></a>然后应可服于泻药。<a id="a-w"></a>长者闻已遂服酥油。<a id="a-x"></a>时有苾刍。<a id="a-y"></a>是彼长者常所供养。<a id="a-z"></a>来过其舍慰问病人气力安不答言。<a id="a-10"></a>圣者。<a id="a-11"></a>我仍带病。<a id="a-12"></a>医人处方先服酥油后服泻药。<a id="a-13"></a>时彼苾刍报长者曰。<a id="a-14"></a>我善医方。<a id="a-15"></a>尔有药直拟酬医者宜将与我。<a id="a-16"></a>我有泻药可持与汝。<a id="a-17"></a>长者闻已答言。<a id="a-18"></a>甚善苾刍持药与彼令服。<a id="a-19"></a>是时长者药利过度。<a id="a-1A"></a>令一使人疾往医所问言。<a id="a-1B"></a>贤首。<a id="a-1C"></a>我之家主药利不停。<a id="a-1D"></a>彼医问言。<a id="a-1E"></a>何人授药。<a id="a-1F"></a>使者报曰。<a id="a-1G"></a>有一苾刍医人闻已情生嗔忿。<a id="a-1H"></a>汝应往彼问是何药。<a id="a-1I"></a>及其覆往苾刍处问。<a id="a-1J"></a>时彼长者便已命终。<a id="a-1K"></a>时诸苾刍以缘白佛。<a id="a-1L"></a>佛言。<a id="a-1M"></a>汝诸苾刍。<a id="a-1N"></a>不应卖药。<a id="a-1O"></a>若苾刍善医方者。<a id="a-1P"></a>起慈愍心应病与药然诸苾刍。<a id="a-1Q"></a>不应与他泻药舍之而去。<a id="a-1R"></a>应自观察勿令过度。<a id="a-1S"></a>设有他行嘱人看守然后应去。<a id="a-1T"></a>仍报彼言。<a id="a-1U"></a>利若过度。<a id="a-1V"></a>应以某药为解。<a id="a-1W"></a>若有苾刍。<a id="a-1X"></a>受他价直然后与药。<a id="a-1Y"></a>及以受雇为客作者。<a id="a-1Z"></a>得恶作罪。</p>
  <p id="a1a">缘处同前。<a id="a-1b"></a>时有一人。<a id="a-1c"></a>负长者债。<a id="a-1d"></a>因被拘留经七八日。<a id="a-1e"></a>共立要契。<a id="a-1f"></a>某日当还。<a id="a-1g"></a>时负债人便作是念。<a id="a-1h"></a>期日既逼无可还彼。<a id="a-1i"></a>我应藏避。<a id="a-1j"></a>复更思惟。<a id="a-1k"></a>舍家逃窜此事为难。<a id="a-1l"></a>我当杀彼。<a id="a-1m"></a>是时长者近逝多林。<a id="a-1n"></a>为负债人之所杀害。<a id="a-1o"></a>身有衣服。<a id="a-1p"></a>六众见已共相谓言。<a id="a-1q"></a>今时丰足粪扫之衣。<a id="a-1r"></a>作是语已。<a id="a-1s"></a>即便共取。<a id="a-1t"></a>是时长者亲族来见恶言骂曰。<a id="a-1u"></a>圣者。<a id="a-1v"></a>着大仙衣作斯非法极为鄙贱。<a id="a-1w"></a>六众报曰。<a id="a-1x"></a>此非我杀。<a id="a-1y"></a>别有怨家来断其命。<a id="a-1z"></a>我等今者取粪扫衣。<a id="a-20"></a>此有何过。<a id="a-21"></a>时诸苾刍以缘白佛。<a id="a-22"></a>佛言。<a id="a-23"></a>汝诸苾刍。<a id="a-24"></a>不应辄取此粪扫衣。<a id="a-25"></a>若其大众共知弃物。<a id="a-26"></a>是衣应取。<a id="a-27"></a>若不尔者得恶作罪。</p>
  <p id="a28">第六子摄颂曰。</p>
  <p id="a29">铁锅并杵杓　　自身不负担</p>
  <p id="a2A">以食供父母　　毛緂不充衣</p>
  <p id="a2B">尔时佛在室罗伐城。<a id="a-2C"></a>具寿邬波离白世尊言。<a id="a-2D"></a>如佛所说。<a id="a-2E"></a>为温水故。<a id="a-2F"></a>开诸苾刍畜大铁锅令安锁者。<a id="a-2G"></a>以何物作。<a id="a-2H"></a>佛言。<a id="a-2I"></a>除宝。<a id="a-2J"></a>听诸苾刍为煎药故畜杓器者。<a id="a-2K"></a>以何物作。<a id="a-2L"></a>佛言。<a id="a-2M"></a>除宝。</p>
  <p id="a2N">缘处同前。<a id="a-2O"></a>时六众苾刍身自负担。<a id="a-2P"></a>或于肩上擎持大襆。<a id="a-2Q"></a>时婆罗门居士见已讥曰。<a id="a-2R"></a>圣者我等俗人。<a id="a-2S"></a>为于父母妻子眷属。<a id="a-2T"></a>求觅衣食以身荷负。<a id="a-2U"></a>仁等为谁自为劳事。<a id="a-2V"></a>时诸苾刍以缘白佛。<a id="a-2W"></a>佛言。<a id="a-2X"></a>汝诸苾刍。<a id="a-2Y"></a>不应头背肩腰而为担负擎持大襆。<a id="a-2Z"></a>若有犯者得恶作罪。</p>
  <p id="a2a">缘处同前。<a id="a-2b"></a>时有居士。<a id="a-2c"></a>娶妻未久便诞一息。<a id="a-2d"></a>颜貌端正人所乐观。<a id="a-2e"></a>父便为子设初生会。<a id="a-2f"></a>付诸乳母令其养育。<a id="a-2g"></a>子渐长大。<a id="a-2h"></a>于佛法出家。<a id="a-2i"></a>日初分时着衣持钵。<a id="a-2j"></a>入室罗伐城而行乞食。<a id="a-2k"></a>忽遇其父问曰。<a id="a-2l"></a>汝已出家。<a id="a-2m"></a>答言。<a id="a-2n"></a>出家。<a id="a-2o"></a>其父告曰。<a id="a-2p"></a>汝之此身由我生育。<a id="a-2q"></a>今得成长。<a id="a-2r"></a>于苦乐事须相忧念。<a id="a-2s"></a>汝弃出家谁当济我。<a id="a-2t"></a>苾刍报曰。<a id="a-2u"></a>我岂能为俗家之事。<a id="a-2v"></a>时诸苾刍以缘白佛。<a id="a-2w"></a>佛言。<a id="a-2x"></a>父母于子能为难事荷负众苦。<a id="a-2y"></a>假令出家于父母处应须供给。<a id="a-2z"></a>时彼不知何物应与。<a id="a-30"></a>佛言。<a id="a-31"></a>应除衣钵余物供给。<a id="a-32"></a>若无余物。<a id="a-33"></a>可从施主随时乞求。<a id="a-34"></a>若乞求难得。<a id="a-35"></a>应以僧常所得利物共相供结。<a id="a-36"></a>若无利物。<a id="a-37"></a>应以僧常所食之分减取其半而为供济。<a id="a-38"></a>若常乞食随他活者。<a id="a-39"></a>以己所须满腹食内。<a id="a-3A"></a>应取其半济于父母。</p>
  <p id="a3B">缘处同前。<a id="a-3C"></a>时有施主。<a id="a-3D"></a>于聚落中造立住处供养众僧。<a id="a-3E"></a>有老苾刍依此而住。<a id="a-3F"></a>时老苾刍。<a id="a-3G"></a>为礼制底往逝多林。<a id="a-3H"></a>六众苾刍为贪利故。<a id="a-3I"></a>共作制法每为番次。<a id="a-3J"></a>常遣一人在门外立。<a id="a-3K"></a>邬波难陀次当其直。<a id="a-3L"></a>即于门外经行而住。<a id="a-3M"></a>遂遥见彼老苾刍来。<a id="a-3N"></a>便作是念。<a id="a-3O"></a>此何上座。<a id="a-3P"></a>我应就彼申其礼敬。<a id="a-3Q"></a>到已问言。<a id="a-3R"></a>善来善来。<a id="a-3S"></a>彼便答曰。<a id="a-3T"></a>我今敬礼阿遮利耶。<a id="a-3U"></a>邬波难陀即作是念。<a id="a-3V"></a>此乃是其出家老叟。<a id="a-3W"></a>非但不识根本二师。<a id="a-3X"></a>亦复未曾知其敬法。<a id="a-3Y"></a>便调之曰。<a id="a-3Z"></a>善来老父。<a id="a-3a"></a>因即引入逝多林中。<a id="a-3b"></a>为作解劳令其暂息。<a id="a-3c"></a>时老苾刍白言。<a id="a-3d"></a>大德邬波难陀。<a id="a-3e"></a>我今须出彼时问曰。<a id="a-3f"></a>欲何所之。<a id="a-3g"></a>答曰。<a id="a-3h"></a>我礼制底事了还来。<a id="a-3i"></a>邬波难陀复劝令住。<a id="a-3j"></a>彼言。<a id="a-3k"></a>大德。<a id="a-3l"></a>我先不作在外住意。<a id="a-3m"></a>遂于本处留着三衣。<a id="a-3n"></a>故我不应久为停息。<a id="a-3o"></a>邬波难陀曰。<a id="a-3p"></a>此有三衣勿为忧虑。<a id="a-3q"></a>我当相与应守持之。<a id="a-3r"></a>即便授与大被毛緂小褥[毯-炎+瞿]毹。<a id="a-3s"></a>持作三衣并充下服。<a id="a-3t"></a>于日晡后鸣揵椎。<a id="a-3u"></a>时礼制底人悉皆共集。<a id="a-3v"></a>老苾刍曰。<a id="a-3w"></a>邬波难陀我暂出房旋礼制底。<a id="a-3x"></a>答言。<a id="a-3y"></a>老叟。<a id="a-3z"></a>汝无三衣云何礼敬。<a id="a-40"></a>即取小褥充其下衣。<a id="a-41"></a>又以粗绳绕腰缠束。<a id="a-42"></a>复持毛緂以毛向外作嗢呾罗僧伽。<a id="a-43"></a>重大毛緂亦毛向外作僧伽胝。<a id="a-44"></a>既作是已报言。<a id="a-45"></a>莫诃罗。<a id="a-46"></a>今可随意而为礼敬。<a id="a-47"></a>时老苾刍。<a id="a-48"></a>既着衣已即出房外。<a id="a-49"></a>诸苾刍见咸作是言。<a id="a-4A"></a>莫诃罗。<a id="a-4B"></a>何处着此戏弄衣来。<a id="a-4C"></a>答言。<a id="a-4D"></a>我此三衣皆以守持如佛所制何名戏耶。<a id="a-4E"></a>苾刍问曰。<a id="a-4F"></a>何人为汝持此三衣。<a id="a-4G"></a>答言。<a id="a-4H"></a>大德邬波难陀。<a id="a-4I"></a>诸人闻已咸作是言。<a id="a-4J"></a>除此人辈。<a id="a-4K"></a>谁复能为如此恶事。<a id="a-4L"></a>以缘白佛。<a id="a-4M"></a>佛言。<a id="a-4N"></a>长毛衣服有如是过。<a id="a-4O"></a>汝诸苾刍。<a id="a-4P"></a>但是一切长毛之物。<a id="a-4Q"></a>咸悉不应持作三衣。<a id="a-4R"></a>若有犯者得恶作罪。<a id="a-4S"></a>如世尊说。<a id="a-4T"></a>制诸苾刍咸不应畜长毛三衣。<a id="a-4U"></a>时有净信婆罗门及诸居士。<a id="a-4V"></a>以上毛緂及余厚帔施诸苾刍。<a id="a-4W"></a>苾刍生疑便不敢受。<a id="a-4X"></a>彼诸居士报言。<a id="a-4Y"></a>圣者。<a id="a-4Z"></a>若佛世尊未出于世。<a id="a-4a"></a>我等便以外道为胜。<a id="a-4b"></a>今者世尊降临生界。<a id="a-4c"></a>我以仁等为上福田。<a id="a-4d"></a>施此微物。<a id="a-4e"></a>不蒙纳受。<a id="a-4f"></a>岂令我等舍善资粮从此世间趣于后世。<a id="a-4g"></a>时诸苾刍以缘白佛。<a id="a-4h"></a>佛言。<a id="a-4i"></a>应为受取作彼物想守持而用。<a id="a-4j"></a>若是毛短体轻薄者。<a id="a-4k"></a>此物应作长衣持之。<a id="a-4l"></a>凡是厚大长毛等物。<a id="a-4m"></a>咸应作彼施主物心而为畜用。</p>
  <p id="a4n">第七子摄颂曰。</p>
  <p id="a4o">发爪窣睹波　　任作鲜白色</p>
  <p id="a4p">随意安灯处　　一畔出高檐</p>
  <p id="a4q">尔时佛在室罗伐城。<a id="a-4r"></a>给孤独长者往世尊处。<a id="a-4s"></a>请世尊曰。<a id="a-4t"></a>我今愿以世尊发爪造窣睹波。<a id="a-4u"></a>唯愿世尊。<a id="a-4v"></a>慈哀听许。<a id="a-4w"></a>世尊告曰。<a id="a-4x"></a>当随意作。<a id="a-4y"></a>复言。<a id="a-4z"></a>世尊唯愿许。<a id="a-50"></a>我于彼发爪窣睹波上。<a id="a-51"></a>以鲜白物而为涂拭。<a id="a-52"></a>复于其处行列然灯而为供养。<a id="a-53"></a>佛言。<a id="a-54"></a>皆随意作。<a id="a-55"></a>长者以灯安在级上油下污塔。<a id="a-56"></a>佛言。<a id="a-57"></a>可于级下行列然灯。<a id="a-58"></a>有犬食油坠损油器。<a id="a-59"></a>长者白佛。<a id="a-5A"></a>请造灯树。<a id="a-5B"></a>佛言。<a id="a-5C"></a>随作。<a id="a-5D"></a>牛来触破。<a id="a-5E"></a>长者白佛。<a id="a-5F"></a>请为灯架。<a id="a-5G"></a>佛言。<a id="a-5H"></a>应作。<a id="a-5I"></a>四面安灯便非显望。<a id="a-5J"></a>长者白佛。<a id="a-5K"></a>请作高檐。<a id="a-5L"></a>佛言。<a id="a-5M"></a>随意。</p>
  <p id="a5N">第八子摄颂曰。</p>
  <p id="a5O">门户并檐屋　　及以塔下基</p>
  <p id="a5P">赤石紫矿涂　　此等皆随作</p>
  <p id="a5Q">尔时给孤独长者白世尊言。<a id="a-5R"></a>唯愿许。<a id="a-5S"></a>我于发爪窣睹波中间空者。<a id="a-5T"></a>为作门户。<a id="a-5U"></a>复安檐屋并造塔基。<a id="a-5V"></a>复以赤石涂拭其柱。<a id="a-5W"></a>于塔壁上紫矿图画。<a id="a-5X"></a>佛言。<a id="a-5Y"></a>随意。</p>
  <p id="a5Z">第九子摄颂曰。</p>
  <p id="a5a">不应以橛钉　　及升窣睹波</p>
  <p id="a5b">开许金银花　　塔上以舍盖</p>
  <p id="a5c">尔时佛在室罗伐城。<a id="a-5d"></a>诸苾刍众于供养时。<a id="a-5e"></a>欲以花鬘挂于塔上。<a id="a-5f"></a>即便登蹑。<a id="a-5g"></a>以钉钉塔挂诸花鬘。<a id="a-5h"></a>时婆罗门居士咸作是言。<a id="a-5i"></a>仁等大师久除钉刺。<a id="a-5j"></a>何故今者以钉钉之。<a id="a-5k"></a>时诸苾刍以缘白佛。<a id="a-5l"></a>佛言。<a id="a-5m"></a>不应于窣睹波上尖刺钉之。<a id="a-5n"></a>若有犯者得恶作罪。<a id="a-5o"></a>然于创始造塔之时。<a id="a-5p"></a>应出傍橛作象牙杙。<a id="a-5q"></a>时诸苾刍至供养时。<a id="a-5r"></a>遂便登上窣睹波顶。<a id="a-5s"></a>而安灯盏。<a id="a-5t"></a>佛言。<a id="a-5u"></a>不于香台顶上而设灯明。<a id="a-5v"></a>若有犯者得恶作罪。<a id="a-5w"></a>时诸苾刍上窣睹波。<a id="a-5x"></a>安置幡盖供养之物。<a id="a-5y"></a>时婆罗门居士咸共讥嫌。<a id="a-5z"></a>不净登蹑。<a id="a-60"></a>佛言。<a id="a-61"></a>应使俗人。<a id="a-62"></a>若无俗人应使求寂。<a id="a-63"></a>若无求寂。<a id="a-64"></a>诸苾刍等应先濯足净以香汤或涂香泥。<a id="a-65"></a>作如是念。<a id="a-66"></a>我今为欲供养大师。<a id="a-67"></a>然后升塔。<a id="a-68"></a>若异此者得恶作罪。<a id="a-69"></a>若窣睹波形高大者。<a id="a-6A"></a>应可以绳系相轮下攀缘而上。<a id="a-6B"></a>有婆罗门居士。<a id="a-6C"></a>咸来诣发爪窣睹波处。<a id="a-6D"></a>各持花鬘奉献供养。<a id="a-6E"></a>所有干花而不摒除。<a id="a-6F"></a>不能净洁。<a id="a-6G"></a>佛言。<a id="a-6H"></a>摒除。<a id="a-6I"></a>时给孤独长者请世尊白。<a id="a-6J"></a>我今愿以金银花鬘供养发爪窣睹波。<a id="a-6K"></a>佛言。<a id="a-6L"></a>随作。<a id="a-6M"></a>塔上鸟栖不净秽污。<a id="a-6N"></a>欲于其上造立覆舍。<a id="a-6O"></a>佛言。<a id="a-6P"></a>应作。<a id="a-6Q"></a>复为无门室闇损坏。<a id="a-6R"></a>佛言。<a id="a-6S"></a>随意开门。</p>
  <p id="a6T">第十子摄颂曰。</p>
  <p id="a6U">铁作窣睹波　　及以金银等</p>
  <p id="a6V">许幡旗供养　　并可用香油</p>
  <p id="a6W">尔时佛在室罗伐城。<a id="a-6X"></a>给孤独长者请世尊曰。<a id="a-6Y"></a>愿许我造铁窣睹波。<a id="a-6Z"></a>佛言。<a id="a-6a"></a>随作。<a id="a-6b"></a>复言。<a id="a-6c"></a>欲以金银琉璃水精铜等造作。<a id="a-6d"></a>佛言。<a id="a-6e"></a>应作。<a id="a-6f"></a>虽作塔上未善庄严。<a id="a-6g"></a>欲以幡旗并杂缯彩而为供养。<a id="a-6h"></a>佛言。<a id="a-6i"></a>应作。<a id="a-6j"></a>时彼不解造旗法式。<a id="a-6k"></a>佛言。<a id="a-6l"></a>有四种旗。<a id="a-6m"></a>谓师子旗牛旗金翅鸟旗及龙旗等。<a id="a-6n"></a>于旗幡上画作四形复白佛言。<a id="a-6o"></a>我今先欲香油涂拭。<a id="a-6p"></a>次以紫矿郁金栴檀等作妙香水。<a id="a-6q"></a>洗发爪窣睹波。<a id="a-6r"></a>唯愿听许。<a id="a-6s"></a>佛言皆随意作。<a id="a-6t"></a>第三门了。</p>
  <p id="a6u">尼陀那别门第四总摄颂曰。</p>
  <p id="a6v">户镮随处用　　沾衣大小便</p>
  <p id="a6w">染衣损认衣　　赊衣果无净</p>
  <p id="a6x">第一子摄颂曰。</p>
  <p id="a6y">户镮倚带网　　取米为众食</p>
  <p id="a6z">寺内作私房　　居人应受用</p>
  <p id="a70">尔时佛在室罗伐城。<a id="a-71"></a>具寿邬波离白佛言。<a id="a-72"></a>如世尊说。<a id="a-73"></a>于户扇上应安镮钮。<a id="a-74"></a>苾刍不知当用何物。<a id="a-75"></a>佛言。<a id="a-76"></a>除宝余物应作。<a id="a-77"></a>如世尊说。<a id="a-78"></a>苾刍应作倚带。<a id="a-79"></a>不知当用何物佛言。<a id="a-7A"></a>七种缕中随一应为。<a id="a-7B"></a>如世尊说。<a id="a-7C"></a>听畜网者。<a id="a-7D"></a>应用何物。<a id="a-7E"></a>佛言。<a id="a-7F"></a>茅蒯麻芒皆悉应作。<a id="a-7G"></a>世尊复说。<a id="a-7H"></a>许安窗网。<a id="a-7I"></a>当用何物。<a id="a-7J"></a>佛言。<a id="a-7K"></a>除宝余并应用。</p>
  <p id="a7L">缘处同前。<a id="a-7M"></a>于此城中有一长者。<a id="a-7N"></a>于三宝中深生敬信。<a id="a-7O"></a>意乐贤善。<a id="a-7P"></a>遂于露形外道娶女为妻。<a id="a-7Q"></a>长者告曰。<a id="a-7R"></a>贤首。<a id="a-7S"></a>无上慈父是我大师。<a id="a-7T"></a>常所供养。<a id="a-7U"></a>及诸僧伽胜上福田。<a id="a-7V"></a>衣服饮食尔应供养。<a id="a-7W"></a>时诸苾刍常依僧次。<a id="a-7X"></a>日日之中恒至此家而受其食。<a id="a-7Y"></a>时彼长者。<a id="a-7Z"></a>遇有他缘诣余村邑。<a id="a-7a"></a>告其妻曰。<a id="a-7b"></a>我今有事须向彼村。<a id="a-7c"></a>如我在时。<a id="a-7d"></a>于佛僧处常为供养。<a id="a-7e"></a>勿令阙乏。<a id="a-7f"></a>答言。<a id="a-7g"></a>圣子。<a id="a-7h"></a>我依教作。<a id="a-7i"></a>时彼长者往苾刍处白言。<a id="a-7j"></a>圣者。<a id="a-7k"></a>我今有事须至余村。<a id="a-7l"></a>唯愿僧伽。<a id="a-7m"></a>恒依僧次就我家食。<a id="a-7n"></a>答言。<a id="a-7o"></a>可尔。<a id="a-7p"></a>时诸苾刍共相议曰彼长者妇先无信心。<a id="a-7q"></a>依僧次者及时早赴。<a id="a-7r"></a>时长者妻见苾刍至。<a id="a-7s"></a>恚而告曰。<a id="a-7t"></a>我未办食座复未敷。<a id="a-7u"></a>何故仁等平旦来至。<a id="a-7v"></a>时诸苾刍自相谓曰。<a id="a-7w"></a>彼长者妻久知无信。<a id="a-7x"></a>我等早至今已见嗔。<a id="a-7y"></a>明日临中应可就宅。<a id="a-7z"></a>时长者妇明朝凌旦。<a id="a-80"></a>办食敷座而待苾刍。<a id="a-81"></a>是时僧伽临中方至。<a id="a-82"></a>女人报曰。<a id="a-83"></a>圣者。<a id="a-84"></a>我无余事业唯作此耶。<a id="a-85"></a>我于晨朝早已办食并敷床座。<a id="a-86"></a>何故仁等临午方来。<a id="a-87"></a>时诸苾刍互相谓曰。<a id="a-88"></a>我等早来已见嗔责。<a id="a-89"></a>临中而至还复被诃。<a id="a-8A"></a>我等苾刍乞食常事。<a id="a-8B"></a>宜可巡家以自供济。<a id="a-8C"></a>更不往彼俗家而食。<a id="a-8D"></a>时彼长者事了还家问其妻曰。<a id="a-8E"></a>贤首。<a id="a-8F"></a>我诸圣者常来食不。<a id="a-8G"></a>答曰。<a id="a-8H"></a>唯初两日就斯受食。<a id="a-8I"></a>后更不来。<a id="a-8J"></a>长者思惟。<a id="a-8K"></a>应是我妇现悭吝相令诸圣者不来受食。<a id="a-8L"></a>时诸苾刍巡家乞食入长者门。<a id="a-8M"></a>长者见已问言。<a id="a-8N"></a>圣者。<a id="a-8O"></a>仁等何不常来受食。<a id="a-8P"></a>报言。<a id="a-8Q"></a>长者。<a id="a-8R"></a>我等先是乞食之人。<a id="a-8S"></a>但持钵行足得充济。<a id="a-8T"></a>答言。<a id="a-8U"></a>圣者。<a id="a-8V"></a>只是我妇生悭吝心。<a id="a-8W"></a>然我田中岁禾新熟。<a id="a-8X"></a>随意持去以充午食。<a id="a-8Y"></a>苾刍报曰。<a id="a-8Z"></a>佛未听许。<a id="a-8a"></a>以缘白佛。<a id="a-8b"></a>佛言。<a id="a-8c"></a>作彼物想意。<a id="a-8d"></a>为僧伽持者。<a id="a-8e"></a>无犯。<a id="a-8f"></a>复有长者。<a id="a-8g"></a>于逝多林为诸苾刍造一别房。<a id="a-8h"></a>于其房内多置床褥及诸利养。<a id="a-8i"></a>时诸苾刍番次守护。<a id="a-8j"></a>将别房物置众物中。<a id="a-8k"></a>以缘白佛。<a id="a-8l"></a>佛言。<a id="a-8m"></a>其别房物随处受用。<a id="a-8n"></a>又将利养和杂众物。<a id="a-8o"></a>佛言。<a id="a-8p"></a>不应和杂。<a id="a-8q"></a>住别房者应可受用。</p>
  <p id="a8r">第二子摄颂曰。</p>
  <p id="a8s">随处当用物　　营作人所须</p>
  <p id="a8t">器具食灯油　　随施主应用</p>
  <p id="a8u">尔时佛在室罗伐城。<a id="a-8v"></a>时有长者。<a id="a-8w"></a>于旧寺内别造一房。<a id="a-8x"></a>于彼房中多施床褥。<a id="a-8y"></a>及以利养并皆丰足。<a id="a-8z"></a>时诸苾刍便将别物入众物中佛言。<a id="a-90"></a>应随住人而为受用。<a id="a-91"></a>所有利养亦不应和随本施用。<a id="a-92"></a>时诸苾刍分众利物。<a id="a-93"></a>不肯分与别房住人。<a id="a-94"></a>佛言。<a id="a-95"></a>虽受别房亦与众利。<a id="a-96"></a>时诸苾刍差授事人。<a id="a-97"></a>以见别房遂不差遣。<a id="a-98"></a>佛言。<a id="a-99"></a>依次应差。<a id="a-9A"></a>于此城中有一乞食苾刍。<a id="a-9B"></a>劝彼施主归依三宝受五学处。<a id="a-9C"></a>复于一时。<a id="a-9D"></a>为彼施主。<a id="a-9E"></a>说七有事福业。<a id="a-9F"></a>赞其胜利。<a id="a-9G"></a>施主答曰。<a id="a-9H"></a>我亦能作当作何事。<a id="a-9I"></a>答言。<a id="a-9J"></a>应为僧伽造立住处。<a id="a-9K"></a>施主报曰。<a id="a-9L"></a>我有财物欲营福业。<a id="a-9M"></a>未有人助。<a id="a-9N"></a>苾刍曰。<a id="a-9O"></a>尔可将来我能助作。<a id="a-9P"></a>时彼施主持物授与。<a id="a-9Q"></a>即请为造。<a id="a-9R"></a>苾刍领物安己房中。<a id="a-9S"></a>不为修造施主念曰。<a id="a-9T"></a>我暂往观。<a id="a-9U"></a>新造住处营作了未。<a id="a-9V"></a>施主既至。<a id="a-9W"></a>不曾见有营作之处。<a id="a-9X"></a>白言。<a id="a-9Y"></a>圣者。<a id="a-9Z"></a>何故多时不为营作。<a id="a-9a"></a>苾刍答曰。<a id="a-9b"></a>营作之具是我所须。<a id="a-9c"></a>此物并无若为兴建。<a id="a-9d"></a>施主报曰。<a id="a-9e"></a>我所施物何不充用。<a id="a-9f"></a>苾刍报曰。<a id="a-9g"></a>此物已属四方僧伽。<a id="a-9h"></a>谁能损用。<a id="a-9i"></a>时诸苾刍以缘白佛。<a id="a-9j"></a>佛言。<a id="a-9k"></a>施主听者。<a id="a-9l"></a>应取此物作其器具。<a id="a-9m"></a>时此苾刍因行乞食到施主家。<a id="a-9n"></a>长者遥见作如是言。<a id="a-9o"></a>圣者。<a id="a-9p"></a>仁既日日巡家乞食我所造寺谁当捡挍。<a id="a-9q"></a>苾刍报曰。<a id="a-9r"></a>我岂忍饥为人造寺。<a id="a-9s"></a>长者答言。<a id="a-9t"></a>我所施物何不取食。<a id="a-9u"></a>报言。<a id="a-9v"></a>此物已属四方僧伽。<a id="a-9w"></a>佛未听许。<a id="a-9x"></a>以缘白佛。<a id="a-9y"></a>佛言。<a id="a-9z"></a>施主听者。<a id="a-A0"></a>应用便作上妙美好饮食随情食用。<a id="a-A1"></a>佛言。<a id="a-A2"></a>不应如是应食粗食。<a id="a-A3"></a>食粗食时无力捡挍。<a id="a-A4"></a>佛言。<a id="a-A5"></a>如僧常类苾刍食时。<a id="a-A6"></a>藏其器具内闇室中。<a id="a-A7"></a>复须灯油巡家而乞。<a id="a-A8"></a>时彼施主复见乞油问言。<a id="a-A9"></a>圣者。<a id="a-AA"></a>欲何所作。<a id="a-AB"></a>以事而答。<a id="a-AC"></a>长者报言。<a id="a-AD"></a>何不用物。<a id="a-AE"></a>具答如前。<a id="a-AF"></a>佛言。<a id="a-AG"></a>施主听者用时无犯。<a id="a-AH"></a>彼便通夜不灭灯明。<a id="a-AI"></a>佛言。<a id="a-AJ"></a>不应经夜留灯。<a id="a-AK"></a>若收物竟便可灭除。<a id="a-AL"></a>如是应知。<a id="a-AM"></a>涂足等物所缘营事。<a id="a-AN"></a>准上应用。</p>
  <p id="aAO">第三子摄颂曰。</p>
  <p id="aAP">令雨沾僧物　　夜半共分床</p>
  <p id="aAQ">小座并依年　　敷席咸同此</p>
  <p id="aAR">尔时佛在室罗伐城。<a id="a-AS"></a>六众苾刍。<a id="a-AT"></a>披僧伽帔既出。<a id="a-AU"></a>各分置于露处。<a id="a-AV"></a>令雨烂坏。<a id="a-AW"></a>时诸苾刍以缘白佛。<a id="a-AX"></a>佛言。<a id="a-AY"></a>大众卧具不应经夏令雨损坏。<a id="a-AZ"></a>不收举者得恶作罪。<a id="a-Aa"></a>时诸苾刍着僧伽衣浣染造钵令衣损坏佛言。<a id="a-Ab"></a>若着众衣染衣造钵得恶作罪。<a id="a-Ac"></a>六众苾刍人间游行。<a id="a-Ad"></a>遇到一村。<a id="a-Ae"></a>于彼村中有僧住处。<a id="a-Af"></a>夜过初更方始入寺。<a id="a-Ag"></a>至亲友处各为解劳。<a id="a-Ah"></a>六众告曰。<a id="a-Ai"></a>汝诸具寿。<a id="a-Aj"></a>大师正法现住于世。<a id="a-Ak"></a>仁等如何而不依教。<a id="a-Al"></a>勿令于后生悔恨心。<a id="a-Am"></a>尔可随年授我卧具。<a id="a-An"></a>时旧住人便于夜半。<a id="a-Ao"></a>总集僧祇所有小座床褥。<a id="a-Ap"></a>一处共分。<a id="a-Aq"></a>六众苾刍便取卧具随处眠息。<a id="a-Ar"></a>供给才了遂至天明。<a id="a-As"></a>是时六众告诸苾刍。<a id="a-At"></a>尔等收取卧具。<a id="a-Au"></a>吾欲进途。<a id="a-Av"></a>主人告曰。<a id="a-Aw"></a>上座但求一夜自取身安。<a id="a-Ax"></a>遂令大众得黄热病。<a id="a-Ay"></a>时诸苾刍以缘白佛。<a id="a-Az"></a>佛言。<a id="a-B0"></a>不应于夜分僧卧具。<a id="a-B1"></a>应随亲友一夜而住。<a id="a-B2"></a>若更停留可随年与若异此者得恶作罪。<a id="a-B3"></a>时六众苾刍游历人间至一聚落。<a id="a-B4"></a>于彼村中有一住处。<a id="a-B5"></a>既入寺已见旧床席。<a id="a-B6"></a>是时六众便于大床并诸弟子各随眠息。<a id="a-B7"></a>然此六众并是耆年。<a id="a-B8"></a>曾无有人辄能移动。<a id="a-B9"></a>自余耆宿便于地上随处而卧。<a id="a-BA"></a>至天明已诣逝多林。<a id="a-BB"></a>时诸苾刍见已告言。<a id="a-BC"></a>善来善来。<a id="a-BD"></a>所有游履得安乐不。<a id="a-BE"></a>答曰。<a id="a-BF"></a>宁有安乐。<a id="a-BG"></a>在地上卧竟夜不安。<a id="a-BH"></a>报言。<a id="a-BI"></a>具寿。<a id="a-BJ"></a>尔于昨夜何处房眠。<a id="a-BK"></a>即以上事具告诸人。<a id="a-BL"></a>时诸苾刍以缘白佛。<a id="a-BM"></a>佛言。<a id="a-BN"></a>若大床座及余敷褥。<a id="a-BO"></a>应从上座随次行与。</p>
  <p id="aBP">第四子摄颂曰。</p>
  <p id="aBQ">大小便利处　　经行不恼他</p>
  <p id="aBR">洗足及拭鞋　　釜篦不夺用</p>
  <p id="aBS">缘处同前。<a id="a-BT"></a>时六众苾刍。<a id="a-BU"></a>常于大小便室来往经行。<a id="a-BV"></a>并共谈语教授读诵种种调戏。<a id="a-BW"></a>见他苾刍将欲入时。<a id="a-BX"></a>遂相遮止。<a id="a-BY"></a>告言。<a id="a-BZ"></a>汝且莫入。<a id="a-Ba"></a>我是耆年。<a id="a-Bb"></a>故作稽留令他生恼。<a id="a-Bc"></a>时诸苾刍起嫌贱心。<a id="a-Bd"></a>以缘白佛。<a id="a-Be"></a>佛言。<a id="a-Bf"></a>大小便处不应经行久住相恼。<a id="a-Bg"></a>若有犯者得越法罪。<a id="a-Bh"></a>时六众苾刍于洗足处贮水瓮边。<a id="a-Bi"></a>驱他令起自言。<a id="a-Bj"></a>我是耆年。<a id="a-Bk"></a>应合先用。<a id="a-Bl"></a>佛言。<a id="a-Bm"></a>于洗足处若先洗时事未了者。<a id="a-Bn"></a>不应强唤令起。<a id="a-Bo"></a>得越法罪。<a id="a-Bp"></a>时有苾刍前入小便。<a id="a-Bq"></a>六众后至告言。<a id="a-Br"></a>我老。<a id="a-Bs"></a>佛言。<a id="a-Bt"></a>于先到者即可前入。<a id="a-Bu"></a>此处不应随其年次。<a id="a-Bv"></a>复有苾刍。<a id="a-Bw"></a>洗足欲半。<a id="a-Bx"></a>六众后来告言。<a id="a-By"></a>我大汝应相避。<a id="a-Bz"></a>佛言不应如是。<a id="a-C0"></a>凡为上座须识时宜。<a id="a-C1"></a>虽合在先看事未周不应令起。<a id="a-C2"></a>若令起者得越法罪。<a id="a-C3"></a>时有苾刍。<a id="a-C4"></a>以物拭鞋可欲将半。<a id="a-C5"></a>六众见夺报言。<a id="a-C6"></a>我老。<a id="a-C7"></a>佛言。<a id="a-C8"></a>不应依年待先用竟。<a id="a-C9"></a>未了夺者得越法罪。<a id="a-CA"></a>复有苾刍。<a id="a-CB"></a>釜中煎药尚未煎半。<a id="a-CC"></a>六众便夺答言。<a id="a-CD"></a>我老。<a id="a-CE"></a>此应先用。<a id="a-CF"></a>泻之于地自将其釜。<a id="a-CG"></a>佛言。<a id="a-CH"></a>不合依年。<a id="a-CI"></a>待先事毕然后方用。<a id="a-CJ"></a>若不依者得越法罪。<a id="a-CK"></a>僧祇铁篦苾刍先用搅药未了。<a id="a-CL"></a>六众复夺佛言不应。<a id="a-CM"></a>若有犯者。<a id="a-CN"></a>得越法罪。</p>
  <p id="aCO">第五子摄颂曰。</p>
  <p id="aCP">染釜及水瓶　　僧钵并饮器</p>
  <p id="aCQ">刀石爪鼻物　　支床不问年</p>
  <p id="aCR">缘处同前。<a id="a-CS"></a>有诸苾刍。<a id="a-CT"></a>用僧伽染器瓶釜等物。<a id="a-CU"></a>以煮染汁事欲将半。<a id="a-CV"></a>六众报曰。<a id="a-CW"></a>我应先用。<a id="a-CX"></a>时诸苾刍以缘白佛。<a id="a-CY"></a>佛言。<a id="a-CZ"></a>不应依年。<a id="a-Ca"></a>待先用竟。<a id="a-Cb"></a>若强夺者得越法罪。<a id="a-Cc"></a>时有苾刍。<a id="a-Cd"></a>先用众钵食犹未了。<a id="a-Ce"></a>六众告曰。<a id="a-Cf"></a>我是耆年应与我用。<a id="a-Cg"></a>以缘白佛。<a id="a-Ch"></a>佛言。<a id="a-Ci"></a>待彼食了不应强取。<a id="a-Cj"></a>若故夺者得越法罪。<a id="a-Ck"></a>饮水器物准上应知。<a id="a-Cl"></a>时有苾刍剃发将半。<a id="a-Cm"></a>六众来至遂夺其刀。<a id="a-Cn"></a>佛言。<a id="a-Co"></a>若剃未了不应取用。<a id="a-Cp"></a>其磨刀石准上应知。<a id="a-Cq"></a>剪甲小刀用割才半。<a id="a-Cr"></a>净鼻钳子现用未了。<a id="a-Cs"></a>及支床物。<a id="a-Ct"></a>彼卧时夺。<a id="a-Cu"></a>以缘白佛。<a id="a-Cv"></a>佛言。<a id="a-Cw"></a>此等诸物并不依年。<a id="a-Cx"></a>待彼事终。<a id="a-Cy"></a>方可就取。<a id="a-Cz"></a>若不依者。<a id="a-D0"></a>得越法罪。</p>
  <p id="aD1">第六子摄颂曰。</p>
  <p id="aD2">羯耻那衣[巾*((宋-木)/登)]　　絣线正缝时</p>
  <p id="aD3">染汁杂物等　　用时不应夺</p>
  <p id="aD4">缘处同前。<a id="a-D5"></a>是时大众有羯耻那衣[巾*((宋-木)/登)]。<a id="a-D6"></a>有一苾刍。<a id="a-D7"></a>用此衣[巾*((宋-木)/登)]张僧伽胝等。<a id="a-D8"></a>作衣才半。<a id="a-D9"></a>六众来见即便强夺。<a id="a-DA"></a>我是耆宿。<a id="a-DB"></a>理应先用。<a id="a-DC"></a>时诸苾刍以缘白佛。<a id="a-DD"></a>佛言。<a id="a-DE"></a>他用未了不应辄夺。<a id="a-DF"></a>待彼事毕方可取之。<a id="a-DG"></a>如其夺者得越法罪。<a id="a-DH"></a>如是应知。<a id="a-DI"></a>絣线缝刺才半用时。<a id="a-DJ"></a>六众便夺。<a id="a-DK"></a>佛言。<a id="a-DL"></a>待了方取。<a id="a-DM"></a>不竟取者得越法罪。<a id="a-DN"></a>若用染汁刀子及针剃发衣坐砧。<a id="a-DO"></a>皆不应夺。<a id="a-DP"></a>准前应知。</p>
 </body>
</html>