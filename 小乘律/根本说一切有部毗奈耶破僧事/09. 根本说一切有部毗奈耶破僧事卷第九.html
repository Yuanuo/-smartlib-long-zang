<!doctype html>
<html id="z3IBV6sqM" data-ver="999">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶破僧事卷第九</h1>
  <p id="a2">尔时憍萨罗胜军大王。<a id="a-3"></a>闻乔答摩沙门游憍萨罗国到室罗筏城住誓多林给孤独园。<a id="a-4"></a>彼世尊乔答摩沙门说云。<a id="a-5"></a>我得阿耨多罗三藐三菩提。<a id="a-6"></a>胜军大王闻此语已。<a id="a-7"></a>往世尊所在佛前立。<a id="a-8"></a>慰问世尊在一面坐。<a id="a-9"></a>我闻世尊得阿耨多罗三藐三菩提。<a id="a-A"></a>有人作如是说。<a id="a-B"></a>乔答摩得阿耨多罗三藐三菩提。<a id="a-C"></a>彼人岂不谤世尊耶。<a id="a-D"></a>妄说能证。<a id="a-E"></a>为实得耶。<a id="a-F"></a>为正法说。<a id="a-G"></a>为复随顺法说。<a id="a-H"></a>若彼人众说如是言。<a id="a-I"></a>世尊得如是阿耨多罗三藐三菩提。<a id="a-J"></a>若复有击难破。<a id="a-K"></a>岂非耻辱。<a id="a-L"></a>世尊告曰。<a id="a-M"></a>若有说我得阿耨多罗三藐三菩提。<a id="a-N"></a>此语非证。<a id="a-O"></a>我实证得阿耨多罗三藐三菩提。<a id="a-P"></a>若有论难诽谤不成。<a id="a-Q"></a>何以故。<a id="a-R"></a>大王。<a id="a-S"></a>我证得阿耨多罗三藐三菩提。<a id="a-T"></a>胜军王答曰。<a id="a-U"></a>乔答摩所说。<a id="a-V"></a>我实得阿耨多罗三藐三菩提。<a id="a-W"></a>我今不信。<a id="a-X"></a>所以者何。<a id="a-Y"></a>乔答摩所是耆老外道。<a id="a-Z"></a>所谓晡剌拏末羯利珊逝移脚拘陀昵揭烂陀等六师。<a id="a-a"></a>由云不证得阿耨多罗三藐三菩提。<a id="a-b"></a>何况乔答摩沙门。<a id="a-c"></a>小年近始出家。<a id="a-d"></a>如何证得阿耨多罗三藐三菩提。<a id="a-e"></a>何人肯信。<a id="a-f"></a>佛告大王。<a id="a-g"></a>有四种小。<a id="a-h"></a>并不应欺。<a id="a-i"></a>何等为四。<a id="a-j"></a>一者小刹帝利。<a id="a-k"></a>二者小毒蛇。<a id="a-l"></a>三者小火。<a id="a-m"></a>四者年小出家。<a id="a-n"></a>此等不可轻欺。<a id="a-o"></a>所以者何。<a id="a-p"></a>小出家者得阿罗汉有大威德。<a id="a-q"></a>尔时世尊即说颂曰。</p>
  <p id="ar">刹利具足丈夫相　　父母名称皆清净</p>
  <p id="as">见小奉敬勿轻慢　　智者如是不应欺</p>
  <p id="at">大王应当知　　小者不可篾</p>
  <p id="au">后若绍王位　　必能相踬害</p>
  <p id="av">恐后怀怨嫉　　是故应恭敬</p>
  <p id="aw">欲得全身命　　及后利益者</p>
  <p id="ax">当须随彼意　　奉敬不应轻</p>
  <p id="ay">或村或野田　　若见小毒蛇</p>
  <p id="az">不可谓其小　　智者怀轻恼</p>
  <p id="a10">其蛇为食故　　处处而求觅</p>
  <p id="a11">后若得其便　　必令人损害</p>
  <p id="a12">若欲全身命　　及后利益者</p>
  <p id="a13">当须远离彼　　是故不应轻</p>
  <p id="a14">微火广能焚　　烧过背皆黑</p>
  <p id="a15">彼小不应篾　　智者勿怀轻</p>
  <p id="a16">小火虽未多　　薪多火自广</p>
  <p id="a17">炎盛损一切　　城邑及村坊</p>
  <p id="a18">若欲全身命　　及后利益者</p>
  <p id="a19">当须速远离　　是故不应轻</p>
  <p id="a1A">假使彼盛火　　烧城及村落</p>
  <p id="a1B">虽焚一切苗　　经宿还复生</p>
  <p id="a1C">若轻具戒者　　还烧自善业</p>
  <p id="a1D">子孙及财物　　一时俱散失</p>
  <p id="a1E">由如多罗树　　截苗不复生</p>
  <p id="a1F">若轻苾刍者　　不久如多罗</p>
  <p id="a1G">若欲全身命　　及后利益者</p>
  <p id="a1H">当须常远离　　是故不应轻</p>
  <p id="a1I">刹利具诸相　　毒蛇并小火</p>
  <p id="a1J">苾刍具足戒　　智者不应轻</p>
  <p id="a1K">若欲全身命　　及后利益者</p>
  <p id="a1L">当须常远离　　是故不应欺</p>
  <p id="a1M">尔时憍萨罗主胜军王等。<a id="a-1N"></a>闻此颂已心生欢喜。<a id="a-1O"></a>即从座起礼佛而去。</p>
  <p id="a1P">佛在室罗筏城逝多林给孤独园。<a id="a-1Q"></a>与大苾刍众俱。<a id="a-1R"></a>尔时憍萨罗国胜军大王。<a id="a-1S"></a>遣使持书向劫比罗城。<a id="a-1T"></a>与净饭王书曰。<a id="a-1U"></a>王应欣庆。<a id="a-1V"></a>王之太子得成正觉。<a id="a-1W"></a>获甘露法。<a id="a-1X"></a>以微妙义普施群生。<a id="a-1Y"></a>皆得充足。<a id="a-1Z"></a>深助欢喜。<a id="a-1a"></a>时净饭王得书读已。<a id="a-1b"></a>情甚欣悦。<a id="a-1c"></a>以手掌颊默然而住。<a id="a-1d"></a>面有忧色。<a id="a-1e"></a>时王大臣。<a id="a-1f"></a>名乌陀夷。<a id="a-1g"></a>见王愁恼仰白王言。<a id="a-1h"></a>大王。<a id="a-1i"></a>何故以手掌颊心生忧恼默然而住。<a id="a-1j"></a>告邬陀夷曰。<a id="a-1k"></a>我今云何得不忧恼。<a id="a-1l"></a>一切义成太子修苦行时。<a id="a-1m"></a>我令使问。<a id="a-1n"></a>彼持消息。<a id="a-1o"></a>还报于我住止之处。<a id="a-1p"></a>今者遣使。<a id="a-1q"></a>竟无一人报我消息。<a id="a-1r"></a>时邬陀夷寻白王曰。<a id="a-1s"></a>我请往彼看问太子。<a id="a-1t"></a>知其消息却来报王。<a id="a-1u"></a>时净饭王。<a id="a-1v"></a>却报邬陀夷曰。<a id="a-1w"></a>彼遣使往既至子所。<a id="a-1x"></a>见具足教便住不来。<a id="a-1y"></a>汝今请看决定彼住。<a id="a-1z"></a>邬陀夷白言。<a id="a-20"></a>我决定来。<a id="a-21"></a>时净饭王。<a id="a-22"></a>亲自作书颂曰。</p>
  <p id="a23">从受胎以来　　希佛树长成</p>
  <p id="a24">我亲长养汝　　心热常忧恼</p>
  <p id="a25">汝今得增长　　弟子如枝叶</p>
  <p id="a26">余人获快乐　　我今唯忧苦</p>
  <p id="a27">复说颂曰。</p>
  <p id="a28">汝昔于萌芽　　从小我长养</p>
  <p id="a29">汝今得实果　　不复报我恩</p>
  <p id="a2A">汝初诞生时　　广发诸誓愿</p>
  <p id="a2B">我成无上觉　　度无量众生</p>
  <p id="a2C">斯事并证已　　起大慈悲心</p>
  <p id="a2D">为我及眷属　　愿来于我城</p>
  <p id="a2E">时净饭王。<a id="a-2F"></a>既作书已付邬陀夷。<a id="a-2G"></a>邬陀夷既受得已。<a id="a-2H"></a>向室罗筏城。<a id="a-2I"></a>行经三日。<a id="a-2J"></a>诣誓多林给孤独园。<a id="a-2K"></a>到世尊所顶礼双足。<a id="a-2L"></a>以书奉佛白言。<a id="a-2M"></a>世尊。<a id="a-2N"></a>净饭大王。<a id="a-2O"></a>令我持书奉与世尊。<a id="a-2P"></a>尔时世尊。<a id="a-2Q"></a>开书读已摄在一处。<a id="a-2R"></a>邬陀夷从座而起白佛言。<a id="a-2S"></a>世尊。<a id="a-2T"></a>可往劫比罗城不。<a id="a-2U"></a>世尊告曰。<a id="a-2V"></a>我今当往。<a id="a-2W"></a>邬陀夷于前世时已为善友故发此言。<a id="a-2X"></a>世尊若不去者。<a id="a-2Y"></a>我今强将世尊往劫比罗。<a id="a-2Z"></a>时世尊见此语已。<a id="a-2a"></a>以颂答曰(颂如余处)</p>
  <p id="a2b">邬陀夷闻此颂已而不能报。<a id="a-2c"></a>作如是语。<a id="a-2d"></a>世尊。<a id="a-2e"></a>我今往净饭王所报言。<a id="a-2f"></a>世尊欲来向劫比罗城。<a id="a-2g"></a>世尊报曰。<a id="a-2h"></a>邬陀夷。<a id="a-2i"></a>如来使者不应如汝。<a id="a-2j"></a>邬陀夷答曰。<a id="a-2k"></a>世尊使者如何。<a id="a-2l"></a>佛告曰。<a id="a-2m"></a>出家是如来使。<a id="a-2n"></a>邬陀夷答曰。<a id="a-2o"></a>我昔于净饭王所。<a id="a-2p"></a>已作诚言。<a id="a-2q"></a>我今往彼定将信来。<a id="a-2r"></a>佛告曰。<a id="a-2s"></a>如汝诚言不须违信。<a id="a-2t"></a>汝可出家然后却还。<a id="a-2u"></a>为如来往昔过去无量生行菩萨行时。<a id="a-2v"></a>于父母教师邬波驮耶及尊者处。<a id="a-2w"></a>不敢违命。<a id="a-2x"></a>是故邬陀夷闻佛教不敢违背。<a id="a-2y"></a>时邬陀夷闻佛教已。<a id="a-2z"></a>唯然信受。<a id="a-30"></a>我今出家。<a id="a-31"></a>佛言。<a id="a-32"></a>善来苾刍。<a id="a-33"></a>而成出家具足梵行。</p>
  <p id="a34">佛复告曰。<a id="a-35"></a>汝可却还。<a id="a-36"></a>不可如旧辄入王宫。<a id="a-37"></a>于门外住使人往通。<a id="a-38"></a>门外有释迦苾刍。<a id="a-39"></a>若命入者可即随入。<a id="a-3A"></a>入已若问更有余释迦苾刍不。<a id="a-3B"></a>可答言有。<a id="a-3C"></a>若问悉达太子形容服饰如汝不。<a id="a-3D"></a>可答言如我无异。<a id="a-3E"></a>若令汝于宫内止宿。<a id="a-3F"></a>必不得止宿。<a id="a-3G"></a>若问悉达太子不住于宫内。<a id="a-3H"></a>汝可答言不止宫内。<a id="a-3I"></a>若问何处安住。<a id="a-3J"></a>汝可答言于阿兰若处。<a id="a-3K"></a>若问悉达来不。<a id="a-3L"></a>汝可答曰来。<a id="a-3M"></a>若问几时当来。<a id="a-3N"></a>汝可言七日外可来。<a id="a-3O"></a>时邬陀夷既闻斯语。<a id="a-3P"></a>顶礼世尊双足而白言。<a id="a-3Q"></a>我今当往。<a id="a-3R"></a>世尊告曰。<a id="a-3S"></a>汝今可去。<a id="a-3T"></a>以如来神力加持。<a id="a-3U"></a>即日到劫比罗城王宫门外。<a id="a-3V"></a>时邬陀夷在王门外。<a id="a-3W"></a>告门官曰。<a id="a-3X"></a>汝可通王。<a id="a-3Y"></a>门外有一释迦苾刍。<a id="a-3Z"></a>王言。<a id="a-3a"></a>可入苾刍。<a id="a-3b"></a>入已净饭王见邬陀夷。<a id="a-3c"></a>即识问曰。<a id="a-3d"></a>汝得出家耶。<a id="a-3e"></a>答言。<a id="a-3f"></a>大王。<a id="a-3g"></a>我已出家。<a id="a-3h"></a>王言。<a id="a-3i"></a>更有释迦苾刍不。<a id="a-3j"></a>答言有。<a id="a-3k"></a>王复问。<a id="a-3l"></a>悉达太子形状与汝相似不。<a id="a-3m"></a>答言。<a id="a-3n"></a>无异。<a id="a-3o"></a>王闻此语迷闷擗地。<a id="a-3p"></a>以水洒面良久醒悟。<a id="a-3q"></a>又问邬陀夷。<a id="a-3r"></a>悉达太子几时当来。<a id="a-3s"></a>答言。<a id="a-3t"></a>应来。<a id="a-3u"></a>王又复问。<a id="a-3v"></a>限几时到来。<a id="a-3w"></a>答曰。<a id="a-3x"></a>却后七日应来。<a id="a-3y"></a>王即敕诸臣佐。<a id="a-3z"></a>可修理宫阁。<a id="a-40"></a>悉达欲来。<a id="a-41"></a>邬陀夷答曰。<a id="a-42"></a>大王。<a id="a-43"></a>世尊不住宫阁。<a id="a-44"></a>王又问曰。<a id="a-45"></a>若来何处而住。<a id="a-46"></a>邬陀夷答曰。<a id="a-47"></a>阿兰若处住。<a id="a-48"></a>王敕大臣。<a id="a-49"></a>可修园苑。<a id="a-4A"></a>如彼誓多林一种无异。<a id="a-4B"></a>彼诸臣佐问邬陀夷。<a id="a-4C"></a>其誓多林寺舍院宇。<a id="a-4D"></a>可有几何。<a id="a-4E"></a>邬陀夷曰。<a id="a-4F"></a>大院一十六所。<a id="a-4G"></a>其诸小者总六十四。<a id="a-4H"></a>诸院之中皆有重合。<a id="a-4I"></a>诸臣闻已。<a id="a-4J"></a>即令巧工七日之中造诸院宇。<a id="a-4K"></a>如誓多林等无有异。<a id="a-4L"></a>尔时世尊告具寿大目揵连。<a id="a-4M"></a>汝可告诸苾刍。<a id="a-4N"></a>世尊欲往劫比罗城父子相见。<a id="a-4O"></a>汝可着衣持钵。<a id="a-4P"></a>若有乐见者。<a id="a-4Q"></a>当共汝去。<a id="a-4R"></a>大目揵连。<a id="a-4S"></a>闻佛语已告诸苾刍。<a id="a-4T"></a>世尊欲往劫比罗城父子相见。<a id="a-4U"></a>有乐见者。<a id="a-4V"></a>可持衣钵当共汝去。<a id="a-4W"></a>尔时乃至世尊。<a id="a-4X"></a>到卢醯多河边。<a id="a-4Y"></a>及诸大众。<a id="a-4Z"></a>时净饭王。<a id="a-4a"></a>闻悉达太子到卢醯多河边。<a id="a-4b"></a>王敕诸臣。<a id="a-4c"></a>装饰城郭香水洒地。<a id="a-4d"></a>散种种花烧诸妙香。<a id="a-4e"></a>从尼拘陀园。<a id="a-4f"></a>至卢醯多河。<a id="a-4g"></a>其间道路皆悉装饰。<a id="a-4h"></a>又于园中敷师子座。<a id="a-4i"></a>及诸徒众所坐之座。<a id="a-4j"></a>城中诸人闻太子还悉来集会。<a id="a-4k"></a>于大众中或有先因缘。<a id="a-4l"></a>而来赴会。<a id="a-4m"></a>亦有故来看。<a id="a-4n"></a>太子先礼父王。<a id="a-4o"></a>为是父王先礼太子。<a id="a-4p"></a>有如是因皆来赴会。<a id="a-4q"></a>至第八日旦。<a id="a-4r"></a>诸苾刍澡手漱口洗浴来诣佛所。<a id="a-4s"></a>尔时世尊作如是念。<a id="a-4t"></a>我若步行入劫比罗城。<a id="a-4u"></a>诸释迦种皆是高心。<a id="a-4v"></a>若见步行必当耻笑作如是语。<a id="a-4w"></a>此悉达太子出家之时。<a id="a-4x"></a>无量诸天围绕腾空而去。<a id="a-4y"></a>多时苦行得甘露味。<a id="a-4z"></a>成等正觉。<a id="a-50"></a>今步行入城。<a id="a-51"></a>作此念已即入三摩地。<a id="a-52"></a>没即现东方。<a id="a-53"></a>上升虚空高七多罗树。<a id="a-54"></a>诸苾刍高六多罗树。<a id="a-55"></a>从空而行近劫比罗。<a id="a-56"></a>世尊渐下至六多罗。<a id="a-57"></a>诸苾刍渐下至五多罗。<a id="a-58"></a>佛渐至五多罗。<a id="a-59"></a>苾刍至四多罗。<a id="a-5A"></a>佛至四多罗。<a id="a-5B"></a>苾刍至三多罗。<a id="a-5C"></a>世尊三多罗。<a id="a-5D"></a>苾刍二多罗。<a id="a-5E"></a>世尊二多罗。<a id="a-5F"></a>苾刍一多罗。<a id="a-5G"></a>世尊一多罗。<a id="a-5H"></a>苾刍六仞。<a id="a-5I"></a>世尊六仞。<a id="a-5J"></a>苾刍五仞。<a id="a-5K"></a>世尊五仞。<a id="a-5L"></a>苾刍四仞。<a id="a-5M"></a>世尊四仞。<a id="a-5N"></a>苾刍三仞。<a id="a-5O"></a>世尊三仞。<a id="a-5P"></a>苾刍二仞。<a id="a-5Q"></a>世尊二仞。<a id="a-5R"></a>苾刍一仞。<a id="a-5S"></a>世尊一仞。<a id="a-5T"></a>苾刍步涉。<a id="a-5U"></a>时净饭王见神变已。<a id="a-5V"></a>而苾刍多。<a id="a-5W"></a>不知何者是世尊。<a id="a-5X"></a>时王呼邬陀夷。<a id="a-5Y"></a>乃至击鼓鸣捶。<a id="a-5Z"></a>宣王教令。<a id="a-5a"></a>普使投劫比罗城内家家一子随佛出家。<a id="a-5b"></a>时斛饭王有其二子。<a id="a-5c"></a>一名无灭。<a id="a-5d"></a>二名大名。<a id="a-5e"></a>其大名常令检校家务。<a id="a-5f"></a>无灭常楼阁中坐。<a id="a-5g"></a>婇女围绕欢娱受乐。<a id="a-5h"></a>于时其母告大名曰。<a id="a-5i"></a>汝今知不。<a id="a-5j"></a>王有教令。<a id="a-5k"></a>于释种中。<a id="a-5l"></a>家别一人令其舍俗。<a id="a-5m"></a>大名白母。<a id="a-5n"></a>我不出家。<a id="a-5o"></a>母言。<a id="a-5p"></a>何故。<a id="a-5q"></a>大名曰。<a id="a-5r"></a>母所爱子坐楼阁中。<a id="a-5s"></a>不遣出家。<a id="a-5t"></a>令我弃俗。<a id="a-5u"></a>母言。<a id="a-5v"></a>小子。<a id="a-5w"></a>无灭在家有大福德。<a id="a-5x"></a>汝今不应于彼生妒。<a id="a-5y"></a>大名报曰。<a id="a-5z"></a>母于无灭生爱恋心。<a id="a-60"></a>偏意供承非其福德。<a id="a-61"></a>母但莫送饮食。<a id="a-62"></a>试福德不。<a id="a-63"></a>母答云好。<a id="a-64"></a>令汝现见。<a id="a-65"></a>其母将笼盛空食器。<a id="a-66"></a>对其小儿以帛覆之。<a id="a-67"></a>而密封闭。<a id="a-68"></a>命执事女送与无灭。<a id="a-69"></a>复教女曰。<a id="a-6A"></a>若问是何物。<a id="a-6B"></a>应即报言。<a id="a-6C"></a>空无一物。<a id="a-6D"></a>使者执笼而行。<a id="a-6E"></a>于时帝释观见下方。<a id="a-6F"></a>睹是事已便作是念。<a id="a-6G"></a>无灭往昔。<a id="a-6H"></a>曾以饮食供养乌波利瑟吒辟支佛。<a id="a-6I"></a>如何顿绝其食。<a id="a-6J"></a>我今应可与其饮食。<a id="a-6K"></a>帝释以种种饮食。<a id="a-6L"></a>令其笼中器具悉满。<a id="a-6M"></a>时执事女持其食笼。<a id="a-6N"></a>依前封印至无灭边。<a id="a-6O"></a>寻问其女。<a id="a-6P"></a>此中何物。<a id="a-6Q"></a>女即答报童子曰。<a id="a-6R"></a>此中无物。<a id="a-6S"></a>既闻语已便作是念。<a id="a-6T"></a>其母怜我。<a id="a-6U"></a>岂肯空遣使者来于我所。<a id="a-6V"></a>此笼之中决定此食。<a id="a-6W"></a>名为无物。<a id="a-6X"></a>即便开看。<a id="a-6Y"></a>乃见住处种种资具。<a id="a-6Z"></a>于其器中香美饮食悉皆充满。<a id="a-6a"></a>香气芬馥心生希奇。<a id="a-6b"></a>得未曾有。<a id="a-6c"></a>无灭孝养。<a id="a-6d"></a>便取好食却奉其母。<a id="a-6e"></a>令其使者咨白母曰。<a id="a-6f"></a>唯愿每日当令送此无物饮食。<a id="a-6g"></a>母得其食心生极怪。<a id="a-6h"></a>便视大名。<a id="a-6i"></a>母即告曰。<a id="a-6j"></a>子见此食不。<a id="a-6k"></a>大名报曰。<a id="a-6l"></a>我今已见。<a id="a-6m"></a>母报大名。<a id="a-6n"></a>我已先报汝。<a id="a-6o"></a>无灭有大福德。<a id="a-6p"></a>汝今不应而生嫉妒。<a id="a-6q"></a>大名报曰。<a id="a-6r"></a>母今于无灭。<a id="a-6s"></a>若有福德及无福德。<a id="a-6t"></a>我亦不能出家。<a id="a-6u"></a>母见大名。<a id="a-6v"></a>种种劝语不肯出家。<a id="a-6w"></a>往无灭处作如是语报言长子。<a id="a-6x"></a>汝今知不。<a id="a-6y"></a>王有教令。<a id="a-6z"></a>于释种中。<a id="a-70"></a>家别一人令其舍俗。<a id="a-71"></a>汝今意者。<a id="a-72"></a>为复在家为复出家。<a id="a-73"></a>无灭报曰。<a id="a-74"></a>今者在家。<a id="a-75"></a>有何过失有何利益。<a id="a-76"></a>今若出家有何利益。<a id="a-77"></a>母报子曰。<a id="a-78"></a>如法在家无诸过失。<a id="a-79"></a>应感人天生。<a id="a-7A"></a>若非法住家堕三恶道。<a id="a-7B"></a>若如法出家依持圣教。<a id="a-7C"></a>得胜涅槃。<a id="a-7D"></a>若不能具足出家。<a id="a-7E"></a>即得人天身。<a id="a-7F"></a>无灭闻已寻白母曰。<a id="a-7G"></a>出家造过由胜在家精勤功德。<a id="a-7H"></a>愿母放我当自出家。<a id="a-7I"></a>母即报言。<a id="a-7J"></a>放汝出家。<a id="a-7K"></a>无灭先与贤释种王素相亲近。<a id="a-7L"></a>即诣王所行至门首。<a id="a-7M"></a>时王在楼阁上抚琴作妓。<a id="a-7N"></a>琴弦忽断歌声遂错。<a id="a-7O"></a>无灭善琴。<a id="a-7P"></a>在其门外知琴弦断所以声错。<a id="a-7Q"></a>门家白王。<a id="a-7R"></a>无灭立在门首欲见大王。<a id="a-7S"></a>谁为障碍。<a id="a-7T"></a>寻命入来。<a id="a-7U"></a>既相见已抚柏而坐。<a id="a-7V"></a>王问无灭。<a id="a-7W"></a>至此门首经几许时。<a id="a-7X"></a>无灭报言。<a id="a-7Y"></a>琴弦断时到其门外。<a id="a-7Z"></a>当尔无灭以手抚王褥上白氎。<a id="a-7a"></a>当报王曰。<a id="a-7b"></a>织此[疊*毛]师当织之时身患热病。<a id="a-7c"></a>王今何故向此石上而卧。<a id="a-7d"></a>王即怪之。<a id="a-7e"></a>遂揭褥看。<a id="a-7f"></a>便见底下一褥垢腻多污。<a id="a-7g"></a>贤释种王见已。<a id="a-7h"></a>极生怪愕。<a id="a-7i"></a>呼彼织者来问言。<a id="a-7j"></a>此[疊*毛]汝当织时患热病不。<a id="a-7k"></a>答言。<a id="a-7l"></a>实尔。<a id="a-7m"></a>贤释种王告无灭言。<a id="a-7n"></a>童子。<a id="a-7o"></a>汝何故得知。<a id="a-7p"></a>答言。<a id="a-7q"></a>触时觉热。<a id="a-7r"></a>是故我知。<a id="a-7s"></a>彼极生怪。<a id="a-7t"></a>王又问言。<a id="a-7u"></a>何故至此。<a id="a-7v"></a>白言。<a id="a-7w"></a>大王。<a id="a-7x"></a>净饭有教。<a id="a-7y"></a>敕诸释种家。<a id="a-7z"></a>各许度一人。<a id="a-80"></a>欲往出家故来辞别王言住此一宿当共筹量。<a id="a-81"></a>无灭住彼一宿。<a id="a-82"></a>王言。<a id="a-83"></a>童子。<a id="a-84"></a>我若随汝出家。<a id="a-85"></a>天授当为释种王与诸释种极为大患。<a id="a-86"></a>可共相劝天授同共出家。<a id="a-87"></a>即唤天授来至彼所。<a id="a-88"></a>时王告言。<a id="a-89"></a>天授。<a id="a-8A"></a>我等今者悉欲出家。<a id="a-8B"></a>汝何所为。<a id="a-8C"></a>闻已即心念言。<a id="a-8D"></a>我报言不出家者。<a id="a-8E"></a>贤释种王亦不出家。<a id="a-8F"></a>我设方便应当诳彼。<a id="a-8G"></a>又复念言。<a id="a-8H"></a>当时世尊。<a id="a-8I"></a>于尼拘陀林中。<a id="a-8J"></a>以幻示现神变令诸大众悉皆信伏。<a id="a-8K"></a>彼时我已设此计。<a id="a-8L"></a>念已告言。<a id="a-8M"></a>大王。<a id="a-8N"></a>王既出家我亦不住。<a id="a-8O"></a>即心念言。<a id="a-8P"></a>此为诳者当今大众咸悉闻知。<a id="a-8Q"></a>时王宣敕告诸人民。<a id="a-8R"></a>我及无灭并天授等释种五百人同共出家。<a id="a-8S"></a>汝等知闻应当欢喜。<a id="a-8T"></a>是时天授闻此语已心生苦恼。<a id="a-8U"></a>即心念言。<a id="a-8V"></a>我若定知贤王出家。<a id="a-8W"></a>我不应说同共出家。<a id="a-8X"></a>今者若不出家。<a id="a-8Y"></a>是妄语人不得为王。<a id="a-8Z"></a>当且出家然后为王。<a id="a-8a"></a>时王净饭作如是念。<a id="a-8b"></a>为诸释种设大供养。<a id="a-8c"></a>净诸衢路除去瓦砾。<a id="a-8d"></a>以檀水洒地建立幢幡。<a id="a-8e"></a>悬诸缯盖。<a id="a-8f"></a>烧诸名香。<a id="a-8g"></a>散杂妙花。<a id="a-8h"></a>时王与诸释种及诸眷属。<a id="a-8i"></a>百千万亿前后围绕。<a id="a-8j"></a>诣师子座坐已。<a id="a-8k"></a>诸释种女于诸窗牖。<a id="a-8l"></a>皆欲看此出家释种威仪尊贵及供养具。<a id="a-8m"></a>诸方远来。<a id="a-8n"></a>于巷陌中悉皆盈满。<a id="a-8o"></a>住立瞻仰。<a id="a-8p"></a>王又召诸相师令占释种。<a id="a-8q"></a>谁欲出家如法住谁不如法。<a id="a-8r"></a>时诸释种各辞别父母。<a id="a-8s"></a>自以种种严具庄饰其身。<a id="a-8t"></a>各乘车辂贤王引前。<a id="a-8u"></a>相师见已白言。<a id="a-8v"></a>乐为承事。<a id="a-8w"></a>无灭及假和合亦复如是。<a id="a-8x"></a>天授次至。<a id="a-8y"></a>有鸱飞来拨髻珠将。<a id="a-8z"></a>相师见已白言。<a id="a-90"></a>如此征祥。<a id="a-91"></a>决定于世尊身起害。<a id="a-92"></a>当堕地狱。<a id="a-93"></a>次瞿迦离褰那沓婆(此云缺财)羯吒牟罗底沙海授等从城出时。<a id="a-94"></a>闻有驴鸣。<a id="a-95"></a>相师见已白言。<a id="a-96"></a>此等皆缘恶口恼乱众僧当堕地狱。<a id="a-97"></a>次邬波难陀乘象出来。<a id="a-98"></a>四面回顾珠璎寻断。<a id="a-99"></a>相师见已记言。<a id="a-9A"></a>此由多贪当堕地狱。<a id="a-9B"></a>乃至如是五百释种。<a id="a-9C"></a>悉皆出来如往园苑。<a id="a-9D"></a>各各自现尊豪严丽。<a id="a-9E"></a>往诣佛所到已。<a id="a-9F"></a>世尊念言。<a id="a-9G"></a>彼五百释种。<a id="a-9H"></a>我不得总言善来出家。<a id="a-9I"></a>何以故。<a id="a-9J"></a>其中或有得罗汉者。<a id="a-9K"></a>有不得者故。<a id="a-9L"></a>我今白四羯磨令彼出家。<a id="a-9M"></a>作此念已。<a id="a-9N"></a>佛告诸苾刍言。<a id="a-9O"></a>此五百释种汝等苾刍。<a id="a-9P"></a>应作白四羯磨令彼出家授与具戒。<a id="a-9Q"></a>诸苾刍言。<a id="a-9R"></a>唯然世尊。<a id="a-9S"></a>尔时父王敕邬波离。<a id="a-9T"></a>汝往尼拘陀园。<a id="a-9U"></a>为彼释种贤王等五百人剃除须发。<a id="a-9V"></a>时贤王等如法洗头以次而坐。<a id="a-9W"></a>时邬波离。<a id="a-9X"></a>欲剃贤王发时。<a id="a-9Y"></a>悲泪啼泣数数伤叹。<a id="a-9Z"></a>而为剃发。<a id="a-9a"></a>贤王见已问邬波难。<a id="a-9b"></a>汝今何因数数啼泣。<a id="a-9c"></a>时邬波离胡跪悲泪答贤王言。<a id="a-9d"></a>我从昔来。<a id="a-9e"></a>于赡部洲常事贤王。<a id="a-9f"></a>王今出家无所依怙。<a id="a-9g"></a>转事恶王宁死不生。<a id="a-9h"></a>贤王语邬波离言。<a id="a-9i"></a>我今知汝实是诚心。<a id="a-9j"></a>不须悲伤。<a id="a-9k"></a>我今令汝不事恶王。<a id="a-9l"></a>时邬波离心生欢喜。<a id="a-9m"></a>从跪而起即剃王头。<a id="a-9n"></a>剃王头已。<a id="a-9o"></a>王遣使者铺一白[疊*毛]。<a id="a-9p"></a>贤王起立普告五百释种。<a id="a-9q"></a>汝等谛听。<a id="a-9r"></a>此邬波离昔来事我。<a id="a-9s"></a>无有资财。<a id="a-9t"></a>汝等释种。<a id="a-9u"></a>宜可各各脱上衣及庄严具。<a id="a-9v"></a>随是一物置于[疊*毛]上。<a id="a-9w"></a>何以故。<a id="a-9x"></a>我既出家。<a id="a-9y"></a>所有俗衣及诸璎珞。<a id="a-9z"></a>不应更用。<a id="a-A0"></a>与邬波离。</p>
  <p id="aA1">尔时贤王作是语已。<a id="a-A2"></a>五百释种所有衣服及诸璎珞。<a id="a-A3"></a>皆投白氎与邬波离。<a id="a-A4"></a>时邬波离。<a id="a-A5"></a>次第剃发如法洗浴。<a id="a-A6"></a>即着僧衣从此而去。</p>
  <p id="aA7">时邬波离即便思惟。<a id="a-A8"></a>五百释种尊贵如是。<a id="a-A9"></a>尚舍国城妻子珍宝衣服剃发出家。<a id="a-AA"></a>况我种姓卑族昔来供事。<a id="a-AB"></a>于此衣服而生贪着。<a id="a-AC"></a>又复右手拓颊作是念言。<a id="a-AD"></a>我若不是卑族。<a id="a-AE"></a>亦合出家得阿罗汉果。<a id="a-AF"></a>尔时佛有常法。<a id="a-AG"></a>日夜六时观诸有情。<a id="a-AH"></a>阿罗汉等亦复如是。<a id="a-AI"></a>具寿舍利子。<a id="a-AJ"></a>知邬波离心之忧恼既知见已诣邬波离所。<a id="a-AK"></a>到已语邬波离言。<a id="a-AL"></a>何故拓颊而怀忧恼。<a id="a-AM"></a>时邬波离白舍利子言。<a id="a-AN"></a>大德。<a id="a-AO"></a>我今云何不生忧恼。<a id="a-AP"></a>今见贤王及五百释子。<a id="a-AQ"></a>悉舍王位国城妻子。<a id="a-AR"></a>无量无边珍宝衣服。<a id="a-AS"></a>今皆弃舍出家修道。<a id="a-AT"></a>我今贪着必堕恶道。<a id="a-AU"></a>大德。<a id="a-AV"></a>我若不生卑族之中。<a id="a-AW"></a>于佛所说毗奈耶中。<a id="a-AX"></a>必得出家勤加精进证罗汉果。<a id="a-AY"></a>时舍利子语邬波离言。<a id="a-AZ"></a>佛正法中不简卑族及少闻等。<a id="a-Aa"></a>但依佛教修持净戒威仪无缺。<a id="a-Ab"></a>便得出家。<a id="a-Ac"></a>是佛正法。<a id="a-Ad"></a>汝欲出家。<a id="a-Ae"></a>于佛正法毗奈耶中。<a id="a-Af"></a>受具足戒成苾刍性。<a id="a-Ag"></a>汝应与我往世尊所。<a id="a-Ah"></a>如来必定令汝出家。<a id="a-Ai"></a>时邬波离闻此语已。<a id="a-Aj"></a>心生欢喜。<a id="a-Ak"></a>所有珍宝上妙衣服。<a id="a-Al"></a>悉皆弃舍如弃涕唾。<a id="a-Am"></a>时舍利子。<a id="a-An"></a>与邬波离俱往佛所。<a id="a-Ao"></a>到已顶礼世尊双足。<a id="a-Ap"></a>时舍利子白言。<a id="a-Aq"></a>世尊。<a id="a-Ar"></a>此邬波离。<a id="a-As"></a>于佛正法毗奈耶中。<a id="a-At"></a>堪得出家受具足戒成苾刍性。<a id="a-Au"></a>世尊慈悲令得出家。<a id="a-Av"></a>尔时世尊告言。<a id="a-Aw"></a>善来应修梵行。<a id="a-Ax"></a>尔时世尊作是语已。<a id="a-Ay"></a>时邬波离。<a id="a-Az"></a>须发自落法服着身。<a id="a-B0"></a>如出家已经七日者。<a id="a-B1"></a>执持应器具清净戒。<a id="a-B2"></a>威仪圆满如一百腊苾刍。<a id="a-B3"></a>既出家已却住一面。<a id="a-B4"></a>尔时舍利子即说颂曰。</p>
  <p id="aB5">世尊告彼言善来　　衣变迦胝须发落</p>
  <p id="aB6">诸根寂静怡然住　　以佛力故具威仪</p>
  <p id="aB7">尔时五百贤王释种。<a id="a-B8"></a>依佛正法白四羯磨。<a id="a-B9"></a>既出家已。<a id="a-BA"></a>还归佛所礼世尊足。<a id="a-BB"></a>如是次第礼诸苾刍。<a id="a-BC"></a>至邬波离所。<a id="a-BD"></a>是时贤王见邬波离足。<a id="a-BE"></a>既见识已。<a id="a-BF"></a>端身瞻视告世尊曰。<a id="a-BG"></a>此邬波离。<a id="a-BH"></a>是我给侍。<a id="a-BI"></a>合顶礼不。<a id="a-BJ"></a>世尊答曰。<a id="a-BK"></a>汝善男子。<a id="a-BL"></a>出家之法。<a id="a-BM"></a>应当降伏我慢之心。<a id="a-BN"></a>以是义故。<a id="a-BO"></a>听邬波离于先出家。<a id="a-BP"></a>是故汝等应当顶礼。<a id="a-BQ"></a>尔时贤王受佛教已。<a id="a-BR"></a>摧伏我慢礼邬波离足。<a id="a-BS"></a>既礼足已地六种震动。<a id="a-BT"></a>如其次第礼余四百九十九人。<a id="a-BU"></a>尔时天授。<a id="a-BV"></a>至邬波离所便不顶礼。<a id="a-BW"></a>尔时世尊告天授曰。<a id="a-BX"></a>汝善男子。<a id="a-BY"></a>应当降伏我慢之心。<a id="a-BZ"></a>应合礼拜邬波离足。<a id="a-Ba"></a>尔时天授白言。<a id="a-Bb"></a>世尊。<a id="a-Bc"></a>遣我礼拜邬波离足。<a id="a-Bd"></a>有何损益。<a id="a-Be"></a>我不应礼。<a id="a-Bf"></a>尔时天授作是语已。<a id="a-Bg"></a>第一先起破佛之意。<a id="a-Bh"></a>时诸苾刍。<a id="a-Bi"></a>见贤王等礼邬波离足地六震动。<a id="a-Bj"></a>心怀犹豫白世尊言。<a id="a-Bk"></a>何故贤王礼邬波离足。<a id="a-Bl"></a>地六震动。<a id="a-Bm"></a>佛告诸苾刍。<a id="a-Bn"></a>非独今时贤王礼足地六震动。<a id="a-Bo"></a>先世礼足震动亦然。<a id="a-Bp"></a>汝等谛听。<a id="a-Bq"></a>我当为说。<a id="a-Br"></a>往昔之时波罗痆斯大城中。<a id="a-Bs"></a>有王名曰梵授。<a id="a-Bt"></a>以法化世国无饥馑。<a id="a-Bu"></a>人民炽盛安隐丰乐。<a id="a-Bv"></a>时彼城中有一淫女。<a id="a-Bw"></a>名曰贤寿。<a id="a-Bx"></a>形貌端正。<a id="a-By"></a>共余丈夫欢爱。<a id="a-Bz"></a>每共男子经一宿时。<a id="a-C0"></a>得金钱五百。<a id="a-C1"></a>城中有一摩纳婆。<a id="a-C2"></a>名曰端正。<a id="a-C3"></a>往淫女家语贤寿言。<a id="a-C4"></a>我欲共宿。<a id="a-C5"></a>女言。<a id="a-C6"></a>汝有五百金钱不。<a id="a-C7"></a>端正答曰。<a id="a-C8"></a>我家贫无。<a id="a-C9"></a>其女报曰。<a id="a-CA"></a>可取五百银钱迦利沙波拏将来。<a id="a-CB"></a>端正虽无财物。<a id="a-CC"></a>爱乐彼女。<a id="a-CD"></a>时摘采种种花果以赠彼女。<a id="a-CE"></a>其女频得花果。<a id="a-CF"></a>心生染着。<a id="a-CG"></a>时彼城中至一节日。<a id="a-CH"></a>一切妇人皆着妙服及诸璎珞。<a id="a-CI"></a>各共夫婿于本家中共受欢乐。<a id="a-CJ"></a>是时淫女于其节日。<a id="a-CK"></a>独无人来共为戏乐。<a id="a-CL"></a>时彼淫女作是思惟。<a id="a-CM"></a>今此节日。<a id="a-CN"></a>城中诸有妇人。<a id="a-CO"></a>皆着衣服璎珞。<a id="a-CP"></a>各共其夫于自家中作诸欢乐。<a id="a-CQ"></a>若摩纳婆今来相就。<a id="a-CR"></a>不亦乐乎。<a id="a-CS"></a>作此念已。<a id="a-CT"></a>时摩纳婆忽至其家。<a id="a-CU"></a>淫女见已。<a id="a-CV"></a>便记昔时花果相赠。<a id="a-CW"></a>发欢喜心作如是言。<a id="a-CX"></a>端正。<a id="a-CY"></a>汝去采花明朝可来共作欢乐。<a id="a-CZ"></a>是时端正闻此语已心大欢悦。<a id="a-Ca"></a>如囚得脱即归本处。<a id="a-Cb"></a>心念此女颜容端正进止威仪。<a id="a-Cc"></a>从夜初分及至后夜。<a id="a-Cd"></a>思念不息垂欲天明。<a id="a-Ce"></a>便即昏睡都无所觉。<a id="a-Cf"></a>至于晨时方始惊悟。<a id="a-Cg"></a>即觅好花。<a id="a-Ch"></a>是时人民采花都尽。<a id="a-Ci"></a>诸处求花竟无所得。<a id="a-Cj"></a>唯有一处得夜合花。<a id="a-Ck"></a>即将此花到彼女家。<a id="a-Cl"></a>其女见已即说颂曰。</p>
  <p id="aCm">乖钝披皮爱欲者　　好色黠慧半摩沙</p>
  <p id="aCn">此时好花处处有　　今将少许夜合来</p>
  <p id="aCo">说此颂已报言。<a id="a-Cp"></a>速去更别觅好花来。<a id="a-Cq"></a>彼人为贪欲故。<a id="a-Cr"></a>而忘艰辛。<a id="a-Cs"></a>时属极热景当正中。<a id="a-Ct"></a>从城而出往远阿兰若。<a id="a-Cu"></a>而采好花既不辞劳。<a id="a-Cv"></a>行歌自悦。<a id="a-Cw"></a>时梵寿王游猎而还。<a id="a-Cx"></a>倦途暑热诣林止息。<a id="a-Cy"></a>闻彼歌声。<a id="a-Cz"></a>王既闻已即渐前行。<a id="a-D0"></a>而说颂曰。</p>
  <p id="aD1">头上赫日炙　　足下热沙蒸</p>
  <p id="aD2">贤寿喜行歌　　如何不怖热</p>
  <p id="aD3">时摩纳婆。<a id="a-D4"></a>以颂答王曰。</p>
  <p id="aD5">不怖日炙我　　思欲能烧我</p>
  <p id="aD6">世欲有热苦　　日不能炙人</p>
  <p id="aD7">时梵授王闻说偈已。<a id="a-D8"></a>作如是念。<a id="a-D9"></a>当知此摩纳婆。<a id="a-DA"></a>善说凉话故。<a id="a-DB"></a>时日中采花不知热。<a id="a-DC"></a>王即下乘坐一树下。<a id="a-DD"></a>而命摩纳婆。<a id="a-DE"></a>可说凉话。<a id="a-DF"></a>我当听之。<a id="a-DG"></a>摩纳婆闻王语已。<a id="a-DH"></a>作如是念。<a id="a-DI"></a>必知王今遇热至甚要须凉话。<a id="a-DJ"></a>作此念已。<a id="a-DK"></a>即于是时。<a id="a-DL"></a>说种种凉事。<a id="a-DM"></a>王闻此语。<a id="a-DN"></a>即时身体而得大凉。<a id="a-DO"></a>心生欢悦告诸臣曰。<a id="a-DP"></a>若有人能救灌顶王命者。<a id="a-DQ"></a>当与何赏。<a id="a-DR"></a>其臣答曰。<a id="a-DS"></a>当分半国而赠彼人。<a id="a-DT"></a>时王告摩纳婆曰。<a id="a-DU"></a>卿可与我宫内同宿。<a id="a-DV"></a>明朝赐卿半国之赏时摩纳婆与王同宿。<a id="a-DW"></a>王即具设种种净馔上妙衣服资身卧具。<a id="a-DX"></a>令其寝息。<a id="a-DY"></a>更无伴侣。<a id="a-DZ"></a>便作是念。<a id="a-Da"></a>若得半国为半国王。<a id="a-Db"></a>后宫婇女悉当属我。<a id="a-Dc"></a>随意自在当受快乐。<a id="a-Dd"></a>复作是念。<a id="a-De"></a>半国之赏岂足在言。<a id="a-Df"></a>何如杀王而取全位。<a id="a-Dg"></a>复作是念。<a id="a-Dh"></a>凡尊胜位人皆共贪。<a id="a-Di"></a>我今何须半国及以全位。<a id="a-Dj"></a>何以故。<a id="a-Dk"></a>由贪国位欲害国王。<a id="a-Dl"></a>作是念已即说颂曰。</p>
  <p id="aDm">未得财时起贪爱　　求不得时生苦恼</p>
  <p id="aDn">设得财物贪不息　　故知财利招无利</p>
  <p id="aDo">念此颂已便即睡着。<a id="a-Dp"></a>中宵觉后心生悔恨。<a id="a-Dq"></a>从床而起。<a id="a-Dr"></a>取旧鹿皮敷地而卧。<a id="a-Ds"></a>时梵授王。<a id="a-Dt"></a>于晨朝时告使者曰。<a id="a-Du"></a>唤摩纳婆来。<a id="a-Dv"></a>我今当赐半国之位。<a id="a-Dw"></a>使者奉教诣摩纳婆所。<a id="a-Dx"></a>白言。<a id="a-Dy"></a>大王。<a id="a-Dz"></a>我观彼人威仪所作。<a id="a-E0"></a>无堪半国之位。<a id="a-E1"></a>王问其故。<a id="a-E2"></a>答言。<a id="a-E3"></a>大王。<a id="a-E4"></a>我向亲观弃妙床褥委身在地寝卧鹿皮。<a id="a-E5"></a>斯下之人岂当王位。<a id="a-E6"></a>王曰。<a id="a-E7"></a>彼是智人。<a id="a-E8"></a>非无缘故。<a id="a-E9"></a>当去唤来。<a id="a-EA"></a>使人复往报言。<a id="a-EB"></a>王唤。<a id="a-EC"></a>既至王所。<a id="a-ED"></a>王告之曰。<a id="a-EE"></a>何弃床褥卧鹿皮耶。<a id="a-EF"></a>彼便次第具以事答。<a id="a-EG"></a>重前启曰。<a id="a-EH"></a>王若许者我欲出家。<a id="a-EI"></a>愿王放许。<a id="a-EJ"></a>王曰。<a id="a-EK"></a>先共立契我当放去。<a id="a-EL"></a>若出家后有所证悟。<a id="a-EM"></a>复来报者我当听去。<a id="a-EN"></a>彼白王言。<a id="a-EO"></a>不敢违王命。<a id="a-EP"></a>遂便辞拜往静林中。<a id="a-EQ"></a>无亲教师及轨范者。<a id="a-ER"></a>便自策励证独觉菩提。<a id="a-ES"></a>既证悟已复作是念。<a id="a-ET"></a>我昔与王共立言契。<a id="a-EU"></a>我今宜去满彼宿心。<a id="a-EV"></a>却至王所上升虚空。<a id="a-EW"></a>放大火光现诸神变。<a id="a-EX"></a>王便头面跪礼彼尊。<a id="a-EY"></a>而说颂曰。</p>
  <p id="aEZ">见此少修证大果　　得大差别殊胜位</p>
  <p id="aEa">摩纳婆今获善利　　出家至此更何求</p>
  <p id="aEb">是时尊者。<a id="a-Ec"></a>令梵授王生敬信已。<a id="a-Ed"></a>舍之而去时梵授王有剃发者。<a id="a-Ee"></a>名天河护。<a id="a-Ef"></a>令持此颂。<a id="a-Eg"></a>报曰。<a id="a-Eh"></a>汝于时时可说此颂。<a id="a-Ei"></a>令我忆持。<a id="a-Ej"></a>时天河护善能除发。<a id="a-Ek"></a>为王剃时王便睡着。<a id="a-El"></a>剃发将已弹指警王。<a id="a-Em"></a>睡既觉已甚大欢喜。<a id="a-En"></a>告天河护曰。<a id="a-Eo"></a>汝今有何所求。<a id="a-Ep"></a>当随汝请。<a id="a-Eq"></a>白言。<a id="a-Er"></a>愿王。<a id="a-Es"></a>容臣少思方即启白。<a id="a-Et"></a>时天河护既诵伽他已。<a id="a-Eu"></a>常在王前时为宣说。<a id="a-Ev"></a>王闻欢喜。<a id="a-Ew"></a>于诸五欲生厌离心。<a id="a-Ex"></a>婇女现前都不观视。<a id="a-Ey"></a>清歌美咏耳不用闻。<a id="a-Ez"></a>何况于中而生爱着。<a id="a-F0"></a>时诸婇女既失王恩心生忧恼。<a id="a-F1"></a>共相谓曰。<a id="a-F2"></a>我等失宠缘天河护。<a id="a-F3"></a>诵彼伽他转我王心不生染爱。<a id="a-F4"></a>可共设计令速驱逐。<a id="a-F5"></a>作是计已。<a id="a-F6"></a>时一婇女往天河护所白言。<a id="a-F7"></a>阿舅。<a id="a-F8"></a>王若欢喜问舅所须。<a id="a-F9"></a>即应请王解所诵偈。<a id="a-FA"></a>后于异时。<a id="a-FB"></a>其天河护。<a id="a-FC"></a>复为王诵先所伽他。<a id="a-FD"></a>王闻欢喜还问所须。<a id="a-FE"></a>便即启王。<a id="a-FF"></a>别无所欲。<a id="a-FG"></a>唯愿为我解释伽他。<a id="a-FH"></a>王即依请广为开释。<a id="a-FI"></a>天河护闻已厌离心生。<a id="a-FJ"></a>便白王言。<a id="a-FK"></a>承事大王为日已久。<a id="a-FL"></a>愿流慈造放我出家。<a id="a-FM"></a>王曰。<a id="a-FN"></a>我今共汝先当立契。<a id="a-FO"></a>若出家后有所证悟。<a id="a-FP"></a>却来报我。<a id="a-FQ"></a>即放汝去。<a id="a-FR"></a>若不尔者不从汝请。<a id="a-FS"></a>天河护白言。<a id="a-FT"></a>不违王命。<a id="a-FU"></a>便放出家。<a id="a-FV"></a>时天河护。<a id="a-FW"></a>即诣山林就仙人处。<a id="a-FX"></a>勤加修习遂证五通。<a id="a-FY"></a>便作是念。<a id="a-FZ"></a>我昔与王共立言契。<a id="a-Fa"></a>我今宜去满彼宿心。<a id="a-Fb"></a>念已即至王所。<a id="a-Fc"></a>上升虚空放大火光现诸神变。<a id="a-Fd"></a>王便头面顶礼作如是语。<a id="a-Fe"></a>贤者。<a id="a-Ff"></a>汝得如此功能仙人答言。<a id="a-Fg"></a>大王。<a id="a-Fh"></a>仙人寻即作礼。<a id="a-Fi"></a>而说颂曰。</p>
  <p id="aFj">于此庵罗园　　梵授王从者</p>
  <p id="aFk">舍彼剃刀具　　出家得五通</p>
  <p id="aFl">时梵授王闻此颂已。<a id="a-Fm"></a>以颂答曰。</p>
  <p id="aFn">莫言天河护　　出家默然住</p>
  <p id="aFo">彼苦行难作　　苦作得大智</p>
  <p id="aFp">苦行能摧诸恶法　　苦行能超于世间</p>
  <p id="aFq">苦行能净诸垢秽　　苦行愿母莫恶说</p>
  <p id="aFr">时天河护仙人心生欢喜。<a id="a-Fs"></a>便即而去。<a id="a-Ft"></a>佛告诸苾刍。<a id="a-Fu"></a>彼梵授王者。<a id="a-Fv"></a>今贤首释迦王是。<a id="a-Fw"></a>彼天河护仙人者。<a id="a-Fx"></a>今此邬波离是。<a id="a-Fy"></a>今者贤首释迦王。<a id="a-Fz"></a>昔为梵授王。<a id="a-G0"></a>往日礼天河护。<a id="a-G1"></a>地皆震动。<a id="a-G2"></a>今贤首释迦王。<a id="a-G3"></a>礼邬波离苾刍。<a id="a-G4"></a>地还六种震动。<a id="a-G5"></a>汝等苾刍。<a id="a-G6"></a>应当知之。</p>
 </body>
</html>