<!doctype html>
<html id="z3IBV6wqP" data-ver="1120">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶破僧事卷第十二</h1>
  <p id="a2">佛在室罗筏城。<a id="a-3"></a>若彼菩萨踰城出外。<a id="a-4"></a>当尔之时。<a id="a-5"></a>耶输陀罗即便有娠。<a id="a-6"></a>菩萨六年苦行。<a id="a-7"></a>耶输陀罗。<a id="a-8"></a>于王宫中亦修苦行。<a id="a-9"></a>由是因缘胎便隐腹。<a id="a-A"></a>是时菩萨知苦行事无有利益。<a id="a-B"></a>即便随意气息长舒。<a id="a-C"></a>遂餐美食。<a id="a-D"></a>粳米杂饭饱食资身。<a id="a-E"></a>以油涂体温汤澡浴。<a id="a-F"></a>耶输陀罗闻是事已。<a id="a-G"></a>宫中亦复放纵身心。<a id="a-H"></a>事同菩萨。<a id="a-I"></a>由斯快乐。<a id="a-J"></a>胎遂增长其腹渐大。<a id="a-K"></a>释氏闻已笑而讥曰。<a id="a-L"></a>菩萨出家极修苦行。<a id="a-M"></a>汝于宫内私涉余人。<a id="a-N"></a>致使怀娠腹便增大。<a id="a-O"></a>耶输陀罗闻而誓曰。<a id="a-P"></a>我无此过。<a id="a-Q"></a>未久之间便诞一息。<a id="a-R"></a>当此之时。<a id="a-S"></a>罗怙罗执持明月。<a id="a-T"></a>集诸眷属庆喜设会。<a id="a-U"></a>请与立字。<a id="a-V"></a>诸眷属等共相议曰。<a id="a-W"></a>此所诞子初生之时。<a id="a-X"></a>罗怙罗手执于月。<a id="a-Y"></a>应与此儿名罗怙罗。<a id="a-Z"></a>时诸释种共相议曰。<a id="a-a"></a>此非菩萨之子。<a id="a-b"></a>耶输陀罗闻此语已。<a id="a-c"></a>即便啼哭。<a id="a-d"></a>抱罗怙罗自为盟誓以罗怙罗置于菩萨。<a id="a-e"></a>昔在宫中解劳石上。<a id="a-f"></a>掷置菩萨洗浴池中。<a id="a-g"></a>而发誓言。<a id="a-h"></a>此儿若是菩萨之胤。<a id="a-i"></a>入水便浮。<a id="a-j"></a>必若是虚乘当沉没。<a id="a-k"></a>作是言已。<a id="a-l"></a>其罗怙罗与石俱浮。<a id="a-m"></a>不沈于下。<a id="a-n"></a>耶输陀罗复告之曰。<a id="a-o"></a>宜从此岸至于彼岸。<a id="a-p"></a>还可复来随意便至。<a id="a-q"></a>众人见之咸生希有。<a id="a-r"></a>母复持儿作如是念。<a id="a-s"></a>若佛世尊六年苦行。<a id="a-t"></a>成觉之后更住六年。<a id="a-u"></a>满十二岁重还于此。<a id="a-v"></a>我令诸人目验虚实。<a id="a-w"></a>尔时世尊。<a id="a-x"></a>后时还至劫比罗城。<a id="a-y"></a>一日食在王家。<a id="a-z"></a>一日食在宫内。<a id="a-10"></a>时耶输陀罗作如是念。<a id="a-11"></a>颇有方便。<a id="a-12"></a>能令世尊随我所欲。<a id="a-13"></a>时此城中有一外道女。<a id="a-14"></a>善解术法。<a id="a-15"></a>能令男子爱乐女人。<a id="a-16"></a>耶轮陀罗寄与五百金钱遣使报曰。<a id="a-17"></a>汝作术法附来与我。<a id="a-18"></a>彼女即便将一相爱药丸寄与宫内。<a id="a-19"></a>其母得已。<a id="a-1A"></a>便将药丸对诸宫人。<a id="a-1B"></a>置罗怙罗手中。<a id="a-1C"></a>作如是语。<a id="a-1D"></a>儿将此药持与汝父。<a id="a-1E"></a>佛具一切智先能了达。<a id="a-1F"></a>知耶输陀罗生罗怙罗招世恶谤。<a id="a-1G"></a>此之诽毁今日当除。<a id="a-1H"></a>世尊知已。<a id="a-1I"></a>化为五百。<a id="a-1J"></a>世尊佛形一等。<a id="a-1K"></a>时罗怙罗持药巡行。<a id="a-1L"></a>虽历多佛并皆不奉。<a id="a-1M"></a>既至世尊所遂即与药。<a id="a-1N"></a>佛为纳受已却付罗怙罗。<a id="a-1O"></a>时子得已遂即服之。<a id="a-1P"></a>佛知食已便为咒愿。<a id="a-1Q"></a>从座而去时罗怙罗随佛而行。<a id="a-1R"></a>诸婇女等不放出宫。<a id="a-1S"></a>时罗怙罗啼哭悲恼愿随佛去。<a id="a-1T"></a>世尊去已作如是念。<a id="a-1U"></a>知罗怙罗不受后有当证圣果不肯居俗。<a id="a-1V"></a>世尊知已。<a id="a-1W"></a>遂即将行。<a id="a-1X"></a>时罗怙罗宿缘所感。<a id="a-1Y"></a>于五百佛。<a id="a-1Z"></a>能识世尊不肯舍离。<a id="a-1a"></a>时净饭王宫人眷属及诸释种。<a id="a-1b"></a>见此希奇敬重耶输。<a id="a-1c"></a>知其昔日枉被招谤。<a id="a-1d"></a>今灭恶名生欢喜心。<a id="a-1e"></a>尔时世尊。<a id="a-1f"></a>到本处已欲度罗怙罗。<a id="a-1g"></a>净饭王闻已。<a id="a-1h"></a>诣世尊所顶礼佛足。<a id="a-1i"></a>作如是语。<a id="a-1j"></a>世尊。<a id="a-1k"></a>若必度罗怙罗。<a id="a-1l"></a>当乞一日我申供养。<a id="a-1m"></a>世尊随请听将供养。<a id="a-1n"></a>时净饭王。<a id="a-1o"></a>为罗怙罗广设大会。<a id="a-1p"></a>并严高座供养罗怙罗。<a id="a-1q"></a>至第二日。<a id="a-1r"></a>共罗怙罗往诣佛所。<a id="a-1s"></a>礼世尊已作如是言。<a id="a-1t"></a>大德。<a id="a-1u"></a>任将罗怙罗出家。<a id="a-1v"></a>尔时世尊告舍利子曰。<a id="a-1w"></a>此罗怙罗。<a id="a-1x"></a>汝今将去与如法出家。<a id="a-1y"></a>时舍利子受佛教已。<a id="a-1z"></a>便与罗怙罗如法出家。<a id="a-20"></a>时诸苾刍咸皆有疑。<a id="a-21"></a>请世尊曰。<a id="a-22"></a>以何因缘。<a id="a-23"></a>童子罗怙罗。<a id="a-24"></a>于大众中躬持药丸。<a id="a-25"></a>于五百佛所而识世尊。<a id="a-26"></a>佛告诸苾刍曰。<a id="a-27"></a>此罗怙罗。<a id="a-28"></a>非独今生而识于我。<a id="a-29"></a>曾于过去无量劫中。<a id="a-2A"></a>在大众中。<a id="a-2B"></a>严以花鬘与吾相识。<a id="a-2C"></a>汝等谛听。<a id="a-2D"></a>当为汝说。<a id="a-2E"></a>曾于过去。<a id="a-2F"></a>于聚落中有一长者。<a id="a-2G"></a>取邻人长者女。<a id="a-2H"></a>纳以为妻。<a id="a-2I"></a>未经多时遂即有娠便诞一子。<a id="a-2J"></a>复告妻曰。<a id="a-2K"></a>今有此子食用我财。<a id="a-2L"></a>亦能为我等还债。<a id="a-2M"></a>我今将诸财物入海兴易。<a id="a-2N"></a>汝可在后。<a id="a-2O"></a>若看此儿好知家事。<a id="a-2P"></a>妻答夫曰。<a id="a-2Q"></a>一依所教。<a id="a-2R"></a>长者入海遇风舡破。<a id="a-2S"></a>并诸财物没溺不回。<a id="a-2T"></a>妻闻夫死。<a id="a-2U"></a>持孝修福复自佣力。<a id="a-2V"></a>并诸眷属各相拯济。<a id="a-2W"></a>养活于儿渐令长大。<a id="a-2X"></a>于其舍侧有善织师。<a id="a-2Y"></a>以彼工巧自得存活。<a id="a-2Z"></a>彼长者妻见已即作是念。<a id="a-2a"></a>入海兴易。<a id="a-2b"></a>不如织络工巧为业。<a id="a-2c"></a>其入海者多死不还。<a id="a-2d"></a>夫织络者。<a id="a-2e"></a>常得居家经求自济。<a id="a-2f"></a>复作是念。<a id="a-2g"></a>今我此子令学织业。<a id="a-2h"></a>思惟是已。<a id="a-2i"></a>即将其子往诣织家。<a id="a-2j"></a>白织师言。<a id="a-2k"></a>大兄。<a id="a-2l"></a>此[外*男]甥教为织业。<a id="a-2m"></a>织师答曰。<a id="a-2n"></a>好留子教织。<a id="a-2o"></a>其子聪敏不久学成。<a id="a-2p"></a>每与织师并机双织。<a id="a-2q"></a>所得财利将归本家。<a id="a-2r"></a>所得物归常用不足。<a id="a-2s"></a>织师所得恣意有余。<a id="a-2t"></a>[外*男]甥问舅。<a id="a-2u"></a>我今与舅同作一业。<a id="a-2v"></a>何故舅室恒得充饶。<a id="a-2w"></a>而我家中每不支济。<a id="a-2x"></a>舅报[外*男]甥我作二业汝即为一。<a id="a-2y"></a>[外*男]甥问舅。<a id="a-2z"></a>第二业何。<a id="a-30"></a>彼便报曰。<a id="a-31"></a>我夜窃盗。<a id="a-32"></a>[外*男]甥白言。<a id="a-33"></a>我亦随盗。<a id="a-34"></a>舅即报曰。<a id="a-35"></a>汝不能盗答曰。<a id="a-36"></a>我甚能作。<a id="a-37"></a>舅作是念。<a id="a-38"></a>我且先试。<a id="a-39"></a>作是念已便共向市。<a id="a-3A"></a>舅买一兔使令料理。<a id="a-3B"></a>我暂洗浴即来当食。<a id="a-3C"></a>彼料理已。<a id="a-3D"></a>舅未至间便食一脚。<a id="a-3E"></a>舅洗浴回问其[外*男]甥。<a id="a-3F"></a>料理竟不。<a id="a-3G"></a>答曰。<a id="a-3H"></a>已了。<a id="a-3I"></a>舅曰。<a id="a-3J"></a>料理既竟将来我看。<a id="a-3K"></a>[外*男]甥擎兔过与其舅。<a id="a-3L"></a>舅见其兔遂少一脚。<a id="a-3M"></a>问[外*男]甥曰。<a id="a-3N"></a>兔第四脚今在何处。<a id="a-3O"></a>[外*男]甥报曰。<a id="a-3P"></a>其兔本来有此三脚。<a id="a-3Q"></a>云何问我索第四耶。<a id="a-3R"></a>舅作是念。<a id="a-3S"></a>我先是贼。<a id="a-3T"></a>今此[外*男]甥大贼胜我。<a id="a-3U"></a>即将其兔共入酒家。<a id="a-3V"></a>舅安坐已。<a id="a-3W"></a>即唤[外*男]甥共坐饮已。<a id="a-3X"></a>即令[外*男]甥计算酒价。<a id="a-3Y"></a>[外*男]甥报曰。<a id="a-3Z"></a>若人饮酒可使令算。<a id="a-3a"></a>我本不饮何论算耶。<a id="a-3b"></a>舅今自饮舅当自算。<a id="a-3c"></a>舅作是念。<a id="a-3d"></a>我先是贼。<a id="a-3e"></a>今此[外*男]甥大贼胜我。<a id="a-3f"></a>若共同本亦堪作贼。<a id="a-3g"></a>即与[外*男]甥于夜分中。<a id="a-3h"></a>穿他墙壁拟盗财物。<a id="a-3i"></a>既穿孔已。<a id="a-3j"></a>其舅即先将头欲入孔中。<a id="a-3k"></a>[外*男]甥告曰。<a id="a-3l"></a>舅不闲盗法。<a id="a-3m"></a>如何先以己头入于孔中。<a id="a-3n"></a>此事不善。<a id="a-3o"></a>应先以脚入孔。<a id="a-3p"></a>若先以头入。<a id="a-3q"></a>被他割头。<a id="a-3r"></a>众人共识祸及一族。<a id="a-3s"></a>今应先以脚入。<a id="a-3t"></a>舅闻是已便以脚入。<a id="a-3u"></a>财主既觉便即唱贼。<a id="a-3v"></a>众人闻声。<a id="a-3w"></a>即共于内孔中捉其贼脚。<a id="a-3x"></a>尔时[外*男]甥复于孔外挽出其舅。<a id="a-3y"></a>力既不禁恐祸及己。<a id="a-3z"></a>即截其头持已而走。<a id="a-40"></a>于时群臣奏王此事。<a id="a-41"></a>王告群臣。<a id="a-42"></a>截头去者最是大贼。<a id="a-43"></a>汝可将彼贼尸置四衢中密加窥觇。<a id="a-44"></a>或有悲泣将尸去者。<a id="a-45"></a>此是彼贼。<a id="a-46"></a>便可捉取。<a id="a-47"></a>群臣奉命。<a id="a-48"></a>即将死尸如王设法。<a id="a-49"></a>彼贼[外*男]甥便思念云。<a id="a-4A"></a>我今不应直抱舅尸。<a id="a-4B"></a>恐众人识我。<a id="a-4C"></a>我应佯狂于诸四衢。<a id="a-4D"></a>或抱男女。<a id="a-4E"></a>或抱树石。<a id="a-4F"></a>或抱牛马。<a id="a-4G"></a>或抱猪狗。<a id="a-4H"></a>作是念已。<a id="a-4I"></a>便行其事。<a id="a-4J"></a>时世间人。<a id="a-4K"></a>既见其人处处抱物。<a id="a-4L"></a>咸知是狂。<a id="a-4M"></a>然贼[外*男]甥始抱其舅。<a id="a-4N"></a>尽哀悲泣便即而去。<a id="a-4O"></a>群臣奏王皆曰守尸。<a id="a-4P"></a>唯一狂人抱尸哀泣而去。<a id="a-4Q"></a>更无余人。<a id="a-4R"></a>王便告曰。<a id="a-4S"></a>彼是狗贼如何不捉。<a id="a-4T"></a>今可捕取。<a id="a-4U"></a>尔时彼贼复作是念。<a id="a-4V"></a>我今如何不葬我舅。<a id="a-4W"></a>我必须葬。<a id="a-4X"></a>便作一驾车人。<a id="a-4Y"></a>满着柴束驱至尸上。<a id="a-4Z"></a>速解牛络放火烧车。<a id="a-4a"></a>便走而去。<a id="a-4b"></a>当尔之时。<a id="a-4c"></a>车柴之火烧尸遂尽。<a id="a-4d"></a>守尸之人寻奏王曰。<a id="a-4e"></a>彼贼尸者今已烧尽。<a id="a-4f"></a>王问彼曰。<a id="a-4g"></a>谁烧贼尸。<a id="a-4h"></a>臣具上事。<a id="a-4i"></a>王曰。<a id="a-4j"></a>汝等当知。<a id="a-4k"></a>彼驾车人即是狗贼。<a id="a-4l"></a>云何不捉。<a id="a-4m"></a>今可捕取。<a id="a-4n"></a>尔时彼贼复作是念。<a id="a-4o"></a>我今要须于葬舅尸之处设诸祭祀。<a id="a-4p"></a>念已便作净行婆罗门形。<a id="a-4q"></a>于国城内遍行乞食。<a id="a-4r"></a>即以其食于烧尸处五处安置。<a id="a-4s"></a>阴祭其舅作已便去。<a id="a-4t"></a>时守尸人具以白王。<a id="a-4u"></a>王曰。<a id="a-4v"></a>彼是狗贼。<a id="a-4w"></a>如何不捉。<a id="a-4x"></a>甚为不善。<a id="a-4y"></a>尔时彼贼复作是念。<a id="a-4z"></a>我今要将舅骨投于弶伽河中。<a id="a-50"></a>作是念已。<a id="a-51"></a>便作一事髑髅外道形。<a id="a-52"></a>就彼骨所。<a id="a-53"></a>取其余灰以涂其身。<a id="a-54"></a>收取烧骨于髑髅中安置。<a id="a-55"></a>投弶伽河中作已便去。<a id="a-56"></a>彼守尸人复以奏王。<a id="a-57"></a>王曰。<a id="a-58"></a>彼是狗贼。<a id="a-59"></a>云何不捉。<a id="a-5A"></a>甚为不善。<a id="a-5B"></a>汝等宜止我自捉取。<a id="a-5C"></a>尔时其王。<a id="a-5D"></a>乘一泛舟前后侍从。<a id="a-5E"></a>游弶伽河中。<a id="a-5F"></a>于河岸上置人守捉。<a id="a-5G"></a>王先有女。<a id="a-5H"></a>颜容端正众人乐见。<a id="a-5I"></a>同于河中游戏。<a id="a-5J"></a>令稍相远。<a id="a-5K"></a>报其女曰。<a id="a-5L"></a>有人捉汝。<a id="a-5M"></a>汝便高声。<a id="a-5N"></a>又敕守岸人曰。<a id="a-5O"></a>我女作声。<a id="a-5P"></a>汝等即须相近。<a id="a-5Q"></a>若见男子便可捉取。<a id="a-5R"></a>尔时狗贼复作是念。<a id="a-5S"></a>今王与女游戏河中。<a id="a-5T"></a>应要与彼女相共嬉戏。<a id="a-5U"></a>作是念已。<a id="a-5V"></a>即于上流而住。<a id="a-5W"></a>放一瓦锅随流而下。<a id="a-5X"></a>岸夫见已谓是贼。<a id="a-5Y"></a>竞持棒打瓦锅便破。<a id="a-5Z"></a>乃知非贼。<a id="a-5a"></a>第二第三亦复如是。<a id="a-5b"></a>乃至十数。<a id="a-5c"></a>时守岸人屡见瓦锅。<a id="a-5d"></a>便舍不打。<a id="a-5e"></a>尔时狗贼头戴一锅。<a id="a-5f"></a>随流而下至王女所。<a id="a-5g"></a>上女舟中。<a id="a-5h"></a>手执利刀告王女曰。<a id="a-5i"></a>汝勿作声。<a id="a-5j"></a>若作声者我当害汝。<a id="a-5k"></a>王女怕惧不敢作声。<a id="a-5l"></a>因与戏会。<a id="a-5m"></a>既戏会已便走而去。<a id="a-5n"></a>女见贼去。<a id="a-5o"></a>高声啼泣作如是言。<a id="a-5p"></a>彼贼强私我今已去讫。<a id="a-5q"></a>守河岸人报王女曰。<a id="a-5r"></a>汝嬉戏时默然欢乐。<a id="a-5s"></a>贼今既去乃始啼泣。<a id="a-5t"></a>我等于今何处求贼。<a id="a-5u"></a>守岸人等具以告王。<a id="a-5v"></a>王曰。<a id="a-5w"></a>汝等云何不善防守致令如是。<a id="a-5x"></a>时彼王女被狗贼交。<a id="a-5y"></a>遂便有胎。<a id="a-5z"></a>具足十月诞生一子。<a id="a-60"></a>时彼狗贼闻王女生子。<a id="a-61"></a>复作念云。<a id="a-62"></a>我今必为我儿作诸喜庆。<a id="a-63"></a>作是念已。<a id="a-64"></a>即变其形为一给使。<a id="a-65"></a>从王内出告诸人曰。<a id="a-66"></a>王有教令。<a id="a-67"></a>我女生子。<a id="a-68"></a>汝诸国人。<a id="a-69"></a>可于今夜恣意欢乐。<a id="a-6A"></a>互盗衣服财帛任情而作。<a id="a-6B"></a>时国群臣及诸人众。<a id="a-6C"></a>闻是语已放情嬉戏。<a id="a-6D"></a>其声喧闹闻于王内。<a id="a-6E"></a>王问诸人。<a id="a-6F"></a>我诸国人云何喧闹若是。<a id="a-6G"></a>国人答曰。<a id="a-6H"></a>我等先奉王教令我如是。<a id="a-6I"></a>王闻是已知是狗贼所作。<a id="a-6J"></a>便作是念。<a id="a-6K"></a>我若捉此狗贼不得。<a id="a-6L"></a>我便舍去国位。<a id="a-6M"></a>即设一计造一大堂。<a id="a-6N"></a>堂既了已。<a id="a-6O"></a>其儿年已六岁。<a id="a-6P"></a>令诸群臣击鼓宣令。<a id="a-6Q"></a>尽唤国内所有男子尽入堂内。<a id="a-6R"></a>有不来者捉获杀之。<a id="a-6S"></a>尔时国人尽来入堂。<a id="a-6T"></a>时彼狗贼亦在其中。<a id="a-6U"></a>时王即以华鬘告其儿曰。<a id="a-6V"></a>汝持此鬘于彼众中。<a id="a-6W"></a>若见汝父以鬘与之。<a id="a-6X"></a>复令傍人随逐。<a id="a-6Y"></a>其儿与鬘汝便捉取。<a id="a-6Z"></a>尔时彼儿。<a id="a-6a"></a>即持花鬘至于众中。<a id="a-6b"></a>以业力故。<a id="a-6c"></a>果见其父便以鬘与。<a id="a-6d"></a>时彼傍人。<a id="a-6e"></a>便捉狗贼将至王所王集群臣共议此事。<a id="a-6f"></a>如此罪人云何处分。<a id="a-6g"></a>可杀之耳。<a id="a-6h"></a>王即思惟。<a id="a-6i"></a>此是智贼。<a id="a-6j"></a>云何杀之。<a id="a-6k"></a>告群臣曰。<a id="a-6l"></a>此人勇猛兼有智慧。<a id="a-6m"></a>可留侍卫。<a id="a-6n"></a>便嫁与女以之为妻。<a id="a-6o"></a>仍以半国给之。<a id="a-6p"></a>佛告诸苾刍。<a id="a-6q"></a>尔时狗贼即我身是。<a id="a-6r"></a>时彼儿者即罗怙罗是。<a id="a-6s"></a>由于昔时于人众中能识我故。<a id="a-6t"></a>今复于此众中能识于我。<a id="a-6u"></a>诸苾刍当知。<a id="a-6v"></a>业力不可思议。<a id="a-6w"></a>汝等应随业行。</p>
  <p id="a6x">尔时耶输陀罗作是念。<a id="a-6y"></a>罗怙罗父若入宫时。<a id="a-6z"></a>我应设诸方便承事供养令不出宫。<a id="a-70"></a>作是念已。<a id="a-71"></a>耶输陀罗与乔比迦弥离迦遮等六万美人。<a id="a-72"></a>各各严饰种种庄具。<a id="a-73"></a>熏种种妙香皆悉办讫。</p>
  <p id="a74">尔时世尊。<a id="a-75"></a>于晨朝时着衣持钵。<a id="a-76"></a>与诸苾刍围绕侍卫。<a id="a-77"></a>为调伏有情故。<a id="a-78"></a>入王宫内。<a id="a-79"></a>时耶输陀罗等三夫人。<a id="a-7A"></a>与六万婇女。<a id="a-7B"></a>作诸音乐倡伎歌舞。<a id="a-7C"></a>整理衣服蛊媚妖艳。<a id="a-7D"></a>在世尊前止欲令染着。<a id="a-7E"></a>世尊见已便作是念。<a id="a-7F"></a>今者食时将至。<a id="a-7G"></a>我若先食。<a id="a-7H"></a>不为此诸女说法。<a id="a-7I"></a>恐调伏时过。<a id="a-7J"></a>令诸女人欲心炽盛。<a id="a-7K"></a>于四谛理不蒙利益。<a id="a-7L"></a>我今应以神通力故令彼女等皆悉调伏。<a id="a-7M"></a>作是念已。<a id="a-7N"></a>即没于地从东方空中而见。<a id="a-7O"></a>于彼空中行住坐卧威仪自在。<a id="a-7P"></a>复入火光三昧。<a id="a-7Q"></a>于其身中。<a id="a-7R"></a>放诸青黄赤白种种之光。<a id="a-7S"></a>或复身上出水身下出火。<a id="a-7T"></a>南西北方亦复如是。<a id="a-7U"></a>于空中没。<a id="a-7V"></a>于诸苾刍上首师子座上忽然而见。<a id="a-7W"></a>诸艳女等见斯事已。<a id="a-7X"></a>皆于佛前倒地。<a id="a-7Y"></a>如斧斫树。<a id="a-7Z"></a>顶礼佛足在一面坐。</p>
  <p id="a7a">尔时世尊。<a id="a-7b"></a>知诸女等性力意愿。<a id="a-7c"></a>以四谛理广为分别。<a id="a-7d"></a>诸女闻已得预流果。<a id="a-7e"></a>唯耶输陀罗。<a id="a-7f"></a>为染心重故。<a id="a-7g"></a>未获于果。<a id="a-7h"></a>便作如是心念口言。<a id="a-7i"></a>我有滋味。<a id="a-7j"></a>能令吃者心生爱着。<a id="a-7k"></a>即作种种馨香美味诸饮食等。<a id="a-7l"></a>自手执持而奉世尊。<a id="a-7m"></a>作是念已。<a id="a-7n"></a>诸苾刍皆闻以报世尊。<a id="a-7o"></a>佛言。<a id="a-7p"></a>诸苾刍当知。<a id="a-7q"></a>我昔三毒未离之时。<a id="a-7r"></a>诸有香味而无爱着。<a id="a-7s"></a>何况今者三毒已离。<a id="a-7t"></a>而能染我。<a id="a-7u"></a>耶输陀罗纵有食味我无所惧。<a id="a-7v"></a>时诸苾刍皆疑白佛言。<a id="a-7w"></a>世尊。<a id="a-7x"></a>何故耶输陀罗因欢喜团。<a id="a-7y"></a>于佛世尊生于染着。<a id="a-7z"></a>佛言。<a id="a-80"></a>诸苾刍。<a id="a-81"></a>此耶输陀罗。<a id="a-82"></a>非于今生欲因欢喜团而染着我。<a id="a-83"></a>曾于过去先有是事。<a id="a-84"></a>汝等谛听。<a id="a-85"></a>往昔世时有一聚落。<a id="a-86"></a>去斯不远。<a id="a-87"></a>有阿兰若林。<a id="a-88"></a>多有花果及清流美泉。<a id="a-89"></a>时有仙人。<a id="a-8A"></a>吃彼花果身披树皮。<a id="a-8B"></a>作此苦行证五神通。<a id="a-8C"></a>所有禽兽不相恐惧。<a id="a-8D"></a>常来亲近。<a id="a-8E"></a>后于一时欲往小便。<a id="a-8F"></a>有一女鹿随仙人行。<a id="a-8G"></a>仙人小便失精。<a id="a-8H"></a>鹿随后便即吃之。<a id="a-8I"></a>复以舌舐生门。<a id="a-8J"></a>有情业力不思议故。<a id="a-8K"></a>因即有胎。<a id="a-8L"></a>日月既满。<a id="a-8M"></a>彼鹿来就本处生一男子。<a id="a-8N"></a>鹿生此儿知是于人。<a id="a-8O"></a>便弃而去。<a id="a-8P"></a>时仙人见之作是念云。<a id="a-8Q"></a>此是谁子。<a id="a-8R"></a>复更思惟知是己儿。<a id="a-8S"></a>遂收养之。<a id="a-8T"></a>后渐长大至年十二。<a id="a-8U"></a>头生一角。<a id="a-8V"></a>因与立字。<a id="a-8W"></a>名为独角。<a id="a-8X"></a>其父染患。<a id="a-8Y"></a>独角种种医疗。<a id="a-8Z"></a>不能得差。<a id="a-8a"></a>其父渐困命将欲死。<a id="a-8b"></a>告独角曰。<a id="a-8c"></a>我今此处。<a id="a-8d"></a>常有诸山仙人数来过往。<a id="a-8e"></a>汝可迎接问讯。<a id="a-8f"></a>若来供给花果。<a id="a-8g"></a>为我愿故。<a id="a-8h"></a>说伽他曰。</p>
  <p id="a8i">积聚皆消散　　崇高必坠落</p>
  <p id="a8j">合会有别离　　有命咸归死</p>
  <p id="a8k">乃至仙人身殁。<a id="a-8l"></a>彼独角仙。<a id="a-8m"></a>以仙之法为葬其父。<a id="a-8n"></a>思恋父丧愁悲忧恼。<a id="a-8o"></a>便证五通。<a id="a-8p"></a>后于异时因往取水。<a id="a-8q"></a>取得水已回至中路。<a id="a-8r"></a>遂逢天雨泥滑倒地。<a id="a-8s"></a>水瓶遂破。<a id="a-8t"></a>掬破瓶水置其掌中。<a id="a-8u"></a>以口咒向天遥散。<a id="a-8v"></a>由汝雨下打破我瓶。<a id="a-8w"></a>从今已后十二年中勿更雨下。<a id="a-8x"></a>由此仙咒力。<a id="a-8y"></a>雨便不下。<a id="a-8z"></a>波罗痆城遭大亢旱。<a id="a-90"></a>人民饥馑迸散逃亡。<a id="a-91"></a>是时国王召诸占事问言。<a id="a-92"></a>何故天不降雨。<a id="a-93"></a>占事答曰。<a id="a-94"></a>仙人嗔故天不下雨。<a id="a-95"></a>王问占事。<a id="a-96"></a>作何方计天下甘雨百姓丰乐。<a id="a-97"></a>占事报言。<a id="a-98"></a>若也败仙戒行修道。<a id="a-99"></a>天即甘雨。<a id="a-9A"></a>若不败仙令犯戒行。<a id="a-9B"></a>十二年中天终不雨。<a id="a-9C"></a>时王闻已托颊思惟。<a id="a-9D"></a>宫人妃主及诸臣等。<a id="a-9E"></a>见王忧恼即白王言。<a id="a-9F"></a>何故忧恼。<a id="a-9G"></a>王即报曰。<a id="a-9H"></a>由仙咒力天不下雨。<a id="a-9I"></a>乃至广说义如上辩。<a id="a-9J"></a>我今不知作何方计令彼仙人败修戒行。<a id="a-9K"></a>由斯忧恼是以不乐。<a id="a-9L"></a>时彼国王有一大女。<a id="a-9M"></a>名曰寂静。<a id="a-9N"></a>即白王言。<a id="a-9O"></a>不须忧恼。<a id="a-9P"></a>我设方计当令彼仙必败戒行。<a id="a-9Q"></a>王问女曰。<a id="a-9R"></a>有何方计。<a id="a-9S"></a>女白王言。<a id="a-9T"></a>我学婆罗门咒法。<a id="a-9U"></a>及余婇女二十人等一处学法。<a id="a-9V"></a>愿王可于水上缚舡安板着土栽树种诸花果。<a id="a-9W"></a>一依仙人所住之处。<a id="a-9X"></a>我等乘舡至彼仙所。<a id="a-9Y"></a>即能令仙败修戒行引来至此。<a id="a-9Z"></a>王闻是已。<a id="a-9a"></a>即如女说。<a id="a-9b"></a>缚舡安板栽诸花果并如上说。<a id="a-9c"></a>遂于果中蜜盛药酒。<a id="a-9d"></a>及诸饮食并亦安药。<a id="a-9e"></a>于是寂静并余婇女。<a id="a-9f"></a>假作仙仪形状衣服。<a id="a-9g"></a>着树皮衣披发散后。<a id="a-9h"></a>共仙无异。<a id="a-9i"></a>从舡上下徐步诣仙。<a id="a-9j"></a>口诵婆罗门咒法。<a id="a-9k"></a>至仙人所。<a id="a-9l"></a>彼仙弟子遥见二十客仙来至。<a id="a-9m"></a>即报仙师曰。<a id="a-9n"></a>有诸客仙今来至此。<a id="a-9o"></a>时独角仙口念善来。<a id="a-9p"></a>唤令入室。<a id="a-9q"></a>是时诸仙既入室已。<a id="a-9r"></a>时独角仙。<a id="a-9s"></a>细看诸仙颜色有异。<a id="a-9t"></a>即说颂曰。</p>
  <p id="a9u">曾不经辛苦　　行步复从容</p>
  <p id="a9v">面上不生髭　　胸前有高下</p>
  <p id="a9w">是仙形貌到　　此事实希奇</p>
  <p id="a9x">彼独角仙虽有疑心。<a id="a-9y"></a>亦为客仙敷座处已。<a id="a-9z"></a>及设果实。<a id="a-A0"></a>寂静仙曰。<a id="a-A1"></a>汝所住止有如是等多苦涩果。<a id="a-A2"></a>我今住处有好果实。<a id="a-A3"></a>犹如甘露。<a id="a-A4"></a>我今请汝至我住处。<a id="a-A5"></a>时独角仙。<a id="a-A6"></a>即共相随乘船泛水。<a id="a-A7"></a>于舡树上取其椰子。<a id="a-A8"></a>诸果实中盛[女*厭]媚药酒。<a id="a-A9"></a>奉独角仙。<a id="a-AA"></a>彼既饮已便报假仙。<a id="a-AB"></a>共行非法。<a id="a-AC"></a>由此淫染遂失神通。<a id="a-AD"></a>戒行已亏咒力便息。<a id="a-AE"></a>浮云四起。<a id="a-AF"></a>独角见已举面骂天。<a id="a-AG"></a>寂静报言。<a id="a-AH"></a>汝身为非尚不自觉。<a id="a-AI"></a>何谓举面由故怨天。<a id="a-AJ"></a>淫染既缠默然而住。<a id="a-AK"></a>寂静将往直至王前。<a id="a-AL"></a>白父王曰。<a id="a-AM"></a>彼咒雨仙。<a id="a-AN"></a>此人即是。<a id="a-AO"></a>王见仙至喜不自胜。<a id="a-AP"></a>云布遍天便降甘雨。<a id="a-AQ"></a>百姓丰乐五谷滋荣。<a id="a-AR"></a>尔时父王。<a id="a-AS"></a>即嫁寂静与仙为妇。<a id="a-AT"></a>及诸美女亦赐驱驰。<a id="a-AU"></a>乃至后时弃于王女。<a id="a-AV"></a>便共余女遂作私通。<a id="a-AW"></a>寂静见已心生嫉妒。<a id="a-AX"></a>即共仙人甚相忿竞。<a id="a-AY"></a>举脚蹴仙履打仙面。<a id="a-AZ"></a>仙作是念。<a id="a-Aa"></a>我于昔时天起云雷。<a id="a-Ab"></a>由咒令息。<a id="a-Ac"></a>忽缠淫欲被女欺陵。<a id="a-Ad"></a>尔时仙人。<a id="a-Ae"></a>厌心欲染便舍寂静。<a id="a-Af"></a>精勤习定即证五通。<a id="a-Ag"></a>乘空而行还归本处。<a id="a-Ah"></a>佛告诸苾刍。<a id="a-Ai"></a>昔时仙者即我身是。<a id="a-Aj"></a>王女寂静今耶输陀罗是。<a id="a-Ak"></a>由昔食味贪着淫情。<a id="a-Al"></a>今者以欢喜团。<a id="a-Am"></a>更欲厌着于我。<a id="a-An"></a>佛说此语已从宫而出。<a id="a-Ao"></a>耶输陀罗。<a id="a-Ap"></a>既见佛知心便息念。<a id="a-Aq"></a>更不寻求即升七重高楼。<a id="a-Ar"></a>不惜身命遂投于地。<a id="a-As"></a>佛以神力接不令损。<a id="a-At"></a>诸人既见不有伤损。<a id="a-Au"></a>心生惊怪。<a id="a-Av"></a>诸苾刍众见便问佛。<a id="a-Aw"></a>此耶输陀罗。<a id="a-Ax"></a>为爱佛心故。<a id="a-Ay"></a>不惜身命投于高楼放身于地。<a id="a-Az"></a>佛告诸苾刍。<a id="a-B0"></a>耶输陀罗。<a id="a-B1"></a>为爱我心故。<a id="a-B2"></a>不独今生不惜身命。<a id="a-B3"></a>过去亦复为我不惜身命。<a id="a-B4"></a>告诸苾刍。<a id="a-B5"></a>汝等谛听。<a id="a-B6"></a>往昔波罗痆斯城有王。<a id="a-B7"></a>名曰梵受。<a id="a-B8"></a>于一时间。<a id="a-B9"></a>遂出游猎广杀众生。<a id="a-BA"></a>行至山谷。<a id="a-BB"></a>见一紧那罗睡卧。<a id="a-BC"></a>妇在傍边而守护之。<a id="a-BD"></a>王遂张弓射紧那罗。<a id="a-BE"></a>既着要处一箭便死。<a id="a-BF"></a>捉得紧那罗妇。<a id="a-BG"></a>欲取为妻。<a id="a-BH"></a>时紧那罗妇寻白王曰。<a id="a-BI"></a>唯愿大王。<a id="a-BJ"></a>放我殡葬其夫待了。<a id="a-BK"></a>即随王去。<a id="a-BL"></a>王便作是念。<a id="a-BM"></a>此岂能走看作其礼。<a id="a-BN"></a>作此念已遂即放行。<a id="a-BO"></a>时紧那罗妇。<a id="a-BP"></a>遂积柴四面放火。<a id="a-BQ"></a>追念其夫不惜身命。<a id="a-BR"></a>即投于火。<a id="a-BS"></a>夫妇俱烧。<a id="a-BT"></a>诸天空中而说颂曰。</p>
  <p id="aBU">欲求于此事　　翻乃更遭余</p>
  <p id="aBV">本希音乐天　　夫妇皆身死</p>
  <p id="aBW">尔时世尊告诸苾刍曰。<a id="a-BX"></a>往昔紧那罗者。<a id="a-BY"></a>即我身是。<a id="a-BZ"></a>紧那罗妇者。<a id="a-Ba"></a>即耶输陀罗是。<a id="a-Bb"></a>于往昔时。<a id="a-Bc"></a>为爱我故。<a id="a-Bd"></a>已投于火。<a id="a-Be"></a>今为贪爱复坠高楼。<a id="a-Bf"></a>佛作是念。<a id="a-Bg"></a>若化耶输陀罗者。<a id="a-Bh"></a>今正是时。<a id="a-Bi"></a>我宜令彼出生死海。<a id="a-Bj"></a>作是念已。<a id="a-Bk"></a>为耶输陀罗说四圣谛法。<a id="a-Bl"></a>彼既闻已。<a id="a-Bm"></a>以智慧金刚杵。<a id="a-Bn"></a>摧破二十种我见山峰。<a id="a-Bo"></a>悉皆摧灭。<a id="a-Bp"></a>证预流果发起信心。<a id="a-Bq"></a>从家趣非家策勤修习。<a id="a-Br"></a>证阿罗汉果。<a id="a-Bs"></a>是时苾刍尼耶输陀罗。<a id="a-Bt"></a>处于众中心怀惭愧。</p>
  <p id="aBu">尔时世尊告诸苾刍曰。<a id="a-Bv"></a>我一切苾刍尼众中。<a id="a-Bw"></a>耶输陀罗苾刍尼。<a id="a-Bx"></a>最具惭愧。<a id="a-By"></a>诸苾刍众咸皆有疑。<a id="a-Bz"></a>复问世尊。<a id="a-C0"></a>此耶输陀罗苾刍尼。<a id="a-C1"></a>作何业报。<a id="a-C2"></a>六年怀罗怙罗。<a id="a-C3"></a>尔时世尊告诸苾刍曰。<a id="a-C4"></a>如上说乃为颂曰。</p>
  <p id="aC5">佛告诸苾刍。<a id="a-C6"></a>往昔有村。<a id="a-C7"></a>时有老母唯有一女。<a id="a-C8"></a>多养乳牛每日作酪浆。<a id="a-C9"></a>母女相随巡村估卖。<a id="a-CA"></a>后于一时。<a id="a-CB"></a>其女负酪忽设矫心。<a id="a-CC"></a>遂报母曰。<a id="a-CD"></a>我欲见风。<a id="a-CE"></a>愿母持酪且渐前行。<a id="a-CF"></a>母即取酪担负而去。<a id="a-CG"></a>其女乖堕谄诳心故。<a id="a-CH"></a>离于六里不趁其母。<a id="a-CI"></a>由此业故。<a id="a-CJ"></a>耶输陀罗今生招报六年怀胎。<a id="a-CK"></a>佛告诸苾刍。<a id="a-CL"></a>义如上说而说颂曰。</p>
  <p id="aCM">时诸苾刍复更有疑。<a id="a-CN"></a>请问世尊。<a id="a-CO"></a>此罗怙罗先作何业。<a id="a-CP"></a>今受此报六年处胎。<a id="a-CQ"></a>佛告诸苾刍。<a id="a-CR"></a>罗怙罗自作恶业。<a id="a-CS"></a>义如上说并及颂曰。</p>
  <p id="aCT">尔时世尊复告诸苾刍。<a id="a-CU"></a>此波罗痆斯城不远。<a id="a-CV"></a>时有一林多诸花果。<a id="a-CW"></a>有兄弟二人。<a id="a-CX"></a>一名商佉。<a id="a-CY"></a>二名里企多。<a id="a-CZ"></a>身着树皮常食果实及诸药草。<a id="a-Ca"></a>商佉为师。<a id="a-Cb"></a>里企多为弟子。<a id="a-Cc"></a>时波罗痆斯国王及诸人民。<a id="a-Cd"></a>知此林中有二修道人。<a id="a-Ce"></a>一名商佉。<a id="a-Cf"></a>二名里企多。<a id="a-Cg"></a>后于一时。<a id="a-Ch"></a>商佉平旦持满瓶水游山采果。<a id="a-Ci"></a>其里企多五更早起在兄前行入山。<a id="a-Cj"></a>不持瓶水采得花果。<a id="a-Ck"></a>于先到来渴乏须水。<a id="a-Cl"></a>向己瓶中遂无水饮。<a id="a-Cm"></a>便取师水而用饮之。<a id="a-Cn"></a>既吃水竟。<a id="a-Co"></a>更不与师添瓶。<a id="a-Cp"></a>是时商佉。<a id="a-Cq"></a>日高后至乏渴须水。<a id="a-Cr"></a>取己添瓶觅水而饮。<a id="a-Cs"></a>见瓶无水。<a id="a-Ct"></a>遂即嗔骂。<a id="a-Cu"></a>是何强贼偷劫我水。<a id="a-Cv"></a>时里企多寻即报言。<a id="a-Cw"></a>我是其贼我用瓶水。<a id="a-Cx"></a>唯愿邬波陀耶。<a id="a-Cy"></a>罚我重罪。<a id="a-Cz"></a>商佉报曰。<a id="a-D0"></a>汝是我弟子。<a id="a-D1"></a>须水任饮不与汝罪。<a id="a-D2"></a>里企多白邬波驮耶曰。<a id="a-D3"></a>我是贼人愿与重罪。<a id="a-D4"></a>若如不与心不安宁。<a id="a-D5"></a>商佉闻已遂大嗔怒。<a id="a-D6"></a>便即报言。<a id="a-D7"></a>我今不能嗔汝与罪。<a id="a-D8"></a>如索与罪。<a id="a-D9"></a>汝向国王处而索重罪。<a id="a-DA"></a>时里企多遂向王所。<a id="a-DB"></a>至其中路逢王出猎。<a id="a-DC"></a>举手咒愿。<a id="a-DD"></a>唯愿大王。<a id="a-DE"></a>长命无病常战得胜。<a id="a-DF"></a>说伽他曰。</p>
  <p id="aDG">大王我是贼　　辄盗吃他水</p>
  <p id="aDH">愿王依贼法　　赐我盗水罪</p>
  <p id="aDI">时王报曰。<a id="a-DJ"></a>纵辄取水亦不是贼。<a id="a-DK"></a>王复问言。<a id="a-DL"></a>汝取谁水。<a id="a-DM"></a>时里企多广如上事具报王已。<a id="a-DN"></a>王便报曰。<a id="a-DO"></a>既是汝兄又是邬波驮耶。<a id="a-DP"></a>虽辄饮水亦不是贼。<a id="a-DQ"></a>汝今好去。<a id="a-DR"></a>不合与罪。<a id="a-DS"></a>时里企多。<a id="a-DT"></a>又白王曰。<a id="a-DU"></a>我是贼人愿与重罪。<a id="a-DV"></a>如若不与心不安宁。<a id="a-DW"></a>是时国王闻此语已。<a id="a-DX"></a>便发嗔怒。<a id="a-DY"></a>而即报言。<a id="a-DZ"></a>汝今此住更勿东西。<a id="a-Da"></a>待我山游回来处分。<a id="a-Db"></a>王去游猎余路还宫。<a id="a-Dc"></a>遂忘仙人不与进止。<a id="a-Dd"></a>经于六日。<a id="a-De"></a>是时仙人不敢东西。<a id="a-Df"></a>诸臣白王。<a id="a-Dg"></a>彼仙奉教经于六日不敢东西。<a id="a-Dh"></a>唯愿大王。<a id="a-Di"></a>速与处分。<a id="a-Dj"></a>王便报言。<a id="a-Dk"></a>讨罪六日。<a id="a-Dl"></a>汝今无过。<a id="a-Dm"></a>今放汝去。<a id="a-Dn"></a>臣报仙人。<a id="a-Do"></a>汝今六日已罚汝了。<a id="a-Dp"></a>今奉王敕。<a id="a-Dq"></a>任汝东西。<a id="a-Dr"></a>里企多喜遂即归还。<a id="a-Ds"></a>佛告诸苾刍。<a id="a-Dt"></a>昔梵授王今罗怙罗是。<a id="a-Du"></a>为前生时起嗔心故。<a id="a-Dv"></a>不许东西。<a id="a-Dw"></a>乃经六日故。<a id="a-Dx"></a>今六年以业力故。<a id="a-Dy"></a>在母胎中。<a id="a-Dz"></a>诸苾刍若黑白业及杂染业。<a id="a-E0"></a>咸悉有报诸苾刍。<a id="a-E1"></a>应舍黑业及杂染业修纯白业。<a id="a-E2"></a>时诸苾刍咸皆有疑。<a id="a-E3"></a>复白佛言。<a id="a-E4"></a>此具寿贤子。<a id="a-E5"></a>曾作何业。<a id="a-E6"></a>今于上首释种之中。<a id="a-E7"></a>而为国王。<a id="a-E8"></a>佛告诸苾刍。<a id="a-E9"></a>此具寿贤子自种福业。<a id="a-EA"></a>乃至说伽他曰。</p>
  <p id="aEB">佛告诸苾刍。<a id="a-EC"></a>昔有贫人。<a id="a-ED"></a>游行人间至波罗痆斯城。<a id="a-EE"></a>于其城中有诸贫人。<a id="a-EF"></a>见此人来即生嗔恨。<a id="a-EG"></a>竞争打搭驱出城外。<a id="a-EH"></a>彼城国王有一园林。<a id="a-EI"></a>其人既被驱逐投园林中。<a id="a-EJ"></a>且自居止。<a id="a-EK"></a>时彼国王。<a id="a-EL"></a>因春阳月此园林中花果茂盛好鸟竞集。<a id="a-EM"></a>王与宫人婇女往园游观。<a id="a-EN"></a>既至园中。<a id="a-EO"></a>与诸婇女处处游望嬉戏娱乐。<a id="a-EP"></a>时彼国王疲乏而睡。<a id="a-EQ"></a>女人有常法。<a id="a-ER"></a>若见花果便生贪爱。<a id="a-ES"></a>当尔之时既见王睡。<a id="a-ET"></a>各散林中采求花果。<a id="a-EU"></a>时彼国王从睡觉起。<a id="a-EV"></a>即还城中。<a id="a-EW"></a>彼诸宫人见王还城。<a id="a-EX"></a>各速随逐。<a id="a-EY"></a>时一宫人心即忙遽。<a id="a-EZ"></a>不觉身上遗其璎珞。<a id="a-Ea"></a>宫人去后贫人见之私自念云。<a id="a-Eb"></a>我若取者。<a id="a-Ec"></a>或有寻知必相苦恼。<a id="a-Ed"></a>即取璎珞悬于树上。<a id="a-Ee"></a>心自念云。<a id="a-Ef"></a>本主若来随意将去。<a id="a-Eg"></a>复遥观之。<a id="a-Eh"></a>若非主取则不拟与。<a id="a-Ei"></a>彼之宫女既至宫中。<a id="a-Ej"></a>觉失璎珞念在园内。<a id="a-Ek"></a>白其王言。<a id="a-El"></a>我缘忙遽遗忘璎珞。<a id="a-Em"></a>在彼园内。<a id="a-En"></a>时王即告群臣。<a id="a-Eo"></a>我有璎珞遗在园内。<a id="a-Ep"></a>可速觅之无令遗失。<a id="a-Eq"></a>臣奉王命。<a id="a-Er"></a>将多手力散觅园中。<a id="a-Es"></a>见于璎珞系在于树。<a id="a-Et"></a>众共议言。<a id="a-Eu"></a>谁系璎珞在此树上。<a id="a-Ev"></a>即令手力纵横访觅。<a id="a-Ew"></a>乃见贫人在一丛下。<a id="a-Ex"></a>问言。<a id="a-Ey"></a>汝见何人系此璎珞。<a id="a-Ez"></a>贫人如上具报。<a id="a-F0"></a>尔时王臣即持璎珞还宫送王。<a id="a-F1"></a>具陈上事。<a id="a-F2"></a>王闻此言。<a id="a-F3"></a>即遣使者追取贫人。<a id="a-F4"></a>贫人既至。<a id="a-F5"></a>王便告曰。<a id="a-F6"></a>汝先因何得我璎珞。<a id="a-F7"></a>不持将去系于树上。<a id="a-F8"></a>贫人答曰。<a id="a-F9"></a>大王当知此是王之贵物。<a id="a-FA"></a>我先贫穷不堪受用。<a id="a-FB"></a>王闻此语甚大欢喜。<a id="a-FC"></a>告贫人曰。<a id="a-FD"></a>汝求何愿。<a id="a-FE"></a>我当与汝。<a id="a-FF"></a>贫人答曰。<a id="a-FG"></a>今此城中所有贫人。<a id="a-FH"></a>愿王各施饮食并赐衣服。<a id="a-FI"></a>并令我为上首。<a id="a-FJ"></a>王闻此言便告大臣。<a id="a-FK"></a>我国城中一切贫人。<a id="a-FL"></a>可施饮食兼与衣服。<a id="a-FM"></a>仍令此人为其上首。<a id="a-FN"></a>大臣奉命。<a id="a-FO"></a>于波罗痆斯城击鼓宣告。<a id="a-FP"></a>一切贫人并令集会。<a id="a-FQ"></a>既集会已。<a id="a-FR"></a>施与饮食并诸衣服。<a id="a-FS"></a>宣示王命。<a id="a-FT"></a>令先贫人为其主领。<a id="a-FU"></a>所有处分咸可随受。<a id="a-FV"></a>时诸贫人既得衣食。<a id="a-FW"></a>悉皆庆悦。<a id="a-FX"></a>遵奉为主。<a id="a-FY"></a>诸贫人等。<a id="a-FZ"></a>先在街衢掣盗他食。<a id="a-Fa"></a>食主嗔恨常打骂之。<a id="a-Fb"></a>后得王恩转增夺掣。<a id="a-Fc"></a>国人惧王不敢打骂。<a id="a-Fd"></a>时国诸人即至王所。<a id="a-Fe"></a>具论此事。<a id="a-Ff"></a>王便报曰。<a id="a-Fg"></a>汝等自可守护。<a id="a-Fh"></a>勿打贫人。<a id="a-Fi"></a>后于异时。<a id="a-Fj"></a>城中有人。<a id="a-Fk"></a>于筐箧中盛诸饼食。<a id="a-Fl"></a>其上首贫人见已。<a id="a-Fm"></a>便夺持之奔走。<a id="a-Fn"></a>诸贫人等竞来随逐。<a id="a-Fo"></a>欲相掣夺。<a id="a-Fp"></a>其贫人主走至河岸。<a id="a-Fq"></a>又被逼逐。<a id="a-Fr"></a>即戴饼筐泛河而渡。<a id="a-Fs"></a>到彼岸已在一树下。</p>
  <p id="aFt">佛告诸苾刍。<a id="a-Fu"></a>若佛如来未出世时。<a id="a-Fv"></a>当有辟支佛出现于世利益苍生。<a id="a-Fw"></a>因行而过。<a id="a-Fx"></a>彼贫人见威仪庠序。<a id="a-Fy"></a>便自念云。<a id="a-Fz"></a>由我先世不知戒施不能供养此人。<a id="a-G0"></a>致令此身贫穷孤露。<a id="a-G1"></a>若彼德人受我施者。<a id="a-G2"></a>我当施与。<a id="a-G3"></a>时辟支佛观知其念。<a id="a-G4"></a>为利益故。<a id="a-G5"></a>持钵向前乞其饼食。<a id="a-G6"></a>贫人欢喜尽持饼食而以奉施。<a id="a-G7"></a>辟支佛常法。<a id="a-G8"></a>口不说法。<a id="a-G9"></a>身现神通以相利益。<a id="a-GA"></a>得其饼已。<a id="a-GB"></a>腾踊空中现种种神变。<a id="a-GC"></a>诸异生等见此神变。<a id="a-GD"></a>速发善愿五体投地。<a id="a-GE"></a>犹如树倒。<a id="a-GF"></a>便发大愿。<a id="a-GG"></a>我今供养此圣人已。<a id="a-GH"></a>当令来世得为国王。<a id="a-GI"></a>于诸国中最为上首。<a id="a-GJ"></a>我于今者见辟支佛。<a id="a-GK"></a>于当来世愿见如来。<a id="a-GL"></a>度生死海。<a id="a-GM"></a>发此愿已。<a id="a-GN"></a>诸贫人等皆渡河至咸索饼食。<a id="a-GO"></a>上首贫人报曰。<a id="a-GP"></a>我已施讫汝等随喜。<a id="a-GQ"></a>诸贫人曰。<a id="a-GR"></a>汝施饼食已发何愿。<a id="a-GS"></a>上首报言。<a id="a-GT"></a>愿我来世于诸国中得为国王。<a id="a-GU"></a>于诸国中最为上首。<a id="a-GV"></a>诸人闻已咸皆发愿。<a id="a-GW"></a>上首既得国主。<a id="a-GX"></a>我等愿为最上臣佐。<a id="a-GY"></a>佛告诸苾刍。<a id="a-GZ"></a>尔时上首贫人者。<a id="a-Ga"></a>今贤王释子是。<a id="a-Gb"></a>诸贫人者。<a id="a-Gc"></a>今五百释子是。<a id="a-Gd"></a>由彼贤子昔于辟支佛所发愿施食故。<a id="a-Ge"></a>今得诸释种中而为国王。<a id="a-Gf"></a>及见于我出家学道。<a id="a-Gg"></a>证阿罗汉果。<a id="a-Gh"></a>汝诸苾刍当知。<a id="a-Gi"></a>造黑业得黑业报。<a id="a-Gj"></a>造杂业得杂业报。<a id="a-Gk"></a>造白业得白业报。<a id="a-Gl"></a>汝等应舍黑业及杂业染业修纯白业。</p>
  <p id="aGm">佛在那地迦村群蛇林中。<a id="a-Gn"></a>此时多有诸苾刍钵及世尊钵。<a id="a-Go"></a>在于露地。<a id="a-Gp"></a>有一猕猴。<a id="a-Gq"></a>从娑罗林下来而取于钵。<a id="a-Gr"></a>诸苾刍等即前打逐。<a id="a-Gs"></a>佛告诸苾刍。<a id="a-Gt"></a>汝等勿打。<a id="a-Gu"></a>任其所取。<a id="a-Gv"></a>不畏损坏。<a id="a-Gw"></a>时彼猕猴至于钵傍即取佛钵。<a id="a-Gx"></a>上娑罗树须臾之间。<a id="a-Gy"></a>盛满钵蜜来供养佛。<a id="a-Gz"></a>蜜中有蜂如来不受。<a id="a-H0"></a>时彼猕猴知如来心。<a id="a-H1"></a>复持蜜钵于一屏处。<a id="a-H2"></a>择其蜂已还来奉佛。<a id="a-H3"></a>为未净故佛又不受。<a id="a-H4"></a>猕猴复知佛意。<a id="a-H5"></a>持其蜜钵至清流傍。<a id="a-H6"></a>取水洒蜜还来供养。<a id="a-H7"></a>佛即便受。<a id="a-H8"></a>时彼猕猴既见佛受其蜜。<a id="a-H9"></a>心生欢喜合掌顶礼。<a id="a-HA"></a>踊跃跳踯不顾前后。<a id="a-HB"></a>因落井中遂即命过。<a id="a-HC"></a>当即托生那地迦村清净婆罗门家夫人胎中。<a id="a-HD"></a>既托胎已。<a id="a-HE"></a>缘福业故。<a id="a-HF"></a>那地迦村界内天降蜜雨。<a id="a-HG"></a>时诸人等问占相者。<a id="a-HH"></a>此是何事。<a id="a-HI"></a>占者报曰。<a id="a-HJ"></a>缘婆罗门妇胎中有儿业力感故。<a id="a-HK"></a>至十月满生子之日。<a id="a-HL"></a>复降蜜雨。<a id="a-HM"></a>眷属并集。<a id="a-HN"></a>三七日中设食供养。<a id="a-HO"></a>眷属当问。<a id="a-HP"></a>所生孩子为立何字。<a id="a-HQ"></a>家人答云。<a id="a-HR"></a>其子怀时当降蜜雨。<a id="a-HS"></a>生时亦尔。<a id="a-HT"></a>父姓婆悉瑟吒。<a id="a-HU"></a>因兹为名未度婆悉瑟吒。<a id="a-HV"></a>此名最胜蜜。<a id="a-HW"></a>儿渐长大。<a id="a-HX"></a>因宿业力便生信心。<a id="a-HY"></a>即往佛所。<a id="a-HZ"></a>佛为说法发心出家便如法度。<a id="a-Ha"></a>既出家已。<a id="a-Hb"></a>日日自然感三钵蜜。<a id="a-Hc"></a>一钵供佛。<a id="a-Hd"></a>一钵供养僧伽。<a id="a-He"></a>一钵共亲友食。<a id="a-Hf"></a>时诸大众咸并生疑。<a id="a-Hg"></a>俱往白佛。<a id="a-Hh"></a>以何因缘此最胜蜜苾刍。<a id="a-Hi"></a>日日如是有斯蜜应。<a id="a-Hj"></a>佛言。<a id="a-Hk"></a>此最胜蜜苾刍自作福业。<a id="a-Hl"></a>是故日日感斯蜜报。<a id="a-Hm"></a>广说如上。</p>
  <p id="aHn">佛告苾刍。<a id="a-Ho"></a>汝等昔见有一猕猴从娑罗树下来以一钵蜜供养我不。<a id="a-Hp"></a>苾刍白佛言。<a id="a-Hq"></a>世尊。<a id="a-Hr"></a>我等昔见。<a id="a-Hs"></a>佛言。<a id="a-Ht"></a>彼猕猴者。<a id="a-Hu"></a>即此最胜蜜苾刍是也。<a id="a-Hv"></a>由前信心施蜜因缘故获斯报。<a id="a-Hw"></a>然此苾刍。<a id="a-Hx"></a>何但日能变三钵蜜。<a id="a-Hy"></a>欲令四海总成蜜者。<a id="a-Hz"></a>不足为难。<a id="a-I0"></a>何以故。<a id="a-I1"></a>由施佛蜜福增上故。<a id="a-I2"></a>广说如上。<a id="a-I3"></a>应舍黑业及杂染业修纯白业。</p>
 </body>
</html>