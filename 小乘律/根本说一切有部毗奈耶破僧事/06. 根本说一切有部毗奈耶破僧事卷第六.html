<!doctype html>
<html id="z3IBV6nqJ" data-ver="1078">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶破僧事卷第六</h1>
  <p id="a2">尔时大梵天王白佛言。<a id="a-3"></a>世尊。<a id="a-4"></a>于此世间有诸众生。<a id="a-5"></a>或生或老。<a id="a-6"></a>然其根性有上中下。<a id="a-7"></a>利钝不同。<a id="a-8"></a>形相端严性行调顺。<a id="a-9"></a>少诸烦惑。<a id="a-A"></a>亦少烦惑种类。<a id="a-B"></a>由不听正法故。<a id="a-C"></a>所解狭劣。<a id="a-D"></a>世尊。<a id="a-E"></a>如嗢钵罗花钵特摩花俱没陀花奔茶利迦花。<a id="a-F"></a>并于水中或生或老。<a id="a-G"></a>其花根性有上中下。<a id="a-H"></a>一浮出水。<a id="a-I"></a>一与水齐。<a id="a-J"></a>一居水下。<a id="a-K"></a>众生亦尔。<a id="a-L"></a>于世间中或生或老。<a id="a-M"></a>然诸根性有上中下。<a id="a-N"></a>利钝不同。<a id="a-O"></a>形相端严性行调顺。<a id="a-P"></a>少诸烦惑。<a id="a-Q"></a>亦少烦惑种类。<a id="a-R"></a>由不听正法故。<a id="a-S"></a>所解狭劣。<a id="a-T"></a>为是人故当说正法。<a id="a-U"></a>时彼诸人闻说法宝。<a id="a-V"></a>并皆悟解。</p>
  <p id="aW">尔时世尊。<a id="a-X"></a>闻是请已便作是念。<a id="a-Y"></a>我以佛眼观彼众生性差别不。<a id="a-Z"></a>作是念已。<a id="a-a"></a>即以佛眼观见有情。<a id="a-b"></a>或生或老。<a id="a-c"></a>然其根性有上中下。<a id="a-d"></a>利钝不同。<a id="a-e"></a>形相端严性行调顺少诸烦惑。<a id="a-f"></a>亦少烦惑种类。<a id="a-g"></a>由不听正法故。<a id="a-h"></a>所解狭劣。<a id="a-i"></a>尔时世尊。<a id="a-j"></a>即于有情起大悲心。<a id="a-k"></a>而说颂曰。</p>
  <p id="al">若有于法深乐听　　我即当开甘露门</p>
  <p id="am">如其讥慢自轻人　　大梵我终不为说</p>
  <p id="an">尔时大梵天王。<a id="a-o"></a>闻此颂已作如是念。<a id="a-p"></a>佛于今者欲说正法。<a id="a-q"></a>心生喜跃顶礼佛足。<a id="a-r"></a>绕佛三匝勿然不现。<a id="a-s"></a>时佛世尊复作是念。<a id="a-t"></a>我于今者为谁先说。<a id="a-u"></a>又作念言。<a id="a-v"></a>有哥罗哥。<a id="a-w"></a>往在因中曾为我师。<a id="a-x"></a>及以种种供给。<a id="a-y"></a>我当为彼先说正法。</p>
  <p id="az">尔时空中诸天白言。<a id="a-10"></a>世尊。<a id="a-11"></a>其哥罗哥。<a id="a-12"></a>命终已来经今七日。<a id="a-13"></a>世尊亦以佛眼。<a id="a-14"></a>观知命终经其七日。<a id="a-15"></a>复作念言。<a id="a-16"></a>彼哥罗哥。<a id="a-17"></a>不闻我法失大利益。<a id="a-18"></a>若得闻法利益无边。<a id="a-19"></a>又复念言。<a id="a-1A"></a>我今当为嗢达罗摩子说法。<a id="a-1B"></a>由于因中为第二师。<a id="a-1C"></a>种种供给我故为说。<a id="a-1D"></a>空中诸天亦白佛言。<a id="a-1E"></a>此嗢达罗摩子昨夜命过。<a id="a-1F"></a>佛亦观知昨夜命终。<a id="a-1G"></a>复作是念。<a id="a-1H"></a>彼不闻我法失大利益。<a id="a-1I"></a>若得闻法利益无边。<a id="a-1J"></a>尔时世尊便作是念。<a id="a-1K"></a>我欲先为何人说法。<a id="a-1L"></a>复作是念。<a id="a-1M"></a>应为彼五人先为说法。<a id="a-1N"></a>何以故。<a id="a-1O"></a>我昔苦行之时。<a id="a-1P"></a>彼等五人信心尊重承事供养。<a id="a-1Q"></a>复作是念。<a id="a-1R"></a>彼等五人今何所在。<a id="a-1S"></a>尔时世尊超人天眼观察。<a id="a-1T"></a>乃见五人在波罗痆斯仙人堕处施鹿林中。<a id="a-1U"></a>见已从菩提树坐下而起。<a id="a-1V"></a>往诣迦施那国波罗痆斯城。<a id="a-1W"></a>乃路逢一外道。<a id="a-1X"></a>名为亲近。<a id="a-1Y"></a>彼见世尊形容端严清净色相善好。<a id="a-1Z"></a>问曰。<a id="a-1a"></a>具寿乔答摩。<a id="a-1b"></a>诸根端正清净颜容皮肤细滑。<a id="a-1c"></a>于何教师而得出家受谁法教。<a id="a-1d"></a>尔时世尊即说颂曰。</p>
  <p id="a1e">我今不从师受业　　亦无比类同于我</p>
  <p id="a1f">世间所应开觉者　　唯我一人善能晓</p>
  <p id="a1g">一切通达超出世　　而于诸法无所著</p>
  <p id="a1h">咸皆弃舍证解脱　　自然觉悟不从师</p>
  <p id="a1i">既无有人类于我　　所以自然觉一切</p>
  <p id="a1j">如来天人大导师　　已证一切智力具</p>
  <p id="a1k">尔时世尊说此颂已。<a id="a-1l"></a>诣迦施那国波罗痆斯城仙人堕处施鹿林中。<a id="a-1m"></a>是时五人在彼林中。<a id="a-1n"></a>遥见世尊。<a id="a-1o"></a>各相谓言。<a id="a-1p"></a>共立一制。<a id="a-1q"></a>此沙门乔答摩。<a id="a-1r"></a>性多缓慢常为邪命断惑数退。<a id="a-1s"></a>彼今广餐美食。<a id="a-1t"></a>所谓酥蜜酪等。<a id="a-1u"></a>以酥油涂身香汤洗浴。<a id="a-1v"></a>彼乔答摩来至我所。<a id="a-1w"></a>我等不应起迎顶礼。<a id="a-1x"></a>亦莫唤坐。<a id="a-1y"></a>彼若坐时亦任远坐。<a id="a-1z"></a>立制才竟。<a id="a-20"></a>如来渐渐近五人所。<a id="a-21"></a>时彼五人。<a id="a-22"></a>不胜如来威德尊重。<a id="a-23"></a>从座而起。<a id="a-24"></a>一人为如来安座。<a id="a-25"></a>一人为如来取水。<a id="a-26"></a>一人为如来安置洗足器。<a id="a-27"></a>二人迎接为受三衣。<a id="a-28"></a>善来乔答摩。<a id="a-29"></a>可坐此座。<a id="a-2A"></a>世尊作是念。<a id="a-2B"></a>此愚痴人。<a id="a-2C"></a>共立章制而便自犯。<a id="a-2D"></a>作是念已就座而坐。<a id="a-2E"></a>五人供养。<a id="a-2F"></a>未知世尊得成正觉。<a id="a-2G"></a>心生轻慢。<a id="a-2H"></a>所有言说皆唤如来在俗名号。<a id="a-2I"></a>或唤乔答摩。<a id="a-2J"></a>或唤具寿。<a id="a-2K"></a>或唤种族。<a id="a-2L"></a>是时世尊。<a id="a-2M"></a>见毁呰已告五人曰。<a id="a-2N"></a>于如来处。<a id="a-2O"></a>莫唤俗姓乔答摩具寿种族名字。<a id="a-2P"></a>若如是毁呰如来者。<a id="a-2Q"></a>失大利益。<a id="a-2R"></a>生生之处于长夜中而受苦恼。<a id="a-2S"></a>何以故。<a id="a-2T"></a>若复有人。<a id="a-2U"></a>频唤如来俗姓名号等。<a id="a-2V"></a>彼无智人。<a id="a-2W"></a>生生之处失大利益。<a id="a-2X"></a>常受苦恼。<a id="a-2Y"></a>汝等应知。<a id="a-2Z"></a>自今以去。<a id="a-2a"></a>于如来所莫唤俗姓。<a id="a-2b"></a>五人报曰。<a id="a-2c"></a>具寿乔答摩。<a id="a-2d"></a>汝先苦行。<a id="a-2e"></a>不得正觉智慧之法。<a id="a-2f"></a>亦复不见善安乐住。<a id="a-2g"></a>汝不可得。<a id="a-2h"></a>何谓今日破戒弃舍苦行。<a id="a-2i"></a>心不能定。<a id="a-2j"></a>痴狂心乱广受好食。<a id="a-2k"></a>所谓酥乳酪等。<a id="a-2l"></a>酥油涂身香水洗浴。<a id="a-2m"></a>一无苦行。<a id="a-2n"></a>如何乃言得成正觉。<a id="a-2o"></a>世尊报曰。<a id="a-2p"></a>汝愚痴人。<a id="a-2q"></a>不见如来前后相貌诸根差别。<a id="a-2r"></a>五人报曰。<a id="a-2s"></a>具寿乔答摩。<a id="a-2t"></a>如是相貌我见差别。<a id="a-2u"></a>尔时世尊告五人曰。<a id="a-2v"></a>出家之人不得亲近二种邪师。<a id="a-2w"></a>云何为二。<a id="a-2x"></a>一者乐着凡夫下劣俗法及耽乐淫欲处。<a id="a-2y"></a>二者自苦己身造诸过失。<a id="a-2z"></a>并非圣者所行之法。<a id="a-30"></a>此二邪法。<a id="a-31"></a>出家之人当须远离。<a id="a-32"></a>我有处中之法。<a id="a-33"></a>习行之者。<a id="a-34"></a>当得清净之眼及大智慧。<a id="a-35"></a>成等正觉寂静涅槃。<a id="a-36"></a>何为处中法。<a id="a-37"></a>所谓八圣道。<a id="a-38"></a>云何为八。<a id="a-39"></a>所谓正见正思惟正语正业正命正精进正念正定。<a id="a-3A"></a>尔时世尊。<a id="a-3B"></a>而为五人以决定心说如是教。<a id="a-3C"></a>时五人中。<a id="a-3D"></a>二人侍佛学法。<a id="a-3E"></a>三人晨时乞饭。<a id="a-3F"></a>还至本处充六人食。<a id="a-3G"></a>又于中后。<a id="a-3H"></a>三人侍佛学法。<a id="a-3I"></a>二人入村乞食。<a id="a-3J"></a>还至本处五人共餐。<a id="a-3K"></a>唯佛世尊不非时食。<a id="a-3L"></a>尔时世尊告五人曰。<a id="a-3M"></a>此苦圣谛法。<a id="a-3N"></a>我未曾闻。<a id="a-3O"></a>由如理作意精勤力故。<a id="a-3P"></a>得净慧眼智明觉生。<a id="a-3Q"></a>此苦集圣谛法。<a id="a-3R"></a>我未曾闻。<a id="a-3S"></a>由如理作意精进力故。<a id="a-3T"></a>得净慧眼智明觉生。<a id="a-3U"></a>此苦灭圣谛法。<a id="a-3V"></a>我未曾闻。<a id="a-3W"></a>由如理作意精进力故。<a id="a-3X"></a>得净慧眼智明觉生。<a id="a-3Y"></a>此苦灭道圣谛法。<a id="a-3Z"></a>我未曾闻。<a id="a-3a"></a>由如理作意精进力故。<a id="a-3b"></a>得净慧眼智明觉生。<a id="a-3c"></a>复告五人。<a id="a-3d"></a>此苦圣谛法。<a id="a-3e"></a>我未曾知。<a id="a-3f"></a>今当应知。<a id="a-3g"></a>由如理作意精进力故。<a id="a-3h"></a>得净慧眼智明觉生。<a id="a-3i"></a>此苦集圣谛法。<a id="a-3j"></a>我未曾断。<a id="a-3k"></a>今当应断。<a id="a-3l"></a>如理作意精进力故。<a id="a-3m"></a>得净慧眼智明觉生。<a id="a-3n"></a>此苦灭圣谛法。<a id="a-3o"></a>我未所证。<a id="a-3p"></a>今当应证。<a id="a-3q"></a>如理作意精进力故。<a id="a-3r"></a>得净慧眼智明觉生。<a id="a-3s"></a>此苦灭道圣谛。<a id="a-3t"></a>我未修习今当应修。<a id="a-3u"></a>如理作意精进力故。<a id="a-3v"></a>得净慧眼智明觉生。<a id="a-3w"></a>此苦圣谛。<a id="a-3x"></a>我已遍知。<a id="a-3y"></a>不复更知。<a id="a-3z"></a>先未曾闻。<a id="a-40"></a>由如理作意精进力故。<a id="a-41"></a>得净慧眼智明觉生。<a id="a-42"></a>此苦集圣谛。<a id="a-43"></a>我已永断。<a id="a-44"></a>更不复断。<a id="a-45"></a>先未曾闻。<a id="a-46"></a>由如理作意精进力故。<a id="a-47"></a>得净慧眼智明觉生。<a id="a-48"></a>此苦灭圣谛。<a id="a-49"></a>我已作证。<a id="a-4A"></a>更不复证。<a id="a-4B"></a>先未所证。<a id="a-4C"></a>由如理作意精进力故。<a id="a-4D"></a>得净慧眼智明觉生。<a id="a-4E"></a>此苦灭道圣谛。<a id="a-4F"></a>我已修习。<a id="a-4G"></a>先未所习。<a id="a-4H"></a>由如理作意精进力故。<a id="a-4I"></a>得净慧眼智明觉生。<a id="a-4J"></a>汝等五人当知。<a id="a-4K"></a>我先未得此四谛三转十二种。<a id="a-4L"></a>未生净眼智明觉。<a id="a-4M"></a>不能超过人天乃至梵界诸沙门婆罗门一切世间天人阿苏罗。<a id="a-4N"></a>未证解脱出离。<a id="a-4O"></a>不离颠倒。<a id="a-4P"></a>我不证无上正智。<a id="a-4Q"></a>汝等当知。<a id="a-4R"></a>我自修习此四圣谛三转十二种。<a id="a-4S"></a>证已即生净眼智明。<a id="a-4T"></a>了达正觉。<a id="a-4U"></a>尔时我便超过人天魔梵界及世沙门婆罗门。<a id="a-4V"></a>于天人阿苏罗解脱。<a id="a-4W"></a>出离心所颠倒。<a id="a-4X"></a>我得于正智无上正觉。<a id="a-4Y"></a>世尊说此法时。<a id="a-4Z"></a>具寿憍陈如。<a id="a-4a"></a>证于无垢无尘法中得法眼净。<a id="a-4b"></a>及八万天众。<a id="a-4c"></a>于法中亦证法眼。</p>
  <p id="a4d">尔时世尊告憍陈如曰。<a id="a-4e"></a>汝证法已。<a id="a-4f"></a>答曰。<a id="a-4g"></a>世尊。<a id="a-4h"></a>我已证。<a id="a-4i"></a>佛复告曰。<a id="a-4j"></a>憍陈如。<a id="a-4k"></a>汝证法耶。<a id="a-4l"></a>答曰。<a id="a-4m"></a>善逝已证。<a id="a-4n"></a>佛言。<a id="a-4o"></a>具寿憍陈如。<a id="a-4p"></a>既遍证法。<a id="a-4q"></a>以是义故。<a id="a-4r"></a>号阿若憍陈如。<a id="a-4s"></a>尔时地行药叉众。<a id="a-4t"></a>闻世尊语。<a id="a-4u"></a>同发声言。<a id="a-4v"></a>仁者当知。<a id="a-4w"></a>此佛世尊。<a id="a-4x"></a>于波罗痆斯城仙人堕处施鹿林中。<a id="a-4y"></a>三转十二行法轮。<a id="a-4z"></a>非诸沙门婆罗门人天魔梵之所能转。<a id="a-50"></a>令多人安乐故。<a id="a-51"></a>令多人利益故。<a id="a-52"></a>哀愍有情故。<a id="a-53"></a>由是义故。<a id="a-54"></a>天众增益苏罗损减。<a id="a-55"></a>尔时空行药叉。<a id="a-56"></a>闻地行声已。<a id="a-57"></a>亦同发声。<a id="a-58"></a>乃至四天王天三十三天。<a id="a-59"></a>炎魔天睹史天。<a id="a-5A"></a>化乐天他化自在天。<a id="a-5B"></a>及诸梵天。<a id="a-5C"></a>皆同时同刹那同腊婆同牟呼栗多发声。<a id="a-5D"></a>阿迦尼吒天闻是声已亦同言曰。<a id="a-5E"></a>仁者当知。<a id="a-5F"></a>此佛世尊。<a id="a-5G"></a>波罗痆斯城仙人堕处施鹿林中。<a id="a-5H"></a>三转十二行相法轮。<a id="a-5I"></a>非诸沙门婆罗门天人魔梵之所能转。<a id="a-5J"></a>为令多人得安乐故。<a id="a-5K"></a>为令多人得利益故。<a id="a-5L"></a>哀愍有情故。<a id="a-5M"></a>天众增长苏罗损减。<a id="a-5N"></a>世尊波罗痆斯城仙人堕处施鹿林中。<a id="a-5O"></a>三转十二行相法轮故。<a id="a-5P"></a>因号此法经及此地。<a id="a-5Q"></a>名为转法轮处经。</p>
  <p id="a5R">尔时世尊复告四人曰。<a id="a-5S"></a>有四圣谛。<a id="a-5T"></a>云何为四。<a id="a-5U"></a>所谓苦圣谛集圣谛灭圣谛道圣谛。<a id="a-5V"></a>云何苦圣谛。<a id="a-5W"></a>所谓生苦老苦病苦死苦爱别离苦怨憎会苦求不得苦乃至五取蕴苦。<a id="a-5X"></a>如此应知。<a id="a-5Y"></a>修习八圣道。<a id="a-5Z"></a>所谓正见正思惟正语正业正命正精进正念正定。<a id="a-5a"></a>云何名集圣谛。<a id="a-5b"></a>所谓爱欲更受后有。<a id="a-5c"></a>爱喜贪俱行爱彼彼欣乐染爱。<a id="a-5d"></a>为舍离故。<a id="a-5e"></a>应修习八正道。<a id="a-5f"></a>云何灭圣谛。<a id="a-5g"></a>所谓爱欲更受后有。<a id="a-5h"></a>喜爱相应攀缘染着。<a id="a-5i"></a>为灭坏休息永没离欲见证故。<a id="a-5j"></a>修习八正道。<a id="a-5k"></a>云何道圣谛。<a id="a-5l"></a>所谓八圣道。<a id="a-5m"></a>应当修习。<a id="a-5n"></a>世尊说此四谛法时。<a id="a-5o"></a>阿若憍陈如。<a id="a-5p"></a>证诸漏尽心得解脱。<a id="a-5q"></a>四人于此法中。<a id="a-5r"></a>离诸尘垢证清净眼。<a id="a-5s"></a>尔时世间中有二应供。<a id="a-5t"></a>一是世尊。<a id="a-5u"></a>二是憍陈如。</p>
  <p id="a5v">尔时世尊复告四人曰。<a id="a-5w"></a>汝等当知。<a id="a-5x"></a>色无我。<a id="a-5y"></a>若色有我。<a id="a-5z"></a>不应生诸疾苦。<a id="a-60"></a>能于色中。<a id="a-61"></a>作如是色。<a id="a-62"></a>不作如是色。<a id="a-63"></a>是故汝等。<a id="a-64"></a>知色无我故。<a id="a-65"></a>生诸疾苦。<a id="a-66"></a>不能作如是色。<a id="a-67"></a>不作如是色。<a id="a-68"></a>受想行识亦复如是应知。<a id="a-69"></a>尔时世尊复告四人曰。<a id="a-6A"></a>于意云何。<a id="a-6B"></a>色为是常为无常耶。<a id="a-6C"></a>答曰。<a id="a-6D"></a>大德。<a id="a-6E"></a>色是无常。<a id="a-6F"></a>告曰。<a id="a-6G"></a>色若无常者。<a id="a-6H"></a>为苦非苦。<a id="a-6I"></a>答曰。<a id="a-6J"></a>大德是苦。<a id="a-6K"></a>告曰。<a id="a-6L"></a>色若无常苦者。<a id="a-6M"></a>即是变坏。<a id="a-6N"></a>若多闻弟子者执色是我。<a id="a-6O"></a>我有诸色。<a id="a-6P"></a>色属于我。<a id="a-6Q"></a>我在色中不。<a id="a-6R"></a>答曰。<a id="a-6S"></a>不也。<a id="a-6T"></a>世尊告曰。<a id="a-6U"></a>如是受想行识。<a id="a-6V"></a>为是常耶。<a id="a-6W"></a>为无常耶。<a id="a-6X"></a>答曰。<a id="a-6Y"></a>大德。<a id="a-6Z"></a>无常也。<a id="a-6a"></a>告曰。<a id="a-6b"></a>乃至识等无常者。<a id="a-6c"></a>为苦非苦。<a id="a-6d"></a>答曰。<a id="a-6e"></a>是苦。<a id="a-6f"></a>大德。<a id="a-6g"></a>告曰。<a id="a-6h"></a>识等无常苦者。<a id="a-6i"></a>即是变坏。<a id="a-6j"></a>若有多闻弟子。<a id="a-6k"></a>执色乃至识是我。<a id="a-6l"></a>我有识等。<a id="a-6m"></a>识等属我。<a id="a-6n"></a>我在识等中不。<a id="a-6o"></a>答曰。<a id="a-6p"></a>不也大德。<a id="a-6q"></a>告曰。<a id="a-6r"></a>是故当知。<a id="a-6s"></a>诸所有色。<a id="a-6t"></a>若过去若未来若现在。<a id="a-6u"></a>若内若外若粗若细若胜若劣若近若远。<a id="a-6v"></a>如是诸色非我。<a id="a-6w"></a>非我所有。<a id="a-6x"></a>非属于我。<a id="a-6y"></a>我不在色。<a id="a-6z"></a>由如实遍知。<a id="a-70"></a>应如是见。<a id="a-71"></a>乃至受想行识亦如是见。<a id="a-72"></a>汝等声闻弟子。<a id="a-73"></a>具足多闻观五取蕴。<a id="a-74"></a>离我我所。<a id="a-75"></a>如是观已。<a id="a-76"></a>知诸世间实无可取。<a id="a-77"></a>无可取故不生怖畏。<a id="a-78"></a>无怖畏故内证圆寂。<a id="a-79"></a>我生已尽梵行已立。<a id="a-7A"></a>所作已办不受后有。</p>
  <p id="a7B">尔时世尊说此法时。<a id="a-7C"></a>彼四人等闻此法已。<a id="a-7D"></a>心得解脱证阿罗汉果。<a id="a-7E"></a>是时世间有六阿罗汉。<a id="a-7F"></a>佛为第一。</p>
  <p id="a7G">尔时佛在波罗痆斯城婆罗奈河边。<a id="a-7H"></a>时彼城中有长者子。<a id="a-7I"></a>名曰耶舍。<a id="a-7J"></a>于日日中。<a id="a-7K"></a>令奏女乐受五欲乐。<a id="a-7L"></a>身心疲倦即便眠卧。<a id="a-7M"></a>诸伎女等围绕而睡。<a id="a-7N"></a>尔时耶舍。<a id="a-7O"></a>中夜忽觉见诸伎女。<a id="a-7P"></a>九孔流溢种种不净。<a id="a-7Q"></a>头发蓬乱衣服垢秽。<a id="a-7R"></a>手足繁闹呓言喧杂。<a id="a-7S"></a>见此事已作是思惟。<a id="a-7T"></a>我于今夜在尸林耶。<a id="a-7U"></a>心生惊怖起蹑宝履。<a id="a-7V"></a>其履价直百千两金。<a id="a-7W"></a>趋至门边大声叫唤。<a id="a-7X"></a>诸人当知苦来逼我。<a id="a-7Y"></a>诸人当知苦来逼我。<a id="a-7Z"></a>悲泣雨泪。<a id="a-7a"></a>时有非人。<a id="a-7b"></a>隐耶舍声不令人觉。<a id="a-7c"></a>即为开门。<a id="a-7d"></a>尔时耶舍。<a id="a-7e"></a>出至大门亦发大声。<a id="a-7f"></a>悲泣哽噎复作是言。<a id="a-7g"></a>诸人当知苦来逼我。<a id="a-7h"></a>时彼非人。<a id="a-7i"></a>隐耶舍声不令人觉。<a id="a-7j"></a>便为开门。<a id="a-7k"></a>尔时耶舍。<a id="a-7l"></a>出至城门如前叫唤。<a id="a-7m"></a>时彼非人亦为开门。<a id="a-7n"></a>尔时耶舍出城门已至婆罗奈河边。<a id="a-7o"></a>尔时世尊河边经行。<a id="a-7p"></a>耶舍见水如前叫唤。<a id="a-7q"></a>佛闻其声。<a id="a-7r"></a>告言童子。<a id="a-7s"></a>此处无畏。<a id="a-7t"></a>汝可渡来。<a id="a-7u"></a>于是耶舍脱留宝履。<a id="a-7v"></a>渡诣佛所。<a id="a-7w"></a>顶礼佛足在一面立。</p>
  <p id="a7x">尔时世尊。<a id="a-7y"></a>即将耶舍至其住处。<a id="a-7z"></a>佛就本座。<a id="a-80"></a>时彼耶舍。<a id="a-81"></a>礼佛足已对如来坐。<a id="a-82"></a>尔时世尊。<a id="a-83"></a>即为敷演妙法示教利喜。<a id="a-84"></a>诸佛常法。<a id="a-85"></a>先说此法。<a id="a-86"></a>所谓布施持戒生天之因。<a id="a-87"></a>复说五欲所有过患。<a id="a-88"></a>赞叹出家独处山林。<a id="a-89"></a>思惟观察断诸烦恼。<a id="a-8A"></a>演说广大微妙之法。<a id="a-8B"></a>开示令解。<a id="a-8C"></a>诸有听者闻说此法。<a id="a-8D"></a>欢喜清净无有疑惑。<a id="a-8E"></a>佛观知已更复为说出世之法。<a id="a-8F"></a>所谓苦集灭道圣谛。<a id="a-8G"></a>犹如浣衣先除垢秽。<a id="a-8H"></a>既清净已色即易染。<a id="a-8I"></a>耶舍亦尔。<a id="a-8J"></a>初闻佛说心器清净。<a id="a-8K"></a>便能了知四圣谛法。<a id="a-8L"></a>证预流果。<a id="a-8M"></a>见法得法极通达法。<a id="a-8N"></a>究竟坚法越一切悕望。<a id="a-8O"></a>度一切疑惑不假他缘。<a id="a-8P"></a>于大师教余不能引。<a id="a-8Q"></a>于诸法中得无所畏。<a id="a-8R"></a>耶舍尔时得此法已心大欢喜。<a id="a-8S"></a>从座而起整衣服。<a id="a-8T"></a>顶礼佛足右膝着地。<a id="a-8U"></a>合掌白佛而作是言。<a id="a-8V"></a>世尊。<a id="a-8W"></a>我今入此微妙之法获大胜利。<a id="a-8X"></a>从今已后乃至尽形。<a id="a-8Y"></a>归佛法僧。<a id="a-8Z"></a>为五戒邬波索迦。<a id="a-8a"></a>不杀不盗不耶行不妄语不饮酒。<a id="a-8b"></a>作是语已退坐一面。<a id="a-8c"></a>时彼耶舍出城已后。<a id="a-8d"></a>妻从睡觉不见耶舍。<a id="a-8e"></a>处处寻觅莫知所在。<a id="a-8f"></a>告父长者曰。<a id="a-8g"></a>长者当知。<a id="a-8h"></a>今子耶舍不知所在。<a id="a-8i"></a>长者闻已作如是念。<a id="a-8j"></a>岂非我子被诸恶贼及以怨家将出城外作无利耶。<a id="a-8k"></a>作是念已。<a id="a-8l"></a>即于四方令诸马使自持火炬。<a id="a-8m"></a>与诸人等处处寻觅。<a id="a-8n"></a>遂出城门渐至河侧。<a id="a-8o"></a>见有宝履价直百千。<a id="a-8p"></a>便作是念。<a id="a-8q"></a>我子定非恶贼得去。<a id="a-8r"></a>既脱宝履明知渡河。<a id="a-8s"></a>长者即便渡河而去。<a id="a-8t"></a>渐至佛所于时世尊。<a id="a-8u"></a>遥见长者从外而来。<a id="a-8v"></a>即以神力令彼长者虽入众中不见其子。<a id="a-8w"></a>时彼长者。<a id="a-8x"></a>既至佛所顶礼佛足。<a id="a-8y"></a>白言世尊。<a id="a-8z"></a>见我耶舍以不。<a id="a-90"></a>佛言。<a id="a-91"></a>长者。<a id="a-92"></a>汝宜且坐。<a id="a-93"></a>容于此处与子相见。<a id="a-94"></a>时彼长者闻佛语已。<a id="a-95"></a>起欢喜心得未曾有。<a id="a-96"></a>礼佛双足在一面坐。</p>
  <p id="a97">尔时世尊。<a id="a-98"></a>为说妙法示教利喜。<a id="a-99"></a>诸佛常法。<a id="a-9A"></a>凡所演说。<a id="a-9B"></a>先开布施持戒生天之因。<a id="a-9C"></a>复说五欲所有过患。<a id="a-9D"></a>赞彼出家独处山林。<a id="a-9E"></a>乃至令彼长者得预流果。<a id="a-9F"></a>其子耶舍。<a id="a-9G"></a>犹着俗时种种珍宝庄严之具。<a id="a-9H"></a>得阿罗汉果。<a id="a-9I"></a>尔时世尊。<a id="a-9J"></a>即摄神力而说颂曰。</p>
  <p id="a9K">调伏寂静持净戒　　常以妙法自庄严</p>
  <p id="a9L">于诸含识无害心　　是谓沙门苾刍行</p>
  <p id="a9M">于是时中。<a id="a-9N"></a>世间有七阿罗汉。<a id="a-9O"></a>佛为第一。<a id="a-9P"></a>尔时长者。<a id="a-9Q"></a>忽见其子在佛前坐。<a id="a-9R"></a>见已告曰。<a id="a-9S"></a>童子汝来。<a id="a-9T"></a>共汝归家。<a id="a-9U"></a>汝母相忆悲伤啼泣。</p>
  <p id="a9V">尔时世尊告长者曰。<a id="a-9W"></a>于意云何。<a id="a-9X"></a>颇有已得无学智见证四谛法。<a id="a-9Y"></a>彼人还家餐吐食不。<a id="a-9Z"></a>长者答曰。<a id="a-9a"></a>不也大德。<a id="a-9b"></a>佛言。<a id="a-9c"></a>长者。<a id="a-9d"></a>汝今已得有学智见证四谛法不。<a id="a-9e"></a>答曰。<a id="a-9f"></a>已得。<a id="a-9g"></a>佛告长者曰。<a id="a-9h"></a>此耶舍童子。<a id="a-9i"></a>已得无学智见证四谛法。<a id="a-9j"></a>长者白言。<a id="a-9k"></a>我子耶舍获大果利。<a id="a-9l"></a>得无学智见。<a id="a-9m"></a>证四圣谛理。<a id="a-9n"></a>所谓苦集灭道。</p>
  <p id="a9o">尔时长者白佛言。<a id="a-9p"></a>世尊。<a id="a-9q"></a>愿佛世尊至明日时。<a id="a-9r"></a>与子耶舍来我宅中受我供养。<a id="a-9s"></a>尔时世尊默受其请。<a id="a-9t"></a>长者知佛许已礼足而去。</p>
  <p id="a9u">尔时世尊。<a id="a-9v"></a>至时着衣持钵。<a id="a-9w"></a>与耶舍童子到长者宅。<a id="a-9x"></a>耶舍母妻在中门傍。<a id="a-9y"></a>待佛世尊及其耶舍。<a id="a-9z"></a>既见佛来。<a id="a-A0"></a>自以其手严饰床具敷设座已请世尊坐。<a id="a-A1"></a>尔时世尊即就其座。<a id="a-A2"></a>时耶舍母及妻。<a id="a-A3"></a>礼世尊足在一面坐。<a id="a-A4"></a>尔时世尊。<a id="a-A5"></a>即为说法示教利喜。<a id="a-A6"></a>先演布施持戒人天之因。<a id="a-A7"></a>次演修习断诸烦恼。<a id="a-A8"></a>乃至证预流果。<a id="a-A9"></a>尔时其母及妻。<a id="a-AA"></a>既见法证法已。<a id="a-AB"></a>即从坐起礼佛双足白言。<a id="a-AC"></a>世尊。<a id="a-AD"></a>我于今日得此妙法。<a id="a-AE"></a>尽此形寿归佛法僧。<a id="a-AF"></a>永持五戒作邬婆斯迦。<a id="a-AG"></a>愿佛世尊。<a id="a-AH"></a>今日食时受我供养。<a id="a-AI"></a>世尊默然而许。<a id="a-AJ"></a>时耶舍母见佛许已。<a id="a-AK"></a>即于家中。<a id="a-AL"></a>办诸清净上妙饮食。<a id="a-AM"></a>于世尊前饰一香坛。<a id="a-AN"></a>奉诸香味而以供养。<a id="a-AO"></a>世尊食已洒扫清净。<a id="a-AP"></a>重以香花周匝供养。<a id="a-AQ"></a>在一面坐。<a id="a-AR"></a>如来尔时。<a id="a-AS"></a>重为说法即便而去。<a id="a-AT"></a>时波罗痆斯城诸长者等。<a id="a-AU"></a>闻第一长者子耶舍剃除须发被于法服随佛世尊而作弟子。<a id="a-AV"></a>其第二长者子。<a id="a-AW"></a>名曰富楼那。<a id="a-AX"></a>其第三长者子。<a id="a-AY"></a>名曰无垢。<a id="a-AZ"></a>第四长者子。<a id="a-Aa"></a>名曰骄梵拔提。<a id="a-Ab"></a>第五长者子。<a id="a-Ac"></a>名曰妙肩。<a id="a-Ad"></a>闻耶舍出家。<a id="a-Ae"></a>咸作是念。<a id="a-Af"></a>今耶舍童子生于贵家。<a id="a-Ag"></a>富有珍宝身体端严。<a id="a-Ah"></a>恒受快乐。<a id="a-Ai"></a>舍其所好为佛弟子。<a id="a-Aj"></a>将知如来甚大威德法亦微妙。<a id="a-Ak"></a>我等应当剃除须发侍养如来学受胜法。<a id="a-Al"></a>作是议已即共同心。<a id="a-Am"></a>从波罗痆斯城至世尊所。<a id="a-An"></a>礼世尊足在一面立白佛言。<a id="a-Ao"></a>世尊。<a id="a-Ap"></a>愿与妙法。<a id="a-Aq"></a>我等出家为佛弟子。<a id="a-Ar"></a>依如来教奉持梵行。</p>
  <p id="aAs">佛告诸长者子曰。<a id="a-At"></a>今正是时。<a id="a-Au"></a>善来苾刍。<a id="a-Av"></a>汝便出家修诸梵行。<a id="a-Aw"></a>作是语已彼长者子等须发自落袈裟着身成苾刍相。<a id="a-Ax"></a>如经七日曾出家者。<a id="a-Ay"></a>其所悟解如百岁苾刍。<a id="a-Az"></a>尔时世尊重为说法。<a id="a-B0"></a>汝等苾刍。<a id="a-B1"></a>独一静处远离喧杂。<a id="a-B2"></a>常守自心勤修苦行。<a id="a-B3"></a>今既出家应求梵行。<a id="a-B4"></a>度于彼岸证自正智。<a id="a-B5"></a>得佛神通尽于生死。<a id="a-B6"></a>梵行建立办于所作。<a id="a-B7"></a>勿受后有。<a id="a-B8"></a>如斯修者得无生果。<a id="a-B9"></a>时四苾刍闻佛此言。<a id="a-BA"></a>即便悟解证阿罗汉果。<a id="a-BB"></a>时此世间有十一阿罗汉。<a id="a-BC"></a>佛为第一。<a id="a-BD"></a>波罗痆斯城中有五十豪族家。<a id="a-BE"></a>闻此五长者子咸皆出家剃除须发而被法服证阿罗汉果。<a id="a-BF"></a>各作是言。<a id="a-BG"></a>如来教法甚为深妙。<a id="a-BH"></a>令彼五长者子各舍豪富而为出家。<a id="a-BI"></a>我等诸人亦宜诣佛而为弟子。<a id="a-BJ"></a>作是议已咸至佛所。<a id="a-BK"></a>顶礼佛足在一面立白佛言。<a id="a-BL"></a>世尊。<a id="a-BM"></a>愿听我等于善法律中出家而为苾刍常修梵行。<a id="a-BN"></a>佛言。<a id="a-BO"></a>善来苾刍。<a id="a-BP"></a>须发自落袈裟着身。<a id="a-BQ"></a>如经七日曾出家者。<a id="a-BR"></a>佛言。<a id="a-BS"></a>具寿。<a id="a-BT"></a>夫出家者。<a id="a-BU"></a>独处山林远离喧杂。<a id="a-BV"></a>常守自心勤修苦行。<a id="a-BW"></a>度于彼岸证自正智。<a id="a-BX"></a>得佛静力尽生死际。<a id="a-BY"></a>勿受后有。<a id="a-BZ"></a>如斯修者得无生果。<a id="a-Ba"></a>时五十苾刍。<a id="a-Bb"></a>闻佛言已心获无碍。<a id="a-Bc"></a>证阿罗汉果。<a id="a-Bd"></a>时此世间有六十一阿罗汉。<a id="a-Be"></a>佛为第一。</p>
  <p id="aBf">尔时佛住波罗痆斯城仙人堕处施鹿林中。<a id="a-Bg"></a>六十苾刍前后围绕。<a id="a-Bh"></a>尔时世尊告诸苾刍。<a id="a-Bi"></a>我今与汝。<a id="a-Bj"></a>于一切天人系缚之中。<a id="a-Bk"></a>而得解脱。<a id="a-Bl"></a>汝等各可随诣诸方。<a id="a-Bm"></a>为诸众生作大利益。<a id="a-Bn"></a>且令汝等各各而往。<a id="a-Bo"></a>不用同行。<a id="a-Bp"></a>我亦往优楼频螺聚落。<a id="a-Bq"></a>为利益故。<a id="a-Br"></a>尔时恶魔作是念言。<a id="a-Bs"></a>此沙门乔答摩。<a id="a-Bt"></a>住于波罗痆斯仙人堕处施鹿林中。<a id="a-Bu"></a>为声闻众如是说法云。<a id="a-Bv"></a>我于一切天人系缚中而得解脱。<a id="a-Bw"></a>汝等苾刍。<a id="a-Bx"></a>亦于一切天人系缚中同得解脱。<a id="a-By"></a>汝等应往人间广为利益。<a id="a-Bz"></a>汝等应各别行。<a id="a-C0"></a>不用同往。<a id="a-C1"></a>我亦将诣优楼频螺聚落者。<a id="a-C2"></a>我今应当为彼作诸障碍。<a id="a-C3"></a>尔时恶魔作是念已。<a id="a-C4"></a>化为摩纳婆往诣佛所。<a id="a-C5"></a>即于佛前而说颂曰。</p>
  <p id="aC6">汝不得解脱　　而作解脱想</p>
  <p id="aC7">汝在系缚中　　不能解脱我</p>
  <p id="aC8">尔时世尊作是念言。<a id="a-C9"></a>今者恶魔愿我散乱。<a id="a-CA"></a>世尊知已说颂答曰。</p>
  <p id="aCB">人天系缚中　　我已得解脱</p>
  <p id="aCC">罪者今当知　　我已摧伏汝</p>
  <p id="aCD">尔时恶魔便作是念。<a id="a-CE"></a>此沙门乔答摩能知我心。<a id="a-CF"></a>作是念已便生懊恼。<a id="a-CG"></a>内怀忏悔便灭而去。</p>
  <p id="aCH">尔时世尊复告诸苾刍曰。<a id="a-CI"></a>我于天人系缚中而得解脱。<a id="a-CJ"></a>汝等亦得解脱。<a id="a-CK"></a>汝等应往余方作诸利益哀愍世间。<a id="a-CL"></a>为诸天人得安乐故。<a id="a-CM"></a>汝等不得双行。<a id="a-CN"></a>我今亦往优楼频螺聚落。<a id="a-CO"></a>诸苾刍等咸奉佛教。<a id="a-CP"></a>唯然而去。<a id="a-CQ"></a>尔时世尊。<a id="a-CR"></a>往波罗痆斯城优楼频螺聚落。<a id="a-CS"></a>既到于彼诣白叠林。<a id="a-CT"></a>在一树下宴坐而住。<a id="a-CU"></a>时有六十贤部在聚落外。<a id="a-CV"></a>于日日中。<a id="a-CW"></a>与诸女乐共相嬉戏。<a id="a-CX"></a>有一女人。<a id="a-CY"></a>失众所期弃而出去。<a id="a-CZ"></a>时六十贤部寻觅此女。<a id="a-Ca"></a>渐次往诣至白叠林。<a id="a-Cb"></a>便见世尊坐一树下颜貌端严。<a id="a-Cc"></a>若有见者发清净心。<a id="a-Cd"></a>调伏诸根意得寂静成就最胜。<a id="a-Ce"></a>犹如金幢光明殊妙。<a id="a-Cf"></a>诸人见已。<a id="a-Cg"></a>便诣佛所。<a id="a-Ch"></a>白言大德。<a id="a-Ci"></a>颇见一女人不。<a id="a-Cj"></a>世尊报曰。<a id="a-Ck"></a>彼女人者是汝何亲。<a id="a-Cl"></a>诸人白言。<a id="a-Cm"></a>我六十贤部。<a id="a-Cn"></a>在聚落外于日日中。<a id="a-Co"></a>令诸女乐作于倡伎。<a id="a-Cp"></a>此一女人失我所期弃我而去。<a id="a-Cq"></a>我今觅来。<a id="a-Cr"></a>告言。<a id="a-Cs"></a>诸人。<a id="a-Ct"></a>于意云何。<a id="a-Cu"></a>汝今所要。<a id="a-Cv"></a>为求女身是要。<a id="a-Cw"></a>为求自身要耶。<a id="a-Cx"></a>诸人报曰。<a id="a-Cy"></a>大德。<a id="a-Cz"></a>求女身无益。<a id="a-D0"></a>寻求自身最为第一。<a id="a-D1"></a>世尊告曰。<a id="a-D2"></a>童子。<a id="a-D3"></a>汝等来坐。<a id="a-D4"></a>我今为汝宣说妙法。<a id="a-D5"></a>时六十贤部。<a id="a-D6"></a>顶礼佛足却坐一面。<a id="a-D7"></a>佛说妙法示教利喜。<a id="a-D8"></a>诸佛常法。<a id="a-D9"></a>先说此法。<a id="a-DA"></a>所谓布施持戒生天之因。<a id="a-DB"></a>复说五欲所有过患。<a id="a-DC"></a>赞叹出家独处山林思惟观察断诸烦恼。<a id="a-DD"></a>演说广大微妙之法。<a id="a-DE"></a>开示令解。<a id="a-DF"></a>诸有听者闻说此法。<a id="a-DG"></a>欢喜清净无有疑惑。<a id="a-DH"></a>佛观知已。<a id="a-DI"></a>更复为说出世之法。<a id="a-DJ"></a>所谓苦集灭道四圣谛理。<a id="a-DK"></a>犹如浣衣先除粗垢得清净已色则易染。<a id="a-DL"></a>六十贤等。<a id="a-DM"></a>初闻佛说心器清净。<a id="a-DN"></a>便能了知四圣谛法。<a id="a-DO"></a>证预流果。<a id="a-DP"></a>见法得法极通达法。<a id="a-DQ"></a>究竟坚法越一切希望。<a id="a-DR"></a>度一切疑惑。<a id="a-DS"></a>不假他缘。<a id="a-DT"></a>于大师教余不能引。<a id="a-DU"></a>于诸法中得无所畏。<a id="a-DV"></a>六十贤部得此法已。<a id="a-DW"></a>心大欢喜从坐而起。<a id="a-DX"></a>整衣服顶礼佛足。<a id="a-DY"></a>双膝着地合掌向佛。<a id="a-DZ"></a>而作是言。<a id="a-Da"></a>世尊。<a id="a-Db"></a>我等入此微妙之法。<a id="a-Dc"></a>获大胜利。<a id="a-Dd"></a>从今已从乃至尽形归佛法僧。<a id="a-De"></a>受五学处为邬波索迦。<a id="a-Df"></a>不杀不盗不邪行不妄语不饮酒。<a id="a-Dg"></a>作是语已礼佛而退。</p>
  <p id="aDh">尔时世尊。<a id="a-Di"></a>夜既晓已于晨朝时。<a id="a-Dj"></a>着衣入多军村。<a id="a-Dk"></a>作是思惟。<a id="a-Dl"></a>于此村中我先为谁说法。<a id="a-Dm"></a>复作是念。<a id="a-Dn"></a>是时村主有其二女。<a id="a-Do"></a>一名欢喜。<a id="a-Dp"></a>二名欢喜力。<a id="a-Dq"></a>我先往昔欲舍苦行时。<a id="a-Dr"></a>此二女人。<a id="a-Ds"></a>先以乳糜及与酥蜜。<a id="a-Dt"></a>供养于我。<a id="a-Du"></a>我食此故身力强健。</p>
  <p id="aDv">尔时世尊作是念已。<a id="a-Dw"></a>往二女家。<a id="a-Dx"></a>彼二女人遥见世尊。<a id="a-Dy"></a>为佛敷设座已奉迎世尊。<a id="a-Dz"></a>顶礼佛足作如是言。<a id="a-E0"></a>善来善来世尊。<a id="a-E1"></a>唯愿世尊入就此座。<a id="a-E2"></a>尔时世尊而就其座。<a id="a-E3"></a>时彼女人顶礼佛足却住一面。<a id="a-E4"></a>佛为说法示教利喜。<a id="a-E5"></a>广说乃至于诸法中得无所畏。<a id="a-E6"></a>尔时二女。<a id="a-E7"></a>即从座起整衣服顶礼佛足双膝着地。<a id="a-E8"></a>合掌向佛。<a id="a-E9"></a>白言世尊。<a id="a-EA"></a>我遇妙法获大胜利。<a id="a-EB"></a>从今以后乃至尽形归佛法僧。<a id="a-EC"></a>为邬波斯迦。<a id="a-ED"></a>作是语已白佛言。<a id="a-EE"></a>世尊。<a id="a-EF"></a>今日慈悲受我微供。<a id="a-EG"></a>尔时世尊默然受请。<a id="a-EH"></a>时彼女人见佛受已。<a id="a-EI"></a>即于佛前作其泥坛。<a id="a-EJ"></a>世尊洗手足已如法而坐。<a id="a-EK"></a>时彼二女。<a id="a-EL"></a>布设种种清净甘美饮食。<a id="a-EM"></a>自手行食。<a id="a-EN"></a>频频将来而为供养。<a id="a-EO"></a>世尊食已洗手收食器已。<a id="a-EP"></a>扫洒其地烧香散花。<a id="a-EQ"></a>顶礼佛足却坐一面。<a id="a-ER"></a>尔时世尊。<a id="a-ES"></a>便为说法示教利喜咒愿而去。<a id="a-ET"></a>将欲出村便作是念。<a id="a-EU"></a>于此摩揭陀国。<a id="a-EV"></a>谁有最尊外道及婆罗门。<a id="a-EW"></a>闻我说法生信敬心。<a id="a-EX"></a>令众多人得入我法。<a id="a-EY"></a>时有外道。<a id="a-EZ"></a>名优楼频螺迦摄。<a id="a-Ea"></a>老年一百二十。<a id="a-Eb"></a>有五百弟子。<a id="a-Ec"></a>在尼连禅河边林中住。<a id="a-Ed"></a>修习苦行。<a id="a-Ee"></a>时摩揭陀国一切诸人。<a id="a-Ef"></a>皆生恭敬尊重供养。<a id="a-Eg"></a>为胜福田如阿罗汉。<a id="a-Eh"></a>我今往彼为说妙法。<a id="a-Ei"></a>令众多人获大胜利。<a id="a-Ej"></a>作是念已。<a id="a-Ek"></a>往尼连禅河边至迦摄所。<a id="a-El"></a>其优楼频螺迦摄。<a id="a-Em"></a>遥见世尊即严饰床座。<a id="a-En"></a>佛就而坐。<a id="a-Eo"></a>而作是语。<a id="a-Ep"></a>善来善来大沙门。<a id="a-Eq"></a>多时不见沙门来此。<a id="a-Er"></a>共相问讯曰。<a id="a-Es"></a>大德。<a id="a-Et"></a>起居轻利不。<a id="a-Eu"></a>作是语已相对而坐。<a id="a-Ev"></a>佛告迦摄。<a id="a-Ew"></a>仁是尊重于此火舍。<a id="a-Ex"></a>请觅一边寄停一宿。<a id="a-Ey"></a>迦摄波曰。<a id="a-Ez"></a>我非尊重。<a id="a-F0"></a>然此石室有大毒龙。<a id="a-F1"></a>恐相损害。</p>
  <p id="aF2">佛告迦摄。<a id="a-F3"></a>我请此舍龙不损我。<a id="a-F4"></a>迦摄报曰。<a id="a-F5"></a>大沙门。<a id="a-F6"></a>若龙不损汝随意而坐。<a id="a-F7"></a>尔时世尊。<a id="a-F8"></a>于初夜分洗手足已。<a id="a-F9"></a>便入火室。<a id="a-FA"></a>如常敷草结跏而坐。<a id="a-FB"></a>正念不动。<a id="a-FC"></a>时彼毒龙。<a id="a-FD"></a>遥见世尊心生嗔怒。<a id="a-FE"></a>便吐毒烟。<a id="a-FF"></a>时佛世尊。<a id="a-FG"></a>以神通力从口出烟遮彼毒烟。<a id="a-FH"></a>时彼毒龙见佛出烟。<a id="a-FI"></a>嗔心猛炽遍身出火。<a id="a-FJ"></a>尔时世尊。<a id="a-FK"></a>为欲调伏彼毒龙故。<a id="a-FL"></a>入火光三昧遍身出火。<a id="a-FM"></a>于其石室猛火炽然。<a id="a-FN"></a>时迦摄波。<a id="a-FO"></a>于中夜分从本处出。<a id="a-FP"></a>观其星宿。<a id="a-FQ"></a>遥见石室火焰炽然。<a id="a-FR"></a>便作是念。<a id="a-FS"></a>大沙门乔答摩颜貌端政。<a id="a-FT"></a>苦哉苦哉不用我语。<a id="a-FU"></a>今被毒龙火烧成灰。<a id="a-FV"></a>告诸弟子。<a id="a-FW"></a>汝等各各将水灭火救大沙门。<a id="a-FX"></a>尔时世尊知迦摄意。<a id="a-FY"></a>便作是念。<a id="a-FZ"></a>为欲调伏彼毒龙故。<a id="a-Fa"></a>更入三昧。<a id="a-Fb"></a>出种种火光。<a id="a-Fc"></a>灭毒龙火不损龙身。<a id="a-Fd"></a>时彼毒龙见种种火。<a id="a-Fe"></a>心生怖畏来诣佛所。<a id="a-Ff"></a>便入钵中盘身而住。<a id="a-Fg"></a>世尊知龙调伏。<a id="a-Fh"></a>从定而起。<a id="a-Fi"></a>擎钵而去至迦摄所。<a id="a-Fj"></a>迦摄见已即便问曰。<a id="a-Fk"></a>大沙门汝得存邪。<a id="a-Fl"></a>世尊告曰。<a id="a-Fm"></a>我得平安。<a id="a-Fn"></a>迦摄问曰。<a id="a-Fo"></a>于汝钵中而有何物。<a id="a-Fp"></a>世尊告曰。<a id="a-Fq"></a>此是毒龙汝所畏者。<a id="a-Fr"></a>我已调伏在此钵中。<a id="a-Fs"></a>迦摄见已而作是念。<a id="a-Ft"></a>沙门乔答摩。<a id="a-Fu"></a>虽有大威德善能如是。<a id="a-Fv"></a>然我亦是阿罗汉。<a id="a-Fw"></a>尔时世尊。<a id="a-Fx"></a>在优楼频螺迦摄住处聚落林中。<a id="a-Fy"></a>时迦摄波有五百摩纳婆。<a id="a-Fz"></a>各各供养祭祀火坛三所。<a id="a-G0"></a>其数总有一千五百火坛。<a id="a-G1"></a>彼五百摩纳婆。<a id="a-G2"></a>于晨朝时欲祭祠火坛于时燃火并皆不着。<a id="a-G3"></a>其摩纳婆等俱怪斯事。<a id="a-G4"></a>遂往迦摄所白言。<a id="a-G5"></a>我等今欲供养火坛。<a id="a-G6"></a>然火并皆不着。<a id="a-G7"></a>迦摄闻此语已便作是念。<a id="a-G8"></a>缘大沙门近我住处。<a id="a-G9"></a>有其威力燃火不着。<a id="a-GA"></a>作此念已诣世尊所。<a id="a-GB"></a>作如是语。<a id="a-GC"></a>沙门当知。<a id="a-GD"></a>我五百摩纳婆欲祭祠火坛。<a id="a-GE"></a>燃火并皆不着。<a id="a-GF"></a>缘有斯事俱来白我。<a id="a-GG"></a>我如是思念。<a id="a-GH"></a>为大沙门近我住处有其威力。<a id="a-GI"></a>燃火不着。<a id="a-GJ"></a>佛告迦摄曰。<a id="a-GK"></a>汝今欲得火着不。<a id="a-GL"></a>迦摄报曰。<a id="a-GM"></a>欲得火着。<a id="a-GN"></a>作此语已。<a id="a-GO"></a>所事火坛并皆同起咸悉炽盛。<a id="a-GP"></a>迦摄见已而作是念。<a id="a-GQ"></a>沙门乔答摩。<a id="a-GR"></a>虽有威德善能如是。<a id="a-GS"></a>然我亦是阿罗汉。<a id="a-GT"></a>尔时世尊。<a id="a-GU"></a>住于优楼频螺迦摄修道所于树林中。<a id="a-GV"></a>其摩纳婆祭祠火已。<a id="a-GW"></a>欲灭其火不能得灭。<a id="a-GX"></a>于时摩纳婆。<a id="a-GY"></a>诣迦摄所而白言。<a id="a-GZ"></a>邬波驮耶当知。<a id="a-Ga"></a>我等祭祠火已。<a id="a-Gb"></a>欲灭其火而不能得。<a id="a-Gc"></a>尔时迦摄复作是念。<a id="a-Gd"></a>大沙门乔答摩近我住处。<a id="a-Ge"></a>将非彼力令火不灭。<a id="a-Gf"></a>作是念已诣世尊所。<a id="a-Gg"></a>而白佛言。<a id="a-Gh"></a>大沙门愿知。<a id="a-Gi"></a>我此摩纳婆等祭祠火已。<a id="a-Gj"></a>欲灭其火而不能得。<a id="a-Gk"></a>是故我作是念。<a id="a-Gl"></a>大沙门于我近住。<a id="a-Gm"></a>将为彼力致令如此。<a id="a-Gn"></a>作是言已。<a id="a-Go"></a>世尊告曰。<a id="a-Gp"></a>汝欲得灭其火不。<a id="a-Gq"></a>迦摄白曰。<a id="a-Gr"></a>大沙门。<a id="a-Gs"></a>甚欲得灭。<a id="a-Gt"></a>即时以佛威力尽皆灭没。<a id="a-Gu"></a>是时迦摄便作是念。<a id="a-Gv"></a>希有威德。<a id="a-Gw"></a>大德沙门虽能如是。<a id="a-Gx"></a>然我亦是大阿罗汉。<a id="a-Gy"></a>尔时世尊。<a id="a-Gz"></a>住优楼频螺迦摄修道所住林中。<a id="a-H0"></a>迦摄异时。<a id="a-H1"></a>自欲祠火而不能着。<a id="a-H2"></a>迦摄便作是念。<a id="a-H3"></a>大沙门于我近住。<a id="a-H4"></a>将非彼力致如此耶。<a id="a-H5"></a>作是念已诣世尊所。<a id="a-H6"></a>白佛言。<a id="a-H7"></a>大沙门当知。<a id="a-H8"></a>我欲于此自祭祠火。<a id="a-H9"></a>然不能着。<a id="a-HA"></a>是故我作是念。<a id="a-HB"></a>大沙门于我近住。<a id="a-HC"></a>将为彼力致使如此。<a id="a-HD"></a>作是言已。<a id="a-HE"></a>世尊告曰。<a id="a-HF"></a>汝今欲得火着以不。<a id="a-HG"></a>迦摄白言。<a id="a-HH"></a>大沙门。<a id="a-HI"></a>我欲得着。<a id="a-HJ"></a>以佛神力令火匆燃炽盛炎着。<a id="a-HK"></a>时优楼频螺迦摄复作是念。<a id="a-HL"></a>甚奇世尊希有如此。<a id="a-HM"></a>大威德力虽能如是。<a id="a-HN"></a>然我亦是阿罗汉。</p>
 </body>
</html>