<!doctype html>
<html id="z3IBV73qT" data-ver="1005">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部毗奈耶破僧事卷第十六</h1>
  <p id="a2">佛言。<a id="a-3"></a>复听。<a id="a-4"></a>提婆达多往昔之时无有恩报。<a id="a-5"></a>乃往古昔有一王都。<a id="a-6"></a>人民炽盛安隐丰乐。<a id="a-7"></a>王有四子。<a id="a-8"></a>一名大枝。<a id="a-9"></a>二名副枝。<a id="a-A"></a>三名随枝。<a id="a-B"></a>四名小枝。<a id="a-C"></a>其四王子年渐长大。<a id="a-D"></a>皆娶邻国王女以之为妻。<a id="a-E"></a>共于父所兴逆害心。<a id="a-F"></a>父觉知已摈令出国。<a id="a-G"></a>各将妻去。<a id="a-H"></a>行至旷野路粮皆尽。<a id="a-I"></a>共立恶制。<a id="a-J"></a>可杀一妻取肉充食。<a id="a-K"></a>用济身命得出长途。<a id="a-L"></a>于时小枝作如是念。<a id="a-M"></a>宁可自死不断他命。<a id="a-N"></a>更无余计。<a id="a-O"></a>宜将己妻密走他国。<a id="a-P"></a>作是念已。<a id="a-Q"></a>将妻逃走饥渴所逼。<a id="a-R"></a>妻便困乏不能前进。<a id="a-S"></a>告其夫曰。<a id="a-T"></a>圣子。<a id="a-U"></a>我命将终无由涉路。<a id="a-V"></a>小枝作念。<a id="a-W"></a>我于罗刹恶伴存彼躯命。<a id="a-X"></a>于此而终深可伤惜。<a id="a-Y"></a>即割髀肉与食。<a id="a-Z"></a>又刺臂血令饮。<a id="a-a"></a>妻食肉血。<a id="a-b"></a>渐渐徐行至一山谷。<a id="a-c"></a>采拾根果以济身命。<a id="a-d"></a>于其山间有大河水。<a id="a-e"></a>时有一人。<a id="a-f"></a>因遭怨贼截其手足。<a id="a-g"></a>掷着河中作苦恼声。<a id="a-h"></a>随流而去。<a id="a-i"></a>小枝因出闻苦叫声。<a id="a-j"></a>生悲愍心寻声往觅。<a id="a-k"></a>遂见一人随水流下。<a id="a-l"></a>即入河中背负令出。<a id="a-m"></a>置河岸上。<a id="a-n"></a>见手足俱无。<a id="a-o"></a>情怀痛切。<a id="a-p"></a>问言。<a id="a-q"></a>善男子。<a id="a-r"></a>尔因何事遭斯苦楚。<a id="a-s"></a>其人具以事答。<a id="a-t"></a>小枝报曰。<a id="a-u"></a>汝今虽苦勿生忧怖。<a id="a-v"></a>将根果令食。<a id="a-w"></a>便语妻曰。<a id="a-x"></a>可生慈念看养此人。<a id="a-y"></a>既蒙恩养疮苦渐差。<a id="a-z"></a>其妇于彼情生爱着。<a id="a-10"></a>频频就彼共作言谈。<a id="a-11"></a>菩萨禀性少行欲染。<a id="a-12"></a>虽时聚会无解淫情。<a id="a-13"></a>然此山中所有根果。<a id="a-14"></a>由菩萨威力悉皆精妙。<a id="a-15"></a>妇人食已弥益邪心。<a id="a-16"></a>至其人所求行非法。<a id="a-17"></a>彼便不许答曰。<a id="a-18"></a>我几命断幸蒙见济。<a id="a-19"></a>共为恶事便是弃恩。<a id="a-1A"></a>汝夫若知定分身首。<a id="a-1B"></a>妇数求及被烦恼逼。<a id="a-1C"></a>遂共交通深生爱着。<a id="a-1D"></a>不欲暂离。<a id="a-1E"></a>于其本夫心无恋乐。<a id="a-1F"></a>彼虽遣去亦不见随。<a id="a-1G"></a>便作是念。<a id="a-1H"></a>今此女人于我耽着。<a id="a-1I"></a>私通他妇乃是大怨。<a id="a-1J"></a>我定遭苦。<a id="a-1K"></a>即共筹议告其妇曰。<a id="a-1L"></a>夫若知我行非法者。<a id="a-1M"></a>必当断命。<a id="a-1N"></a>此不须疑。<a id="a-1O"></a>女人闻说以之为然。<a id="a-1P"></a>当设余计。<a id="a-1Q"></a>女人耶智不学而知。<a id="a-1R"></a>即以衣缠头枕石而卧。<a id="a-1S"></a>小枝采果还至其傍。<a id="a-1T"></a>见有异状问言。<a id="a-1U"></a>贤首。<a id="a-1V"></a>有何所苦。<a id="a-1W"></a>答言。<a id="a-1X"></a>圣子。<a id="a-1Y"></a>头甚苦痛。<a id="a-1Z"></a>小枝报曰。<a id="a-1a"></a>欲何所作。<a id="a-1b"></a>女密怀计生此恶心告其夫曰。<a id="a-1c"></a>我先头痛。<a id="a-1d"></a>医与石柏涂头即差。<a id="a-1e"></a>小枝报曰。<a id="a-1f"></a>何处得有我往求觅。<a id="a-1g"></a>女曰。<a id="a-1h"></a>于彼崖下于山涧边。<a id="a-1i"></a>见有斯药既其悬绝。<a id="a-1j"></a>寻索而下我在上持。<a id="a-1k"></a>彼是大人。<a id="a-1l"></a>为性质直不怀邪伪。<a id="a-1m"></a>报言。<a id="a-1n"></a>可尔。<a id="a-1o"></a>以索系腰悬崖而下。<a id="a-1p"></a>欲采其药。<a id="a-1q"></a>妻遂放索落崖堕水。<a id="a-1r"></a>由彼有情有长命报合绍王位。<a id="a-1s"></a>落崖不死。<a id="a-1t"></a>随水漂流至王都所。<a id="a-1u"></a>属彼国主无子命终。<a id="a-1v"></a>臣佐国民共为筹议。<a id="a-1w"></a>王既无子今已命终。<a id="a-1x"></a>我等立谁绍继其位。<a id="a-1y"></a>唤诸相师。<a id="a-1z"></a>令觅一人堪为王者。<a id="a-20"></a>时诸相师四方求觅。<a id="a-21"></a>如有颂曰。</p>
  <p id="a22">假令经百劫　　所作业不亡</p>
  <p id="a23">因缘会遇时　　果报还自受</p>
  <p id="a24">是时小枝。<a id="a-25"></a>由其业熟合受王位。<a id="a-26"></a>从水而出坐在崖边。<a id="a-27"></a>然菩萨威德。<a id="a-28"></a>所住之处光彩异常。<a id="a-29"></a>时诸相师因游至彼。<a id="a-2A"></a>见此大人有王瑞相。<a id="a-2B"></a>咸皆欢喜往告诸臣曰。<a id="a-2C"></a>我等求得大人。<a id="a-2D"></a>具王瑞相。<a id="a-2E"></a>堪为国主。<a id="a-2F"></a>诸臣闻已。<a id="a-2G"></a>即令国人严饰城隍。<a id="a-2H"></a>备其大礼。<a id="a-2I"></a>选择吉日。<a id="a-2J"></a>共册为王。<a id="a-2K"></a>然未有国后。<a id="a-2L"></a>诸臣告令诸国贵族。<a id="a-2M"></a>若有端正好女。<a id="a-2N"></a>各令严饰将赴王都。<a id="a-2O"></a>称王意者纳之为后。<a id="a-2P"></a>王缘女人遭大苦恼。<a id="a-2Q"></a>深生厌离无心顾眄。<a id="a-2R"></a>诸臣启言。<a id="a-2S"></a>大王当知。<a id="a-2T"></a>国后若无断王继嗣。<a id="a-2U"></a>诸方美女咸集于兹。<a id="a-2V"></a>欲册为后及诸婇女。<a id="a-2W"></a>王亦不许。<a id="a-2X"></a>说女人过患。<a id="a-2Y"></a>福德有情所在之处。<a id="a-2Z"></a>花果饮食悉皆甘美多有气力。<a id="a-2a"></a>尔时菩萨落崖已后。<a id="a-2b"></a>于其山中花果根茎并悉不生设有生者苦涩无味。<a id="a-2c"></a>彼二恶人。<a id="a-2d"></a>由诸根果无气力故。<a id="a-2e"></a>渐渐羸弱不能存济。<a id="a-2f"></a>时彼恶女。<a id="a-2g"></a>即便荷负无手足人。<a id="a-2h"></a>从山而出。<a id="a-2i"></a>入诸聚落巡行告乞。<a id="a-2j"></a>若他见问此是何人。<a id="a-2k"></a>报言此是我夫。<a id="a-2l"></a>虽复如是形容。<a id="a-2m"></a>更无他意。<a id="a-2n"></a>然而国法。<a id="a-2o"></a>若有女人事夫贞谨。<a id="a-2p"></a>人多敬重皆为供养。<a id="a-2q"></a>此女到处多饶饮食。<a id="a-2r"></a>如是游历渐至王都。<a id="a-2s"></a>诸人闻已皆悉嗟叹。<a id="a-2t"></a>或有心生喜乐山外遥观。<a id="a-2u"></a>城中诸人见斯事已。<a id="a-2v"></a>谓其方便共起讥嫌。<a id="a-2w"></a>王说女人有多过患。<a id="a-2x"></a>岂不见此贞谨妇人。<a id="a-2y"></a>无手足夫肩上担负。<a id="a-2z"></a>巡门告乞以相济给。<a id="a-30"></a>时守门人见如上事。<a id="a-31"></a>具奏王知。<a id="a-32"></a>王闻是语敕令唤入。<a id="a-33"></a>女人入内。<a id="a-34"></a>王既见已即便微笑。<a id="a-35"></a>而说颂曰。</p>
  <p id="a36">食髀肉充饥　　饮我血济渴</p>
  <p id="a37">肩负肉团行　　何处有贞谨</p>
  <p id="a38">恶计求石柏　　冀我落崖亡</p>
  <p id="a39">肩负肉团行　　何处有贞谨</p>
  <p id="a3A">时此女人闻王斯颂。<a id="a-3B"></a>情怀羞耻即便低头。<a id="a-3C"></a>诸臣闻颂不知其缘。<a id="a-3D"></a>白言。<a id="a-3E"></a>大王。<a id="a-3F"></a>所说之颂是何义利。<a id="a-3G"></a>王为诸臣次第广说。<a id="a-3H"></a>城中人民嫌此女人。<a id="a-3I"></a>共唱为恶摈令出国。<a id="a-3J"></a>佛告诸苾刍。<a id="a-3K"></a>于意云何。<a id="a-3L"></a>乃往昔时小枝者。<a id="a-3M"></a>岂异人乎我今即是。<a id="a-3N"></a>其女人者。<a id="a-3O"></a>今提婆达多是。<a id="a-3P"></a>非但今时无有恩报。<a id="a-3Q"></a>过去之世亦复如然。</p>
  <p id="a3R">汝等苾刍。<a id="a-3S"></a>复当谛听。<a id="a-3T"></a>提婆达多无恩无报。<a id="a-3U"></a>乃往古昔有一王都。<a id="a-3V"></a>王名自在友。<a id="a-3W"></a>人民炽盛安隐丰乐。<a id="a-3X"></a>正法治化信重贤良。<a id="a-3Y"></a>自利利他常怀大悲恒求妙法。<a id="a-3Z"></a>于诸黎庶深有恋慕。<a id="a-3a"></a>后于异时。<a id="a-3b"></a>妃诞一子。<a id="a-3c"></a>形仪端正殊妙可观。<a id="a-3d"></a>颜色光晃如真金铤。<a id="a-3e"></a>头有伞髻。<a id="a-3f"></a>手臂纤长。<a id="a-3g"></a>额广平正。<a id="a-3h"></a>双眉相连。<a id="a-3i"></a>鼻高且直。<a id="a-3j"></a>诸根具足。<a id="a-3k"></a>亲族立字名自在。<a id="a-3l"></a>蕳付八乳母。<a id="a-3m"></a>年渐长大令遣入学。<a id="a-3n"></a>算计谋策印文秘字无不该练。<a id="a-3o"></a>工巧技艺悉皆通达。<a id="a-3p"></a>所谓象马车步乘驭善巧工射干戈。<a id="a-3q"></a>无不备悉。<a id="a-3r"></a>其自在童子。<a id="a-3s"></a>敬信贤良情怀仁让。<a id="a-3t"></a>自利利人是其本行。<a id="a-3u"></a>常有悲愍普爱黎元。<a id="a-3v"></a>舍去悭贪修行惠施。<a id="a-3w"></a>所有财货无一悭心。<a id="a-3x"></a>举国知闻悉皆倾慕。<a id="a-3y"></a>四方远近百踰膳那。<a id="a-3z"></a>所有孤贫尽来臻凑。<a id="a-40"></a>皆令无乏咸起欢心。<a id="a-41"></a>菩萨曾于一时。<a id="a-42"></a>乘车出游趣芳园内。<a id="a-43"></a>其车皆以金银琉璃砗磲码瑙天帝青宝。<a id="a-44"></a>共为严饰。<a id="a-45"></a>皆以微妙栴檀而为辕轭。<a id="a-46"></a>于其车上。<a id="a-47"></a>皆以师子虎豹之皮而为庄严。<a id="a-48"></a>点诸宝佩。<a id="a-49"></a>见者爱乐。<a id="a-4A"></a>驾以驷马。<a id="a-4B"></a>其疾如风趣于园所。<a id="a-4C"></a>时有聪明智慧大婆罗门。<a id="a-4D"></a>来告童子曰。</p>
  <p id="a4E">应知世间人　　皆闻汝行施</p>
  <p id="a4F">宝车虽爱重　　应施婆罗门</p>
  <p id="a4G">尔时菩萨闻是语已。<a id="a-4H"></a>即疾下车生欢喜心。<a id="a-4I"></a>便指其车告婆罗门曰。</p>
  <p id="a4J">我今舍宝车　　喜施婆罗门</p>
  <p id="a4K">愿我舍三有　　趣无上菩提</p>
  <p id="a4L">时婆罗门既得车马。<a id="a-4M"></a>乘之而去。<a id="a-4N"></a>菩萨又于一时乘大白象。<a id="a-4O"></a>名曰王增长。<a id="a-4P"></a>色白如珂雪及白银花。<a id="a-4Q"></a>七支圆满众相具足。<a id="a-4R"></a>皆善安住。<a id="a-4S"></a>犹如帝释翳罗跋拏。<a id="a-4T"></a>行步庠序人所乐见。<a id="a-4U"></a>与诸眷属并诸仆从。<a id="a-4V"></a>咸共围绕。<a id="a-4W"></a>譬如满月耀于星汉。<a id="a-4X"></a>又复属以三春之际。<a id="a-4Y"></a>杂花丛发泉池清澈众鸟和鸣。<a id="a-4Z"></a>菩萨于时欲往芳园暂为游戏。<a id="a-4a"></a>时有他国怨敌。<a id="a-4b"></a>告婆罗门。<a id="a-4c"></a>令从菩萨乞大白象。<a id="a-4d"></a>时婆罗门。<a id="a-4e"></a>即从菩萨举手而乞。<a id="a-4f"></a>并说颂曰。</p>
  <p id="a4g">诸有人天众　　咸同好施名</p>
  <p id="a4h">所乘大白象　　宜与我将去</p>
  <p id="a4i">尔时菩萨闻是语已。<a id="a-4j"></a>即疾疾下象生欢喜心。<a id="a-4k"></a>便指其象告婆罗门曰。</p>
  <p id="a4l">我今舍白象　　喜施婆罗门</p>
  <p id="a4m">愿出三有流　　速趣菩提岸</p>
  <p id="a4n">时有诸臣奏父王曰。<a id="a-4o"></a>自在太子。<a id="a-4p"></a>今以增长大象。<a id="a-4q"></a>施与他国怨仇婆罗门。<a id="a-4r"></a>王闻是语生大嗔怒。<a id="a-4s"></a>便敕使者。<a id="a-4t"></a>令唤自在太子。<a id="a-4u"></a>既至。<a id="a-4v"></a>王便告言。<a id="a-4w"></a>汝今不应住我国内。<a id="a-4x"></a>太子闻是语已便自念言。<a id="a-4y"></a>父今舍我。<a id="a-4z"></a>我今为求无上菩提利益一切。<a id="a-50"></a>被智慧铠舍此大象。<a id="a-51"></a>复作念言。<a id="a-52"></a>我今若在家者。<a id="a-53"></a>必是不能随情舍施。<a id="a-54"></a>宜应往山林坚持戒行。<a id="a-55"></a>是故今可舍其家缘独居林薮。<a id="a-56"></a>有往乞者誓不违逆。<a id="a-57"></a>是时菩萨作是念已。<a id="a-58"></a>便还本宫具告妃知。<a id="a-59"></a>妃既闻已。<a id="a-5A"></a>恐离夫故心怀悲苦。<a id="a-5B"></a>即便合掌白菩萨言。<a id="a-5C"></a>圣子。<a id="a-5D"></a>若如是者。<a id="a-5E"></a>我亦随去往山林中。<a id="a-5F"></a>我终不能须臾之间暂相舍离。<a id="a-5G"></a>若乖离者我命不存。<a id="a-5H"></a>便说伽他告菩萨曰。</p>
  <p id="a5I">虚空无月无光彩　　大地无苗实不生</p>
  <p id="a5J">莲花池中水流枯　　妇人无夫亦如是</p>
  <p id="a5K">菩萨告曰。<a id="a-5L"></a>世间常法必有离别。<a id="a-5M"></a>汝于王宫生长。<a id="a-5N"></a>足好饮食衣服卧具。<a id="a-5O"></a>以斯养故身肉柔软。<a id="a-5P"></a>若山林间。<a id="a-5Q"></a>以草敷地于草而卧。<a id="a-5R"></a>以果为食。<a id="a-5S"></a>采花果时步游荆棘。<a id="a-5T"></a>常持戒行。<a id="a-5U"></a>自身亦见众人心常坚固来者供养。<a id="a-5V"></a>我亦决定随意舍施。<a id="a-5W"></a>当施之时勿生忧恼。<a id="a-5X"></a>菩萨复告妃曰。<a id="a-5Y"></a>汝应可自当善筹量。<a id="a-5Z"></a>妃答言。<a id="a-5a"></a>我随圣子意。<a id="a-5b"></a>菩萨复告曰。<a id="a-5c"></a>若如是者。<a id="a-5d"></a>心常寄念发誓愿言。<a id="a-5e"></a>既立誓已。<a id="a-5f"></a>菩萨诣父王所顶礼白言。<a id="a-5g"></a>愿父恕过。<a id="a-5h"></a>所施大象与他国怨仇婆罗门故。<a id="a-5i"></a>由是过失。<a id="a-5j"></a>我往山林。<a id="a-5k"></a>愿王库藏常丰不渴。<a id="a-5l"></a>王闻语已与子离别。<a id="a-5m"></a>心怀凄怆忧悲苦恼。<a id="a-5n"></a>便告子曰。<a id="a-5o"></a>汝可住此。<a id="a-5p"></a>勿向山林。<a id="a-5q"></a>随意布施。<a id="a-5r"></a>菩萨颂伽他。<a id="a-5s"></a>答父王曰。</p>
  <p id="a5t">大地诸山林　　乍可令回转</p>
  <p id="a5u">我于乞求者　　施心终不移</p>
  <p id="a5v">尔时菩萨。<a id="a-5w"></a>说是颂已辞父而去。<a id="a-5x"></a>于时太子妃及男女。<a id="a-5y"></a>并诸侍从数有千人。<a id="a-5z"></a>皆大泣泪共出此城。<a id="a-60"></a>时有一人。<a id="a-61"></a>闻是大众泣泪哀号。<a id="a-62"></a>问言。<a id="a-63"></a>今此大众因何悲泣。<a id="a-64"></a>答曰。<a id="a-65"></a>汝岂不闻。<a id="a-66"></a>便以颂报。</p>
  <p id="a67">城中有太子　　自将象宝施</p>
  <p id="a68">王责远驱摈　　由是众悲啼</p>
  <p id="a69">尔时太子既出城已。<a id="a-6A"></a>告诸侍从。<a id="a-6B"></a>汝等回还。<a id="a-6C"></a>汝今应知。<a id="a-6D"></a>一切恩爱会当别离。<a id="a-6E"></a>眷属聚集法不长久。<a id="a-6F"></a>如彼行路同息树阴。<a id="a-6G"></a>会合片时要当分散。<a id="a-6H"></a>即说颂曰。</p>
  <p id="a6I">一切世间人　　会合必离别</p>
  <p id="a6J">尔时菩萨说是语已。<a id="a-6K"></a>可行三十里。<a id="a-6L"></a>见一婆罗门。<a id="a-6M"></a>来至菩萨告言。<a id="a-6N"></a>刹帝利童子。<a id="a-6O"></a>我闻汝名称远闻。<a id="a-6P"></a>从三十驿故来。<a id="a-6Q"></a>为求四马车。<a id="a-6R"></a>愿施与我四马车于时太子妃。<a id="a-6S"></a>既见婆罗门来乞。<a id="a-6T"></a>心生轻慢已。<a id="a-6U"></a>粗恶言词告婆罗门。<a id="a-6V"></a>即说颂曰。</p>
  <p id="a6W">希奇甚恶性　　告言婆罗门</p>
  <p id="a6X">在于林树间　　来乞四马车</p>
  <p id="a6Y">尔时菩萨告其妃曰。<a id="a-6Z"></a>汝于婆罗门勿出恶言。<a id="a-6a"></a>便说颂曰。</p>
  <p id="a6b">若无求乞人　　我施谁当受</p>
  <p id="a6c">为趣菩提故　　尽施去悭心</p>
  <p id="a6d">六度殊胜福　　是名菩萨行</p>
  <p id="a6e">为证于菩提　　圆修一切智</p>
  <p id="a6f">尔时菩萨说是颂已。<a id="a-6g"></a>心生欢喜。<a id="a-6h"></a>复说颂曰。</p>
  <p id="a6i">我今除此悭贪垢　　宝辂施与婆罗门</p>
  <p id="a6j">古昔大仙皆共行　　并获无漏菩提处</p>
  <p id="a6k">尔时菩萨发此愿已。<a id="a-6l"></a>心生欢喜。<a id="a-6m"></a>持此宝辂施与婆罗门。<a id="a-6n"></a>时菩萨自负其男而于肩上。<a id="a-6o"></a>又妃将女还安肩上。<a id="a-6p"></a>进路而行。<a id="a-6q"></a>积渐至于山林。<a id="a-6r"></a>既至林已心生少欲。<a id="a-6s"></a>便修戒行依止而住。<a id="a-6t"></a>后于异时。<a id="a-6u"></a>有一婆罗门来诣林间。<a id="a-6v"></a>至菩萨所为求男女。<a id="a-6w"></a>时属曼低采果不在。<a id="a-6x"></a>时婆罗门举手赞叹。<a id="a-6y"></a>告菩萨言。<a id="a-6z"></a>刹帝利童子。<a id="a-70"></a>愿得尊胜。<a id="a-71"></a>便以伽他告菩萨曰。</p>
  <p id="a72">我今无侍者　　与妻诸处求</p>
  <p id="a73">汝之此二子　　愿将惠施我</p>
  <p id="a74">尔时菩萨闻是语已。<a id="a-75"></a>为离爱子便暂思惟。<a id="a-76"></a>时婆罗门复告菩萨曰。<a id="a-77"></a>刹利童子。<a id="a-78"></a>我曾闻汝能施一切。<a id="a-79"></a>今我乞求何须思忖。<a id="a-7A"></a>便即以颂告菩萨言。</p>
  <p id="a7B">汝今名称遍诸方　　能以慈悲施一切</p>
  <p id="a7C">如昔所闻能惠施　　仁今应可顺修行</p>
  <p id="a7D">尔时菩萨闻是语已。<a id="a-7E"></a>便以伽他告婆罗门曰。</p>
  <p id="a7F">我今定可舍身命　　本愿不生于异心</p>
  <p id="a7G">假令以子施他人　　于此终无有退转</p>
  <p id="a7H">复告婆罗门曰。</p>
  <p id="a7I">我今弃二童　　夫妻住林薮</p>
  <p id="a7J">女人性悲恋　　云何得存住</p>
  <p id="a7K">后人莫说我　　无悲弃自儿</p>
  <p id="a7L">不能舍己身　　而以男将施</p>
  <p id="a7M">尔时婆罗门告菩萨言。<a id="a-7N"></a>刹利童子。<a id="a-7O"></a>不应如是。<a id="a-7P"></a>汝于王种而得生长。<a id="a-7Q"></a>此界大地皆共知闻。<a id="a-7R"></a>名称十方随顺一切。<a id="a-7S"></a>于诸含识生大慈悲。<a id="a-7T"></a>种种惠施恭敬供养。<a id="a-7U"></a>犹如香象。<a id="a-7V"></a>诸沙门婆罗门师长贫士及孤寡类。<a id="a-7W"></a>皆能摄受而兴供养。<a id="a-7X"></a>随所求愿咸称本心。<a id="a-7Y"></a>见者招携无有空过。<a id="a-7Z"></a>所逢惠施福不唐捐。<a id="a-7a"></a>我既远来艰辛备尽。<a id="a-7b"></a>有所求乞幸遂希望。<a id="a-7c"></a>心马难调无由定住。<a id="a-7d"></a>须臾翻覆不可为常。<a id="a-7e"></a>恐退本心不能惠施。<a id="a-7f"></a>令我辛苦失望而归。<a id="a-7g"></a>仁今应可满我本愿发遣而去。<a id="a-7h"></a>即便以颂赞菩萨曰。</p>
  <p id="a7i">名闻遍十方　　能施于一切</p>
  <p id="a7j">幸愿垂哀愍　　得遂我希望</p>
  <p id="a7k">尔时菩萨闻是语已。<a id="a-7l"></a>为离爱子心生忧戚。<a id="a-7m"></a>便自念言。<a id="a-7n"></a>我今若舍二童子与此婆罗门者。<a id="a-7o"></a>我及曼低离爱子故。<a id="a-7p"></a>生大悲苦。<a id="a-7q"></a>若不舍者。<a id="a-7r"></a>于我梵行便大亏违。<a id="a-7s"></a>又婆罗门失其本望空语而去。<a id="a-7t"></a>我今定受离别爱子忧悲大苦。<a id="a-7u"></a>于此地处令我憔然。<a id="a-7v"></a>终是不能违本誓愿亏我梵行。<a id="a-7w"></a>心便决定欲舍其男。<a id="a-7x"></a>而发愿言说伽他曰。</p>
  <p id="a7y">我今舍此子　　愿获大果利</p>
  <p id="a7z">以斯殊胜福　　度苦海众生</p>
  <p id="a80">尔时菩萨才施女男。<a id="a-81"></a>而此大地六种振动。<a id="a-82"></a>所居山侧诸有仙人。<a id="a-83"></a>见地振动并皆惊愕。<a id="a-84"></a>互相谓曰。<a id="a-85"></a>以谁福力复何因缘。<a id="a-86"></a>而此大地忽然振动。<a id="a-87"></a>今可审观。<a id="a-88"></a>谁之势力而有此瑞。<a id="a-89"></a>于仙众中有一仙人。<a id="a-8A"></a>年最尊迈善闲占相。<a id="a-8B"></a>复解天文。<a id="a-8C"></a>便以伽他告诸仙曰。</p>
  <p id="a8D">此是菩萨乐山林　　餐果饮水资身命</p>
  <p id="a8E">可爱童儿今已舍　　是故大地有斯征</p>
  <p id="a8F">时二童子。<a id="a-8G"></a>知父情舍悲号啼泣。<a id="a-8H"></a>顶礼父足合掌白言。<a id="a-8I"></a>愿父哀怜莫舍于我。<a id="a-8J"></a>我今无父。<a id="a-8K"></a>而趣何依。<a id="a-8L"></a>尔时菩萨闻是语已。<a id="a-8M"></a>心怀悒怅满目泪流便以伽他告爱童曰。</p>
  <p id="a8N">子等汝应知　　我非不爱愍</p>
  <p id="a8O">为济众生苦　　是故舍儿身</p>
  <p id="a8P">以斯殊胜福　　度苦海众生</p>
  <p id="a8Q">令得出迷津　　同获菩提果</p>
  <p id="a8R">尔时二童子闻父语已。<a id="a-8S"></a>知父决定而将舍施。<a id="a-8T"></a>悲号泣泪顶礼合掌哽咽而言。<a id="a-8U"></a>以颂伽他而白父曰。</p>
  <p id="a8V">父今决定而施我　　我今遗言嘱我娘</p>
  <p id="a8W">我曾先有诸愆过　　愿母哀怜见容恕</p>
  <p id="a8X">我由幼小愚痴故　　不遵奉敬亲教言</p>
  <p id="a8Y">今时不得报慈恩　　如此之愆愿容恕</p>
  <p id="a8Z">尔时子等既说颂已。<a id="a-8a"></a>顶礼父足右绕三匝双目盈泪辞父而去。<a id="a-8b"></a>于时菩萨念彼童男言词悲切。<a id="a-8c"></a>心怀忧苦发菩提心便入草庵。<a id="a-8d"></a>是彼二子才离草庵。<a id="a-8e"></a>此三千世界六种震动。<a id="a-8f"></a>无量百千诸天在于虚空。<a id="a-8g"></a>作如是言曰。<a id="a-8h"></a>呜呼奇事。<a id="a-8i"></a>异口同音而说颂曰。</p>
  <p id="a8j">希奇所施大威德　　菩萨如是决定心</p>
  <p id="a8k">身生爱子二童儿　　舍尽己身心不悔</p>
  <p id="a8l">尔时童子母曼低离。<a id="a-8m"></a>既采果实。<a id="a-8n"></a>获已欲来于草庵处。<a id="a-8o"></a>见是大地六种震动。<a id="a-8p"></a>心便惊愕速急向庵。<a id="a-8q"></a>于时有一天子。<a id="a-8r"></a>化为母师子栏路而住。<a id="a-8s"></a>见菩萨欲度脱一切众生今舍二子。<a id="a-8t"></a>恐此曼低离于檀波罗蜜心生留难。<a id="a-8u"></a>曼低离既见师子栏路。<a id="a-8v"></a>以颂伽他报母师子曰。</p>
  <p id="a8w">师子汝是兽王妻　　何因栏我此道路</p>
  <p id="a8x">我今共汝悉事夫　　宜速远离随缘去</p>
  <p id="a8y">汝是兽王师子妻　　我是人主帝王妃</p>
  <p id="a8z">共仁义合为姊妹　　当须开路容我去</p>
  <p id="a90">尔时天化师子闻是语已。<a id="a-91"></a>避道而去。<a id="a-92"></a>于时曼低离。<a id="a-93"></a>在路见种种恶怪。<a id="a-94"></a>所谓在于虚空闻悲哭声。<a id="a-95"></a>复闻居在山林诸有情类皆啼泣泪长吁叹息。<a id="a-96"></a>须臾之间便作是念。<a id="a-97"></a>我见如是等怪。<a id="a-98"></a>决定于彼草庵有不善事。<a id="a-99"></a>而说颂曰。</p>
  <p id="a9A">我今双目[目*需]　　诸鸟共哀鸣</p>
  <p id="a9B">令我心哀切　　与子定生离</p>
  <p id="a9C">如是大地动　　身心并皆战</p>
  <p id="a9D">遍身今不安　　定知离别事</p>
  <p id="a9E">尔时曼低离说是颂已。<a id="a-9F"></a>思惟千种有损之事。<a id="a-9G"></a>便到草庵进入庵已。<a id="a-9H"></a>遍观诸处不见二子。<a id="a-9I"></a>心生忧恼便作是念。<a id="a-9J"></a>我之二童不与小鹿而为游戏。<a id="a-9K"></a>复于聚土为城而作戏耶。<a id="a-9L"></a>即往寻求。<a id="a-9M"></a>既寻不见。<a id="a-9N"></a>复作是念。<a id="a-9O"></a>由不见我入庵而睡。<a id="a-9P"></a>作是思惟。<a id="a-9Q"></a>心怀恐惧欲求见子。<a id="a-9R"></a>所采花果便弃一边。<a id="a-9S"></a>双目盈泪顶礼夫足。<a id="a-9T"></a>而白问曰。<a id="a-9U"></a>我二幼童今何所在。<a id="a-9V"></a>尔时菩萨以颂报曰。</p>
  <p id="a9W">超越求乞者　　婆罗门诣此</p>
  <p id="a9X">我施彼二童　　汝可应随喜</p>
  <p id="a9Y">尔时曼低离闻是语已。<a id="a-9Z"></a>犹如鹿母被毒箭伤。<a id="a-9a"></a>闷绝擗地。<a id="a-9b"></a>复如居水之鱼在地婉转。<a id="a-9c"></a>譬如鹑鸟失子哀切。<a id="a-9d"></a>亦如牛母失犊悲鸣。<a id="a-9e"></a>于时曼低离。<a id="a-9f"></a>作如是伤叹颂曰。</p>
  <p id="a9g">我之二子面如花　　手足柔软如莲叶</p>
  <p id="a9h">同时俱受于斯苦　　别我孤去独如何</p>
  <p id="a9i">尔时天帝释。<a id="a-9j"></a>知菩萨与曼低离夫人俱与决定希有难行之行。<a id="a-9k"></a>与三十三天共相围绕。<a id="a-9l"></a>从虚空而下。<a id="a-9m"></a>光明照耀。<a id="a-9n"></a>至菩萨所居山林庵所。<a id="a-9o"></a>在于空中。<a id="a-9p"></a>以颂伽他。<a id="a-9q"></a>告菩萨曰(此下有颂)尔时帝释作是颂已。<a id="a-9r"></a>令菩萨心坚固勇健。<a id="a-9s"></a>而作思惟。<a id="a-9t"></a>今菩萨唯有曼低离夫人。<a id="a-9u"></a>以为侍者。<a id="a-9v"></a>若有从乞决定舍施。<a id="a-9w"></a>便即无人可事菩萨。<a id="a-9x"></a>我今应从乞取曼低夫人还。<a id="a-9y"></a>且权寄在菩萨处已。<a id="a-9z"></a>忽然不现。<a id="a-A0"></a>时天帝释。<a id="a-A1"></a>于后不久化作婆罗门身。<a id="a-A2"></a>至菩萨所而说颂曰。</p>
  <p id="aA3">此妇容仪极姝好　　唯独专心事一夫</p>
  <p id="aA4">如斯尊贵好夫人　　幸愿施之承事我</p>
  <p id="aA5">时曼低离夫人。<a id="a-A6"></a>闻是语已心生忧恼。<a id="a-A7"></a>嗔彼乞人。<a id="a-A8"></a>作如是言曰。</p>
  <p id="aA9">汝是无羞贪爱者　　满世间中极恶人</p>
  <p id="aAA">若是知法识尊仪　　岂合从夫强乞我</p>
  <p id="aAB">是时菩萨。<a id="a-AC"></a>心怀悲感回顾夫人。<a id="a-AD"></a>夫人以偈告曰。</p>
  <p id="aAE">我今心不愁　　亦不忧身苦</p>
  <p id="aAF">唯忧君独住　　如何可存济</p>
  <p id="aAG">尔时菩萨。<a id="a-AH"></a>以颂答夫人曰。</p>
  <p id="aAI">我在此处不须忧　　我求坚固不坏道</p>
  <p id="aAJ">汝但恭敬随斯去　　我如野兽死于林</p>
  <p id="aAK">于时菩萨说此颂已。<a id="a-AL"></a>心极欢喜重说颂曰。</p>
  <p id="aAM">我今此山末后施　　夫人去后我无忧</p>
  <p id="aAN">说半颂已。<a id="a-AO"></a>是时菩萨即以一手执曼低离。<a id="a-AP"></a>以一手执持澡罐。<a id="a-AQ"></a>向婆罗门而说颂曰。</p>
  <p id="aAR">此人清净无杂染　　言词辩了巧祗承</p>
  <p id="aAS">今我以兹所重妻　　奉施仁将愿守护</p>
  <p id="aAT">于时菩萨既施妻已。<a id="a-AU"></a>发如是愿。<a id="a-AV"></a>以此施福愿早成佛。<a id="a-AW"></a>说此语时。<a id="a-AX"></a>尔时大地。<a id="a-AY"></a>六种震动。<a id="a-AZ"></a>时婆罗门遂领夫人。<a id="a-Aa"></a>去斯不远。<a id="a-Ab"></a>时曼低离心怀悲感。<a id="a-Ac"></a>而说是语。<a id="a-Ad"></a>我今已别所敬之夫及所钟爱极好儿女。<a id="a-Ae"></a>不审宿因有何罪业。<a id="a-Af"></a>于此旷野栖遑哀号。<a id="a-Ag"></a>如彼母牛失于犊子。<a id="a-Ah"></a>时天帝释见此相已。<a id="a-Ai"></a>还复本形向曼低离而说颂曰。</p>
  <p id="aAj">妙女我非婆罗门　　亦非是人是帝释</p>
  <p id="aAk">能坏修罗大天王　　今我深心怜念汝</p>
  <p id="aAl">汝须何愿。<a id="a-Am"></a>我皆与之。<a id="a-An"></a>闻此语已心生欢喜。<a id="a-Ao"></a>便即重心恭敬礼拜。<a id="a-Ap"></a>而说颂曰。</p>
  <p id="aAq">千眼天主救我子　　令离贱身得解脱</p>
  <p id="aAr">值见父耶常欢乐　　帝释天王我愿是</p>
  <p id="aAs">说此语已。<a id="a-At"></a>尔时帝释天主。<a id="a-Au"></a>与彼妙女回还至菩萨所。<a id="a-Av"></a>以右手执曼低离手。<a id="a-Aw"></a>语菩萨曰。<a id="a-Ax"></a>我将此女寄与圣者。<a id="a-Ay"></a>常以供养看侍仁者。<a id="a-Az"></a>有来求者更不须与。<a id="a-B0"></a>此是受寄。<a id="a-B1"></a>若转与他世人嫌耻。<a id="a-B2"></a>时天帝释。<a id="a-B3"></a>即往将儿婆罗门处。<a id="a-B4"></a>令彼荒迷不知所措。<a id="a-B5"></a>慞惶失次。<a id="a-B6"></a>还到本城市中欲卖。<a id="a-B7"></a>大臣见已便报国主。<a id="a-B8"></a>有人将王孙子二人。<a id="a-B9"></a>大名悦意。<a id="a-BA"></a>小名黑儿。<a id="a-BB"></a>无慈心悯市中唱卖。<a id="a-BC"></a>王闻语已情甚悲怪。<a id="a-BD"></a>便遣使往追彼人来。<a id="a-BE"></a>勿令儿子入怨家手。<a id="a-BF"></a>宫人闻已。<a id="a-BG"></a>悲怀忧恼合城愁叹。<a id="a-BH"></a>使者速将王所。<a id="a-BI"></a>王见孙子命令近前。<a id="a-BJ"></a>见子身着蔽破衣服饥瘦羸弱垢腻尘秽。<a id="a-BK"></a>心即迷闷。<a id="a-BL"></a>遂从师子座上。<a id="a-BM"></a>纵身投地闷绝久苏。<a id="a-BN"></a>城内诸人大臣辅相宫中婇女。<a id="a-BO"></a>一时号哭声振城郭从座毙地。<a id="a-BP"></a>诸臣百官并内宫人。<a id="a-BQ"></a>一时号哭悲切无已。<a id="a-BR"></a>良久乃苏告诸臣曰。<a id="a-BS"></a>我儿虽在彼山林行檀施。<a id="a-BT"></a>业犹不休。<a id="a-BU"></a>今遣使往速迎还。<a id="a-BV"></a>尔时帝释天王。<a id="a-BW"></a>复至菩萨所。<a id="a-BX"></a>事既了已。<a id="a-BY"></a>便辞菩萨而退。<a id="a-BZ"></a>不久之后父王亡没。<a id="a-Ba"></a>诸臣共议。<a id="a-Bb"></a>大王今既舍化。<a id="a-Bc"></a>我等诸人应迎太子。<a id="a-Bd"></a>说是语已。<a id="a-Be"></a>即迎太子册立为王。<a id="a-Bf"></a>既升王位。<a id="a-Bg"></a>作大施会。<a id="a-Bh"></a>内外诸有无所吝惜。<a id="a-Bi"></a>广施一切沙门婆罗门及诸贫穷乞求远道来者并王眷属亲友人等。<a id="a-Bj"></a>普皆沾洽。<a id="a-Bk"></a>一切施与种种功德。<a id="a-Bl"></a>即说颂曰。</p>
  <p id="aBm">为求菩提故　　施与欢喜心</p>
  <p id="aBn">刹利婆罗门　　薜舍达罗等</p>
  <p id="aBo">旃荼及恶类　　持戒清净人</p>
  <p id="aBp">金银宝璎珞　　驱使奴仆者</p>
  <p id="aBq">男女妻子等　　俱以舍施心</p>
  <p id="aBr">即得清净身　　今世及后世</p>
  <p id="aBs">如王救孙子　　婆罗门受宝</p>
  <p id="aBt">眷属共欢喜　　如是得安隐</p>
  <p id="aBu">皆由彼王孙　　云我是最上</p>
  <p id="aBv">是人之福田　　合得受供养</p>
  <p id="aBw">因此得财宝</p>
  <p id="aBx">佛言。<a id="a-By"></a>苾刍。<a id="a-Bz"></a>汝等当知。<a id="a-C0"></a>此是何事。<a id="a-C1"></a>尔时舍子王者。<a id="a-C2"></a>我身是也。<a id="a-C3"></a>时婆罗门者。<a id="a-C4"></a>提婆达多是。<a id="a-C5"></a>此婆罗门作无恩义。<a id="a-C6"></a>汝等苾刍。<a id="a-C7"></a>勿当如此得少供养。<a id="a-C8"></a>须作重心。<a id="a-C9"></a>况复多施。<a id="a-CA"></a>汝等苾刍。<a id="a-CB"></a>当如是学。</p>
  <p id="aCC">尔时世尊。<a id="a-CD"></a>在王舍城竹林园中。<a id="a-CE"></a>时有瞻波城长者。<a id="a-CF"></a>名曰宝德。<a id="a-CG"></a>多饶财宝受用丰足。<a id="a-CH"></a>娶妻未久便即有娠。<a id="a-CI"></a>其夫遂与盛陈供侍。<a id="a-CJ"></a>广说如余。<a id="a-CK"></a>后时长者往王舍城。<a id="a-CL"></a>月满之后。<a id="a-CM"></a>于女星月更诞一男。<a id="a-CN"></a>形貌端严人所希见。<a id="a-CO"></a>于其足下毛长四指。<a id="a-CP"></a>同黄金色。<a id="a-CQ"></a>即令使人疾诣王舍城报长者曰。<a id="a-CR"></a>生一男也。<a id="a-CS"></a>长者问曰。<a id="a-CT"></a>说何语。<a id="a-CU"></a>使人曰。<a id="a-CV"></a>长者生男。<a id="a-CW"></a>如是之问皆云长者生男。<a id="a-CX"></a>时使人曰。<a id="a-CY"></a>何须多问。<a id="a-CZ"></a>更不言答。<a id="a-Ca"></a>长者云。<a id="a-Cb"></a>汝今何不百度而说此语。<a id="a-Cc"></a>我今还与百过满口黄金。<a id="a-Cd"></a>汝三度说与三口金。<a id="a-Ce"></a>令使却回报守库人。<a id="a-Cf"></a>与二十俱胝财宝。<a id="a-Cg"></a>与男每日食。<a id="a-Ch"></a>长者即向王所白大王言。<a id="a-Ci"></a>我生一男。<a id="a-Cj"></a>时王报言。<a id="a-Ck"></a>我以瞻波城并七头端正宝庄好象。<a id="a-Cl"></a>并与汝男。<a id="a-Cm"></a>宝德长者既启王已即还本城。<a id="a-Cn"></a>经三七日眷属来会。<a id="a-Co"></a>既是女星月生应与号曰女星。<a id="a-Cp"></a>付八奶母。<a id="a-Cq"></a>二人与乳。<a id="a-Cr"></a>二人常抱。<a id="a-Cs"></a>二人洗衣。<a id="a-Ct"></a>二人共戏。<a id="a-Cu"></a>种种饮食用为养饲。<a id="a-Cv"></a>渐渐长大如莲在水。<a id="a-Cw"></a>其男如是年既长大即令入学。<a id="a-Cx"></a>历数别宝伎能皆悉明达。<a id="a-Cy"></a>诸人将女竞至求婚。<a id="a-Cz"></a>其父与男修三种房室园林。<a id="a-D0"></a>谓春夏冬三时。<a id="a-D1"></a>随用为立三种宫人。<a id="a-D2"></a>所谓上中下。<a id="a-D3"></a>其人每在上宫游戏快乐。<a id="a-D4"></a>日用五百两黄金作食。<a id="a-D5"></a>与男令食。<a id="a-D6"></a>尔时提婆达多。<a id="a-D7"></a>恶谏阿阇世王。<a id="a-D8"></a>汝父头白变黄。<a id="a-D9"></a>不厌女戏种种食饮。<a id="a-DA"></a>尔今长大。<a id="a-DB"></a>不与尔位得日未期。<a id="a-DC"></a>阿阇世王问言。<a id="a-DD"></a>今欲若为。<a id="a-DE"></a>提婆达多答言。<a id="a-DF"></a>须存过人事。<a id="a-DG"></a>凡所求事无种不作。<a id="a-DH"></a>当为如来服酥。<a id="a-DI"></a>父王持粥欲往竹林至如来所。<a id="a-DJ"></a>阿阇世王在于中道。<a id="a-DK"></a>以掷槊刺频毗娑罗王打破粥铛。<a id="a-DL"></a>其王却归。</p>
  <p id="aDM">尔时世尊。<a id="a-DN"></a>以他心智皆悉预知。<a id="a-DO"></a>告目连曰。<a id="a-DP"></a>其提婆达多。<a id="a-DQ"></a>劝阿阇世令堕地狱。<a id="a-DR"></a>我于频毗娑罗索粥欲食。<a id="a-DS"></a>被打铛破。<a id="a-DT"></a>汝当为我往瞻波城向宝德长者男边乞粥将来。<a id="a-DU"></a>尔时大目揵连端坐入定。<a id="a-DV"></a>从王舍城没于瞻波城现。<a id="a-DW"></a>其长者男每事日神。<a id="a-DX"></a>平旦事时。<a id="a-DY"></a>其目揵莲从日里下。<a id="a-DZ"></a>其长者子见大目连。<a id="a-Da"></a>心极惊怪。<a id="a-Db"></a>而说颂曰。</p>
  <p id="aDc">今见日神身　　从日下吾前</p>
  <p id="aDd">谁令现其身　　速答是何人</p>
  <p id="aDe">为当是日耶　　为是多闻天</p>
  <p id="aDf">为当是月下　　为复帝释身</p>
  <p id="aDg">尔时大目揵连审观知彼长者子意。<a id="a-Dh"></a>即说言曰。</p>
  <p id="aDi">不是千光日　　我非多闻天</p>
  <p id="aDj">亦非帝释身　　我是牟尼子</p>
  <p id="aDk">甚极足威光　　为乞粥来此</p>
  <p id="aDl">供养于佛身</p>
  <p id="aDm">长者子问曰何如佛耶。<a id="a-Dn"></a>大目揵连以颂答曰。</p>
  <p id="aDo">芥子不可比须弥　　萤火小虫不比日</p>
  <p id="aDp">牛迹之水不比海　　如诸外道不比佛</p>
  <p id="aDq">是时长者子闻是所说。<a id="a-Dr"></a>问今来意欲须何事答为如来乞粥来。<a id="a-Ds"></a>问曰。<a id="a-Dt"></a>如来者是何族姓目连答曰。<a id="a-Du"></a>有沙门乔答摩。<a id="a-Dv"></a>是族释子。<a id="a-Dw"></a>剃除须发身被法服。<a id="a-Dx"></a>心行正真出家修道证得无上正等菩提。<a id="a-Dy"></a>此是佛也。<a id="a-Dz"></a>其长者子先未闻佛。<a id="a-E0"></a>当闻佛名心大欢喜。<a id="a-E1"></a>身毛皆竖所有五百金钱造得食饮。<a id="a-E2"></a>一时受奉置于钵中。<a id="a-E3"></a>尔时目连即入于定。<a id="a-E4"></a>从瞻波城没于王舍城。<a id="a-E5"></a>出至竹林中将奉世尊。<a id="a-E6"></a>频毗娑罗。<a id="a-E7"></a>更将粥来欲至佛所。<a id="a-E8"></a>闻食香气普遍。<a id="a-E9"></a>意将诸天及天帝释来供养佛。<a id="a-EA"></a>我所作粥并不堪用。<a id="a-EB"></a>白言世尊。<a id="a-EC"></a>有天帝释及诸天来供养于佛。<a id="a-ED"></a>此竹林中。<a id="a-EE"></a>极理香好。<a id="a-EF"></a>佛言。<a id="a-EG"></a>王国界内有大城。<a id="a-EH"></a>名曰瞻波。<a id="a-EI"></a>有长者子。<a id="a-EJ"></a>日用五百金钱造食。<a id="a-EK"></a>目连苾刍往彼乞来。<a id="a-EL"></a>其长者子有是福力。<a id="a-EM"></a>彼王闻已心生欢喜。<a id="a-EN"></a>欲令使唤。<a id="a-EO"></a>佛知王意即语王言。<a id="a-EP"></a>汝莫轻彼遣使往唤。<a id="a-EQ"></a>又告大王。<a id="a-ER"></a>汝可颇能受我钵中残食食不。<a id="a-ES"></a>大王白言。<a id="a-ET"></a>我是积贵摩顶授记王种。<a id="a-EU"></a>不合吃人残食。<a id="a-EV"></a>佛是我法王。<a id="a-EW"></a>令食即吃。<a id="a-EX"></a>佛问王言。<a id="a-EY"></a>汝曾生来得如此食随意吃不。<a id="a-EZ"></a>答言。<a id="a-Ea"></a>世尊。<a id="a-Eb"></a>我生王宫。<a id="a-Ec"></a>王宫长养。<a id="a-Ed"></a>身见为王。<a id="a-Ee"></a>未曾食此好美饮食。<a id="a-Ef"></a>佛言。<a id="a-Eg"></a>大王当知。<a id="a-Eh"></a>彼长者子是大福德之人。<a id="a-Ei"></a>常吃如斯上味饮食。<a id="a-Ej"></a>尔时频毗娑罗王。<a id="a-Ek"></a>顶礼佛已退归还宫。<a id="a-El"></a>即敕群臣。<a id="a-Em"></a>当令四事具办兵马往瞻波城。<a id="a-En"></a>群臣问王。<a id="a-Eo"></a>因何向彼。<a id="a-Ep"></a>王言。<a id="a-Eq"></a>我欲往见宝德之子。<a id="a-Er"></a>臣等答言。<a id="a-Es"></a>在王国境何因往看。<a id="a-Et"></a>令使唤取。<a id="a-Eu"></a>王言。<a id="a-Ev"></a>其人是大福德。<a id="a-Ew"></a>不可往唤。<a id="a-Ex"></a>臣等答王。<a id="a-Ey"></a>我作方便不用王唤其人自来。<a id="a-Ez"></a>王言。<a id="a-F0"></a>可尔。<a id="a-F1"></a>任卿等意。<a id="a-F2"></a>臣即作书使人往送。<a id="a-F3"></a>令扫洒城。<a id="a-F4"></a>大王欲来。<a id="a-F5"></a>其长者子闻已欢喜。<a id="a-F6"></a>大臣又报。<a id="a-F7"></a>王子亦来。<a id="a-F8"></a>时长者子闻其王子性行凶粗。<a id="a-F9"></a>恐有费损。<a id="a-FA"></a>诸大臣等更作书报。<a id="a-FB"></a>王及王子二俱不来。<a id="a-FC"></a>汝等须作计议。<a id="a-FD"></a>拥塞弶伽令水却流。<a id="a-FE"></a>无今一滴顺河而过。<a id="a-FF"></a>长者闻已心极忧惧。<a id="a-FG"></a>当知王欲科罚我等作此书来。<a id="a-FH"></a>其瞻波城诸人聚集。<a id="a-FI"></a>共作一书驰报宰相。<a id="a-FJ"></a>王频附书。<a id="a-FK"></a>敕云王来。<a id="a-FL"></a>复言子来。<a id="a-FM"></a>复令拥塞弶伽却流。<a id="a-FN"></a>读此书已。<a id="a-FO"></a>又得报云。<a id="a-FP"></a>王及王子俱亦不来。<a id="a-FQ"></a>王欲得见宝德之子。<a id="a-FR"></a>汝等速当遣来是要。<a id="a-FS"></a>时瞻波人密遣一人。<a id="a-FT"></a>往王舍城听察虚实。<a id="a-FU"></a>其人乃知一依书事。<a id="a-FV"></a>于时城邑诸人。<a id="a-FW"></a>同往长者之宅。<a id="a-FX"></a>咨宝德言。<a id="a-FY"></a>大王欲见汝男。<a id="a-FZ"></a>其国臣相实语不虚。<a id="a-Fa"></a>我密遣人而往听察。<a id="a-Fb"></a>一如书事。<a id="a-Fc"></a>须见长者之子宝德答言。<a id="a-Fd"></a>若令我等塞弶伽河以金拥之。<a id="a-Fe"></a>我男终亦不能发遣。<a id="a-Ff"></a>众人重言。<a id="a-Fg"></a>长者是大富贵。<a id="a-Fh"></a>亦知以金拥塞弶伽。<a id="a-Fi"></a>我等贫人无计可得。<a id="a-Fj"></a>要须慈愍我等。<a id="a-Fk"></a>长者答言。<a id="a-Fl"></a>若于城内。<a id="a-Fm"></a>家出一子随我子者。<a id="a-Fn"></a>我当放去。<a id="a-Fo"></a>于时人众皆依长者所言。<a id="a-Fp"></a>长者即往男所。<a id="a-Fq"></a>窃语子言。<a id="a-Fr"></a>城邑人众同来启我。<a id="a-Fs"></a>影胜大王欲得见汝。<a id="a-Ft"></a>子白父言。<a id="a-Fu"></a>我当即去。<a id="a-Fv"></a>父言必应为汝脚足之下有金色毛欲得相见。<a id="a-Fw"></a>汝勿举脚以视大王。<a id="a-Fx"></a>将一宝珠往彼王所。<a id="a-Fy"></a>置王足上礼拜王已。<a id="a-Fz"></a>即跏趺坐。<a id="a-G0"></a>黄金色毛自然而现。<a id="a-G1"></a>于时宝德心自思惟。<a id="a-G2"></a>我今发遣子去。<a id="a-G3"></a>为当令乘象去。<a id="a-G4"></a>为复乘马乘车。<a id="a-G5"></a>为遣乘船。<a id="a-G6"></a>更自思惟。<a id="a-G7"></a>不及乘船安稳。<a id="a-G8"></a>即令造船。<a id="a-G9"></a>船中更造种种园林。<a id="a-GA"></a>有诸好鸟出种种音。<a id="a-GB"></a>及诸婇女庄严身已。<a id="a-GC"></a>往王舍城。</p>
 </body>
</html>