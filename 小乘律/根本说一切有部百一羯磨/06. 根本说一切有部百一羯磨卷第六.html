<!doctype html>
<html id="z3IBVAqrv" data-ver="756">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部百一羯磨卷第六</h1>
  <h2 id="a2">悔众教罪法</h2>
  <p id="a3">尔时具寿邬陀夷故泄精。<a id="a-4"></a>犯僧伽伐尸沙罪。<a id="a-5"></a>半月覆藏。<a id="a-6"></a>时邬陀夷即以此缘。<a id="a-7"></a>白诸苾刍。<a id="a-8"></a>具寿。<a id="a-9"></a>我邬陀夷故泄精。<a id="a-A"></a>犯僧伽伐尸沙罪。<a id="a-B"></a>半月覆藏。<a id="a-C"></a>我于今者欲何所作。<a id="a-D"></a>时诸苾刍以缘白佛。<a id="a-E"></a>佛言。<a id="a-F"></a>汝诸苾刍。<a id="a-G"></a>与邬陀夷故泄精犯僧伽伐尸沙罪。<a id="a-H"></a>半月覆藏。<a id="a-I"></a>日行遍住法。<a id="a-J"></a>若更有余如是流类。<a id="a-K"></a>应如是与敷座席鸣揵稚。<a id="a-L"></a>作前方便。<a id="a-M"></a>准上应知。<a id="a-N"></a>令邬陀夷苾刍。<a id="a-O"></a>偏露右肩脱革屣。<a id="a-P"></a>随其大小致礼敬已。<a id="a-Q"></a>在上座前蹲踞合掌。<a id="a-R"></a>作如是语。</p>
  <p id="aS">大德僧伽听。<a id="a-T"></a>我邬陀夷苾刍故泄精。<a id="a-U"></a>犯僧伽伐尸沙罪。<a id="a-V"></a>半月覆藏。<a id="a-W"></a>我邬陀夷苾刍。<a id="a-X"></a>今从僧伽乞随覆藏。<a id="a-Y"></a>日行遍住法。<a id="a-Z"></a>愿大德僧伽。<a id="a-a"></a>与我邬陀夷苾刍故泄精。<a id="a-b"></a>犯僧伽伐尸沙罪。<a id="a-c"></a>半月覆藏。<a id="a-d"></a>随覆藏日行遍住法。<a id="a-e"></a>是能愍者。<a id="a-f"></a>愿哀愍故。<a id="a-g"></a>第二第三亦如是说。<a id="a-h"></a>次一苾刍应先作白方为羯磨。</p>
  <p id="ai">大德僧伽听。<a id="a-j"></a>此邬陀夷苾刍故泄精。<a id="a-k"></a>犯僧伽伐尸沙罪。<a id="a-l"></a>半月覆藏。<a id="a-m"></a>此邬陀夷苾刍。<a id="a-n"></a>今从僧伽乞故泄精。<a id="a-o"></a>犯僧伽伐尸沙罪。<a id="a-p"></a>随覆藏日行遍住法。<a id="a-q"></a>若僧伽时至听者。<a id="a-r"></a>僧伽应许。<a id="a-s"></a>僧伽今与邬陀夷苾刍故泄精。<a id="a-t"></a>犯僧伽伐尸沙罪。<a id="a-u"></a>随覆藏日行遍住法。<a id="a-v"></a>白如是。<a id="a-w"></a>次作羯磨。<a id="a-x"></a>大德僧伽听。<a id="a-y"></a>此邬陀夷苾刍故泄精。<a id="a-z"></a>犯僧伽伐尸沙罪。<a id="a-10"></a>半月覆藏。<a id="a-11"></a>此邬陀夷苾刍。<a id="a-12"></a>今从僧伽乞故泄精。<a id="a-13"></a>犯僧伽伐尸沙罪。<a id="a-14"></a>随覆藏日行遍住法。<a id="a-15"></a>僧伽今与邬陀夷故泄精。<a id="a-16"></a>犯僧伽伐尸沙罪。<a id="a-17"></a>随覆藏日行遍住法。<a id="a-18"></a>若诸具寿听。<a id="a-19"></a>与邬陀夷苾刍故泄精。<a id="a-1A"></a>犯僧伽伐尸沙罪。<a id="a-1B"></a>随覆藏日行遍住法者默然。<a id="a-1C"></a>若不许者说。<a id="a-1D"></a>此是初羯磨。<a id="a-1E"></a>第二第三亦如是说。<a id="a-1F"></a>僧伽已与邬陀夷苾刍故泄精。<a id="a-1G"></a>犯僧伽伐尸沙罪。<a id="a-1H"></a>随覆藏日行遍住法竟。<a id="a-1I"></a>僧伽已听许。<a id="a-1J"></a>由其默然故。<a id="a-1K"></a>我今如是持。</p>
  <p id="a1L">(初法了)时邬陀夷苾刍行遍住时。<a id="a-1M"></a>更复重故泄精。<a id="a-1N"></a>犯僧伽伐尸沙罪。<a id="a-1O"></a>亦复覆藏。<a id="a-1P"></a>又以此事白诸苾刍曰。<a id="a-1Q"></a>具寿。<a id="a-1R"></a>我邬陀夷苾刍正行遍住时。<a id="a-1S"></a>更复故泄精。<a id="a-1T"></a>犯僧伽伐尸沙罪。<a id="a-1U"></a>亦半月覆藏。<a id="a-1V"></a>我于今时欲何所作。<a id="a-1W"></a>时诸苾刍以缘白佛。<a id="a-1X"></a>佛言。<a id="a-1Y"></a>汝诸苾刍与邬陀夷苾刍第二重故泄精。<a id="a-1Z"></a>犯僧伽伐尸沙罪。<a id="a-1a"></a>此复覆藏。<a id="a-1b"></a>随覆藏日复本遍住。<a id="a-1c"></a>若更有余如是流类。<a id="a-1d"></a>如是应与。<a id="a-1e"></a>敷座席鸣揵稚。<a id="a-1f"></a>作前方便已。<a id="a-1g"></a>大德僧伽听。<a id="a-1h"></a>我邬陀夷苾刍故泄精。<a id="a-1i"></a>犯僧伽伐尸沙罪。<a id="a-1j"></a>半月覆藏我邬陀夷苾刍已从僧伽乞随覆藏日行遍住法。<a id="a-1k"></a>僧伽已与我随覆藏日行遍住法。<a id="a-1l"></a>我正行遍住时中间重犯。<a id="a-1m"></a>是前罪类此复覆藏。<a id="a-1n"></a>我邬陀夷苾刍今从僧伽乞复本遍住。<a id="a-1o"></a>愿大德僧伽。<a id="a-1p"></a>与我邬陀夷苾刍第二重故泄精。<a id="a-1q"></a>犯僧伽伐尸沙罪。<a id="a-1r"></a>复本遍住。<a id="a-1s"></a>是能愍者。<a id="a-1t"></a>愿哀愍故。<a id="a-1u"></a>第二第三亦如是说。<a id="a-1v"></a>次一苾刍先作白方为羯磨。</p>
  <p id="a1w">大德僧伽听。<a id="a-1x"></a>此邬陀夷苾刍故泄精。<a id="a-1y"></a>犯僧伽伐尸沙罪。<a id="a-1z"></a>半月覆藏此邬陀夷苾刍故泄精犯僧伽伐尸沙罪。<a id="a-20"></a>随覆藏日行遍住法。<a id="a-21"></a>行遍住时中间重犯。<a id="a-22"></a>是前罪类。<a id="a-23"></a>此复覆藏。<a id="a-24"></a>此邬陀夷于前罪类。<a id="a-25"></a>今从僧伽乞行复本遍住。<a id="a-26"></a>若僧伽时至听者。<a id="a-27"></a>僧伽应许。<a id="a-28"></a>僧伽今与邬陀夷苾刍随覆藏日复本遍住。<a id="a-29"></a>白如是。<a id="a-2A"></a>次作羯磨。<a id="a-2B"></a>准白应作。<a id="a-2C"></a>乃至由其默然故。<a id="a-2D"></a>我今如是持。</p>
  <p id="a2E">(第二法了)</p>
  <p id="a2F">时邬陀夷苾刍正行复本遍住时。<a id="a-2G"></a>复更重犯僧伽伐尸沙罪。<a id="a-2H"></a>是前罪类。<a id="a-2I"></a>亦复覆藏以缘白诸苾刍。<a id="a-2J"></a>具寿。<a id="a-2K"></a>我邬陀夷苾刍先故泄精。<a id="a-2L"></a>犯僧伽伐尸沙罪。<a id="a-2M"></a>半月覆藏已从僧伽乞随覆藏日行遍住法。<a id="a-2N"></a>僧伽已与我邬陀夷苾刍故泄精。<a id="a-2O"></a>犯僧伽伐尸沙罪随覆藏日行遍住法。<a id="a-2P"></a>我邬陀夷正行遍住时。<a id="a-2Q"></a>第二重犯僧伽伐尸沙罪。<a id="a-2R"></a>是前罪类亦复覆藏。<a id="a-2S"></a>我邬陀夷苾刍已从僧伽乞行复本遍住。<a id="a-2T"></a>僧伽已与我邬陀夷苾刍第二重犯复本遍住。<a id="a-2U"></a>我行复本遍住时。<a id="a-2V"></a>第三重犯僧伽伐尸沙罪。<a id="a-2W"></a>是前罪类亦复覆藏。<a id="a-2X"></a>我于今者欲何所为。<a id="a-2Y"></a>时诸苾刍即以此缘白佛。<a id="a-2Z"></a>佛言。<a id="a-2a"></a>汝诸苾刍。<a id="a-2b"></a>与邬陀夷苾刍第三重犯。<a id="a-2c"></a>是前罪类。<a id="a-2d"></a>亦复覆藏。<a id="a-2e"></a>重收根本遍住法。<a id="a-2f"></a>若更有如是流类。<a id="a-2g"></a>应如是与。<a id="a-2h"></a>作前方便。<a id="a-2i"></a>乃至蹲踞合掌。<a id="a-2j"></a>作如是说。<a id="a-2k"></a>准上应知。</p>
  <p id="a2l">大德僧伽听。<a id="a-2m"></a>我邬陀夷苾刍故泄精。<a id="a-2n"></a>犯僧伽伐尸沙罪。<a id="a-2o"></a>半月覆藏。<a id="a-2p"></a>我邬陀夷已从僧伽。<a id="a-2q"></a>乞随覆藏日遍住法。<a id="a-2r"></a>僧伽已与我邬陀夷苾刍故泄精。<a id="a-2s"></a>犯僧伽伐尸沙罪。<a id="a-2t"></a>随覆藏日行遍住法。<a id="a-2u"></a>我行遍住。<a id="a-2v"></a>时第二重犯。<a id="a-2w"></a>是前罪类亦复覆藏。<a id="a-2x"></a>我邬陀夷苾刍已从僧伽。<a id="a-2y"></a>乞行复本遍住。<a id="a-2z"></a>僧伽已与我邬陀夷苾刍复本遍住。<a id="a-30"></a>我行复本遍住时。<a id="a-31"></a>是前罪类第三重犯。<a id="a-32"></a>亦复覆藏。<a id="a-33"></a>我邬陀夷苾刍。<a id="a-34"></a>今从僧伽乞行重收根本遍住。<a id="a-35"></a>愿大德僧伽。<a id="a-36"></a>与我邬陀夷苾刍第三重犯。<a id="a-37"></a>是前罪类。<a id="a-38"></a>亦随覆藏。<a id="a-39"></a>重收根本遍住。<a id="a-3A"></a>是能愍者。<a id="a-3B"></a>愿哀愍故。<a id="a-3C"></a>第二第三亦如是说次一苾刍先作白已。<a id="a-3D"></a>方为羯磨。<a id="a-3E"></a>大德僧伽听。<a id="a-3F"></a>此邬陀夷苾刍故泄精。<a id="a-3G"></a>犯僧伽伐尸沙罪。<a id="a-3H"></a>半月覆藏。<a id="a-3I"></a>此邬陀夷苾刍故泄精。<a id="a-3J"></a>犯僧伽伐尸沙罪。<a id="a-3K"></a>随覆藏日已从僧伽乞遍住法。<a id="a-3L"></a>行遍住时。<a id="a-3M"></a>第二重类亦复覆藏。<a id="a-3N"></a>已从僧伽乞行复本遍住。<a id="a-3O"></a>行复本遍住时。<a id="a-3P"></a>第三重犯。<a id="a-3Q"></a>是前罪类。<a id="a-3R"></a>亦复覆藏此邬陀夷苾刍。<a id="a-3S"></a>今从僧伽乞第三重犯。<a id="a-3T"></a>是前罪类。<a id="a-3U"></a>随覆藏日重收根本遍住。<a id="a-3V"></a>若僧伽时至听者。<a id="a-3W"></a>僧伽应许僧伽今与邬陀夷第三重犯。<a id="a-3X"></a>是前罪类。<a id="a-3Y"></a>随覆藏日重收根本遍住。<a id="a-3Z"></a>白如是。</p>
  <p id="a3a">次作羯磨。<a id="a-3b"></a>广说准前乃至由其默然故。<a id="a-3c"></a>我今如是持(第三法了若更重犯准事诃责)</p>
  <p id="a3d">时邬陀夷苾刍复于异时故泄精。<a id="a-3e"></a>犯僧伽伐尸沙罪。<a id="a-3f"></a>半月覆藏。<a id="a-3g"></a>随覆藏日乞行遍住法。<a id="a-3h"></a>我行遍住时。<a id="a-3i"></a>第二重犯。<a id="a-3j"></a>是前罪类。<a id="a-3k"></a>又复重行。<a id="a-3l"></a>复本遍住行。<a id="a-3m"></a>遍住时。<a id="a-3n"></a>第三重犯。<a id="a-3o"></a>是前罪类。<a id="a-3p"></a>重收根本遍住。<a id="a-3q"></a>亦善行竟。<a id="a-3r"></a>白诸苾刍曰。<a id="a-3s"></a>具寿。<a id="a-3t"></a>我邬陀夷苾刍故泄精。<a id="a-3u"></a>犯僧伽伐尸沙罪。<a id="a-3v"></a>半月覆藏。<a id="a-3w"></a>已从僧伽乞随覆藏日行遍住法。<a id="a-3x"></a>僧伽已与我邬陀夷苾刍故泄精。<a id="a-3y"></a>犯僧伽伐尸沙罪。<a id="a-3z"></a>随覆藏日行遍住法。<a id="a-40"></a>我行遍住时。<a id="a-41"></a>中间重犯。<a id="a-42"></a>是前罪类。<a id="a-43"></a>已从僧伽乞行复本遍住。<a id="a-44"></a>僧伽已与我邬陀夷苾刍故泄精。<a id="a-45"></a>犯僧伽伐尸沙罪。<a id="a-46"></a>随覆藏日复本遍住。<a id="a-47"></a>我行复本遍住时。<a id="a-48"></a>第三重犯。<a id="a-49"></a>是前罪类。<a id="a-4A"></a>亦复覆藏。<a id="a-4B"></a>已从僧伽乞重收根本遍住。<a id="a-4C"></a>僧伽已与我邬陀夷苾刍第三重犯僧伽伐尸沙罪。<a id="a-4D"></a>是前罪类。<a id="a-4E"></a>随覆藏日重收根本遍住。<a id="a-4F"></a>我邬陀夷苾刍故泄精。<a id="a-4G"></a>犯僧伽伐尸沙罪。<a id="a-4H"></a>半月覆藏。<a id="a-4I"></a>随覆藏日行遍住竟。<a id="a-4J"></a>第二重犯。<a id="a-4K"></a>是前罪类。<a id="a-4L"></a>复本遍住亦复善行。<a id="a-4M"></a>第三重犯是前罪类。<a id="a-4N"></a>重收根本遍住。<a id="a-4O"></a>亦善行竟。<a id="a-4P"></a>我于今时欲何所作。<a id="a-4Q"></a>时诸苾刍以缘白佛。<a id="a-4R"></a>佛言。<a id="a-4S"></a>汝诸苾刍。<a id="a-4T"></a>与邬陀夷苾刍六夜行摩那[卑*也](卑也反)若更有余如是流类。<a id="a-4U"></a>应如是与先敷座席鸣揵稚以言告白。<a id="a-4V"></a>众既集已。<a id="a-4W"></a>于界场内下至四人。<a id="a-4X"></a>邬陀夷苾刍既入众中脱革屣。<a id="a-4Y"></a>随其大小致礼敬已。<a id="a-4Z"></a>在上座前蹲踞合掌。<a id="a-4a"></a>作如是语。</p>
  <p id="a4b">大德僧伽听。<a id="a-4c"></a>我邬陀夷苾刍故泄精。<a id="a-4d"></a>犯僧伽伐尸沙罪。<a id="a-4e"></a>半月覆藏。<a id="a-4f"></a>我邬陀夷苾刍故泄精。<a id="a-4g"></a>犯僧伽伐尸沙罪。<a id="a-4h"></a>半月覆藏。<a id="a-4i"></a>已从僧伽乞随覆藏日行遍住法。<a id="a-4j"></a>僧伽已与我邬陀夷苾刍故泄精。<a id="a-4k"></a>犯僧伽伐尸沙罪。<a id="a-4l"></a>随覆藏日行遍住法。<a id="a-4m"></a>我邬陀夷行遍住时第二重犯。<a id="a-4n"></a>是前罪类。<a id="a-4o"></a>亦复覆藏。<a id="a-4p"></a>我邬陀夷苾刍已从僧伽乞行随覆藏日复本遍住。<a id="a-4q"></a>僧伽已与我邬陀夷苾刍随覆藏日复本遍住。<a id="a-4r"></a>我行复本遍住时。<a id="a-4s"></a>第三重犯。<a id="a-4t"></a>是前罪类。<a id="a-4u"></a>亦复覆藏。<a id="a-4v"></a>已从僧伽乞行重收根本遍住。<a id="a-4w"></a>僧伽。<a id="a-4x"></a>已与我邬陀夷苾刍第三重犯。<a id="a-4y"></a>随覆藏日重收根本遍住。<a id="a-4z"></a>我邬陀夷苾刍故泄精犯僧伽伐尸沙罪。<a id="a-50"></a>半月覆藏。<a id="a-51"></a>随覆藏日善行遍住。<a id="a-52"></a>第二重犯。<a id="a-53"></a>是前罪类。<a id="a-54"></a>随覆藏日复根本遍住。<a id="a-55"></a>亦复善行第三重犯。<a id="a-56"></a>随覆藏日重收根本遍住。<a id="a-57"></a>亦善行竟。<a id="a-58"></a>今从僧伽。<a id="a-59"></a>乞六夜摩那[卑*也]。<a id="a-5A"></a>幸愿大德僧伽。<a id="a-5B"></a>与我邬陀夷苾刍六夜摩那[卑*也]。<a id="a-5C"></a>是能愍者。<a id="a-5D"></a>愿哀愍故。<a id="a-5E"></a>第二第三亦如是说。<a id="a-5F"></a>次一苾刍应先作白。<a id="a-5G"></a>方为羯磨。</p>
  <p id="a5H">大德僧伽听。<a id="a-5I"></a>此邬陀夷苾刍故泄精。<a id="a-5J"></a>犯僧伽伐尸沙罪。<a id="a-5K"></a>半月覆藏。<a id="a-5L"></a>此邬陀夷苾刍故泄精。<a id="a-5M"></a>犯僧伽伐尸沙罪已。<a id="a-5N"></a>从僧伽乞随覆藏日行遍住法。<a id="a-5O"></a>僧伽已与邬陀夷苾刍故泄精。<a id="a-5P"></a>犯僧伽伐尸沙罪。<a id="a-5Q"></a>半月覆藏。<a id="a-5R"></a>随覆藏日行遍住。<a id="a-5S"></a>正行遍住时第二重犯。<a id="a-5T"></a>是前罪类。<a id="a-5U"></a>亦复覆藏。<a id="a-5V"></a>此邬陀夷苾刍于第二重犯。<a id="a-5W"></a>已从僧伽乞行复本遍住。<a id="a-5X"></a>僧伽已与邬陀夷苾刍随覆藏日复本遍住。<a id="a-5Y"></a>正行复本遍住时第三重犯。<a id="a-5Z"></a>是前罪类。<a id="a-5a"></a>亦复覆藏。<a id="a-5b"></a>此邬陀夷苾刍于第三重犯。<a id="a-5c"></a>已从僧伽乞行重收根本遍住。<a id="a-5d"></a>僧伽已与邬陀夷苾刍随覆藏日重收根本遍住。<a id="a-5e"></a>此邬陀夷苾刍故泄精。<a id="a-5f"></a>犯僧伽伐尸沙罪。<a id="a-5g"></a>半月覆藏善行遍住第二重犯。<a id="a-5h"></a>复本遍住。<a id="a-5i"></a>亦复善行第三重犯。<a id="a-5j"></a>是前罪类。<a id="a-5k"></a>重收根本遍住亦善行竟。<a id="a-5l"></a>今从僧伽乞行六夜摩那[卑*也]。<a id="a-5m"></a>若僧伽时至听者。<a id="a-5n"></a>僧伽应许。<a id="a-5o"></a>僧伽今与邬陀夷苾刍六夜摩那[卑*也]。<a id="a-5p"></a>白如是。<a id="a-5q"></a>次作羯磨。<a id="a-5r"></a>广说乃至由其默然故。<a id="a-5s"></a>我今如是持。<a id="a-5t"></a>时邬陀夷苾刍故泄精。<a id="a-5u"></a>犯僧伽伐尸沙罪。<a id="a-5v"></a>半月覆藏。<a id="a-5w"></a>随覆藏日善行遍住。<a id="a-5x"></a>第二重犯。<a id="a-5y"></a>复本遍住。<a id="a-5z"></a>亦复善行。<a id="a-60"></a>第三重犯。<a id="a-61"></a>是前罪类。<a id="a-62"></a>重收根本遍住。<a id="a-63"></a>亦复善行。<a id="a-64"></a>六夜摩那[卑*也]。<a id="a-65"></a>亦善行竟。<a id="a-66"></a>以缘白诸苾刍曰。<a id="a-67"></a>具寿。<a id="a-68"></a>我邬陀夷苾刍故泄精。<a id="a-69"></a>犯僧伽伐尸沙罪。<a id="a-6A"></a>半月覆藏已。<a id="a-6B"></a>从僧伽乞行随覆藏遍住僧伽。<a id="a-6C"></a>已与我邬陀夷苾刍故泄精。<a id="a-6D"></a>犯僧伽伐尸沙罪。<a id="a-6E"></a>随覆藏日遍住。<a id="a-6F"></a>我行遍住时第二重犯。<a id="a-6G"></a>亦复覆藏我。<a id="a-6H"></a>邬陀夷苾刍于前罪类。<a id="a-6I"></a>已从僧伽乞随覆藏日复本遍住。<a id="a-6J"></a>僧伽已与我邬陀夷苾刍是前罪类。<a id="a-6K"></a>随覆藏日复本遍住。<a id="a-6L"></a>我行复本遍住时。<a id="a-6M"></a>第三重犯。<a id="a-6N"></a>亦复覆藏。<a id="a-6O"></a>我邬陀夷苾刍于前罪类。<a id="a-6P"></a>已从僧伽。<a id="a-6Q"></a>乞随覆藏日重收根本遍住法。<a id="a-6R"></a>我邬陀夷苾刍故泄精。<a id="a-6S"></a>犯僧伽伐尸沙罪。<a id="a-6T"></a>半月覆藏善行遍住。<a id="a-6U"></a>第二重犯复本遍住。<a id="a-6V"></a>亦复善行。<a id="a-6W"></a>第三重犯。<a id="a-6X"></a>是前罪类。<a id="a-6Y"></a>重收根本遍住。<a id="a-6Z"></a>亦复善行。<a id="a-6a"></a>六夜摩那[卑*也]。<a id="a-6b"></a>亦善行竟。<a id="a-6c"></a>我欲如何。<a id="a-6d"></a>时诸苾刍以缘白佛。<a id="a-6e"></a>佛言。<a id="a-6f"></a>汝诸苾刍。<a id="a-6g"></a>与邬陀夷苾刍故泄精。<a id="a-6h"></a>犯僧伽伐尸沙罪。<a id="a-6i"></a>半月覆藏。<a id="a-6j"></a>随覆藏日善行遍住。<a id="a-6k"></a>第二重犯。<a id="a-6l"></a>亦复覆藏。<a id="a-6m"></a>善行复本遍住。<a id="a-6n"></a>第三重犯是前罪类。<a id="a-6o"></a>亦复覆藏。<a id="a-6p"></a>重收根本遍住。<a id="a-6q"></a>亦复善行。<a id="a-6r"></a>六夜摩那[卑*也]。<a id="a-6s"></a>亦善行竟。<a id="a-6t"></a>若更有余如是流类。<a id="a-6u"></a>如是应与敷设座席鸣揵稚言白。<a id="a-6v"></a>集众下至二十人。<a id="a-6w"></a>时邬陀夷苾刍偏露右肩脱革屣。<a id="a-6x"></a>随其大小致礼敬已。<a id="a-6y"></a>在上座前蹲踞合掌。<a id="a-6z"></a>作如是语。<a id="a-70"></a>大德僧伽听。<a id="a-71"></a>我邬陀夷苾刍故泄精。<a id="a-72"></a>犯僧伽伐尸沙罪。<a id="a-73"></a>半月覆藏。<a id="a-74"></a>我邬陀夷苾刍随覆藏日乞行遍住。<a id="a-75"></a>僧伽已与我邬陀夷苾刍故泄精。<a id="a-76"></a>犯僧伽伐尸沙罪。<a id="a-77"></a>随覆藏日遍住法。<a id="a-78"></a>我邬陀夷苾刍。<a id="a-79"></a>于半月内行遍住时。<a id="a-7A"></a>第二重犯。<a id="a-7B"></a>是前罪类。<a id="a-7C"></a>亦复覆藏已。<a id="a-7D"></a>从僧伽乞行复本遍住。<a id="a-7E"></a>僧伽已与我邬陀夷苾刍。<a id="a-7F"></a>是前罪类复本遍住。<a id="a-7G"></a>我行复本遍住。<a id="a-7H"></a>僧伽已与我邬陀夷苾刍。<a id="a-7I"></a>是前罪类。<a id="a-7J"></a>重收根本遍住我邬陀夷苾刍。<a id="a-7K"></a>于前罪类半月覆藏随覆藏日善行遍住法。<a id="a-7L"></a>第二重犯。<a id="a-7M"></a>是前罪类。<a id="a-7N"></a>复本遍住。<a id="a-7O"></a>亦复善行。<a id="a-7P"></a>第三重犯。<a id="a-7Q"></a>是前罪类。<a id="a-7R"></a>重收根本遍住。<a id="a-7S"></a>及六夜摩那[卑*也]。<a id="a-7T"></a>亦善行竟。<a id="a-7U"></a>今从僧伽乞出罪。<a id="a-7V"></a>愿大德僧伽。<a id="a-7W"></a>与我邬陀夷苾刍出罪法。<a id="a-7X"></a>是能愍者。<a id="a-7Y"></a>愿哀愍故。<a id="a-7Z"></a>第二第三亦如是说。<a id="a-7a"></a>次一苾刍先作白。<a id="a-7b"></a>方为诃责。<a id="a-7c"></a>后为羯磨。</p>
  <p id="a7d">大德僧伽听。<a id="a-7e"></a>此邬陀夷苾刍故泄精。<a id="a-7f"></a>犯僧伽伐尸沙罪。<a id="a-7g"></a>半月覆藏。<a id="a-7h"></a>此邬陀夷苾刍。<a id="a-7i"></a>已从僧伽乞随覆藏日遍住法。<a id="a-7j"></a>僧伽已与邬陀夷苾刍故泄精。<a id="a-7k"></a>犯僧伽伐尸沙罪。<a id="a-7l"></a>随覆藏日遍住行遍住时第二重犯。<a id="a-7m"></a>是前罪类。<a id="a-7n"></a>亦复覆藏已。<a id="a-7o"></a>从僧伽乞行随覆藏日复本遍住。<a id="a-7p"></a>僧伽已与邬陀夷苾刍于前罪类。<a id="a-7q"></a>随覆藏日复本遍住行。<a id="a-7r"></a>复本遍住时。<a id="a-7s"></a>第三重犯。<a id="a-7t"></a>是前罪类。<a id="a-7u"></a>亦复覆藏已。<a id="a-7v"></a>从僧伽乞行随覆藏日重收根本遍住。<a id="a-7w"></a>僧伽已与邬陀夷苾刍。<a id="a-7x"></a>于前罪类。<a id="a-7y"></a>随覆藏日。<a id="a-7z"></a>重收根本遍住。<a id="a-80"></a>此邬陀夷苾刍故泄精。<a id="a-81"></a>犯僧伽伐尸沙罪。<a id="a-82"></a>随覆藏日善行遍住。<a id="a-83"></a>第二重犯。<a id="a-84"></a>是前罪类。<a id="a-85"></a>复本遍住。<a id="a-86"></a>亦复善行。<a id="a-87"></a>第三重犯。<a id="a-88"></a>是前罪类。<a id="a-89"></a>重收根本遍住。<a id="a-8A"></a>亦复善行已。<a id="a-8B"></a>从僧伽乞行六夜摩那[卑*也]。<a id="a-8C"></a>僧伽已与邬陀夷苾刍六夜行竟。<a id="a-8D"></a>今从僧伽乞出罪。<a id="a-8E"></a>若僧伽时至听者。<a id="a-8F"></a>僧伽应许。<a id="a-8G"></a>僧伽今与邬陀夷苾刍出罪。<a id="a-8H"></a>白如是。</p>
  <p id="a8I">次后应作如是诃责。<a id="a-8J"></a>汝邬陀夷苾刍。<a id="a-8K"></a>应知有二种人。<a id="a-8L"></a>能灭法炬掩法光明。<a id="a-8M"></a>坏法灯焰。<a id="a-8N"></a>云何为二。<a id="a-8O"></a>谓犯罪已不如法悔除。<a id="a-8P"></a>此即名为二小二痴。<a id="a-8Q"></a>二不明二不善。<a id="a-8R"></a>复有二种重罪根本不肯穿掘于逆流事不勤用功。<a id="a-8S"></a>于诸瀑流不欲干竭。<a id="a-8T"></a>不共魔战。<a id="a-8U"></a>不折魔旗。<a id="a-8V"></a>胜妙法幢无心建立。<a id="a-8W"></a>罪恶之见不为断除。<a id="a-8X"></a>不于大师无上正教随转法轮。<a id="a-8Y"></a>复有二种苦毒所恼。<a id="a-8Z"></a>复有二种增长有流。<a id="a-8a"></a>谓犯罪已不如法悔。<a id="a-8b"></a>汝邬陀夷。<a id="a-8c"></a>如世尊说。<a id="a-8d"></a>于欲嗔痴常思远离。<a id="a-8e"></a>汝今何故。<a id="a-8f"></a>作斯丑事。<a id="a-8g"></a>汝愚痴人。<a id="a-8h"></a>云何将此两手。<a id="a-8i"></a>受他净心所有惠施。<a id="a-8j"></a>如何还将两手。<a id="a-8k"></a>作丑恶事。<a id="a-8l"></a>又汝痴人。<a id="a-8m"></a>宁将两手捉啮毒等可畏毒蛇。<a id="a-8n"></a>不故捉生支(梵云鸯伽社哆译作生支即是根也)为丑恶事。<a id="a-8o"></a>汝邬陀夷。<a id="a-8p"></a>由于犯罪不说除故。<a id="a-8q"></a>退失无常想。<a id="a-8r"></a>无常苦想。<a id="a-8s"></a>苦无我想。<a id="a-8t"></a>厌离食想。<a id="a-8u"></a>于诸世间作不乐想。<a id="a-8v"></a>过患想。<a id="a-8w"></a>是可断想。<a id="a-8x"></a>不可爱想。<a id="a-8y"></a>灭死想。<a id="a-8z"></a>不净想。<a id="a-90"></a>青瘀想。<a id="a-91"></a>脓流想。<a id="a-92"></a>破烂想。<a id="a-93"></a>膖胀想。<a id="a-94"></a>血流想。<a id="a-95"></a>狼藉想。<a id="a-96"></a>白骨想。<a id="a-97"></a>空观想。<a id="a-98"></a>如是事想皆不现前。<a id="a-99"></a>亦不得初静虑二三四静虑。<a id="a-9A"></a>慈悲喜舍。<a id="a-9B"></a>空处识处。<a id="a-9C"></a>无所有处。<a id="a-9D"></a>非想非非想处。<a id="a-9E"></a>预流果一来果。<a id="a-9F"></a>不还果阿罗汉果。<a id="a-9G"></a>悉皆不得神境通。<a id="a-9H"></a>天眼天耳通他心差别。<a id="a-9I"></a>宿住死生尽诸有流。<a id="a-9J"></a>皆不证会。<a id="a-9K"></a>汝邬陀夷。<a id="a-9L"></a>由不说罪命终之后。<a id="a-9M"></a>当于二道随一受生。<a id="a-9N"></a>是怖畏处。<a id="a-9O"></a>谓捺洛迦傍生。<a id="a-9P"></a>如世尊说。<a id="a-9Q"></a>二障覆业能向捺洛迦傍生趣。<a id="a-9R"></a>由不信我言覆藏其罪。<a id="a-9S"></a>如是殷勤作诃责已。<a id="a-9T"></a>冀令改悔。<a id="a-9U"></a>次作羯磨。<a id="a-9V"></a>大德僧伽听。<a id="a-9W"></a>此邬陀夷苾刍故泄精犯僧伽伐尸沙罪。<a id="a-9X"></a>半月覆藏。<a id="a-9Y"></a>此邬陀夷苾刍已从僧伽。<a id="a-9Z"></a>乞随覆藏日行遍住法。<a id="a-9a"></a>僧伽已与邬陀夷苾刍故泄精。<a id="a-9b"></a>犯僧伽伐尸沙罪随覆藏日遍住。<a id="a-9c"></a>行遍住时。<a id="a-9d"></a>第二重犯。<a id="a-9e"></a>是前罪类。<a id="a-9f"></a>亦复覆藏。<a id="a-9g"></a>已从僧伽乞行随覆藏日复本遍住。<a id="a-9h"></a>僧伽已与邬陀夷苾刍。<a id="a-9i"></a>于前罪类。<a id="a-9j"></a>随覆藏日复本遍住。<a id="a-9k"></a>行复本遍住时。<a id="a-9l"></a>第三重犯。<a id="a-9m"></a>是前罪类。<a id="a-9n"></a>亦复覆藏。<a id="a-9o"></a>已从僧伽。<a id="a-9p"></a>乞行随覆藏日。<a id="a-9q"></a>重收根本遍住。<a id="a-9r"></a>僧伽。<a id="a-9s"></a>已与邬陀夷苾刍。<a id="a-9t"></a>于前罪类。<a id="a-9u"></a>随覆藏日重收根本遍住。<a id="a-9v"></a>此邬陀夷于故泄精。<a id="a-9w"></a>犯僧伽伐尸沙罪。<a id="a-9x"></a>随覆藏日善行遍住。<a id="a-9y"></a>第二重犯。<a id="a-9z"></a>是前罪类。<a id="a-A0"></a>复本遍住。<a id="a-A1"></a>亦复善行。<a id="a-A2"></a>第三重犯。<a id="a-A3"></a>是前罪类。<a id="a-A4"></a>重收根本遍住亦复善行已。<a id="a-A5"></a>从僧伽乞行六夜摩那[卑*也]。<a id="a-A6"></a>僧伽。<a id="a-A7"></a>已与邬陀夷苾刍六夜摩那[卑*也]。<a id="a-A8"></a>亦善行竟。<a id="a-A9"></a>今从僧伽乞出罪。<a id="a-AA"></a>僧伽。<a id="a-AB"></a>今与邬陀夷苾刍故泄精。<a id="a-AC"></a>犯僧伽伐尸沙罪。<a id="a-AD"></a>随覆藏日善行遍住。<a id="a-AE"></a>第二重犯是前罪类。<a id="a-AF"></a>复本遍住。<a id="a-AG"></a>亦复善行。<a id="a-AH"></a>第三重犯。<a id="a-AI"></a>是前罪类重收根本遍住。<a id="a-AJ"></a>亦复善行。<a id="a-AK"></a>六夜摩那[卑*也]。<a id="a-AL"></a>亦善行竟。<a id="a-AM"></a>今从僧伽。<a id="a-AN"></a>乞出罪。<a id="a-AO"></a>若诸具寿听。<a id="a-AP"></a>与邬陀夷苾刍出罪者默然。<a id="a-AQ"></a>若不许者说。<a id="a-AR"></a>是初羯磨。<a id="a-AS"></a>第二第三亦如是说。<a id="a-AT"></a>僧伽已与邬陀夷苾刍出罪竟。<a id="a-AU"></a>僧伽已听许。<a id="a-AV"></a>由其默然故。<a id="a-AW"></a>我今如是持。</p>
  <p id="aAX">次当如是赞喻。<a id="a-AY"></a>善哉邬陀夷极善邬陀夷。<a id="a-AZ"></a>有二种聪慧人。<a id="a-Aa"></a>有二分明人有二种善人。<a id="a-Ab"></a>何谓为二。<a id="a-Ac"></a>一不犯罪。<a id="a-Ad"></a>二犯已能如法悔除。<a id="a-Ae"></a>有二种人。<a id="a-Af"></a>能然法炬建立法幢。<a id="a-Ag"></a>何谓为二。<a id="a-Ah"></a>一谓不犯罪。<a id="a-Ai"></a>二犯已能如法悔除。<a id="a-Aj"></a>复有二种重罪。<a id="a-Ak"></a>根本能为穿掘。<a id="a-Al"></a>于逆流事而勤用功。<a id="a-Am"></a>于诸瀑流能使干竭能与魔战。<a id="a-An"></a>能折魔旗胜妙法幢能善建立。<a id="a-Ao"></a>罪恶之见能为断除。<a id="a-Ap"></a>能于大师无上正教随转法轮。<a id="a-Aq"></a>云何为二。<a id="a-Ar"></a>一谓不犯罪二设犯罪已如法悔除。<a id="a-As"></a>复有二种非苦所恼。<a id="a-At"></a>复有二种不增有流云何为二。<a id="a-Au"></a>一不犯罪。<a id="a-Av"></a>二犯已能悔。<a id="a-Aw"></a>汝邬陀夷。<a id="a-Ax"></a>汝已说悔众罪。<a id="a-Ay"></a>是应合得无常想无常苦想。<a id="a-Az"></a>广说乃至能尽有流。<a id="a-B0"></a>汝于人天二道定得无疑。<a id="a-B1"></a>如世尊说。<a id="a-B2"></a>有二种不覆障业。<a id="a-B3"></a>便能趣向人天二道。<a id="a-B4"></a>能信我言不覆其罪。<a id="a-B5"></a>如是应知。<a id="a-B6"></a>汝邬陀夷已出罪竟。<a id="a-B7"></a>勿为放逸。<a id="a-B8"></a>于诸善品常为修习。<a id="a-B9"></a>若更有犯者。<a id="a-BA"></a>应如邬陀夷苾刍次第作法。<a id="a-BB"></a>次于出罪之后。<a id="a-BC"></a>应从僧伽乞悔窣吐罗底野罪。<a id="a-BD"></a>如是应乞。</p>
  <p id="aBE">大德僧伽听。<a id="a-BF"></a>我某甲苾刍。<a id="a-BG"></a>于故泄精。<a id="a-BH"></a>有前方便窣吐罗底野罪。<a id="a-BI"></a>我某甲今从僧伽乞说悔法。<a id="a-BJ"></a>愿大德僧伽听。<a id="a-BK"></a>我某甲说悔窣吐罗底野罪。<a id="a-BL"></a>是能愍者。<a id="a-BM"></a>愿哀愍故。<a id="a-BN"></a>第二第三亦如是说。<a id="a-BO"></a>次一苾刍先作白。<a id="a-BP"></a>方为羯磨。</p>
  <p id="aBQ">大德僧伽听此苾刍某甲。<a id="a-BR"></a>于故泄精。<a id="a-BS"></a>有前方便窣吐罗底野罪。<a id="a-BT"></a>此某甲今从僧伽。<a id="a-BU"></a>乞说悔窣吐罗底野罪。<a id="a-BV"></a>若僧伽时至听者。<a id="a-BW"></a>僧伽应许。<a id="a-BX"></a>僧伽。<a id="a-BY"></a>今与某甲于故泄精。<a id="a-BZ"></a>有前方便窣吐罗底野罪。<a id="a-Ba"></a>说悔白如是。<a id="a-Bb"></a>次作羯磨。</p>
  <p id="aBc">大德僧伽听。<a id="a-Bd"></a>此苾刍某甲于故泄精。<a id="a-Be"></a>有前方便窣吐罗底野罪。<a id="a-Bf"></a>此某甲今从僧伽。<a id="a-Bg"></a>乞说悔窣吐罗底野罪。<a id="a-Bh"></a>僧伽今与某甲于故泄精。<a id="a-Bi"></a>有前方便窣吐罗底野罪说悔。<a id="a-Bj"></a>若诸具寿听。<a id="a-Bk"></a>与某甲于故泄精。<a id="a-Bl"></a>有前方便窣吐罗底野罪说悔者默然。<a id="a-Bm"></a>若不许者说。<a id="a-Bn"></a>是初羯磨。<a id="a-Bo"></a>第二第三亦如是说。<a id="a-Bp"></a>僧伽已与某甲于故泄精。<a id="a-Bq"></a>有前方便窣吐罗底野罪。<a id="a-Br"></a>听说悔竟。<a id="a-Bs"></a>僧伽已听许。<a id="a-Bt"></a>由其默然故。<a id="a-Bu"></a>我今如是持。</p>
  <p id="aBv">次后还同。<a id="a-Bw"></a>如是次第所有先因众多突色讫里多罪。<a id="a-Bx"></a>及以众多不敬教波逸底迦罪。<a id="a-By"></a>对一苾刍如法除悔窣吐罗底野罪有二种。<a id="a-Bz"></a>一谓波罗市迦因罪。<a id="a-C0"></a>二谓僧伽伐尸沙因罪。<a id="a-C1"></a>于波罗市迦因复有二种。<a id="a-C2"></a>一重二轻。<a id="a-C3"></a>此中重者应从大众说悔其罪(大众者谓界内尽集)言轻者下至四人。<a id="a-C4"></a>坛场中当说其罪。<a id="a-C5"></a>僧伽伐尸沙因罪亦有二种。<a id="a-C6"></a>一重一轻。<a id="a-C7"></a>此中重者上至四人坛场应说其罪轻者应对一人如法除罪。<a id="a-C8"></a>波逸底迦突色讫里多。<a id="a-C9"></a>前因之罪准前。<a id="a-CA"></a>应作众多大小覆藏之罪。<a id="a-CB"></a>咸应说悔。</p>
 </body>
</html>