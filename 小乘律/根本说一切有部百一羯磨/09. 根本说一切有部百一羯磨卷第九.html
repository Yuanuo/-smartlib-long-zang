<!doctype html>
<html id="z3IBVAvry" data-ver="960">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部百一羯磨卷第九</h1>
  <p id="a2">违恼众教白四。</p>
  <p id="a3">尔时具寿邬波离请世尊曰。<a id="a-4"></a>大德。<a id="a-5"></a>具寿阐陀犯众多罪不如法说悔。<a id="a-6"></a>诸苾刍欲令利益安乐住故告言。<a id="a-7"></a>具寿。<a id="a-8"></a>汝既犯罪。<a id="a-9"></a>应如法说悔。<a id="a-A"></a>阐陀答言。<a id="a-B"></a>仁自犯罪。<a id="a-C"></a>应如法悔。<a id="a-D"></a>何以故。<a id="a-E"></a>仁等皆是种种族种种家生。<a id="a-F"></a>由我世尊证大觉故。<a id="a-G"></a>仁等皆来共相依止。<a id="a-H"></a>而为出家。<a id="a-I"></a>故作是语。<a id="a-J"></a>违恼众教。<a id="a-K"></a>诸苾刍不知云何。<a id="a-L"></a>白佛。<a id="a-M"></a>佛言。<a id="a-N"></a>汝诸苾刍。<a id="a-O"></a>应作羯磨。<a id="a-P"></a>诃彼阐陀。<a id="a-Q"></a>若更有余如是流类。<a id="a-R"></a>悉皆准此。<a id="a-S"></a>作前方便已。<a id="a-T"></a>为白羯磨。</p>
  <p id="aU">大德僧伽听。<a id="a-V"></a>此苾刍阐陀自身犯罪。<a id="a-W"></a>不如法说悔。<a id="a-X"></a>诸苾刍众欲令利益安乐住故。<a id="a-Y"></a>如法谏时。<a id="a-Z"></a>违拒众教。<a id="a-a"></a>若僧伽时至听者。<a id="a-b"></a>僧伽应许。<a id="a-c"></a>僧伽。<a id="a-d"></a>今诃责苾刍阐陀违拒众教。<a id="a-e"></a>白如是。<a id="a-f"></a>次作羯磨。<a id="a-g"></a>大德僧伽听。<a id="a-h"></a>此苾刍阐陀自身犯罪。<a id="a-i"></a>不如法说悔。<a id="a-j"></a>诸苾刍众欲令利益安乐住故。<a id="a-k"></a>如法谏时违拒众教。<a id="a-l"></a>僧伽。<a id="a-m"></a>今诃责苾刍阐陀违拒众教。<a id="a-n"></a>若诸具寿听诃责苾刍阐陀违拒众教者默然。<a id="a-o"></a>若不许者说。<a id="a-p"></a>第二第三亦如是说。<a id="a-q"></a>僧伽已诃责苾刍阐陀违拒众教竟。<a id="a-r"></a>僧伽已听许。<a id="a-s"></a>由其默然故。<a id="a-t"></a>我今如是持。</p>
  <p id="au">时诸苾刍作羯磨诃责已。<a id="a-v"></a>彼阐陀便生是念。<a id="a-w"></a>由我过失。<a id="a-x"></a>共彼诸人言相酬答。<a id="a-y"></a>如有颂曰。</p>
  <p id="az">诸有智慧人　　善护四种语</p>
  <p id="a10">观彼山林鸟　　能言被笼系</p>
  <p id="a11">作是语已。<a id="a-12"></a>默无言说。<a id="a-13"></a>后于异时复更犯罪。<a id="a-14"></a>诸苾刍告言。<a id="a-15"></a>具寿。<a id="a-16"></a>汝既犯罪。<a id="a-17"></a>应如法说悔。<a id="a-18"></a>彼便无言。<a id="a-19"></a>默然相恼。<a id="a-1A"></a>诸苾刍不知云何。<a id="a-1B"></a>白佛。<a id="a-1C"></a>佛言。<a id="a-1D"></a>汝诸苾刍。<a id="a-1E"></a>作白四羯磨。<a id="a-1F"></a>诃彼阐陀默然相恼。<a id="a-1G"></a>作前方便已。<a id="a-1H"></a>为白羯磨。<a id="a-1I"></a>大德僧伽听。<a id="a-1J"></a>此苾刍阐陀自身犯罪。<a id="a-1K"></a>不如法说悔。<a id="a-1L"></a>诸苾刍欲令利益安乐住故。<a id="a-1M"></a>告言。<a id="a-1N"></a>具寿。<a id="a-1O"></a>汝既犯罪。<a id="a-1P"></a>应如法说悔。<a id="a-1Q"></a>彼便无言。<a id="a-1R"></a>默然相恼。<a id="a-1S"></a>若僧伽时至听者。<a id="a-1T"></a>僧伽应许。<a id="a-1U"></a>僧伽。<a id="a-1V"></a>今诃责苾刍阐陀默然相恼。<a id="a-1W"></a>白如是。<a id="a-1X"></a>羯磨准白成。</p>
  <p id="a1Y">时诸苾刍为彼阐陀。<a id="a-1Z"></a>作诃责羯磨已。<a id="a-1a"></a>复还造罪。<a id="a-1b"></a>诸苾刍众同前告语时。<a id="a-1c"></a>彼阐陀或言或默而相恼乱。<a id="a-1d"></a>诸苾刍不知云何。<a id="a-1e"></a>白佛。<a id="a-1f"></a>佛言。<a id="a-1g"></a>此阐陀违恼众教。<a id="a-1h"></a>得波逸底迦。<a id="a-1i"></a>若违别人。<a id="a-1j"></a>得恶作罪。</p>
  <p id="a1k">覆钵单白。</p>
  <p id="a1l">具寿邬波离请世尊曰。<a id="a-1m"></a>大德。<a id="a-1n"></a>有栗[女*占]毗善贤。<a id="a-1o"></a>为恶知识所诳惑故。<a id="a-1p"></a>谤实力子。<a id="a-1q"></a>犯波罗市迦。<a id="a-1r"></a>诸苾刍不知云何。<a id="a-1s"></a>白佛。<a id="a-1t"></a>佛言。<a id="a-1u"></a>为善贤作覆钵羯磨。<a id="a-1v"></a>余亦同尔。<a id="a-1w"></a>敷座席乃至令一苾刍作单白羯磨。<a id="a-1x"></a>准上应知。</p>
  <p id="a1y">大德僧伽听。<a id="a-1z"></a>彼善贤以无根波罗市迦法。<a id="a-20"></a>谤清净苾刍实力子。<a id="a-21"></a>若僧伽时至听者。<a id="a-22"></a>僧伽应许。<a id="a-23"></a>僧伽。<a id="a-24"></a>今与善贤作覆钵羯磨。<a id="a-25"></a>白如是。</p>
  <p id="a26">仰钵单白。</p>
  <p id="a27">时诸苾刍为彼善贤作覆钵羯磨已。<a id="a-28"></a>不知云何。<a id="a-29"></a>白佛。<a id="a-2A"></a>佛言。<a id="a-2B"></a>汝诸苾刍。<a id="a-2C"></a>自今已后不往其家。<a id="a-2D"></a>乃至不为说法。<a id="a-2E"></a>时此善贤闻是语已。<a id="a-2F"></a>心生惭耻。<a id="a-2G"></a>往诣佛所。<a id="a-2H"></a>礼佛双足。<a id="a-2I"></a>白言。<a id="a-2J"></a>世尊。<a id="a-2K"></a>由恶友故。<a id="a-2L"></a>教我作如是言。<a id="a-2M"></a>苾刍实力子无有羞耻。<a id="a-2N"></a>身与我妻共行非法。<a id="a-2O"></a>犯波罗市迦。<a id="a-2P"></a>恶友所教非我本意。<a id="a-2Q"></a>尔时世尊告诸苾刍。<a id="a-2R"></a>善贤毁谤非自本心。<a id="a-2S"></a>应与善贤作仰钵羯磨。<a id="a-2T"></a>余准此作。<a id="a-2U"></a>敷座席鸣犍稚乃至教彼善贤蹲踞合掌。<a id="a-2V"></a>作如是白。<a id="a-2W"></a>大德僧伽听。<a id="a-2X"></a>我善贤由恶知识所诳惑故。<a id="a-2Y"></a>以不实法谤实力子。<a id="a-2Z"></a>由是因缘。<a id="a-2a"></a>僧伽与我作覆钵羯磨。<a id="a-2b"></a>我善贤今从僧伽乞作仰钵羯磨。<a id="a-2c"></a>唯愿大德僧伽。<a id="a-2d"></a>与我善贤作仰钵羯磨。<a id="a-2e"></a>是能愍者。<a id="a-2f"></a>愿哀愍故。<a id="a-2g"></a>如是三说。<a id="a-2h"></a>乃至令彼在耳不闻处合掌而立。<a id="a-2i"></a>令一苾刍作单白羯磨。<a id="a-2j"></a>大德僧伽听。<a id="a-2k"></a>彼善贤由恶知识所诳惑故。<a id="a-2l"></a>以无根波罗市迦法。<a id="a-2m"></a>谤实力子。<a id="a-2n"></a>由是因缘。<a id="a-2o"></a>僧伽与彼善贤作覆钵羯磨。<a id="a-2p"></a>彼善贤今从僧伽乞仰钵羯磨若僧伽时至听者。<a id="a-2q"></a>僧伽应许。<a id="a-2r"></a>僧伽。<a id="a-2s"></a>今与彼善贤作仰钵羯磨。<a id="a-2t"></a>白如是。<a id="a-2u"></a>佛言。<a id="a-2v"></a>汝诸苾刍。<a id="a-2w"></a>为彼善贤作仰钵羯磨已得往其舍受食。<a id="a-2x"></a>乃至并为说法。<a id="a-2y"></a>悉皆无犯。</p>
  <p id="a2z">谏粗恶语白四。</p>
  <p id="a30">具寿邬波离请世尊曰。<a id="a-31"></a>大德。<a id="a-32"></a>时有苾刍犯众多罪。<a id="a-33"></a>亲友苾刍欲令利益安乐而住。<a id="a-34"></a>告言。<a id="a-35"></a>具寿。<a id="a-36"></a>汝所犯罪应如法悔。<a id="a-37"></a>彼便答言。<a id="a-38"></a>有追悔者我自当知。<a id="a-39"></a>又作是语。<a id="a-3A"></a>诸具寿。<a id="a-3B"></a>莫向我说少许若好若恶。<a id="a-3C"></a>我亦不向诸大德说若好若恶。<a id="a-3D"></a>诸大德止。<a id="a-3E"></a>莫劝我莫论说我。<a id="a-3F"></a>诸苾刍不知云何。<a id="a-3G"></a>白佛。<a id="a-3H"></a>佛言。<a id="a-3I"></a>为作别谏。<a id="a-3J"></a>别谏之时坚执不舍。<a id="a-3K"></a>诸苾刍即便白佛。<a id="a-3L"></a>佛言。<a id="a-3M"></a>作白四羯磨谏。<a id="a-3N"></a>鸣犍稚作前方便。<a id="a-3O"></a>大德僧伽听。<a id="a-3P"></a>此苾刍某甲作众多罪。<a id="a-3Q"></a>诸苾刍于佛所说戒经中。<a id="a-3R"></a>如法如律正谏之时。<a id="a-3S"></a>恶性不受谏语。<a id="a-3T"></a>作如是说诸大德。<a id="a-3U"></a>莫向我说少许若好若恶。<a id="a-3V"></a>我亦不向诸大德说若好若恶。<a id="a-3W"></a>诸大德止。<a id="a-3X"></a>莫谏我莫论说我。<a id="a-3Y"></a>诸苾刍为作别谏之时。<a id="a-3Z"></a>坚执不舍。<a id="a-3a"></a>云我说是实余皆虚妄。<a id="a-3b"></a>若僧伽时至听者。<a id="a-3c"></a>僧伽应许。<a id="a-3d"></a>僧伽。<a id="a-3e"></a>今以白四羯磨。<a id="a-3f"></a>谏此苾刍某甲恶性不受谏语。<a id="a-3g"></a>白如是次作羯磨。</p>
  <p id="a3h">大德僧伽听。<a id="a-3i"></a>此苾刍某甲作众多罪。<a id="a-3j"></a>诸苾刍于佛所说戒经中。<a id="a-3k"></a>如法如律正谏之时。<a id="a-3l"></a>不受谏语。<a id="a-3m"></a>作如是说。<a id="a-3n"></a>诸大德。<a id="a-3o"></a>莫向我说少许若好若恶。<a id="a-3p"></a>我亦不向诸大德说若好若恶。<a id="a-3q"></a>诸大德止。<a id="a-3r"></a>莫谏我莫论说我。<a id="a-3s"></a>诸苾刍为作别谏。<a id="a-3t"></a>别谏之时坚执不舍。<a id="a-3u"></a>云我说是实余皆虚妄。<a id="a-3v"></a>僧伽。<a id="a-3w"></a>今以白四羯磨。<a id="a-3x"></a>谏此苾刍某甲恶性不受谏语。<a id="a-3y"></a>若诸具寿听。<a id="a-3z"></a>谏此苾刍某甲恶性不受语者默然。<a id="a-40"></a>若不许者说。<a id="a-41"></a>第二第三亦如是说。<a id="a-42"></a>结文准知。</p>
  <p id="a43">时诸苾刍受佛教已。<a id="a-44"></a>依法而谏。<a id="a-45"></a>时此苾刍如前所说。<a id="a-46"></a>坚执不舍。<a id="a-47"></a>诸苾刍以事白佛。<a id="a-48"></a>佛言。<a id="a-49"></a>此苾刍得罪。<a id="a-4A"></a>如上应知。</p>
  <p id="a4B">谏说欲嗔痴怖白四。</p>
  <p id="a4C">苾刍阐陀众作法谏时。<a id="a-4D"></a>谤云。<a id="a-4E"></a>僧伽有欲嗔痴。<a id="a-4F"></a>众应作诃止羯磨。<a id="a-4G"></a>应如是作。<a id="a-4H"></a>大德僧伽听。<a id="a-4I"></a>此阐陀苾刍僧伽与作如法谏时。<a id="a-4J"></a>作如是语。<a id="a-4K"></a>僧伽有欲嗔痴。<a id="a-4L"></a>僧伽。<a id="a-4M"></a>今诃止阐陀汝不应如是作非法语。<a id="a-4N"></a>若僧伽时至听者。<a id="a-4O"></a>僧伽应许。<a id="a-4P"></a>僧伽今诃止阐陀苾刍作非法语。<a id="a-4Q"></a>白如是。<a id="a-4R"></a>羯磨准白成。</p>
  <p id="a4S">作癫狂白二。</p>
  <p id="a4T">具寿邬波离请世尊曰。<a id="a-4U"></a>大德。<a id="a-4V"></a>如西羯多苾刍患癫狂病发动无恒。<a id="a-4W"></a>于褒洒陀时及余羯磨。<a id="a-4X"></a>乃至随意。<a id="a-4Y"></a>或来不来。<a id="a-4Z"></a>时诸苾刍将为别住秉法不成。<a id="a-4a"></a>以缘白佛。<a id="a-4b"></a>佛言。<a id="a-4c"></a>汝诸苾刍与西羯多苾刍作癫狂法。<a id="a-4d"></a>若不作者。<a id="a-4e"></a>便成别住。<a id="a-4f"></a>若更有余如是流类。<a id="a-4g"></a>皆应准此。<a id="a-4h"></a>应如是与敷座席鸣揵稚。<a id="a-4i"></a>言白既周。<a id="a-4j"></a>令一苾刍应先作白。<a id="a-4k"></a>方为羯磨。</p>
  <p id="a4l">大德僧伽听。<a id="a-4m"></a>此苾刍西羯多患癫狂病发动无恒。<a id="a-4n"></a>于褒洒陀及余羯磨。<a id="a-4o"></a>乃至随意。<a id="a-4p"></a>或来不来。<a id="a-4q"></a>令诸苾刍将为别住。<a id="a-4r"></a>若僧伽时至听者。<a id="a-4s"></a>僧伽应许。<a id="a-4t"></a>僧伽。<a id="a-4u"></a>今与西羯多苾刍作癫狂法。<a id="a-4v"></a>去住不遮不妨法事。<a id="a-4w"></a>白如是。</p>
  <p id="a4x">大德僧伽听。<a id="a-4y"></a>此苾刍西羯多患癫狂病发动无恒。<a id="a-4z"></a>于褒洒陀及余羯磨。<a id="a-50"></a>乃至随意。<a id="a-51"></a>或来不来。<a id="a-52"></a>令诸苾刍将为别住。<a id="a-53"></a>僧伽。<a id="a-54"></a>今与西羯多作癫狂法。<a id="a-55"></a>去住不遮不妨法事。<a id="a-56"></a>若诸具寿。<a id="a-57"></a>听与西羯多癫狂法。<a id="a-58"></a>去住不遮不妨法事者默然。<a id="a-59"></a>若不许者说。<a id="a-5A"></a>僧伽已与西羯多作癫狂法。<a id="a-5B"></a>去住不遮不妨法事竟。<a id="a-5C"></a>僧伽已听许。<a id="a-5D"></a>由其默然故。<a id="a-5E"></a>我今如是持。<a id="a-5F"></a>若僧伽与西羯多苾刍作癫狂法竟。<a id="a-5G"></a>若作褒洒陀一切羯磨。<a id="a-5H"></a>乃至随意悉皆得作。<a id="a-5I"></a>勿致疑惑。</p>
  <p id="a5J">与不痴白四。</p>
  <p id="a5K">又西羯多苾刍癫狂乱意痛恼所缠言行多违失沙门法。<a id="a-5L"></a>作不净事。<a id="a-5M"></a>口流涎唾精转睑翻。<a id="a-5N"></a>状同眠睡。<a id="a-5O"></a>他不见欺妄言欺我。<a id="a-5P"></a>彼于异时便得本心。<a id="a-5Q"></a>诸苾刍众以前恶事。<a id="a-5R"></a>而诘责之。<a id="a-5S"></a>诸苾刍众即以此缘。<a id="a-5T"></a>乃至世尊告曰。<a id="a-5U"></a>汝诸苾刍应与西羯多苾刍作不痴毗奈耶。<a id="a-5V"></a>若更有余。<a id="a-5W"></a>如前应作。<a id="a-5X"></a>乃至作如是说。</p>
  <p id="a5Y">大德僧伽听。<a id="a-5Z"></a>我苾刍西羯多癫狂心乱痛恼所缠。<a id="a-5a"></a>言行多违失沙门法。<a id="a-5b"></a>作不净事。<a id="a-5c"></a>口流涎唾精转睑翻。<a id="a-5d"></a>状同眠睡。<a id="a-5e"></a>他不见欺妄言欺我。<a id="a-5f"></a>我于后时便得本心。<a id="a-5g"></a>诸苾刍众以前恶事。<a id="a-5h"></a>而诘于我。<a id="a-5i"></a>我西羯多今从僧伽乞不痴毗奈耶。<a id="a-5j"></a>是能愍者。<a id="a-5k"></a>愿哀愍故。<a id="a-5l"></a>第二第三亦如是说。<a id="a-5m"></a>次一苾刍应先作白。<a id="a-5n"></a>方为羯磨。<a id="a-5o"></a>大德僧伽听。<a id="a-5p"></a>此西羯多癫狂心乱痛恼所逼。<a id="a-5q"></a>但有言行并多违犯沙门轨式。<a id="a-5r"></a>不能遵奉。<a id="a-5s"></a>口流涎唾精转睑翻。<a id="a-5t"></a>他不见欺妄言欺我。<a id="a-5u"></a>此西羯多得本心已。<a id="a-5v"></a>今从僧伽乞不痴毗奈耶。<a id="a-5w"></a>若僧伽时至听者。<a id="a-5x"></a>僧伽应许。<a id="a-5y"></a>僧伽今与西羯多苾刍不痴毗奈耶。<a id="a-5z"></a>白如是。<a id="a-60"></a>次作羯磨。<a id="a-61"></a>准白应为。<a id="a-62"></a>乃至我今如是持。</p>
  <p id="a63">与求罪性白四。</p>
  <p id="a64">具寿邬波离请世尊曰。<a id="a-65"></a>大德。<a id="a-66"></a>如诃悉多(译之为手)苾刍于大众中生轻慢心。<a id="a-67"></a>既犯罪已。<a id="a-68"></a>不臣其罪。<a id="a-69"></a>诸苾刍诘亦复不臣。<a id="a-6A"></a>即以此缘白佛。<a id="a-6B"></a>佛言。<a id="a-6C"></a>汝诸苾刍。<a id="a-6D"></a>应与诃悉多苾刍求罪自性毗奈耶。<a id="a-6E"></a>若更有余如是流类。<a id="a-6F"></a>应如是与。<a id="a-6G"></a>作前方便。<a id="a-6H"></a>准上应知。<a id="a-6I"></a>次一苾刍为白羯磨。</p>
  <p id="a6J">大德僧伽听。<a id="a-6K"></a>此诃悉多苾刍于大众中生轻慢心。<a id="a-6L"></a>有罪不臣。<a id="a-6M"></a>诸苾刍诘复还拒讳。<a id="a-6N"></a>若僧伽时至听者。<a id="a-6O"></a>僧伽应许。<a id="a-6P"></a>僧伽。<a id="a-6Q"></a>今与诃悉多苾刍求罪自性毗奈耶。<a id="a-6R"></a>白如是。<a id="a-6S"></a>次作羯磨。<a id="a-6T"></a>准白应作。<a id="a-6U"></a>乃至我今如是持。</p>
  <p id="a6V">佛言。<a id="a-6W"></a>汝诸苾刍。<a id="a-6X"></a>与彼求罪自性竟。<a id="a-6Y"></a>所有行法我今当说。<a id="a-6Z"></a>不得与他出家。<a id="a-6a"></a>不得授他近圆。<a id="a-6b"></a>不得作依止。<a id="a-6c"></a>不得畜求寂。<a id="a-6d"></a>不应差作教授尼人。<a id="a-6e"></a>设先差应舍。<a id="a-6f"></a>不诘苾刍。<a id="a-6g"></a>令他忆念。<a id="a-6h"></a>破戒见威仪正命。<a id="a-6i"></a>不为长净。<a id="a-6j"></a>不为随意。<a id="a-6k"></a>不为单白白二。<a id="a-6l"></a>乃至白四羯磨。<a id="a-6m"></a>亦不说戒。<a id="a-6n"></a>若无说戒者。<a id="a-6o"></a>应说戒。<a id="a-6p"></a>此与求罪苾刍如我所说。<a id="a-6q"></a>不依行者。<a id="a-6r"></a>得越法罪。</p>
  <p id="a6s">与忆念白四。</p>
  <p id="a6t">具寿实力子被善友苾刍尼将不实事而谤。<a id="a-6u"></a>时诸苾刍以事诘责。<a id="a-6v"></a>被诘责时遂便羞愧。<a id="a-6w"></a>时诸苾刍以缘白佛。<a id="a-6x"></a>佛言。<a id="a-6y"></a>汝诸苾刍应与实力子作忆念毗奈耶。<a id="a-6z"></a>若更有余如是流类。<a id="a-70"></a>应如是与敷座席。<a id="a-71"></a>乃至蹲踞合掌作如是说。</p>
  <p id="a72">大德僧伽听。<a id="a-73"></a>我实力子被善友苾刍尼以不实事谤。<a id="a-74"></a>诸苾刍以事诘我。<a id="a-75"></a>我被诘时遂便羞愧。<a id="a-76"></a>我某甲今从僧伽。<a id="a-77"></a>乞忆念毗奈耶。<a id="a-78"></a>愿大德僧伽。<a id="a-79"></a>与我忆念毗奈耶。<a id="a-7A"></a>是能愍者。<a id="a-7B"></a>愿哀愍故。<a id="a-7C"></a>第二第三亦如是说。<a id="a-7D"></a>次一苾刍应先作白。<a id="a-7E"></a>方为羯磨。</p>
  <p id="a7F">大德僧伽听。<a id="a-7G"></a>此实力子被善友苾刍尼以不实事谤。<a id="a-7H"></a>情生羞耻此实力子今从僧伽。<a id="a-7I"></a>乞忆念毗柰耶。<a id="a-7J"></a>若僧伽时至听者。<a id="a-7K"></a>僧伽应许。<a id="a-7L"></a>僧伽。<a id="a-7M"></a>今与实力子忆念毗柰耶。<a id="a-7N"></a>白如是。<a id="a-7O"></a>次作羯磨。</p>
  <p id="a7P">大德僧伽听。<a id="a-7Q"></a>此实力子被善友苾刍尼以不实事谤。<a id="a-7R"></a>情生羞耻。<a id="a-7S"></a>此实力子今从僧伽。<a id="a-7T"></a>乞忆念毗柰耶。<a id="a-7U"></a>僧伽。<a id="a-7V"></a>今与实力子忆念毗柰耶。<a id="a-7W"></a>若诸具寿听。<a id="a-7X"></a>与实力子忆念毗柰耶者默然。<a id="a-7Y"></a>若不许者说。<a id="a-7Z"></a>此是初羯磨。<a id="a-7a"></a>第二第三亦如是说僧伽已与实力子忆念毗柰耶竟。<a id="a-7b"></a>僧伽已听许。<a id="a-7c"></a>由其默然故。<a id="a-7d"></a>我今如是持。</p>
  <p id="a7e">简平正人白二。</p>
  <p id="a7f">若断诤时大众不能平殄者应简众中有德平正者。<a id="a-7g"></a>若十二十上座某甲等。<a id="a-7h"></a>为其殄诤。<a id="a-7i"></a>如是应作。</p>
  <p id="a7j">大德僧伽听。<a id="a-7k"></a>今僧伽比有诤事。<a id="a-7l"></a>不能除殄。<a id="a-7m"></a>僧伽。<a id="a-7n"></a>今欲于此众中简取平正上座若干人。<a id="a-7o"></a>为其殄诤望速止息。<a id="a-7p"></a>若僧伽时至听者。<a id="a-7q"></a>僧伽应许。<a id="a-7r"></a>僧伽今欲于此众中简取上座若干人。<a id="a-7s"></a>为其殄诤望速止息。<a id="a-7t"></a>白如是。<a id="a-7u"></a>羯磨准白成。<a id="a-7v"></a>既作羯磨。<a id="a-7w"></a>若此等人虽为殄除。<a id="a-7x"></a>尚不止息者。<a id="a-7y"></a>可于此中更重简平正上座。<a id="a-7z"></a>如是应作。</p>
  <p id="a80">重简人白二。</p>
  <p id="a81">大德僧伽听。<a id="a-82"></a>今僧伽有诤事起。<a id="a-83"></a>虽于众中简平正人望得除殄。<a id="a-84"></a>然犹不息。<a id="a-85"></a>僧伽。<a id="a-86"></a>今于此中更复重简殄诤之人。<a id="a-87"></a>别向余处。<a id="a-88"></a>为其销殄。<a id="a-89"></a>若僧伽时至听者。<a id="a-8A"></a>僧伽应许。<a id="a-8B"></a>僧伽。<a id="a-8C"></a>今于众中更复重简殄诤人。<a id="a-8D"></a>别向余处。<a id="a-8E"></a>为其销殄。<a id="a-8F"></a>白如是。<a id="a-8G"></a>羯磨准白成。</p>
  <p id="a8H">传付诤人白二。</p>
  <p id="a8I">若于此众中诤犹不息者。<a id="a-8J"></a>应将此诤人向余众内。<a id="a-8K"></a>如法除殄。<a id="a-8L"></a>如是应作。</p>
  <p id="a8M">大德僧伽听。<a id="a-8N"></a>今此众中有诤事起。<a id="a-8O"></a>多时不能殄息。<a id="a-8P"></a>为殄息故。<a id="a-8Q"></a>今僧伽欲将此苾刍某甲斗诤人付彼某甲众内。<a id="a-8R"></a>令其除殄。<a id="a-8S"></a>若僧伽时至听者。<a id="a-8T"></a>僧伽应许。<a id="a-8U"></a>僧伽。<a id="a-8V"></a>今欲将此苾刍某甲斗诤人付彼某甲众内。<a id="a-8W"></a>令其除殄。<a id="a-8X"></a>白如是。<a id="a-8Y"></a>羯磨准白成。<a id="a-8Z"></a>若诤事既久不能除灭共相朋党者。<a id="a-8a"></a>应作法筹大众中行。<a id="a-8b"></a>如是应白。</p>
  <p id="a8c">大德僧伽听。<a id="a-8d"></a>今此众中有诤事起。<a id="a-8e"></a>久不殄息。<a id="a-8f"></a>僧伽。<a id="a-8g"></a>今为殄息故。<a id="a-8h"></a>欲行法筹。<a id="a-8i"></a>若僧伽时至听者。<a id="a-8j"></a>僧伽应许。<a id="a-8k"></a>僧伽。<a id="a-8l"></a>今行法筹。<a id="a-8m"></a>白如是。<a id="a-8n"></a>羯磨准白成。<a id="a-8o"></a>虽作羯磨行法筹已。<a id="a-8p"></a>其诤犹不止息。<a id="a-8q"></a>共相朋党者。<a id="a-8r"></a>灭诤之法。<a id="a-8s"></a>如大律明。</p>
  <p id="a8t">结净厨白二。</p>
  <p id="a8u">佛言。<a id="a-8v"></a>汝等苾刍应结净厨。<a id="a-8w"></a>时诸苾刍不知云何结净厨。<a id="a-8x"></a>复有几种。<a id="a-8y"></a>佛言。<a id="a-8z"></a>总有五种净厨。<a id="a-90"></a>云何为五。<a id="a-91"></a>一生心作。<a id="a-92"></a>二共印持。<a id="a-93"></a>三如牛卧。<a id="a-94"></a>四故废处。<a id="a-95"></a>五秉法作(此皆遍蓝通结或可别结一边)言生心作者。<a id="a-96"></a>如一营作苾刍。<a id="a-97"></a>或是俗人初造房宇。<a id="a-98"></a>定基石时。<a id="a-99"></a>生如是心。<a id="a-9A"></a>今于此住处当为僧伽作净厨。<a id="a-9B"></a>言共印持者。<a id="a-9C"></a>如捡校营作。<a id="a-9D"></a>苾刍创起基石。<a id="a-9E"></a>将欲兴功。<a id="a-9F"></a>告共住诸苾刍曰。<a id="a-9G"></a>诸具寿。<a id="a-9H"></a>仁可共知。<a id="a-9I"></a>于此住处当为僧伽作净厨。</p>
  <p id="a9J">言如牛卧者。<a id="a-9K"></a>谓是房门无其定准。<a id="a-9L"></a>撩乱而住。<a id="a-9M"></a>言故废处者。<a id="a-9N"></a>谓空废处(此二中方多不见用。<a id="a-9O"></a>余之三法在处恒行。<a id="a-9P"></a>或总结寺坊。<a id="a-9Q"></a>或偏规一处。<a id="a-9R"></a>皆无妨也。<a id="a-9S"></a>且如那烂陀寺。<a id="a-9T"></a>则总结为厨。<a id="a-9U"></a>远问北方有局结者。<a id="a-9V"></a>此乃随乐者意。<a id="a-9W"></a>咸俱听许。<a id="a-9X"></a>广如别处矣)言众结作者。<a id="a-9Y"></a>谓是大众共许秉白二羯磨。<a id="a-9Z"></a>应如是结定其处所。<a id="a-9a"></a>无妨难处。<a id="a-9b"></a>尽其界内并外势分一寻。<a id="a-9c"></a>将作净厨。<a id="a-9d"></a>僧伽同许者。<a id="a-9e"></a>即于此处。<a id="a-9f"></a>敷座席鸣揵稚。<a id="a-9g"></a>乃至令一苾刍应为羯磨。<a id="a-9h"></a>大德僧伽听。<a id="a-9i"></a>今于此住处修营总了。<a id="a-9j"></a>尽其界内并外势分一寻。<a id="a-9k"></a>结作净厨。<a id="a-9l"></a>若僧伽时至听者。<a id="a-9m"></a>僧伽应许。<a id="a-9n"></a>僧伽。<a id="a-9o"></a>今于此住处。<a id="a-9p"></a>修营总了。<a id="a-9q"></a>尽其界内并外势分。<a id="a-9r"></a>一寻结作净厨。<a id="a-9s"></a>白如是。</p>
  <p id="a9t">大德僧伽听。<a id="a-9u"></a>今于此住处。<a id="a-9v"></a>修营总了。<a id="a-9w"></a>尽其界内并外势分一寻。<a id="a-9x"></a>结作净厨。<a id="a-9y"></a>僧伽。<a id="a-9z"></a>今于此住处。<a id="a-A0"></a>修营总了。<a id="a-A1"></a>尽其界内并外势分一寻。<a id="a-A2"></a>结作净厨。<a id="a-A3"></a>若诸具寿。<a id="a-A4"></a>听于此住处修营总了尽其界内并外势分一寻结作净厨者默然。<a id="a-A5"></a>若不许者说。<a id="a-A6"></a>僧伽已于此住处修营总了。<a id="a-A7"></a>尽其界内并外势分一寻结作净厨竟。<a id="a-A8"></a>僧伽已听许。<a id="a-A9"></a>由其默然故。<a id="a-AA"></a>我今如是持。</p>
  <p id="aAB">若僧伽共结作净厨已。<a id="a-AC"></a>即于此住处得两种利乐。<a id="a-AD"></a>一界外贮得界内煮。<a id="a-AE"></a>二界内贮得界外煮。<a id="a-AF"></a>并皆无过。<a id="a-AG"></a>若创造寺初絣绳时。<a id="a-AH"></a>于寺四方应置塼石。<a id="a-AI"></a>以为定处。<a id="a-AJ"></a>当时如其有力广为羯磨。<a id="a-AK"></a>或时大众作如是言。<a id="a-AL"></a>此寺坊处并外势分。<a id="a-AM"></a>将作净厨。<a id="a-AN"></a>我今守持。<a id="a-AO"></a>第二第三亦如是说。<a id="a-AP"></a>即成作净。</p>
  <p id="aAQ">时有师子苾刍。<a id="a-AR"></a>欲食沙糖。<a id="a-AS"></a>佛言。<a id="a-AT"></a>时与非时。<a id="a-AU"></a>若病不病。<a id="a-AV"></a>并皆随食(然而西国造沙糖时。<a id="a-AW"></a>皆安米屑。<a id="a-AX"></a>如造石蜜安乳及油。<a id="a-AY"></a>佛许非时开其啖食。<a id="a-AZ"></a>为防粗相长道资身。<a id="a-Aa"></a>南海诸洲煎树汁洒而作糖团。<a id="a-Ab"></a>非时总食。<a id="a-Ac"></a>准斯道理。<a id="a-Ad"></a>东夏饴糖。<a id="a-Ae"></a>纵在非时亦应得食。<a id="a-Af"></a>何者甘蔗时药汁则非时。<a id="a-Ag"></a>米麴虽曰在时。<a id="a-Ah"></a>饴团何废过午。<a id="a-Ai"></a>祥捡虽有此理行不各任己情。<a id="a-Aj"></a>稠浊香汤定非开限。<a id="a-Ak"></a>蜜煎薯蓣确在遮条)</p>
  <p id="aAl">如世尊说汝等苾刍应持割截衣。<a id="a-Am"></a>时有苾刍得重大毛毯遂持刀针往昼日住处。<a id="a-An"></a>欲为割截。<a id="a-Ao"></a>世尊因至其所问言。<a id="a-Ap"></a>汝作何事耶。<a id="a-Aq"></a>苾刍以缘白佛。<a id="a-Ar"></a>佛言。<a id="a-As"></a>诸苾刍。<a id="a-At"></a>有五种衣。<a id="a-Au"></a>不应割截。<a id="a-Av"></a>一高襵婆(毯类也)二厚被帔(以毛织成)三粗重厚緂。<a id="a-Aw"></a>四雀眼疏布(西国诸人不披百纳)五谓物少截而不足。<a id="a-Ax"></a>斯等五物我今听许。<a id="a-Ay"></a>诸苾刍等帖叶而持。<a id="a-Az"></a>于此五中除其第五。<a id="a-B0"></a>更以厚褥为第五。<a id="a-B1"></a>便是五种皆不可截(有以卧具为三衣者。<a id="a-B2"></a>虽曰深思。<a id="a-B3"></a>诚为臆断。<a id="a-B4"></a>律云。<a id="a-B5"></a>卧具乃是眠褥。<a id="a-B6"></a>如何割截用作三衣。<a id="a-B7"></a>不合截打。<a id="a-B8"></a>此文明显。<a id="a-B9"></a>恐怀先惑。<a id="a-BA"></a>聊复注文)如世尊说。<a id="a-BB"></a>汝等苾刍不应于僧伽卧具不安衬替。<a id="a-BC"></a>而为受用。<a id="a-BD"></a>时六众苾刍或以垢腻疏薄破碎之类。<a id="a-BE"></a>用衬僧伽卧具。<a id="a-BF"></a>尔时世尊于日初分。<a id="a-BG"></a>执持衣钵入薜舍离而行乞食。<a id="a-BH"></a>以具寿阿难陀为侍者。<a id="a-BI"></a>世尊便见一人脊背皆黑。<a id="a-BJ"></a>遂命阿难陀曰汝见此人脊背黑不。<a id="a-BK"></a>阿难陀言见。<a id="a-BL"></a>佛言。<a id="a-BM"></a>此人往昔于迦摄波如来正教中出家。<a id="a-BN"></a>遂以随宜恶物。<a id="a-BO"></a>用衬僧伽卧具。<a id="a-BP"></a>由彼昔时黑业恶报堕于地狱。<a id="a-BQ"></a>又五百生中常招黑背。<a id="a-BR"></a>由此过患。<a id="a-BS"></a>是故苾刍不应以其疏薄破碎垢腻之物。<a id="a-BT"></a>衬僧伽卧具。<a id="a-BU"></a>若是厚物应可一重。<a id="a-BV"></a>必其故薄两重方用。<a id="a-BW"></a>若不尔者。<a id="a-BX"></a>得越法罪。</p>
  <p id="aBY">时有苾刍以杂彩物。<a id="a-BZ"></a>作尼师但那守持。<a id="a-Ba"></a>长留缕缋。<a id="a-Bb"></a>时婆罗门及诸俗侣便生讥笑。<a id="a-Bc"></a>佛言。<a id="a-Bd"></a>凡为卧具。<a id="a-Be"></a>应作两重染令坏色。<a id="a-Bf"></a>或青(极好深青律文不许。<a id="a-Bg"></a>随时污色。<a id="a-Bh"></a>事在开听)或泥(广律解泥。<a id="a-Bi"></a>谓是赤土赤石。<a id="a-Bj"></a>或即是泥。<a id="a-Bk"></a>然而不许纯乌泥皂斯乃外道之衣)或乾陀色(梵云袈裟野。<a id="a-Bl"></a>译为赤色)于第三分。<a id="a-Bm"></a>必须截断缝刺为叶。<a id="a-Bn"></a>四边帖缘(卧具元开本用衬替毡席。<a id="a-Bo"></a>恐有沾污。<a id="a-Bp"></a>所以长乃过身阔如小席。<a id="a-Bq"></a>肘量之数备在广文。<a id="a-Br"></a>元意为斯非关礼拜。<a id="a-Bs"></a>是非广述备在余文)如世尊说有八种利。<a id="a-Bt"></a>何谓为八。<a id="a-Bu"></a>一界所得利。<a id="a-Bv"></a>二立制所得利。<a id="a-Bw"></a>三依止所得利。<a id="a-Bx"></a>四安居所得利。<a id="a-By"></a>五僧伽所得利。<a id="a-Bz"></a>六苾刍所得利。<a id="a-C0"></a>七对面所得利。<a id="a-C1"></a>八定处所得利。</p>
  <p id="aC2">言界所得利者。<a id="a-C3"></a>谓于一界有其定局。<a id="a-C4"></a>或于二界。<a id="a-C5"></a>或于多界随其处别所获利养。<a id="a-C6"></a>各依界分旧住者共分。</p>
  <p id="aC7">言立制所得利者。<a id="a-C8"></a>谓诸苾刍或是随党或非随党。<a id="a-C9"></a>共作制要。<a id="a-CA"></a>然后安居于某处村坊街衢之内。<a id="a-CB"></a>某家属我某舍属汝。<a id="a-CC"></a>若得物时。<a id="a-CD"></a>依制而受。<a id="a-CE"></a>广如大律(此言随党者。<a id="a-CF"></a>谓是随顺提婆达多所有伴属。<a id="a-CG"></a>言非随党者。<a id="a-CH"></a>即是佛弟子。<a id="a-CI"></a>此乃由其住处。<a id="a-CJ"></a>则令物随处判处中。<a id="a-CK"></a>既非两处故遣两众均分。<a id="a-CL"></a>现今西方在处。<a id="a-CM"></a>皆有天授种族出家之流。<a id="a-CN"></a>所有轨仪多同佛法。<a id="a-CO"></a>至如五道轮回。<a id="a-CP"></a>生天解脱。<a id="a-CQ"></a>所习三藏。<a id="a-CR"></a>亦有大同。<a id="a-CS"></a>无大寺舍。<a id="a-CT"></a>居村坞间乞食自居。<a id="a-CU"></a>多修净行。<a id="a-CV"></a>胡芦为钵。<a id="a-CW"></a>衣但二巾。<a id="a-CX"></a>色类桑皴。<a id="a-CY"></a>不餐乳酪。<a id="a-CZ"></a>多在那烂陀寺。<a id="a-Ca"></a>杂听诸典。<a id="a-Cb"></a>曾问之曰。<a id="a-Cc"></a>汝之轨式。<a id="a-Cd"></a>多似大师。<a id="a-Ce"></a>有僻邪处。<a id="a-Cf"></a>复同天授。<a id="a-Cg"></a>岂非天授之种胄乎。<a id="a-Ch"></a>彼便答曰。<a id="a-Ci"></a>我之所祖实非天授。<a id="a-Cj"></a>此即恐人嫌弃拒讳不臣耳。<a id="a-Ck"></a>此虽多似佛法。<a id="a-Cl"></a>若行聚集。<a id="a-Cm"></a>则圣制分途。<a id="a-Cn"></a>各自为行。<a id="a-Co"></a>别呈供养。<a id="a-Cp"></a>岂况诸余外道计断计常。<a id="a-Cq"></a>妄执自然。<a id="a-Cr"></a>虚陈得一。<a id="a-Cs"></a>食时杂坐。<a id="a-Ct"></a>流俗无分。<a id="a-Cu"></a>踵旧之徒。<a id="a-Cv"></a>用为通鉴。<a id="a-Cw"></a>更相染触。<a id="a-Cx"></a>湿渭同波。<a id="a-Cy"></a>高尚之宾。<a id="a-Cz"></a>须察兹滥。<a id="a-D0"></a>殊行各席。<a id="a-D1"></a>深是其宜)</p>
  <p id="aD2">言依止所得利者。<a id="a-D3"></a>谓依止男女及半宅迦。<a id="a-D4"></a>而为安居。<a id="a-D5"></a>依此得利者是。</p>
  <p id="aD6">言安居所得利者。<a id="a-D7"></a>谓于此夏安居所获利物。<a id="a-D8"></a>随施主处分。</p>
  <p id="aD9">僧伽所得利者。<a id="a-DA"></a>谓是决定然无分局。<a id="a-DB"></a>此物施主将来决定施与僧伽就中不为分别。<a id="a-DC"></a>此与夏安居人。<a id="a-DD"></a>此与现前人。<a id="a-DE"></a>此物应问施主。<a id="a-DF"></a>苾刍所得利者。<a id="a-DG"></a>谓是决定而作分局。<a id="a-DH"></a>于此房院住者。<a id="a-DI"></a>便受其利。</p>
  <p id="aDJ">对面所得利者谓是对面所获利物。<a id="a-DK"></a>定处所得利者。<a id="a-DL"></a>谓是大师一代行化之处。<a id="a-DM"></a>总有八所。<a id="a-DN"></a>此则名为八大制底。<a id="a-DO"></a>一佛生处。<a id="a-DP"></a>在劫比罗伐窣睹城岚毗尼林。<a id="a-DQ"></a>二成佛处。<a id="a-DR"></a>在摩揭陀法阿兰若菩提树下金刚座上。<a id="a-DS"></a>三转法轮处。<a id="a-DT"></a>在婆罗痆斯仙人堕处施鹿林中。<a id="a-DU"></a>四涅槃处。<a id="a-DV"></a>在拘尸那城娑罗双树间。<a id="a-DW"></a>五在王舍城鹫峰山竹林园内。<a id="a-DX"></a>六在广严城猕猴池侧高阁堂中。<a id="a-DY"></a>七在室罗伐城逝多林给孤独园。<a id="a-DZ"></a>八从天下处。<a id="a-Da"></a>在平林聚落。<a id="a-Db"></a>初之四处名为定处。<a id="a-Dc"></a>后之四处名不定处。<a id="a-Dd"></a>若有施物拟施生处。<a id="a-De"></a>其物唯于生处供养。<a id="a-Df"></a>不应移转。<a id="a-Dg"></a>若无力能送三中随一而为供养。<a id="a-Dh"></a>余之三处类此应知。<a id="a-Di"></a>余四制底与此不同。</p>
  <p id="aDj">守持亡人物单白。</p>
  <p id="aDk">时具寿邬波难陀身亡之后。<a id="a-Dl"></a>所有资具价直三亿金钱。<a id="a-Dm"></a>六大都城苾刍皆集咸言。<a id="a-Dn"></a>我亦合得此物。<a id="a-Do"></a>诸苾刍众不知云何。<a id="a-Dp"></a>以事白佛。<a id="a-Dq"></a>佛言。<a id="a-Dr"></a>若苾刍及五时者应与。<a id="a-Ds"></a>云何为五。<a id="a-Dt"></a>一打揵稚时来集会者应与其分。<a id="a-Du"></a>二诵三启时来。<a id="a-Dv"></a>三礼制底时来。<a id="a-Dw"></a>四行筹时来。<a id="a-Dx"></a>五作白时来。<a id="a-Dy"></a>此皆与分应如是作。<a id="a-Dz"></a>敷座席鸣犍稚。<a id="a-E0"></a>众既集已。<a id="a-E1"></a>令一苾刍作单白羯磨欲作白时。<a id="a-E2"></a>当问看病人及同住者。<a id="a-E3"></a>此人不曾负他债物。<a id="a-E4"></a>或复余人负其债不。<a id="a-E5"></a>处分已作白。</p>
  <p id="aE6">大德僧伽听。<a id="a-E7"></a>苾刍邬波难陀。<a id="a-E8"></a>于此命过所有现及非现衣赀杂物。<a id="a-E9"></a>今作守持。<a id="a-EA"></a>若僧伽时至听者。<a id="a-EB"></a>僧伽应许。<a id="a-EC"></a>僧伽。<a id="a-ED"></a>今于亡苾刍邬波难陀所有现及非现衣赀杂物。<a id="a-EE"></a>共作守持。<a id="a-EF"></a>白如是。<a id="a-EG"></a>作单白法已。<a id="a-EH"></a>现于界内。<a id="a-EI"></a>所有苾刍合得其物。<a id="a-EJ"></a>若不作法。<a id="a-EK"></a>但是世尊声闻弟子现住赡部洲中。<a id="a-EL"></a>或余住处。<a id="a-EM"></a>悉皆有分。<a id="a-EN"></a>此谓分亡苾刍物法式。<a id="a-EO"></a>又复应知。<a id="a-EP"></a>若逢事闹众难集者。<a id="a-EQ"></a>开作初后法。<a id="a-ER"></a>应将十钱五钱。<a id="a-ES"></a>于上座头及最小者与之。<a id="a-ET"></a>即为定记。</p>
  <p id="aEU">举置亡人资具单白。</p>
  <p id="aEV">若在夏中有难缘者。<a id="a-EW"></a>应差一苾刍作掌亡苾刍衣物。<a id="a-EX"></a>人众既集已。<a id="a-EY"></a>先应问言。<a id="a-EZ"></a>汝某甲能为僧伽作掌亡苾刍衣物人不。<a id="a-Ea"></a>彼答言能。<a id="a-Eb"></a>令一苾刍作单白羯磨。</p>
  <p id="aEc">大德僧伽听。<a id="a-Ed"></a>此苾刍某甲能为僧伽作掌亡苾刍衣物人。<a id="a-Ee"></a>若僧伽时至听者。<a id="a-Ef"></a>僧伽应许。<a id="a-Eg"></a>僧伽今差苾刍某甲。<a id="a-Eh"></a>作掌亡苾刍衣物人。<a id="a-Ei"></a>白如是。<a id="a-Ej"></a>如世尊说。<a id="a-Ek"></a>不和羯磨和合羯磨。<a id="a-El"></a>云何不和羯磨。<a id="a-Em"></a>谓诸苾刍同一界内作羯磨时。<a id="a-En"></a>众不尽集合。<a id="a-Eo"></a>与欲者不与欲。<a id="a-Ep"></a>虽皆总集。<a id="a-Eq"></a>应诃者诃而不止。<a id="a-Er"></a>强为羯磨。<a id="a-Es"></a>如是名为不和羯磨。<a id="a-Et"></a>云何和合羯磨。<a id="a-Eu"></a>谓诸苾刍同一界内。<a id="a-Ev"></a>作羯磨时。<a id="a-Ew"></a>皆来共集合。<a id="a-Ex"></a>与欲者与欲。<a id="a-Ey"></a>应诃者诃。<a id="a-Ez"></a>诃时便止。<a id="a-F0"></a>如是名为和合羯磨。</p>
  <p id="aF1">具寿邬波离请世尊曰。<a id="a-F2"></a>大德。<a id="a-F3"></a>有几种人。<a id="a-F4"></a>言不齿录。<a id="a-F5"></a>诃不成诃。<a id="a-F6"></a>佛言。<a id="a-F7"></a>有十二种人。<a id="a-F8"></a>云何十二。<a id="a-F9"></a>一无惭。<a id="a-FA"></a>二有瑕隙。<a id="a-FB"></a>三愚。<a id="a-FC"></a>四痴。<a id="a-FD"></a>五不分明。<a id="a-FE"></a>六言不善巧。<a id="a-FF"></a>七界外住。<a id="a-FG"></a>八被舍弃。<a id="a-FH"></a>九言无次绪。<a id="a-FI"></a>十舍威仪。<a id="a-FJ"></a>十一失本性。<a id="a-FK"></a>十二授学人(广如尼陀那目得迦中具解)</p>
  <p id="aFL">大德有几种人。<a id="a-FM"></a>言堪齿录诃乃成诃。<a id="a-FN"></a>佛言。<a id="a-FO"></a>有四种人。<a id="a-FP"></a>云何为四。<a id="a-FQ"></a>一住本性。<a id="a-FR"></a>二在界内。<a id="a-FS"></a>三不舍威仪。<a id="a-FT"></a>四言有次绪。</p>
 </body>
</html>