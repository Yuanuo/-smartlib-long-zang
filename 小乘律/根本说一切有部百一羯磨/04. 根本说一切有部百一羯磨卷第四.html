<!doctype html>
<html id="z3IBVAnrt" data-ver="940">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部百一羯磨卷第四</h1>
  <p id="a2">褒洒陀一切僧伽有罪单白。</p>
  <p id="a3">若十五日褒洒陀时。<a id="a-4"></a>一切僧伽悉皆有犯。<a id="a-5"></a>然无一人能向余住处。<a id="a-6"></a>对清净苾刍如法说悔。<a id="a-7"></a>可令我等对彼苾刍如法悔除其罪。<a id="a-8"></a>一切僧伽但为单白羯磨。<a id="a-9"></a>而作长净。<a id="a-A"></a>后向余住处。<a id="a-B"></a>当说其罪。<a id="a-C"></a>次作单白。<a id="a-D"></a>应如是作。</p>
  <p id="aE">大德僧伽听。<a id="a-F"></a>今僧伽十五日作褒洒陀。<a id="a-G"></a>于此住处一切僧伽悉皆有犯。<a id="a-H"></a>然无一人能向余住处。<a id="a-I"></a>对清净苾刍说除其罪。<a id="a-J"></a>可令僧伽对彼苾刍如法说悔。<a id="a-K"></a>若僧伽时至听者。<a id="a-L"></a>僧伽应许。<a id="a-M"></a>僧伽。<a id="a-N"></a>今作单白羯磨。<a id="a-O"></a>为褒洒陀。<a id="a-P"></a>后向余住处。<a id="a-Q"></a>当如法除罪。<a id="a-R"></a>白如是。<a id="a-S"></a>作斯事已。<a id="a-T"></a>方为长净。<a id="a-U"></a>不应废阙。<a id="a-V"></a>若不尔者。<a id="a-W"></a>得越法罪。</p>
  <p id="aX">若十五日褒洒陀时。<a id="a-Y"></a>一切僧伽于罪有疑。<a id="a-Z"></a>然无一人能向余住处。<a id="a-a"></a>就解三藏苾刍请决疑罪。<a id="a-b"></a>可令我等对彼苾刍决除疑罪。<a id="a-c"></a>一切僧伽但作单白羯磨为褒洒陀。<a id="a-d"></a>后向余住处。<a id="a-e"></a>请除疑已。<a id="a-f"></a>当如法除罪。<a id="a-g"></a>应如是作。</p>
  <p id="ah">大德僧伽听。<a id="a-i"></a>今僧伽十五日为褒洒陀。<a id="a-j"></a>于此住处一切僧伽于罪有疑。<a id="a-k"></a>然无一人能向余住处。<a id="a-l"></a>就解三藏苾刍请决疑罪。<a id="a-m"></a>可令僧伽对彼苾刍。<a id="a-n"></a>决除其罪。<a id="a-o"></a>若僧伽时至听者。<a id="a-p"></a>僧伽应许。<a id="a-q"></a>僧伽。<a id="a-r"></a>今作单白羯磨为褒洒陀。<a id="a-s"></a>后向余住处。<a id="a-t"></a>请决疑已。<a id="a-u"></a>当如法除罪。<a id="a-v"></a>白如是。<a id="a-w"></a>作单白已方为长净。<a id="a-x"></a>若不尔者。<a id="a-y"></a>得越法罪。</p>
  <p id="az">具寿邬波离。<a id="a-10"></a>请世尊曰。<a id="a-11"></a>大德有苾刍犯罪。<a id="a-12"></a>颇得对有犯罪人说悔罪不。<a id="a-13"></a>佛言不合。<a id="a-14"></a>若如是者对何人说悔。<a id="a-15"></a>佛言。<a id="a-16"></a>对非同分者。<a id="a-17"></a>说除其罪。<a id="a-18"></a>大德。<a id="a-19"></a>云何同分罪。<a id="a-1A"></a>云何非同分罪。<a id="a-1B"></a>佛言。<a id="a-1C"></a>波罗市迦望波罗市迦为同分。<a id="a-1D"></a>望余非同分。<a id="a-1E"></a>僧伽伐尸沙望僧伽伐尸沙为同分。<a id="a-1F"></a>望余非同分。<a id="a-1G"></a>波逸底迦乃至突色讫里多准上应知。</p>
  <p id="a1H">褒洒陀单白。</p>
  <p id="a1I">若诸苾刍有犯罪者。<a id="a-1J"></a>至褒洒陀时。<a id="a-1K"></a>既作如上法已。<a id="a-1L"></a>应说波罗底木叉戒经。<a id="a-1M"></a>既说序已。<a id="a-1N"></a>应作单白羯磨。<a id="a-1O"></a>应如是作。<a id="a-1P"></a>大德僧伽听。<a id="a-1Q"></a>今僧伽黑月十四日作褒洒陀。<a id="a-1R"></a>若僧伽时至听者。<a id="a-1S"></a>僧伽应许。<a id="a-1T"></a>僧伽。<a id="a-1U"></a>今作褒洒陀。<a id="a-1V"></a>说波罗底木叉戒经。<a id="a-1W"></a>白如是。<a id="a-1X"></a>次应说戒(上来是大僧作法。<a id="a-1Y"></a>若有苾刍尼作法准事应为)</p>
  <p id="a1Z">褒洒陀时不来白二。</p>
  <p id="a1a">若长净时。<a id="a-1b"></a>复非结界有癫狂苾刍。<a id="a-1c"></a>不能与欲不堪扶舁。<a id="a-1d"></a>佛言。<a id="a-1e"></a>应作羯磨。<a id="a-1f"></a>令众无犯。<a id="a-1g"></a>应如是作。<a id="a-1h"></a>若有余事不得来集。<a id="a-1i"></a>准此应为。</p>
  <p id="a1j">大德僧伽听。<a id="a-1k"></a>彼苾刍某甲癫狂病发。<a id="a-1l"></a>不能与欲不堪扶舁。<a id="a-1m"></a>僧伽。<a id="a-1n"></a>今与作病患羯磨。<a id="a-1o"></a>令众无犯。<a id="a-1p"></a>若僧伽时至听者。<a id="a-1q"></a>僧伽应许。<a id="a-1r"></a>僧伽。<a id="a-1s"></a>今与苾刍某甲病患羯磨。<a id="a-1t"></a>白如是。<a id="a-1u"></a>羯磨准白成。</p>
  <p id="a1v">差分卧具人白二。</p>
  <p id="a1w">如世尊说。<a id="a-1x"></a>汝诸苾刍至五月十六日。<a id="a-1y"></a>应夏安居时。<a id="a-1z"></a>诸苾刍不知云何作夏安居。<a id="a-20"></a>佛言。<a id="a-21"></a>欲至安居日。<a id="a-22"></a>预分房舍僧伽所有卧具诸坐枮等。<a id="a-23"></a>下至洗足盆。<a id="a-24"></a>并须将集。<a id="a-25"></a>悉皆均分。<a id="a-26"></a>诸苾刍等。<a id="a-27"></a>不知何人应分。<a id="a-28"></a>佛言。<a id="a-29"></a>分卧具等有十二种人。<a id="a-2A"></a>具五法者应差。<a id="a-2B"></a>若无五法。<a id="a-2C"></a>未差不应差。<a id="a-2D"></a>已差应舍。<a id="a-2E"></a>云何为五。<a id="a-2F"></a>有爱恚怖痴有卧具。<a id="a-2G"></a>分与不分不能办了。<a id="a-2H"></a>其十二种人。<a id="a-2I"></a>若翻前五未差应差。<a id="a-2J"></a>已差不应舍。<a id="a-2K"></a>作前方便。<a id="a-2L"></a>如是应差。<a id="a-2M"></a>次应问言。<a id="a-2N"></a>汝某甲能为夏安居僧伽。<a id="a-2O"></a>作分卧具苾刍不。<a id="a-2P"></a>彼答言。<a id="a-2Q"></a>能令一苾刍作白二羯磨差。</p>
  <p id="a2R">大德僧伽听。<a id="a-2S"></a>此苾刍某甲能为夏安居僧伽作分卧具人。<a id="a-2T"></a>若僧伽时至听者。<a id="a-2U"></a>僧伽应许。<a id="a-2V"></a>僧伽。<a id="a-2W"></a>今差某甲为夏安居僧伽作分卧具人。<a id="a-2X"></a>白如是。</p>
  <p id="a2Y">大德僧伽听。<a id="a-2Z"></a>此苾刍某甲能为夏安居僧伽作分卧具人。<a id="a-2a"></a>僧伽。<a id="a-2b"></a>今差此苾刍某甲为夏安居僧伽作分卧具人。<a id="a-2c"></a>若诸具寿。<a id="a-2d"></a>听差此苾刍某甲为夏安居僧伽作分卧具人者默然。<a id="a-2e"></a>若不许者说。<a id="a-2f"></a>僧伽已听差此苾刍某甲为夏安居僧伽作分卧具人竟。<a id="a-2g"></a>僧伽已听许。<a id="a-2h"></a>由其默然故。<a id="a-2i"></a>我今如是持。</p>
  <p id="a2j">差藏衣人白二。</p>
  <p id="a2k">大德僧伽听。<a id="a-2l"></a>此苾刍某甲。<a id="a-2m"></a>能与僧伽作掌衣物人。<a id="a-2n"></a>若僧伽时至听者。<a id="a-2o"></a>僧伽应许。<a id="a-2p"></a>僧伽。<a id="a-2q"></a>今差此苾刍某甲。<a id="a-2r"></a>作掌衣物人。<a id="a-2s"></a>白如是。<a id="a-2t"></a>羯磨准成。</p>
  <p id="a2u">差分衣人白二。</p>
  <p id="a2v">大德僧伽听。<a id="a-2w"></a>此苾刍某甲。<a id="a-2x"></a>能与僧伽作分衣人。<a id="a-2y"></a>若僧伽时至听者。<a id="a-2z"></a>僧伽应许。<a id="a-30"></a>僧伽。<a id="a-31"></a>今差此苾刍某甲。<a id="a-32"></a>作分衣人。<a id="a-33"></a>白如是。<a id="a-34"></a>羯磨准白成。</p>
  <p id="a35">差藏器物人白二。</p>
  <p id="a36">大德僧伽听。<a id="a-37"></a>此苾刍某甲。<a id="a-38"></a>能与僧伽作藏器物人。<a id="a-39"></a>若僧伽时至听者。<a id="a-3A"></a>僧伽应许。<a id="a-3B"></a>僧伽。<a id="a-3C"></a>今差苾刍某甲。<a id="a-3D"></a>作藏器物人。<a id="a-3E"></a>白如是。<a id="a-3F"></a>羯磨准白成(余八羯磨准事成)至五月十五日。<a id="a-3G"></a>授事苾刍所有行法。<a id="a-3H"></a>我今当说。<a id="a-3I"></a>授事人应扫涂房舍。<a id="a-3J"></a>令清净已。<a id="a-3K"></a>应告白言。<a id="a-3L"></a>诸大德。<a id="a-3M"></a>明日僧伽作夏安居。<a id="a-3N"></a>所有诸事咸应思念。<a id="a-3O"></a>其授事人看人多少可为办筹。<a id="a-3P"></a>其筹不得粗恶曲捩。<a id="a-3Q"></a>以香水洗香泥涂拭。<a id="a-3R"></a>安净槃中鲜花覆上。<a id="a-3S"></a>以净物覆之。<a id="a-3T"></a>鸣揵稚集大众。<a id="a-3U"></a>筹槃安上座前。<a id="a-3V"></a>次宣告。<a id="a-3W"></a>僧伽安居制令。<a id="a-3X"></a>如律广明。<a id="a-3Y"></a>次后上座应作单白。</p>
  <p id="a3Z">一切僧伽夏安居单白。</p>
  <p id="a3a">大德僧伽听。<a id="a-3b"></a>今僧伽十五日欲作夏安居。<a id="a-3c"></a>若僧伽时至听者。<a id="a-3d"></a>僧伽应许。<a id="a-3e"></a>僧伽。<a id="a-3f"></a>今日受筹明日安居。<a id="a-3g"></a>白如是。</p>
  <p id="a3h">其授事苾刍擎筹槃在前。<a id="a-3i"></a>收筹者。<a id="a-3j"></a>持空槃随后。<a id="a-3k"></a>大师教主先下一筹。<a id="a-3l"></a>次向上座前住。<a id="a-3m"></a>上座离本座蹲踞合掌。<a id="a-3n"></a>受取其筹。<a id="a-3o"></a>然后置空槃上。<a id="a-3p"></a>如是至末。<a id="a-3q"></a>若有求寂阿遮利耶。<a id="a-3r"></a>或邬波驮耶。<a id="a-3s"></a>代受取筹。<a id="a-3t"></a>次下护寺天神筹。<a id="a-3u"></a>既总行已。<a id="a-3v"></a>应数其筹白大众言。<a id="a-3w"></a>于此住处现受筹者。<a id="a-3x"></a>苾刍有尔许求寂尔许。<a id="a-3y"></a>又分房舍人。<a id="a-3z"></a>乃至半月捡阅房舍受用轨仪。<a id="a-40"></a>不如法者治罚之式。<a id="a-41"></a>如律广明。<a id="a-42"></a>至十五日众和集时。<a id="a-43"></a>其授事人应为告白。<a id="a-44"></a>诸具寿。<a id="a-45"></a>今此住处有尔许人。<a id="a-46"></a>明日当依某甲施主。<a id="a-47"></a>依某村坊为乞食处。<a id="a-48"></a>以某甲为给侍人。<a id="a-49"></a>某甲为瞻病人。<a id="a-4A"></a>应作安居。<a id="a-4B"></a>诸苾刍众应捡行邻近村坊乞食之处。<a id="a-4C"></a>既观察已。<a id="a-4D"></a>各自念言。<a id="a-4E"></a>我于此处堪作安居。<a id="a-4F"></a>及同梵行者令忧恼不生。<a id="a-4G"></a>设复生时。<a id="a-4H"></a>速能除灭。<a id="a-4I"></a>所有欢乐未生令生。<a id="a-4J"></a>已生者劝令增进。<a id="a-4K"></a>我当于此巡行之处。<a id="a-4L"></a>邻近村坊乞食不生劳苦。<a id="a-4M"></a>若我病患有供侍人。<a id="a-4N"></a>给我医药。<a id="a-4O"></a>诸有所须皆悉充济。<a id="a-4P"></a>作是念已。<a id="a-4Q"></a>应向屏处对一苾刍蹲踞合掌。<a id="a-4R"></a>作如是说。</p>
  <p id="a4S">具寿存念。<a id="a-4T"></a>今僧伽五月十六日作夏安居。<a id="a-4U"></a>我苾刍某甲。<a id="a-4V"></a>亦于五月十六日作夏安居。<a id="a-4W"></a>我苾刍某甲于此住处界内。<a id="a-4X"></a>前三月夏安居。<a id="a-4Y"></a>以某甲为施主。<a id="a-4Z"></a>某甲为营事人。<a id="a-4a"></a>某甲为瞻病人。<a id="a-4b"></a>于此住处。<a id="a-4c"></a>乃至若有圮裂穿坏。<a id="a-4d"></a>当修补之。<a id="a-4e"></a>我于今夏在此安居。<a id="a-4f"></a>第二第三亦如是说。<a id="a-4g"></a>所对苾刍应云奥箄迦。<a id="a-4h"></a>说安居者答云。<a id="a-4i"></a>娑度。<a id="a-4j"></a>苾刍两众咸对苾刍说。<a id="a-4k"></a>苾刍尼三众并对苾刍尼说。<a id="a-4l"></a>差看捡房舍人白二。</p>
  <p id="a4m">时诸苾刍既至夏中。<a id="a-4n"></a>于寺房廊多有诸鸟。<a id="a-4o"></a>养鶵儿卵遂生喧噪。<a id="a-4p"></a>以缘白佛。<a id="a-4q"></a>佛言。<a id="a-4r"></a>应差执竿杖。<a id="a-4s"></a>苾刍巡寺捡察巢无儿卵。<a id="a-4t"></a>应可除弃。<a id="a-4u"></a>有者待去方除。<a id="a-4v"></a>复多蜂窠。<a id="a-4w"></a>佛言。<a id="a-4x"></a>观察无儿应弃。<a id="a-4y"></a>必有蜂儿。<a id="a-4z"></a>将线缕系由此缘故。<a id="a-50"></a>便不增长。<a id="a-51"></a>如是应差。<a id="a-52"></a>鸣揵稚众集已。<a id="a-53"></a>应先问言。<a id="a-54"></a>汝某甲能为僧伽作看捡房舍人不。<a id="a-55"></a>彼答言。<a id="a-56"></a>能。<a id="a-57"></a>令一苾刍作白二羯磨。</p>
  <p id="a58">大德僧伽听。<a id="a-59"></a>此苾刍某甲。<a id="a-5A"></a>能为僧伽作看捡房舍人。<a id="a-5B"></a>若僧伽时至听者。<a id="a-5C"></a>僧伽应许。<a id="a-5D"></a>僧伽。<a id="a-5E"></a>今差此苾刍某甲。<a id="a-5F"></a>作看捡房舍人。<a id="a-5G"></a>白如是。<a id="a-5H"></a>羯磨准白成。</p>
  <p id="a5I">既被差已。<a id="a-5J"></a>看捡房舍苾刍应半月半月巡行房舍。<a id="a-5K"></a>观其卧具。<a id="a-5L"></a>若有苾刍将疏薄垢腻破碎之物用替僧祇卧具毡席者。<a id="a-5M"></a>若是老宿白大众知。<a id="a-5N"></a>夺其卧具。<a id="a-5O"></a>若是少年应白二师。<a id="a-5P"></a>方收卧具。<a id="a-5Q"></a>其授事人。<a id="a-5R"></a>如我所说不依行者得越法罪。<a id="a-5S"></a>此应番次差作。</p>
  <p id="a5T">具寿邬波离。<a id="a-5U"></a>请世尊曰。<a id="a-5V"></a>大德。<a id="a-5W"></a>如世尊说。<a id="a-5X"></a>应作安居诸苾刍众。<a id="a-5Y"></a>不知谁合安居。<a id="a-5Z"></a>佛言。<a id="a-5a"></a>谓出家五众何者为五。<a id="a-5b"></a>一者苾刍。<a id="a-5c"></a>二者苾刍尼。<a id="a-5d"></a>三者正学女。<a id="a-5e"></a>四者求寂男。<a id="a-5f"></a>五者求寂女。<a id="a-5g"></a>此之五众合作安居。<a id="a-5h"></a>如有违者。<a id="a-5i"></a>皆得恶作罪。</p>
  <p id="a5j">受日出界外白二。</p>
  <p id="a5k">尔时具寿邬波离。<a id="a-5l"></a>请世尊曰。<a id="a-5m"></a>大德。<a id="a-5n"></a>如世尊说。<a id="a-5o"></a>夏安居苾刍不应界外辄为止宿者。<a id="a-5p"></a>诸苾刍众于其界外有三宝事。<a id="a-5q"></a>及别人事。<a id="a-5r"></a>须出界外。<a id="a-5s"></a>即便不敢出界白佛。<a id="a-5t"></a>佛言。<a id="a-5u"></a>必有因缘。<a id="a-5v"></a>我今听诸苾刍守持七日法。<a id="a-5w"></a>出界外时。<a id="a-5x"></a>诸苾刍不知是何等事。<a id="a-5y"></a>佛言。<a id="a-5z"></a>谓三宝事。<a id="a-60"></a>邬波索迦事。<a id="a-61"></a>邬波斯迦事。<a id="a-62"></a>苾刍苾刍尼事。<a id="a-63"></a>式叉摩拏求寂男求寂女事。<a id="a-64"></a>或是亲眷请唤因缘。<a id="a-65"></a>或为外道除去恶见。<a id="a-66"></a>或于三藏请他除疑。<a id="a-67"></a>或于自行未得令得。<a id="a-68"></a>未证令证。<a id="a-69"></a>未解令解。<a id="a-6A"></a>斯等皆应守持七日出界外。<a id="a-6B"></a>具寿邬波离。<a id="a-6C"></a>请世尊曰。<a id="a-6D"></a>大德。<a id="a-6E"></a>如向所说。<a id="a-6F"></a>应守持七日法出界行者。<a id="a-6G"></a>于谁边守持。<a id="a-6H"></a>佛言。<a id="a-6I"></a>随时对一苾刍蹲踞合掌。<a id="a-6J"></a>作如是说。</p>
  <p id="a6K">具寿存念。<a id="a-6L"></a>我苾刍某甲于此住处。<a id="a-6M"></a>或前或后三月夏安居。<a id="a-6N"></a>我苾刍某甲为某事因缘故。<a id="a-6O"></a>守持七日出界外。<a id="a-6P"></a>若无难缘还来此处。<a id="a-6Q"></a>我于今夏在此安居。<a id="a-6R"></a>第二第三亦如是说。<a id="a-6S"></a>所对之人应云。<a id="a-6T"></a>奥箄迦。<a id="a-6U"></a>守持日者答言。<a id="a-6V"></a>娑度。<a id="a-6W"></a>尔时憍萨罗国胜光大王。<a id="a-6X"></a>与给孤独长者。<a id="a-6Y"></a>久在边隅为有防固。<a id="a-6Z"></a>时此长者思念圣众。<a id="a-6a"></a>便启王知。<a id="a-6b"></a>王即令使敕留守臣曰。<a id="a-6c"></a>在彼圣众。<a id="a-6d"></a>卿勿与教。<a id="a-6e"></a>方便请求。<a id="a-6f"></a>与吾相见。<a id="a-6g"></a>是时大臣遂怀密计。<a id="a-6h"></a>令诸圣众自诣王军。<a id="a-6i"></a>是时大臣至逝多园。<a id="a-6j"></a>以绳絣络。<a id="a-6k"></a>诸苾刍众问言。<a id="a-6l"></a>贤首汝何所作。<a id="a-6m"></a>答言。<a id="a-6n"></a>圣者。<a id="a-6o"></a>大王有敕。<a id="a-6p"></a>今欲于此穿渠泄水(其事广说如目得迦第五卷中具述)</p>
  <p id="a6q">苾刍报曰。<a id="a-6r"></a>仁应且住。<a id="a-6s"></a>我当白王。<a id="a-6t"></a>共为商度。<a id="a-6u"></a>苾刍问曰。<a id="a-6v"></a>今日欲去可得还不。<a id="a-6w"></a>答言。<a id="a-6x"></a>不得。<a id="a-6y"></a>二日三日乃至七日颇得还不。<a id="a-6z"></a>答言。<a id="a-70"></a>不得。<a id="a-71"></a>时诸苾刍。<a id="a-72"></a>以缘白佛。<a id="a-73"></a>佛言。<a id="a-74"></a>有大众事。<a id="a-75"></a>我听苾刍守持四十夜出界外。<a id="a-76"></a>如世尊说。<a id="a-77"></a>守持四十夜出界行者。<a id="a-78"></a>诸苾刍不知。<a id="a-79"></a>云何守持。<a id="a-7A"></a>佛言。<a id="a-7B"></a>先敷座席鸣揵稚。<a id="a-7C"></a>众既集已。<a id="a-7D"></a>应可问能。<a id="a-7E"></a>汝某甲能为僧伽守持四十夜出界外行不。<a id="a-7F"></a>彼应答言。<a id="a-7G"></a>我能。<a id="a-7H"></a>若二人多人并如是问。<a id="a-7I"></a>次一苾刍先作白已。<a id="a-7J"></a>方为羯磨。</p>
  <p id="a7K">大德僧伽听。<a id="a-7L"></a>此苾刍某甲于此住处界内。<a id="a-7M"></a>或前或后三月夏安居。<a id="a-7N"></a>此苾刍某甲今欲守持齐四十夜。<a id="a-7O"></a>为僧伽事故出界外。<a id="a-7P"></a>此人今夏在此安居。<a id="a-7Q"></a>若僧伽时至听者。<a id="a-7R"></a>僧伽应许。<a id="a-7S"></a>僧伽今与此苾刍某甲守持四十夜。<a id="a-7T"></a>为僧伽事故出界外。<a id="a-7U"></a>此人今夏在此安居。<a id="a-7V"></a>白如是。<a id="a-7W"></a>大德僧伽听。<a id="a-7X"></a>此苾刍某甲于此住处界内。<a id="a-7Y"></a>或前或后三月夏安居。<a id="a-7Z"></a>此苾刍某甲今欲守持齐四十夜。<a id="a-7a"></a>为僧伽事故出界外。<a id="a-7b"></a>此人今夏在此安居。<a id="a-7c"></a>僧伽。<a id="a-7d"></a>今与此苾刍某甲守持四十夜。<a id="a-7e"></a>为僧伽事故出界外。<a id="a-7f"></a>此人今夏在此安居。<a id="a-7g"></a>若诸具寿听与此苾刍某甲守持四十夜。<a id="a-7h"></a>为僧伽事故出界外。<a id="a-7i"></a>此人今夏在此安居者默然。<a id="a-7j"></a>若不许者说。<a id="a-7k"></a>僧伽已与此苾刍某甲守持四十夜。<a id="a-7l"></a>为僧伽事故出界外。<a id="a-7m"></a>此人今夏在此安居竟。<a id="a-7n"></a>僧伽已听许。<a id="a-7o"></a>由其默然故。<a id="a-7p"></a>我今如是持。<a id="a-7q"></a>具寿邬波离。<a id="a-7r"></a>请世尊曰。<a id="a-7s"></a>如为二人三人作羯磨时。<a id="a-7t"></a>当云何作。<a id="a-7u"></a>佛言。<a id="a-7v"></a>随名牒作。</p>
  <p id="a7w">具寿邬波离。<a id="a-7x"></a>请世尊曰。<a id="a-7y"></a>大德。<a id="a-7z"></a>颇合守持一日夜不。<a id="a-80"></a>佛言得。<a id="a-81"></a>如是颇得守持两夜三夜。<a id="a-82"></a>乃至四十夜不。<a id="a-83"></a>佛言得。<a id="a-84"></a>大德。<a id="a-85"></a>颇得守持过四十夜不。<a id="a-86"></a>佛言。<a id="a-87"></a>不合。<a id="a-88"></a>若如是者有何过失。<a id="a-89"></a>佛言。<a id="a-8A"></a>一夏之中应多居界内。<a id="a-8B"></a>少在界外。</p>
  <p id="a8C">大德。<a id="a-8D"></a>守持一夜二夜三夜。<a id="a-8E"></a>乃至七夜对谁作法。<a id="a-8F"></a>佛言。<a id="a-8G"></a>应对一人。<a id="a-8H"></a>若过七夜已去。<a id="a-8I"></a>当云何作。<a id="a-8J"></a>佛言。<a id="a-8K"></a>过七夜已去。<a id="a-8L"></a>乃至四十夜。<a id="a-8M"></a>并从僧伽而秉其法。<a id="a-8N"></a>随有事至准其多少量缘受日。</p>
  <p id="a8O">如世尊说。<a id="a-8P"></a>若于乞食病药所须。<a id="a-8Q"></a>及看病人有废阙者。<a id="a-8R"></a>听随情去。<a id="a-8S"></a>若有女男半择迦为碍缘者。<a id="a-8T"></a>亦不应居。<a id="a-8U"></a>若有八难事有缘出界外。<a id="a-8V"></a>逢此难时。<a id="a-8W"></a>不还者不名失夏。<a id="a-8X"></a>以有障缘故。<a id="a-8Y"></a>斯等诸文安居事中广明。</p>
  <p id="a8Z">差作随意人白二。</p>
  <p id="a8a">如世尊说。<a id="a-8b"></a>夏安居已。<a id="a-8c"></a>汝诸苾刍。<a id="a-8d"></a>应于众中以三事见闻疑而为随意。<a id="a-8e"></a>时诸苾刍不知。<a id="a-8f"></a>云何作随意事。<a id="a-8g"></a>佛言。<a id="a-8h"></a>汝等苾刍去。<a id="a-8i"></a>随意日有七八日在。<a id="a-8j"></a>当于随近村坊预为宣告。<a id="a-8k"></a>或可言陈。<a id="a-8l"></a>或书纸叶在棚车上高声告语。<a id="a-8m"></a>令远近咸知。<a id="a-8n"></a>仁等苾刍苾刍尼及求寂等。<a id="a-8o"></a>诸施主辈。<a id="a-8p"></a>若老若少悉可谛听。<a id="a-8q"></a>某寺僧伽当作随意。<a id="a-8r"></a>仁等至时于供养事。<a id="a-8s"></a>咸共修营。<a id="a-8t"></a>诸少年苾刍应共扫洒所居寺宇。<a id="a-8u"></a>以新瞿摩可净涂拭。<a id="a-8v"></a>制底香台并为庄校。<a id="a-8w"></a>诸旧住人应可营造诸好美膳。<a id="a-8x"></a>随时供设。<a id="a-8y"></a>有解三藏苾刍及持经者。<a id="a-8z"></a>至十四日夜。<a id="a-90"></a>应通宵诵经。<a id="a-91"></a>至十五日宜可知时。<a id="a-92"></a>作随意事。<a id="a-93"></a>勿过明相。<a id="a-94"></a>大众许已差。<a id="a-95"></a>随意苾刍或一或二。<a id="a-96"></a>乃至众多受。<a id="a-97"></a>随意苾刍要具五德。<a id="a-98"></a>不爱不恚不怖不痴随意非随意。<a id="a-99"></a>善能了别具斯五法。<a id="a-9A"></a>未差应差。<a id="a-9B"></a>已差不应舍。<a id="a-9C"></a>若翻前五未差不应差。<a id="a-9D"></a>已差应舍。<a id="a-9E"></a>如是应差作前方便。<a id="a-9F"></a>众既集已。<a id="a-9G"></a>先应问能。<a id="a-9H"></a>汝某甲颇能为出夏。<a id="a-9I"></a>僧伽以三事见闻疑而为随意不。<a id="a-9J"></a>彼答言能。<a id="a-9K"></a>次一苾刍应先作白已。<a id="a-9L"></a>方为羯磨。</p>
  <p id="a9M">大德僧伽听。<a id="a-9N"></a>此苾刍某甲今为夏坐僧伽作随意苾刍。<a id="a-9O"></a>若僧伽时至听者。<a id="a-9P"></a>僧伽应许。<a id="a-9Q"></a>僧伽。<a id="a-9R"></a>今差某甲当为夏坐。<a id="a-9S"></a>僧伽作随意苾刍。<a id="a-9T"></a>白如是。</p>
  <p id="a9U">大德僧伽听。<a id="a-9V"></a>此苾刍某甲今为夏坐僧伽作随意苾刍。<a id="a-9W"></a>僧伽。<a id="a-9X"></a>今差某甲当为夏坐僧伽。<a id="a-9Y"></a>作随意苾刍。<a id="a-9Z"></a>若诸具寿听某甲当为夏坐僧伽作随意苾刍者默然。<a id="a-9a"></a>若不许者说。<a id="a-9b"></a>僧伽已听某甲当为夏坐僧伽作随意苾刍竟。<a id="a-9c"></a>僧伽已听许。<a id="a-9d"></a>由其默然故。<a id="a-9e"></a>我今如是持。</p>
  <p id="a9f">如世尊说。<a id="a-9g"></a>作随意苾刍所有行法。<a id="a-9h"></a>我今当说。<a id="a-9i"></a>受随意苾刍应行。<a id="a-9j"></a>生茅与僧伽为座。<a id="a-9k"></a>若一人为受随意者。<a id="a-9l"></a>应从上座为随意。<a id="a-9m"></a>乃至下座。<a id="a-9n"></a>若二人者。<a id="a-9o"></a>一从上座受随意。<a id="a-9p"></a>一人从半已下至终。<a id="a-9q"></a>若差三人者。<a id="a-9r"></a>从三处起。<a id="a-9s"></a>准义可知。</p>
  <p id="a9t">诸苾刍等并居茅座蹲踞而住。<a id="a-9u"></a>次后上座应为单白。</p>
  <p id="a9v">大德僧伽听。<a id="a-9w"></a>今僧伽十五日作随意事。<a id="a-9x"></a>若僧伽时至听者僧伽应许。<a id="a-9y"></a>僧伽今作随意。<a id="a-9z"></a>白如是。</p>
  <p id="aA0">其受随意苾刍。<a id="a-A1"></a>向上座前蹲踞而住。<a id="a-A2"></a>上座应就茅座蹲踞合掌。<a id="a-A3"></a>作如是说。<a id="a-A4"></a>具寿存念。<a id="a-A5"></a>今僧伽十五日作随意。<a id="a-A6"></a>我苾刍某甲亦十五日作随意。<a id="a-A7"></a>我苾刍某甲对僧伽向大德。<a id="a-A8"></a>以三事见闻疑作随意事。<a id="a-A9"></a>大德僧伽摄受教示。<a id="a-AA"></a>我饶益哀愍。<a id="a-AB"></a>我是能愍者。<a id="a-AC"></a>愿哀愍故。<a id="a-AD"></a>若知见罪。<a id="a-AE"></a>我当如法如律而为说悔。<a id="a-AF"></a>第二第三亦如是说。</p>
  <p id="aAG">随意苾刍应报彼曰。<a id="a-AH"></a>奥箄迦。<a id="a-AI"></a>答云。<a id="a-AJ"></a>娑度。<a id="a-AK"></a>如是次第乃至行终。<a id="a-AL"></a>若二人三人应可更互为随意事作法。<a id="a-AM"></a>准知。<a id="a-AN"></a>作法既了。</p>
  <p id="aAO">次唤苾刍尼众。<a id="a-AP"></a>令入众中随意苾刍在一边坐。<a id="a-AQ"></a>尼至其所。<a id="a-AR"></a>如大苾刍作随意法。</p>
  <p id="aAS">次唤式叉摩拏求寂男求寂女。<a id="a-AT"></a>一一对受随意者。<a id="a-AU"></a>作法同前(如其不能诵得文者纸抄读之亦成非损)其受随意苾刍向上座前立。<a id="a-AV"></a>作如是言。<a id="a-AW"></a>大德诸姊妹。<a id="a-AX"></a>二部僧伽已作随意竟。<a id="a-AY"></a>二部僧伽并应唱言。<a id="a-AZ"></a>善哉已作随意极善。<a id="a-Aa"></a>已作随意唱者善。<a id="a-Ab"></a>如不唱者。<a id="a-Ac"></a>得恶作罪。</p>
  <p id="aAd">若至此时出家五众。<a id="a-Ae"></a>或兼俗旅。<a id="a-Af"></a>各以刀子针线及巾帛等。<a id="a-Ag"></a>共为解夏。<a id="a-Ah"></a>供养现前众。</p>
  <p id="aAi">其受随意苾刍应持小刀子。<a id="a-Aj"></a>或将针线。<a id="a-Ak"></a>或持诸杂沙门资具等。<a id="a-Al"></a>在上座前立。<a id="a-Am"></a>作如是言。<a id="a-An"></a>大德。<a id="a-Ao"></a>此等之物颇得与安居竟。<a id="a-Ap"></a>人作随意施不。<a id="a-Aq"></a>若于此处更得诸余利物。<a id="a-Ar"></a>和合僧伽应合分不。<a id="a-As"></a>举众同时答云合分。<a id="a-At"></a>若异此者随意苾刍及大众得越法罪。</p>
  <p id="aAu">具寿邬波离请世尊曰。<a id="a-Av"></a>大德。<a id="a-Aw"></a>至随意日有病苾刍。<a id="a-Ax"></a>不能赴集。<a id="a-Ay"></a>此欲如何。<a id="a-Az"></a>佛言。<a id="a-B0"></a>如十五日褒洒陀时。<a id="a-B1"></a>应与欲净。<a id="a-B2"></a>至随意时准长净法。<a id="a-B3"></a>与其欲净应如是说。<a id="a-B4"></a>具寿存念。<a id="a-B5"></a>今僧伽十五日作随意。<a id="a-B6"></a>我苾刍某甲亦十五日作随意。<a id="a-B7"></a>我苾刍某甲自陈遍净。<a id="a-B8"></a>无诸障法。<a id="a-B9"></a>为病患因缘故。<a id="a-BA"></a>彼如法僧伽事。<a id="a-BB"></a>我今清净与欲随意。<a id="a-BC"></a>此所陈事当为我说。<a id="a-BD"></a>第二第三亦如是说。</p>
  <p id="aBE">余如身语表业准长净法。<a id="a-BF"></a>应知如长净时。<a id="a-BG"></a>苾刍忆所犯罪。<a id="a-BH"></a>或有疑罪。<a id="a-BI"></a>众中忆所犯罪。<a id="a-BJ"></a>或有疑罪。<a id="a-BK"></a>或复僧伽咸悉有罪。<a id="a-BL"></a>乃至疑罪应作单白守持。<a id="a-BM"></a>于随意时有罪疑罪类。<a id="a-BN"></a>彼应知此中别者。<a id="a-BO"></a>随意苾刍众中忆罪。<a id="a-BP"></a>或是疑罪随时说悔。</p>
  <p id="aBQ">作随意时众中诤罪单白。</p>
  <p id="aBR">若作随意时。<a id="a-BS"></a>众因论说罪之轻重。<a id="a-BT"></a>诤事纷纭。<a id="a-BU"></a>僧伽应作单白共决其罪。<a id="a-BV"></a>如是应作。</p>
  <p id="aBW">大德僧伽听。<a id="a-BX"></a>今僧伽十五日作随意事。<a id="a-BY"></a>于此众中有诤事起。<a id="a-BZ"></a>论说轻重妨废法事。<a id="a-Ba"></a>僧伽今欲求决其罪。<a id="a-Bb"></a>若僧伽时至听者。<a id="a-Bc"></a>僧伽应许僧伽。<a id="a-Bd"></a>今共决断其罪。<a id="a-Be"></a>白如是。</p>
  <p id="aBf">作随意时众中决定罪单白。</p>
  <p id="aBg">既作白已。<a id="a-Bh"></a>当问三藏能决断者。<a id="a-Bi"></a>依法依律决其罪事。<a id="a-Bj"></a>若决定已。<a id="a-Bk"></a>应更作白告众令知。<a id="a-Bl"></a>罪已决定识其轻重。<a id="a-Bm"></a>不应更说。<a id="a-Bn"></a>如是应作。</p>
  <p id="aBo">大德僧伽听。<a id="a-Bp"></a>今僧伽十五日作随意事。<a id="a-Bq"></a>众因论说罪之轻重。<a id="a-Br"></a>妨废法事。<a id="a-Bs"></a>僧伽。<a id="a-Bt"></a>今已于罪如法决断。<a id="a-Bu"></a>若僧伽时至听者。<a id="a-Bv"></a>僧伽应许。<a id="a-Bw"></a>僧伽今共决罪讫。<a id="a-Bx"></a>更不得言。<a id="a-By"></a>白如是。</p>
  <p id="aBz">又如一人二人三人。<a id="a-C0"></a>作褒洒陀。<a id="a-C1"></a>随意亦尔。<a id="a-C2"></a>一人二人三人四人。<a id="a-C3"></a>咸皆对首应作。<a id="a-C4"></a>若满五人。<a id="a-C5"></a>即应作白为随意事。<a id="a-C6"></a>作随意者。<a id="a-C7"></a>应差许可。<a id="a-C8"></a>设有病人应将入众。<a id="a-C9"></a>如有六人或复过此。<a id="a-CA"></a>咸作单白为随意事。<a id="a-CB"></a>作随意时。<a id="a-CC"></a>若有病人应取欲净。<a id="a-CD"></a>不对俗人求寂半择迦等。<a id="a-CE"></a>并须清净。<a id="a-CF"></a>复须同见一处应作。<a id="a-CG"></a>然我不许不为随意。</p>
  <p id="aCH">时诸苾刍先因斗诤共相论说。<a id="a-CI"></a>各怀嫌恨。<a id="a-CJ"></a>共在一处而作随意。<a id="a-CK"></a>佛言。<a id="a-CL"></a>不应怨嫌未息。<a id="a-CM"></a>共为随意。<a id="a-CN"></a>先可忏摩。<a id="a-CO"></a>后当作法。</p>
  <p id="aCP">时彼苾刍于大众中而求忏摩。<a id="a-CQ"></a>斗诤苾刍不背容恕。<a id="a-CR"></a>佛言去。<a id="a-CS"></a>随意时有七八日在。<a id="a-CT"></a>应须更互而求忏摩。<a id="a-CU"></a>方为随意。<a id="a-CV"></a>是时僧伽咸相愧谢。<a id="a-CW"></a>婆罗门众及诸俗旅便生讥议。<a id="a-CX"></a>但是苾刍皆有仇隙。<a id="a-CY"></a>佛言。<a id="a-CZ"></a>有嫌恨者请求愧谢。<a id="a-Ca"></a>既容恕已。<a id="a-Cb"></a>随年礼敬展转怀欢方为随意。<a id="a-Cc"></a>无嫌隙者无劳致谢。<a id="a-Cd"></a>时诸苾刍既随意已。<a id="a-Ce"></a>即于此日更为长净。<a id="a-Cf"></a>佛言随意。<a id="a-Cg"></a>即是清净无劳说戒。</p>
  <p id="aCh">处分衣物将作羯耻那衣白二。</p>
  <p id="aCi">时有众多苾刍。<a id="a-Cj"></a>夏安居了。<a id="a-Ck"></a>随意事竟。<a id="a-Cl"></a>诣逝多林。<a id="a-Cm"></a>礼世尊足。<a id="a-Cn"></a>路逢天雨三衣皆湿。<a id="a-Co"></a>擎持极难。<a id="a-Cp"></a>至逝多林。<a id="a-Cq"></a>安置衣钵。<a id="a-Cr"></a>洗足已礼世尊足。<a id="a-Cs"></a>佛言。<a id="a-Ct"></a>住止。<a id="a-Cu"></a>安乐乞食易不。<a id="a-Cv"></a>白言大德。<a id="a-Cw"></a>我等疲顿来至于此。<a id="a-Cx"></a>佛作是念。<a id="a-Cy"></a>我今云何令诸苾刍得安乐住并诸施主福利增长。<a id="a-Cz"></a>应听诸苾刍随意竟。<a id="a-D0"></a>至十六日张羯耻那衣。<a id="a-D1"></a>张此衣时。<a id="a-D2"></a>于五月中得十饶益。<a id="a-D3"></a>凡于其处所得利物。<a id="a-D4"></a>取一好者。<a id="a-D5"></a>作羯耻那衣。<a id="a-D6"></a>至八月十四日。<a id="a-D7"></a>白众令知。<a id="a-D8"></a>敷座席作前方便。<a id="a-D9"></a>准上应为。<a id="a-DA"></a>令一苾刍作白羯磨。</p>
  <p id="aDB">大德僧伽听。<a id="a-DC"></a>此衣是此处夏安居。<a id="a-DD"></a>僧伽所获利物。<a id="a-DE"></a>僧伽今共将此衣。<a id="a-DF"></a>作羯耻那。<a id="a-DG"></a>此衣当为僧伽张作羯耻那。<a id="a-DH"></a>若张衣已。<a id="a-DI"></a>虽出界外。<a id="a-DJ"></a>所有三衣尚无离过。<a id="a-DK"></a>何况余衣。<a id="a-DL"></a>若僧伽时至听者。<a id="a-DM"></a>僧伽应许。<a id="a-DN"></a>僧伽。<a id="a-DO"></a>今将此衣当为僧伽张作羯耻那。<a id="a-DP"></a>若张衣已。<a id="a-DQ"></a>虽出界外。<a id="a-DR"></a>所有三衣尚无离过。<a id="a-DS"></a>何况余衣。<a id="a-DT"></a>白如是。</p>
  <p id="aDU">羯磨准白成差张羯耻那衣人白二。</p>
  <p id="aDV">时诸苾刍既作法已。<a id="a-DW"></a>将此衣财。<a id="a-DX"></a>作羯耻那衣竟。<a id="a-DY"></a>白佛。<a id="a-DZ"></a>佛言。<a id="a-Da"></a>差一苾刍具五德者。<a id="a-Db"></a>作张衣人。<a id="a-Dc"></a>鸣犍稚。<a id="a-Dd"></a>作前方便。<a id="a-De"></a>众既集已。<a id="a-Df"></a>先应问言。<a id="a-Dg"></a>汝某甲能为僧伽。<a id="a-Dh"></a>作张羯耻那衣人不。<a id="a-Di"></a>彼答言能。<a id="a-Dj"></a>令一苾刍作白羯磨。</p>
  <p id="aDk">大德僧伽听。<a id="a-Dl"></a>此苾刍某甲乐作张羯耻那人。<a id="a-Dm"></a>今为僧伽张羯耻那衣。<a id="a-Dn"></a>若僧伽时至听者。<a id="a-Do"></a>僧伽应许。<a id="a-Dp"></a>僧伽今差某甲苾刍。<a id="a-Dq"></a>作张羯耻那衣人。<a id="a-Dr"></a>此某甲当为僧伽张羯耻那衣。<a id="a-Ds"></a>白如是。</p>
  <p id="aDt">大德僧伽听。<a id="a-Du"></a>此苾刍某甲乐作张羯耻那人。<a id="a-Dv"></a>今为僧伽张羯耻那衣。<a id="a-Dw"></a>今僧伽差此苾刍某甲。<a id="a-Dx"></a>作张羯耻那人。<a id="a-Dy"></a>此某甲当为僧伽张羯耻那。<a id="a-Dz"></a>若诸具寿听。<a id="a-E0"></a>差某甲作张羯耻那人。<a id="a-E1"></a>此某甲当为僧伽张羯耻那者默然。<a id="a-E2"></a>若不许者说。<a id="a-E3"></a>僧伽已听。<a id="a-E4"></a>此某甲作张羯耻那人。<a id="a-E5"></a>此某甲当为僧伽作张羯耻那人竟。<a id="a-E6"></a>僧伽已听许。<a id="a-E7"></a>由其默然故。<a id="a-E8"></a>我今如是持。</p>
  <p id="aE9">付张羯耻那衣白二。</p>
  <p id="aEA">次作白二羯磨。<a id="a-EB"></a>后持衣付张衣人。<a id="a-EC"></a>如是应作。</p>
  <p id="aED">大德僧伽听。<a id="a-EE"></a>此衣当为僧伽作羯耻那衣。<a id="a-EF"></a>此苾刍某甲。<a id="a-EG"></a>僧伽已差作张衣人。<a id="a-EH"></a>若僧伽时至听者。<a id="a-EI"></a>僧伽应许。<a id="a-EJ"></a>僧伽今以此衣作羯耻那。<a id="a-EK"></a>付某甲苾刍。<a id="a-EL"></a>白如是。</p>
  <p id="aEM">大德僧伽听。<a id="a-EN"></a>此衣当为僧伽。<a id="a-EO"></a>作羯耻那衣。<a id="a-EP"></a>此苾刍某甲。<a id="a-EQ"></a>僧伽已差作张衣人。<a id="a-ER"></a>僧伽今以此衣作羯耻那付某甲苾刍。<a id="a-ES"></a>若诸具寿听。<a id="a-ET"></a>将此衣为僧伽作羯耻那。<a id="a-EU"></a>僧伽今以此衣作羯耻那付某甲苾刍者默然。<a id="a-EV"></a>若不许者说。<a id="a-EW"></a>僧伽已许。<a id="a-EX"></a>此衣为僧伽作羯耻那。<a id="a-EY"></a>付某甲苾刍竟。<a id="a-EZ"></a>僧伽已听许。<a id="a-Ea"></a>由其默然故。<a id="a-Eb"></a>我今如是持。</p>
  <p id="aEc">出羯耻那衣单白。</p>
  <p id="aEd">时此苾刍既受衣已。<a id="a-Ee"></a>应供余苾刍。<a id="a-Ef"></a>作浣染缝刺等。<a id="a-Eg"></a>诸余轨式如羯耻那衣事中具说。<a id="a-Eh"></a>时诸苾刍共受羯耻那衣。<a id="a-Ei"></a>至五月满不知云何。<a id="a-Ej"></a>白佛。<a id="a-Ek"></a>佛言。<a id="a-El"></a>至正月十五日。<a id="a-Em"></a>张衣之人白僧伽言。<a id="a-En"></a>诸大德。<a id="a-Eo"></a>明日当出羯耻那衣。<a id="a-Ep"></a>仁等各守持自衣。<a id="a-Eq"></a>既至明日。<a id="a-Er"></a>僧伽尽集。<a id="a-Es"></a>作前方便已。<a id="a-Et"></a>令一苾刍作单白羯磨。<a id="a-Eu"></a>如是应作。<a id="a-Ev"></a>大德僧伽听。<a id="a-Ew"></a>于此住处。<a id="a-Ex"></a>和合僧伽共张羯耻那衣。<a id="a-Ey"></a>若僧伽至时听者。<a id="a-Ez"></a>僧伽应许。<a id="a-F0"></a>僧伽今共出羯耻那衣。<a id="a-F1"></a>白如是。<a id="a-F2"></a>时诸苾刍既出衣已。<a id="a-F3"></a>不知云何。<a id="a-F4"></a>白佛。<a id="a-F5"></a>佛言。<a id="a-F6"></a>汝诸苾刍张衣之时。<a id="a-F7"></a>得十饶益衣。<a id="a-F8"></a>既出已此事应遮。<a id="a-F9"></a>违者得罪。</p>
 </body>
</html>