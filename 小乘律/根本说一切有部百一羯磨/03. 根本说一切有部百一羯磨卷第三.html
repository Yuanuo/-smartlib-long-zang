<!doctype html>
<html id="z3IBVAlrs" data-ver="963">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部百一羯磨卷第三</h1>
  <p id="a2">畜门徒白二。</p>
  <p id="a3">如世尊说。<a id="a-4"></a>若苾刍尼满十二夏。<a id="a-5"></a>欲畜门徒。<a id="a-6"></a>应从苾刍尼僧伽乞畜门徒羯磨。<a id="a-7"></a>应如是乞。<a id="a-8"></a>敷座席鸣犍稚言白既周。<a id="a-9"></a>诸苾刍尼集。<a id="a-A"></a>极少满十二人。<a id="a-B"></a>彼苾刍尼向上座前。<a id="a-C"></a>致敬已蹲踞合掌。<a id="a-D"></a>作如是白。</p>
  <p id="aE">大德尼僧伽听。<a id="a-F"></a>我某甲满十二夏。<a id="a-G"></a>欲畜门徒我某甲今从苾刍尼僧伽。<a id="a-H"></a>乞畜门徒法。<a id="a-I"></a>愿苾刍尼僧伽与我某甲满十二夏畜门徒法。<a id="a-J"></a>是能愍者。<a id="a-K"></a>愿哀愍故。<a id="a-L"></a>第二第三亦如是说。<a id="a-M"></a>次一苾刍尼作白羯磨。<a id="a-N"></a>应如是作。</p>
  <p id="aO">大德尼僧伽听。<a id="a-P"></a>此苾刍尼某甲满十二夏。<a id="a-Q"></a>欲畜门徒。<a id="a-R"></a>此某甲今从苾刍尼僧伽。<a id="a-S"></a>乞畜门徒法。<a id="a-T"></a>若苾刍尼僧伽时至听者。<a id="a-U"></a>苾刍尼僧伽应许。<a id="a-V"></a>苾刍尼僧伽。<a id="a-W"></a>今与某甲满十二夏畜门徒法。<a id="a-X"></a>白如是。<a id="a-Y"></a>次作羯磨。</p>
  <p id="aZ">大德尼僧伽听。<a id="a-a"></a>此苾刍尼某甲满十二夏欲畜门徒。<a id="a-b"></a>此某甲今从苾刍尼僧伽。<a id="a-c"></a>乞畜门徒法。<a id="a-d"></a>苾刍尼僧伽今与某甲满十二夏畜门徒法。<a id="a-e"></a>若诸具寿听与某甲满十二夏畜门徒法者默然。<a id="a-f"></a>若不许者说。<a id="a-g"></a>苾刍尼僧伽已与某甲满十二夏畜门徒法竟。<a id="a-h"></a>苾刍尼僧伽已听许。<a id="a-i"></a>由其默然故。<a id="a-j"></a>我今如是持。<a id="a-k"></a>既得法已。<a id="a-l"></a>应畜门徒。<a id="a-m"></a>勿致疑惑。</p>
  <p id="an">尼畜无限门徒白二。</p>
  <p id="ao">若苾刍尼欲畜无限门徒者。<a id="a-p"></a>应从苾刍尼僧伽。<a id="a-q"></a>乞畜无限门徒法。<a id="a-r"></a>如是应乞。<a id="a-s"></a>言白既周。<a id="a-t"></a>敷座席鸣犍稚。<a id="a-u"></a>作前方便。<a id="a-v"></a>乃至合掌作如是白。<a id="a-w"></a>大德尼僧伽听。<a id="a-x"></a>我苾刍尼某甲欲畜无限门徒。<a id="a-y"></a>我某甲今从苾刍尼僧伽。<a id="a-z"></a>乞畜无限门徒法。<a id="a-10"></a>愿苾刍尼僧伽与我某甲畜无限门徒法。<a id="a-11"></a>是能愍者愿哀愍故。<a id="a-12"></a>第二第三亦如是说。<a id="a-13"></a>次一苾刍尼作白羯磨大德尼僧伽听。<a id="a-14"></a>此苾刍尼某甲欲畜无限门徒。<a id="a-15"></a>此某甲今从苾刍尼僧伽乞畜无限门徒法。<a id="a-16"></a>若苾刍尼僧伽时至听者。<a id="a-17"></a>苾刍尼僧伽应许。<a id="a-18"></a>苾刍尼僧伽。<a id="a-19"></a>今与某甲畜无限门徒法。<a id="a-1A"></a>白如是。<a id="a-1B"></a>次作羯磨。</p>
  <p id="a1C">大德尼僧伽听。<a id="a-1D"></a>此苾刍尼某甲欲畜无限门徒。<a id="a-1E"></a>此某甲今从苾刍尼僧伽。<a id="a-1F"></a>乞畜无限门徒法。<a id="a-1G"></a>苾刍尼僧伽。<a id="a-1H"></a>今与某甲畜无限门徒法。<a id="a-1I"></a>若诸具寿听与某甲畜无限门徒法者。<a id="a-1J"></a>默然。<a id="a-1K"></a>若不许者说。<a id="a-1L"></a>苾刍尼僧伽已与某甲畜无限门徒法竟。<a id="a-1M"></a>苾刍尼僧伽已听许。<a id="a-1N"></a>由其默然故。<a id="a-1O"></a>我今如是持。<a id="a-1P"></a>若苾刍尼既得法已。<a id="a-1Q"></a>随意多畜。<a id="a-1R"></a>勿致疑惑。</p>
  <p id="a1S">不离僧伽胝白二。</p>
  <p id="a1T">若苾刍老朽无力。<a id="a-1U"></a>或复身病无所堪能。<a id="a-1V"></a>其僧伽胝衣重大不能持行者。<a id="a-1W"></a>此苾刍应从僧伽乞。<a id="a-1X"></a>不离僧伽胝衣法。<a id="a-1Y"></a>应如是乞。<a id="a-1Z"></a>作前方便。<a id="a-1a"></a>下至四人。<a id="a-1b"></a>于坛场内。<a id="a-1c"></a>彼苾刍偏露右肩脱革屣。<a id="a-1d"></a>向上座前。<a id="a-1e"></a>蹲踞合掌随应致敬。<a id="a-1f"></a>作如是白(须知西方入众。<a id="a-1g"></a>元不着鞋履。<a id="a-1h"></a>此云遣脱意在深防。<a id="a-1i"></a>若有着来皆须脱去。<a id="a-1j"></a>如其有病随时准量)</p>
  <p id="a1k">大德僧伽听。<a id="a-1l"></a>我苾刍某甲老朽无力。<a id="a-1m"></a>或复身病无所堪能。<a id="a-1n"></a>僧伽胝衣重大不能持行。<a id="a-1o"></a>我苾刍某甲。<a id="a-1p"></a>今从僧伽乞不离僧伽胝衣法。<a id="a-1q"></a>愿大德僧伽。<a id="a-1r"></a>与我某甲不离僧伽胝衣法。<a id="a-1s"></a>是能愍者。<a id="a-1t"></a>愿哀愍故。<a id="a-1u"></a>第二第三亦如是说。<a id="a-1v"></a>次一苾刍作白羯磨。<a id="a-1w"></a>应如是作。</p>
  <p id="a1x">大德僧伽听。<a id="a-1y"></a>此苾刍某甲老朽无力。<a id="a-1z"></a>或复身病无所堪能。<a id="a-20"></a>僧伽胝衣重大不能持行。<a id="a-21"></a>此某甲今从僧伽乞不离僧伽胝衣法。<a id="a-22"></a>若僧伽时至听者。<a id="a-23"></a>僧伽应许。<a id="a-24"></a>僧伽今与某甲不离僧伽胝衣法。<a id="a-25"></a>白如是。</p>
  <p id="a26">大德僧伽听。<a id="a-27"></a>此苾刍某甲老朽无力。<a id="a-28"></a>或复身病无所堪能。<a id="a-29"></a>僧伽胝衣重大不能持行。<a id="a-2A"></a>苾刍某甲今从僧伽。<a id="a-2B"></a>乞不离僧伽胝衣法。<a id="a-2C"></a>僧伽今与某甲。<a id="a-2D"></a>不离僧伽胝衣法。<a id="a-2E"></a>若诸具寿听与某甲不离僧伽胝衣法者默然。<a id="a-2F"></a>若不许者说。<a id="a-2G"></a>僧伽已与某甲。<a id="a-2H"></a>不离僧伽胝衣法竟。<a id="a-2I"></a>僧伽已听许由其默然故。<a id="a-2J"></a>我今如是持。<a id="a-2K"></a>若苾刍既得法已。<a id="a-2L"></a>可持上下二衣。<a id="a-2M"></a>随意游行。<a id="a-2N"></a>勿致疑惑。<a id="a-2O"></a>如苾刍既尔。<a id="a-2P"></a>苾刍尼准此应与。</p>
  <p data-pb></p>
  <h2 id="a2Q">次明结界法</h2>
  <p id="a2R">如世尊说。<a id="a-2S"></a>汝诸苾刍可于住处应须结界时。<a id="a-2T"></a>诸苾刍不知界有几种。<a id="a-2U"></a>应云何结。<a id="a-2V"></a>佛言。<a id="a-2W"></a>界有二种。<a id="a-2X"></a>一者小界。<a id="a-2Y"></a>二者大界。<a id="a-2Z"></a>可于大界摽相内无妨难处。<a id="a-2a"></a>安小界场。<a id="a-2b"></a>旧住诸苾刍应共观小界四方。<a id="a-2c"></a>久住标相。<a id="a-2d"></a>如东方墙相。<a id="a-2e"></a>或树或栅土封。<a id="a-2f"></a>竖石钉橛南西北方摽相随事准知。<a id="a-2g"></a>既知相已。<a id="a-2h"></a>言白复周。<a id="a-2i"></a>作前方便。<a id="a-2j"></a>乃至众须尽集旧住诸苾刍。<a id="a-2k"></a>共称小界。<a id="a-2l"></a>四方久住摽相。<a id="a-2m"></a>已令一苾刍作白羯磨。<a id="a-2n"></a>应如是作。</p>
  <p id="a2o">大德僧伽听。<a id="a-2p"></a>今于此处所。<a id="a-2q"></a>有旧住苾刍共称小界。<a id="a-2r"></a>四方久住标相东方某相。<a id="a-2s"></a>乃至北方某相。<a id="a-2t"></a>若僧伽时至听者。<a id="a-2u"></a>僧伽应许。<a id="a-2v"></a>僧伽。<a id="a-2w"></a>今于此相域内结作小界场。<a id="a-2x"></a>白如是。</p>
  <p id="a2y">大德僧伽听。<a id="a-2z"></a>今于此处。<a id="a-30"></a>所有旧住苾刍共称小界。<a id="a-31"></a>四方久住摽相。<a id="a-32"></a>东方某相。<a id="a-33"></a>乃至北方某相。<a id="a-34"></a>僧伽今于此相域内。<a id="a-35"></a>结作小界场。<a id="a-36"></a>若诸具寿听于此相域内结作小界场者默然。<a id="a-37"></a>若不许者说。<a id="a-38"></a>僧伽已于此相域内结作小界场竟。<a id="a-39"></a>僧伽已听许。<a id="a-3A"></a>由其默然故。<a id="a-3B"></a>我今如是持。</p>
  <p id="a3C">次明结大界法。<a id="a-3D"></a>旧住诸苾刍先共观大界四方。<a id="a-3E"></a>久住标相。<a id="a-3F"></a>如东方墙相。<a id="a-3G"></a>或树或栅篱土封。<a id="a-3H"></a>竖石钉橛。<a id="a-3I"></a>南西北方准上应知。<a id="a-3J"></a>既称相已。<a id="a-3K"></a>敷座席鸣犍稚作前方便。<a id="a-3L"></a>众皆尽集。<a id="a-3M"></a>旧住诸苾刍共称大界。<a id="a-3N"></a>四方标相。<a id="a-3O"></a>众知相已。<a id="a-3P"></a>令一苾刍作白羯磨。<a id="a-3Q"></a>应如是作。</p>
  <p id="a3R">大德僧伽听。<a id="a-3S"></a>今于此处所。<a id="a-3T"></a>有旧住苾刍共称大界。<a id="a-3U"></a>四方久住标相。<a id="a-3V"></a>东方某相。<a id="a-3W"></a>乃至北方某相。<a id="a-3X"></a>若僧伽时至听者。<a id="a-3Y"></a>僧伽应许。<a id="a-3Z"></a>僧伽。<a id="a-3a"></a>今于此相域内。<a id="a-3b"></a>结作一褒洒陀同住处法。<a id="a-3c"></a>僧伽大界从阿兰若。<a id="a-3d"></a>至斯住处。<a id="a-3e"></a>于此除村及村势分。<a id="a-3f"></a>白如是。<a id="a-3g"></a>次作羯磨。</p>
  <p id="a3h">大德僧伽听。<a id="a-3i"></a>今于此处所。<a id="a-3j"></a>有旧住苾刍共称大界。<a id="a-3k"></a>四方久住标相。<a id="a-3l"></a>东方某相。<a id="a-3m"></a>乃至北方某相。<a id="a-3n"></a>僧伽今于此相域内。<a id="a-3o"></a>结作一褒洒陀同住处法。<a id="a-3p"></a>僧伽大界从阿兰若。<a id="a-3q"></a>至斯住处。<a id="a-3r"></a>于此除村及村势分。<a id="a-3s"></a>若诸具寿听于此相域内。<a id="a-3t"></a>结作一褒洒陀同住处法。<a id="a-3u"></a>僧伽大界从阿兰若。<a id="a-3v"></a>至斯住处。<a id="a-3w"></a>于此除村及村势分者默然。<a id="a-3x"></a>若不许者说。<a id="a-3y"></a>僧伽已于此相域内。<a id="a-3z"></a>结作一褒洒陀同住处法僧伽大界竟。<a id="a-40"></a>僧伽已听许。<a id="a-41"></a>由其默然故。<a id="a-42"></a>我今如是持。</p>
  <p id="a43">若于此住处。<a id="a-44"></a>僧伽已结大界竟。<a id="a-45"></a>此中所有苾刍应集一处。<a id="a-46"></a>为褒洒陀及随意事。<a id="a-47"></a>并作一切单白白二白四羯磨。<a id="a-48"></a>若众不集作法不成。<a id="a-49"></a>得越法罪。<a id="a-4A"></a>又于大界相域上。<a id="a-4B"></a>结作苾刍。<a id="a-4C"></a>不失衣界。<a id="a-4D"></a>应如是结。<a id="a-4E"></a>作前方便。<a id="a-4F"></a>令一苾刍先作白。<a id="a-4G"></a>方为羯磨。</p>
  <p id="a4H">结不失衣界白二。</p>
  <p id="a4I">大德僧伽听。<a id="a-4J"></a>于此住处。<a id="a-4K"></a>和合僧伽先共结作一褒洒陀同住处法。<a id="a-4L"></a>僧伽大界若僧伽时至听者。<a id="a-4M"></a>僧伽应许。<a id="a-4N"></a>僧伽。<a id="a-4O"></a>今于此大界上。<a id="a-4P"></a>结作苾刍不失衣界。<a id="a-4Q"></a>白如是。</p>
  <p id="a4R">大德僧伽听。<a id="a-4S"></a>于此住处。<a id="a-4T"></a>和合僧伽先共结作一褒洒陀同住处法。<a id="a-4U"></a>僧伽大界。<a id="a-4V"></a>僧伽。<a id="a-4W"></a>今于此大界上。<a id="a-4X"></a>结作苾刍不失衣界。<a id="a-4Y"></a>若诸具寿听于此大界上结作苾刍不失衣界者默然。<a id="a-4Z"></a>若不许者说。<a id="a-4a"></a>僧伽已于此大界上结作苾刍不失衣界竟。<a id="a-4b"></a>僧伽已听许。<a id="a-4c"></a>由其默然故。<a id="a-4d"></a>我今如是持。<a id="a-4e"></a>若僧伽已结不失衣界竟唯将上下二衣。<a id="a-4f"></a>界外游行无离衣咎。<a id="a-4g"></a>若须解大界者。<a id="a-4h"></a>应以白四羯磨解。<a id="a-4i"></a>于大界上。<a id="a-4j"></a>敷座席鸣犍稚。<a id="a-4k"></a>众若不集极少至四。<a id="a-4l"></a>苾刍应先作白。<a id="a-4m"></a>方为羯磨。</p>
  <p id="a4n">解大小界白四。</p>
  <p id="a4o">大德僧伽听。<a id="a-4p"></a>于此住处。<a id="a-4q"></a>和合僧伽先共结作一褒洒陀同住处法。<a id="a-4r"></a>僧伽大界。<a id="a-4s"></a>若僧伽时至听者。<a id="a-4t"></a>僧伽应许。<a id="a-4u"></a>僧伽。<a id="a-4v"></a>今解大界。<a id="a-4w"></a>白如是。<a id="a-4x"></a>大德僧伽听。<a id="a-4y"></a>于此住处。<a id="a-4z"></a>和合僧伽先共结作一褒洒陀同住处法。<a id="a-50"></a>僧伽大界。<a id="a-51"></a>僧伽。<a id="a-52"></a>今解此大界。<a id="a-53"></a>若诸具寿听解此大界者默然。<a id="a-54"></a>若不许者说。<a id="a-55"></a>此是初羯磨。<a id="a-56"></a>第二第三亦如是说。<a id="a-57"></a>僧伽已解大界竟。<a id="a-58"></a>僧伽已听许。<a id="a-59"></a>由其默然故。<a id="a-5A"></a>我今如是持。<a id="a-5B"></a>如其小界欲须解时。<a id="a-5C"></a>应以白四羯磨解。<a id="a-5D"></a>于小界坛场中。<a id="a-5E"></a>敷座席鸣犍稚。<a id="a-5F"></a>下至四。<a id="a-5G"></a>苾刍应先作白。<a id="a-5H"></a>方为羯磨。</p>
  <p id="a5I">大德僧伽听。<a id="a-5J"></a>于此住处。<a id="a-5K"></a>和合僧伽先共结作小界场。<a id="a-5L"></a>若僧伽时至听者。<a id="a-5M"></a>僧伽应许。<a id="a-5N"></a>僧伽。<a id="a-5O"></a>今共解此小界场。<a id="a-5P"></a>白如是。<a id="a-5Q"></a>大德僧伽听。<a id="a-5R"></a>于此住处。<a id="a-5S"></a>和合僧伽先共结作小界场。<a id="a-5T"></a>僧伽。<a id="a-5U"></a>今共解此小界场。<a id="a-5V"></a>若诸具寿听解此小界场者默然。<a id="a-5W"></a>若不许者说。<a id="a-5X"></a>此是初羯磨。<a id="a-5Y"></a>第二第三亦如是说。<a id="a-5Z"></a>僧伽已解小界场竟。<a id="a-5a"></a>僧伽已听许。<a id="a-5b"></a>由其默然故。<a id="a-5c"></a>我今如是持。<a id="a-5d"></a>若欲小界大界一时双结。<a id="a-5e"></a>及一时双解者。<a id="a-5f"></a>其旧住诸苾刍众。<a id="a-5g"></a>先安小界四方标相。<a id="a-5h"></a>先定东方墙相。<a id="a-5i"></a>或树栅篱土封。<a id="a-5j"></a>竖石钉橛南西北方亦复如是。<a id="a-5k"></a>次定大界四方标相。<a id="a-5l"></a>如前小界准知。<a id="a-5m"></a>于两界上。<a id="a-5n"></a>集二僧伽。<a id="a-5o"></a>各敷座席鸣犍稚。<a id="a-5p"></a>言白复周众既集已。<a id="a-5q"></a>令一苾刍应称小界四方标相。<a id="a-5r"></a>先从东方某相。<a id="a-5s"></a>乃至北方某相。<a id="a-5t"></a>既称相已。<a id="a-5u"></a>次称大界四方标相。<a id="a-5v"></a>先从东方某相。<a id="a-5w"></a>乃至北方某相。<a id="a-5x"></a>既称大界相已。<a id="a-5y"></a>其秉法苾刍于二界上。<a id="a-5z"></a>或以床或枮席等。<a id="a-60"></a>压两界上。<a id="a-61"></a>应先作白。<a id="a-62"></a>方为羯磨。</p>
  <p id="a63">大德僧伽听。<a id="a-64"></a>今于此处所。<a id="a-65"></a>有旧住苾刍。<a id="a-66"></a>共称小界四方久住标相。<a id="a-67"></a>东方某相。<a id="a-68"></a>乃至北方某相。<a id="a-69"></a>共称大界四方久住标相。<a id="a-6A"></a>东方某相。<a id="a-6B"></a>乃至北方某相。<a id="a-6C"></a>若僧伽时至听者。<a id="a-6D"></a>僧伽应许。<a id="a-6E"></a>僧伽。<a id="a-6F"></a>今于此相域内。<a id="a-6G"></a>结作小界场。<a id="a-6H"></a>僧伽今于此相域内。<a id="a-6I"></a>结作一褒洒陀同住处法。<a id="a-6J"></a>僧伽大界。<a id="a-6K"></a>从阿兰若。<a id="a-6L"></a>至斯住处。<a id="a-6M"></a>于此除村及村势分。<a id="a-6N"></a>白如是。<a id="a-6O"></a>次作羯磨。</p>
  <p id="a6P">大德僧伽听。<a id="a-6Q"></a>今于此处所。<a id="a-6R"></a>有旧住苾刍。<a id="a-6S"></a>共称小界四方久住标相。<a id="a-6T"></a>东方某相。<a id="a-6U"></a>乃至北方某相。<a id="a-6V"></a>共称大界四方久住标相。<a id="a-6W"></a>东方某相乃至北方某相。<a id="a-6X"></a>僧伽。<a id="a-6Y"></a>今于此相域内。<a id="a-6Z"></a>结作小界场。<a id="a-6a"></a>于此相域内。<a id="a-6b"></a>结作一褒洒陀同住处法。<a id="a-6c"></a>僧伽大界。<a id="a-6d"></a>从阿兰若至斯住处。<a id="a-6e"></a>于此除村及村势分。<a id="a-6f"></a>若诸具寿听于此相域内结作小界场。<a id="a-6g"></a>于此相域内结作一褒洒陀同住处法。<a id="a-6h"></a>僧伽大界。<a id="a-6i"></a>从阿兰若至斯住处。<a id="a-6j"></a>于此除村及村势分者默然。<a id="a-6k"></a>若不许者说。<a id="a-6l"></a>僧伽已于此相域内。<a id="a-6m"></a>结作小界场。<a id="a-6n"></a>于此相域内。<a id="a-6o"></a>结作一褒洒陀同住处法。<a id="a-6p"></a>僧伽大界竟。<a id="a-6q"></a>僧伽已听许。<a id="a-6r"></a>由其默然故。<a id="a-6s"></a>我今如是持。<a id="a-6t"></a>次后诸苾刍众从座起。<a id="a-6u"></a>向大界中。<a id="a-6v"></a>同集一处。<a id="a-6w"></a>依大界相域内结作苾刍不失衣界。<a id="a-6x"></a>以白二羯磨。<a id="a-6y"></a>同前而结。<a id="a-6z"></a>若欲两界一时双解者。<a id="a-70"></a>应二界上集二僧伽敷座席作前方便。<a id="a-71"></a>其秉法者于两界上。<a id="a-72"></a>以床席枮等压之。<a id="a-73"></a>应先作白。<a id="a-74"></a>方为羯磨。</p>
  <p id="a75">大德僧伽听。<a id="a-76"></a>于此住处和合僧伽。<a id="a-77"></a>先共结作一褒洒陀同住处法。<a id="a-78"></a>僧伽大界并结小界场。<a id="a-79"></a>若僧伽时至听者。<a id="a-7A"></a>僧伽应许。<a id="a-7B"></a>僧伽。<a id="a-7C"></a>今解大界及解小界场。<a id="a-7D"></a>白如是。</p>
  <p id="a7E">大德僧伽听。<a id="a-7F"></a>于此住处。<a id="a-7G"></a>和合僧伽先共结作一褒洒陀同住处法。<a id="a-7H"></a>僧伽大界。<a id="a-7I"></a>并小界场。<a id="a-7J"></a>僧伽。<a id="a-7K"></a>今解此大界及解小界场。<a id="a-7L"></a>若诸具寿听解此大界及解小界场者。<a id="a-7M"></a>默然。<a id="a-7N"></a>若不许者说。<a id="a-7O"></a>此是初羯磨。<a id="a-7P"></a>第二第三亦如是说。<a id="a-7Q"></a>僧伽已解大界及解小界场竟。<a id="a-7R"></a>僧伽已听许。<a id="a-7S"></a>由其默然故。<a id="a-7T"></a>我今如是持。</p>
  <p id="a7U">具寿邬波离。<a id="a-7V"></a>请世尊曰。<a id="a-7W"></a>大德不作法界。<a id="a-7X"></a>齐何名界。<a id="a-7Y"></a>佛言。<a id="a-7Z"></a>若诸苾刍在村住者。<a id="a-7a"></a>齐墙栅内。<a id="a-7b"></a>并外势分。<a id="a-7c"></a>应集一处为长净事。<a id="a-7d"></a>及作随意单白白二。<a id="a-7e"></a>乃至白四。<a id="a-7f"></a>悉皆应作。<a id="a-7g"></a>若不集者作法不成。<a id="a-7h"></a>得别住罪。</p>
  <p id="a7i">大德无村之处。<a id="a-7j"></a>兰若空田。<a id="a-7k"></a>齐何名界。<a id="a-7l"></a>佛言。<a id="a-7m"></a>周围各齐一俱卢舍。<a id="a-7n"></a>诸有苾刍应集一处。<a id="a-7o"></a>于此界内为长净事。<a id="a-7p"></a>乃至白四羯磨。<a id="a-7q"></a>悉皆得作。<a id="a-7r"></a>若不集者。<a id="a-7s"></a>作法不成。<a id="a-7t"></a>得越法罪(不作法界者谓不作法结旧云自然者非)</p>
  <p id="a7u">具寿邬波离。<a id="a-7v"></a>请世尊曰。<a id="a-7w"></a>大德。<a id="a-7x"></a>如世尊说。<a id="a-7y"></a>汝诸苾刍应结大界。<a id="a-7z"></a>诸苾刍众未知结界。<a id="a-80"></a>齐几许来名为大界。<a id="a-81"></a>佛言。<a id="a-82"></a>结大界者。<a id="a-83"></a>得齐两瑜膳那半(言瑜膳那者。<a id="a-84"></a>既无正翻义。<a id="a-85"></a>当东夏一驿可三十余里。<a id="a-86"></a>旧云由旬者讹略。<a id="a-87"></a>若准西国俗法。<a id="a-88"></a>四俱卢舍为一瑜膳那。<a id="a-89"></a>计一俱卢舍可有八里。<a id="a-8A"></a>即是当其三十二里。<a id="a-8B"></a>若准内教。<a id="a-8C"></a>八俱卢舍为一瑜膳那。<a id="a-8D"></a>一俱卢舍有五百弓。<a id="a-8E"></a>弓有一步数。<a id="a-8F"></a>准其步数才一里半余。<a id="a-8G"></a>将八倍之当十二里。<a id="a-8H"></a>此乃不充一驿。<a id="a-8I"></a>亲验当今西方瑜膳那。<a id="a-8J"></a>可有一驿故。<a id="a-8K"></a>今皆作一驿翻之。<a id="a-8L"></a>庶无远滞。<a id="a-8M"></a>然则那烂陀寺南向王舍城。<a id="a-8N"></a>有五俱卢舍。<a id="a-8O"></a>计其里数可一驿余耳)</p>
  <p id="a8P">大德。<a id="a-8Q"></a>若过两瑜膳那半。<a id="a-8R"></a>得为界不。<a id="a-8S"></a>佛言。<a id="a-8T"></a>但齐两瑜膳那半。<a id="a-8U"></a>是其界分。<a id="a-8V"></a>大德向。<a id="a-8W"></a>下齐何名为大界。<a id="a-8X"></a>佛言。<a id="a-8Y"></a>至水名之为界大德。<a id="a-8Z"></a>向下两瑜膳那半外。<a id="a-8a"></a>方至水者。<a id="a-8b"></a>亦名界不。<a id="a-8c"></a>佛言。<a id="a-8d"></a>但两瑜膳那半。<a id="a-8e"></a>是其界分。<a id="a-8f"></a>大德。<a id="a-8g"></a>向上齐何名为大界。<a id="a-8h"></a>佛言。<a id="a-8i"></a>若界内有树界至树抄。<a id="a-8j"></a>界内有墙界至墙头。<a id="a-8k"></a>此名为界。<a id="a-8l"></a>大德。<a id="a-8m"></a>两瑜膳那半外。<a id="a-8n"></a>方至树杪墙头者。<a id="a-8o"></a>此亦界不。<a id="a-8p"></a>佛言。<a id="a-8q"></a>但齐两瑜膳那半。<a id="a-8r"></a>是其界分。<a id="a-8s"></a>大德。<a id="a-8t"></a>若界内有山。<a id="a-8u"></a>齐何名界。<a id="a-8v"></a>佛言。<a id="a-8w"></a>上至于水。<a id="a-8x"></a>大德。<a id="a-8y"></a>两瑜膳那半外。<a id="a-8z"></a>方至水者。<a id="a-90"></a>亦名界不。<a id="a-91"></a>佛言两瑜膳那半为定量故。<a id="a-92"></a>具寿邬波离。<a id="a-93"></a>请世尊曰。<a id="a-94"></a>大德。<a id="a-95"></a>颇得不解前界。<a id="a-96"></a>后更重结得成界不。<a id="a-97"></a>佛言。<a id="a-98"></a>不得。<a id="a-99"></a>大德。<a id="a-9A"></a>颇得以界入余界不。<a id="a-9B"></a>佛言。<a id="a-9C"></a>不得。<a id="a-9D"></a>大德。<a id="a-9E"></a>界有几种不相涉入。<a id="a-9F"></a>佛言。<a id="a-9G"></a>界有四种。<a id="a-9H"></a>云何为四。<a id="a-9I"></a>谓小界场现停水处。<a id="a-9J"></a>苾刍界苾刍尼界。<a id="a-9K"></a>此皆不入亦不得重结。<a id="a-9L"></a>大德。<a id="a-9M"></a>颇得以界而围余界不。<a id="a-9N"></a>佛言。<a id="a-9O"></a>不得。<a id="a-9P"></a>除现停水处。<a id="a-9Q"></a>小界场苾刍尼界。<a id="a-9R"></a>大德。<a id="a-9S"></a>有几法失大界。<a id="a-9T"></a>佛言。<a id="a-9U"></a>有五。<a id="a-9V"></a>云何为五。<a id="a-9W"></a>一者一切僧伽悉皆转根。<a id="a-9X"></a>二者一切僧伽决舍而去。<a id="a-9Y"></a>三者一切僧伽悉皆还俗。<a id="a-9Z"></a>四者一切僧伽同时命过。<a id="a-9a"></a>五者一切僧伽作法而解。<a id="a-9b"></a>大德。<a id="a-9c"></a>颇得以一树为二三四住处界标相不。<a id="a-9d"></a>佛言。<a id="a-9e"></a>得应取其树。<a id="a-9f"></a>各据一边。<a id="a-9g"></a>大德。<a id="a-9h"></a>颇得以佛世尊足僧伽数。<a id="a-9i"></a>为秉羯磨不。<a id="a-9j"></a>佛言。<a id="a-9k"></a>不得。<a id="a-9l"></a>由佛陀宝体别故。<a id="a-9m"></a>大德。<a id="a-9n"></a>如世尊说。<a id="a-9o"></a>有净地不净地。<a id="a-9p"></a>未知云何名为净地。<a id="a-9q"></a>云何名不净地耶。<a id="a-9r"></a>佛言。<a id="a-9s"></a>正法住世已来。<a id="a-9t"></a>此有净地及不净地。<a id="a-9u"></a>若正法隐没之后。<a id="a-9v"></a>悉皆成净。<a id="a-9w"></a>若如是者。<a id="a-9x"></a>云何名为正法住。<a id="a-9y"></a>云何名正法隐没。<a id="a-9z"></a>佛言。<a id="a-A0"></a>有秉羯磨者有顺教行者。<a id="a-A1"></a>既有能秉法人及有行人。<a id="a-A2"></a>此则名为正法住世。<a id="a-A3"></a>若不作羯磨及无顺教行者。<a id="a-A4"></a>名为正法隐没。<a id="a-A5"></a>大德。<a id="a-A6"></a>颇得以界越余界不。<a id="a-A7"></a>佛言。<a id="a-A8"></a>不得。<a id="a-A9"></a>若如是者有几处不应越。<a id="a-AA"></a>佛言。<a id="a-AB"></a>有五处。<a id="a-AC"></a>云何为五。<a id="a-AD"></a>一小界场。<a id="a-AE"></a>二现停水处。<a id="a-AF"></a>三苾刍界。<a id="a-AG"></a>四苾刍尼界。<a id="a-AH"></a>五二界中间。<a id="a-AI"></a>大德。<a id="a-AJ"></a>若如是者有水之处。<a id="a-AK"></a>得通结界不。<a id="a-AL"></a>佛言。<a id="a-AM"></a>若诸河间有桥梁者。<a id="a-AN"></a>得通结界。<a id="a-AO"></a>异此便非。<a id="a-AP"></a>大德。<a id="a-AQ"></a>桥梁若破得齐几时不失界耶。<a id="a-AR"></a>佛言。<a id="a-AS"></a>得齐七日不作舍心。<a id="a-AT"></a>我当料理此桥。<a id="a-AU"></a>如不尔者。<a id="a-AV"></a>其界便失。<a id="a-AW"></a>大德正结界时。<a id="a-AX"></a>其秉法者忽然身死。<a id="a-AY"></a>成结界不。<a id="a-AZ"></a>佛言。<a id="a-Aa"></a>不成。<a id="a-Ab"></a>若称界方相作羯磨者。<a id="a-Ac"></a>已秉多分。<a id="a-Ad"></a>虽复命终得成结界。<a id="a-Ae"></a>若称相已。<a id="a-Af"></a>羯磨少分不成结界。<a id="a-Ag"></a>应须更结。<a id="a-Ah"></a>若苾刍尼界准此应知。<a id="a-Ai"></a>大德。<a id="a-Aj"></a>颇有得一白一羯磨一秉事人。<a id="a-Ak"></a>应四处作羯磨不。<a id="a-Al"></a>佛言。<a id="a-Am"></a>得四界各安三人。<a id="a-An"></a>其秉法者。<a id="a-Ao"></a>或以床席枮板等压四界上。<a id="a-Ap"></a>然后秉法。<a id="a-Aq"></a>此之一人得应四界成其足数。<a id="a-Ar"></a>若有五人法事四界。<a id="a-As"></a>各安四人十人事。<a id="a-At"></a>四界各安九人二十人事。<a id="a-Au"></a>四界各须十九人。<a id="a-Av"></a>但有如斯羯磨。<a id="a-Aw"></a>以一秉法人应此四界。<a id="a-Ax"></a>一切应秉。<a id="a-Ay"></a>复有五种僧伽。<a id="a-Az"></a>为秉羯磨者。<a id="a-B0"></a>何者为五。<a id="a-B1"></a>一者四人僧伽。<a id="a-B2"></a>二者五人僧伽。<a id="a-B3"></a>三者十人僧伽。<a id="a-B4"></a>四者二十人僧伽。<a id="a-B5"></a>五者过此。<a id="a-B6"></a>若住处有四人者。<a id="a-B7"></a>应作一切羯磨。<a id="a-B8"></a>唯除随意近圆。<a id="a-B9"></a>二十众中出罪。<a id="a-BA"></a>余皆得作。<a id="a-BB"></a>若住处有五人者。<a id="a-BC"></a>唯除中国近圆。<a id="a-BD"></a>二十众中出罪。<a id="a-BE"></a>余皆得作。<a id="a-BF"></a>若住处有十人僧伽者。<a id="a-BG"></a>唯除出罪。<a id="a-BH"></a>余皆得作。<a id="a-BI"></a>若住处有二十僧伽。<a id="a-BJ"></a>及以过者。<a id="a-BK"></a>应秉一切羯磨。<a id="a-BL"></a>勿致疑惑。<a id="a-BM"></a>若苾刍尼小界大界。<a id="a-BN"></a>及不失衣界。<a id="a-BO"></a>若解若结。<a id="a-BP"></a>作法非作法。<a id="a-BQ"></a>方相限域。<a id="a-BR"></a>与大苾刍法同准彼应为故。<a id="a-BS"></a>不重出。</p>
  <p id="aBT">具寿邬波离。<a id="a-BU"></a>请世尊曰。<a id="a-BV"></a>大德。<a id="a-BW"></a>说波罗底木叉戒经。<a id="a-BX"></a>总有几种。<a id="a-BY"></a>佛言。<a id="a-BZ"></a>有五种。<a id="a-Ba"></a>云何为五。<a id="a-Bb"></a>一者说序余以常闻告知。<a id="a-Bc"></a>(梵云褒洒陀者。<a id="a-Bd"></a>褒洒是长养义。<a id="a-Be"></a>陀是清净洗濯义。<a id="a-Bf"></a>意欲令其半月半月忆所作罪。<a id="a-Bg"></a>对无犯者说露其罪。<a id="a-Bh"></a>冀改前愆。<a id="a-Bi"></a>一则遮现在之更为。<a id="a-Bj"></a>二则惩未来之慢法。<a id="a-Bk"></a>为此咸须并集听别解脱经。<a id="a-Bl"></a>令善法而增茂。<a id="a-Bm"></a>住持之本斯其上欤。<a id="a-Bn"></a>岂同堂头礼忏而已哉。<a id="a-Bo"></a>此乃但是泛兼俗侣。<a id="a-Bp"></a>敛粗相而标心。<a id="a-Bq"></a>若据法徒未足蠲其罪责。<a id="a-Br"></a>旧云布萨者讹)二者说序及四波罗市迦法竟。<a id="a-Bs"></a>余以常闻告知。<a id="a-Bt"></a>三者说序乃至十三僧伽伐尸沙法竟。<a id="a-Bu"></a>余以常闻告知。<a id="a-Bv"></a>四者说序乃至二不定法。<a id="a-Bw"></a>余以常闻告知。<a id="a-Bx"></a>五者说序乃至终。</p>
  <p id="aBy">尔时世尊。<a id="a-Bz"></a>于十五日褒洒陀时。<a id="a-C0"></a>于苾刍众中就座而坐。<a id="a-C1"></a>告诸苾刍曰。<a id="a-C2"></a>夜分已过。<a id="a-C3"></a>可为长净。<a id="a-C4"></a>于时有一苾刍。<a id="a-C5"></a>从座而起。<a id="a-C6"></a>偏露右肩虔诚合掌。<a id="a-C7"></a>作如是语。<a id="a-C8"></a>大德。<a id="a-C9"></a>于某房内有一苾刍。<a id="a-CA"></a>身有病苦。<a id="a-CB"></a>此欲如何。<a id="a-CC"></a>佛言。<a id="a-CD"></a>可应取彼欲净时。<a id="a-CE"></a>诸苾刍不知。<a id="a-CF"></a>谁当合取。<a id="a-CG"></a>佛言。<a id="a-CH"></a>一人取一。<a id="a-CI"></a>一人取二。<a id="a-CJ"></a>一人取多。<a id="a-CK"></a>乃至但能于大众中称说其名。<a id="a-CL"></a>随意多取。<a id="a-CM"></a>佛言。<a id="a-CN"></a>与欲净人所有行法。<a id="a-CO"></a>我今当说。<a id="a-CP"></a>诸与欲净苾刍先偏露右肩脱革屣。<a id="a-CQ"></a>致敬已蹲踞合掌。<a id="a-CR"></a>作如是说。<a id="a-CS"></a>具寿存念。<a id="a-CT"></a>今僧伽十四日为褒洒陀。<a id="a-CU"></a>我苾刍某甲亦十四日为褒洒陀。<a id="a-CV"></a>我某甲自陈遍净无诸障法。<a id="a-CW"></a>为病患因缘故。<a id="a-CX"></a>彼如法僧事。<a id="a-CY"></a>我今与欲清净。<a id="a-CZ"></a>此所陈事。<a id="a-Ca"></a>当为我说。<a id="a-Cb"></a>第二第三亦如是说。</p>
  <p id="aCc">大德。<a id="a-Cd"></a>又复与欲净苾刍有病不能起坐。<a id="a-Ce"></a>以身表业而与欲净。<a id="a-Cf"></a>此得成不。<a id="a-Cg"></a>佛言。<a id="a-Ch"></a>斯成。<a id="a-Ci"></a>善与欲净以口表业。<a id="a-Cj"></a>与欲净者善与欲净。<a id="a-Ck"></a>如其病人身表语表并不能者。<a id="a-Cl"></a>诸有苾刍。<a id="a-Cm"></a>咸应总就病人处。<a id="a-Cn"></a>或舁病人将入众中。<a id="a-Co"></a>若不尔者。<a id="a-Cp"></a>作法不成。<a id="a-Cq"></a>得别住罪。</p>
  <p id="aCr">如世尊说。<a id="a-Cs"></a>诸取欲净。<a id="a-Ct"></a>苾刍所有行法。<a id="a-Cu"></a>我今当说。<a id="a-Cv"></a>时此苾刍受欲净已。<a id="a-Cw"></a>不急走。<a id="a-Cx"></a>不跳踯。<a id="a-Cy"></a>不越坑。<a id="a-Cz"></a>不在栏楯危崄之处。<a id="a-D0"></a>于寺中阁道之上。<a id="a-D1"></a>不应一步而蹈两阶。<a id="a-D2"></a>不蹑两梯桄。<a id="a-D3"></a>不向界外。<a id="a-D4"></a>不乘空。<a id="a-D5"></a>不睡眠。<a id="a-D6"></a>不入定。<a id="a-D7"></a>复有二种鄙事。<a id="a-D8"></a>一谓无惭。<a id="a-D9"></a>二谓懒惰。<a id="a-DA"></a>如说波罗底木叉时。<a id="a-DB"></a>作如是语。<a id="a-DC"></a>不来诸苾刍说欲及清净。<a id="a-DD"></a>其持欲净者。<a id="a-DE"></a>应对比坐。<a id="a-DF"></a>或就别人作如是说。<a id="a-DG"></a>大德存念。<a id="a-DH"></a>于某房中苾刍某甲身婴病苦。<a id="a-DI"></a>今僧伽十四日为褒洒陀。<a id="a-DJ"></a>彼苾刍某甲。<a id="a-DK"></a>亦十四日为褒洒陀。<a id="a-DL"></a>彼苾刍某甲自陈遍净。<a id="a-DM"></a>无诸障法。<a id="a-DN"></a>为病患因缘故。<a id="a-DO"></a>如法僧事与欲清净。<a id="a-DP"></a>彼所陈事。<a id="a-DQ"></a>我今具说。<a id="a-DR"></a>若更有余缘随时称说。<a id="a-DS"></a>若不尔者。<a id="a-DT"></a>作法不成。<a id="a-DU"></a>得别住罪。<a id="a-DV"></a>具寿邬波离。<a id="a-DW"></a>请世尊曰。<a id="a-DX"></a>大德。<a id="a-DY"></a>其持欲净苾刍既受欲净已。<a id="a-DZ"></a>便即命终。<a id="a-Da"></a>成持欲净不。<a id="a-Db"></a>佛言。<a id="a-Dc"></a>不成。<a id="a-Dd"></a>应更取欲。<a id="a-De"></a>大德。<a id="a-Df"></a>其持欲净苾刍。<a id="a-Dg"></a>若自言。<a id="a-Dh"></a>我是求寂。<a id="a-Di"></a>或云。<a id="a-Dj"></a>我是俗人。<a id="a-Dk"></a>或云。<a id="a-Dl"></a>是别住人。<a id="a-Dm"></a>此并成持欲净不。<a id="a-Dn"></a>佛言。<a id="a-Do"></a>不成持欲净。<a id="a-Dp"></a>若在路或至众中。<a id="a-Dq"></a>其持欲净者。<a id="a-Dr"></a>忽然身死。<a id="a-Ds"></a>成持欲净不。<a id="a-Dt"></a>佛言。<a id="a-Du"></a>不成。<a id="a-Dv"></a>应更取欲。<a id="a-Dw"></a>诸与欲净苾刍授受之式。<a id="a-Dx"></a>如是应知。<a id="a-Dy"></a>于中别者。<a id="a-Dz"></a>若于作褒洒陀。<a id="a-E0"></a>应云与欲清净。<a id="a-E1"></a>若非褒洒陀。<a id="a-E2"></a>自余羯磨等。<a id="a-E3"></a>但与其欲不须清净。<a id="a-E4"></a>若二俱作欲净皆与。</p>
  <p id="aE5">具寿邬波离。<a id="a-E6"></a>请世尊曰。<a id="a-E7"></a>大德如有住处。<a id="a-E8"></a>唯一苾刍独身居止。<a id="a-E9"></a>至长净日。<a id="a-EA"></a>此欲如何。<a id="a-EB"></a>佛言。<a id="a-EC"></a>若至长净时。<a id="a-ED"></a>于一闲静处。<a id="a-EE"></a>以新瞿摩涂拭洒扫。<a id="a-EF"></a>敷座席鸣犍稚。<a id="a-EG"></a>作前方便竟。<a id="a-EH"></a>自诵少多经次向高迥处。<a id="a-EI"></a>四顾观望。<a id="a-EJ"></a>若见有苾刍来。<a id="a-EK"></a>既慰问已。<a id="a-EL"></a>告言。<a id="a-EM"></a>具寿。<a id="a-EN"></a>今日僧伽长净。<a id="a-EO"></a>仁可共来一处为长净事。<a id="a-EP"></a>若无来者。<a id="a-EQ"></a>时此苾刍应居本座。<a id="a-ER"></a>心念口言。<a id="a-ES"></a>作如是说。<a id="a-ET"></a>今十四日僧伽长净。<a id="a-EU"></a>我苾刍某甲。<a id="a-EV"></a>于十四日亦为长净。<a id="a-EW"></a>我苾刍某甲。<a id="a-EX"></a>于诸障法自陈遍净。<a id="a-EY"></a>我今且为守持长净。<a id="a-EZ"></a>若于后时遇和合众而为长净。<a id="a-Ea"></a>满诸戒聚故。<a id="a-Eb"></a>第二第三亦如是说若一住处。<a id="a-Ec"></a>有二苾刍。<a id="a-Ed"></a>至长净时并悉同前。<a id="a-Ee"></a>次第作已。<a id="a-Ef"></a>然须对首。<a id="a-Eg"></a>更互作法若一住处有三苾刍。<a id="a-Eh"></a>还复同前。<a id="a-Ei"></a>更互作法。<a id="a-Ej"></a>若一住处满四苾刍者。<a id="a-Ek"></a>应可如法为长净事。<a id="a-El"></a>不合取欲净。<a id="a-Em"></a>若一住处有五苾刍。<a id="a-En"></a>或复过此。<a id="a-Eo"></a>应可如法广为长净。<a id="a-Ep"></a>若有因缘。<a id="a-Eq"></a>听一人与欲净。<a id="a-Er"></a>如十五日褒洒陀时。<a id="a-Es"></a>若苾刍忆所犯罪。<a id="a-Et"></a>应可共余清净苾刍。<a id="a-Eu"></a>如法悔除罪已。<a id="a-Ev"></a>方为长净。<a id="a-Ew"></a>又十五日褒洒陀时。<a id="a-Ex"></a>若苾刍于罪有疑。<a id="a-Ey"></a>此苾刍应向解三藏苾刍处。<a id="a-Ez"></a>问请除疑罪。<a id="a-F0"></a>如法说悔。<a id="a-F1"></a>方为长净。<a id="a-F2"></a>又十五日褒洒陀时。<a id="a-F3"></a>若苾刍于其众中忆所犯罪时。<a id="a-F4"></a>此苾刍应于其罪。<a id="a-F5"></a>且心念守持云。<a id="a-F6"></a>今僧伽十五日为长净。<a id="a-F7"></a>我苾刍某甲亦十五日为长净。<a id="a-F8"></a>我苾刍某甲。<a id="a-F9"></a>今于众中忆所犯罪。<a id="a-FA"></a>我某甲于所犯罪自心守持若僧伽长净已后。<a id="a-FB"></a>对清净苾刍。<a id="a-FC"></a>我当如法说除其罪。<a id="a-FD"></a>又十五日褒洒陀时。<a id="a-FE"></a>若苾刍在于众中于所犯罪。<a id="a-FF"></a>心怀疑惑时。<a id="a-FG"></a>此苾刍应于其罪。<a id="a-FH"></a>且为心念守持云。<a id="a-FI"></a>今僧伽十五日为长净。<a id="a-FJ"></a>我苾刍某甲亦十五日为长净。<a id="a-FK"></a>我某甲忆所犯罪。<a id="a-FL"></a>心有疑惑。<a id="a-FM"></a>我某甲于此疑罪自心守持。<a id="a-FN"></a>僧伽长净已后。<a id="a-FO"></a>向解三藏苾刍处。<a id="a-FP"></a>问请决疑罪。<a id="a-FQ"></a>我当如法悔除。<a id="a-FR"></a>若说别解脱戒经。<a id="a-FS"></a>苾刍在于座上忆所犯罪。<a id="a-FT"></a>及已疑罪。<a id="a-FU"></a>同前次第自心念守持。<a id="a-FV"></a>后对清净苾刍。<a id="a-FW"></a>当如法说罪。</p>
 </body>
</html>