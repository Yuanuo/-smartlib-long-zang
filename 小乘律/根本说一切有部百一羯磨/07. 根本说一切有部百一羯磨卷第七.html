<!doctype html>
<html id="z3IBVAsrw" data-ver="1005">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="小乘律">
  <meta period="唐">
 </head>
 <body>
  <h1 id="a1">根本说一切有部百一羯磨卷第七</h1>
  <h2 id="a2">悔众教罪之余</h2>
  <p id="a3">具寿邬波离请世尊曰。<a id="a-4"></a>行遍住者。<a id="a-5"></a>见有客苾刍来。<a id="a-6"></a>不为告白其事如何。<a id="a-7"></a>佛言。<a id="a-8"></a>若有客来。<a id="a-9"></a>应须告白。<a id="a-A"></a>时彼苾刍见有客来。<a id="a-B"></a>未解衣钵。<a id="a-C"></a>遂便前作白言。<a id="a-D"></a>具寿。<a id="a-E"></a>我苾刍某甲故泄精。<a id="a-F"></a>犯僧伽伐尸沙罪。<a id="a-G"></a>如前广说。<a id="a-H"></a>余尔许日在。<a id="a-I"></a>愿具寿知。<a id="a-J"></a>时客苾刍便现嗔相。<a id="a-K"></a>报言。<a id="a-L"></a>且止。<a id="a-M"></a>痴人莫对我前说行遍住。<a id="a-N"></a>彼便惭耻低头默而起去。<a id="a-O"></a>时诸苾刍以缘白佛。<a id="a-P"></a>佛言。<a id="a-Q"></a>自今以去若客苾刍新至。<a id="a-R"></a>未解衣钵不须告白。<a id="a-S"></a>彼于异时一一告白。<a id="a-T"></a>如前被嗔。<a id="a-U"></a>佛言。<a id="a-V"></a>不应一一为白。<a id="a-W"></a>然须众集会时方为告白。<a id="a-X"></a>或鸣揵稚令其俗人求寂出已。<a id="a-Y"></a>至苾刍处。<a id="a-Z"></a>而为告白。<a id="a-a"></a>不应向无苾刍住处。<a id="a-b"></a>设须去者亦不应宿。<a id="a-c"></a>于日暮时须适寒温。<a id="a-d"></a>应作汤水与诸苾刍洗足。<a id="a-e"></a>及以涂油。<a id="a-f"></a>彼不欲者油应举置。<a id="a-g"></a>次应正念作早起想。<a id="a-h"></a>方为卧息。<a id="a-i"></a>若诸苾刍行遍住时。<a id="a-j"></a>及摩那[卑*也]。<a id="a-k"></a>如我所说不依行者。<a id="a-l"></a>得越法罪。<a id="a-m"></a>时有苾刍正行遍住。<a id="a-n"></a>不与其房。<a id="a-o"></a>亦不与利。<a id="a-p"></a>佛言。<a id="a-q"></a>应与下房。<a id="a-r"></a>后应取利。</p>
  <p id="as">具寿邬波离请世尊曰。<a id="a-t"></a>大德。<a id="a-u"></a>如行遍住及行摩那[卑*也]时。<a id="a-v"></a>闻有苾刍是斗诤者。<a id="a-w"></a>是评论者。<a id="a-x"></a>或复无惭懈怠之类。<a id="a-y"></a>欲至于此。<a id="a-z"></a>其人于彼欲何所为。<a id="a-10"></a>佛言。<a id="a-11"></a>知彼恶人欲来此者。<a id="a-12"></a>行遍住人。<a id="a-13"></a>应对苾刍舍其行法。<a id="a-14"></a>如是应舍。<a id="a-15"></a>蹲踞合掌。<a id="a-16"></a>作如是说。<a id="a-17"></a>具寿存念。<a id="a-18"></a>我某甲故泄精。<a id="a-19"></a>犯僧伽伐尸沙罪。<a id="a-1A"></a>半月覆藏。<a id="a-1B"></a>我某甲从僧伽乞行遍住。<a id="a-1C"></a>僧伽。<a id="a-1D"></a>已与我某甲随覆藏日遍住。<a id="a-1E"></a>我行遍住时。<a id="a-1F"></a>闻有苾刍欲来于此。<a id="a-1G"></a>是斗诤者。<a id="a-1H"></a>是评论者。<a id="a-1I"></a>彼欲于我作无利事。<a id="a-1J"></a>我某甲今对具寿前。<a id="a-1K"></a>舍行遍住已。<a id="a-1L"></a>行尔许竟。<a id="a-1M"></a>余尔许在。<a id="a-1N"></a>具寿知。<a id="a-1O"></a>我是清净苾刍。<a id="a-1P"></a>如其恶人屏息去已。<a id="a-1Q"></a>还应就彼善净苾刍。<a id="a-1R"></a>受其行法。<a id="a-1S"></a>应如是受礼敬已。<a id="a-1T"></a>蹲踞合掌。<a id="a-1U"></a>作如是说。<a id="a-1V"></a>具寿存念。<a id="a-1W"></a>我苾刍某甲先故泄精。<a id="a-1X"></a>犯僧伽伐尸沙罪。<a id="a-1Y"></a>半月覆藏。<a id="a-1Z"></a>僧伽与我随覆藏日遍住法。<a id="a-1a"></a>我行遍住时。<a id="a-1b"></a>闻有苾刍欲来于此。<a id="a-1c"></a>是斗诤者是评论者。<a id="a-1d"></a>彼欲于我作无利事。<a id="a-1e"></a>由此缘故。<a id="a-1f"></a>舍其行法。<a id="a-1g"></a>我某甲今对具寿。<a id="a-1h"></a>受前行法已。<a id="a-1i"></a>行尔许日竟。<a id="a-1j"></a>余尔许日在。<a id="a-1k"></a>愿具寿忆知。<a id="a-1l"></a>如于遍住舍受既然。<a id="a-1m"></a>复本重收及摩那[卑*也]。<a id="a-1n"></a>悉应如是(上来明作众教法竟)</p>
  <p id="a1o">具寿邬波离请世尊曰。<a id="a-1p"></a>大德。<a id="a-1q"></a>颇得以一白一羯磨一秉事人。<a id="a-1r"></a>与二人受近圆不。<a id="a-1s"></a>佛言得。<a id="a-1t"></a>即此二人以谁为大。<a id="a-1u"></a>佛言。<a id="a-1v"></a>无有大小。<a id="a-1w"></a>大德。<a id="a-1x"></a>颇得以一白一羯磨一秉事人。<a id="a-1y"></a>与三人受近圆不。<a id="a-1z"></a>佛言得。<a id="a-20"></a>即此三人以谁为大。<a id="a-21"></a>亦无大小。<a id="a-22"></a>大德。<a id="a-23"></a>颇得以一白一羯磨一秉事人。<a id="a-24"></a>与四人受近圆不。<a id="a-25"></a>佛言。<a id="a-26"></a>不得。<a id="a-27"></a>此有何过。<a id="a-28"></a>佛言。<a id="a-29"></a>无有。<a id="a-2A"></a>以众秉事。<a id="a-2B"></a>大德。<a id="a-2C"></a>于将来世诸苾刍辈。<a id="a-2D"></a>寡其念力身器复羸。<a id="a-2E"></a>彼不能知世尊何处演说斯法。<a id="a-2F"></a>此欲如何。<a id="a-2G"></a>佛言。<a id="a-2H"></a>于六大城随忆当说。<a id="a-2I"></a>或复于余久住之处。<a id="a-2J"></a>随一称说此并无过。<a id="a-2K"></a>大德。<a id="a-2L"></a>诸国王名若有忘者。<a id="a-2M"></a>当欲道谁。<a id="a-2N"></a>佛言。<a id="a-2O"></a>应道胜光王。<a id="a-2P"></a>长者应云给孤独。<a id="a-2Q"></a>邬波斯迦名毗舍佉。<a id="a-2R"></a>大德。<a id="a-2S"></a>佛本生处忘其城邑。<a id="a-2T"></a>欲道何城佛言。<a id="a-2U"></a>应道婆罗痆斯。<a id="a-2V"></a>王名梵授。<a id="a-2W"></a>长者名珊陀那。<a id="a-2X"></a>邬波斯迦名邬褒洒陀。<a id="a-2Y"></a>随意称说。<a id="a-2Z"></a>如世尊言。<a id="a-2a"></a>有五种事不应书者。<a id="a-2b"></a>一谓波罗底木叉。<a id="a-2c"></a>二并此广释。<a id="a-2d"></a>三诸余毗奈耶。<a id="a-2e"></a>四并此广释。<a id="a-2f"></a>五谓诸有施主所施之物。<a id="a-2g"></a>及别人己物(但非众物皆曰别人)大德。<a id="a-2h"></a>当来之世诸苾刍辈身心昧劣。<a id="a-2i"></a>至于由序尚不能忆。<a id="a-2j"></a>如斯之辈欲遣如何。<a id="a-2k"></a>佛言。<a id="a-2l"></a>应书纸叶随意读持。</p>
  <p id="a2m">畜杖白二。</p>
  <p id="a2n">具寿邬波离请世尊曰。<a id="a-2o"></a>若苾刍老朽力薄无所堪能。<a id="a-2p"></a>若无杖时便不能济。<a id="a-2q"></a>此欲如何。<a id="a-2r"></a>佛言。<a id="a-2s"></a>彼应从众乞畜杖羯磨。<a id="a-2t"></a>应如是乞敷座席乃至白言。<a id="a-2u"></a>大德僧伽听。<a id="a-2v"></a>我苾刍某甲老病衰朽。<a id="a-2w"></a>无所堪能。<a id="a-2x"></a>若无杖时便不能济。<a id="a-2y"></a>我苾刍某甲。<a id="a-2z"></a>今从僧伽乞畜杖法。<a id="a-30"></a>愿僧伽。<a id="a-31"></a>与我苾刍某甲老病衰朽无所堪能。<a id="a-32"></a>作畜杖法。<a id="a-33"></a>是能愍者。<a id="a-34"></a>愿哀愍故。<a id="a-35"></a>第二第三亦如是说。<a id="a-36"></a>次一苾刍先作白。<a id="a-37"></a>方为羯磨。<a id="a-38"></a>大德僧伽听。<a id="a-39"></a>此苾刍某甲老朽无力。<a id="a-3A"></a>或复身病无所堪能。<a id="a-3B"></a>若离杖时便不能济。<a id="a-3C"></a>此某甲为老病故。<a id="a-3D"></a>今从僧伽乞畜杖羯磨。<a id="a-3E"></a>若僧伽时至听者。<a id="a-3F"></a>僧伽应许。<a id="a-3G"></a>僧伽今与某甲老病无力畜杖羯磨。<a id="a-3H"></a>白如是。</p>
  <p id="a3I">大德僧伽听。<a id="a-3J"></a>此苾刍某甲老朽无力。<a id="a-3K"></a>或复身病。<a id="a-3L"></a>若离杖时便不能济。<a id="a-3M"></a>此某甲为老病故。<a id="a-3N"></a>今从僧伽乞畜杖羯磨。<a id="a-3O"></a>僧伽今与某甲为老病故。<a id="a-3P"></a>畜杖羯磨。<a id="a-3Q"></a>若诸具寿听。<a id="a-3R"></a>与某甲为老病故。<a id="a-3S"></a>畜杖羯磨者默然。<a id="a-3T"></a>若不许者说。<a id="a-3U"></a>僧伽已与某甲为老病故。<a id="a-3V"></a>畜杖羯磨竟。<a id="a-3W"></a>僧伽已听许。<a id="a-3X"></a>由其默然故。<a id="a-3Y"></a>我今如是持。<a id="a-3Z"></a>如畜杖羯磨既尔。<a id="a-3a"></a>钵络亦然。<a id="a-3b"></a>或时杖络两事俱听。<a id="a-3c"></a>又如白二差分卧具。<a id="a-3d"></a>苾刍如是分房及以分饭。<a id="a-3e"></a>十二种人一一皆尔。</p>
  <p id="a3f">与外道四月共住白四。</p>
  <p id="a3g">具寿邬波离请世尊曰。<a id="a-3h"></a>若外道辈始发净心。<a id="a-3i"></a>来投正法请求出家。<a id="a-3j"></a>欲何所为。<a id="a-3k"></a>佛言。<a id="a-3l"></a>请一苾刍作邬波驮耶。<a id="a-3m"></a>于四月内着邬波驮耶衣。<a id="a-3n"></a>食僧常食而为共住。<a id="a-3o"></a>诸苾刍众不知云何欲为共住。<a id="a-3p"></a>佛言。<a id="a-3q"></a>如有外道来求出家者。<a id="a-3r"></a>其邬波驮耶应问障法。<a id="a-3s"></a>若遍净者应可摄受。<a id="a-3t"></a>授与三归及五学处。<a id="a-3u"></a>成邬波索迦护(谓防身语意勿使亏失旧云律仪但是义译耳)现在僧伽悉应尽集。<a id="a-3v"></a>教彼外道致礼敬已。<a id="a-3w"></a>在上座前蹲踞合掌。<a id="a-3x"></a>作如是说。<a id="a-3y"></a>大德僧伽听。<a id="a-3z"></a>我某甲外道从邬波驮耶某甲求出家。<a id="a-40"></a>我某甲外道。<a id="a-41"></a>今从僧伽乞四月内着邬波驮耶衣。<a id="a-42"></a>食僧常食。<a id="a-43"></a>而为共住。<a id="a-44"></a>幸愿大德僧伽。<a id="a-45"></a>与我某甲外道。<a id="a-46"></a>于四月内着邬波驮耶衣。<a id="a-47"></a>食僧常食而为共住是能愍者。<a id="a-48"></a>愿哀愍故。<a id="a-49"></a>第二第三亦如是说。<a id="a-4A"></a>次令外道离闻处。<a id="a-4B"></a>在见处立。<a id="a-4C"></a>令一苾刍应先作白。<a id="a-4D"></a>方为羯磨。</p>
  <p id="a4E">大德僧伽听。<a id="a-4F"></a>此某甲外道从邬波驮耶某甲求出家。<a id="a-4G"></a>此某甲外道今从僧伽。<a id="a-4H"></a>乞于四月内着邬波驮耶衣。<a id="a-4I"></a>食僧常食而为共住。<a id="a-4J"></a>若僧伽时至听者。<a id="a-4K"></a>僧伽应许。<a id="a-4L"></a>僧伽今与某甲外道。<a id="a-4M"></a>于四月内。<a id="a-4N"></a>着邬波驮耶衣。<a id="a-4O"></a>食僧常食而为共住。<a id="a-4P"></a>白如是。</p>
  <p id="a4Q">大德僧伽听。<a id="a-4R"></a>此某甲外道。<a id="a-4S"></a>从邬波驮耶某甲求出家。<a id="a-4T"></a>此某甲外道今从僧伽。<a id="a-4U"></a>乞四月内着邬波驮耶衣。<a id="a-4V"></a>食僧常食而为共住。<a id="a-4W"></a>僧伽今与某甲外道。<a id="a-4X"></a>于四月内着邬波驮耶衣。<a id="a-4Y"></a>食僧常食而为共住。<a id="a-4Z"></a>若诸具寿听。<a id="a-4a"></a>某甲外道于四月内着邬波驮耶衣。<a id="a-4b"></a>食僧常食而为共住者默然。<a id="a-4c"></a>若不许者说。<a id="a-4d"></a>此是初羯磨。<a id="a-4e"></a>第二第三亦如是说。<a id="a-4f"></a>僧伽。<a id="a-4g"></a>已与某甲外道。<a id="a-4h"></a>于四月内着邬波驮耶衣。<a id="a-4i"></a>食僧常食而为共住竟。<a id="a-4j"></a>僧伽已听许。<a id="a-4k"></a>由其默然故。<a id="a-4l"></a>我今如是持。<a id="a-4m"></a>若此外道僧伽已与于四月内着邬波驮耶衣。<a id="a-4n"></a>食僧常食而为共住。<a id="a-4o"></a>准求寂例而作驱使。<a id="a-4p"></a>具寿邬波离请世尊曰。<a id="a-4q"></a>大德。<a id="a-4r"></a>若彼外道心调伏者。<a id="a-4s"></a>方与出家。<a id="a-4t"></a>未知云何名心调伏。<a id="a-4u"></a>佛言。<a id="a-4v"></a>应对彼外道。<a id="a-4w"></a>前赞叹佛陀达摩僧伽所有盛德。<a id="a-4x"></a>亦谈彼外道所有事业。<a id="a-4y"></a>若彼外道闻赞三宝实德之时。<a id="a-4z"></a>及闻外道所有事业。<a id="a-50"></a>情有爱乐忿怒在怀。<a id="a-51"></a>形无喜色发起嗔恚。<a id="a-52"></a>此谓外道未调伏心。<a id="a-53"></a>若外道异此。<a id="a-54"></a>乃至不生嗔恚。<a id="a-55"></a>是谓已调伏心。</p>
  <p id="a56">如世尊说。<a id="a-57"></a>五法成就五夏已满。<a id="a-58"></a>得离依止游历人间。<a id="a-59"></a>云何为五。<a id="a-5A"></a>一识犯。<a id="a-5B"></a>二识非犯。<a id="a-5C"></a>三识轻。<a id="a-5D"></a>四识重。<a id="a-5E"></a>五于别解脱经善知通塞。<a id="a-5F"></a>及能诵持。<a id="a-5G"></a>大德。<a id="a-5H"></a>若五法成就五夏已满。<a id="a-5I"></a>得离依止游历人间者。<a id="a-5J"></a>大德。<a id="a-5K"></a>有满四夏。<a id="a-5L"></a>善闲五法。<a id="a-5M"></a>此人亦得离依止不。<a id="a-5N"></a>佛言。<a id="a-5O"></a>不得。<a id="a-5P"></a>以五岁为定量故。<a id="a-5Q"></a>大德。<a id="a-5R"></a>有满五夏未闲五法。<a id="a-5S"></a>此人得离依止不。<a id="a-5T"></a>佛言。<a id="a-5U"></a>不得。<a id="a-5V"></a>以五法成就为定量故。<a id="a-5W"></a>大德。<a id="a-5X"></a>若苾刍善明三藏。<a id="a-5Y"></a>证会三明已除三垢。<a id="a-5Z"></a>才满三夏。<a id="a-5a"></a>此人亦须依止师耶。<a id="a-5b"></a>佛言。<a id="a-5c"></a>不由。<a id="a-5d"></a>未得已得。<a id="a-5e"></a>未证已证。<a id="a-5f"></a>未悟已悟。<a id="a-5g"></a>得离依止。<a id="a-5h"></a>然由顺所制事。<a id="a-5i"></a>由此要须满五夏。<a id="a-5j"></a>五法成就得离师去。<a id="a-5k"></a>若到余住处。<a id="a-5l"></a>得齐几时不须依止。<a id="a-5m"></a>佛言。<a id="a-5n"></a>不作歇心更求依止。<a id="a-5o"></a>得停五夜。<a id="a-5p"></a>如世尊说。<a id="a-5q"></a>若满十夏如上五法成就得离依止。<a id="a-5r"></a>乃至得畜求寂者。</p>
  <p id="a5s">大德。<a id="a-5t"></a>若有苾刍受近圆已。<a id="a-5u"></a>生年八十满六十夏。<a id="a-5v"></a>于别解脱经。<a id="a-5w"></a>未曾读诵不了其义此欲如何。<a id="a-5x"></a>佛言。<a id="a-5y"></a>虽满六十夏。<a id="a-5z"></a>亦须依止。<a id="a-60"></a>大德。<a id="a-61"></a>当依何人。<a id="a-62"></a>佛言。<a id="a-63"></a>依止老者如无老者小者亦得。<a id="a-64"></a>大德。<a id="a-65"></a>若于师礼此欲如何。<a id="a-66"></a>佛言。<a id="a-67"></a>唯除礼拜。<a id="a-68"></a>余悉应作。<a id="a-69"></a>此人名为老小苾刍。</p>
  <p id="a6A">如世尊说。<a id="a-6B"></a>若满七岁能驱乌者。<a id="a-6C"></a>得与出家。<a id="a-6D"></a>大德。<a id="a-6E"></a>有满六岁。<a id="a-6F"></a>于僧伽食厨处。<a id="a-6G"></a>能作驱乌。<a id="a-6H"></a>彼亦合与出家不。<a id="a-6I"></a>佛言。<a id="a-6J"></a>不合。<a id="a-6K"></a>要满七岁为定量故。<a id="a-6L"></a>大德。<a id="a-6M"></a>有满七岁。<a id="a-6N"></a>于僧伽食厨处。<a id="a-6O"></a>不能驱乌。<a id="a-6P"></a>彼亦合与出家不。<a id="a-6Q"></a>佛言。<a id="a-6R"></a>不合。<a id="a-6S"></a>要能驱乌。<a id="a-6T"></a>为定量故。<a id="a-6U"></a>大德。<a id="a-6V"></a>若有苾刍七德成就。<a id="a-6W"></a>应教授苾刍尼者。<a id="a-6X"></a>若未差应差。<a id="a-6Y"></a>若已差不应舍。<a id="a-6Z"></a>云何为七。<a id="a-6a"></a>一者持戒。<a id="a-6b"></a>二者多闻。<a id="a-6c"></a>三者住位耆宿。<a id="a-6d"></a>四者善都城语。<a id="a-6e"></a>五者不曾以身污苾刍尼。<a id="a-6f"></a>六于八他胜法所有开遮能广宣说。<a id="a-6g"></a>七于八尊敬法善能开演。<a id="a-6h"></a>何谓持戒。<a id="a-6i"></a>于四他胜中一无亏犯。<a id="a-6j"></a>何谓多闻。<a id="a-6k"></a>于别解脱经皆已读诵。<a id="a-6l"></a>何谓住位耆宿满二十夏。<a id="a-6m"></a>或复过此。<a id="a-6n"></a>何谓善都城语。<a id="a-6o"></a>谓解当处大城谈说。<a id="a-6p"></a>何谓不曾以身污苾刍尼。<a id="a-6q"></a>谓身不触苾刍尼余二如文可知。<a id="a-6r"></a>既具七德。<a id="a-6s"></a>如是应差。<a id="a-6t"></a>敷座席鸣犍稚。<a id="a-6u"></a>作言白已。<a id="a-6v"></a>先问能不。<a id="a-6w"></a>汝某甲苾刍能教授苾刍尼。<a id="a-6x"></a>增上戒增上心增上慧不。<a id="a-6y"></a>彼答言能。<a id="a-6z"></a>次一苾刍应先作白。<a id="a-70"></a>方为羯磨(尼来请教授所有轨式如下应知上座量时以答其事)</p>
  <p id="a71">教授苾刍尼白二。</p>
  <p id="a72">大德僧伽听。<a id="a-73"></a>此苾刍某甲。<a id="a-74"></a>能往教授苾刍尼众增上戒增上定增上慧。<a id="a-75"></a>若僧伽时至听者。<a id="a-76"></a>僧伽应许。<a id="a-77"></a>僧伽今差此苾刍某甲。<a id="a-78"></a>往教授苾刍尼众增上戒增上定增上慧。<a id="a-79"></a>白如是。<a id="a-7A"></a>次作羯磨。<a id="a-7B"></a>大德僧伽听。<a id="a-7C"></a>此苾刍某甲能往教授苾刍尼众增上戒增上定增上慧。<a id="a-7D"></a>僧伽今差苾刍某甲。<a id="a-7E"></a>为教授苾刍尼众增上戒增上定增上慧。<a id="a-7F"></a>若诸具寿听。<a id="a-7G"></a>差此苾刍某甲。<a id="a-7H"></a>为教授苾刍尼众增上戒增上定增上慧者默然。<a id="a-7I"></a>若不许者说。<a id="a-7J"></a>僧伽已差此苾刍某甲。<a id="a-7K"></a>往教授苾刍尼众增上戒增上定增上慧竟。<a id="a-7L"></a>僧伽已听许。<a id="a-7M"></a>由其默然故。<a id="a-7N"></a>我今如是持。<a id="a-7O"></a>若此苾刍既得法已。<a id="a-7P"></a>应往教授尼众勿致疑惑。</p>
  <p id="a7Q">佛言。<a id="a-7R"></a>若无广教授人。<a id="a-7S"></a>应为略教授所有法式。<a id="a-7T"></a>我今当说。<a id="a-7U"></a>诸苾刍尼众每至半月应就苾刍住处礼大众已。<a id="a-7V"></a>作如是言。<a id="a-7W"></a>大德僧伽听。<a id="a-7X"></a>某寺苾刍尼众和合。<a id="a-7Y"></a>顶礼某寺大德僧伽足。<a id="a-7Z"></a>敬问。<a id="a-7a"></a>大德少病少恼起居轻利气力安不。<a id="a-7b"></a>我苾刍尼众。<a id="a-7c"></a>于此半月来请教授苾刍尼人。<a id="a-7d"></a>上座报曰。<a id="a-7e"></a>姊妹。<a id="a-7f"></a>某寺苾刍尼众并和合不。<a id="a-7g"></a>尼应答言。<a id="a-7h"></a>众并和合。<a id="a-7i"></a>又问。<a id="a-7j"></a>于半月中无过愆不。<a id="a-7k"></a>尼答言无。<a id="a-7l"></a>姊妹须知。<a id="a-7m"></a>于此众中无有苾刍于半月内。<a id="a-7n"></a>能往教授苾刍尼众。<a id="a-7o"></a>汝诸姊妹。<a id="a-7p"></a>当自勤修。<a id="a-7q"></a>莫为放逸。<a id="a-7r"></a>尼应合掌答云。<a id="a-7s"></a>娑度。</p>
  <p id="a7t">凡苾刍尼入苾刍寺时。<a id="a-7u"></a>既到门所。<a id="a-7v"></a>应白苾刍。<a id="a-7w"></a>方可前进。<a id="a-7x"></a>如不白者。<a id="a-7y"></a>得越法罪。<a id="a-7z"></a>应如是白。<a id="a-80"></a>于一苾刍致礼敬已。<a id="a-81"></a>应作是说。<a id="a-82"></a>大德。<a id="a-83"></a>我苾刍尼某甲。<a id="a-84"></a>今欲入寺。<a id="a-85"></a>苾刍报曰。<a id="a-86"></a>非造过者应入。<a id="a-87"></a>尼答言无。<a id="a-88"></a>作是语者善。<a id="a-89"></a>如不说者得越法罪。</p>
  <p id="a8A">谏苾刍尼杂住白四。</p>
  <p id="a8B">尔时室罗伐城有二苾刍尼。<a id="a-8C"></a>一名可爱。<a id="a-8D"></a>二名随爱。<a id="a-8E"></a>杂乱而住。<a id="a-8F"></a>尼白苾刍。<a id="a-8G"></a>苾刍白佛。<a id="a-8H"></a>佛告诸尼。<a id="a-8I"></a>应可屏谏。<a id="a-8J"></a>乃至白四羯磨。<a id="a-8K"></a>谏彼二尼。<a id="a-8L"></a>若更有如是流类。<a id="a-8M"></a>同前集众令一尼作白羯磨。<a id="a-8N"></a>大德尼僧伽听。<a id="a-8O"></a>此可爱随爱二苾刍尼杂乱而住。<a id="a-8P"></a>掉举戏笑。<a id="a-8Q"></a>更相打拍。<a id="a-8R"></a>诸尼屏谏莫杂乱住。<a id="a-8S"></a>杂乱住时。<a id="a-8T"></a>令善法衰损。<a id="a-8U"></a>不得增益。<a id="a-8V"></a>应可别住。<a id="a-8W"></a>别住之时善法增益。<a id="a-8X"></a>不复衰损。<a id="a-8Y"></a>彼二谏时坚执不舍。<a id="a-8Z"></a>云此法实余皆虚妄。<a id="a-8a"></a>若苾刍尼僧伽时至听者。<a id="a-8b"></a>苾刍尼僧伽应许。<a id="a-8c"></a>苾刍尼僧伽。<a id="a-8d"></a>今与可爱随爱二苾刍尼作不舍杂住。<a id="a-8e"></a>不受谏羯磨。<a id="a-8f"></a>白如是。<a id="a-8g"></a>羯磨准白成。</p>
  <p id="a8h">谏遮别住白四。</p>
  <p id="a8i">诸苾刍尼既奉教已。<a id="a-8j"></a>秉白四羯磨。<a id="a-8k"></a>谏彼二尼竖执不舍。<a id="a-8l"></a>即不相附近。<a id="a-8m"></a>各别而住。<a id="a-8n"></a>时吐罗难陀尼诣彼二尼所。<a id="a-8o"></a>作如是语。<a id="a-8p"></a>具寿何不同居杂乱而住。<a id="a-8q"></a>若杂乱住令善法增益。<a id="a-8r"></a>不复衰损。<a id="a-8s"></a>诸尼闻已。<a id="a-8t"></a>白诸苾刍苾刍白佛佛言。<a id="a-8u"></a>乃至白四羯磨。<a id="a-8v"></a>谏吐罗难陀尼不舍杂住恶见。<a id="a-8w"></a>若更有如是流类。<a id="a-8x"></a>应合谏者。<a id="a-8y"></a>准上而为。</p>
  <p id="a8z">大德尼僧伽听可爱随爱二苾刍尼杂乱而住。<a id="a-90"></a>苾刍尼僧伽。<a id="a-91"></a>秉白四羯磨。<a id="a-92"></a>遮其杂住时。<a id="a-93"></a>彼二尼即不相附近。<a id="a-94"></a>各别而住。<a id="a-95"></a>此吐罗难陀尼诣二尼所。<a id="a-96"></a>告言。<a id="a-97"></a>具寿可共同居杂乱而住。<a id="a-98"></a>善法增长若别住者。<a id="a-99"></a>善法衰损苾刍尼僧伽已屏谏坚执不舍云此是实余皆虚妄。<a id="a-9A"></a>若苾刍尼僧伽时至听。<a id="a-9B"></a>苾刍尼僧伽应许。<a id="a-9C"></a>苾刍尼僧伽。<a id="a-9D"></a>今与此吐罗难陀苾刍尼。<a id="a-9E"></a>作不舍杂住恶见。<a id="a-9F"></a>白四羯磨。<a id="a-9G"></a>白如是。<a id="a-9H"></a>次作羯磨。<a id="a-9I"></a>准白应为。</p>
  <p id="a9J">苾刍尼作不礼白二。</p>
  <p id="a9K">若苾刍与苾刍尼为杂住者。<a id="a-9L"></a>和合僧伽与作舍置羯磨。<a id="a-9M"></a>其苾刍尼众与此苾刍作。<a id="a-9N"></a>不应礼拜。<a id="a-9O"></a>法应如是作。<a id="a-9P"></a>敷座席鸣揵稚。<a id="a-9Q"></a>尼众既集已。<a id="a-9R"></a>令一苾刍尼应先作白。<a id="a-9S"></a>方为羯磨。</p>
  <p id="a9T">大德尼僧伽听。<a id="a-9U"></a>彼苾刍某甲和合僧伽。<a id="a-9V"></a>与作舍置羯磨。<a id="a-9W"></a>苾刍尼僧伽与作不礼拜羯磨。<a id="a-9X"></a>若苾刍尼僧伽时至听者。<a id="a-9Y"></a>苾刍尼僧伽应许。<a id="a-9Z"></a>苾刍尼僧伽。<a id="a-9a"></a>今与苾刍某甲作不礼拜羯磨。<a id="a-9b"></a>白如是。<a id="a-9c"></a>大德尼僧伽听。<a id="a-9d"></a>彼苾刍某甲和合僧伽。<a id="a-9e"></a>与作舍置羯磨。<a id="a-9f"></a>苾刍尼僧伽与作不应礼拜羯磨。<a id="a-9g"></a>苾刍尼僧伽。<a id="a-9h"></a>今与苾刍某甲作不应礼拜羯磨。<a id="a-9i"></a>若诸具寿听。<a id="a-9j"></a>与苾刍某甲作不应礼拜羯磨者默然。<a id="a-9k"></a>若不许者说。<a id="a-9l"></a>苾刍尼僧伽。<a id="a-9m"></a>已与苾刍某甲作不应礼拜羯磨竟。<a id="a-9n"></a>苾刍尼僧伽已听许。<a id="a-9o"></a>由其默然故。<a id="a-9p"></a>我今如是持。</p>
  <p id="a9q">若苾刍既被僧伽为作舍置羯磨已。<a id="a-9r"></a>苾刍尼众亦复与作不礼羯磨竟。<a id="a-9s"></a>诸苾刍尼不共言谈。<a id="a-9t"></a>不应礼拜。<a id="a-9u"></a>亦才见时。<a id="a-9v"></a>即须起立。<a id="a-9w"></a>由此是上众故。</p>
  <p id="a9x">谏随遮苾刍尼白四。</p>
  <p id="a9y">既作法已。<a id="a-9z"></a>虽不为礼而复随从。<a id="a-A0"></a>更应与作舍置羯磨。<a id="a-A1"></a>应如是作。</p>
  <p id="aA2">大德尼僧伽听。<a id="a-A3"></a>彼苾刍某甲所行非法僧伽。<a id="a-A4"></a>与作舍置羯磨。<a id="a-A5"></a>此苾刍尼某甲知彼所行非法。<a id="a-A6"></a>亦知得舍置法。<a id="a-A7"></a>而复随从亲近承事。<a id="a-A8"></a>能令彼人不遵众教。<a id="a-A9"></a>若僧伽时至听者。<a id="a-AA"></a>僧伽应许。<a id="a-AB"></a>僧伽今遮此苾刍尼不令亲近承事。<a id="a-AC"></a>彼苾刍某甲。<a id="a-AD"></a>白如是。<a id="a-AE"></a>羯磨准白成。</p>
  <p id="aAF">共儿同室白二。</p>
  <p id="aAG">时苾刍尼笈多生童子迦摄波已。<a id="a-AH"></a>便不共宿。<a id="a-AI"></a>孩子啼哭。<a id="a-AJ"></a>诸苾刍尼以事白诸苾刍。<a id="a-AK"></a>苾刍白佛。<a id="a-AL"></a>佛言。<a id="a-AM"></a>彼笈多尼应从苾刍尼众。<a id="a-AN"></a>乞与孩子同一室宿。<a id="a-AO"></a>羯磨法敷座席鸣揵稚。<a id="a-AP"></a>言白已周尼众既集。<a id="a-AQ"></a>乃至合掌作如是语。</p>
  <p id="aAR">苾刍尼僧伽听。<a id="a-AS"></a>我笈多苾刍尼生子。<a id="a-AT"></a>今从苾刍尼僧伽。<a id="a-AU"></a>乞与孩儿同一室宿羯磨法。<a id="a-AV"></a>愿苾刍尼僧伽听我笈多与孩儿同一室宿。<a id="a-AW"></a>法是能愍者。<a id="a-AX"></a>愿哀愍故。<a id="a-AY"></a>第二第三亦如是说。<a id="a-AZ"></a>次一苾刍尼应先作白。<a id="a-Aa"></a>方为羯磨。</p>
  <p id="aAb">大德尼僧伽听。<a id="a-Ac"></a>此苾刍尼笈多生男迦摄波此笈多今从苾刍尼僧伽。<a id="a-Ad"></a>乞与孩儿同室宿。<a id="a-Ae"></a>若苾刍尼僧伽时至听者。<a id="a-Af"></a>苾刍尼僧伽应许。<a id="a-Ag"></a>苾刍尼僧伽。<a id="a-Ah"></a>今与笈多与儿同宿羯磨。<a id="a-Ai"></a>白如是。<a id="a-Aj"></a>次作羯磨。</p>
  <p id="aAk">大德尼僧伽听。<a id="a-Al"></a>此苾刍尼笈多生男迦摄波。<a id="a-Am"></a>此笈多今从苾刍尼僧伽。<a id="a-An"></a>乞与孩儿同室宿。<a id="a-Ao"></a>苾刍尼僧伽今与笈多与儿同室宿。<a id="a-Ap"></a>若诸具寿听笈多与儿同室。<a id="a-Aq"></a>宿者默然。<a id="a-Ar"></a>若不许者说。<a id="a-As"></a>苾刍尼僧伽已听笈多与儿同室宿竟。<a id="a-At"></a>苾刍尼僧伽已听许。<a id="a-Au"></a>由其默然故。<a id="a-Av"></a>我今如是持。<a id="a-Aw"></a>若苾刍尼僧伽与笈多法已。<a id="a-Ax"></a>应与孩儿同室宿。<a id="a-Ay"></a>勿起疑惑。<a id="a-Az"></a>此谓是小孩权开共宿。<a id="a-B0"></a>及其长大准法还遮。</p>
  <p id="aB1">苾刍尼与俗亲往还白二。</p>
  <p id="aB2">若苾刍尼遭饥俭岁。<a id="a-B3"></a>人怀苦恼乞食难得。<a id="a-B4"></a>乃至亲族。<a id="a-B5"></a>作如是语而我不能供多人食。<a id="a-B6"></a>独一身来。<a id="a-B7"></a>我当供给。<a id="a-B8"></a>此即应从苾刍尼众。<a id="a-B9"></a>乞与俗亲作往还羯磨。<a id="a-BA"></a>应如是乞。<a id="a-BB"></a>敷座席鸣揵稚言白。<a id="a-BC"></a>已周尼众既集。<a id="a-BD"></a>乃至合掌作如是说。<a id="a-BE"></a>大德尼僧伽听。<a id="a-BF"></a>我某甲遭饥俭岁。<a id="a-BG"></a>人怀苦恼乞食难得。<a id="a-BH"></a>我某甲今从苾刍尼僧伽。<a id="a-BI"></a>乞与俗亲作往还羯磨。<a id="a-BJ"></a>愿苾刍尼僧伽。<a id="a-BK"></a>与我某甲。<a id="a-BL"></a>与诸俗亲作往还羯磨。<a id="a-BM"></a>是能愍者。<a id="a-BN"></a>愿哀愍故。<a id="a-BO"></a>第二第三亦如是说。<a id="a-BP"></a>次一苾刍尼应先作白。<a id="a-BQ"></a>方为羯磨。<a id="a-BR"></a>大德尼僧伽听。<a id="a-BS"></a>此苾刍尼某甲。<a id="a-BT"></a>遭饥俭岁。<a id="a-BU"></a>人怀苦恼乞食难得。<a id="a-BV"></a>此某甲今从苾刍尼僧伽。<a id="a-BW"></a>乞与诸俗亲作往还羯磨。<a id="a-BX"></a>若苾刍尼僧伽时至听者苾刍尼僧伽应许。<a id="a-BY"></a>苾刍尼僧伽。<a id="a-BZ"></a>今与苾刍尼某甲与诸俗亲作往还羯磨。<a id="a-Ba"></a>白如是。<a id="a-Bb"></a>次作羯磨。<a id="a-Bc"></a>大德苾刍尼僧伽听。<a id="a-Bd"></a>此苾刍尼某甲遭饥俭岁。<a id="a-Be"></a>人怀苦恼乞食难得。<a id="a-Bf"></a>此某甲今从苾刍尼僧伽。<a id="a-Bg"></a>乞与诸俗亲作往还羯磨。<a id="a-Bh"></a>苾刍尼僧伽。<a id="a-Bi"></a>今与某甲与诸俗亲作往还羯磨。<a id="a-Bj"></a>若诸具寿听与某甲与诸俗亲作往还羯磨者默然。<a id="a-Bk"></a>若不许者说。<a id="a-Bl"></a>苾刍尼僧伽。<a id="a-Bm"></a>已听某甲。<a id="a-Bn"></a>与诸俗亲作往还羯磨竟。<a id="a-Bo"></a>苾刍尼僧伽已听许。<a id="a-Bp"></a>由其默然故。<a id="a-Bq"></a>我今如是持。<a id="a-Br"></a>若苾刍尼僧伽已与作羯磨竟。<a id="a-Bs"></a>此苾刍尼便得独行而去。<a id="a-Bt"></a>诸亲族家随意受食。<a id="a-Bu"></a>如至丰时。<a id="a-Bv"></a>即不应往。<a id="a-Bw"></a>若还去得越法罪。<a id="a-Bx"></a>具寿邬波离请世尊曰。<a id="a-By"></a>大德。<a id="a-Bz"></a>有苾刍尼忽尔根转。<a id="a-C0"></a>此欲如何。<a id="a-C1"></a>佛言。<a id="a-C2"></a>应送向苾刍住处。<a id="a-C3"></a>所有次第皆依本夏。<a id="a-C4"></a>大德。<a id="a-C5"></a>有苾刍根转此复如何。<a id="a-C6"></a>佛言。<a id="a-C7"></a>应送向苾刍尼住处。<a id="a-C8"></a>亦依本夏。<a id="a-C9"></a>大德。<a id="a-CA"></a>若更转者此欲如何。<a id="a-CB"></a>佛言。<a id="a-CC"></a>此可依前送至余处。<a id="a-CD"></a>若第三更转应须摈弃。<a id="a-CE"></a>不堪共住大德。<a id="a-CF"></a>若有求寂受近圆时。<a id="a-CG"></a>其根遂转。<a id="a-CH"></a>成近圆不。<a id="a-CI"></a>佛言。<a id="a-CJ"></a>成受近圆。<a id="a-CK"></a>应送向苾刍尼住处。<a id="a-CL"></a>大德受近圆时。<a id="a-CM"></a>若有求寂。<a id="a-CN"></a>便作是语。<a id="a-CO"></a>诸具寿。<a id="a-CP"></a>莫授我近圆。<a id="a-CQ"></a>此成近圆不。<a id="a-CR"></a>佛言。<a id="a-CS"></a>不成邬波离。<a id="a-CT"></a>如受近圆讫。<a id="a-CU"></a>若作是言。<a id="a-CV"></a>应知我是求寂(此言据其有心欲舍)当尔之时。<a id="a-CW"></a>尚非近圆。<a id="a-CX"></a>何况正受之际。<a id="a-CY"></a>作如是语。<a id="a-CZ"></a>大德。<a id="a-Ca"></a>如正受近圆时。<a id="a-Cb"></a>自言我是俗人。<a id="a-Cc"></a>此成近圆不。<a id="a-Cd"></a>佛言。<a id="a-Ce"></a>不成邬波离。<a id="a-Cf"></a>如受近圆讫。<a id="a-Cg"></a>若作是言。<a id="a-Ch"></a>我是俗人。<a id="a-Ci"></a>尚失近圆。<a id="a-Cj"></a>何况正受之际。</p>
  <p id="aCk">如世尊说。<a id="a-Cl"></a>苾刍欲舍学处者。<a id="a-Cm"></a>彼应住念。<a id="a-Cn"></a>决作舍心。<a id="a-Co"></a>对一苾刍蹲踞合掌。<a id="a-Cp"></a>作如是说。<a id="a-Cq"></a>具寿存念。<a id="a-Cr"></a>我某甲苾刍于不净行法不能奉持。<a id="a-Cs"></a>我某甲苾刍今对具寿。<a id="a-Ct"></a>舍其学处。<a id="a-Cu"></a>除出家相。<a id="a-Cv"></a>作俗容仪。<a id="a-Cw"></a>具寿。<a id="a-Cx"></a>从今知我是俗人。<a id="a-Cy"></a>如是三说。<a id="a-Cz"></a>应言奥箄迦。<a id="a-D0"></a>若对癫狂心乱之人。<a id="a-D1"></a>而舍式叉不成舍学。<a id="a-D2"></a>余众准此。</p>
  <p id="aD3">令怖白四。</p>
  <p id="aD4">佛在室罗伐城时。<a id="a-D5"></a>半豆卢呬得迦等(译为黄赤色)诸苾刍辈。<a id="a-D6"></a>是斗诤者。<a id="a-D7"></a>是评论者。<a id="a-D8"></a>彼便数数举众诤事。<a id="a-D9"></a>常令僧伽不安乐住。<a id="a-DA"></a>能令诤竞展转增长。<a id="a-DB"></a>诸苾刍以缘白佛。<a id="a-DC"></a>佛言。<a id="a-DD"></a>汝诸苾刍。<a id="a-DE"></a>应与半豆卢呬得迦等作令怖羯磨。<a id="a-DF"></a>若更有余如是流类。<a id="a-DG"></a>应如是与。<a id="a-DH"></a>有五缘作令怖羯磨。<a id="a-DI"></a>是非法羯磨。<a id="a-DJ"></a>是非毗奈耶羯磨。<a id="a-DK"></a>僧伽作时。<a id="a-DL"></a>得越法罪。<a id="a-DM"></a>何谓为五。<a id="a-DN"></a>一不作诘问。<a id="a-DO"></a>二不为忆念。<a id="a-DP"></a>三无其实。<a id="a-DQ"></a>四不自臣罪。<a id="a-DR"></a>五不对面作。<a id="a-DS"></a>复有五缘。<a id="a-DT"></a>作令怖羯磨。<a id="a-DU"></a>是如法羯磨。<a id="a-DV"></a>是如毗奈耶羯磨。<a id="a-DW"></a>僧伽无过。<a id="a-DX"></a>先作诘问。<a id="a-DY"></a>令其忆念。<a id="a-DZ"></a>其事是实。<a id="a-Da"></a>自复臣罪对面作法。<a id="a-Db"></a>如是应作。<a id="a-Dc"></a>为前方便。<a id="a-Dd"></a>准上应知。<a id="a-De"></a>次令一苾刍为白四羯磨。<a id="a-Df"></a>大德僧伽听。<a id="a-Dg"></a>此苾刍半豆卢呬得迦等斗乱僧伽令起诤竞。<a id="a-Dh"></a>彼便数数举发诤事。<a id="a-Di"></a>常令僧伽不安乐住。<a id="a-Dj"></a>若僧伽。<a id="a-Dk"></a>时至听者。<a id="a-Dl"></a>僧伽应许。<a id="a-Dm"></a>僧伽。<a id="a-Dn"></a>今与半豆卢呬得迦等。<a id="a-Do"></a>作令怖羯磨。<a id="a-Dp"></a>白如是。<a id="a-Dq"></a>大德僧伽听。<a id="a-Dr"></a>此苾刍半豆卢呬得迦等斗乱僧伽令起诤竞。<a id="a-Ds"></a>彼便数数举发诤事。<a id="a-Dt"></a>常令僧伽不安乐住。<a id="a-Du"></a>僧伽。<a id="a-Dv"></a>今与半豆卢呬得迦等作令怖羯磨。<a id="a-Dw"></a>若诸具寿听与半豆卢呬得迦等作令怖羯磨者默然。<a id="a-Dx"></a>若不许者说。<a id="a-Dy"></a>此是初羯磨。<a id="a-Dz"></a>第二第三亦如是说。<a id="a-E0"></a>僧伽已与半豆卢呬得迦等作令怖羯磨竟。<a id="a-E1"></a>僧伽已听许。<a id="a-E2"></a>由其默然故。<a id="a-E3"></a>我今如是持。<a id="a-E4"></a>若苾刍僧伽。<a id="a-E5"></a>与作令怖羯磨已。<a id="a-E6"></a>不得与他出家。<a id="a-E7"></a>不得授他近圆。<a id="a-E8"></a>广如上说。<a id="a-E9"></a>时诸苾刍为半豆卢呬得迦等作令怖羯磨。<a id="a-EA"></a>既得法已。<a id="a-EB"></a>极现恭勤。<a id="a-EC"></a>于僧伽处不生轻慢。<a id="a-ED"></a>希求拔济恒申敬礼。<a id="a-EE"></a>界内而住。<a id="a-EF"></a>请乞收摄法。<a id="a-EG"></a>自云。<a id="a-EH"></a>我半豆卢呬得迦。<a id="a-EI"></a>于此斗诤长为止息。<a id="a-EJ"></a>诸苾刍众以缘白佛。<a id="a-EK"></a>佛言。<a id="a-EL"></a>汝诸苾刍。<a id="a-EM"></a>先为半豆卢呬得迦等作令怖羯磨者。<a id="a-EN"></a>今为半豆卢呬得迦等作收摄羯磨。<a id="a-EO"></a>若更有余如是流类者。<a id="a-EP"></a>有其五法与作令怖羯磨。<a id="a-EQ"></a>苾刍若未收摄不应收摄。<a id="a-ER"></a>何谓为五。<a id="a-ES"></a>一依国王。<a id="a-ET"></a>二依诸官。<a id="a-EU"></a>三依别人。<a id="a-EV"></a>四依外道。<a id="a-EW"></a>五依僧伽。<a id="a-EX"></a>如是之人不应收摄。<a id="a-EY"></a>复有五法。<a id="a-EZ"></a>不应收摄。<a id="a-Ea"></a>云何为五。<a id="a-Eb"></a>一承事外道。<a id="a-Ec"></a>二乐亲近恶友。<a id="a-Ed"></a>三供养外道。<a id="a-Ee"></a>四不愿与僧伽和合。<a id="a-Ef"></a>五不愿与僧伽同住。<a id="a-Eg"></a>如是之人不应收摄。<a id="a-Eh"></a>复有五法。<a id="a-Ei"></a>不应收摄。<a id="a-Ej"></a>一骂苾刍。<a id="a-Ek"></a>二嗔恨。<a id="a-El"></a>三诃责。<a id="a-Em"></a>四行不应行。<a id="a-En"></a>五苾刍学处而不修习。<a id="a-Eo"></a>若有五法应可收摄。<a id="a-Ep"></a>云何为五。<a id="a-Eq"></a>一于僧伽处自现恭勤不生轻慢。<a id="a-Er"></a>二悕求拔济。<a id="a-Es"></a>三恒申敬礼。<a id="a-Et"></a>四界内而住请求收摄。<a id="a-Eu"></a>五自云我今于此斗诤更不复作。<a id="a-Ev"></a>是谓为五。<a id="a-Ew"></a>若未收摄者。<a id="a-Ex"></a>应可收摄。<a id="a-Ey"></a>复有五法应可收摄。<a id="a-Ez"></a>云何为五。<a id="a-F0"></a>一不依国王。<a id="a-F1"></a>二不依诸官。<a id="a-F2"></a>三不依别人。<a id="a-F3"></a>四不依外道。<a id="a-F4"></a>五不依僧伽。<a id="a-F5"></a>是名为五。<a id="a-F6"></a>复有五法。<a id="a-F7"></a>与解令怖羯磨。<a id="a-F8"></a>云何为五。<a id="a-F9"></a>一不于外道而作承事。<a id="a-FA"></a>二不亲近恶友。<a id="a-FB"></a>三不供养外道。<a id="a-FC"></a>四愿与僧伽和合。<a id="a-FD"></a>五愿与僧伽同住。<a id="a-FE"></a>是名为五。<a id="a-FF"></a>复有五法。<a id="a-FG"></a>与解令怖羯磨。<a id="a-FH"></a>云何为五。<a id="a-FI"></a>一不骂苾刍。<a id="a-FJ"></a>二不嗔恨。<a id="a-FK"></a>三不诃责。<a id="a-FL"></a>四行所应行。<a id="a-FM"></a>五于苾刍学处而常修习。<a id="a-FN"></a>是名为五。<a id="a-FO"></a>既调伏已应与收摄羯磨。<a id="a-FP"></a>为前方便。<a id="a-FQ"></a>准上应知。<a id="a-FR"></a>乃至半豆卢呬得迦等作如是言。</p>
  <p id="aFS">大德僧伽听。<a id="a-FT"></a>我苾刍半豆卢呬得迦等是斗乱者。<a id="a-FU"></a>是诤竞者。<a id="a-FV"></a>我便数数举发诤事。<a id="a-FW"></a>常令僧伽不安乐住。<a id="a-FX"></a>由是僧伽于我等辈为作令怖羯磨。<a id="a-FY"></a>我得羯磨已。<a id="a-FZ"></a>于僧伽中极现恭勤不生轻慢。<a id="a-Fa"></a>悕求拔济恒申敬礼。<a id="a-Fb"></a>界内而住请求收摄。<a id="a-Fc"></a>我于斗诤永为止息。<a id="a-Fd"></a>愿大德僧伽。<a id="a-Fe"></a>与我半豆卢呬得迦等解令怖羯磨。<a id="a-Ff"></a>是能愍者。<a id="a-Fg"></a>愿哀愍故。<a id="a-Fh"></a>第二第三亦如是说。<a id="a-Fi"></a>次一苾刍为白四羯磨。</p>
  <p id="aFj">大德僧伽听。<a id="a-Fk"></a>此半豆卢呬得迦诸苾刍等斗乱僧伽令起诤竞。<a id="a-Fl"></a>复便数数举发诤事。<a id="a-Fm"></a>常令僧伽不安乐住。<a id="a-Fn"></a>僧伽先与半豆卢呬得迦诸苾刍等作令怖羯磨。<a id="a-Fo"></a>此半豆卢呬得迦诸苾刍等得羯磨已。<a id="a-Fp"></a>于僧伽中极现恭勤不生轻慢。<a id="a-Fq"></a>今从僧伽乞解令怖羯磨。<a id="a-Fr"></a>若僧伽时至听者。<a id="a-Fs"></a>僧伽应许。<a id="a-Ft"></a>僧伽今与半豆卢呬得迦诸苾刍等解令怖羯磨。<a id="a-Fu"></a>白如是。</p>
  <p id="aFv">大德僧伽听此半豆卢呬得迦诸苾刍等。<a id="a-Fw"></a>斗乱僧伽令起诤竞。<a id="a-Fx"></a>复便数数举发诤事。<a id="a-Fy"></a>常令僧伽不安乐住。<a id="a-Fz"></a>僧伽。<a id="a-G0"></a>先与半豆卢呬得迦诸苾刍等作令怖羯磨。<a id="a-G1"></a>此半豆卢呬得迦诸苾刍等得羯磨已。<a id="a-G2"></a>于僧伽中极现恭勤不生轻慢。<a id="a-G3"></a>今从僧伽乞解令怖羯磨。<a id="a-G4"></a>僧伽今与半豆卢呬得迦诸苾刍等解令怖羯磨者默然。<a id="a-G5"></a>若不许者说。<a id="a-G6"></a>此是初羯磨。<a id="a-G7"></a>第二第三亦如是说。<a id="a-G8"></a>僧伽。<a id="a-G9"></a>已与半豆卢呬得迦诸苾刍等解令怖羯磨竟。<a id="a-GA"></a>僧伽已听许。<a id="a-GB"></a>由其默然故。<a id="a-GC"></a>我今如是持。</p>
 </body>
</html>