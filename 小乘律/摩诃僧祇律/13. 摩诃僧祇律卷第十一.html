<!doctype html>
<html id="z3IBV2Lok" data-ver="1766">
 <head>
  <meta charset="utf-8">
  <meta author="佛陀跋陀罗">
  <meta author="法显">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">摩诃僧祇律卷第十一</h1>
  <p id="a2">佛住王舍城迦兰陀竹园。<a id="a-3"></a>广说如上。<a id="a-4"></a>尔时周罗聚落主。<a id="a-5"></a>到世尊所。<a id="a-6"></a>头面礼足却住一面。<a id="a-7"></a>白佛言。<a id="a-8"></a>世尊。<a id="a-9"></a>前日众多大臣婆罗门居士长者。<a id="a-A"></a>集王殿上。<a id="a-B"></a>作如是论。<a id="a-C"></a>有言沙门释子应畜金银。<a id="a-D"></a>有言不应畜。<a id="a-E"></a>何者实语法语。<a id="a-F"></a>随顺法于现法中不逆论。<a id="a-G"></a>佛言。<a id="a-H"></a>沙门释子不应畜金银。<a id="a-I"></a>若有人言应畜金银。<a id="a-J"></a>是诽谤我非实非法非随顺。<a id="a-K"></a>于现法中是为逆论。<a id="a-L"></a>何以故。<a id="a-M"></a>若得畜金银者。<a id="a-N"></a>亦应得畜五欲。<a id="a-O"></a>何等五。<a id="a-P"></a>一者眼分别色爱染着。<a id="a-Q"></a>乃至身受触爱染着。<a id="a-R"></a>当知是非沙门释种法。<a id="a-S"></a>聚落主言。<a id="a-T"></a>甚奇世尊。<a id="a-U"></a>未曾有也世尊。<a id="a-V"></a>如世尊说。<a id="a-W"></a>沙门释子不应畜金银。<a id="a-X"></a>若畜金银者。<a id="a-Y"></a>非沙门法非释种法。<a id="a-Z"></a>是故我今归依佛归依法归依僧。<a id="a-a"></a>我是佛优婆塞离杀生。<a id="a-b"></a>世尊当证知。<a id="a-c"></a>如是三说。<a id="a-d"></a>乃至不饮酒。<a id="a-e"></a>我先时有是念。<a id="a-f"></a>沙门释子不应畜金银。<a id="a-g"></a>若畜者无异受五欲人。<a id="a-h"></a>尔时世尊即为聚落主。<a id="a-i"></a>随顺说法示教利喜。<a id="a-j"></a>如染净氎易为受色。<a id="a-k"></a>即于坐上见四圣谛。<a id="a-l"></a>见四圣谛已白佛言。<a id="a-m"></a>世尊。<a id="a-n"></a>俗人多务当还请辞。<a id="a-o"></a>佛言。<a id="a-p"></a>宜知是时。<a id="a-q"></a>起礼佛足右绕而去。<a id="a-r"></a>去不久佛往众多比丘所。<a id="a-s"></a>敷尼师檀坐已。<a id="a-t"></a>语诸比丘。<a id="a-u"></a>向周罗聚落主来到我所。<a id="a-v"></a>如上广说。<a id="a-w"></a>乃至右绕而去。<a id="a-x"></a>佛告诸比丘。<a id="a-y"></a>汝等当如是学。<a id="a-z"></a>不得畜金银。<a id="a-10"></a>我无有方便得畜金银。</p>
  <p id="a11">复次佛住舍卫城。<a id="a-12"></a>广说如上。<a id="a-13"></a>世尊以五事利益故。<a id="a-14"></a>五日一行诸比丘房。<a id="a-15"></a>见难陀优波难陀住处。<a id="a-16"></a>时难陀优波难陀。<a id="a-17"></a>数钱手上着土。<a id="a-18"></a>往诣世尊头面礼足却住一面。<a id="a-19"></a>佛知而故问。<a id="a-1A"></a>手上何以着土。<a id="a-1B"></a>答言世尊。<a id="a-1C"></a>我数钱故手上有土。<a id="a-1D"></a>佛语难陀。<a id="a-1E"></a>汝等云何手自捉生色似色从今日不听手自持生色似色。</p>
  <p id="a1F">复次佛住毗舍离大林重阁精舍。<a id="a-1G"></a>广说如上。<a id="a-1H"></a>时优陀夷。<a id="a-1I"></a>时到着入聚落衣持钵。<a id="a-1J"></a>至一泥师家。<a id="a-1K"></a>其家始作节会讫。<a id="a-1L"></a>其妇出迎作礼问言。<a id="a-1M"></a>尊者。<a id="a-1N"></a>昨日何以不来。<a id="a-1O"></a>若来者当得好饮食。<a id="a-1P"></a>答言。<a id="a-1Q"></a>昨日今日复何在耶。<a id="a-1R"></a>若有好食便可持来。<a id="a-1S"></a>白言。<a id="a-1T"></a>好食已尽。<a id="a-1U"></a>今与尊者钱。<a id="a-1V"></a>可于店上易好食。<a id="a-1W"></a>答言。<a id="a-1X"></a>世尊制戒。<a id="a-1Y"></a>不听我自手捉钱。<a id="a-1Z"></a>汝可以钱系我衣角。<a id="a-1a"></a>即如其言系钱而去。<a id="a-1b"></a>至市肆上语言。<a id="a-1c"></a>长寿与我饼来。<a id="a-1d"></a>答言。<a id="a-1e"></a>尊者示我钱来。<a id="a-1f"></a>优陀夷言。<a id="a-1g"></a>但与我饼。<a id="a-1h"></a>我不动此处。<a id="a-1i"></a>当与汝钱。<a id="a-1j"></a>白言。<a id="a-1k"></a>尊者持钵来。<a id="a-1l"></a>即与钵盛满种种饼食。<a id="a-1m"></a>与已语言与我钱来。<a id="a-1n"></a>答言。<a id="a-1o"></a>汝自衣角头解取。<a id="a-1p"></a>肆上人欲调弄故不与解。<a id="a-1q"></a>语言。<a id="a-1r"></a>汝自解与我。<a id="a-1s"></a>答言。<a id="a-1t"></a>佛不听我捉生色似色。<a id="a-1u"></a>汝自解取。<a id="a-1v"></a>解取已即呵责言。<a id="a-1w"></a>云何沙门释子。<a id="a-1x"></a>以少方便谓此为净。<a id="a-1y"></a>我等亦不常以手捉。<a id="a-1z"></a>及着口中。<a id="a-20"></a>我亦不系衣角头及囊器中。<a id="a-21"></a>此失沙门法。<a id="a-22"></a>何道之有。<a id="a-23"></a>时优陀夷。<a id="a-24"></a>持饼到自房中。<a id="a-25"></a>唤余比丘共食。<a id="a-26"></a>诸比丘即问。<a id="a-27"></a>此饼甚好为何处得。<a id="a-28"></a>此非家中作饼。<a id="a-29"></a>答言。<a id="a-2A"></a>诸长老此中少利多过。<a id="a-2B"></a>诸比丘问言。<a id="a-2C"></a>何故多过。<a id="a-2D"></a>答言。<a id="a-2E"></a>我如是如是因缘是故多过。<a id="a-2F"></a>诸比丘以是事具白世尊。<a id="a-2G"></a>佛言呼优陀夷来。<a id="a-2H"></a>来已。<a id="a-2I"></a>佛问优陀夷。<a id="a-2J"></a>汝实尔不。<a id="a-2K"></a>答言。<a id="a-2L"></a>实尔世尊。<a id="a-2M"></a>佛言。<a id="a-2N"></a>此是恶事。<a id="a-2O"></a>从今日后衣系亦不听。</p>
  <p id="a2P">复次佛住迦维罗卫城广说如上。<a id="a-2Q"></a>世尊以五事利益故。<a id="a-2R"></a>五日一行诸比丘房。<a id="a-2S"></a>见一比丘痿黄羸瘦。<a id="a-2T"></a>佛知而故问。<a id="a-2U"></a>比丘忍苦不安隐住不。<a id="a-2V"></a>答言。<a id="a-2W"></a>世尊。<a id="a-2X"></a>我不安隐疾病苦恼。<a id="a-2Y"></a>佛语比丘。<a id="a-2Z"></a>汝不能索随病食随病药耶。<a id="a-2a"></a>答言。<a id="a-2b"></a>我闻世尊制戒。<a id="a-2c"></a>不得自手捉生色似色。<a id="a-2d"></a>复无人与我。<a id="a-2e"></a>是故受苦恼。<a id="a-2f"></a>佛言。<a id="a-2g"></a>从今日后。<a id="a-2h"></a>听病人得使净人畜莫贪着。<a id="a-2i"></a>佛告诸比丘。<a id="a-2j"></a>依止迦维罗卫城比丘。<a id="a-2k"></a>皆悉令集以十利故与诸比丘制戒。<a id="a-2l"></a>乃至已闻者当重闻。<a id="a-2m"></a>若比丘自手捉生色似色。<a id="a-2n"></a>若使人捉举。<a id="a-2o"></a>贪著者尼萨耆波夜提。<a id="a-2p"></a>比丘者如上说。<a id="a-2q"></a>自手者若身若身分若身相续。<a id="a-2r"></a>身者一切身。<a id="a-2s"></a>身分者若手若脚若肘若膝。<a id="a-2t"></a>身相续者。<a id="a-2u"></a>若系僧伽梨。<a id="a-2v"></a>郁多罗僧。<a id="a-2w"></a>安陀会。<a id="a-2x"></a>覆疮衣。<a id="a-2y"></a>僧祇枝。<a id="a-2z"></a>雨浴衣。<a id="a-30"></a>若钵小钵键[金*咨]铜盂中。<a id="a-31"></a>如是比是名身相续。<a id="a-32"></a>生色者是金也。<a id="a-33"></a>似色者是银。<a id="a-34"></a>生色似色者。<a id="a-35"></a>钱等市用物。<a id="a-36"></a>捉者若自捉若语人捉。<a id="a-37"></a>举者若自举若教人举。<a id="a-38"></a>贪著者作是念。<a id="a-39"></a>我当用此物得五欲。<a id="a-3A"></a>谓色声香味触等。<a id="a-3B"></a>是名贪着。<a id="a-3C"></a>不贪著者。<a id="a-3D"></a>如清净持戒比丘。<a id="a-3E"></a>自担粮食麨糒米面等。<a id="a-3F"></a>时作是念。<a id="a-3G"></a>我无有方便欲食此食。<a id="a-3H"></a>但于此不净物中生清净物想。<a id="a-3I"></a>我当受用尼萨耆波夜提。<a id="a-3J"></a>尼萨耆波夜提者。<a id="a-3K"></a>是金银钱应僧中舍。<a id="a-3L"></a>波夜提罪应悔过。<a id="a-3M"></a>若不舍而悔得越比尼罪。<a id="a-3N"></a>此金银若钱。<a id="a-3O"></a>若作不作。<a id="a-3P"></a>若多若少。<a id="a-3Q"></a>若纯若杂。<a id="a-3R"></a>若成器不成器等。<a id="a-3S"></a>僧中舍已不得还。<a id="a-3T"></a>彼比丘僧亦不得分。<a id="a-3U"></a>若多者应着无尽物中。<a id="a-3V"></a>于此无尽物中。<a id="a-3W"></a>若生息利得作房舍。<a id="a-3X"></a>中衣不得食用。<a id="a-3Y"></a>比丘凡得钱及安居讫。<a id="a-3Z"></a>得衣直时不得自手取。<a id="a-3a"></a>当使净人知。<a id="a-3b"></a>若无净人指示脚边地语言。<a id="a-3c"></a>是中知着地已。<a id="a-3d"></a>自得用草叶塼瓦等物。<a id="a-3e"></a>遥掷覆上待净人来令知。<a id="a-3f"></a>若净人来知已持去。<a id="a-3g"></a>若不可信者。<a id="a-3h"></a>教使在前行使知置一处。<a id="a-3i"></a>若可信净人者从意使知置一处。<a id="a-3j"></a>若比丘知佛事僧事。<a id="a-3k"></a>多有金银钱当举时。<a id="a-3l"></a>若是生地教净人使知。<a id="a-3m"></a>若是覆处死土。<a id="a-3n"></a>若自掘。<a id="a-3o"></a>若使年少比丘掘。<a id="a-3p"></a>若净人不可信者。<a id="a-3q"></a>裹眼三旋。<a id="a-3r"></a>然后使知地。<a id="a-3s"></a>知地已。<a id="a-3t"></a>使知内钱坑中。<a id="a-3u"></a>犹复裹眼使去。<a id="a-3v"></a>若钱堕坑岸上者得捉塼瓦掷钱使入坑中。<a id="a-3w"></a>得自填坑。<a id="a-3x"></a>后欲取时。<a id="a-3y"></a>若是生地使净人知。<a id="a-3z"></a>若是死地得自掘。<a id="a-40"></a>抒土到钱。<a id="a-41"></a>净人不可信者。<a id="a-42"></a>复裹眼三旋。<a id="a-43"></a>将来取之。<a id="a-44"></a>若襆裹中有金银钱。<a id="a-45"></a>在橛上不得自捉。<a id="a-46"></a>当使净人知。<a id="a-47"></a>若净人小不及者。<a id="a-48"></a>得抱举使知。<a id="a-49"></a>取抱时应作是言。<a id="a-4A"></a>我举净人。<a id="a-4B"></a>我举净人。<a id="a-4C"></a>得下物已。<a id="a-4D"></a>当使解。<a id="a-4E"></a>若不知解者得捉。<a id="a-4F"></a>净人手教使解。<a id="a-4G"></a>解已教知数。<a id="a-4H"></a>若不知数者。<a id="a-4I"></a>得捉净人手数。<a id="a-4J"></a>数已余者。<a id="a-4K"></a>还教着囊中。<a id="a-4L"></a>若不知着囊中者得捉净人手教着囊中着囊中已。<a id="a-4M"></a>教净人系若不知系者。<a id="a-4N"></a>使净人手捉囊底。<a id="a-4O"></a>比丘得自系。<a id="a-4P"></a>系已还置橛上。<a id="a-4Q"></a>若净人短不及者。<a id="a-4R"></a>得抱举。<a id="a-4S"></a>若槛匮箱箧等在架上。<a id="a-4T"></a>橛上取时举时覆时。<a id="a-4U"></a>亦复如上。<a id="a-4V"></a>若行道时净人檐金银。<a id="a-4W"></a>净人若小得手牵去。<a id="a-4X"></a>若渡水时得抱渡。<a id="a-4Y"></a>应作是言我渡净人。<a id="a-4Z"></a>我渡净人。<a id="a-4a"></a>若比丘将净人行。<a id="a-4b"></a>若净人小不能上船。<a id="a-4c"></a>得抱上。<a id="a-4d"></a>应作是言。<a id="a-4e"></a>我举净人。<a id="a-4f"></a>我举净人。<a id="a-4g"></a>下船时亦如是。<a id="a-4h"></a>是比丘若道行食息时。<a id="a-4i"></a>若河若井。<a id="a-4j"></a>若池上食。<a id="a-4k"></a>食已净人忘囊去。<a id="a-4l"></a>有长老比丘。<a id="a-4m"></a>在后看诸人不忘物耶。<a id="a-4n"></a>见有遗物。<a id="a-4o"></a>作是念。<a id="a-4p"></a>此必是比丘许。<a id="a-4q"></a>即便持去行及伴已问伴言。<a id="a-4r"></a>是谁许。<a id="a-4s"></a>有人言。<a id="a-4t"></a>此是净人囊。<a id="a-4u"></a>即速放地。<a id="a-4v"></a>净人尔时应即取去。<a id="a-4w"></a>不得字名。<a id="a-4x"></a>若比丘行道共净人一处宿。<a id="a-4y"></a>夜发去时。<a id="a-4z"></a>净人捉比丘襆。<a id="a-50"></a>比丘捉净人襆。<a id="a-51"></a>到地了见襆。<a id="a-52"></a>是净人襆。<a id="a-53"></a>即应放地。<a id="a-54"></a>净人应取不得字名。<a id="a-55"></a>若比丘多有金银钱失去。<a id="a-56"></a>若疑在床间。<a id="a-57"></a>欲求觅故。<a id="a-58"></a>出床时。<a id="a-59"></a>越比尼罪。<a id="a-5A"></a>若得尼萨耆。<a id="a-5B"></a>若比丘多有钱物。<a id="a-5C"></a>疑在毡褥中。<a id="a-5D"></a>欲求故出毡时越比尼罪。<a id="a-5E"></a>得已尼萨耆。<a id="a-5F"></a>若比丘多有钱物。<a id="a-5G"></a>疑在地。<a id="a-5H"></a>欲求故扫地时。<a id="a-5I"></a>越比尼罪若得尼萨耆。<a id="a-5J"></a>若比丘多有钱物。<a id="a-5K"></a>疑在粪扫中。<a id="a-5L"></a>欲求故出粪扫时。<a id="a-5M"></a>越比尼罪。<a id="a-5N"></a>得尼萨耆。<a id="a-5O"></a>若病比丘有人与药直钱病故得着敷褥底。<a id="a-5P"></a>眼闇求时。<a id="a-5Q"></a>手摩触在不无罪。<a id="a-5R"></a>若檀越新作金银床机。<a id="a-5S"></a>信心故欲令比丘最初受用。<a id="a-5T"></a>比丘言。<a id="a-5U"></a>我出家人法不得用。<a id="a-5V"></a>檀越复言。<a id="a-5W"></a>尊者。<a id="a-5X"></a>为我故颇有开通。<a id="a-5Y"></a>得受用不。<a id="a-5Z"></a>比丘应语言。<a id="a-5a"></a>厚敷一一人自重坐具者得坐。<a id="a-5b"></a>比丘坐已不得动床。<a id="a-5c"></a>亦不得赞叹。<a id="a-5d"></a>若檀越新作金银承足机。<a id="a-5e"></a>信心故欲令比丘最初受用。<a id="a-5f"></a>比丘言。<a id="a-5g"></a>我出家人法不得受用。<a id="a-5h"></a>复言。<a id="a-5i"></a>尊者。<a id="a-5j"></a>为我故可得方便开通受用不。<a id="a-5k"></a>应语言。<a id="a-5l"></a>机上若着树叶若氎覆上者得安脚。<a id="a-5m"></a>安脚已不得动足。<a id="a-5n"></a>亦不得赞叹。<a id="a-5o"></a>有檀越作金银盘。<a id="a-5p"></a>信心故欲令比丘最初受用。<a id="a-5q"></a>比丘言。<a id="a-5r"></a>我出家人法不得用。<a id="a-5s"></a>复言。<a id="a-5t"></a>尊者。<a id="a-5u"></a>为我故。<a id="a-5v"></a>颇有方便开通得受用不。<a id="a-5w"></a>应语。<a id="a-5x"></a>若草叶若氎覆盘上者得。<a id="a-5y"></a>不得手捉。<a id="a-5z"></a>应指示着地。<a id="a-60"></a>若檀越新作金银器。<a id="a-61"></a>信心故。<a id="a-62"></a>欲令比丘最初受用。<a id="a-63"></a>比丘言。<a id="a-64"></a>我出家人法不得受用。<a id="a-65"></a>复言。<a id="a-66"></a>尊者。<a id="a-67"></a>为我故。<a id="a-68"></a>颇有方便开通得受用不。<a id="a-69"></a>应语。<a id="a-6A"></a>汝当净洗置盘上持食来。<a id="a-6B"></a>来时应舒手指器。<a id="a-6C"></a>应作是言。<a id="a-6D"></a>受受。<a id="a-6E"></a>如是三说。<a id="a-6F"></a>名为受受。<a id="a-6G"></a>已在器中食不得触器四边。<a id="a-6H"></a>若四月八日及大会供养时。<a id="a-6I"></a>金银塔菩萨像。<a id="a-6J"></a>及幢幡盖供养具。<a id="a-6K"></a>一切有金银涂者。<a id="a-6L"></a>比丘不得自手捉。<a id="a-6M"></a>使净人捉。<a id="a-6N"></a>若倒地者。<a id="a-6O"></a>当捉无金银处。<a id="a-6P"></a>若遍有金银涂者。<a id="a-6Q"></a>当以衣物花等裹手捉。<a id="a-6R"></a>若无物裹手。<a id="a-6S"></a>若像上随有未涂处得捉。<a id="a-6T"></a>若金银香炉灯盛拂柄。<a id="a-6U"></a>如是比一切有金银。<a id="a-6V"></a>若涂者不得捉。<a id="a-6W"></a>及浴金银菩萨形像。<a id="a-6X"></a>不得自洗。<a id="a-6Y"></a>当使净人。<a id="a-6Z"></a>若大会时有金银像。<a id="a-6a"></a>使净人持出。<a id="a-6b"></a>比丘得佐不得捉。<a id="a-6c"></a>有金银处。<a id="a-6d"></a>比丘不得先捉后放。<a id="a-6e"></a>若比丘随国土。<a id="a-6f"></a>若有铜钱。<a id="a-6g"></a>若具子钱若铁钱。<a id="a-6h"></a>若胡胶钱竹筹钱皮钱。<a id="a-6i"></a>如是一切随国土中所用。<a id="a-6j"></a>比丘不得捉。<a id="a-6k"></a>或有国土所用。<a id="a-6l"></a>相不成就捉者。<a id="a-6m"></a>越比尼罪。<a id="a-6n"></a>国土不用相成就捉者。<a id="a-6o"></a>越比尼罪。<a id="a-6p"></a>国土所用相成就捉者。<a id="a-6q"></a>尼萨耆波夜提。<a id="a-6r"></a>国土所不用相不成就。<a id="a-6s"></a>作铜铁捉无罪。<a id="a-6t"></a>是故说。</p>
  <p id="a6u">佛住舍卫城。<a id="a-6v"></a>广说如上。<a id="a-6w"></a>时六群比丘在市中。<a id="a-6x"></a>买酥油蜜石蜜。<a id="a-6y"></a>乳酪鱼肉。<a id="a-6z"></a>种种买食。<a id="a-70"></a>为世人所嫌。<a id="a-71"></a>云何沙门释子不能乞食。<a id="a-72"></a>到诸市中买食而食。<a id="a-73"></a>失沙门法。<a id="a-74"></a>何道之有。<a id="a-75"></a>诸比丘以是因缘。<a id="a-76"></a>往白世尊。<a id="a-77"></a>佛言。<a id="a-78"></a>呼六群比丘来。<a id="a-79"></a>来已佛问六群比丘。<a id="a-7A"></a>汝实市中种种买食。<a id="a-7B"></a>为世人所嫌耶。<a id="a-7C"></a>答言。<a id="a-7D"></a>实尔世尊。<a id="a-7E"></a>佛言。<a id="a-7F"></a>此是恶事。<a id="a-7G"></a>正应为世人所嫌。<a id="a-7H"></a>汝常不闻我赞叹少欲呵责多欲耶。<a id="a-7I"></a>此非法非律。<a id="a-7J"></a>不如佛教。<a id="a-7K"></a>不可以是长养善法。<a id="a-7L"></a>佛告诸比丘。<a id="a-7M"></a>依止舍卫城比丘。<a id="a-7N"></a>皆悉令集以十利故。<a id="a-7O"></a>为诸比丘制戒。<a id="a-7P"></a>乃至已闻者当重闻。<a id="a-7Q"></a>若比丘种种买卖。<a id="a-7R"></a>尼萨耆。<a id="a-7S"></a>波夜提。<a id="a-7T"></a>比丘者如上说。<a id="a-7U"></a>种种者。<a id="a-7V"></a>若自问价。<a id="a-7W"></a>若使人问价。<a id="a-7X"></a>若自上价。<a id="a-7Y"></a>若使人上价。<a id="a-7Z"></a>若自下价。<a id="a-7a"></a>若使人下价。<a id="a-7b"></a>问价者。<a id="a-7c"></a>此物直几许。<a id="a-7d"></a>答言。<a id="a-7e"></a>尔许与汝。<a id="a-7f"></a>尔许取不作不净问故。<a id="a-7g"></a>越比尼罪。<a id="a-7h"></a>得者尼萨耆。<a id="a-7i"></a>使人问者。<a id="a-7j"></a>语言汝往问彼物索几许。<a id="a-7k"></a>若言索尔许者。<a id="a-7l"></a>汝便与尔所作不净语。<a id="a-7m"></a>遣人问故。<a id="a-7n"></a>越比尼罪。<a id="a-7o"></a>得者尼萨耆。<a id="a-7p"></a>上价者。<a id="a-7q"></a>此价直几许。<a id="a-7r"></a>答言。<a id="a-7s"></a>尔许与汝。<a id="a-7t"></a>尔许欲取。<a id="a-7u"></a>故诤上价作不净语故。<a id="a-7v"></a>越比尼罪。<a id="a-7w"></a>得者尼萨耆。<a id="a-7x"></a>使人上者。<a id="a-7y"></a>语前人言。<a id="a-7z"></a>汝往上尔许。<a id="a-80"></a>尔所得者。<a id="a-81"></a>取是名不净。<a id="a-82"></a>遣使语越比尼罪。<a id="a-83"></a>得者尼萨耆。<a id="a-84"></a>下者此价直几。<a id="a-85"></a>答言一千。<a id="a-86"></a>我与汝八百。<a id="a-87"></a>若言九百。<a id="a-88"></a>语言。<a id="a-89"></a>我与汝七百。<a id="a-8A"></a>如是至十。<a id="a-8B"></a>下求他物不净语故。<a id="a-8C"></a>越比丘罪。<a id="a-8D"></a>得者尼萨耆。<a id="a-8E"></a>使人下者。<a id="a-8F"></a>亦如是。<a id="a-8G"></a>若以时物还买时。<a id="a-8H"></a>物买夜分。<a id="a-8I"></a>物买七日。<a id="a-8J"></a>物买终身。<a id="a-8K"></a>物买随身。<a id="a-8L"></a>物买重物。<a id="a-8M"></a>买不净物。<a id="a-8N"></a>买净不净物。<a id="a-8O"></a>语时犯越比尼罪。<a id="a-8P"></a>得者尼萨耆。<a id="a-8Q"></a>如是夜分七日。<a id="a-8R"></a>终身随身物。<a id="a-8S"></a>重物净不净物。<a id="a-8T"></a>各各作问。<a id="a-8U"></a>亦如是。<a id="a-8V"></a>尼萨耆波夜提者。<a id="a-8W"></a>如上说。<a id="a-8X"></a>肆上衣先已有定价。<a id="a-8Y"></a>比丘持价来。<a id="a-8Z"></a>买衣置地时。<a id="a-8a"></a>应语物主言。<a id="a-8b"></a>此直知是衣。<a id="a-8c"></a>若不语默然。<a id="a-8d"></a>持去者。<a id="a-8e"></a>犯越比尼罪。<a id="a-8f"></a>买伞盖箱革屣扇箧甘蔗。<a id="a-8g"></a>鱼脯酥酪油蜜种种亦如是。<a id="a-8h"></a>有国土市买有常法赍直来着物边。<a id="a-8i"></a>卖物主摇头。<a id="a-8j"></a>当知相与比丘亦应语言。<a id="a-8k"></a>此直知是物。<a id="a-8l"></a>前人若解不解。<a id="a-8m"></a>要应作是语。<a id="a-8n"></a>若不作是语。<a id="a-8o"></a>默然持物去者。<a id="a-8p"></a>犯越比尼罪。<a id="a-8q"></a>若估客卖物应直五十而索百钱。<a id="a-8r"></a>比丘言。<a id="a-8s"></a>我以五十。<a id="a-8t"></a>如是如是求者。<a id="a-8u"></a>不名为下。<a id="a-8v"></a>若比丘知前人欲买物。<a id="a-8w"></a>不得抄市。<a id="a-8x"></a>应问言。<a id="a-8y"></a>汝止未若言未我方坚价。<a id="a-8z"></a>比丘尔时不得中间抄买。<a id="a-90"></a>买者。<a id="a-91"></a>犯越比尼罪。<a id="a-92"></a>若言我休。<a id="a-93"></a>当语物主言。<a id="a-94"></a>我以此价知是物。<a id="a-95"></a>若比丘共展转贸易衣钵时。<a id="a-96"></a>不得中间抄。<a id="a-97"></a>抄者。<a id="a-98"></a>犯越毗尼罪。<a id="a-99"></a>若前人放已取者无罪。<a id="a-9A"></a>若众僧中卖物。<a id="a-9B"></a>得上价。<a id="a-9C"></a>取无罪。<a id="a-9D"></a>若和尚阿阇梨欲取者不得抄。<a id="a-9E"></a>若比丘还共比丘。<a id="a-9F"></a>市买博易作不净语。<a id="a-9G"></a>买者无罪。<a id="a-9H"></a>一切九十六种出家人边。<a id="a-9I"></a>作不净语。<a id="a-9J"></a>买者无罪。<a id="a-9K"></a>若比丘见人卖钵时。<a id="a-9L"></a>作是念。<a id="a-9M"></a>此钵好至某方。<a id="a-9N"></a>当得利。<a id="a-9O"></a>买时犯越比尼罪。<a id="a-9P"></a>若作是念。<a id="a-9Q"></a>我有是物无有净人。<a id="a-9R"></a>此是净物。<a id="a-9S"></a>得买去无罪。<a id="a-9T"></a>到某方或和尚阿阇梨所须。<a id="a-9U"></a>或自为病。<a id="a-9V"></a>或作功德。<a id="a-9W"></a>买去本不为利。<a id="a-9X"></a>临时得贵价卖无罪。<a id="a-9Y"></a>如是一切物。<a id="a-9Z"></a>若比丘籴谷时。<a id="a-9a"></a>作是念。<a id="a-9b"></a>此后当贵籴时。<a id="a-9c"></a>犯越毗尼罪。<a id="a-9d"></a>粜时尼萨耆。<a id="a-9e"></a>若作是念。<a id="a-9f"></a>恐某时谷贵。<a id="a-9g"></a>我今籴此谷。<a id="a-9h"></a>我当依是得诵经坐禅行道。<a id="a-9i"></a>到时谷大贵。<a id="a-9j"></a>若食长。<a id="a-9k"></a>若与和尚阿阇梨。<a id="a-9l"></a>若作功德。<a id="a-9m"></a>余者粜得利无罪。<a id="a-9n"></a>若比丘储药草时作是念。<a id="a-9o"></a>此后当贵买时。<a id="a-9p"></a>犯越比尼罪。<a id="a-9q"></a>后卖者尼萨耆。<a id="a-9r"></a>若比丘买药草时。<a id="a-9s"></a>作是念。<a id="a-9t"></a>为后病时。<a id="a-9u"></a>药草贵难得故。<a id="a-9v"></a>买后若不病。<a id="a-9w"></a>或服残卖得利者无罪。<a id="a-9x"></a>若营事比丘。<a id="a-9y"></a>雇窑师木师。<a id="a-9z"></a>作不净语。<a id="a-A0"></a>犯越比尼罪。<a id="a-A1"></a>若泥师画师。<a id="a-A2"></a>一切作师。<a id="a-A3"></a>亦如是。<a id="a-A4"></a>若僦赁车马牛驴驼人船等。<a id="a-A5"></a>亦如是。<a id="a-A6"></a>若比丘为僧作直月行。<a id="a-A7"></a>市买酥油籴米豆麦面麨糒。<a id="a-A8"></a>求一切物时。<a id="a-A9"></a>作不净语者。<a id="a-AA"></a>犯越比尼罪。<a id="a-AB"></a>若自为买酥油等物。<a id="a-AC"></a>一切作不净语越比尼罪。<a id="a-AD"></a>得者犯尼萨耆。<a id="a-AE"></a>若比丘市买时。<a id="a-AF"></a>得诃嫌说实前人物。<a id="a-AG"></a>此好此恶。<a id="a-AH"></a>若粗若细。<a id="a-AI"></a>斗秤大小香臭等无罪。<a id="a-AJ"></a>若前人言。<a id="a-AK"></a>当与满量平斗。<a id="a-AL"></a>应当语言。<a id="a-AM"></a>以此价知是。<a id="a-AN"></a>若乞食比丘。<a id="a-AO"></a>有长糗糒。<a id="a-AP"></a>持到肆上。<a id="a-AQ"></a>买酥油乳酪时。<a id="a-AR"></a>作不净语。<a id="a-AS"></a>越比尼罪。<a id="a-AT"></a>得者尼萨耆波夜提。<a id="a-AU"></a>比丘不得至人闹处店肆上市买。<a id="a-AV"></a>得到边少人肆上。<a id="a-AW"></a>言以此价知是。<a id="a-AX"></a>如是一切尽皆应言知。<a id="a-AY"></a>若乞食比丘有残糗。<a id="a-AZ"></a>雇治革屣。<a id="a-Aa"></a>作不净语。<a id="a-Ab"></a>犯越比尼罪。<a id="a-Ac"></a>若前与糗后治。<a id="a-Ad"></a>若前治后与糗无罪。<a id="a-Ae"></a>若比丘以钵中残食。<a id="a-Af"></a>雇人使治经行处。<a id="a-Ag"></a>作不净语。<a id="a-Ah"></a>犯越比尼罪。<a id="a-Ai"></a>应语知是若先与食后使作。<a id="a-Aj"></a>若先使作后与食无罪。<a id="a-Ak"></a>有檀越为比丘故。<a id="a-Al"></a>与店上钱语言。<a id="a-Am"></a>若某比丘日日来有所索。<a id="a-An"></a>从意与彼比丘。<a id="a-Ao"></a>后来索时作净不净语无罪。<a id="a-Ap"></a>是比丘所索物店上无即与比丘钱余处买。<a id="a-Aq"></a>比丘往至余处。<a id="a-Ar"></a>求物时作不净语。<a id="a-As"></a>得者尼萨耆波夜提。<a id="a-At"></a>若比丘店肆上。<a id="a-Au"></a>不净语分别价。<a id="a-Av"></a>净语取净语分别价。<a id="a-Aw"></a>不净语取不净语分别价。<a id="a-Ax"></a>不净语取净语分别价。<a id="a-Ay"></a>净语取不净语分别价。<a id="a-Az"></a>净语取者。<a id="a-B0"></a>问前人。<a id="a-B1"></a>此物卖索几许。<a id="a-B2"></a>我欲知此物。<a id="a-B3"></a>净语分别价不净语取者。<a id="a-B4"></a>知是物分别卖索几许。<a id="a-B5"></a>我与如是买。<a id="a-B6"></a>不净语分别价不净语取者。<a id="a-B7"></a>如是分别卖索几许。<a id="a-B8"></a>我如是买。<a id="a-B9"></a>净语分别价净语取者。<a id="a-BA"></a>如是价知如是知取。<a id="a-BB"></a>不净语分别价净语取者。<a id="a-BC"></a>犯越毗尼罪。<a id="a-BD"></a>净语分别价不净语取者。<a id="a-BE"></a>犯越比尼罪。<a id="a-BF"></a>不净语分别价不净语取者。<a id="a-BG"></a>尼萨耆波夜提。<a id="a-BH"></a>净语分别价净语取者无罪。<a id="a-BI"></a>是故说。</p>
  <p id="aBJ">佛住毗舍离大林重阁精舍。<a id="a-BK"></a>广说如上。<a id="a-BL"></a>时难陀优波难陀从王家买金。<a id="a-BM"></a>使王家金银师。<a id="a-BN"></a>作璎珞严饰之具。<a id="a-BO"></a>作成已莹治发光。<a id="a-BP"></a>盛着箱中菁氎莲花覆上。<a id="a-BQ"></a>与沙弥先教言。<a id="a-BR"></a>我将汝到贵胜家。<a id="a-BS"></a>若语汝。<a id="a-BT"></a>开时汝但开现一角头。<a id="a-BU"></a>即将至贵胜家。<a id="a-BV"></a>贵胜家妇女见来头面礼足。<a id="a-BW"></a>却住一面即问言。<a id="a-BX"></a>此箱中是何等。<a id="a-BY"></a>答言。<a id="a-BZ"></a>用问此为非汝所问以不示故复更殷勤。<a id="a-Ba"></a>语沙弥言。<a id="a-Bb"></a>出示与看。<a id="a-Bc"></a>沙弥即示一角。<a id="a-Bd"></a>菁助发色。<a id="a-Be"></a>日光照金晃昱耀目。<a id="a-Bf"></a>问言。<a id="a-Bg"></a>尊者。<a id="a-Bh"></a>此是谁许。<a id="a-Bi"></a>答言。<a id="a-Bj"></a>用问此为。<a id="a-Bk"></a>有金有作者。<a id="a-Bl"></a>即是其主。<a id="a-Bm"></a>复问。<a id="a-Bn"></a>金价直几作功用几。<a id="a-Bo"></a>即如实答。<a id="a-Bp"></a>金直尔许功夫尔所。<a id="a-Bq"></a>即言大贵汝云何嫌贵。<a id="a-Br"></a>我与汝尔许直。<a id="a-Bs"></a>汝能作不。<a id="a-Bt"></a>中有直信者。<a id="a-Bu"></a>作是言。<a id="a-Bv"></a>诚如师教。<a id="a-Bw"></a>作亦甚难。<a id="a-Bx"></a>非可卒得。<a id="a-By"></a>中有妇人。<a id="a-Bz"></a>或自有财。<a id="a-C0"></a>或父母财。<a id="a-C1"></a>或姑嫜财。<a id="a-C2"></a>或伯叔财。<a id="a-C3"></a>或夫婿财。<a id="a-C4"></a>或家中密取财持买璎珞。<a id="a-C5"></a>时人不复肆上买金。<a id="a-C6"></a>亦不雇金银师作。<a id="a-C7"></a>时诸肆上人及金银师。<a id="a-C8"></a>皆嫌言。<a id="a-C9"></a>云何沙门释子夺人息利。<a id="a-CA"></a>诸比丘即以是事。<a id="a-CB"></a>往白世尊。<a id="a-CC"></a>佛言。<a id="a-CD"></a>唤难陀优波难陀来。<a id="a-CE"></a>来已佛问难陀优波难陀。<a id="a-CF"></a>汝实从王家买金使金师作不。<a id="a-CG"></a>答言实尔。<a id="a-CH"></a>世尊。<a id="a-CI"></a>佛言。<a id="a-CJ"></a>优波难陀。<a id="a-CK"></a>此是恶事。<a id="a-CL"></a>汝常不闻。<a id="a-CM"></a>我无数方便呵责多欲。<a id="a-CN"></a>赞叹少欲。<a id="a-CO"></a>此非法非律。<a id="a-CP"></a>不如佛教。<a id="a-CQ"></a>不可以是长养善法。<a id="a-CR"></a>佛告诸比丘。<a id="a-CS"></a>依止毗舍离比丘尽集。<a id="a-CT"></a>以十利故。<a id="a-CU"></a>与诸比丘制戒。<a id="a-CV"></a>乃至已闻者当重闻。<a id="a-CW"></a>若比丘种种贩卖生色似色。<a id="a-CX"></a>尼萨耆波夜提。<a id="a-CY"></a>比丘者。<a id="a-CZ"></a>如上说。<a id="a-Ca"></a>生色者金。<a id="a-Cb"></a>似色者银。<a id="a-Cc"></a>若以金买金金买银金买金银。<a id="a-Cd"></a>若以银买银银买金银买金银。<a id="a-Ce"></a>若以金银买金金银买银金银买金银。<a id="a-Cf"></a>以不作金买不作金。<a id="a-Cg"></a>以不作金买作金。<a id="a-Ch"></a>以不作金买作不作金。<a id="a-Ci"></a>以不作金买作金不作金。<a id="a-Cj"></a>及作不作金。<a id="a-Ck"></a>以作金买作金四句。<a id="a-Cl"></a>作金不作金四句。<a id="a-Cm"></a>作金不作金及作不作金四句。<a id="a-Cn"></a>皆如上。<a id="a-Co"></a>若以不作金买不作银。<a id="a-Cp"></a>以不作金买作银。<a id="a-Cq"></a>以不作金买作不作银。<a id="a-Cr"></a>以不作金买作银不作银。<a id="a-Cs"></a>及作不作银作金四句。<a id="a-Ct"></a>作不作金四句。<a id="a-Cu"></a>作金不作金及作不作金四句。<a id="a-Cv"></a>亦如上。<a id="a-Cw"></a>若以不作金买不作金银。<a id="a-Cx"></a>以不作金买作金银。<a id="a-Cy"></a>以不作金买作不作金银。<a id="a-Cz"></a>以不作金买作不作。<a id="a-D0"></a>及作不作金银。<a id="a-D1"></a>余作金门作不作金门作金不作金。<a id="a-D2"></a>及作不作金门四句。<a id="a-D3"></a>亦如上。<a id="a-D4"></a>银门十二四句。<a id="a-D5"></a>金银合作门十二四句。<a id="a-D6"></a>广说如上。<a id="a-D7"></a>是故说第二跋渠竟。</p>
  <p id="aD8">佛住舍卫城。<a id="a-D9"></a>广说如上。<a id="a-DA"></a>时有瓦师字法豫。<a id="a-DB"></a>有比丘到时。<a id="a-DC"></a>着入聚落衣。<a id="a-DD"></a>往到其家。<a id="a-DE"></a>法豫见已。<a id="a-DF"></a>头面礼足。<a id="a-DG"></a>却住一面。<a id="a-DH"></a>比丘言。<a id="a-DI"></a>我须钵即作钵持与。<a id="a-DJ"></a>不大不小。<a id="a-DK"></a>适得其中烧熟滑泽。<a id="a-DL"></a>即持还到祇洹。<a id="a-DM"></a>诸比丘问。<a id="a-DN"></a>长老何处得此钵。<a id="a-DO"></a>不大不小。<a id="a-DP"></a>适得其中烧熟滑泽。<a id="a-DQ"></a>答言。<a id="a-DR"></a>瓦师法豫施我。<a id="a-DS"></a>诸比丘问已。<a id="a-DT"></a>复往索尽得。<a id="a-DU"></a>如是众多。<a id="a-DV"></a>法豫作是念。<a id="a-DW"></a>诸比丘多有须钵。<a id="a-DX"></a>我不如请众僧与钵众僧者。<a id="a-DY"></a>是良福田。<a id="a-DZ"></a>果报无量。<a id="a-Da"></a>即往至祇洹精舍上座前。<a id="a-Db"></a>头面礼足。<a id="a-Dc"></a>胡跪合掌。<a id="a-Dd"></a>白言。<a id="a-De"></a>我瓦师法豫。<a id="a-Df"></a>请大德众僧施钵。<a id="a-Dg"></a>须者来取。<a id="a-Dh"></a>时比丘或取一。<a id="a-Di"></a>或取二三四。<a id="a-Dj"></a>乃至十。<a id="a-Dk"></a>法豫作不供。<a id="a-Dl"></a>时尊者舍利弗时到着入聚落衣。<a id="a-Dm"></a>持钵入舍卫城。<a id="a-Dn"></a>次行乞食往到其家。<a id="a-Do"></a>其家妇人信心欢喜。<a id="a-Dp"></a>净洗铜器盛食出到。<a id="a-Dq"></a>着钵中。<a id="a-Dr"></a>其妇先识尊者舍利弗。<a id="a-Ds"></a>头面礼足。<a id="a-Dt"></a>却住一面。<a id="a-Du"></a>尊者舍利弗问言。<a id="a-Dv"></a>家中生业何似。<a id="a-Dw"></a>答言。<a id="a-Dx"></a>家中生业不举。<a id="a-Dy"></a>问言何故。<a id="a-Dz"></a>答言。<a id="a-E0"></a>我家夫主请僧与钵。<a id="a-E1"></a>诸比丘或取一二。<a id="a-E2"></a>乃至十。<a id="a-E3"></a>作钵不供家业不办。<a id="a-E4"></a>何以故。<a id="a-E5"></a>我家仰是瓦作生活。<a id="a-E6"></a>大小饮食衣服供王赋税。<a id="a-E7"></a>阿阇梨是我家供养尊重故。<a id="a-E8"></a>说是语耳。<a id="a-E9"></a>时舍利弗广为说法。<a id="a-EA"></a>生欢喜心已而去。<a id="a-EB"></a>时尊者舍利弗以是因缘。<a id="a-EC"></a>往白世尊。<a id="a-ED"></a>佛言。<a id="a-EE"></a>呼是比丘来。<a id="a-EF"></a>即呼来已。<a id="a-EG"></a>佛问比丘。<a id="a-EH"></a>汝实尔不。<a id="a-EI"></a>答言。<a id="a-EJ"></a>实尔世尊。<a id="a-EK"></a>佛语诸比丘。<a id="a-EL"></a>施主不知筹量受者应筹量。<a id="a-EM"></a>佛言。<a id="a-EN"></a>从今日比丘长钵听一日畜。</p>
  <p id="aEO">复次佛住毗舍离大林重阁精舍。<a id="a-EP"></a>广说如上。<a id="a-EQ"></a>毗舍离人年年请僧食。<a id="a-ER"></a>食已施钵。<a id="a-ES"></a>时比丘不受用此钵。<a id="a-ET"></a>为世尊听。<a id="a-EU"></a>我长钵正得一日畜。<a id="a-EV"></a>未得受用。<a id="a-EW"></a>便成不净。<a id="a-EX"></a>时施主言。<a id="a-EY"></a>我当从世尊乞是愿。<a id="a-EZ"></a>施主到世尊所。<a id="a-Ea"></a>头面礼足。<a id="a-Eb"></a>却住一面白佛言。<a id="a-Ec"></a>世尊。<a id="a-Ed"></a>我等年年请僧食。<a id="a-Ee"></a>食已施钵。<a id="a-Ef"></a>诸比丘不受作是言。<a id="a-Eg"></a>我用此钵为未得受用。<a id="a-Eh"></a>便成不净。<a id="a-Ei"></a>善哉世尊。<a id="a-Ej"></a>颇有因缘得开通。<a id="a-Ek"></a>令施者得功德。<a id="a-El"></a>受者得利不。<a id="a-Em"></a>佛言。<a id="a-En"></a>听先一日更与九日。<a id="a-Eo"></a>时诸比丘畜钵满十日。<a id="a-Ep"></a>持钵往至世尊所。<a id="a-Eq"></a>白言。<a id="a-Er"></a>此钵满十日。<a id="a-Es"></a>今当云何。<a id="a-Et"></a>佛言。<a id="a-Eu"></a>诸比丘。<a id="a-Ev"></a>此钵应知识比丘边作净。<a id="a-Ew"></a>若十日里舍故受新。<a id="a-Ex"></a>十日一易。<a id="a-Ey"></a>佛告诸比丘。<a id="a-Ez"></a>依止毗舍离比丘。<a id="a-F0"></a>皆悉令集。<a id="a-F1"></a>以十利故。<a id="a-F2"></a>为诸比丘制戒。<a id="a-F3"></a>乃至已闻者当重闻。<a id="a-F4"></a>若比丘长钵得畜十日。<a id="a-F5"></a>若过者。<a id="a-F6"></a>尼萨耆波夜提。<a id="a-F7"></a>比丘者。<a id="a-F8"></a>如上说。<a id="a-F9"></a>十日者。<a id="a-FA"></a>得畜齐十日。<a id="a-FB"></a>长钵者。<a id="a-FC"></a>受持外钵也。<a id="a-FD"></a>钵者。<a id="a-FE"></a>一参婆钵。<a id="a-FF"></a>二乌迦斯魔钵。<a id="a-FG"></a>三优迦吒耶钵。<a id="a-FH"></a>四多只耶钵。<a id="a-FI"></a>五铁钵。<a id="a-FJ"></a>六致叶尼钵。<a id="a-FK"></a>七毕荔偷钵。<a id="a-FL"></a>上钵中钵下钵。<a id="a-FM"></a>过钵非钵随钵。<a id="a-FN"></a>上者摩竭提国一阿罗米作饭及受羹菜。<a id="a-FO"></a>一阿罗者可此间斗六升。<a id="a-FP"></a>中者半阿罗米作饭及受羹菜。<a id="a-FQ"></a>下者一钵他米作饭及受羹菜。<a id="a-FR"></a>三分饭一分羹菜。<a id="a-FS"></a>过钵者煮一阿罗米饭。<a id="a-FT"></a>并羹菜不满。<a id="a-FU"></a>是名过钵。<a id="a-FV"></a>非钵者。<a id="a-FW"></a>不受一钵他米饭并羹菜。<a id="a-FX"></a>是名非钵。<a id="a-FY"></a>随钵者。<a id="a-FZ"></a>随钵中所用器。<a id="a-Fa"></a>此中上钵中钵下钵畜过十日。<a id="a-Fb"></a>尼萨耆波夜提。<a id="a-Fc"></a>余者不犯。<a id="a-Fd"></a>尼萨耆波夜提者。<a id="a-Fe"></a>是钵应僧中舍波夜提罪。<a id="a-Ff"></a>应悔过。<a id="a-Fg"></a>若不舍而悔。<a id="a-Fh"></a>得越比尼罪。<a id="a-Fi"></a>波夜提者。<a id="a-Fj"></a>如上说。<a id="a-Fk"></a>若比丘月生一日得十钵畜不作净。<a id="a-Fl"></a>过十日。<a id="a-Fm"></a>一切尼萨耆波夜提。<a id="a-Fn"></a>乃至不晓受持不晓作净。<a id="a-Fo"></a>当教如是受持。<a id="a-Fp"></a>如是作净。<a id="a-Fq"></a>皆如第一长衣戒中说。<a id="a-Fr"></a>此中但以钵为异。<a id="a-Fs"></a>是故说。</p>
  <p id="aFt">佛住舍卫城。<a id="a-Fu"></a>广说如上。<a id="a-Fv"></a>时舍卫城中瓦师法豫。<a id="a-Fw"></a>请僧施钵。<a id="a-Fx"></a>诸比丘为好故。<a id="a-Fy"></a>持故钵来易新钵者。<a id="a-Fz"></a>如是众多遂不相供。<a id="a-G0"></a>尔时尊者舍利弗到时。<a id="a-G1"></a>着入聚落衣持钵入城。<a id="a-G2"></a>次行乞食到法豫门前住。<a id="a-G3"></a>法豫妇与尊者舍利弗旧是相识。<a id="a-G4"></a>信心欢喜。<a id="a-G5"></a>乃至言。<a id="a-G6"></a>尊者我家夫主请僧与钵。<a id="a-G7"></a>诸比丘为好故。<a id="a-G8"></a>持故钵来易新者。<a id="a-G9"></a>我家中积聚故钵成聚如山。<a id="a-GA"></a>我俗人家新钵尚不用。<a id="a-GB"></a>何况故者。<a id="a-GC"></a>尊者我家仰瓦作生活。<a id="a-GD"></a>乃至舍利弗为随顺说法。<a id="a-GE"></a>发欢喜心已。<a id="a-GF"></a>礼足而退。<a id="a-GG"></a>舍利弗还到精舍。<a id="a-GH"></a>以是因缘。<a id="a-GI"></a>具白世尊。<a id="a-GJ"></a>佛言。<a id="a-GK"></a>呼此比丘来。<a id="a-GL"></a>来已佛问比丘。<a id="a-GM"></a>汝实尔不。<a id="a-GN"></a>答言。<a id="a-GO"></a>实尔。<a id="a-GP"></a>世尊。<a id="a-GQ"></a>佛言。<a id="a-GR"></a>从今日后不听比丘索钵。</p>
  <p id="aGS">复次佛住舍卫城。<a id="a-GT"></a>广说如上。<a id="a-GU"></a>北方有六十比丘来欲礼拜世尊于道中被贼失钵。<a id="a-GV"></a>无钵入祇洹精舍。<a id="a-GW"></a>尔时诸梵行者各各与钵。<a id="a-GX"></a>得钵已往到世尊所。<a id="a-GY"></a>头面礼足。<a id="a-GZ"></a>却住一面。<a id="a-Ga"></a>佛知而故问。<a id="a-Gb"></a>诸比丘。<a id="a-Gc"></a>汝从何处来。<a id="a-Gd"></a>答言。<a id="a-Ge"></a>北方来。<a id="a-Gf"></a>佛问比丘。<a id="a-Gg"></a>道路安隐不。<a id="a-Gh"></a>答言。<a id="a-Gi"></a>不安隐。<a id="a-Gj"></a>道路被贼失钵。<a id="a-Gk"></a>无钵入祇洹诸梵行者各各与我钵。<a id="a-Gl"></a>佛问诸比丘。<a id="a-Gm"></a>道中无有聚落城邑耶。<a id="a-Gn"></a>答言有。<a id="a-Go"></a>问言。<a id="a-Gp"></a>何故不乞。<a id="a-Gq"></a>答言我闻世尊制戒不听乞钵。<a id="a-Gr"></a>复无施者。<a id="a-Gs"></a>佛言。<a id="a-Gt"></a>善哉善哉。<a id="a-Gu"></a>比丘。<a id="a-Gv"></a>汝等信心出家。<a id="a-Gw"></a>法正应尔。<a id="a-Gx"></a>乃至失命不故犯戒。<a id="a-Gy"></a>从今日听失钵时乞。</p>
  <p id="aGz">复次佛住舍卫城。<a id="a-H0"></a>广说如上时北方六十失钵比丘来到只桓。<a id="a-H1"></a>尊者难陀优波难陀语言。<a id="a-H2"></a>长老。<a id="a-H3"></a>世尊听失钵得乞何故不乞。<a id="a-H4"></a>答言。<a id="a-H5"></a>诸梵行人已与我钵。<a id="a-H6"></a>复言汝若不乞所应得者。<a id="a-H7"></a>便失此利答言我已得钵失以不失无在。<a id="a-H8"></a>难陀言。<a id="a-H9"></a>我当为汝乞。<a id="a-HA"></a>答言。<a id="a-HB"></a>汝自当知。<a id="a-HC"></a>乃至优婆塞言。<a id="a-HD"></a>尊者欲作瓦肆耶。<a id="a-HE"></a>如乞衣中广说。<a id="a-HF"></a>诸比丘闻已往白世尊。<a id="a-HG"></a>佛言呼难陀优波难陀来。<a id="a-HH"></a>来已佛问。<a id="a-HI"></a>难陀优波难陀汝实尔不答言。<a id="a-HJ"></a>实尔。<a id="a-HK"></a>世尊。<a id="a-HL"></a>佛言何故乞耶答言我为失钵比丘乞。<a id="a-HM"></a>佛言。<a id="a-HN"></a>呼失钵比丘来。<a id="a-HO"></a>来已佛问比丘。<a id="a-HP"></a>汝使难陀优波难陀乞钵耶。<a id="a-HQ"></a>答言。<a id="a-HR"></a>不也世尊。<a id="a-HS"></a>佛言何因缘乞。<a id="a-HT"></a>答言如是如是。<a id="a-HU"></a>佛语诸比丘。<a id="a-HV"></a>是难陀优波难陀不应乞者便乞。<a id="a-HW"></a>应乞者不乞。<a id="a-HX"></a>佛语难陀优波难陀。<a id="a-HY"></a>此是恶事汝常不闻我以无数方便。<a id="a-HZ"></a>赞叹少欲毁呰多欲。<a id="a-Ha"></a>此非法非律。<a id="a-Hb"></a>不如佛教。<a id="a-Hc"></a>不可以是长养善法。<a id="a-Hd"></a>佛告诸比丘。<a id="a-He"></a>依止舍卫城者尽集。<a id="a-Hf"></a>以十利故。<a id="a-Hg"></a>与诸比丘制戒。<a id="a-Hh"></a>乃至已闻者当重闻。<a id="a-Hi"></a>若比丘所用钵减五缀。<a id="a-Hj"></a>更乞新钵为好故。<a id="a-Hk"></a>尼萨耆波夜提。<a id="a-Hl"></a>是钵应僧中舍。<a id="a-Hm"></a>比丘众中最下钵。<a id="a-Hn"></a>应与应如是教。<a id="a-Ho"></a>汝比丘受是钵。<a id="a-Hp"></a>乃至破是事法尔。<a id="a-Hq"></a>比丘者。<a id="a-Hr"></a>如上说。<a id="a-Hs"></a>减五缀者。<a id="a-Ht"></a>若有一缀量减五。<a id="a-Hu"></a>是名减。<a id="a-Hv"></a>若有二缀乃至有五缀量减五。<a id="a-Hw"></a>是名减满。<a id="a-Hx"></a>五缀者。<a id="a-Hy"></a>已有五缀量。<a id="a-Hz"></a>亦满是名满。<a id="a-I0"></a>若四三二一缀。<a id="a-I1"></a>若无缀量满五。<a id="a-I2"></a>是名满。<a id="a-I3"></a>五缀量者。<a id="a-I4"></a>破处缀间相去足一大指。<a id="a-I5"></a>钵者如上说。<a id="a-I6"></a>新者。<a id="a-I7"></a>初成。<a id="a-I8"></a>更求者。<a id="a-I9"></a>若乞若劝化。<a id="a-IA"></a>为好故者。<a id="a-IB"></a>嫌太大太小太重太轻若粗涩。<a id="a-IC"></a>我有檀越有泥有手力。<a id="a-ID"></a>当更作好钵。<a id="a-IE"></a>是比丘应持是新钵。<a id="a-IF"></a>众僧中舍众僧中选下钵应与。<a id="a-IG"></a>是比丘应如是教。<a id="a-IH"></a>汝长老受此钵。<a id="a-II"></a>乃至破不得故。<a id="a-IJ"></a>打破。<a id="a-IK"></a>波夜提。<a id="a-IL"></a>悔过。<a id="a-IM"></a>是新钵应众僧中舍。<a id="a-IN"></a>波夜提罪。<a id="a-IO"></a>应悔过。<a id="a-IP"></a>若不舍而悔。<a id="a-IQ"></a>犯越比尼罪。<a id="a-IR"></a>波夜提者。<a id="a-IS"></a>如上说。<a id="a-IT"></a>是比丘钵减五缀为好故。<a id="a-IU"></a>更求新者。<a id="a-IV"></a>尼萨耆。<a id="a-IW"></a>是比丘应请持律知羯磨者。<a id="a-IX"></a>乃至五法成就。<a id="a-IY"></a>僧当羯磨作行钵人。<a id="a-IZ"></a>何等五。<a id="a-Ia"></a>不爱不嗔不怖不痴与不与知。<a id="a-Ib"></a>是名五。<a id="a-Ic"></a>羯磨人应作是说。<a id="a-Id"></a>大德僧听。<a id="a-Ie"></a>某甲比丘五法成就。<a id="a-If"></a>若僧时到。<a id="a-Ig"></a>僧差某甲比丘作行钵人。<a id="a-Ih"></a>如是白。<a id="a-Ii"></a>大德僧听。<a id="a-Ij"></a>某甲比丘五法成就。<a id="a-Ik"></a>僧今差某甲比丘。<a id="a-Il"></a>作行钵人。<a id="a-Im"></a>诸大德忍。<a id="a-In"></a>某甲比丘作行钵人。<a id="a-Io"></a>忍者僧默然。<a id="a-Ip"></a>若不忍便说僧已忍。<a id="a-Iq"></a>使某甲比丘作行钵人竟。<a id="a-Ir"></a>僧忍默然故。<a id="a-Is"></a>是事如是持。<a id="a-It"></a>作羯磨讫。<a id="a-Iu"></a>应僧中唱。<a id="a-Iv"></a>大德僧所受持钵。<a id="a-Iw"></a>一切持来。<a id="a-Ix"></a>若不唱者。<a id="a-Iy"></a>犯越毗尼罪。<a id="a-Iz"></a>诸比丘应各各赍己所受持钵来。<a id="a-J0"></a>若有比丘舍先所受钵。<a id="a-J1"></a>更受下钵持来者。<a id="a-J2"></a>得越比尼罪。<a id="a-J3"></a>羯磨人应当语此比丘。<a id="a-J4"></a>舍此钵偏袒右肩。<a id="a-J5"></a>右膝着地言。<a id="a-J6"></a>我某甲比丘钵减五缀。<a id="a-J7"></a>为好故。<a id="a-J8"></a>更求新钵。<a id="a-J9"></a>我今僧中舍。<a id="a-JA"></a>律师应问。<a id="a-JB"></a>汝受用未。<a id="a-JC"></a>若言受用。<a id="a-JD"></a>应语言。<a id="a-JE"></a>此中用不净钵。<a id="a-JF"></a>得无量越比尼罪。<a id="a-JG"></a>应忏悔应言。<a id="a-JH"></a>长老。<a id="a-JI"></a>我某甲钵减五缀。<a id="a-JJ"></a>更乞新钵已。<a id="a-JK"></a>僧中舍。<a id="a-JL"></a>此中犯波夜提。<a id="a-JM"></a>受用不净钵。<a id="a-JN"></a>犯无量越比尼罪。<a id="a-JO"></a>一切悔过。<a id="a-JP"></a>问汝见罪不。<a id="a-JQ"></a>答言见。<a id="a-JR"></a>谨慎莫复犯。<a id="a-JS"></a>答言。<a id="a-JT"></a>顶戴持。<a id="a-JU"></a>行钵人应持此钵与僧上座。<a id="a-JV"></a>上座若取应持上座钵与第二上座。<a id="a-JW"></a>如是次第。<a id="a-JX"></a>乃至无岁比丘。<a id="a-JY"></a>若都无人取者。<a id="a-JZ"></a>应还本主。<a id="a-Ja"></a>若是钵大贵者。<a id="a-Jb"></a>应卖取十钵直。<a id="a-Jc"></a>九钵直入僧净厨。<a id="a-Jd"></a>一钵还本主。<a id="a-Je"></a>应语言。<a id="a-Jf"></a>汝持此钵。<a id="a-Jg"></a>乃至破是持缀钵。<a id="a-Jh"></a>比丘入聚落。<a id="a-Ji"></a>乞食食已。<a id="a-Jj"></a>应解缀。<a id="a-Jk"></a>若灰若土。<a id="a-Jl"></a>净洗洗时不得持坚物。<a id="a-Jm"></a>刺孔中令破。<a id="a-Jn"></a>当以鸟翮刺中。<a id="a-Jo"></a>洗钵时。<a id="a-Jp"></a>不得以沙灰洗。<a id="a-Jq"></a>令脱色。<a id="a-Jr"></a>当用无沙巨摩根汁叶汁。<a id="a-Js"></a>花汁果汁洗。<a id="a-Jt"></a>洗时不得临坑岸上危险处。<a id="a-Ju"></a>不得熟果树下。<a id="a-Jv"></a>若石上塼上。<a id="a-Jw"></a>当平地洗钵。<a id="a-Jx"></a>若地泥污。<a id="a-Jy"></a>若粪扫。<a id="a-Jz"></a>若无坐处。<a id="a-K0"></a>当偻身去地一磔手。<a id="a-K1"></a>洗已晒令燥。<a id="a-K2"></a>还持绳缀缀已。<a id="a-K3"></a>举着一处。<a id="a-K4"></a>不得着临坑岸上危崄处。<a id="a-K5"></a>熟鞞醯勒果树下。<a id="a-K6"></a>椰子树下。<a id="a-K7"></a>石上塼上行来处。<a id="a-K8"></a>开户处。<a id="a-K9"></a>若着钵囊中。<a id="a-KA"></a>若安置壁上龛中。<a id="a-KB"></a>以物遮口。<a id="a-KC"></a>若有事匆匆不得。<a id="a-KD"></a>好洗者当以根汁叶汁等。<a id="a-KE"></a>涂拭事讫当洗。<a id="a-KF"></a>明日洗已持入聚落乞食。<a id="a-KG"></a>设缀钵难用一日乃了。<a id="a-KH"></a>要当洗净。<a id="a-KI"></a>若故打破。<a id="a-KJ"></a>得波夜提罪。<a id="a-KK"></a>若和上阿阇梨知识作是念。<a id="a-KL"></a>此贤善比丘。<a id="a-KM"></a>以洗钵故。<a id="a-KN"></a>妨坐禅受经诵经。<a id="a-KO"></a>若打破若藏去。<a id="a-KP"></a>不见已更乞无罪。<a id="a-KQ"></a>无钵乞得一钵应受持。<a id="a-KR"></a>若乞得两钵一钵。<a id="a-KS"></a>应受持。<a id="a-KT"></a>一钵应入众僧净厨。<a id="a-KU"></a>如是乃至得十钵。<a id="a-KV"></a>一钵自受持。<a id="a-KW"></a>九钵应入众僧净厨。<a id="a-KX"></a>若比丘无钵。<a id="a-KY"></a>求钵得一钵。<a id="a-KZ"></a>直者是名有钵。<a id="a-Ka"></a>若乞得两钵直。<a id="a-Kb"></a>一钵直入众僧净厨。<a id="a-Kc"></a>如是乃至十钵直九钵直。<a id="a-Kd"></a>应入众僧净厨。<a id="a-Ke"></a>是故说。</p>
  <p id="aKf">佛住舍卫城祇洹精舍。<a id="a-Kg"></a>广说如上。<a id="a-Kh"></a>世尊以五事利益故。<a id="a-Ki"></a>五日一历诸比丘房。<a id="a-Kj"></a>见难陀优波难陀住处。<a id="a-Kk"></a>满瓶酥油蜜石蜜。<a id="a-Kl"></a>流出根药茎药叶药花药果药。<a id="a-Km"></a>佛知而故问。<a id="a-Kn"></a>诸比丘此谁住处。<a id="a-Ko"></a>有此满瓶酥油蜜等。<a id="a-Kp"></a>处处溢流如是。<a id="a-Kq"></a>诸比丘答言。<a id="a-Kr"></a>世尊此是难陀优波难陀住处。<a id="a-Ks"></a>尔时世尊言。<a id="a-Kt"></a>待来当问。</p>
  <p id="aKu">复次佛住毗舍离大林重阁精舍。<a id="a-Kv"></a>广说如上。<a id="a-Kw"></a>世尊到时着衣持钵。<a id="a-Kx"></a>共众多比丘。<a id="a-Ky"></a>入毗舍离大城。<a id="a-Kz"></a>见优波难陀持满钵蜜出城。<a id="a-L0"></a>见已知而故问。<a id="a-L1"></a>此钵中何等。<a id="a-L2"></a>答言。<a id="a-L3"></a>世尊。<a id="a-L4"></a>是蜜。<a id="a-L5"></a>复问欲作何等。<a id="a-L6"></a>答言。<a id="a-L7"></a>难陀病须。<a id="a-L8"></a>佛言。<a id="a-L9"></a>太多。<a id="a-LA"></a>答言。<a id="a-LB"></a>竟日须服。<a id="a-LC"></a>佛言。<a id="a-LD"></a>云何畜药竟日服耶。<a id="a-LE"></a>从今日不得畜药竟日服。</p>
  <p id="aLF">复次佛住迦维罗卫尼拘律树释氏精舍。<a id="a-LG"></a>世尊以五事利益故。<a id="a-LH"></a>五日一行诸比丘房。<a id="a-LI"></a>何等五一者我声闻弟子不著有为事不。<a id="a-LJ"></a>二者不着世俗戏论不三者不着睡眠妨行道不四者为看病比丘不。<a id="a-LK"></a>五者为年少比丘新出家。<a id="a-LL"></a>见如来威仪。<a id="a-LM"></a>起欢喜心。<a id="a-LN"></a>是为五事如来五日。<a id="a-LO"></a>观历诸房。<a id="a-LP"></a>见一病比丘颜色痿黄羸瘦。<a id="a-LQ"></a>佛知而故问。<a id="a-LR"></a>比丘汝调和不。<a id="a-LS"></a>答言。<a id="a-LT"></a>世尊。<a id="a-LU"></a>我病苦不调和。<a id="a-LV"></a>佛言比丘。<a id="a-LW"></a>汝不能索随病食及随病药治耶。<a id="a-LX"></a>答言世尊制戒畜药。<a id="a-LY"></a>时服不得久停。<a id="a-LZ"></a>是故我苦。<a id="a-La"></a>佛告诸比丘。<a id="a-Lb"></a>从今日听病比丘停药一日。<a id="a-Lc"></a>尔时佛问难陀汝舍卫时多畜酥油蜜石蜜耶。<a id="a-Ld"></a>答言。<a id="a-Le"></a>实尔。<a id="a-Lf"></a>世尊。<a id="a-Lg"></a>佛言。<a id="a-Lh"></a>汝云何多欲无厌种种呵责已。<a id="a-Li"></a>自今已后不听多畜。</p>
  <p id="aLj">复次佛住波罗奈仙人鹿野苑广说如上。<a id="a-Lk"></a>时有六十病比丘。<a id="a-Ll"></a>有一医师出家为道。<a id="a-Lm"></a>疗治诸病比丘。<a id="a-Ln"></a>是医比丘来问讯世尊。<a id="a-Lo"></a>头面礼足。<a id="a-Lp"></a>却住一面。<a id="a-Lq"></a>佛知而故问。<a id="a-Lr"></a>医师比丘。<a id="a-Ls"></a>诸病比丘调和不答言。<a id="a-Lt"></a>世尊诸病比丘安隐。<a id="a-Lu"></a>但我疲苦。<a id="a-Lv"></a>佛言。<a id="a-Lw"></a>何故疲苦。<a id="a-Lx"></a>答言。<a id="a-Ly"></a>世尊。<a id="a-Lz"></a>波罗奈城去此半由旬。<a id="a-M0"></a>为求所须。<a id="a-M1"></a>日日往返。<a id="a-M2"></a>以是疲苦。<a id="a-M3"></a>又世尊。<a id="a-M4"></a>听病比丘停药一日。<a id="a-M5"></a>病疾已过。<a id="a-M6"></a>佛问医师。<a id="a-M7"></a>比丘欲使畜药几日得安隐耶。<a id="a-M8"></a>答言。<a id="a-M9"></a>世尊。<a id="a-MA"></a>药势相接七日可知。<a id="a-MB"></a>佛言。<a id="a-MC"></a>从今日听先一日。<a id="a-MD"></a>更与六日七日畜。</p>
  <p id="aME">佛告诸比丘。<a id="a-MF"></a>依止波罗奈住者尽集。<a id="a-MG"></a>以十利故。<a id="a-MH"></a>为诸比丘制戒。<a id="a-MI"></a>乃至已闻者当重闻。<a id="a-MJ"></a>若病比丘所应服药。<a id="a-MK"></a>酥油蜜石蜜生酥脂。<a id="a-ML"></a>如是病比丘听畜七日服。<a id="a-MM"></a>若过七日残不舍而服者。<a id="a-MN"></a>尼萨耆波夜提。<a id="a-MO"></a>比丘者。<a id="a-MP"></a>如上说。<a id="a-MQ"></a>病应服药者。<a id="a-MR"></a>酥油蜜石蜜生酥脂。<a id="a-MS"></a>如上盗戒中说。<a id="a-MT"></a>病者。<a id="a-MU"></a>有四百四病。<a id="a-MV"></a>风病有百一。<a id="a-MW"></a>火病有百一。<a id="a-MX"></a>水病有百一。<a id="a-MY"></a>杂病有百一。<a id="a-MZ"></a>若风病者。<a id="a-Ma"></a>当用油脂治。<a id="a-Mb"></a>热病者当用酥治。<a id="a-Mc"></a>水病者。<a id="a-Md"></a>当用蜜治。<a id="a-Me"></a>杂病者当尽用上三种药治。<a id="a-Mf"></a>七日者数极。<a id="a-Mg"></a>齐七日畜者。<a id="a-Mh"></a>自受七日服。<a id="a-Mi"></a>过七日服者。<a id="a-Mj"></a>尼萨耆波夜提。<a id="a-Mk"></a>尼萨耆波夜提者。<a id="a-Ml"></a>是药应众僧中舍。<a id="a-Mm"></a>波夜提悔过。<a id="a-Mn"></a>若不舍而悔。<a id="a-Mo"></a>得越比尼罪。<a id="a-Mp"></a>波夜提者。<a id="a-Mq"></a>如上说。<a id="a-Mr"></a>若比丘一日得十种药酥油蜜石蜜生酥五种脂。<a id="a-Ms"></a>一切服不作净。<a id="a-Mt"></a>过七日。<a id="a-Mu"></a>一切尼萨耆。<a id="a-Mv"></a>若比丘一日得十种药。<a id="a-Mw"></a>半作净半不作净。<a id="a-Mx"></a>是中作净者。<a id="a-My"></a>应法不作净者。<a id="a-Mz"></a>过七日。<a id="a-N0"></a>尼萨耆。<a id="a-N1"></a>若比丘一日得十种药。<a id="a-N2"></a>如前长衣戒中广说。<a id="a-N3"></a>但此中以药七日为异。<a id="a-N4"></a>乃至不记识作记识想。<a id="a-N5"></a>此不言作。<a id="a-N6"></a>然灯油涂足油涂身油。<a id="a-N7"></a>不记识不作净。<a id="a-N8"></a>过七日。<a id="a-N9"></a>尼萨耆。<a id="a-NA"></a>不如法作净者。<a id="a-NB"></a>若无心意人边。<a id="a-NC"></a>作净过七日。<a id="a-ND"></a>尼萨耆。<a id="a-NE"></a>应比丘比丘尼。<a id="a-NF"></a>式叉摩尼。<a id="a-NG"></a>沙弥沙弥尼。<a id="a-NH"></a>俗人畜生边作净。<a id="a-NI"></a>畜药利。<a id="a-NJ"></a>畜药利相污畜药利。<a id="a-NK"></a>不畜药利相污。<a id="a-NL"></a>不畜药利畜药利。<a id="a-NM"></a>不相污不畜药利。<a id="a-NN"></a>不畜药利不相污。<a id="a-NO"></a>俗人药利污比丘药利。<a id="a-NP"></a>比丘药利污俗人药利。<a id="a-NQ"></a>俗人药利污俗人药利。<a id="a-NR"></a>比丘药利污比丘药利。<a id="a-NS"></a>客比丘利污旧比丘利。<a id="a-NT"></a>旧比丘利污客比丘利。<a id="a-NU"></a>客比丘利污客比丘利。<a id="a-NV"></a>旧比丘利污旧比丘利。<a id="a-NW"></a>僧利污比丘利。<a id="a-NX"></a>比丘利污僧利。<a id="a-NY"></a>僧利污僧利。<a id="a-NZ"></a>比丘利污比丘利。<a id="a-Na"></a>有食间非受间。<a id="a-Nb"></a>有受间非食间。<a id="a-Nc"></a>有食间有受间。<a id="a-Nd"></a>有非食间非受间。<a id="a-Ne"></a>石蜜瓶然灯酪坑脂畜药利畜药利相污者。<a id="a-Nf"></a>若比丘食前得石蜜杂食。<a id="a-Ng"></a>残不作净食。<a id="a-Nh"></a>后更得石蜜复不作净而取畜者。<a id="a-Ni"></a>是名畜药利。<a id="a-Nj"></a>畜药利相污畜药利。<a id="a-Nk"></a>不畜药利相污者。<a id="a-Nl"></a>是比丘食前得石蜜杂食啖。<a id="a-Nm"></a>不作净食。<a id="a-Nn"></a>后更得石蜜作净而受畜。<a id="a-No"></a>是名畜药利不畜药利相污。<a id="a-Np"></a>不畜药利畜药利不相污者。<a id="a-Nq"></a>若比丘食前得石蜜。<a id="a-Nr"></a>不杂食作净食。<a id="a-Ns"></a>后更得余石蜜不作净而受。<a id="a-Nt"></a>是名不畜药利畜药利不相污。<a id="a-Nu"></a>不畜药利不畜药利不相污者。<a id="a-Nv"></a>若比丘食前得石蜜不杂食。<a id="a-Nw"></a>即作净食。<a id="a-Nx"></a>后更得石蜜作净而受。<a id="a-Ny"></a>是名不畜药利不畜药利不相污。<a id="a-Nz"></a>云何俗人利污比丘利。<a id="a-O0"></a>时有优婆塞。<a id="a-O1"></a>来礼比丘足。<a id="a-O2"></a>比丘有第七日石蜜。<a id="a-O3"></a>语优婆塞言。<a id="a-O4"></a>汝欲饮石蜜浆不。<a id="a-O5"></a>答言。<a id="a-O6"></a>欲饮。<a id="a-O7"></a>时优婆塞即持此石蜜去。<a id="a-O8"></a>礼余比丘足。<a id="a-O9"></a>即语余比丘言。<a id="a-OA"></a>尊者。<a id="a-OB"></a>欲饮石蜜浆不。<a id="a-OC"></a>答言。<a id="a-OD"></a>欲饮。<a id="a-OE"></a>是比丘即日得石蜜。<a id="a-OF"></a>不作净而取。<a id="a-OG"></a>是名俗人利污比丘利。<a id="a-OH"></a>云何比丘利污俗人利。<a id="a-OI"></a>有一优婆塞。<a id="a-OJ"></a>持石蜜来过礼比丘足。<a id="a-OK"></a>比丘有第七日石蜜。<a id="a-OL"></a>语优婆塞言。<a id="a-OM"></a>欲饮石蜜浆不。<a id="a-ON"></a>答言。<a id="a-OO"></a>欲饮。<a id="a-OP"></a>即取合瓶中而去。<a id="a-OQ"></a>更有优婆塞。<a id="a-OR"></a>持石蜜来。<a id="a-OS"></a>于道中相逢。<a id="a-OT"></a>先优婆塞问后优婆塞言。<a id="a-OU"></a>汝欲那去。<a id="a-OV"></a>答言。<a id="a-OW"></a>我欲持此石蜜与某甲。<a id="a-OX"></a>比丘即语言。<a id="a-OY"></a>汝可过持此石蜜去。<a id="a-OZ"></a>亦与某甲。<a id="a-Oa"></a>比丘即受持去。<a id="a-Ob"></a>是名比丘利污俗人利。<a id="a-Oc"></a>云何俗人利污俗人利。<a id="a-Od"></a>正以二俱为异。<a id="a-Oe"></a>云何比丘利污比丘利。<a id="a-Of"></a>比丘有第七日石蜜。<a id="a-Og"></a>语比丘言。<a id="a-Oh"></a>欲饮石蜜浆不。<a id="a-Oi"></a>答言。<a id="a-Oj"></a>欲饮。<a id="a-Ok"></a>是比丘即日得石蜜。<a id="a-Ol"></a>不作净而受。<a id="a-Om"></a>是名比丘利污比丘利。<a id="a-On"></a>云何客比丘利污旧比丘利。<a id="a-Oo"></a>客比丘有第七日石蜜。<a id="a-Op"></a>语旧比丘言。<a id="a-Oq"></a>汝欲饮石蜜浆不。<a id="a-Or"></a>答言。<a id="a-Os"></a>欲饮。<a id="a-Ot"></a>旧比丘即日得石蜜。<a id="a-Ou"></a>不作净而受。<a id="a-Ov"></a>是名客比丘利污旧比丘利。<a id="a-Ow"></a>云何旧比丘利污客比丘利。<a id="a-Ox"></a>有客比丘来。<a id="a-Oy"></a>旧比丘有第七日石蜜。<a id="a-Oz"></a>语客比丘言。<a id="a-P0"></a>欲饮石蜜浆不。<a id="a-P1"></a>答言。<a id="a-P2"></a>欲饮。<a id="a-P3"></a>此客比丘即日受石蜜。<a id="a-P4"></a>不作净而取。<a id="a-P5"></a>是名旧比丘利污客比丘利。<a id="a-P6"></a>云何客比丘利污客比丘利。<a id="a-P7"></a>有二客比丘众来。<a id="a-P8"></a>一众中有第七日石蜜。<a id="a-P9"></a>客比丘语第二众比丘言。<a id="a-PA"></a>欲饮石蜜浆不。<a id="a-PB"></a>答言。<a id="a-PC"></a>欲饮。<a id="a-PD"></a>此一众客比丘即日得石蜜。<a id="a-PE"></a>不作净而受。<a id="a-PF"></a>是名客比丘利污客比丘利。<a id="a-PG"></a>云何旧比丘利污旧比丘利。<a id="a-PH"></a>旧比丘有第七日石蜜。<a id="a-PI"></a>语一旧比丘言。<a id="a-PJ"></a>欲饮石蜜浆不。<a id="a-PK"></a>答言。<a id="a-PL"></a>欲饮。<a id="a-PM"></a>此旧比丘即日受石蜜。<a id="a-PN"></a>不作净而受。<a id="a-PO"></a>是名旧比丘利污旧比丘利。<a id="a-PP"></a>云何僧利污比丘利。<a id="a-PQ"></a>僧有第七日石蜜。<a id="a-PR"></a>分作分是比丘。<a id="a-PS"></a>即日得石蜜。<a id="a-PT"></a>不作净而受。<a id="a-PU"></a>是名僧利污比丘利。<a id="a-PV"></a>云何比丘利污僧利。<a id="a-PW"></a>比丘有第七日石蜜。<a id="a-PX"></a>即持施僧僧即日得石蜜。<a id="a-PY"></a>不作净而取。<a id="a-PZ"></a>是名比丘利污僧利。<a id="a-Pa"></a>云何僧利污僧利。<a id="a-Pb"></a>僧有第七日石蜜。<a id="a-Pc"></a>持与彼僧。<a id="a-Pd"></a>彼僧即日得石蜜。<a id="a-Pe"></a>不作净而受者。<a id="a-Pf"></a>是名僧利污僧利。<a id="a-Pg"></a>云何比丘利污比丘利。<a id="a-Ph"></a>比丘有第七日石蜜。<a id="a-Pi"></a>语比丘言。<a id="a-Pj"></a>汝欲饮石蜜浆不。<a id="a-Pk"></a>答言。<a id="a-Pl"></a>须是比丘即日得石蜜。<a id="a-Pm"></a>不作净而受者。<a id="a-Pn"></a>是名比丘利污比丘利。<a id="a-Po"></a>云何有食间非受间。<a id="a-Pp"></a>若比丘七日啖石蜜。<a id="a-Pq"></a>而并受八日复食者。<a id="a-Pr"></a>以不作间得越毗尼罪。<a id="a-Ps"></a>当作一日间。<a id="a-Pt"></a>是名食间非受间。<a id="a-Pu"></a>云何受间非食间。<a id="a-Pv"></a>若比丘受石蜜七日不食。<a id="a-Pw"></a>八日更受石蜜。<a id="a-Px"></a>无间受。<a id="a-Py"></a>得越毗尼罪。<a id="a-Pz"></a>当作一日间。<a id="a-Q0"></a>是名受间非食间。<a id="a-Q1"></a>云何受间食间。<a id="a-Q2"></a>若比丘七日受石蜜食。<a id="a-Q3"></a>已八日更受更食。<a id="a-Q4"></a>得二越比尼罪。<a id="a-Q5"></a>云何非受间非食间。<a id="a-Q6"></a>若比丘多诵经胸痛吐血。<a id="a-Q7"></a>药师言。<a id="a-Q8"></a>此病当长服石蜜。<a id="a-Q9"></a>食前得食石蜜。<a id="a-QA"></a>食后水净已得食。<a id="a-QB"></a>是名非受间非食间。<a id="a-QC"></a>云何石蜜瓶如武罗国。<a id="a-QD"></a>欲受具足人。<a id="a-QE"></a>在戒场上受具足已。<a id="a-QF"></a>布施僧石蜜。<a id="a-QG"></a>各一瓶。<a id="a-QH"></a>诸比丘。<a id="a-QI"></a>信心喜作功德。<a id="a-QJ"></a>即持石蜜瓶施僧上座。<a id="a-QK"></a>上座有信心言僧者是良福田。<a id="a-QL"></a>即复施僧。<a id="a-QM"></a>诸比丘有第七日石蜜。<a id="a-QN"></a>即取此石蜜。<a id="a-QO"></a>是名相污。<a id="a-QP"></a>若比丘食上。<a id="a-QQ"></a>大得甘蔗。<a id="a-QR"></a>食残笮作浆得夜分受。<a id="a-QS"></a>若饮不尽。<a id="a-QT"></a>得煎作石蜜七日受。<a id="a-QU"></a>石蜜不尽烧作灰。<a id="a-QV"></a>终身受。<a id="a-QW"></a>若有事不得压。<a id="a-QX"></a>即中前应以水作净。<a id="a-QY"></a>当作是言。<a id="a-QZ"></a>此中有净物生。<a id="a-Qa"></a>我当受。<a id="a-Qb"></a>若食上多得果食不尽。<a id="a-Qc"></a>得笮作浆夜分受。<a id="a-Qd"></a>若有事不得笮。<a id="a-Qe"></a>即时应当作是言。<a id="a-Qf"></a>此中净物生我当受。<a id="a-Qg"></a>若时过不应作。<a id="a-Qh"></a>然灯者。<a id="a-Qi"></a>若笃信女人施众僧食。<a id="a-Qj"></a>并作饼盛然灯施僧。<a id="a-Qk"></a>僧不应合明受。<a id="a-Ql"></a>当使净人取。<a id="a-Qm"></a>若无净人者。<a id="a-Qn"></a>当语使放地。<a id="a-Qo"></a>灭灯已然后受。<a id="a-Qp"></a>若女人信心故。<a id="a-Qq"></a>不欲灭。<a id="a-Qr"></a>殷勤故得受。<a id="a-Qs"></a>受已持刀去腻。<a id="a-Qt"></a>然后得食。<a id="a-Qu"></a>是名然灯。<a id="a-Qv"></a>酪瓶者。<a id="a-Qw"></a>食时得多酪食不尽。<a id="a-Qx"></a>得即煎作生酥七日受若生酥长得煎作熟酥七日受。<a id="a-Qy"></a>若比丘乞食时多得酥。<a id="a-Qz"></a>若是少知识比丘。<a id="a-R0"></a>即以细致氎净漉取酥。<a id="a-R1"></a>得七日受。<a id="a-R2"></a>若有事缘不得中前作。<a id="a-R3"></a>当作是言。<a id="a-R4"></a>此中净物生。<a id="a-R5"></a>我当作七日药受。<a id="a-R6"></a>若误忘不受。<a id="a-R7"></a>不作净时过。<a id="a-R8"></a>是名不净。<a id="a-R9"></a>若乞食时得多油如上酥中说。<a id="a-RA"></a>若食上得多胡麻食残不尽得。<a id="a-RB"></a>即笮作油七日受。<a id="a-RC"></a>若事缘不得作。<a id="a-RD"></a>如上酥中说。<a id="a-RE"></a>是名酪瓶。<a id="a-RF"></a>脂者。<a id="a-RG"></a>僧中行鱼脂熊脂。<a id="a-RH"></a>罴脂猪脂。<a id="a-RI"></a>失修摩罗脂。<a id="a-RJ"></a>少知识比丘得持细致氎漉取。<a id="a-RK"></a>得七日受。<a id="a-RL"></a>若事缘不得作。<a id="a-RM"></a>如上酥中说。<a id="a-RN"></a>若众僧中分油时。<a id="a-RO"></a>或欲持作净油。<a id="a-RP"></a>或作七日油。<a id="a-RQ"></a>或作然灯油。<a id="a-RR"></a>或作涂足油。<a id="a-RS"></a>或作涂身油。<a id="a-RT"></a>若分不足还敛着一处者。<a id="a-RU"></a>一切不净。<a id="a-RV"></a>若净油还着净油。<a id="a-RW"></a>一处洗盛令净与净人。<a id="a-RX"></a>如是七日油还着七日油。<a id="a-RY"></a>一处洗盛令净与净人。<a id="a-RZ"></a>如是然灯油涂足油得已应受。<a id="a-Ra"></a>若比丘欲服灰饮油者。<a id="a-Rb"></a>灰是终身药。<a id="a-Rc"></a>油是七日药。<a id="a-Rd"></a>不得先服灰后服油。<a id="a-Re"></a>当先服油洗手澡口令净已。<a id="a-Rf"></a>然后服灰。<a id="a-Rg"></a>若比丘下分有病者。<a id="a-Rh"></a>应先服酥。<a id="a-Ri"></a>酥者七日药。<a id="a-Rj"></a>澡手洗口令净。<a id="a-Rk"></a>然后乃食。<a id="a-Rl"></a>若比丘上分有病者。<a id="a-Rm"></a>欲令食上服酥者。<a id="a-Rn"></a>酥是七日药。<a id="a-Ro"></a>食竟洗口澡手令净。<a id="a-Rp"></a>然后服酥。<a id="a-Rq"></a>若比丘服油讫。<a id="a-Rr"></a>有残油欲作然灯油。<a id="a-Rs"></a>若涂足油。<a id="a-Rt"></a>和上阿阇梨来。<a id="a-Ru"></a>见已嫌多。<a id="a-Rv"></a>若更饮者。<a id="a-Rw"></a>得越比尼罪。<a id="a-Rx"></a>若比丘食石蜜欲饮夜分浆者。<a id="a-Ry"></a>当先洗口令净然后饮浆。<a id="a-Rz"></a>若饮浆已欲食石蜜。<a id="a-S0"></a>亦如是。<a id="a-S1"></a>若比丘欲煮石蜜。<a id="a-S2"></a>当使净人煮。<a id="a-S3"></a>若比丘自受酥。<a id="a-S4"></a>如酥触酥酥触油。<a id="a-S5"></a>酥触蜜酥触石蜜。<a id="a-S6"></a>酥触生酥酥触脂。<a id="a-S7"></a>如是油蜜石蜜生酥。<a id="a-S8"></a>乃至脂触酥脂。<a id="a-S9"></a>触油脂触蜜脂。<a id="a-SA"></a>触生酥脂。<a id="a-SB"></a>触石蜜脂触脂。<a id="a-SC"></a>亦复如是。<a id="a-SD"></a>时食夜分七日。<a id="a-SE"></a>终身共杂者。<a id="a-SF"></a>得时服。<a id="a-SG"></a>夜分七日终身共杂者。<a id="a-SH"></a>得夜分服。<a id="a-SI"></a>七日终身共合者。<a id="a-SJ"></a>得七日服。<a id="a-SK"></a>若少知识比丘乞食时。<a id="a-SL"></a>得赤盐紫盐等。<a id="a-SM"></a>应净洗盐终身受。<a id="a-SN"></a>若得胡椒荜钵。<a id="a-SO"></a>亦复如是。<a id="a-SP"></a>若少知识比丘乞食时。<a id="a-SQ"></a>得黑石蜜。<a id="a-SR"></a>得白石蜜净洗除食气。<a id="a-SS"></a>作七日药受。<a id="a-ST"></a>是故说。</p>
 </body>
</html>