<!doctype html>
<html id="z3IBV2toq" data-ver="1997">
 <head>
  <meta charset="utf-8">
  <meta author="佛陀跋陀罗">
  <meta author="法显">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">摩诃僧祇律卷第十六</h1>
  <p id="a2">佛住舍卫城。<a id="a-3"></a>广说如上。<a id="a-4"></a>时有比丘。<a id="a-5"></a>在聚落中安居竟。<a id="a-6"></a>来向舍卫城。<a id="a-7"></a>欲礼觐世尊。<a id="a-8"></a>时有居士。<a id="a-9"></a>在聚落中作福舍。<a id="a-A"></a>施四方僧一食。<a id="a-B"></a>此比丘来。<a id="a-C"></a>居士见已。<a id="a-D"></a>欢喜言。<a id="a-E"></a>善来大德。<a id="a-F"></a>即敷床褥与水洗脚。<a id="a-G"></a>给涂足油及非时饮。<a id="a-H"></a>夜燃灯明敷置卧具。<a id="a-I"></a>安隐令寝。<a id="a-J"></a>晨起又给杨枝净水。<a id="a-K"></a>施以适身美食。<a id="a-L"></a>比丘食已。<a id="a-M"></a>便作是念。<a id="a-N"></a>我远来饥乏。<a id="a-O"></a>今日得如是适身饮食。<a id="a-P"></a>且可小停消息四大。<a id="a-Q"></a>然后当往奉觐世尊。<a id="a-R"></a>如是念已。<a id="a-S"></a>昼在阿练若处住。<a id="a-T"></a>暮则还舍。<a id="a-U"></a>檀越见之如前。<a id="a-V"></a>欢喜如是。<a id="a-W"></a>乃至三日。<a id="a-X"></a>檀越问言。<a id="a-Y"></a>大德。<a id="a-Z"></a>今日在何处食。<a id="a-a"></a>答言此间又问。<a id="a-b"></a>昨日何处。<a id="a-c"></a>亦言此间。<a id="a-d"></a>又问先日何处。<a id="a-e"></a>又言此间。<a id="a-f"></a>檀越嫌言。<a id="a-g"></a>我家穷俭自力于此为四方僧。<a id="a-h"></a>作一食施处。<a id="a-i"></a>大德不应久停。<a id="a-j"></a>若我家丰饶当自恣施一切僧。<a id="a-k"></a>比丘念言。<a id="a-l"></a>檀越出此恨声。<a id="a-m"></a>我自当去。<a id="a-n"></a>于是渐行前至佛所。<a id="a-o"></a>稽首礼足。<a id="a-p"></a>却住一面。<a id="a-q"></a>佛知而故问。<a id="a-r"></a>汝在何处安居。<a id="a-s"></a>答言。<a id="a-t"></a>在某聚落。<a id="a-u"></a>发来几时。<a id="a-v"></a>答言尔许。<a id="a-w"></a>时佛问比丘。<a id="a-x"></a>有何因缘道里不远。<a id="a-y"></a>来日经久。<a id="a-z"></a>比丘即以上事。<a id="a-10"></a>具白世尊。<a id="a-11"></a>佛言此事不可。<a id="a-12"></a>汝云何以身口故。<a id="a-13"></a>为檀越所嫌。<a id="a-14"></a>从今日施一食处。<a id="a-15"></a>比丘不得过一食。</p>
  <p id="a16">复次佛住舍卫城。<a id="a-17"></a>尔时有比丘在聚落中夏安居讫。<a id="a-18"></a>来诣舍卫。<a id="a-19"></a>欲礼觐世尊。<a id="a-1A"></a>时有檀越。<a id="a-1B"></a>在聚落中作福舍。<a id="a-1C"></a>施四方僧一食。<a id="a-1D"></a>是比丘行过此舍。<a id="a-1E"></a>供给所须。<a id="a-1F"></a>如前所说。<a id="a-1G"></a>比丘食已。<a id="a-1H"></a>而出风病发动。<a id="a-1I"></a>自念。<a id="a-1J"></a>我不能行世尊制戒施一食处。<a id="a-1K"></a>不听过一食。<a id="a-1L"></a>我今且住。<a id="a-1M"></a>但不受其食。<a id="a-1N"></a>念已即还入舍。<a id="a-1O"></a>檀越如初供给所须。<a id="a-1P"></a>比丘不受。<a id="a-1Q"></a>至明日复与前食。<a id="a-1R"></a>亦复不受。<a id="a-1S"></a>于是即去心念我到某村。<a id="a-1T"></a>当乞食。<a id="a-1U"></a>比丘至聚落。<a id="a-1V"></a>日时已过。<a id="a-1W"></a>即便失食。<a id="a-1X"></a>四大饥羸。<a id="a-1Y"></a>至世尊所。<a id="a-1Z"></a>稽首礼足。<a id="a-1a"></a>却住一面。<a id="a-1b"></a>佛知而故问。<a id="a-1c"></a>即以上事。<a id="a-1d"></a>具白世尊。<a id="a-1e"></a>佛言。<a id="a-1f"></a>善哉善哉比丘。<a id="a-1g"></a>汝随顺正法信心出家。<a id="a-1h"></a>少欲顺行不为命故。<a id="a-1i"></a>世尊制戒护而不犯。<a id="a-1j"></a>佛言。<a id="a-1k"></a>从今已后福德舍中。<a id="a-1l"></a>若病比丘听过一食。<a id="a-1m"></a>佛告诸比丘。<a id="a-1n"></a>依止舍卫城住者尽集。<a id="a-1o"></a>以十利故。<a id="a-1p"></a>与诸比丘制戒。<a id="a-1q"></a>乃至已闻者当重闻。<a id="a-1r"></a>若比丘施一食处。<a id="a-1s"></a>不病比丘应一食。<a id="a-1t"></a>若过一食者。<a id="a-1u"></a>波夜提。<a id="a-1v"></a>比丘者如上说施一食处者。<a id="a-1w"></a>世尊所听。<a id="a-1x"></a>食者。<a id="a-1y"></a>五种食。<a id="a-1z"></a>如上说。<a id="a-20"></a>不病者。<a id="a-21"></a>身无疾患。<a id="a-22"></a>身有疾患不能进路住食无罪。<a id="a-23"></a>若不病过一食者。<a id="a-24"></a>波夜提。<a id="a-25"></a>波夜提者。<a id="a-26"></a>如上说。<a id="a-27"></a>若十六间屋一间中。<a id="a-28"></a>一家施一食处。<a id="a-29"></a>若在我屋中宿者。<a id="a-2A"></a>我当与食。<a id="a-2B"></a>若比丘为僧事。<a id="a-2C"></a>为塔。<a id="a-2D"></a>事自为事到一间中宿。<a id="a-2E"></a>一食已欲料理。<a id="a-2F"></a>事事不了者。<a id="a-2G"></a>应到第二间中宿食已当去。<a id="a-2H"></a>若事复不了者。<a id="a-2I"></a>乃至十六间中宿食已事讫当去。<a id="a-2J"></a>若复不了不得更食。<a id="a-2K"></a>当乞食乞食。<a id="a-2L"></a>时当余处乞不得还。<a id="a-2M"></a>从其家乞。<a id="a-2N"></a>若复本作舍时。<a id="a-2O"></a>同村相助者。<a id="a-2P"></a>亦不得从乞。<a id="a-2Q"></a>当往余村中乞食已。<a id="a-2R"></a>当即彼村中宿。<a id="a-2S"></a>宿已更来料理事。<a id="a-2T"></a>若事不了。<a id="a-2U"></a>复得如上十六间中食。<a id="a-2V"></a>若事不了者。<a id="a-2W"></a>复离去隔一宿已。<a id="a-2X"></a>复来得食料理事。<a id="a-2Y"></a>若彼家遣女迎妇入新舍。<a id="a-2Z"></a>作如是言。<a id="a-2a"></a>我遣使往请师。<a id="a-2b"></a>犹恐难得。<a id="a-2c"></a>何况今见而欲去。<a id="a-2d"></a>比丘尔时受请食者无罪。<a id="a-2e"></a>是故说。</p>
  <p id="a2f">佛住舍卫城。<a id="a-2g"></a>广说如上尔时僧园民年年谷麦新熟时。<a id="a-2h"></a>供僧食。<a id="a-2i"></a>云何年年新熟。<a id="a-2j"></a>稻熟时麦熟时。<a id="a-2k"></a>豆熟时苏油石蜜时。<a id="a-2l"></a>各取少许分置一处。<a id="a-2m"></a>拟供众僧。<a id="a-2n"></a>时园民语比丘言。<a id="a-2o"></a>我当年年新谷熟时。<a id="a-2p"></a>施僧食。<a id="a-2q"></a>若祇洹无人供日唯愿见语。<a id="a-2r"></a>我当设供。<a id="a-2s"></a>令僧自恣饱满。<a id="a-2t"></a>尔时诸居士信心供养种种饮食前食后食少有缺日中间遇有一空日。<a id="a-2u"></a>便往语言长寿明日祇洹无供。<a id="a-2v"></a>汝先欲设供。<a id="a-2w"></a>今可及时。<a id="a-2x"></a>园民闻已。<a id="a-2y"></a>即诣祇洹头面礼僧足。<a id="a-2z"></a>右膝着地。<a id="a-30"></a>合掌白言我园民某甲明日设供。<a id="a-31"></a>请一切僧。<a id="a-32"></a>唯愿受请。<a id="a-33"></a>僧即受请。<a id="a-34"></a>尔时有长者。<a id="a-35"></a>用旧钱五百。<a id="a-36"></a>买得二牛得已欲试。<a id="a-37"></a>看驾着车中打走往返一由延。<a id="a-38"></a>车鞅急故。<a id="a-39"></a>一牛即死便大忧恼。<a id="a-3A"></a>苦住不乐。<a id="a-3B"></a>云何贵价买牛未用便死。<a id="a-3C"></a>有知识居士语言汝何故不乐如是。<a id="a-3D"></a>居士具说上事。<a id="a-3E"></a>即语言汝何以不作坚法。<a id="a-3F"></a>问云。<a id="a-3G"></a>何坚法。<a id="a-3H"></a>答言。<a id="a-3I"></a>坚法者。<a id="a-3J"></a>汝往诣祇洹。<a id="a-3K"></a>请僧持此肉供饭众僧。<a id="a-3L"></a>彼人闻已。<a id="a-3M"></a>即到祇洹。<a id="a-3N"></a>入僧中头面礼僧足。<a id="a-3O"></a>胡跪合掌。<a id="a-3P"></a>作如是言。<a id="a-3Q"></a>我某甲明日请僧薄设微供。<a id="a-3R"></a>愿受我请有旧知识比丘。<a id="a-3S"></a>即往语言。<a id="a-3T"></a>汝不解请法。<a id="a-3U"></a>何不先语我。<a id="a-3V"></a>我当教汝请僧。<a id="a-3W"></a>彼即答言。<a id="a-3X"></a>阿阇梨。<a id="a-3Y"></a>我五百旧钱买得二牛。<a id="a-3Z"></a>一牛已死我今欲以此牛肉作坚法。<a id="a-3a"></a>比丘言。<a id="a-3b"></a>僧已受人请。<a id="a-3c"></a>檀越言。<a id="a-3d"></a>我已作食。<a id="a-3e"></a>今当云何。<a id="a-3f"></a>知识比丘言。<a id="a-3g"></a>我今教汝更往白众僧我请僧明日前食。<a id="a-3h"></a>若问汝作何等前食。<a id="a-3i"></a>汝当答言。<a id="a-3j"></a>作麦饭肉段。<a id="a-3k"></a>教已即往到僧所。<a id="a-3l"></a>头面礼足。<a id="a-3m"></a>胡跪合掌。<a id="a-3n"></a>作如是言。<a id="a-3o"></a>我某甲请僧明日设前食愿受我请比丘问言。<a id="a-3p"></a>汝作何等前食。<a id="a-3q"></a>答言。<a id="a-3r"></a>作麦饭肉段。<a id="a-3s"></a>语言。<a id="a-3t"></a>长寿。<a id="a-3u"></a>汝明日清旦早办。<a id="a-3v"></a>答言尔。<a id="a-3w"></a>愿诸尊者。<a id="a-3x"></a>明旦早来。<a id="a-3y"></a>即便还家。<a id="a-3z"></a>通夜煮肉作种种饮食。<a id="a-40"></a>清旦敷置床褥。<a id="a-41"></a>漉净水已。<a id="a-42"></a>往白僧。<a id="a-43"></a>时到。<a id="a-44"></a>僧着衣持钵来到其家。<a id="a-45"></a>次第坐已。<a id="a-46"></a>檀越自下种种美食。<a id="a-47"></a>自恣饱满。<a id="a-48"></a>即还精舍。<a id="a-49"></a>园民作是念。<a id="a-4A"></a>阿阇梨。<a id="a-4B"></a>是一食人。<a id="a-4C"></a>当须早食。<a id="a-4D"></a>通夜办具种种饮食。<a id="a-4E"></a>敷置床耨。<a id="a-4F"></a>漉净水已。<a id="a-4G"></a>往只祇洹。<a id="a-4H"></a>头面礼僧足。<a id="a-4I"></a>胡跪合掌白言。<a id="a-4J"></a>时到。<a id="a-4K"></a>尔时诸比丘以前食饱满故。<a id="a-4L"></a>虽见请至。<a id="a-4M"></a>犹如不闻。<a id="a-4N"></a>时园民念言。<a id="a-4O"></a>甚奇甚奇。<a id="a-4P"></a>诸阿阇梨是一食人。<a id="a-4Q"></a>法应饥想。<a id="a-4R"></a>今闻请食。<a id="a-4S"></a>犹如不闻。<a id="a-4T"></a>若外道闻请食者。<a id="a-4U"></a>便捉三奇杖军持。<a id="a-4V"></a>在前而去。<a id="a-4W"></a>如是第二第三赞叹已。<a id="a-4X"></a>诸比丘方起。<a id="a-4Y"></a>彷佯大小行。<a id="a-4Z"></a>嚬伸缓带威仪。<a id="a-4a"></a>安详往到其舍。<a id="a-4b"></a>次第坐已。<a id="a-4c"></a>园民手自下食。<a id="a-4d"></a>满杓而与上座。<a id="a-4e"></a>举手现少着相。<a id="a-4f"></a>园民复作是言。<a id="a-4g"></a>诸阿阇梨是一食人。<a id="a-4h"></a>于此种种食中都无贪想。<a id="a-4i"></a>园民作是念。<a id="a-4j"></a>若上座食少。<a id="a-4k"></a>下座应食多。<a id="a-4l"></a>如是第二第三。<a id="a-4m"></a>乃至年少。<a id="a-4n"></a>复作是言。<a id="a-4o"></a>阿阇梨是一食人。<a id="a-4p"></a>于此饮食都无贪想。<a id="a-4q"></a>尔时下座中有一晚学摩诃罗。<a id="a-4r"></a>作如是言。<a id="a-4s"></a>我等今日不为食来。<a id="a-4t"></a>意为汝意故来。<a id="a-4u"></a>我等已于余处饱食竟。<a id="a-4v"></a>汝若不信者。<a id="a-4w"></a>看我脚上肉汁。<a id="a-4x"></a>园民闻已。<a id="a-4y"></a>心中不悦。<a id="a-4z"></a>即弃食器置地而嫌恨言。<a id="a-50"></a>诸阿阇梨先受我请。<a id="a-51"></a>云何复于余处而食。<a id="a-52"></a>心嫌不止。<a id="a-53"></a>即往佛所。<a id="a-54"></a>头面礼足。<a id="a-55"></a>却住一面。<a id="a-56"></a>白佛言。<a id="a-57"></a>云何诸比丘先受我请。<a id="a-58"></a>而于余处食。<a id="a-59"></a>佛即为园民随顺说法。<a id="a-5A"></a>示教利喜已。<a id="a-5B"></a>即白佛言。<a id="a-5C"></a>世尊。<a id="a-5D"></a>我供僧余食当置何处。<a id="a-5E"></a>佛言。<a id="a-5F"></a>汝到某甲池上净扫治地。<a id="a-5G"></a>持食置彼。<a id="a-5H"></a>波斯匿王与弥尼刹利共斗不如军今退还。<a id="a-5I"></a>当于彼住。<a id="a-5J"></a>汝可以此食上之。<a id="a-5K"></a>王来入池洗浴更着新衣。<a id="a-5L"></a>即持向者种种饮食。<a id="a-5M"></a>奉献大王并及将士。<a id="a-5N"></a>于饥渴中来。<a id="a-5O"></a>得是种种饮食。<a id="a-5P"></a>皆大欢喜。<a id="a-5Q"></a>敕令赏赐种种珍宝园民现得善利喜庆无量。<a id="a-5R"></a>佛言。<a id="a-5S"></a>呼彼食比丘来。<a id="a-5T"></a>即呼来已。<a id="a-5U"></a>佛问比丘。<a id="a-5V"></a>汝云何先受人请。<a id="a-5W"></a>而于余处食。<a id="a-5X"></a>比丘汝不知耶。<a id="a-5Y"></a>如人所事宅神树神。<a id="a-5Z"></a>若欲余行。<a id="a-5a"></a>先当食主人食已。<a id="a-5b"></a>然后余行。<a id="a-5c"></a>汝等不随顺行。<a id="a-5d"></a>先受人请而于余处食。<a id="a-5e"></a>从今以后不听处处食。</p>
  <p id="a5f">复次佛住舍卫城。<a id="a-5g"></a>广说如上。<a id="a-5h"></a>世尊五事利益故。<a id="a-5i"></a>五日一行诸比丘房。<a id="a-5j"></a>见有病比丘。<a id="a-5k"></a>佛知而故问。<a id="a-5l"></a>比丘。<a id="a-5m"></a>汝所患何等。<a id="a-5n"></a>今为增损。<a id="a-5o"></a>答言我患苦无损。<a id="a-5p"></a>我先得数数食时。<a id="a-5q"></a>身得安乐。<a id="a-5r"></a>世尊制戒不得数数食故。<a id="a-5s"></a>我病不损。<a id="a-5t"></a>佛言。<a id="a-5u"></a>从今日听病时数数食。</p>
  <p id="a5v">复次佛住舍卫城毗舍佉鹿母年年请僧饭食施衣。<a id="a-5w"></a>时祇洹精舍有六十病比丘。<a id="a-5x"></a>来到其家。<a id="a-5y"></a>毗舍佉鹿母言。<a id="a-5z"></a>阿阇梨祇洹精舍有五百众僧。<a id="a-60"></a>今有何因缘。<a id="a-61"></a>正有六十比丘来。<a id="a-62"></a>诸比丘语优婆夷言。<a id="a-63"></a>世尊制戒不得处处食。<a id="a-64"></a>唯听病者。<a id="a-65"></a>是故诸病比丘来。<a id="a-66"></a>毗舍佉鹿母言。<a id="a-67"></a>阿阇梨。<a id="a-68"></a>世人正以请食为限。<a id="a-69"></a>若食我食者。<a id="a-6A"></a>我当施衣。<a id="a-6B"></a>若不食者我不施衣。<a id="a-6C"></a>阿阇梨。<a id="a-6D"></a>此施衣时可往白佛。<a id="a-6E"></a>或有开听。<a id="a-6F"></a>诸比丘以是因缘往白世尊。<a id="a-6G"></a>佛告诸比丘。<a id="a-6H"></a>毗舍佉鹿母是黠慧聪明。<a id="a-6I"></a>从今日听施衣时。</p>
  <p id="a6J">复次佛住舍卫城。<a id="a-6K"></a>尔时众人劝化欲设大会。<a id="a-6L"></a>供养饭食九十六种出家人。<a id="a-6M"></a>有至优婆塞所。<a id="a-6N"></a>劝化索物者。<a id="a-6O"></a>优婆塞言。<a id="a-6P"></a>我欲作要。<a id="a-6Q"></a>若使我诸师作上座者。<a id="a-6R"></a>当与汝物。<a id="a-6S"></a>劝化人言。<a id="a-6T"></a>汝听若有信向外道者。<a id="a-6U"></a>亦作是言。<a id="a-6V"></a>若使我诸师作上座者。<a id="a-6W"></a>当与汝物我当云何得人。<a id="a-6X"></a>人许其上座。<a id="a-6Y"></a>汝但与我物。<a id="a-6Z"></a>我当某月某日在阿耆河岸上。<a id="a-6a"></a>庄严其处施竖幢幡。<a id="a-6b"></a>行列宝树间。<a id="a-6c"></a>敷妙座细软快乐。<a id="a-6d"></a>设供肴膳。<a id="a-6e"></a>作斯大会。<a id="a-6f"></a>诸出家人中有先至者。<a id="a-6g"></a>即为上座。<a id="a-6h"></a>诸优婆塞以佛僧是良福田故。<a id="a-6i"></a>即便与物。<a id="a-6j"></a>与物已。<a id="a-6k"></a>往尊者阿难所。<a id="a-6l"></a>头面礼足具白上事。<a id="a-6m"></a>尊者当以何方便。<a id="a-6n"></a>令诸比丘得为上座。<a id="a-6o"></a>使外道耻辱尊者。<a id="a-6p"></a>阿难即往佛所。<a id="a-6q"></a>头面礼足。<a id="a-6r"></a>却住一面。<a id="a-6s"></a>以上因缘具白世尊。<a id="a-6t"></a>诸劝化人办具食已。<a id="a-6u"></a>请九十六种诸出家人。<a id="a-6v"></a>复请波斯匿王及群臣太子。<a id="a-6w"></a>诸聚落主宿旧长者并萨薄主。<a id="a-6x"></a>至于某时。<a id="a-6y"></a>皆诣阿耆河上大会处。<a id="a-6z"></a>受我供食。<a id="a-70"></a>先前一日。<a id="a-71"></a>佛告目连。<a id="a-72"></a>宜知是时。<a id="a-73"></a>尊者目连即以神足。<a id="a-74"></a>使河水瀑涨泡沫弥岸。<a id="a-75"></a>诸外道各作是言。<a id="a-76"></a>我当先渡取第一坐处。<a id="a-77"></a>诸外道各各通夜竞縳[竺-二+淠]筏。<a id="a-78"></a>皆欲先渡而水激急。<a id="a-79"></a>适欲渡岸。<a id="a-7A"></a>还复漂还。<a id="a-7B"></a>竟夜疲苦[竺-二+淠]筏散坏。<a id="a-7C"></a>没溺寒冻。<a id="a-7D"></a>在于岸边。<a id="a-7E"></a>向日而蹲。<a id="a-7F"></a>乃至食时无能渡者。<a id="a-7G"></a>尔时祇洹精舍有人供僧。<a id="a-7H"></a>佛住待时。<a id="a-7I"></a>诸比丘中有年少者。<a id="a-7J"></a>皆作是言。<a id="a-7K"></a>世尊今出何乃太晚。<a id="a-7L"></a>恐诸外道得上座处。<a id="a-7M"></a>尔时世尊时到。<a id="a-7N"></a>着衣持钵威仪庠序。<a id="a-7O"></a>与大众俱诣河上。<a id="a-7P"></a>诸外道见已。<a id="a-7Q"></a>各相谓言。<a id="a-7R"></a>我等竟夜造诸方便。<a id="a-7S"></a>如是苦恼无能渡者。<a id="a-7T"></a>此剃发沙门。<a id="a-7U"></a>当云何渡。<a id="a-7V"></a>尔时佛告目连。<a id="a-7W"></a>汝自知时。<a id="a-7X"></a>使诸比丘得安隐渡。<a id="a-7Y"></a>尔时目连即以神力。<a id="a-7Z"></a>造作七宝桥。<a id="a-7a"></a>种种杂宝以为栏楯。<a id="a-7b"></a>上施宝缦七宝绞络。<a id="a-7c"></a>罗覆其上。<a id="a-7d"></a>雨众名花。<a id="a-7e"></a>作众伎乐。<a id="a-7f"></a>烧众名香。<a id="a-7g"></a>香烟如云。<a id="a-7h"></a>诸外道见是桥已。<a id="a-7i"></a>皆大欢喜。<a id="a-7j"></a>各作是言。<a id="a-7k"></a>此诸沙门徐徐而来。<a id="a-7l"></a>我等当先渡取第一坐处。<a id="a-7m"></a>即皆奔走竞抄趣桥。<a id="a-7n"></a>各欲先渡。<a id="a-7o"></a>足蹈桥上。<a id="a-7p"></a>皆悉堕水。<a id="a-7q"></a>诸外道服饰三奇杖军持等物。<a id="a-7r"></a>皆落水中随流而去。<a id="a-7s"></a>佛神力故。<a id="a-7t"></a>令无死者。<a id="a-7u"></a>于是世尊与诸比丘威仪庠序俨然而进。<a id="a-7v"></a>佛最在前。<a id="a-7w"></a>诸比丘次第而行。<a id="a-7x"></a>目连最后随进步处。<a id="a-7y"></a>宝桥即灭。<a id="a-7z"></a>佛与诸比丘渡已。<a id="a-80"></a>佛告目连。<a id="a-81"></a>汝可使河还复如故。<a id="a-82"></a>诸外道等各各方便乘[竺-二+淠]筏渡。<a id="a-83"></a>佛既渡已。<a id="a-84"></a>一切回身而说偈言。</p>
  <p id="a85">先渡此岸众　　已渡生死海</p>
  <p id="a86">不为世流漂　　正智渡彼岸</p>
  <p id="a87">佛说偈已。<a id="a-88"></a>安详就坐。<a id="a-89"></a>诸比丘亦次第坐。<a id="a-8A"></a>诸外道后渡。<a id="a-8B"></a>在比丘下行而坐。<a id="a-8C"></a>尔时檀越手自斟酌种种饮食。<a id="a-8D"></a>供养世尊及弟子众。<a id="a-8E"></a>尔时诸比丘心疑。<a id="a-8F"></a>世尊制戒不得处处食。<a id="a-8G"></a>我等云何当复得食。<a id="a-8H"></a>即起白佛。<a id="a-8I"></a>佛言。<a id="a-8J"></a>听作施食法。<a id="a-8K"></a>应作如是言。<a id="a-8L"></a>我今日得食施与某甲比丘乃至沙弥尼。<a id="a-8M"></a>彼于我不计。<a id="a-8N"></a>我当食。<a id="a-8O"></a>如是三说。<a id="a-8P"></a>尔时檀越各各念言。<a id="a-8Q"></a>谁应咒愿。<a id="a-8R"></a>或有言尼干子。<a id="a-8S"></a>或言不兰迦葉。<a id="a-8T"></a>如是外道等。<a id="a-8U"></a>各云。<a id="a-8V"></a>应咒愿。<a id="a-8W"></a>尔时有多人言。<a id="a-8X"></a>沙门瞿昙上座法。<a id="a-8Y"></a>应咒愿。<a id="a-8Z"></a>尔时世尊在九十六种道中。<a id="a-8a"></a>不自高显。<a id="a-8b"></a>不轻他人。<a id="a-8c"></a>随顺咒愿。<a id="a-8d"></a>如生经中广说。<a id="a-8e"></a>尔时世尊复广为众人随顺说法。<a id="a-8f"></a>示教利喜。<a id="a-8g"></a>欢喜而去。<a id="a-8h"></a>佛还祇洹。<a id="a-8i"></a>告诸比丘。<a id="a-8j"></a>依止舍卫城住者。<a id="a-8k"></a>皆悉令集。<a id="a-8l"></a>以十利故。<a id="a-8m"></a>与诸比丘制戒。<a id="a-8n"></a>乃至已闻者当重闻。<a id="a-8o"></a>若比丘处处食。<a id="a-8p"></a>除余时波夜提。<a id="a-8q"></a>余时者。<a id="a-8r"></a>病时衣时。<a id="a-8s"></a>是名余时。<a id="a-8t"></a>比丘者。<a id="a-8u"></a>如上说。<a id="a-8v"></a>处处食者。<a id="a-8w"></a>数数食。<a id="a-8x"></a>除余时者。<a id="a-8y"></a>病时。<a id="a-8z"></a>病者。<a id="a-90"></a>热病风冷。<a id="a-91"></a>如是等病。<a id="a-92"></a>若食已更食。<a id="a-93"></a>身得安隐食者。<a id="a-94"></a>无罪。<a id="a-95"></a>衣时者。<a id="a-96"></a>无迦絺那衣。<a id="a-97"></a>一月有迦絺那衣。<a id="a-98"></a>五月彼衣中间得舍五戒无罪。<a id="a-99"></a>所谓别众食处处食。<a id="a-9A"></a>不白离同食处。<a id="a-9B"></a>畜长衣离衣宿。<a id="a-9C"></a>余时者。<a id="a-9D"></a>世尊说无罪。<a id="a-9E"></a>波夜提者。<a id="a-9F"></a>如上说。<a id="a-9G"></a>比丘要当知日数应施食。<a id="a-9H"></a>知腊数忆所受持衣。<a id="a-9I"></a>别众食病不病。<a id="a-9J"></a>若人问今日几。<a id="a-9K"></a>不得逆问昨日是几日。<a id="a-9L"></a>当知月一日二日。<a id="a-9M"></a>乃至十四十五日。<a id="a-9N"></a>月大月小悉应知。<a id="a-9O"></a>比丘清旦当作施食念今日得食施某甲。<a id="a-9P"></a>某甲于我不计。<a id="a-9Q"></a>我当食如是三说。<a id="a-9R"></a>日日自忆。<a id="a-9S"></a>若干腊数。<a id="a-9T"></a>当忆受持。<a id="a-9U"></a>三衣及不受作净施者。<a id="a-9V"></a>念别众食。<a id="a-9W"></a>若病若不病。<a id="a-9X"></a>齐几名为比丘食。<a id="a-9Y"></a>若麦饭三钵他逻。<a id="a-9Z"></a>若麨二钵他逻。<a id="a-9a"></a>若一钵他逻米作饭鱼肉。<a id="a-9b"></a>若一钵若半钵。<a id="a-9c"></a>是中若得一一。<a id="a-9d"></a>是名比丘食若僧伽蓝中作食。<a id="a-9e"></a>食未熟。<a id="a-9f"></a>若比丘受糗作糗浆饮犯处处食。<a id="a-9g"></a>得波夜提。<a id="a-9h"></a>若作施食法。<a id="a-9i"></a>若病不犯。<a id="a-9j"></a>若衣时者。<a id="a-9k"></a>二俱不犯。<a id="a-9l"></a>若外有请家者。<a id="a-9m"></a>即名比丘食。<a id="a-9n"></a>比丘尔时倩人迎食。<a id="a-9o"></a>迎食未至。<a id="a-9p"></a>比丘若受糗作糗浆送食至送食。<a id="a-9q"></a>比丘若知戒相者。<a id="a-9r"></a>应小住。<a id="a-9s"></a>待彼比丘作施食法己。<a id="a-9t"></a>然后授食。<a id="a-9u"></a>若送食比丘不知。<a id="a-9v"></a>戒相。<a id="a-9w"></a>便疾授食。<a id="a-9x"></a>不容作施食法者。<a id="a-9y"></a>比丘尔时口中有食应含食说施食法。<a id="a-9z"></a>以轻贸重故。<a id="a-A0"></a>若比丘到一家。<a id="a-A1"></a>檀越语言。<a id="a-A2"></a>阿阇梨。<a id="a-A3"></a>今日当我家食。<a id="a-A4"></a>此即名食处。<a id="a-A5"></a>比丘作是念。<a id="a-A6"></a>此食未熟。<a id="a-A7"></a>我今欲到余家。<a id="a-A8"></a>尔时应白已去。<a id="a-A9"></a>若不白去。<a id="a-AA"></a>波夜提。<a id="a-AB"></a>若彼间得五正食。<a id="a-AC"></a>五杂正食。<a id="a-AD"></a>食者。<a id="a-AE"></a>二波夜提。<a id="a-AF"></a>处处食离食处不白。<a id="a-AG"></a>若病若作施食法。<a id="a-AH"></a>食者无罪。<a id="a-AI"></a>衣时者二俱无罪。<a id="a-AJ"></a>若檀越作如是言。<a id="a-AK"></a>阿阇梨。<a id="a-AL"></a>若无食时来我家食。<a id="a-AM"></a>比丘往到其家。<a id="a-AN"></a>作是言。<a id="a-AO"></a>长寿。<a id="a-AP"></a>我今日当此间食。<a id="a-AQ"></a>优婆夷言。<a id="a-AR"></a>善哉。<a id="a-AS"></a>正尔当办。<a id="a-AT"></a>若食未熟。<a id="a-AU"></a>此比丘欲往余家者。<a id="a-AV"></a>当白去。<a id="a-AW"></a>若不白者。<a id="a-AX"></a>如上说得罪。<a id="a-AY"></a>若比丘次行乞食。<a id="a-AZ"></a>到一家。<a id="a-Aa"></a>檀越言。<a id="a-Ab"></a>今日此间请诸比丘食。<a id="a-Ac"></a>愿阿阇梨亦受我请。<a id="a-Ad"></a>勿复余处食。<a id="a-Ae"></a>若比丘受请者即名食处。<a id="a-Af"></a>若乞食比丘受请已。<a id="a-Ag"></a>作是念。<a id="a-Ah"></a>谁能受是重信施食。<a id="a-Ai"></a>若欲舍去者。<a id="a-Aj"></a>应白已去。<a id="a-Ak"></a>若不白去者。<a id="a-Al"></a>如上说得罪。<a id="a-Am"></a>若比丘有大功德名称。<a id="a-An"></a>有众多人送食来。<a id="a-Ao"></a>欲取诸檀越意。<a id="a-Ap"></a>一切受诸食者犯处处食。<a id="a-Aq"></a>得波夜提。<a id="a-Ar"></a>若作施食法。<a id="a-As"></a>若病无罪。<a id="a-At"></a>若衣时者。<a id="a-Au"></a>二俱无罪。<a id="a-Av"></a>有二比丘。<a id="a-Aw"></a>各各别受一家长请。<a id="a-Ax"></a>第一比丘语第二比丘言。<a id="a-Ay"></a>长老。<a id="a-Az"></a>今日共到我檀越家食去。<a id="a-B0"></a>第二比丘应白已去。<a id="a-B1"></a>若不白去者。<a id="a-B2"></a>如上说。<a id="a-B3"></a>若第二比丘请者。<a id="a-B4"></a>亦如是。<a id="a-B5"></a>比丘食处者。<a id="a-B6"></a>麦饭三钵他逻。<a id="a-B7"></a>糗二钵他逻。<a id="a-B8"></a>米一钵他逻。<a id="a-B9"></a>作饭鱼肉。<a id="a-BA"></a>若一钵半钵。<a id="a-BB"></a>是中一一是比丘食。<a id="a-BC"></a>若一家。<a id="a-BD"></a>或得三升。<a id="a-BE"></a>或二升或一升半升。<a id="a-BF"></a>如是众多乞得无罪。<a id="a-BG"></a>若一家得三钵他麦饭糗二钵他。<a id="a-BH"></a>若一钵他米作饭鱼肉若一钵半钵。<a id="a-BI"></a>余处更不得取。<a id="a-BJ"></a>此中何等是犯。<a id="a-BK"></a>何等不犯。<a id="a-BL"></a>若粥初出釜画成字者犯。<a id="a-BM"></a>若不成字者不犯。<a id="a-BN"></a>一切菜一切糗。<a id="a-BO"></a>一切饼一切果。<a id="a-BP"></a>非处处食。<a id="a-BQ"></a>非别众食。<a id="a-BR"></a>非足食。<a id="a-BS"></a>多积舍里不犯。<a id="a-BT"></a>是故说。</p>
  <p id="aBU">佛住舍卫城。<a id="a-BV"></a>广说如上。<a id="a-BW"></a>尔时有婆罗门。<a id="a-BX"></a>请僧施食。<a id="a-BY"></a>时办种种饮食讫。<a id="a-BZ"></a>漉净水敷床褥已。<a id="a-Ba"></a>作如是念。<a id="a-Bb"></a>阿阇梨是一食人。<a id="a-Bc"></a>当须早食。<a id="a-Bd"></a>即往到祇洹。<a id="a-Be"></a>头面礼僧足。<a id="a-Bf"></a>胡跪合掌。<a id="a-Bg"></a>作如是言。<a id="a-Bh"></a>我某甲请僧食食具已办。<a id="a-Bi"></a>愿僧知时。<a id="a-Bj"></a>尔时比丘到时。<a id="a-Bk"></a>着衣持钵往到其家。<a id="a-Bl"></a>次第坐已。<a id="a-Bm"></a>时婆罗门自手下种种饮食。<a id="a-Bn"></a>自恣饱满。<a id="a-Bo"></a>婆罗门复自持食。<a id="a-Bp"></a>顺行强劝。<a id="a-Bq"></a>诸比丘皆言。<a id="a-Br"></a>不用饱满。<a id="a-Bs"></a>诸比丘食讫无缘者。<a id="a-Bt"></a>径还精舍。<a id="a-Bu"></a>有缘者过诸檀越。<a id="a-Bv"></a>檀越见已。<a id="a-Bw"></a>欢喜礼拜问讯。<a id="a-Bx"></a>作是言。<a id="a-By"></a>阿阇梨须前食不。<a id="a-Bz"></a>须果蓏不。<a id="a-C0"></a>须粥不。<a id="a-C1"></a>若阿阇梨有所须者。<a id="a-C2"></a>我当作。<a id="a-C3"></a>比丘言。<a id="a-C4"></a>我于某甲。<a id="a-C5"></a>婆罗门家。<a id="a-C6"></a>食已饱满。<a id="a-C7"></a>时檀越知比丘食时未过。<a id="a-C8"></a>作是言。<a id="a-C9"></a>阿阇梨。<a id="a-CA"></a>日故早。<a id="a-CB"></a>可持此饼还精舍食。<a id="a-CC"></a>比丘即授钵与盛满钵饼。<a id="a-CD"></a>还到祇洹门间坐食此饼。<a id="a-CE"></a>复唤余比丘共食。<a id="a-CF"></a>时婆罗门自食讫。<a id="a-CG"></a>语其妇言。<a id="a-CH"></a>以余食饷诸邻近。<a id="a-CI"></a>我欲往诣世尊所。<a id="a-CJ"></a>礼觐问讯。<a id="a-CK"></a>遥见比丘在祇洹门间坐共食饼。<a id="a-CL"></a>见已往一经行比丘所。<a id="a-CM"></a>问言。<a id="a-CN"></a>此是客比丘耶。<a id="a-CO"></a>答言非也。<a id="a-CP"></a>是欲行比丘耶。<a id="a-CQ"></a>答言非也。<a id="a-CR"></a>又问。<a id="a-CS"></a>是我家食比丘耶。<a id="a-CT"></a>答言是。<a id="a-CU"></a>复问言。<a id="a-CV"></a>作何等。<a id="a-CW"></a>比丘言。<a id="a-CX"></a>婆罗门汝不知耶。<a id="a-CY"></a>答言不知。<a id="a-CZ"></a>此比丘食少。<a id="a-Ca"></a>更足令满。<a id="a-Cb"></a>时婆罗门心即不悦。<a id="a-Cc"></a>作是言。<a id="a-Cd"></a>沙门释子是实语人。<a id="a-Ce"></a>而今不实。<a id="a-Cf"></a>不足言足。<a id="a-Cg"></a>用言不用。<a id="a-Ch"></a>不满言满。<a id="a-Ci"></a>此坏败人有何道哉。<a id="a-Cj"></a>以心嫌故竟不诣佛。<a id="a-Ck"></a>于是便还。<a id="a-Cl"></a>诸比丘闻已。<a id="a-Cm"></a>往白世尊。<a id="a-Cn"></a>佛言。<a id="a-Co"></a>呼是比丘来。<a id="a-Cp"></a>来已佛问比丘。<a id="a-Cq"></a>汝实尔不。<a id="a-Cr"></a>答言。<a id="a-Cs"></a>实尔世尊。<a id="a-Ct"></a>佛言。<a id="a-Cu"></a>比丘汝云何食足已起。<a id="a-Cv"></a>离坐而更食。<a id="a-Cw"></a>从今以后不听食足已离坐更食。</p>
  <p id="aCx">复次佛住舍卫城。<a id="a-Cy"></a>广说如上。<a id="a-Cz"></a>尔时诸比丘啖菜言足。<a id="a-D0"></a>啖盐言足。<a id="a-D1"></a>饮水已。<a id="a-D2"></a>皆名为足。<a id="a-D3"></a>离坐处更不啖食。<a id="a-D4"></a>身体羸瘦。<a id="a-D5"></a>诸比丘以是因缘。<a id="a-D6"></a>往白世尊。<a id="a-D7"></a>佛言。<a id="a-D8"></a>从今已后。<a id="a-D9"></a>听食五正食。<a id="a-DA"></a>五杂正食。<a id="a-DB"></a>是名为足。<a id="a-DC"></a>尔时诸比丘在坐处。<a id="a-DD"></a>得少食已。<a id="a-DE"></a>名作足食更不复食。<a id="a-DF"></a>犹故羸劣。<a id="a-DG"></a>诸比丘以是因缘。<a id="a-DH"></a>往白世尊。<a id="a-DI"></a>佛言。<a id="a-DJ"></a>一坐食。<a id="a-DK"></a>五正食。<a id="a-DL"></a>五杂正食。<a id="a-DM"></a>自恣与是名足。</p>
  <p id="aDN">复次佛住舍卫城。<a id="a-DO"></a>尔时祇洹精舍有六十比丘。<a id="a-DP"></a>病比丘迎六十分食。<a id="a-DQ"></a>病比丘食残不尽。<a id="a-DR"></a>弃着墙边。<a id="a-DS"></a>乌鸟共啖斗诤作声。<a id="a-DT"></a>佛知而故问。<a id="a-DU"></a>比丘此众鸟。<a id="a-DV"></a>何以声大。<a id="a-DW"></a>诸比丘白佛言。<a id="a-DX"></a>有六十比丘。<a id="a-DY"></a>病为迎食分食不能尽。<a id="a-DZ"></a>弃着墙边。<a id="a-Da"></a>众鸟诤此残食故出大声耳。<a id="a-Db"></a>佛语诸比丘。<a id="a-Dc"></a>若病比丘食不尽者。<a id="a-Dd"></a>听看病比丘作残食法已得食。</p>
  <p id="aDe">复次佛住舍卫城。<a id="a-Df"></a>尔时看病比丘作残食法。<a id="a-Dg"></a>食已犹故不尽。<a id="a-Dh"></a>众鸟共诤。<a id="a-Di"></a>如上说。<a id="a-Dj"></a>佛知而故问比丘。<a id="a-Dk"></a>众鸟何以斗诤。<a id="a-Dl"></a>诸比丘白佛言。<a id="a-Dm"></a>看病比丘作残食法。<a id="a-Dn"></a>食已犹不能尽。<a id="a-Do"></a>弃着墙边。<a id="a-Dp"></a>以是故众鸟诤食作声。<a id="a-Dq"></a>佛言。<a id="a-Dr"></a>从今日听一人作残食。<a id="a-Ds"></a>余人尽得食。<a id="a-Dt"></a>佛告诸比丘。<a id="a-Du"></a>依止舍卫城者皆悉令集。<a id="a-Dv"></a>以十利故。<a id="a-Dw"></a>与诸比丘制戒。<a id="a-Dx"></a>乃至已闻者当重闻。<a id="a-Dy"></a>若比丘食已足起离坐。<a id="a-Dz"></a>不作残食。<a id="a-E0"></a>食者波夜提。<a id="a-E1"></a>比丘者如上说。<a id="a-E2"></a>食者有五种。<a id="a-E3"></a>麨饭麦饭鱼肉。<a id="a-E4"></a>复有五杂正食。<a id="a-E5"></a>是名食。<a id="a-E6"></a>足有八种。<a id="a-E7"></a>一者自恣足。<a id="a-E8"></a>二者少欲足。<a id="a-E9"></a>三者秽污足。<a id="a-EA"></a>四者杂足。<a id="a-EB"></a>五者不便足。<a id="a-EC"></a>六者谄足。<a id="a-ED"></a>七者停住足。<a id="a-EE"></a>八者自己足。<a id="a-EF"></a>自恣足者。<a id="a-EG"></a>檀越自恣与糗饭麦饭鱼肉。<a id="a-EH"></a>及杂正食。<a id="a-EI"></a>自恣劝食。<a id="a-EJ"></a>比丘言。<a id="a-EK"></a>我已满足。<a id="a-EL"></a>如是起离坐不作残食。<a id="a-EM"></a>食者波夜提。<a id="a-EN"></a>是名自恣足。<a id="a-EO"></a>少欲足者。<a id="a-EP"></a>檀越自恣与五正食。<a id="a-EQ"></a>及五杂正食。<a id="a-ER"></a>比丘动手现少取相。<a id="a-ES"></a>如是离坐已。<a id="a-ET"></a>不作残食。<a id="a-EU"></a>食者波夜提。<a id="a-EV"></a>是名少欲足。<a id="a-EW"></a>秽污足者。<a id="a-EX"></a>行食时净人手疥疮及诸不净。<a id="a-EY"></a>比丘见污之言不用过去。<a id="a-EZ"></a>起离坐处。<a id="a-Ea"></a>不作残食。<a id="a-Eb"></a>食者波夜提。<a id="a-Ec"></a>是名秽污足。<a id="a-Ed"></a>杂足者。<a id="a-Ee"></a>净人持乳酪器盛糗饭行。<a id="a-Ef"></a>比丘见已。<a id="a-Eg"></a>恶之言不用过去。<a id="a-Eh"></a>起离坐。<a id="a-Ei"></a>不作残食。<a id="a-Ej"></a>食者波夜提。<a id="a-Ek"></a>是名杂足。<a id="a-El"></a>不便足者。<a id="a-Em"></a>净人行食。<a id="a-En"></a>比丘问言。<a id="a-Eo"></a>是何等。<a id="a-Ep"></a>答言糗。<a id="a-Eq"></a>比丘言。<a id="a-Er"></a>此动我风病。<a id="a-Es"></a>我不便过去。<a id="a-Et"></a>如是起离坐。<a id="a-Eu"></a>不作残食。<a id="a-Ev"></a>食者波夜提。<a id="a-Ew"></a>若行饭时。<a id="a-Ex"></a>比丘问言。<a id="a-Ey"></a>为坚软。<a id="a-Ez"></a>答言坚。<a id="a-F0"></a>比丘言。<a id="a-F1"></a>此硬米难消。<a id="a-F2"></a>我不便过去。<a id="a-F3"></a>若言软。<a id="a-F4"></a>比丘言此烂难食。<a id="a-F5"></a>我不便过去。<a id="a-F6"></a>若行肉时。<a id="a-F7"></a>比丘问言。<a id="a-F8"></a>是何等肉。<a id="a-F9"></a>答言牛肉。<a id="a-FA"></a>比丘言。<a id="a-FB"></a>牛肉性热。<a id="a-FC"></a>我不便下过若言水牛肉。<a id="a-FD"></a>比丘言。<a id="a-FE"></a>冷性难消下过。<a id="a-FF"></a>若言鹿肉。<a id="a-FG"></a>比丘言。<a id="a-FH"></a>此肉风性下过。<a id="a-FI"></a>是名不便足。<a id="a-FJ"></a>如是起离坐已。<a id="a-FK"></a>不作残食。<a id="a-FL"></a>食者波夜提。<a id="a-FM"></a>是名不便足。<a id="a-FN"></a>谄足者。<a id="a-FO"></a>净人行五正食五杂正食。<a id="a-FP"></a>比丘畏多口不言足。<a id="a-FQ"></a>现手作相。<a id="a-FR"></a>若摇头。<a id="a-FS"></a>若缩钵作相。<a id="a-FT"></a>起离座不作残食。<a id="a-FU"></a>食者波夜提。<a id="a-FV"></a>是名谄足。<a id="a-FW"></a>停住足者。<a id="a-FX"></a>净人行五正食五杂正食。<a id="a-FY"></a>比丘言。<a id="a-FZ"></a>长寿。<a id="a-Fa"></a>莫先行饭抟恐触足当先下菜盐冷水。<a id="a-Fb"></a>如是起离坐已。<a id="a-Fc"></a>不作残食。<a id="a-Fd"></a>食者波夜提。<a id="a-Fe"></a>若作直月维那等指示现相。<a id="a-Ff"></a>不名足。<a id="a-Fg"></a>是名停住足。<a id="a-Fh"></a>自己足者。<a id="a-Fi"></a>比丘乞食至一家。<a id="a-Fj"></a>放糗囊置一处。<a id="a-Fk"></a>从檀越乞水欲饮。<a id="a-Fl"></a>檀越作是念。<a id="a-Fm"></a>此比丘必当须糗。<a id="a-Fn"></a>即问言。<a id="a-Fo"></a>须糗不。<a id="a-Fp"></a>比丘作是念。<a id="a-Fq"></a>此檀越必欲家中取糗与我。<a id="a-Fr"></a>答言须。<a id="a-Fs"></a>时檀越即捉比丘糗囊授比丘。<a id="a-Ft"></a>比丘以惜己糗故。<a id="a-Fu"></a>便言置置。<a id="a-Fv"></a>如是语已。<a id="a-Fw"></a>起离坐。<a id="a-Fx"></a>不作残食食者波夜提。<a id="a-Fy"></a>是名自己足。<a id="a-Fz"></a>起离座者。<a id="a-G0"></a>离有八处。<a id="a-G1"></a>行住坐卧长床坐床船乘。<a id="a-G2"></a>住者。<a id="a-G3"></a>比丘立食自恣与食。<a id="a-G4"></a>应立足中间。<a id="a-G5"></a>若行若坐若卧。<a id="a-G6"></a>皆名离本处不作残食。<a id="a-G7"></a>食者波夜提。<a id="a-G8"></a>行坐卧亦如是。<a id="a-G9"></a>若比丘在长床上坐。<a id="a-GA"></a>自恣与食。<a id="a-GB"></a>若见上座。<a id="a-GC"></a>若和上阿阇梨来不得起离坐避。<a id="a-GD"></a>得曳身不离床移避。<a id="a-GE"></a>若床脚折者。<a id="a-GF"></a>即名离本处。<a id="a-GG"></a>若不作残食。<a id="a-GH"></a>食者波夜提。<a id="a-GI"></a>是名长床坐。<a id="a-GJ"></a>床者。<a id="a-GK"></a>若比丘在独坐床上座。<a id="a-GL"></a>自恣与食。<a id="a-GM"></a>若坐方觉背后有塔。<a id="a-GN"></a>若僧若和上阿阇梨。<a id="a-GO"></a>应不离床回身。<a id="a-GP"></a>若雨者当持伞盖覆上。<a id="a-GQ"></a>若无盖者。<a id="a-GR"></a>得合床举着覆处。<a id="a-GS"></a>若举时到地。<a id="a-GT"></a>即名离本处。<a id="a-GU"></a>若不作残食。<a id="a-GV"></a>食者波夜提。<a id="a-GW"></a>是名坐床。<a id="a-GX"></a>船者。<a id="a-GY"></a>若比丘在船上自恣与食。<a id="a-GZ"></a>若船筑岸。<a id="a-Ga"></a>若触木石。<a id="a-Gb"></a>若回波比丘身离本处。<a id="a-Gc"></a>不作残食。<a id="a-Gd"></a>食者波夜提。<a id="a-Ge"></a>乘者。<a id="a-Gf"></a>若比丘在乘上自恣与食。<a id="a-Gg"></a>若乘上阪下阪若乘翻身离本处。<a id="a-Gh"></a>不作残食。<a id="a-Gi"></a>食者波夜提。<a id="a-Gj"></a>是名乘。<a id="a-Gk"></a>有五非法不名作残食。<a id="a-Gl"></a>何等五。<a id="a-Gm"></a>离处离食离境界离申手离语。<a id="a-Gn"></a>离处者。<a id="a-Go"></a>若为作残食。<a id="a-Gp"></a>比丘行时与啖食。<a id="a-Gq"></a>住时坐时卧时。<a id="a-Gr"></a>说残食法。<a id="a-Gs"></a>是不名作。<a id="a-Gt"></a>如是住坐卧时。<a id="a-Gu"></a>与啖食。<a id="a-Gv"></a>行时住时坐时。<a id="a-Gw"></a>说残食法。<a id="a-Gx"></a>是名离处。<a id="a-Gy"></a>离食者。<a id="a-Gz"></a>不与啖作残食。<a id="a-H0"></a>即便说与不名作是名离食。<a id="a-H1"></a>离境界者食放地作残非手中不名作。<a id="a-H2"></a>是名离境界。<a id="a-H3"></a>离申手者。<a id="a-H4"></a>舒手外作残食。<a id="a-H5"></a>非申手内不名作。<a id="a-H6"></a>是名离申手。<a id="a-H7"></a>离语者。<a id="a-H8"></a>口不作是言。<a id="a-H9"></a>我手中钵中食。<a id="a-HA"></a>我今一切不须是残食。<a id="a-HB"></a>与长老。<a id="a-HC"></a>是名离语不名作。<a id="a-HD"></a>是名五非法。<a id="a-HE"></a>不成作残食。<a id="a-HF"></a>有五如法。<a id="a-HG"></a>名如法作残食。<a id="a-HH"></a>何等五不离处不离食不离境界不离申手内不离语。<a id="a-HI"></a>不离处者。<a id="a-HJ"></a>若为作残食。<a id="a-HK"></a>比丘行时与啖。<a id="a-HL"></a>即行时说残食法。<a id="a-HM"></a>是名作。<a id="a-HN"></a>如是住时坐时卧时亦如是。<a id="a-HO"></a>是名不离处。<a id="a-HP"></a>不离食者。<a id="a-HQ"></a>啖食已即说残食法与。<a id="a-HR"></a>是名不离食。<a id="a-HS"></a>不离境界者。<a id="a-HT"></a>在手中作残食。<a id="a-HU"></a>非在地。<a id="a-HV"></a>是名不离境界。<a id="a-HW"></a>不离申手者。<a id="a-HX"></a>申手内作残食。<a id="a-HY"></a>非申手外。<a id="a-HZ"></a>是名不离申手。<a id="a-Ha"></a>不离语者。<a id="a-Hb"></a>为啖已作是言。<a id="a-Hc"></a>我手中钵中所有饭食。<a id="a-Hd"></a>我今一切不须是残食。<a id="a-He"></a>与长老。<a id="a-Hf"></a>是名不离语。<a id="a-Hg"></a>是名五如法作残食。<a id="a-Hh"></a>若成就五非法。<a id="a-Hi"></a>尽命不得作残食食。<a id="a-Hj"></a>何等五。<a id="a-Hk"></a>于处不善。<a id="a-Hl"></a>于食不善。<a id="a-Hm"></a>于境界不善。<a id="a-Hn"></a>于申手不善。<a id="a-Ho"></a>于遮不善。<a id="a-Hp"></a>处不善者。<a id="a-Hq"></a>不知行时食行足。<a id="a-Hr"></a>住时食住足。<a id="a-Hs"></a>坐时食坐足。<a id="a-Ht"></a>卧时食卧足。<a id="a-Hu"></a>是名处不善。<a id="a-Hv"></a>食不善者。<a id="a-Hw"></a>不知五正食五杂正食。<a id="a-Hx"></a>是足余者非足。<a id="a-Hy"></a>是名食不善。<a id="a-Hz"></a>境界不善者。<a id="a-I0"></a>不知在手中者是足。<a id="a-I1"></a>在地者不足。<a id="a-I2"></a>是名境界不善。<a id="a-I3"></a>申手不善者。<a id="a-I4"></a>不知在申手内是足。<a id="a-I5"></a>申手外是不足。<a id="a-I6"></a>是名申手不善。<a id="a-I7"></a>遮不善者。<a id="a-I8"></a>不知遮是足。<a id="a-I9"></a>不遮是不足。<a id="a-IA"></a>是名遮不善。<a id="a-IB"></a>如是成就此五非法。<a id="a-IC"></a>尽命不听作残食食。<a id="a-ID"></a>若成就五如法。<a id="a-IE"></a>听尽寿作残食食。<a id="a-IF"></a>何等五。<a id="a-IG"></a>善处善食善境界善申手善遮。<a id="a-IH"></a>善处者。<a id="a-II"></a>知行时食行足。<a id="a-IJ"></a>知立时食立足。<a id="a-IK"></a>知坐时食坐足。<a id="a-IL"></a>知卧时食卧足。<a id="a-IM"></a>是名善处。<a id="a-IN"></a>善食者。<a id="a-IO"></a>知五正食。<a id="a-IP"></a>五杂正食是足。<a id="a-IQ"></a>余者非足。<a id="a-IR"></a>是名善食。<a id="a-IS"></a>善境界者。<a id="a-IT"></a>知食在手中是足。<a id="a-IU"></a>在地非足。<a id="a-IV"></a>是名善境界。<a id="a-IW"></a>善申手者。<a id="a-IX"></a>知申手内是足。<a id="a-IY"></a>申手外非足。<a id="a-IZ"></a>是名善申手。<a id="a-Ia"></a>善遮者。<a id="a-Ib"></a>知遮是足不遮非足。<a id="a-Ic"></a>是名善遮。<a id="a-Id"></a>成就此五法。<a id="a-Ie"></a>尽命听作残食食。<a id="a-If"></a>若比丘持食来欲作残食时。<a id="a-Ig"></a>即于钵上碗中作残者。<a id="a-Ih"></a>正得碗中名作残食。<a id="a-Ii"></a>钵中食不名作。<a id="a-Ij"></a>若碗中食汁流入钵中。<a id="a-Ik"></a>得俱名残食。<a id="a-Il"></a>若比丘并两钵索作残食。<a id="a-Im"></a>若前人正食一钵中食者。<a id="a-In"></a>正一钵得作残食。<a id="a-Io"></a>若二钵上若饼若菜通覆钵横上者。<a id="a-Ip"></a>二俱得名作残食。<a id="a-Iq"></a>余种种器亦如是。<a id="a-Ir"></a>若比丘食足已。<a id="a-Is"></a>往檀越家。<a id="a-It"></a>主人言。<a id="a-Iu"></a>阿阇梨。<a id="a-Iv"></a>能食饼不。<a id="a-Iw"></a>答言。<a id="a-Ix"></a>我食已足。<a id="a-Iy"></a>知法优婆塞作是言。<a id="a-Iz"></a>某甲家有比丘未足。<a id="a-J0"></a>若须食者。<a id="a-J1"></a>我当往作残食法。<a id="a-J2"></a>比丘若须者。<a id="a-J3"></a>应答言。<a id="a-J4"></a>可尔。<a id="a-J5"></a>檀越净洗器盛满中种种美食。<a id="a-J6"></a>比丘受取持好细氎裹。<a id="a-J7"></a>莫使外尘土得入。<a id="a-J8"></a>着净人手中。<a id="a-J9"></a>作是言。<a id="a-JA"></a>汝去作残食已持来。<a id="a-JB"></a>净人持食。<a id="a-JC"></a>到彼比丘所。<a id="a-JD"></a>作如是言。<a id="a-JE"></a>尊者。<a id="a-JF"></a>我家中有食未足食比丘。<a id="a-JG"></a>愿尊者为我作残食。<a id="a-JH"></a>彼比丘应净洗手。<a id="a-JI"></a>受此食已。<a id="a-JJ"></a>语净人言。<a id="a-JK"></a>汝近我边在申手内立。<a id="a-JL"></a>比丘于彼钵中食。<a id="a-JM"></a>一口已作如是言。<a id="a-JN"></a>我手中器中所有食。<a id="a-JO"></a>一切不须作残食与汝。<a id="a-JP"></a>净人持来授与比丘。<a id="a-JQ"></a>比丘得食。<a id="a-JR"></a>若更有余已足。<a id="a-JS"></a>比丘须者亦得共食。<a id="a-JT"></a>若国土少比丘处。<a id="a-JU"></a>比丘食已。<a id="a-JV"></a>有大檀越。<a id="a-JW"></a>持种种饮食至。<a id="a-JX"></a>比丘已起去。<a id="a-JY"></a>当云何。<a id="a-JZ"></a>若彼间有直月维那。<a id="a-Ja"></a>诸知事人。<a id="a-Jb"></a>未食足者。<a id="a-Jc"></a>当从彼人边作残食。<a id="a-Jd"></a>若彼已食足。<a id="a-Je"></a>若上座未足者。<a id="a-Jf"></a>当于上座边作残食。<a id="a-Jg"></a>若上座羞不能人中作者。<a id="a-Jh"></a>当合坐举。<a id="a-Ji"></a>上座至屏处作残食。<a id="a-Jj"></a>若上座已足者。<a id="a-Jk"></a>有客比丘来者当问。<a id="a-Jl"></a>长老今日自恣足未。<a id="a-Jm"></a>若客比丘答言。<a id="a-Jn"></a>我未得夏安居。<a id="a-Jo"></a>云何得自恣足。<a id="a-Jp"></a>当知是人不知律相。<a id="a-Jq"></a>更应问。<a id="a-Jr"></a>汝食未。<a id="a-Js"></a>若言已食。<a id="a-Jt"></a>复问。<a id="a-Ju"></a>檀越自恣与不。<a id="a-Jv"></a>若言长老何处得自恣食。<a id="a-Jw"></a>水菜尚不足。<a id="a-Jx"></a>况复余食。<a id="a-Jy"></a>当知是不足。<a id="a-Jz"></a>应从彼比丘作残食法。<a id="a-K0"></a>若言我檀越家自恣与食。<a id="a-K1"></a>当知已足。<a id="a-K2"></a>僧应作方便。<a id="a-K3"></a>不应破檀越善心。<a id="a-K4"></a>若众中有大沙弥。<a id="a-K5"></a>将至戒场上。<a id="a-K6"></a>与受具足。<a id="a-K7"></a>教作残食法已。<a id="a-K8"></a>然后当食。<a id="a-K9"></a>若比丘食五杂正食。<a id="a-KA"></a>离五正食作残食。<a id="a-KB"></a>是不名作。<a id="a-KC"></a>若不足更食者无罪。<a id="a-KD"></a>若足起离坐更食者。<a id="a-KE"></a>得越毗尼罪。<a id="a-KF"></a>若比丘食五正食。<a id="a-KG"></a>离五杂正食作残食。<a id="a-KH"></a>不名作。<a id="a-KI"></a>若不足食无罪。<a id="a-KJ"></a>若食足离坐更食者。<a id="a-KK"></a>波夜提。<a id="a-KL"></a>若比丘离五正食。<a id="a-KM"></a>离五杂正食。<a id="a-KN"></a>作残食者不名作。<a id="a-KO"></a>残食不足更食者无罪。<a id="a-KP"></a>若足起离坐更食者。<a id="a-KQ"></a>得越毗尼罪。<a id="a-KR"></a>若比丘食五正食。<a id="a-KS"></a>五杂正食作残食。<a id="a-KT"></a>是名如法作残食。<a id="a-KU"></a>若食未足更食无罪。<a id="a-KV"></a>若足起离坐更食犯罪。<a id="a-KW"></a>此中何者犯。<a id="a-KX"></a>何者非犯。<a id="a-KY"></a>若一切粥新出釜画不成字。<a id="a-KZ"></a>一切果一切菜。<a id="a-Ka"></a>非别众食。<a id="a-Kb"></a>非处处食。<a id="a-Kc"></a>非足食。<a id="a-Kd"></a>多积屋里不犯。<a id="a-Ke"></a>是故说。</p>
  <p id="aKf">佛住舍卫城。<a id="a-Kg"></a>广说如上。<a id="a-Kh"></a>尔时阿难有二共行弟子一名满荼。<a id="a-Ki"></a>二名阿毗耆。<a id="a-Kj"></a>共尊者大目连二共行弟子。<a id="a-Kk"></a>一名阿阇都。<a id="a-Kl"></a>二名舍舍都。<a id="a-Km"></a>各各作如是言。<a id="a-Kn"></a>谁多闻谁辩才。<a id="a-Ko"></a>时阿难共行弟子辩才利根。<a id="a-Kp"></a>目连弟子论议不如。<a id="a-Kq"></a>行住坐卧常随逐左右伺求其短。<a id="a-Kr"></a>或时二人同受一请。<a id="a-Ks"></a>时尊者目连弟子得饼。<a id="a-Kt"></a>食半持半出外语阿难弟子。<a id="a-Ku"></a>如是言。<a id="a-Kv"></a>长老。<a id="a-Kw"></a>汝欲食饼不。<a id="a-Kx"></a>问言。<a id="a-Ky"></a>汝何处得饼。<a id="a-Kz"></a>答言。<a id="a-L0"></a>我于彼食处持来。<a id="a-L1"></a>即便取食。<a id="a-L2"></a>食已便作是言。<a id="a-L3"></a>长老。<a id="a-L4"></a>汝犯罪。<a id="a-L5"></a>问言。<a id="a-L6"></a>何等罪。<a id="a-L7"></a>答言。<a id="a-L8"></a>世尊制戒不听比丘食足已离坐。<a id="a-L9"></a>不作残食法更食。<a id="a-LA"></a>阿难弟子言。<a id="a-LB"></a>汝云何欲中我不作残食法。<a id="a-LC"></a>而教我食。<a id="a-LD"></a>目连弟子言。<a id="a-LE"></a>汝前论议时。<a id="a-LF"></a>何故以辩才强折辱我。<a id="a-LG"></a>遂共诤竞。<a id="a-LH"></a>往世尊所。<a id="a-LI"></a>头面礼足。<a id="a-LJ"></a>却住一面。<a id="a-LK"></a>以上因缘。<a id="a-LL"></a>具白世尊。<a id="a-LM"></a>佛语诸比丘。<a id="a-LN"></a>于意云何我为诸声闻。<a id="a-LO"></a>说九部法。<a id="a-LP"></a>所谓修多罗。<a id="a-LQ"></a>祇夜。<a id="a-LR"></a>授记。<a id="a-LS"></a>伽陀。<a id="a-LT"></a>优陀那。<a id="a-LU"></a>如是语本生。<a id="a-LV"></a>方广。<a id="a-LW"></a>未曾有。<a id="a-LX"></a>诸声闻闻说此九部法已。<a id="a-LY"></a>为欲使诸弟子论议诤胜负耶。<a id="a-LZ"></a>答言。<a id="a-La"></a>不也世尊。<a id="a-Lb"></a>佛语诸比丘。<a id="a-Lc"></a>若不尔者。<a id="a-Ld"></a>我为诸声闻说此九部法。<a id="a-Le"></a>欲使诸声闻如说修行不。<a id="a-Lf"></a>答言。<a id="a-Lg"></a>如是世尊。<a id="a-Lh"></a>时二比丘即于世尊前。<a id="a-Li"></a>相向悔过。<a id="a-Lj"></a>佛言。<a id="a-Lk"></a>不得自恃知法轻他。<a id="a-Ll"></a>亦不听知比丘食已足。<a id="a-Lm"></a>不作残食法。<a id="a-Ln"></a>强劝令食。<a id="a-Lo"></a>佛告诸比丘。<a id="a-Lp"></a>依止舍卫城住者皆悉令集。<a id="a-Lq"></a>以十利故。<a id="a-Lr"></a>为诸比丘制戒。<a id="a-Ls"></a>乃至已闻者当重闻。<a id="a-Lt"></a>若比丘知彼食已足。<a id="a-Lu"></a>离坐不作残食法。<a id="a-Lv"></a>欲恼故劝食者。<a id="a-Lw"></a>波夜提。<a id="a-Lx"></a>比丘者如上说。<a id="a-Ly"></a>知者若自知若从他闻。<a id="a-Lz"></a>食者五正食。<a id="a-M0"></a>五杂正食。<a id="a-M1"></a>足者有八种。<a id="a-M2"></a>如上说。<a id="a-M3"></a>离本处者。<a id="a-M4"></a>八种如上说。<a id="a-M5"></a>恼者触扰前人欲使不乐。<a id="a-M6"></a>不作残食者。<a id="a-M7"></a>五非法成就不名作残食。<a id="a-M8"></a>五法成就名如法作残食。<a id="a-M9"></a>强劝食食者。<a id="a-MA"></a>波夜提。<a id="a-MB"></a>波夜提者。<a id="a-MC"></a>如上说。<a id="a-MD"></a>五非法成就。<a id="a-ME"></a>比丘尽命。<a id="a-MF"></a>不得作残食食。<a id="a-MG"></a>五法成就尽命听作残食食。<a id="a-MH"></a>中间广说如上。<a id="a-MI"></a>乃至足不足想劝食。<a id="a-MJ"></a>越毗尼罪。<a id="a-MK"></a>不足足想劝食。<a id="a-ML"></a>越毗尼罪。<a id="a-MM"></a>足作足想劝食。<a id="a-MN"></a>波夜提。<a id="a-MO"></a>不足不足想劝食无罪。<a id="a-MP"></a>此中不犯者。<a id="a-MQ"></a>一切粥初出釜画不成字。<a id="a-MR"></a>一切果一切菜。<a id="a-MS"></a>是不犯。<a id="a-MT"></a>是故说。</p>
  <p id="aMU">佛住舍卫城。<a id="a-MV"></a>广说如上。<a id="a-MW"></a>尔时尊者阿那律一切粪扫。<a id="a-MX"></a>粪扫钵。<a id="a-MY"></a>粪扫衣。<a id="a-MZ"></a>粪扫食。<a id="a-Ma"></a>粪扫革屣云何粪扫钵。<a id="a-Mb"></a>比丘破钵满五缀掷弃者。<a id="a-Mc"></a>阿那律取已。<a id="a-Md"></a>更缀受持。<a id="a-Me"></a>是名粪扫钵。<a id="a-Mf"></a>粪扫衣者。<a id="a-Mg"></a>里巷中弃弊故衣。<a id="a-Mh"></a>取净浣补染受持。<a id="a-Mi"></a>是名粪扫衣。<a id="a-Mj"></a>粪扫食者。<a id="a-Mk"></a>若他弃祠祀鬼神食。<a id="a-Ml"></a>是长老自取食。<a id="a-Mm"></a>是名粪扫食。<a id="a-Mn"></a>粪扫革屣者。<a id="a-Mo"></a>诸比丘所著革屣断坏弃者。<a id="a-Mp"></a>拾取更补治着。<a id="a-Mq"></a>是名粪扫革屣。<a id="a-Mr"></a>是长老时到着衣持钵入城欲乞食。<a id="a-Ms"></a>初入城门见一妇女。<a id="a-Mt"></a>挟箧持饭。<a id="a-Mu"></a>持草牛屎并火祭祀之具而出。<a id="a-Mv"></a>是尊者见已。<a id="a-Mw"></a>作是念。<a id="a-Mx"></a>此中可有得食理。<a id="a-My"></a>于我为乐。<a id="a-Mz"></a>当更求。<a id="a-N0"></a>即便舍去。<a id="a-N1"></a>从巷至巷。<a id="a-N2"></a>遍无所得。<a id="a-N3"></a>到池水边。<a id="a-N4"></a>还见前妇人洒扫涂地。<a id="a-N5"></a>敷净草安置祭具祭祀已讫。<a id="a-N6"></a>以饭洒散四边。<a id="a-N7"></a>作如是言。<a id="a-N8"></a>贤乌来食。<a id="a-N9"></a>贤乌来食。<a id="a-NA"></a>尔时尊者在一树下立。<a id="a-NB"></a>尊者威神力故。<a id="a-NC"></a>众乌无来食者。<a id="a-ND"></a>时此妇人见尊者已。<a id="a-NE"></a>作如是言。<a id="a-NF"></a>汝如瞎眼乌。<a id="a-NG"></a>常随逐人。<a id="a-NH"></a>妇人骂已即还。<a id="a-NI"></a>时尊者收拾祭食还向精舍。<a id="a-NJ"></a>诸比丘见已。<a id="a-NK"></a>更相谓言。<a id="a-NL"></a>是尊者求食极苦难得。<a id="a-NM"></a>诸比丘问言。<a id="a-NN"></a>尊者得食不。<a id="a-NO"></a>答言得。<a id="a-NP"></a>但彼中有多过不甘。<a id="a-NQ"></a>即问有何过。<a id="a-NR"></a>答言。<a id="a-NS"></a>如是如是。<a id="a-NT"></a>诸比丘闻已。<a id="a-NU"></a>往白世尊。<a id="a-NV"></a>此骂女人为得几罪。<a id="a-NW"></a>佛言。<a id="a-NX"></a>得多罪。<a id="a-NY"></a>比丘复问。<a id="a-NZ"></a>齐几为多。<a id="a-Na"></a>佛语比丘。<a id="a-Nb"></a>此女人五百世中常作瞎眼乌。<a id="a-Nc"></a>一切受身皆当饿死。<a id="a-Nd"></a>佛言。<a id="a-Ne"></a>呼阿那律来。<a id="a-Nf"></a>即呼来已。<a id="a-Ng"></a>佛问阿那律。<a id="a-Nh"></a>汝实尔不。<a id="a-Ni"></a>答言实尔。<a id="a-Nj"></a>佛语阿那律。<a id="a-Nk"></a>汝虽欲少事。<a id="a-Nl"></a>从今日不听不与自手取。</p>
  <p id="aNm">复次佛住舍卫城。<a id="a-Nn"></a>尔时世尊制不得自手取。<a id="a-No"></a>诸比丘闻已。<a id="a-Np"></a>水及齿木皆从人受。<a id="a-Nq"></a>有净人者便得。<a id="a-Nr"></a>无净人者苦不能得。<a id="a-Ns"></a>尔时世尊为大众说法。<a id="a-Nt"></a>有比丘自闻口边臭。<a id="a-Nu"></a>在众人下风而坐。<a id="a-Nv"></a>不欲令口臭气熏诸梵行人。<a id="a-Nw"></a>佛知而故问。<a id="a-Nx"></a>比丘何故在彼坐。<a id="a-Ny"></a>如嗔恨人。<a id="a-Nz"></a>诸比丘白佛言。<a id="a-O0"></a>世尊制戒不授不得取。<a id="a-O1"></a>诸比丘水及齿木。<a id="a-O2"></a>皆从人受。<a id="a-O3"></a>有净人者得。<a id="a-O4"></a>无净人者苦不能得。<a id="a-O5"></a>口中气臭恐熏诸梵行人故。<a id="a-O6"></a>在下风而住。<a id="a-O7"></a>佛言从今日听除水及齿木。<a id="a-O8"></a>佛告诸比丘。<a id="a-O9"></a>依止舍卫城住者皆悉令集。<a id="a-OA"></a>以十利故。<a id="a-OB"></a>与诸比丘制戒。<a id="a-OC"></a>乃至已闻者当重闻。<a id="a-OD"></a>若比丘不与取。<a id="a-OE"></a>着口中除水及齿木。<a id="a-OF"></a>波夜提。<a id="a-OG"></a>比丘者如上说。<a id="a-OH"></a>不与者。<a id="a-OI"></a>他不与。<a id="a-OJ"></a>不从前人受。<a id="a-OK"></a>着口中食者。<a id="a-OL"></a>除水及齿木。<a id="a-OM"></a>水有十种如前说。<a id="a-ON"></a>若水浊者应受。<a id="a-OO"></a>若水性黄色者饮无罪。<a id="a-OP"></a>齿木者有二种。<a id="a-OQ"></a>一擗。<a id="a-OR"></a>二团。<a id="a-OS"></a>若比丘口中有热气生疮。<a id="a-OT"></a>医言。<a id="a-OU"></a>应嚼齿木。<a id="a-OV"></a>咽汁者应当受除水及齿木。<a id="a-OW"></a>世尊说无罪。<a id="a-OX"></a>波夜提者。<a id="a-OY"></a>如上说。<a id="a-OZ"></a>食上。<a id="a-Oa"></a>树上。<a id="a-Ob"></a>井中。<a id="a-Oc"></a>屋上。<a id="a-Od"></a>净厨。<a id="a-Oe"></a>器受非器。<a id="a-Of"></a>受床。<a id="a-Og"></a>船乘。<a id="a-Oh"></a>心念受道路。<a id="a-Oi"></a>食上者。<a id="a-Oj"></a>若食时敷床。<a id="a-Ok"></a>若长板。<a id="a-Ol"></a>若甘蔗束。<a id="a-Om"></a>若萝卜束。<a id="a-On"></a>若谷豆囊上。<a id="a-Oo"></a>敷种种坐床褥覆上。<a id="a-Op"></a>比丘坐时不应动身。<a id="a-Oq"></a>不应问。<a id="a-Or"></a>若动若问。<a id="a-Os"></a>此是何等。<a id="a-Ot"></a>是名不净。<a id="a-Ou"></a>若比丘食时。<a id="a-Ov"></a>风吹尘来坋钵。<a id="a-Ow"></a>下草不坋。<a id="a-Ox"></a>食者得食。<a id="a-Oy"></a>草叶当受。<a id="a-Oz"></a>若坋草叶及食者。<a id="a-P0"></a>一切更受。<a id="a-P1"></a>比丘食时。<a id="a-P2"></a>若牛若骆驼等行。<a id="a-P3"></a>脚下尘来坋不污食者得食。<a id="a-P4"></a>坋草叶者。<a id="a-P5"></a>当更受。<a id="a-P6"></a>若坋草叶及食者。<a id="a-P7"></a>一切更受。<a id="a-P8"></a>若畜生振身尘来。<a id="a-P9"></a>若作意受者。<a id="a-PA"></a>得名为受。<a id="a-PB"></a>若众鸟尘来亦如是。<a id="a-PC"></a>若比丘食时。<a id="a-PD"></a>女人行衣曳地尘起来坋。<a id="a-PE"></a>亦复如是。<a id="a-PF"></a>若净人行草叶时。<a id="a-PG"></a>比丘应语言悬放。<a id="a-PH"></a>若行盐果菜。<a id="a-PI"></a>应语悬放。<a id="a-PJ"></a>若净人行果堕草上。<a id="a-PK"></a>即转去者。<a id="a-PL"></a>不名为受。<a id="a-PM"></a>小停者。<a id="a-PN"></a>得名为受。<a id="a-PO"></a>果坚者得取洗。<a id="a-PP"></a>啖烂者不应取。<a id="a-PQ"></a>若净人行麨抖擞糗器。<a id="a-PR"></a>糗坋堕器中。<a id="a-PS"></a>若作意受者。<a id="a-PT"></a>即名为受。<a id="a-PU"></a>若不作意者。<a id="a-PV"></a>当更受。<a id="a-PW"></a>若净人持器行糗器堕比丘钵中。<a id="a-PX"></a>即堕时。<a id="a-PY"></a>以手拨去者。<a id="a-PZ"></a>器故名净。<a id="a-Pa"></a>若停须臾即名不净。<a id="a-Pb"></a>若是铜器者。<a id="a-Pc"></a>当净洗用。<a id="a-Pd"></a>若是木器腻入中当弃。<a id="a-Pe"></a>若腻不入者。<a id="a-Pf"></a>得削用。<a id="a-Pg"></a>若行饭时。<a id="a-Ph"></a>抖擞器饭迸空中来。<a id="a-Pi"></a>比丘作受意者。<a id="a-Pj"></a>即名为受。<a id="a-Pk"></a>若不作受心者。<a id="a-Pl"></a>当更受。<a id="a-Pm"></a>行酥乳酪肉菜酱等。<a id="a-Pn"></a>亦复如是。<a id="a-Po"></a>若作五年大会时。<a id="a-Pp"></a>佛生日得道日转法轮日。<a id="a-Pq"></a>阿难大会时。<a id="a-Pr"></a>罗睺罗大会时。<a id="a-Ps"></a>若净人难得。<a id="a-Pt"></a>比丘应到菜聚边受菜。<a id="a-Pu"></a>行盐糗饭亦如是。<a id="a-Pv"></a>若净人举不离地。<a id="a-Pw"></a>亦得名为受。<a id="a-Px"></a>但非威仪比丘。<a id="a-Py"></a>应语净人。<a id="a-Pz"></a>汝举离地授我。<a id="a-Q0"></a>若净人小不能举者。<a id="a-Q1"></a>应言。<a id="a-Q2"></a>汝稍稍分授我。<a id="a-Q3"></a>受羹饼饮食时。<a id="a-Q4"></a>亦复如是。<a id="a-Q5"></a>若受酥瓶时。<a id="a-Q6"></a>绳着地者。<a id="a-Q7"></a>应语。<a id="a-Q8"></a>合是绳举。<a id="a-Q9"></a>若净人小不能举者。<a id="a-QA"></a>应教稍稍减授我。<a id="a-QB"></a>如是一切若铛镬热不得受者。<a id="a-QC"></a>当以两木横置地。<a id="a-QD"></a>比丘脚蹑上。<a id="a-QE"></a>当作是言受受。<a id="a-QF"></a>是名食上。<a id="a-QG"></a>树上者。<a id="a-QH"></a>净人树上食果。<a id="a-QI"></a>比丘言。<a id="a-QJ"></a>与我果。<a id="a-QK"></a>净人即摇树落果。<a id="a-QL"></a>堕比丘。<a id="a-QM"></a>器中者。<a id="a-QN"></a>得名为受。<a id="a-QO"></a>但非威仪如是。<a id="a-QP"></a>若以脚若以手。<a id="a-QQ"></a>若以口下果时。<a id="a-QR"></a>果触枝叶。<a id="a-QS"></a>比丘当更生心言受受。<a id="a-QT"></a>得名受。<a id="a-QU"></a>若绳系悬下。<a id="a-QV"></a>若脚若手放绳下时。<a id="a-QW"></a>若触枝叶者。<a id="a-QX"></a>亦当言受受。<a id="a-QY"></a>是名为受。<a id="a-QZ"></a>若净人食糗豆时比丘欲得。<a id="a-Qa"></a>即从索作是言。<a id="a-Qb"></a>与我糗豆。<a id="a-Qc"></a>净人不欲与比丘。<a id="a-Qd"></a>擗净人手。<a id="a-Qe"></a>泻着衣裓中。<a id="a-Qf"></a>言受受。<a id="a-Qg"></a>得名为受。<a id="a-Qh"></a>但非威仪猕猴树上啖果。<a id="a-Qi"></a>比丘欲得果。<a id="a-Qj"></a>语猕猴言。<a id="a-Qk"></a>与我果。<a id="a-Ql"></a>猕猴动树下果。<a id="a-Qm"></a>比丘以器承取。<a id="a-Qn"></a>堕器中者。<a id="a-Qo"></a>得名为受。<a id="a-Qp"></a>但非威仪如是。<a id="a-Qq"></a>若手若脚口中下果时。<a id="a-Qr"></a>若[打-丁+棠]枝叶。<a id="a-Qs"></a>当更生心言受受。<a id="a-Qt"></a>得名为受。<a id="a-Qu"></a>是名树上。<a id="a-Qv"></a>井中者。<a id="a-Qw"></a>若比丘在阿练若处住。<a id="a-Qx"></a>井水满。<a id="a-Qy"></a>无净人。<a id="a-Qz"></a>比丘自抒井有比丘言时到可出食。<a id="a-R0"></a>井中比丘言。<a id="a-R1"></a>我若出者。<a id="a-R2"></a>水更还满。<a id="a-R3"></a>我欲此间食。<a id="a-R4"></a>可下食来。<a id="a-R5"></a>净人应盛饮食着一器中。<a id="a-R6"></a>以绳纽系下食时。<a id="a-R7"></a>井底比丘应语净人言。<a id="a-R8"></a>下绳手捉。<a id="a-R9"></a>若井腹边有生草木者。<a id="a-RA"></a>应教令避之。<a id="a-RB"></a>下至井底已。<a id="a-RC"></a>比丘应一毛挽绳一手承捉。<a id="a-RD"></a>作是言受受。<a id="a-RE"></a>是名受。<a id="a-RF"></a>若井水清者。<a id="a-RG"></a>自得取饮。<a id="a-RH"></a>若浊者语净人言。<a id="a-RI"></a>持新净瓶纽系下水。<a id="a-RJ"></a>如上说。<a id="a-RK"></a>是名井中。<a id="a-RL"></a>屋上者。<a id="a-RM"></a>若比丘在阿练若处住。<a id="a-RN"></a>无净人。<a id="a-RO"></a>比丘自覆屋。<a id="a-RP"></a>有比丘语屋上比丘言。<a id="a-RQ"></a>食时至。<a id="a-RR"></a>可下食。<a id="a-RS"></a>比丘言。<a id="a-RT"></a>废作上下亦复难。<a id="a-RU"></a>欲此间食。<a id="a-RV"></a>可上食来。<a id="a-RW"></a>语净人言。<a id="a-RX"></a>持食着器中上。<a id="a-RY"></a>比丘下长竿拘。<a id="a-RZ"></a>语净人。<a id="a-Ra"></a>着是拘上。<a id="a-Rb"></a>作是言受受。<a id="a-Rc"></a>是名受。<a id="a-Rd"></a>下绳亦如是。<a id="a-Re"></a>是名屋上。<a id="a-Rf"></a>净厨者。<a id="a-Rg"></a>若新作僧伽蓝。<a id="a-Rh"></a>不应在东厢北厢作厨屋。<a id="a-Ri"></a>应在南厢西厢作厨屋。<a id="a-Rj"></a>应开风道。<a id="a-Rk"></a>通利水道。<a id="a-Rl"></a>出荡涤[泳-永+(米*番)]水。<a id="a-Rm"></a>厨屋中当作食。<a id="a-Rn"></a>栈作食时。<a id="a-Ro"></a>若净人小者。<a id="a-Rp"></a>比丘得自净洗。<a id="a-Rq"></a>铜釜镬着水已。<a id="a-Rr"></a>应语净人。<a id="a-Rs"></a>汝知洗米。<a id="a-Rt"></a>若净人小不能作者。<a id="a-Ru"></a>得捉手教。<a id="a-Rv"></a>洗教泻抒饭。<a id="a-Rw"></a>若食器不覆者语令覆。<a id="a-Rx"></a>若无净人者。<a id="a-Ry"></a>若有净席净毡净板。<a id="a-Rz"></a>得自覆。<a id="a-S0"></a>但悬放覆上。<a id="a-S1"></a>若晒谷时。<a id="a-S2"></a>比丘在谷上行者。<a id="a-S3"></a>当脚处使净人[打-丁+先]去。<a id="a-S4"></a>若师子虎狼逐。<a id="a-S5"></a>女人欲心逐比丘。<a id="a-S6"></a>舍走不看虽蹈无罪。<a id="a-S7"></a>若谷聚天雨者。<a id="a-S8"></a>当使净人覆。<a id="a-S9"></a>若无净人者。<a id="a-SA"></a>净席得遥掷覆上。<a id="a-SB"></a>得捉净塼石掷镇上。<a id="a-SC"></a>若新作僧伽蓝。<a id="a-SD"></a>净厨里有种种物。<a id="a-SE"></a>有净油。<a id="a-SF"></a>有七日油。<a id="a-SG"></a>或糗瓶石灰瓶。<a id="a-SH"></a>盐瓶草屑瓶。<a id="a-SI"></a>石蜜瓶。<a id="a-SJ"></a>埿瓶甘蔗束竹束脯束。<a id="a-SK"></a>染树皮束。<a id="a-SL"></a>净屋中在。<a id="a-SM"></a>一处比丘语比丘言。<a id="a-SN"></a>汝取七日油来。<a id="a-SO"></a>比丘误捉净油来。<a id="a-SP"></a>比丘虽遥见知是净油。<a id="a-SQ"></a>不得即语。<a id="a-SR"></a>恐其惊惧破器物故。<a id="a-SS"></a>待来至已问言。<a id="a-ST"></a>长老。<a id="a-SU"></a>是何等油。<a id="a-SV"></a>答言。<a id="a-SW"></a>七日油。<a id="a-SX"></a>当语置置。<a id="a-SY"></a>不得名字。<a id="a-SZ"></a>得作七日受持。<a id="a-Sa"></a>若言长老汝取净油来。<a id="a-Sb"></a>比丘误持七日油来。<a id="a-Sc"></a>不得即语。<a id="a-Sd"></a>应待来至已问言。<a id="a-Se"></a>长老。<a id="a-Sf"></a>是何等油。<a id="a-Sg"></a>答言净油。<a id="a-Sh"></a>当语置置。<a id="a-Si"></a>故名七日油。<a id="a-Sj"></a>如是语取石灰瓶。<a id="a-Sk"></a>误持糗瓶。<a id="a-Sl"></a>语取屑末瓶。<a id="a-Sm"></a>误持盐瓶。<a id="a-Sn"></a>语取埿瓶。<a id="a-So"></a>误取石蜜瓶。<a id="a-Sp"></a>语取竹束误取甘蔗束。<a id="a-Sq"></a>语取染树皮束。<a id="a-Sr"></a>误持脯束来。<a id="a-Ss"></a>广说如上。<a id="a-St"></a>比丘语比丘言。<a id="a-Su"></a>长老。<a id="a-Sv"></a>汝往审悉看灰瓶已持来。<a id="a-Sw"></a>此比丘往内手瓶中把糗。<a id="a-Sx"></a>看此瓶故是净。<a id="a-Sy"></a>若把糗还着瓶中者。<a id="a-Sz"></a>即名不净。<a id="a-T0"></a>如是屑末瓶埿瓶亦如是。<a id="a-T1"></a>若言汝审悉看竹已持来。<a id="a-T2"></a>比丘往拔甘蔗看时。<a id="a-T3"></a>故是净。<a id="a-T4"></a>若还刺束中举束不净。<a id="a-T5"></a>如是脯束亦尔。<a id="a-T6"></a>若净厨屋破穿漏语净人言出。<a id="a-T7"></a>厨里一切物。<a id="a-T8"></a>出已当塞鼠孔。<a id="a-T9"></a>扫地用拒磨埿之。<a id="a-TA"></a>壁底作塼埵。<a id="a-TB"></a>以次大者在下。<a id="a-TC"></a>小者着上。<a id="a-TD"></a>比丘得在中央立。<a id="a-TE"></a>指示安置。<a id="a-TF"></a>乳酪酥油蜜石蜜盐。<a id="a-TG"></a>不得见。<a id="a-TH"></a>厨屋坏而不治。<a id="a-TI"></a>当随法律治事。<a id="a-TJ"></a>是名厨屋。<a id="a-TK"></a>器受非器者。<a id="a-TL"></a>一切叶若卷者是器。<a id="a-TM"></a>舒者非器。<a id="a-TN"></a>若盘有缘深没穬麦者。<a id="a-TO"></a>名为器。<a id="a-TP"></a>若床若坐床绳。<a id="a-TQ"></a>致织者是器。<a id="a-TR"></a>若希织者非器。<a id="a-TS"></a>船在水中。<a id="a-TT"></a>非器在岸上者是器。<a id="a-TU"></a>若车驾牛时非器。<a id="a-TV"></a>无牛时是器。<a id="a-TW"></a>若比丘乞食时。<a id="a-TX"></a>店肆家以斗盛糗。<a id="a-TY"></a>与比丘。<a id="a-TZ"></a>斗琐连诸升。<a id="a-Ta"></a>或五升四升三升二升一升相连。<a id="a-Tb"></a>比丘尔时应语施主言。<a id="a-Tc"></a>解后升令相离已授我。<a id="a-Td"></a>若琐不可得解者。<a id="a-Te"></a>比丘当从索叶已。<a id="a-Tf"></a>令泻叶上受。<a id="a-Tg"></a>是名器受非器受。<a id="a-Th"></a>床受者。<a id="a-Ti"></a>若比丘床上坐。<a id="a-Tj"></a>若禅若眠。<a id="a-Tk"></a>净人持食来着抱中。<a id="a-Tl"></a>若觉者即名受。<a id="a-Tm"></a>若不觉者。<a id="a-Tn"></a>觉时欲食者。<a id="a-To"></a>当从净人更受。<a id="a-Tp"></a>若不欲食者。<a id="a-Tq"></a>当自捉。<a id="a-Tr"></a>已授与净人。<a id="a-Ts"></a>如是着床上。<a id="a-Tt"></a>悬床边亦如是。<a id="a-Tu"></a>若比丘栈阁上有净食。<a id="a-Tv"></a>若衣钵取衣钵时。<a id="a-Tw"></a>动净物。<a id="a-Tx"></a>一切尽不净。<a id="a-Ty"></a>若坚不动无罪。<a id="a-Tz"></a>若比丘衣架上。<a id="a-U0"></a>有酥瓶油瓶。<a id="a-U1"></a>比丘取衣时。<a id="a-U2"></a>动者亦如是。<a id="a-U3"></a>是名床。<a id="a-U4"></a>船者。<a id="a-U5"></a>船上载十七种谷。<a id="a-U6"></a>谷上敷籧篨。<a id="a-U7"></a>若席覆上。<a id="a-U8"></a>比丘得在上坐。<a id="a-U9"></a>不应名字。<a id="a-UA"></a>若名字者。<a id="a-UB"></a>是名不净。<a id="a-UC"></a>若此船卒为风吹。<a id="a-UD"></a>若下流。<a id="a-UE"></a>若回波漂船上岸者。<a id="a-UF"></a>一切皆不净。<a id="a-UG"></a>若绳若竹篙不离水者。<a id="a-UH"></a>是净。<a id="a-UI"></a>是名船。<a id="a-UJ"></a>乘者。<a id="a-UK"></a>若大车上载十七种谷。<a id="a-UL"></a>谷上敷籧篨席覆上。<a id="a-UM"></a>比丘在上坐。<a id="a-UN"></a>不应字名。<a id="a-UO"></a>字名者。<a id="a-UP"></a>即不净。<a id="a-UQ"></a>若小车上有净物。<a id="a-UR"></a>若衣钵。<a id="a-US"></a>若比丘取衣钵时。<a id="a-UT"></a>动净物者。<a id="a-UU"></a>一切不净。<a id="a-UV"></a>应语净人。<a id="a-UW"></a>与我取衣钵。<a id="a-UX"></a>不得以牛作净。<a id="a-UY"></a>上时应使净人先上。<a id="a-UZ"></a>然后比丘上下时。<a id="a-Ua"></a>比丘先下。<a id="a-Ub"></a>净人后下。<a id="a-Uc"></a>若载下阪时。<a id="a-Ud"></a>车翻离地离牛。<a id="a-Ue"></a>一切皆不净。<a id="a-Uf"></a>若下阪。<a id="a-Ug"></a>若车翻牛身。<a id="a-Uh"></a>及绳尾不离车者。<a id="a-Ui"></a>一切是净。<a id="a-Uj"></a>是名乘。<a id="a-Uk"></a>心念受者。<a id="a-Ul"></a>有登瞿国。<a id="a-Um"></a>是边地邪见人。<a id="a-Un"></a>恶比丘故不授食。<a id="a-Uo"></a>尔时当满荼逻规地作相。<a id="a-Up"></a>若叶弊钵下。<a id="a-Uq"></a>遥作是言。<a id="a-Ur"></a>受受。<a id="a-Us"></a>下时觉堕钵中。<a id="a-Ut"></a>时不觉得名为受。<a id="a-Uu"></a>但非威仪。<a id="a-Uv"></a>堕时觉。<a id="a-Uw"></a>初下时不觉。<a id="a-Ux"></a>得名为受。<a id="a-Uy"></a>但非威仪。<a id="a-Uz"></a>下时堕钵中时尽觉是名善受。<a id="a-V0"></a>若比丘乞食时。<a id="a-V1"></a>若乌鸟堕肉叚。<a id="a-V2"></a>比丘钵中下时觉非堕时。<a id="a-V3"></a>是名为受。<a id="a-V4"></a>但非威仪堕时觉。<a id="a-V5"></a>非下时。<a id="a-V6"></a>是名受。<a id="a-V7"></a>但非威仪下时觉。<a id="a-V8"></a>堕时觉是名善受。<a id="a-V9"></a>是名心念受道路者。<a id="a-VA"></a>若比丘欲共商人行。<a id="a-VB"></a>语商人言。<a id="a-VC"></a>借我净人。<a id="a-VD"></a>答言。<a id="a-VE"></a>可尔。<a id="a-VF"></a>临发时。<a id="a-VG"></a>便言。<a id="a-VH"></a>我无净人有牛。<a id="a-VI"></a>尊者须者当取。<a id="a-VJ"></a>使净人长囊盛种种粮食。<a id="a-VK"></a>计日日食分。<a id="a-VL"></a>作一齐已。<a id="a-VM"></a>纽结着牛上。<a id="a-VN"></a>至食时。<a id="a-VO"></a>当使净人取。<a id="a-VP"></a>若无净人者。<a id="a-VQ"></a>一人挽纽。<a id="a-VR"></a>一人承取口言受受是名受。<a id="a-VS"></a>若囊中粮食尽。<a id="a-VT"></a>道里未至所在者。<a id="a-VU"></a>当解囊净浣已。<a id="a-VV"></a>更求粮食。<a id="a-VW"></a>着囊中。<a id="a-VX"></a>纽结如前。<a id="a-VY"></a>在道行时。<a id="a-VZ"></a>当随时与牛食着凉处。<a id="a-Va"></a>不得使苦恼。<a id="a-Vb"></a>到已牛还本主。<a id="a-Vc"></a>若比丘随道行。<a id="a-Vd"></a>过甘蔗园边。<a id="a-Ve"></a>从守甘蔗园人。<a id="a-Vf"></a>乞作如是言长寿。<a id="a-Vg"></a>施我甘蔗。<a id="a-Vh"></a>答言。<a id="a-Vi"></a>尊者自取。<a id="a-Vj"></a>比丘言。<a id="a-Vk"></a>长寿。<a id="a-Vl"></a>我不得自取。<a id="a-Vm"></a>又复言。<a id="a-Vn"></a>若欲食者。<a id="a-Vo"></a>便自取。<a id="a-Vp"></a>若不欲食者便去。<a id="a-Vq"></a>比丘尔时以绳纽系好甘蔗着牛头。<a id="a-Vr"></a>作如是言。<a id="a-Vs"></a>知是众生甘蔗园边。<a id="a-Vt"></a>有火聚。<a id="a-Vu"></a>即驱牛行过火。<a id="a-Vv"></a>不使烧牛。<a id="a-Vw"></a>使甘蔗得作净已。<a id="a-Vx"></a>一人扶举牛头。<a id="a-Vy"></a>一人解纽。<a id="a-Vz"></a>作是言。<a id="a-W0"></a>受受是名为受。<a id="a-W1"></a>芜菁根亦如是。<a id="a-W2"></a>若牛食芜菁根时。<a id="a-W3"></a>比丘捉牛头顿逊受受。<a id="a-W4"></a>得名为受。<a id="a-W5"></a>但非威仪。<a id="a-W6"></a>比丘随道行时。<a id="a-W7"></a>净人边合囊受糗。<a id="a-W8"></a>绳未离地。<a id="a-W9"></a>得名为受。<a id="a-WA"></a>但非威仪。<a id="a-WB"></a>当教合绳授。<a id="a-WC"></a>是故说。</p>
 </body>
</html>