<!doctype html>
<html id="z3IBV2yos" data-ver="1042">
 <head>
  <meta charset="utf-8">
  <meta author="佛陀跋陀罗">
  <meta author="法显">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">摩诃僧祇律卷第十八上</h1>
  <p id="a2">佛住舍卫城。<a id="a-3"></a>广说如上。<a id="a-4"></a>时阿利吒比丘不舍恶见。<a id="a-5"></a>众僧作举羯磨已。<a id="a-6"></a>往尊者难陀优波难陀所。<a id="a-7"></a>见已赞言善来。<a id="a-8"></a>即起迎与小床坐洗足水。<a id="a-9"></a>与涂足油非时浆。<a id="a-A"></a>与房舍床褥卧具。<a id="a-B"></a>共法食味食。<a id="a-C"></a>阿利吒比丘到祇洹精舍门前。<a id="a-D"></a>语诸比丘言。<a id="a-E"></a>长老。<a id="a-F"></a>汝等与阿利吒比丘。<a id="a-G"></a>作举羯磨。<a id="a-H"></a>谓更无住处耶。<a id="a-I"></a>我乃更得诸梵行比丘共住。<a id="a-J"></a>与我房舍床褥卧具。<a id="a-K"></a>共我法食味食。<a id="a-L"></a>汝等早举我者。<a id="a-M"></a>当早得如是好住处。<a id="a-N"></a>诸比丘闻是语已。<a id="a-O"></a>惭愧不乐。<a id="a-P"></a>即以是因缘。<a id="a-Q"></a>往白世尊。<a id="a-R"></a>佛言。<a id="a-S"></a>呼难陀等来。<a id="a-T"></a>来已佛问难陀。<a id="a-U"></a>汝等实尔不。<a id="a-V"></a>答言。<a id="a-W"></a>实尔世尊。<a id="a-X"></a>佛言。<a id="a-Y"></a>此是恶事。<a id="a-Z"></a>汝云何知众僧作举羯磨已。<a id="a-a"></a>复共法食味食。<a id="a-b"></a>此非法非律。<a id="a-c"></a>非如佛教。<a id="a-d"></a>不可以是长养善法。<a id="a-e"></a>佛告诸比丘。<a id="a-f"></a>依止舍卫城住者。<a id="a-g"></a>皆悉令集。<a id="a-h"></a>以十利故与诸比丘制戒。<a id="a-i"></a>乃至已闻者当重闻。<a id="a-j"></a>若比丘知比丘作恶见不舍。<a id="a-k"></a>僧作举羯磨。<a id="a-l"></a>若未作如法共食共同室住波夜提。<a id="a-m"></a>比丘者如上说。<a id="a-n"></a>知者若自知若从他人闻。<a id="a-o"></a>恶见者如阿利吒等谤契经。<a id="a-p"></a>未作如法者。<a id="a-q"></a>僧未与解举摈羯磨。<a id="a-r"></a>共食者。<a id="a-s"></a>共法食味食。<a id="a-t"></a>共住者同界。<a id="a-u"></a>同室者共同一覆一障。<a id="a-v"></a>波夜提者。<a id="a-w"></a>如上说。<a id="a-x"></a>若有一比丘为和上阿阇梨所嫌。<a id="a-y"></a>比丘不得诱引。<a id="a-z"></a>言我与汝衣钵疾病医药床褥卧具。<a id="a-10"></a>汝当在我边住。<a id="a-11"></a>受经诵经。<a id="a-12"></a>若观彼比丘因缘。<a id="a-13"></a>若是必当舍戒就俗者。<a id="a-14"></a>得诱取。<a id="a-15"></a>诱取已。<a id="a-16"></a>当教言。<a id="a-17"></a>汝当知。<a id="a-18"></a>和上阿阇梨其恩甚重难报。<a id="a-19"></a>汝应还彼目下住无罪。<a id="a-1A"></a>举不举想共住共食。<a id="a-1B"></a>越比尼罪。<a id="a-1C"></a>不举举想共住共食。<a id="a-1D"></a>越毗尼罪。<a id="a-1E"></a>举举想。<a id="a-1F"></a>波夜提。<a id="a-1G"></a>不举不举想无罪。<a id="a-1H"></a>是故说。</p>
  <p id="a1I">佛住舍卫城。<a id="a-1J"></a>广说如上。<a id="a-1K"></a>尔时阿利吒有沙弥。<a id="a-1L"></a>字法与。<a id="a-1M"></a>作是言。<a id="a-1N"></a>长老。<a id="a-1O"></a>如来说法我解知世尊说淫欲障道法。<a id="a-1P"></a>习淫法不能障道。<a id="a-1Q"></a>时诸比丘作是言。<a id="a-1R"></a>沙弥。<a id="a-1S"></a>汝莫谤世尊。<a id="a-1T"></a>谤世尊者不善。<a id="a-1U"></a>汝不善取世尊说习淫法实障道。<a id="a-1V"></a>一谏二谏三谏不止。<a id="a-1W"></a>诸比丘以是因缘。<a id="a-1X"></a>往白世尊。<a id="a-1Y"></a>佛语诸比丘。<a id="a-1Z"></a>是法与沙弥作是语。<a id="a-1a"></a>如来说法我解知。<a id="a-1b"></a>世尊说淫法障道。<a id="a-1c"></a>习淫不能障道。<a id="a-1d"></a>汝等当屏处三谏。<a id="a-1e"></a>多人中三谏。<a id="a-1f"></a>僧中三谏。<a id="a-1g"></a>令舍此事。<a id="a-1h"></a>屏处应问言。<a id="a-1i"></a>汝沙弥。<a id="a-1j"></a>实作是语。<a id="a-1k"></a>如来说法我解知。<a id="a-1l"></a>世尊说习淫欲障道法。<a id="a-1m"></a>习淫法不能障道。<a id="a-1n"></a>汝已三谏不止耶。<a id="a-1o"></a>答言。<a id="a-1p"></a>实尔。<a id="a-1q"></a>尔时屏处应谏。<a id="a-1r"></a>沙弥。<a id="a-1s"></a>汝莫谤世尊。<a id="a-1t"></a>谤世尊者不善。<a id="a-1u"></a>汝不善取世尊说习淫欲实障道。<a id="a-1v"></a>我今慈心谏汝。<a id="a-1w"></a>欲饶益故。<a id="a-1x"></a>汝取我语。<a id="a-1y"></a>一谏已过余二谏在。<a id="a-1z"></a>汝舍此事不。<a id="a-20"></a>若不舍应第二第三谏。<a id="a-21"></a>亦复如是。<a id="a-22"></a>多人中三谏。<a id="a-23"></a>亦复如是若不舍者。<a id="a-24"></a>僧中应作求听羯磨。<a id="a-25"></a>大德僧听。<a id="a-26"></a>是法与沙弥。<a id="a-27"></a>作是言。<a id="a-28"></a>如来说法我解知。<a id="a-29"></a>世尊说淫欲障道法。<a id="a-2A"></a>习淫欲不能障道。<a id="a-2B"></a>已屏处三谏。<a id="a-2C"></a>多人中三谏而不舍。<a id="a-2D"></a>若僧时到。<a id="a-2E"></a>僧今亦应三谏。<a id="a-2F"></a>令舍此事。<a id="a-2G"></a>僧中应问。<a id="a-2H"></a>沙弥。<a id="a-2I"></a>汝实作是语。<a id="a-2J"></a>如来说法我解知。<a id="a-2K"></a>世尊说淫欲障道法。<a id="a-2L"></a>习淫欲不能障道。<a id="a-2M"></a>已屏处三谏。<a id="a-2N"></a>多人中三谏而不舍耶。<a id="a-2O"></a>答言。<a id="a-2P"></a>实尔。<a id="a-2Q"></a>僧中应作是谏。<a id="a-2R"></a>汝沙弥。<a id="a-2S"></a>莫谤世尊。<a id="a-2T"></a>谤世尊者不善汝不善取习淫欲实障道。<a id="a-2U"></a>众僧慈心谏汝。<a id="a-2V"></a>为饶益故。<a id="a-2W"></a>汝当取僧语。<a id="a-2X"></a>一谏已过余二谏在。<a id="a-2Y"></a>汝当舍此事。<a id="a-2Z"></a>若不舍第二第三亦如是谏。<a id="a-2a"></a>犹故不舍。<a id="a-2b"></a>诸比丘以是因缘。<a id="a-2c"></a>往白世尊。<a id="a-2d"></a>佛告诸比丘。<a id="a-2e"></a>是法与沙弥作如是言。<a id="a-2f"></a>世尊说淫欲障道法。<a id="a-2g"></a>我解知习淫欲不能障道法。<a id="a-2h"></a>已屏处三谏。<a id="a-2i"></a>多人中三谏。<a id="a-2j"></a>僧中三谏不舍者。<a id="a-2k"></a>应驱令出众。<a id="a-2l"></a>驱出已往。<a id="a-2m"></a>至六群比丘所。<a id="a-2n"></a>见已赞言。<a id="a-2o"></a>善来。<a id="a-2p"></a>与非时浆。<a id="a-2q"></a>与房舍与床褥卧具。<a id="a-2r"></a>与衣钵病瘦医药。<a id="a-2s"></a>沙弥得是种种供给已。<a id="a-2t"></a>到祇洹门前。<a id="a-2u"></a>语诸比丘言。<a id="a-2v"></a>长老等。<a id="a-2w"></a>驱我出众。<a id="a-2x"></a>谓我更不能得住处。<a id="a-2y"></a>我今乃更得梵行人共住。<a id="a-2z"></a>与我房舍床褥卧具。<a id="a-30"></a>共我法食味食。<a id="a-31"></a>与我衣钵病瘦医药。<a id="a-32"></a>诸长老。<a id="a-33"></a>若早驱我者。<a id="a-34"></a>我当早得如是乐住。<a id="a-35"></a>诸比丘闻是语已。<a id="a-36"></a>心不悦。<a id="a-37"></a>即以是事。<a id="a-38"></a>往白世尊。<a id="a-39"></a>佛言。<a id="a-3A"></a>呼六群比丘来。<a id="a-3B"></a>来已佛问六群比丘。<a id="a-3C"></a>汝实尔不。<a id="a-3D"></a>答言。<a id="a-3E"></a>实尔。<a id="a-3F"></a>佛告六群比丘。<a id="a-3G"></a>此是恶事。<a id="a-3H"></a>汝云何知沙弥恶见不舍。<a id="a-3I"></a>众僧如法驱出。<a id="a-3J"></a>汝云何共住法食味食。<a id="a-3K"></a>此非法非律。<a id="a-3L"></a>非如佛教。<a id="a-3M"></a>不可以是长养善法。<a id="a-3N"></a>佛告诸比丘。<a id="a-3O"></a>依止舍卫城住者。<a id="a-3P"></a>皆悉令集。<a id="a-3Q"></a>以十利故。<a id="a-3R"></a>与诸比丘制戒。<a id="a-3S"></a>乃至已闻者当重闻若沙弥作如是言。<a id="a-3T"></a>如来说淫欲障道法我解知。<a id="a-3U"></a>习淫欲不能障道。<a id="a-3V"></a>诸比丘应谏沙弥作是言。<a id="a-3W"></a>汝沙弥莫谤世尊。<a id="a-3X"></a>谤世尊者不善。<a id="a-3Y"></a>世尊说习淫欲实障道。<a id="a-3Z"></a>汝舍此恶见。<a id="a-3a"></a>诸比丘谏是沙弥。<a id="a-3b"></a>故不舍者。<a id="a-3c"></a>应如是第二第三谏。<a id="a-3d"></a>若舍者善。<a id="a-3e"></a>若不舍诸比丘应作是言。<a id="a-3f"></a>从今日汝沙弥不应言。<a id="a-3g"></a>佛是我师。<a id="a-3h"></a>亦不得共比丘三宿。<a id="a-3i"></a>汝去不得此中住。<a id="a-3j"></a>若比丘知沙弥恶见不舍驱出。<a id="a-3k"></a>未作如法诱唤畜养。<a id="a-3l"></a>共食共同室住。<a id="a-3m"></a>波夜提。<a id="a-3n"></a>沙弥者。<a id="a-3o"></a>如法与沙弥等。<a id="a-3p"></a>世尊者。<a id="a-3q"></a>一切良福田一切智人一切见人。<a id="a-3r"></a>法者。<a id="a-3s"></a>佛所说佛所印可。<a id="a-3t"></a>佛所说者。<a id="a-3u"></a>佛自说。<a id="a-3v"></a>印可者。<a id="a-3w"></a>诸弟子说佛印可。<a id="a-3x"></a>说者。<a id="a-3y"></a>句句分别解说。<a id="a-3z"></a>知者。<a id="a-40"></a>是等智知。<a id="a-41"></a>障道法者。<a id="a-42"></a>五欲眼见色爱念。<a id="a-43"></a>心悦生欲着。<a id="a-44"></a>如是耳鼻舌身细滑。<a id="a-45"></a>亦如是。<a id="a-46"></a>习者。<a id="a-47"></a>行此事。<a id="a-48"></a>不障道者。<a id="a-49"></a>不障初禅二禅三禅四禅四无色定。<a id="a-4A"></a>不障须陀洹果斯陀含果。<a id="a-4B"></a>阿那含果阿罗汉果。<a id="a-4C"></a>诸比丘者。<a id="a-4D"></a>若一人。<a id="a-4E"></a>若多人若僧。<a id="a-4F"></a>是沙弥者。<a id="a-4G"></a>如法与沙弥等。<a id="a-4H"></a>谤世尊者。<a id="a-4I"></a>不实取不善取。<a id="a-4J"></a>三谏者。<a id="a-4K"></a>若一人。<a id="a-4L"></a>若众多人。<a id="a-4M"></a>若僧。<a id="a-4N"></a>谏舍者善。<a id="a-4O"></a>若不舍者应驱出。<a id="a-4P"></a>比丘者。<a id="a-4Q"></a>如上说。<a id="a-4R"></a>知者。<a id="a-4S"></a>若自知若从他闻。<a id="a-4T"></a>驱出者。<a id="a-4U"></a>驱出僧伽蓝。<a id="a-4V"></a>沙弥者。<a id="a-4W"></a>如法与沙弥等。<a id="a-4X"></a>未作如法者。<a id="a-4Y"></a>未舍恶见。<a id="a-4Z"></a>僧未听入畜者。<a id="a-4a"></a>与依止养者。<a id="a-4b"></a>与衣钵疾病医药。<a id="a-4c"></a>共食者。<a id="a-4d"></a>法食味食。<a id="a-4e"></a>共住者。<a id="a-4f"></a>共一僧伽蓝住。<a id="a-4g"></a>同室者。<a id="a-4h"></a>共一覆一障。<a id="a-4i"></a>波夜提者。<a id="a-4j"></a>如上说。<a id="a-4k"></a>若沙弥为和尚阿阇梨所嫌。<a id="a-4l"></a>比丘不得诱呼共住。<a id="a-4m"></a>我当与汝衣钵医药。<a id="a-4n"></a>当教汝经。<a id="a-4o"></a>若彼知是沙弥。<a id="a-4p"></a>因此还俗者。<a id="a-4q"></a>得软语诱取。<a id="a-4r"></a>诱取已。<a id="a-4s"></a>应语沙弥言。<a id="a-4t"></a>和尚阿阇梨恩重难报。<a id="a-4u"></a>汝当还彼目下。<a id="a-4v"></a>若驱不驱想。<a id="a-4w"></a>越毗尼罪。<a id="a-4x"></a>不驱驱想。<a id="a-4y"></a>越毗尼罪。<a id="a-4z"></a>驱驱想。<a id="a-50"></a>波夜提。<a id="a-51"></a>不驱不驱想无罪。<a id="a-52"></a>是故说。</p>
  <p id="a53">佛住王舍城。<a id="a-54"></a>广说如上。<a id="a-55"></a>尔时诸比丘着未截缕叠衣。<a id="a-56"></a>外道亦着未截缕衣。<a id="a-57"></a>时优婆塞欲礼比丘。<a id="a-58"></a>而礼外道。<a id="a-59"></a>闻咒愿已。<a id="a-5A"></a>乃知是外道。<a id="a-5B"></a>优婆塞心怀惭愧。<a id="a-5C"></a>外道弟子欲礼外道。<a id="a-5D"></a>而礼比丘。<a id="a-5E"></a>闻咒愿已。<a id="a-5F"></a>乃知是比丘。<a id="a-5G"></a>外道弟子心怀惭愧。<a id="a-5H"></a>诸比丘以是因缘。<a id="a-5I"></a>往白世尊。<a id="a-5J"></a>佛言。<a id="a-5K"></a>从今日后当作异衣截缕染色。<a id="a-5L"></a>比丘即截缕染作异色。<a id="a-5M"></a>时外道持赤石染衣作色。<a id="a-5N"></a>留周罗持三奇杖作异。</p>
  <p id="a5O">复次佛住舍卫城。<a id="a-5P"></a>广说如上。<a id="a-5Q"></a>尔时旷野比丘得憍舍耶衣。<a id="a-5R"></a>煮染汁欲染。<a id="a-5S"></a>世尊乘神足空中往比丘所。<a id="a-5T"></a>知而故问。<a id="a-5U"></a>比丘。<a id="a-5V"></a>欲作何等。<a id="a-5W"></a>答言。<a id="a-5X"></a>煮染汁欲染憍舍耶衣。<a id="a-5Y"></a>佛言。<a id="a-5Z"></a>憍舍耶软细染汁粗涩损坏此衣。<a id="a-5a"></a>佛言。<a id="a-5b"></a>从今日后憍舍耶衣作二种净。<a id="a-5c"></a>截缕净青净。</p>
  <p id="a5d">复次佛住舍卫城。<a id="a-5e"></a>广说如上。<a id="a-5f"></a>尔时毗舍离比丘得软钦婆罗衣。<a id="a-5g"></a>煮染汁欲染。<a id="a-5h"></a>佛以神足往到其所。<a id="a-5i"></a>知而故问。<a id="a-5j"></a>比丘。<a id="a-5k"></a>汝作何等。<a id="a-5l"></a>答言。<a id="a-5m"></a>煮染汁欲染钦婆罗。<a id="a-5n"></a>佛言。<a id="a-5o"></a>钦婆罗软细染汁粗涩损坏破衣。<a id="a-5p"></a>佛言。<a id="a-5q"></a>从今日后听钦婆罗衣作二种净。<a id="a-5r"></a>截缕净青净。</p>
  <p id="a5s">复次佛住舍卫城。<a id="a-5t"></a>广说如上。<a id="a-5u"></a>尔时尊者孙陀罗难陀佛姨。<a id="a-5v"></a>母子大爱道所生。<a id="a-5w"></a>有三十相。<a id="a-5x"></a>少白毫相耳垂埵相。<a id="a-5y"></a>乞食已。<a id="a-5z"></a>从舍卫城中出。<a id="a-60"></a>时尊者阿难在后。<a id="a-61"></a>诸比丘食已。<a id="a-62"></a>在祇洹精舍门间经行坐禅。<a id="a-63"></a>遥见其来谓是世尊。<a id="a-64"></a>即皆起迎叉手合掌言。<a id="a-65"></a>世尊来世尊来。<a id="a-66"></a>孙陀罗难陀亦叉手合掌作是言。<a id="a-67"></a>诸长老。<a id="a-68"></a>我是孙陀罗难陀。<a id="a-69"></a>我是孙陀罗难陀。<a id="a-6A"></a>诸比丘闻其语已。<a id="a-6B"></a>各怀惭愧。<a id="a-6C"></a>以是因缘往白世尊。<a id="a-6D"></a>佛言。<a id="a-6E"></a>从今日后当作点坏色衣。<a id="a-6F"></a>佛告诸比丘。<a id="a-6G"></a>依止舍卫城住者。<a id="a-6H"></a>皆悉令集。<a id="a-6I"></a>以十利故。<a id="a-6J"></a>与诸比丘制戒。<a id="a-6K"></a>乃至已闻者当重闻。<a id="a-6L"></a>若比丘得新衣。<a id="a-6M"></a>当三种坏色。<a id="a-6N"></a>若一一坏色青黑木兰。<a id="a-6O"></a>若不作三种。<a id="a-6P"></a>一一坏色受用者。<a id="a-6Q"></a>波夜提比丘者。<a id="a-6R"></a>如上说。<a id="a-6S"></a>得者。<a id="a-6T"></a>若男若女。<a id="a-6U"></a>若在家出家人边得新衣者。<a id="a-6V"></a>最初成衣者。<a id="a-6W"></a>钦婆罗衣。<a id="a-6X"></a>叠衣。<a id="a-6Y"></a>刍摩衣憍舍耶衣。<a id="a-6Z"></a>舍那衣。<a id="a-6a"></a>麻衣。<a id="a-6b"></a>驱牟提衣。<a id="a-6c"></a>三种坏色。<a id="a-6d"></a>若一一坏色者。<a id="a-6e"></a>青黑木兰。<a id="a-6f"></a>青者。<a id="a-6g"></a>铜青长养青石青。<a id="a-6h"></a>铜青者。<a id="a-6i"></a>持铜器。<a id="a-6j"></a>覆苦酒瓮上着。<a id="a-6k"></a>器者。<a id="a-6l"></a>是名铜青长养。<a id="a-6m"></a>青者。<a id="a-6n"></a>是蓝淀青石。<a id="a-6o"></a>青者是空青。<a id="a-6p"></a>持是等作点净。<a id="a-6q"></a>黑者。<a id="a-6r"></a>名字泥不名字泥。<a id="a-6s"></a>名字泥者。<a id="a-6t"></a>呵梨勒。<a id="a-6u"></a>[酉*卑]醯勒。<a id="a-6v"></a>阿摩勒。<a id="a-6w"></a>合铁一器中。<a id="a-6x"></a>是名名字泥。<a id="a-6y"></a>不名字泥者。<a id="a-6z"></a>实泥若池泥井泥。<a id="a-70"></a>如是一切泥。<a id="a-71"></a>木兰者。<a id="a-72"></a>若呵梨勒。<a id="a-73"></a>[酉*卑]醯勒。<a id="a-74"></a>阿摩勒。<a id="a-75"></a>如是比生铁上磨持作点净。<a id="a-76"></a>是名木兰。<a id="a-77"></a>比丘得新衣不作净受用者波夜提。<a id="a-78"></a>波夜提者如上说。<a id="a-79"></a>若得新僧伽梨作净者善。<a id="a-7A"></a>不作净者波夜提。<a id="a-7B"></a>如是郁多罗僧。<a id="a-7C"></a>安陀会。<a id="a-7D"></a>雨浴衣。<a id="a-7E"></a>覆疮衣。<a id="a-7F"></a>尼师坛。<a id="a-7G"></a>作净者善。<a id="a-7H"></a>不作净者波夜提。<a id="a-7I"></a>钦婆罗衣作二种净。<a id="a-7J"></a>截缕净。<a id="a-7K"></a>青点净。<a id="a-7L"></a>作截缕净。<a id="a-7M"></a>不作青净波夜提。<a id="a-7N"></a>作青净不作截缕净越毗尼罪。<a id="a-7O"></a>不作青净不作截。<a id="a-7P"></a>缕净。<a id="a-7Q"></a>得一波夜提一越毗尼罪。<a id="a-7R"></a>作截缕净作青净者无罪。<a id="a-7S"></a>叠衣作三种净。<a id="a-7T"></a>截缕净染净青净作截缕净作染净不作青净。<a id="a-7U"></a>得一波夜提。<a id="a-7V"></a>作青净不作截缕净。<a id="a-7W"></a>不作染净。<a id="a-7X"></a>得二越毗尼罪。<a id="a-7Y"></a>不作截缕净。<a id="a-7Z"></a>不染净。<a id="a-7a"></a>不作青净。<a id="a-7b"></a>犯一波夜提二越毗尼罪。<a id="a-7c"></a>作上三种净无罪。<a id="a-7d"></a>刍麻衣三种净。<a id="a-7e"></a>同叠衣。<a id="a-7f"></a>憍舍耶二种净。<a id="a-7g"></a>同钦婆罗衣。<a id="a-7h"></a>舍那衣。<a id="a-7i"></a>麻衣驱牟提衣。<a id="a-7j"></a>三种净。<a id="a-7k"></a>同叠衣。<a id="a-7l"></a>青黑木兰作净。<a id="a-7m"></a>亦复如是。<a id="a-7n"></a>作净时不得大。<a id="a-7o"></a>不得小。<a id="a-7p"></a>极大齐四指。<a id="a-7q"></a>极小如豌豆。<a id="a-7r"></a>若持呵梨勒。<a id="a-7s"></a>[酉*卑]醯勒。<a id="a-7t"></a>阿摩勒。<a id="a-7u"></a>铁上研取汁。<a id="a-7v"></a>作点净。<a id="a-7w"></a>不得并作。<a id="a-7x"></a>或一或三。<a id="a-7y"></a>或五或七或九。<a id="a-7z"></a>不得如华形作净。<a id="a-80"></a>若浣叠时有泥堕上。<a id="a-81"></a>若乌鸟泥足蹈上。<a id="a-82"></a>即名为净。<a id="a-83"></a>若得众多杂碎新物。<a id="a-84"></a>若合补一处者。<a id="a-85"></a>一处作净。<a id="a-86"></a>若各各别补者。<a id="a-87"></a>一一作净。<a id="a-88"></a>若新作僧伽梨。<a id="a-89"></a>趣一角作净。<a id="a-8A"></a>若一条若半条补者。<a id="a-8B"></a>亦作净郁多罗僧安陀会。<a id="a-8C"></a>及一切衣。<a id="a-8D"></a>乃至新纽褋。<a id="a-8E"></a>亦作净。<a id="a-8F"></a>是故说。</p>
  <p id="a8G">佛住王舍城。<a id="a-8H"></a>广说如上。<a id="a-8I"></a>尔时韦提希子阿阇世王十五日月盛满时。<a id="a-8J"></a>洗浴涂身着新净衣。<a id="a-8K"></a>与诸群臣在正殿上。<a id="a-8L"></a>时王语一大臣言。<a id="a-8M"></a>今是月盛满日。<a id="a-8N"></a>我等当诣何处沙门婆罗门。<a id="a-8O"></a>能得长养善根处。<a id="a-8P"></a>大臣答言。<a id="a-8Q"></a>不兰迦葉在王舍城中。<a id="a-8R"></a>是大沙门亦有大众。<a id="a-8S"></a>王应往彼能长养善根。<a id="a-8T"></a>王默然不答。<a id="a-8U"></a>复有一臣言。<a id="a-8V"></a>是萨遮尼干子在王舍城中。<a id="a-8W"></a>是大沙门。<a id="a-8X"></a>可往诣彼能长养善根。<a id="a-8Y"></a>如是一一大臣是外道弟子者。<a id="a-8Z"></a>各各称赞其师。<a id="a-8a"></a>皆言。<a id="a-8b"></a>应往诣彼能长养善根。<a id="a-8c"></a>尔时耆旧童子在阿阇世王后。<a id="a-8d"></a>执盖而侍。<a id="a-8e"></a>王告童子。<a id="a-8f"></a>众人皆语。<a id="a-8g"></a>汝何故默然不言。<a id="a-8h"></a>今月盛满应诣何处。<a id="a-8i"></a>得长养善根。<a id="a-8j"></a>童子白王。<a id="a-8k"></a>世尊今在我庵婆罗园中。<a id="a-8l"></a>与千二百五十比丘共在彼住。<a id="a-8m"></a>若往彼者。<a id="a-8n"></a>可长养善根。<a id="a-8o"></a>王即可其所言。<a id="a-8p"></a>便告耆旧童子。<a id="a-8q"></a>汝速严驾五百牸象。<a id="a-8r"></a>一一象上载一夫人。<a id="a-8s"></a>时耆旧童子即如教严驾。<a id="a-8t"></a>严驾讫往白王言。<a id="a-8u"></a>严驾已办。<a id="a-8v"></a>宜知是时。<a id="a-8w"></a>时阿阇世王与五百夫人。<a id="a-8x"></a>夜半时执炬灯明前后围绕。<a id="a-8y"></a>出王舍城。<a id="a-8z"></a>诣庵婆罗园。<a id="a-90"></a>欲到园门时。<a id="a-91"></a>诸比丘皆悉坐禅。<a id="a-92"></a>王即悚然。<a id="a-93"></a>顾谓童子。<a id="a-94"></a>汝云。<a id="a-95"></a>有千二百五十比丘在。<a id="a-96"></a>汝园中云何如是大众寂然无声。<a id="a-97"></a>汝将无欺诳我耶。<a id="a-98"></a>童子报言。<a id="a-99"></a>实不欺王但当直前。<a id="a-9A"></a>童子即指示言。<a id="a-9B"></a>此大堂中燃灯明处。<a id="a-9C"></a>世尊当中坐。<a id="a-9D"></a>威德特尊巍巍无上。<a id="a-9E"></a>犹如牛王在牛群中。<a id="a-9F"></a>如师子王在众兽中。<a id="a-9G"></a>如雪山六牙白象王在象群中。<a id="a-9H"></a>犹如恒河深渊澄静无声。<a id="a-9I"></a>大众默然亦复如是。<a id="a-9J"></a>又如大海无量水归。<a id="a-9K"></a>世尊大众功德无量亦复如是。<a id="a-9L"></a>尔时阿阇世王小复前行。<a id="a-9M"></a>下乘步进至佛所绕佛大众三匝而住。<a id="a-9N"></a>语童子言。<a id="a-9O"></a>世尊大众寂然清净功德成就。<a id="a-9P"></a>愿使我子优陀夷跋陀功德成就。<a id="a-9Q"></a>亦得如是。<a id="a-9R"></a>佛告大王。<a id="a-9S"></a>随所求愿皆当得之。<a id="a-9T"></a>时王敷座。<a id="a-9U"></a>请佛令坐。<a id="a-9V"></a>佛语大王自坐佛自有座。<a id="a-9W"></a>时王头面礼佛足。<a id="a-9X"></a>礼佛足已却坐一面白佛言。<a id="a-9Y"></a>世尊。<a id="a-9Z"></a>欲有所问。<a id="a-9a"></a>唯愿听许。<a id="a-9b"></a>佛告大王。<a id="a-9c"></a>恣所欲问。<a id="a-9d"></a>当为汝说。<a id="a-9e"></a>王白佛言。<a id="a-9f"></a>世尊。<a id="a-9g"></a>此中种种工师于佛法中出家。<a id="a-9h"></a>可现世得沙门果不。<a id="a-9i"></a>如现法沙门果经中广说。<a id="a-9j"></a>尔时说法经久。<a id="a-9k"></a>诸夫人着宝璎珞重故。<a id="a-9l"></a>各各解置座前。<a id="a-9m"></a>时阿阇世王有杀父罪故。<a id="a-9n"></a>心常惊怖。<a id="a-9o"></a>闻城中鼓声吹贝声象声马声。<a id="a-9p"></a>王大怖畏。<a id="a-9q"></a>即告诸夫人。<a id="a-9r"></a>可还入城。<a id="a-9s"></a>可还入城。<a id="a-9t"></a>夫人去速忘不取璎珞。<a id="a-9u"></a>还宫中已。<a id="a-9v"></a>到明清旦。<a id="a-9w"></a>王大夫人欲着璎珞求觅不得。<a id="a-9x"></a>着衣人言。<a id="a-9y"></a>昨来仓卒恐忘在彼。<a id="a-9z"></a>如是诸夫人皆云忘璎珞。<a id="a-A0"></a>如是众多若白王者王或嫌责。<a id="a-A1"></a>尔时有青衣白王言。<a id="a-A2"></a>诸夫人昨夜还速多忘璎珞。<a id="a-A3"></a>时有外道婆罗门。<a id="a-A4"></a>是王师共王在坐。<a id="a-A5"></a>即语王言。<a id="a-A6"></a>若忘在彼诸沙门皆当藏去。<a id="a-A7"></a>假令往求会不可得。<a id="a-A8"></a>时王遣可信人。<a id="a-A9"></a>试往推求。<a id="a-AA"></a>见佛大众俨然而坐。<a id="a-AB"></a>及见诸夫人璎珞悉在本处。<a id="a-AC"></a>日光照曜光焰赫然。<a id="a-AD"></a>即收持还。<a id="a-AE"></a>具以白王。<a id="a-AF"></a>王大欢喜言。<a id="a-AG"></a>佛诸沙门真良福田。<a id="a-AH"></a>无贪无欲。<a id="a-AI"></a>特可信者。<a id="a-AJ"></a>无过是众。<a id="a-AK"></a>愿常在我国中。<a id="a-AL"></a>我当尽形供养。<a id="a-AM"></a>王即告诸夫人。<a id="a-AN"></a>是汝璎珞各各还取。<a id="a-AO"></a>不得杂乱竞取好者。<a id="a-AP"></a>诸比丘闻王外道师作是语。<a id="a-AQ"></a>以是因缘。<a id="a-AR"></a>往白世尊。<a id="a-AS"></a>佛告诸比丘。<a id="a-AT"></a>宝悉现在不取。<a id="a-AU"></a>已生人谤。<a id="a-AV"></a>况复取者。<a id="a-AW"></a>从今日后不听取宝。</p>
  <p id="aAX">复次佛住毗舍离。<a id="a-AY"></a>广说如上。<a id="a-AZ"></a>尔时梨昌童子着杂宝腰带。<a id="a-Aa"></a>价直千万。<a id="a-Ab"></a>乘驷马车出城游戏。<a id="a-Ac"></a>宝带重滑不觉堕地。<a id="a-Ad"></a>时有比丘。<a id="a-Ae"></a>从后而来。<a id="a-Af"></a>见宝带在地。<a id="a-Ag"></a>即呼言。<a id="a-Ah"></a>童子童子。<a id="a-Ai"></a>取汝宝带。<a id="a-Aj"></a>车声响故。<a id="a-Ak"></a>童子不闻。<a id="a-Al"></a>是比丘恐后人得故。<a id="a-Am"></a>在边立住。<a id="a-An"></a>童子前行乃觉失带。<a id="a-Ao"></a>即驼车还。<a id="a-Ap"></a>遥见比丘。<a id="a-Aq"></a>即便问言。<a id="a-Ar"></a>汝于后来。<a id="a-As"></a>颇见带不。<a id="a-At"></a>比丘答言。<a id="a-Au"></a>我见有带。<a id="a-Av"></a>向遥唤汝。<a id="a-Aw"></a>汝自不闻。<a id="a-Ax"></a>童子即复问言。<a id="a-Ay"></a>为在何处。<a id="a-Az"></a>答言在此童子即前取带。<a id="a-B0"></a>带腰已。<a id="a-B1"></a>便捉比丘痛打手脚令熟。<a id="a-B2"></a>种种嫌骂言。<a id="a-B3"></a>若我不还者。<a id="a-B4"></a>汝持带去。<a id="a-B5"></a>诸比丘以是因缘。<a id="a-B6"></a>往白世尊。<a id="a-B7"></a>佛言。<a id="a-B8"></a>不取已生过患。<a id="a-B9"></a>况当取者。</p>
  <p id="aBA">复次佛住毗舍离。<a id="a-BB"></a>广说如上。<a id="a-BC"></a>尔时比丘在苏河上脱衣洗浴。<a id="a-BD"></a>时有梨车童子。<a id="a-BE"></a>亦诣河浴即脱耳环。<a id="a-BF"></a>以衣覆上。<a id="a-BG"></a>入水而浴浴已上岸着衣忘环而去。<a id="a-BH"></a>比丘后出见此耳环。<a id="a-BI"></a>即遥呼言。<a id="a-BJ"></a>童子童子。<a id="a-BK"></a>耳环在地。<a id="a-BL"></a>童子去疾不闻其唤。<a id="a-BM"></a>行渐渐远觉耳无环。<a id="a-BN"></a>即便还觅。<a id="a-BO"></a>遥问比丘言。<a id="a-BP"></a>见我耳环不。<a id="a-BQ"></a>比丘答言。<a id="a-BR"></a>耳环在此。<a id="a-BS"></a>我向见已。<a id="a-BT"></a>即遥唤汝。<a id="a-BU"></a>但汝去疾不闻唤声。<a id="a-BV"></a>时童子言。<a id="a-BW"></a>今在何处。<a id="a-BX"></a>答言。<a id="a-BY"></a>在此童子即取耳环。<a id="a-BZ"></a>着已捉比丘反覆熟打骂言。<a id="a-Ba"></a>如是如是。<a id="a-Bb"></a>子我若不来。<a id="a-Bc"></a>汝当持我环去。<a id="a-Bd"></a>诸比丘以是因缘。<a id="a-Be"></a>往白世尊。<a id="a-Bf"></a>佛告诸比丘。<a id="a-Bg"></a>不取宝已生过患。<a id="a-Bh"></a>况复取者。</p>
  <p id="aBi">复次佛住迦维罗卫国释氏尼俱律树园。<a id="a-Bj"></a>广说如上。<a id="a-Bk"></a>时有释子饭诸比丘。<a id="a-Bl"></a>与诸宗亲共行食。<a id="a-Bm"></a>着金钏重行食不便。<a id="a-Bn"></a>即脱钏置比丘脚边而作是言。<a id="a-Bo"></a>此钏置阿阇梨足边。<a id="a-Bp"></a>比丘食已。<a id="a-Bq"></a>舍起后人见之。<a id="a-Br"></a>即便持去。<a id="a-Bs"></a>是释子行食讫已。<a id="a-Bt"></a>即便还归。<a id="a-Bu"></a>忘不取钏还家已。<a id="a-Bv"></a>乃觉无钏。<a id="a-Bw"></a>便还本处求索不见。<a id="a-Bx"></a>即复觅所寄比丘见已白言。<a id="a-By"></a>阿阇梨。<a id="a-Bz"></a>还我向所寄钏。<a id="a-C0"></a>比丘答言。<a id="a-C1"></a>我忆汝寄钏故在本处。<a id="a-C2"></a>我不取来。<a id="a-C3"></a>释子言。<a id="a-C4"></a>我寄不得所而失此钏。<a id="a-C5"></a>心中不悦。<a id="a-C6"></a>即往佛所。<a id="a-C7"></a>头面礼足。<a id="a-C8"></a>即白佛言。<a id="a-C9"></a>我向以钏寄某比丘。<a id="a-CA"></a>不为掌视而今失之。<a id="a-CB"></a>佛为释子随顺说法。<a id="a-CC"></a>示教利喜。<a id="a-CD"></a>发欢喜心而去。<a id="a-CE"></a>去不久。<a id="a-CF"></a>佛言。<a id="a-CG"></a>呼彼比丘来。<a id="a-CH"></a>即呼来已。<a id="a-CI"></a>佛问比丘。<a id="a-CJ"></a>汝实尔不。<a id="a-CK"></a>答言。<a id="a-CL"></a>实尔。<a id="a-CM"></a>佛告比丘。<a id="a-CN"></a>汝若受人寄者。<a id="a-CO"></a>当为掌视。<a id="a-CP"></a>若不为受者。<a id="a-CQ"></a>当言不受。<a id="a-CR"></a>汝云何受人寄物而不为掌。<a id="a-CS"></a>从今日后听园内。<a id="a-CT"></a>若宝若名宝。<a id="a-CU"></a>若自取。<a id="a-CV"></a>若使人取举。<a id="a-CW"></a>佛告诸比丘。<a id="a-CX"></a>依止迦维罗卫住者。<a id="a-CY"></a>皆悉令集。<a id="a-CZ"></a>以十利故。<a id="a-Ca"></a>与诸比丘制戒。<a id="a-Cb"></a>乃至已闻者当重闻。<a id="a-Cc"></a>若比丘若宝若名宝。<a id="a-Cd"></a>园内若自取若使人取。<a id="a-Ce"></a>除余时。<a id="a-Cf"></a>波夜提。<a id="a-Cg"></a>余时者。<a id="a-Ch"></a>比丘若宝若名宝若自取若使人取。<a id="a-Ci"></a>作是念。<a id="a-Cj"></a>有主求者与。<a id="a-Ck"></a>是名余时。<a id="a-Cl"></a>比丘者。<a id="a-Cm"></a>如上说。<a id="a-Cn"></a>园内者。<a id="a-Co"></a>塔园内僧园内。<a id="a-Cp"></a>宝者。<a id="a-Cq"></a>已成器。<a id="a-Cr"></a>所谓天冠宝盖璎珞拂柄宝屐如是等宝所成器也。<a id="a-Cs"></a>名宝者。<a id="a-Ct"></a>钱金银真珠琉璃珂贝珊瑚琥珀颇璃。<a id="a-Cu"></a>赤宝铜赤铜铅锡白镴铁等。<a id="a-Cv"></a>取者。<a id="a-Cw"></a>净者得自手取。<a id="a-Cx"></a>若不净者使净人取。<a id="a-Cy"></a>波夜提者如上说。<a id="a-Cz"></a>余时者若塔园内。<a id="a-D0"></a>若僧园内。<a id="a-D1"></a>若见有宝若名宝。<a id="a-D2"></a>若净者自取。<a id="a-D3"></a>若不净者使人取举。<a id="a-D4"></a>作是念。<a id="a-D5"></a>有主求。<a id="a-D6"></a>当与作如是念不异。<a id="a-D7"></a>若佛生时。<a id="a-D8"></a>大会得道时。<a id="a-D9"></a>转法轮时。<a id="a-DA"></a>阿难罗睺罗大会时。<a id="a-DB"></a>尔时诸人若忘衣及严身具种种诸物。<a id="a-DC"></a>比丘忘衣钵等物。<a id="a-DD"></a>若比丘见者当取。<a id="a-DE"></a>取应唱令。<a id="a-DF"></a>问此是谁物。<a id="a-DG"></a>若是主者与。<a id="a-DH"></a>若无识者应悬着柱上显现处。<a id="a-DI"></a>令人见之。<a id="a-DJ"></a>若有人言此是我物。<a id="a-DK"></a>应问言。<a id="a-DL"></a>汝何处失。<a id="a-DM"></a>答相应者应与。<a id="a-DN"></a>若无人识者应停。<a id="a-DO"></a>至三月已。<a id="a-DP"></a>若塔园中得者。<a id="a-DQ"></a>即作塔用。<a id="a-DR"></a>若僧园中得者。<a id="a-DS"></a>当作四方僧物用。<a id="a-DT"></a>若是贵重物。<a id="a-DU"></a>宝璎珞金银者。<a id="a-DV"></a>尔时不得露现。<a id="a-DW"></a>唱令得宝。<a id="a-DX"></a>比丘应审谛数看。<a id="a-DY"></a>有何相貌。<a id="a-DZ"></a>然后乃举。<a id="a-Da"></a>若有人来问我忘宝物有见者不。<a id="a-Db"></a>比丘尔时应问。<a id="a-Dc"></a>汝何处忘。<a id="a-Dd"></a>汝宝有何相貌。<a id="a-De"></a>若不相应者应语言。<a id="a-Df"></a>此僧伽蓝广大。<a id="a-Dg"></a>汝为可广求。<a id="a-Dh"></a>若相应者应出宝示言。<a id="a-Di"></a>长寿此是汝物不。<a id="a-Dj"></a>若言是。<a id="a-Dk"></a>比丘不得于一人前与。<a id="a-Dl"></a>应集众多人教言汝归依佛法僧。<a id="a-Dm"></a>若世尊不制戒者。<a id="a-Dn"></a>汝眼看犹不可得。<a id="a-Do"></a>若言我此宝边更有余物。<a id="a-Dp"></a>应言。<a id="a-Dq"></a>长寿。<a id="a-Dr"></a>我正得此。<a id="a-Ds"></a>更不见余物。<a id="a-Dt"></a>应语言汝是恶人。<a id="a-Du"></a>汝但得此已为过多。<a id="a-Dv"></a>云何方欲更索余物谤人。<a id="a-Dw"></a>若世尊不制戒者。<a id="a-Dx"></a>汝不见此物。<a id="a-Dy"></a>若如是犹复不了者。<a id="a-Dz"></a>应将至优婆塞边。<a id="a-E0"></a>应作是言。<a id="a-E1"></a>我本正得此物。<a id="a-E2"></a>尽以还归。<a id="a-E3"></a>而今方见诬谤。<a id="a-E4"></a>尔时优婆塞应骂言。<a id="a-E5"></a>如是如是。<a id="a-E6"></a>子汝得此物已。<a id="a-E7"></a>为过多而今反谤比丘。<a id="a-E8"></a>汝但去。<a id="a-E9"></a>我当与汝。<a id="a-EA"></a>作对料理此事。<a id="a-EB"></a>若无有人来者。<a id="a-EC"></a>至三年如上随所得处。<a id="a-ED"></a>当界用之。<a id="a-EE"></a>若比丘入聚落。<a id="a-EF"></a>见地遗物不应取。<a id="a-EG"></a>若有人取与比丘。<a id="a-EH"></a>得受与者。<a id="a-EI"></a>即是施主故无罪。<a id="a-EJ"></a>若比丘入聚落。<a id="a-EK"></a>见有遗衣物。<a id="a-EL"></a>或风吹来者不得。<a id="a-EM"></a>便作粪扫衣想取。<a id="a-EN"></a>若旷路无人见有衣物应取。<a id="a-EO"></a>若见衣上有宝。<a id="a-EP"></a>应以脚蹑断弃之持去。<a id="a-EQ"></a>去时不应隐藏。<a id="a-ER"></a>应露捉使人见之。<a id="a-ES"></a>若衣上有秽污。<a id="a-ET"></a>为人所贱者。<a id="a-EU"></a>得覆以持去。<a id="a-EV"></a>若取时不觉衣里有宝物者。<a id="a-EW"></a>还至住处。<a id="a-EX"></a>见已应与净人。<a id="a-EY"></a>知掌作医药直。<a id="a-EZ"></a>若出聚落时。<a id="a-Ea"></a>若道中见衣。<a id="a-Eb"></a>衣上有久尘土当取。<a id="a-Ec"></a>取已不得覆藏。<a id="a-Ed"></a>当露现持去。<a id="a-Ee"></a>若有主逐比丘应语。<a id="a-Ef"></a>长寿。<a id="a-Eg"></a>何故走。<a id="a-Eh"></a>答言。<a id="a-Ei"></a>我失衣。<a id="a-Ej"></a>应言。<a id="a-Ek"></a>此是汝衣不。<a id="a-El"></a>若言是者应还。<a id="a-Em"></a>应作是教言。<a id="a-En"></a>汝当归佛法僧。<a id="a-Eo"></a>若世尊不制戒者。<a id="a-Ep"></a>汝设见此衣。<a id="a-Eq"></a>亦不可得。<a id="a-Er"></a>若故坏僧坊。<a id="a-Es"></a>欲更治掘地起基。<a id="a-Et"></a>得宝藏者。<a id="a-Eu"></a>若净人不可信者。<a id="a-Ev"></a>应当白王王言。<a id="a-Ew"></a>此物应入我。<a id="a-Ex"></a>我今施比丘作功德。<a id="a-Ey"></a>即名施主。<a id="a-Ez"></a>若已用半半在。<a id="a-F0"></a>王言。<a id="a-F1"></a>汝何以用我物。<a id="a-F2"></a>若已用者止。<a id="a-F3"></a>在者送来。<a id="a-F4"></a>比丘应送在者还。<a id="a-F5"></a>王若言何以用我物。<a id="a-F6"></a>尽送来。<a id="a-F7"></a>比丘已用物者。<a id="a-F8"></a>应用僧物还。<a id="a-F9"></a>若僧无物应乞物还。<a id="a-FA"></a>若言已用者止。<a id="a-FB"></a>功德属我。<a id="a-FC"></a>即名彼用。<a id="a-FD"></a>若治故塔得金银宝物。<a id="a-FE"></a>若净人不可信者。<a id="a-FF"></a>当白王。<a id="a-FG"></a>净人可信者得取。<a id="a-FH"></a>停至三年。<a id="a-FI"></a>三年已应用。<a id="a-FJ"></a>作塔事种种用。<a id="a-FK"></a>若王家觉问比丘言。<a id="a-FL"></a>汝此中得宝藏不。<a id="a-FM"></a>应答言得。<a id="a-FN"></a>若已用者应答言得。<a id="a-FO"></a>已用作此塔。<a id="a-FP"></a>王言已作者止。<a id="a-FQ"></a>此功德属我。<a id="a-FR"></a>若已用半半在者。<a id="a-FS"></a>王言已用者止。<a id="a-FT"></a>在者归我。<a id="a-FU"></a>在者应与王。<a id="a-FV"></a>若王言汝不知地中宝物。<a id="a-FW"></a>应属我耶。<a id="a-FX"></a>汝何以用尽还我来。<a id="a-FY"></a>比丘尔时应以塔物还。<a id="a-FZ"></a>若塔无物者。<a id="a-Fa"></a>应为塔乞物还。<a id="a-Fb"></a>若王问言。<a id="a-Fc"></a>佛法戒律中云何。<a id="a-Fd"></a>比丘应答言。<a id="a-Fe"></a>佛法中若塔地中得物。<a id="a-Ff"></a>即作塔用。<a id="a-Fg"></a>若僧地中得物。<a id="a-Fh"></a>即作僧用。<a id="a-Fi"></a>王若言从佛法用者无罪。<a id="a-Fj"></a>若宝藏上有铁券姓名。<a id="a-Fk"></a>若彼王问。<a id="a-Fl"></a>诸大德见宝藏上有如是姓名不。<a id="a-Fm"></a>比丘应答言见。<a id="a-Fn"></a>已用。<a id="a-Fo"></a>作塔成。<a id="a-Fp"></a>若彼言此是我家先人物。<a id="a-Fq"></a>汝何以用。<a id="a-Fr"></a>用者应还我。<a id="a-Fs"></a>若言已作塔成者。<a id="a-Ft"></a>功德属我无罪。<a id="a-Fu"></a>若已用半半在者还我。<a id="a-Fv"></a>比丘尔时应还在者。<a id="a-Fw"></a>若言汝何以用我家先人物。<a id="a-Fx"></a>一切尽还我来。<a id="a-Fy"></a>尔时应尽还。<a id="a-Fz"></a>若塔有物应用还。<a id="a-G0"></a>若无者乞还。<a id="a-G1"></a>若言此先人物。<a id="a-G2"></a>先人已死。<a id="a-G3"></a>此功德即属彼者无罪。<a id="a-G4"></a>作新僧伽蓝。<a id="a-G5"></a>作新塔得物亦复如是。<a id="a-G6"></a>是故说。</p>
  <p id="aG7">佛住王舍城。<a id="a-G8"></a>广说如上。<a id="a-G9"></a>王舍城有三温泉。<a id="a-GA"></a>王温泉。<a id="a-GB"></a>比丘温泉。<a id="a-GC"></a>象温泉。<a id="a-GD"></a>王温泉者。<a id="a-GE"></a>王王后宫夫人。<a id="a-GF"></a>及佛诸比丘浴。<a id="a-GG"></a>比丘温泉者。<a id="a-GH"></a>佛比丘僧浴。<a id="a-GI"></a>象温泉者。<a id="a-GJ"></a>象及一切人浴。<a id="a-GK"></a>尔时诸比丘入王温泉浴。<a id="a-GL"></a>时王以油涂身。<a id="a-GM"></a>欲入温泉浴。<a id="a-GN"></a>问泉监言。<a id="a-GO"></a>温泉空不。<a id="a-GP"></a>泉监答言。<a id="a-GQ"></a>泉中不空。<a id="a-GR"></a>有诸比丘浴。<a id="a-GS"></a>王言听诸比丘浴讫。<a id="a-GT"></a>我今先诣世尊还当浴。<a id="a-GU"></a>到世尊所。<a id="a-GV"></a>头面礼足已。<a id="a-GW"></a>还复问监言。<a id="a-GX"></a>池中空未。<a id="a-GY"></a>答言。<a id="a-GZ"></a>未空。<a id="a-Ga"></a>如是至三。<a id="a-Gb"></a>犹有比丘洗浴不止。<a id="a-Gc"></a>王言。<a id="a-Gd"></a>听浴勿唤令出。<a id="a-Ge"></a>我当还宫中浴。<a id="a-Gf"></a>诸人闻已。<a id="a-Gg"></a>皆嫌责言。<a id="a-Gh"></a>沙门释子自言善好有德而固。<a id="a-Gi"></a>池中不令大王得浴。<a id="a-Gj"></a>诸比丘闻已。<a id="a-Gk"></a>以是因缘往白世尊。<a id="a-Gl"></a>佛语诸比丘。<a id="a-Gm"></a>何处有王尽能忍是。<a id="a-Gn"></a>从今日不听浴。</p>
 </body>
</html>