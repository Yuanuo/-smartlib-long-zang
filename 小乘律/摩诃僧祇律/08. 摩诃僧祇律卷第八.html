<!doctype html>
<html id="z3IBV2Eof" data-ver="1131">
 <head>
  <meta charset="utf-8">
  <meta author="佛陀跋陀罗">
  <meta author="法显">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">摩诃僧祇律卷第八</h1>
  <p id="a2">佛住舍卫城。<a id="a-3"></a>广说如上。<a id="a-4"></a>时尊者陀骠摩罗子众僧拜典知九事。<a id="a-5"></a>如上说。<a id="a-6"></a>乃至六群比丘。<a id="a-7"></a>受得下房粗食。<a id="a-8"></a>心常愁苦。<a id="a-9"></a>乃至念言。<a id="a-A"></a>是长老陀骠摩罗子久在梵行者。<a id="a-B"></a>我等常得苦恼。<a id="a-C"></a>又世尊制戒。<a id="a-D"></a>不听以无根波罗夷法谤。<a id="a-E"></a>今当求其罪过。<a id="a-F"></a>根原作是语已。<a id="a-G"></a>常随逐尊者陀骠摩罗子。<a id="a-H"></a>若行若住若坐若卧。<a id="a-I"></a>常随左右至月八日十四日十五日。<a id="a-J"></a>诸比丘尼来礼佛足。<a id="a-K"></a>是时尊者陀骠摩罗子去佛不远。<a id="a-L"></a>于一面坐。<a id="a-M"></a>诸比丘尼礼佛足已。<a id="a-N"></a>次来礼尊者陀骠摩罗子。<a id="a-O"></a>陀骠摩罗子。<a id="a-P"></a>时有姊妹比丘尼。<a id="a-Q"></a>礼拜时风吹衣角。<a id="a-R"></a>堕陀骠摩罗子膝上。<a id="a-S"></a>即以手举去。<a id="a-T"></a>时六群比丘便作是言。<a id="a-U"></a>长老陀骠汝犯波罗夷。<a id="a-V"></a>陀骠言。<a id="a-W"></a>我无是事。<a id="a-X"></a>六群比丘复言。<a id="a-Y"></a>我已见事。<a id="a-Z"></a>何所复疑。<a id="a-a"></a>谁复作贼。<a id="a-b"></a>自言是贼。<a id="a-c"></a>便于屏处及多人中。<a id="a-d"></a>乃至僧中说是事。<a id="a-e"></a>尔时陀骠以是因缘。<a id="a-f"></a>具白世尊。<a id="a-g"></a>佛言。<a id="a-h"></a>呼六群比丘来。<a id="a-i"></a>即便呼来。<a id="a-j"></a>佛问六群比丘。<a id="a-k"></a>汝实以无根波罗夷谤陀骠摩罗子耶。<a id="a-l"></a>答言。<a id="a-m"></a>不也世尊。<a id="a-n"></a>实有根本。<a id="a-o"></a>佛言。<a id="a-p"></a>有何根本。<a id="a-q"></a>六群比丘白佛言。<a id="a-r"></a>时一斋日有诸比丘尼来。<a id="a-s"></a>礼世尊次。<a id="a-t"></a>礼长老陀骠。<a id="a-u"></a>尔时风吹尼衣。<a id="a-v"></a>拂陀骠膝上。<a id="a-w"></a>尔时陀骠手捉彼衣。<a id="a-x"></a>是为根本。<a id="a-y"></a>佛言。<a id="a-z"></a>痴人。<a id="a-10"></a>此非波罗夷根本。<a id="a-11"></a>此是异分中小小事。<a id="a-12"></a>佛语六群比丘。<a id="a-13"></a>汝常不闻。<a id="a-14"></a>世尊种种因缘。<a id="a-15"></a>于梵行人所起恭敬心慈身口意耶。<a id="a-16"></a>汝今云何于清净无罪比丘。<a id="a-17"></a>欲破彼净行故。<a id="a-18"></a>以异分中小小事非波罗夷。<a id="a-19"></a>比丘以波罗夷法谤。<a id="a-1A"></a>此非法非律。<a id="a-1B"></a>非是佛教。<a id="a-1C"></a>不可以是长养善法。<a id="a-1D"></a>佛告诸比丘。<a id="a-1E"></a>依止舍卫城比丘。<a id="a-1F"></a>皆悉令集。<a id="a-1G"></a>以十利故。<a id="a-1H"></a>为诸比丘制戒。<a id="a-1I"></a>乃至已闻者当重闻。<a id="a-1J"></a>若比丘嗔恨不喜故。<a id="a-1K"></a>以异分中小小事非波罗夷。<a id="a-1L"></a>比丘以波罗夷法谤。<a id="a-1M"></a>欲破彼梵行。<a id="a-1N"></a>彼于后时。<a id="a-1O"></a>若捡挍若不捡挍。<a id="a-1P"></a>以异分中小小事。<a id="a-1Q"></a>是比丘住嗔恨故。<a id="a-1R"></a>说僧伽婆尸沙。<a id="a-1S"></a>比丘嗔恨不喜者。<a id="a-1T"></a>如上说异分者。<a id="a-1U"></a>除四波罗夷。<a id="a-1V"></a>十三僧伽婆尸沙。<a id="a-1W"></a>是为异分小小事者。<a id="a-1X"></a>众学法及威仪也。<a id="a-1Y"></a>非波罗夷比丘。<a id="a-1Z"></a>以波罗夷法谤者。<a id="a-1a"></a>四波罗夷中。<a id="a-1b"></a>若一一事谤者。<a id="a-1c"></a>无事说过。<a id="a-1d"></a>欲破彼梵行者。<a id="a-1e"></a>欲令彼非比丘非沙门非释种子。<a id="a-1f"></a>欲令作沙弥作俗人作园民作外道。<a id="a-1g"></a>后时若捡挍若不捡挍。<a id="a-1h"></a>捡挍者。<a id="a-1i"></a>汝见何事淫耶盗耶故杀人耶。<a id="a-1j"></a>不实称过人法耶。<a id="a-1k"></a>云何见何因缘见何处见。<a id="a-1l"></a>是名为捡挍。<a id="a-1m"></a>若不如是问者。<a id="a-1n"></a>是名不捡挍。<a id="a-1o"></a>清净无罪比丘。<a id="a-1p"></a>以异分中小小事。<a id="a-1q"></a>住嗔恨故。<a id="a-1r"></a>说者僧伽婆尸沙。<a id="a-1s"></a>僧伽婆尸沙者如上说。<a id="a-1t"></a>若比丘嗔恨谤二相似者。<a id="a-1u"></a>净不净。<a id="a-1v"></a>清净者言。<a id="a-1w"></a>见我犯何罪。<a id="a-1x"></a>一切如上无根中说。<a id="a-1y"></a>乃至谤俗人越比尼心悔。<a id="a-1z"></a>是故说若比丘嗔恨不喜故。<a id="a-20"></a>以异分中小小事。<a id="a-21"></a>乃至住嗔恨故说。<a id="a-22"></a>僧伽婆尸沙。</p>
  <p id="a23">佛住王舍城。<a id="a-24"></a>广说如上。<a id="a-25"></a>是时提婆达多欲破和合僧故勤方便执持破僧事。<a id="a-26"></a>于十二修多罗戒序四波罗夷。<a id="a-27"></a>十三僧伽婆尸沙。<a id="a-28"></a>二不定法。<a id="a-29"></a>三十尼萨耆波夜提。<a id="a-2A"></a>九十二波夜提。<a id="a-2B"></a>四波罗提提舍尼。<a id="a-2C"></a>众学法。<a id="a-2D"></a>七灭诤法。<a id="a-2E"></a>随顺法。<a id="a-2F"></a>不制者制。<a id="a-2G"></a>已制者。<a id="a-2H"></a>便开。<a id="a-2I"></a>乃至在家出家共行法。<a id="a-2J"></a>所谓九部经修多罗祇夜。<a id="a-2K"></a>授记伽陀优陀那。<a id="a-2L"></a>如是语经本生经方广未曾有法。<a id="a-2M"></a>于此九部经更作异句异字异味异义。<a id="a-2N"></a>各各异文辞说自诵习。<a id="a-2O"></a>持亦教他诵持。<a id="a-2P"></a>时诸比丘语提婆达多。<a id="a-2Q"></a>汝莫作方便坏和合僧。<a id="a-2R"></a>莫执持破僧事。<a id="a-2S"></a>汝莫为破和合僧。<a id="a-2T"></a>故勤方便莫受破僧事。<a id="a-2U"></a>故共诤。<a id="a-2V"></a>长老当与僧同事。<a id="a-2W"></a>何以故。<a id="a-2X"></a>僧和合欢喜不诤。<a id="a-2Y"></a>共一学如水乳合。<a id="a-2Z"></a>如法说法照明安乐住。<a id="a-2a"></a>如是一谏不止。<a id="a-2b"></a>第二第三谏亦复不止。<a id="a-2c"></a>诸比丘以是因缘。<a id="a-2d"></a>往白佛言。<a id="a-2e"></a>世尊。<a id="a-2f"></a>提婆达多欲破和合僧故。<a id="a-2g"></a>勤方便执持破僧事。<a id="a-2h"></a>从戒序乃至九部法异句异字异味异义。<a id="a-2i"></a>各各异文辞说。<a id="a-2j"></a>自诵习亦教他。<a id="a-2k"></a>时诸比丘一谏不止。<a id="a-2l"></a>二谏三谏犹故不止。<a id="a-2m"></a>佛告诸比丘。<a id="a-2n"></a>若是提婆达多愚痴人。<a id="a-2o"></a>欲破和合僧故。<a id="a-2p"></a>勤方便执持破僧事。<a id="a-2q"></a>乃至九部法作异句异字异味异义。<a id="a-2r"></a>各各异文辞说。<a id="a-2s"></a>三谏不止者。<a id="a-2t"></a>汝去应当屏处三谏。<a id="a-2u"></a>多人中三谏。<a id="a-2v"></a>僧中三谏。<a id="a-2w"></a>令舍是事。<a id="a-2x"></a>比丘屏处谏者。<a id="a-2y"></a>应作是说。<a id="a-2z"></a>汝提婆达多实欲破和合僧。<a id="a-30"></a>执持破僧事。<a id="a-31"></a>乃至九部法。<a id="a-32"></a>异句异字异味异义。<a id="a-33"></a>异文辞说。<a id="a-34"></a>自诵习。<a id="a-35"></a>亦复教他不。<a id="a-36"></a>答言。<a id="a-37"></a>实尔。<a id="a-38"></a>复应语提婆达多。<a id="a-39"></a>汝莫破和合僧故勤方便。<a id="a-3A"></a>莫执持破僧事。<a id="a-3B"></a>长老提婆达多破和合僧。<a id="a-3C"></a>最是大恶重罪。<a id="a-3D"></a>当堕恶道入泥犁中。<a id="a-3E"></a>经劫受罪。<a id="a-3F"></a>提婆达多我今慈心饶益故。<a id="a-3G"></a>当受我语。<a id="a-3H"></a>一谏已过二谏在。<a id="a-3I"></a>舍此事不。<a id="a-3J"></a>不舍者。<a id="a-3K"></a>第二第三谏亦如是。<a id="a-3L"></a>复于多人中三谏亦如是。<a id="a-3M"></a>犹不止者。<a id="a-3N"></a>将诣僧中应作求听羯磨。<a id="a-3O"></a>羯磨者作如是说。<a id="a-3P"></a>大德僧听。<a id="a-3Q"></a>是长老提婆达多欲破和合僧故。<a id="a-3R"></a>勤方便执持破僧事住。<a id="a-3S"></a>于十二事。<a id="a-3T"></a>乃至九部经。<a id="a-3U"></a>异句异字。<a id="a-3V"></a>异味异义。<a id="a-3W"></a>异文辞说。<a id="a-3X"></a>自诵亦教他。<a id="a-3Y"></a>已屏处三谏。<a id="a-3Z"></a>多人中三谏。<a id="a-3a"></a>犹故不止。<a id="a-3b"></a>若僧时到僧今于僧中当三谏令止。<a id="a-3c"></a>僧中应问提婆达多。<a id="a-3d"></a>汝实于十二法。<a id="a-3e"></a>乃至九部经。<a id="a-3f"></a>异句异字。<a id="a-3g"></a>异味异义。<a id="a-3h"></a>异文辞说。<a id="a-3i"></a>自诵复持教他。<a id="a-3j"></a>诸比丘已屏处三谏。<a id="a-3k"></a>多人中三谏。<a id="a-3l"></a>犹故不止耶。<a id="a-3m"></a>答言实尔。<a id="a-3n"></a>僧中应谏言。<a id="a-3o"></a>汝提婆达多莫为破和合僧故勤方便莫执持破僧事。<a id="a-3p"></a>乃至于九部经中。<a id="a-3q"></a>异句异字。<a id="a-3r"></a>异味异义。<a id="a-3s"></a>异文辞说。<a id="a-3t"></a>汝莫破和合僧。<a id="a-3u"></a>破和合僧者。<a id="a-3v"></a>是大恶事。<a id="a-3w"></a>是重罪堕恶道入泥犁中。<a id="a-3x"></a>经劫受罪。<a id="a-3y"></a>今日众僧中慈心谏汝。<a id="a-3z"></a>欲饶益故。<a id="a-40"></a>当受僧语。<a id="a-41"></a>一谏已过二谏在。<a id="a-42"></a>当舍此事若不舍如是第二第三谏犹故不止。<a id="a-43"></a>诸比丘复以是事。<a id="a-44"></a>往白世尊。<a id="a-45"></a>是提婆达多已于屏处三谏。<a id="a-46"></a>多人中三谏。<a id="a-47"></a>僧中三谏。<a id="a-48"></a>此事犹故不舍。<a id="a-49"></a>佛语诸比丘。<a id="a-4A"></a>是提婆达多痴人。<a id="a-4B"></a>破和合僧勤方便。<a id="a-4C"></a>执持破僧事已屏处三谏。<a id="a-4D"></a>多人中三谏。<a id="a-4E"></a>僧中三谏。<a id="a-4F"></a>此事犹故不舍者。<a id="a-4G"></a>僧应与作举羯磨诸比丘白佛言。<a id="a-4H"></a>世尊。<a id="a-4I"></a>云何是提婆达多不受诸比丘谏自受苦恼。<a id="a-4J"></a>佛告诸比丘。<a id="a-4K"></a>不但今日不信他语自受苦恼。<a id="a-4L"></a>过去世时已曾如是。<a id="a-4M"></a>诸比丘白佛言。<a id="a-4N"></a>已曾尔耶佛言。<a id="a-4O"></a>如是。<a id="a-4P"></a>过去世时有城。<a id="a-4Q"></a>名波罗奈。<a id="a-4R"></a>国名伽尸。<a id="a-4S"></a>时有一婆罗门。<a id="a-4T"></a>于旷野中造立义井。<a id="a-4U"></a>为放牧取薪草人行来者。<a id="a-4V"></a>皆就井饮。<a id="a-4W"></a>并洗浴。<a id="a-4X"></a>时日向暮有群野干。<a id="a-4Y"></a>来趣井饮地残水。<a id="a-4Z"></a>有野干主。<a id="a-4a"></a>不饮地水。<a id="a-4b"></a>便内头罐中饮水。<a id="a-4c"></a>饮水已戴罐高举。<a id="a-4d"></a>扑破瓦罐。<a id="a-4e"></a>罐口犹贯其项。<a id="a-4f"></a>诸野干辈语主野干。<a id="a-4g"></a>若湿树叶可用者。<a id="a-4h"></a>常当护之。<a id="a-4i"></a>况复此罐利益行人。<a id="a-4j"></a>野干主言。<a id="a-4k"></a>我作是事乐。<a id="a-4l"></a>但当快心。<a id="a-4m"></a>那知他事。<a id="a-4n"></a>时行人语婆罗门。<a id="a-4o"></a>汝井上罐已破。<a id="a-4p"></a>复更着之。<a id="a-4q"></a>犹如前法。<a id="a-4r"></a>为野干所破。<a id="a-4s"></a>如是非一。<a id="a-4t"></a>乃至破十四罐。<a id="a-4u"></a>诸野干辈数数谏之。<a id="a-4v"></a>犹不受语。<a id="a-4w"></a>时婆罗门便自念言。<a id="a-4x"></a>是谁于我福德义井作障碍者。<a id="a-4y"></a>今当往观。<a id="a-4z"></a>知其所以。<a id="a-50"></a>即持罐往着井上。<a id="a-51"></a>于屏处微伺见之。<a id="a-52"></a>诸行人饮水而去。<a id="a-53"></a>无破罐者。<a id="a-54"></a>至日向暮见群野干来饮地残水。<a id="a-55"></a>唯野干主。<a id="a-56"></a>饮罐中水。<a id="a-57"></a>然后扑破。<a id="a-58"></a>见已便作是念。<a id="a-59"></a>正是野干于我福德井而作留难。<a id="a-5A"></a>便作木罐坚固难破。<a id="a-5B"></a>令入头易出头难。<a id="a-5C"></a>持着井边。<a id="a-5D"></a>捉杖屏处伺之。<a id="a-5E"></a>行人饮讫。<a id="a-5F"></a>向暮野干群集。<a id="a-5G"></a>如前饮地残水唯野干主饮罐中水讫。<a id="a-5H"></a>便扑地不能令破。<a id="a-5I"></a>时婆罗门捉杖来出打杀野干。<a id="a-5J"></a>时空中有天。<a id="a-5K"></a>说此偈言。</p>
  <p id="a5L">知识慈心语　　佷[仁-二+戾]不受谏</p>
  <p id="a5M">守顽招此祸　　自丧其身命</p>
  <p id="a5N">是故痴野干　　遭斯木罐苦</p>
  <p id="a5O">佛告诸比丘。<a id="a-5P"></a>尔时野干主者。<a id="a-5Q"></a>今提婆达多是。<a id="a-5R"></a>时群野干者。<a id="a-5S"></a>今诸比丘谏提婆达多者是比丘当知。<a id="a-5T"></a>于过去时。<a id="a-5U"></a>已曾不受知识软语。<a id="a-5V"></a>自丧身命。<a id="a-5W"></a>今复不受诸比丘谏。<a id="a-5X"></a>当堕恶道长夜受苦。<a id="a-5Y"></a>佛告诸比丘。<a id="a-5Z"></a>依止舍卫城比丘。<a id="a-5a"></a>皆悉令集。<a id="a-5b"></a>以十利故。<a id="a-5c"></a>为诸比丘制戒。<a id="a-5d"></a>乃至已闻者当重闻。<a id="a-5e"></a>若比丘欲破和合僧故勤方便。<a id="a-5f"></a>执持破僧事故共诤。<a id="a-5g"></a>诸比丘语是比丘言。<a id="a-5h"></a>长老。<a id="a-5i"></a>莫破和合僧故勤方便。<a id="a-5j"></a>执持破僧事故共诤。<a id="a-5k"></a>当与僧同事。<a id="a-5l"></a>何以故。<a id="a-5m"></a>和合僧欢喜不诤。<a id="a-5n"></a>共一学如水乳合。<a id="a-5o"></a>如法说法照明安乐住。<a id="a-5p"></a>长老舍此破僧因缘事。<a id="a-5q"></a>是比丘诸比丘如是谏时。<a id="a-5r"></a>坚持是事不舍者。<a id="a-5s"></a>诸比丘应第二第三谏。<a id="a-5t"></a>为舍是事故。<a id="a-5u"></a>第二第三谏时。<a id="a-5v"></a>舍是事好。<a id="a-5w"></a>若不舍者。<a id="a-5x"></a>僧伽婆尸沙。<a id="a-5y"></a>比丘者。<a id="a-5z"></a>如上说。<a id="a-60"></a>和合僧者。<a id="a-61"></a>不别众。<a id="a-62"></a>诸比丘虽复斗诤更相导说。<a id="a-63"></a>但一界一众一处住。<a id="a-64"></a>一布萨自恣故。<a id="a-65"></a>名为和合僧。<a id="a-66"></a>齐几许当言破和合僧勤方便执持破僧事。<a id="a-67"></a>若比丘于十二事戒序。<a id="a-68"></a>四波罗夷。<a id="a-69"></a>十三僧伽婆尸沙。<a id="a-6A"></a>二不定。<a id="a-6B"></a>三十尼萨耆波夜提。<a id="a-6C"></a>九十二波夜提。<a id="a-6D"></a>四波罗提提舍尼。<a id="a-6E"></a>众学法。<a id="a-6F"></a>七灭诤法。<a id="a-6G"></a>随顺法。<a id="a-6H"></a>不制者制。<a id="a-6I"></a>制者便开。<a id="a-6J"></a>是名破和合僧事。<a id="a-6K"></a>复次五众罪不制者制。<a id="a-6L"></a>制者便开。<a id="a-6M"></a>是名破和合僧事。<a id="a-6N"></a>复次四众罪不制者制。<a id="a-6O"></a>制者便开。<a id="a-6P"></a>是名破和合僧事。<a id="a-6Q"></a>复次三众罪。<a id="a-6R"></a>二众罪。<a id="a-6S"></a>一众罪。<a id="a-6T"></a>四波罗夷。<a id="a-6U"></a>不制者制。<a id="a-6V"></a>制者便开。<a id="a-6W"></a>是名破和合僧事。<a id="a-6X"></a>复次六作舍法。<a id="a-6Y"></a>折伏羯磨。<a id="a-6Z"></a>不语羯磨。<a id="a-6a"></a>发喜羯磨。<a id="a-6b"></a>摈出羯磨。<a id="a-6c"></a>举羯磨。<a id="a-6d"></a>别住羯磨。<a id="a-6e"></a>于此六作舍法。<a id="a-6f"></a>不制者制。<a id="a-6g"></a>制者便开。<a id="a-6h"></a>是名破和合僧事。<a id="a-6i"></a>破和合僧比丘者。<a id="a-6j"></a>如提婆达多也。<a id="a-6k"></a>诸比丘者。<a id="a-6l"></a>若一若二若众多若众僧。<a id="a-6m"></a>三谏者。<a id="a-6n"></a>屏处三谏。<a id="a-6o"></a>多人中三谏。<a id="a-6p"></a>众僧中三谏。<a id="a-6q"></a>屏处三谏者。<a id="a-6r"></a>问言。<a id="a-6s"></a>长老汝实破和合僧。<a id="a-6t"></a>故勤方便执持破僧事。<a id="a-6u"></a>乃至十二法不制者。<a id="a-6v"></a>制制者便开耶。<a id="a-6w"></a>答言。<a id="a-6x"></a>实尔是比丘即便谏言。<a id="a-6y"></a>长老。<a id="a-6z"></a>汝莫为破和合僧故勤方便执持破僧事。<a id="a-70"></a>于十二事不制者制。<a id="a-71"></a>制者便开。<a id="a-72"></a>破僧者。<a id="a-73"></a>此是大罪堕恶道入泥犁中。<a id="a-74"></a>长夜受苦。<a id="a-75"></a>我今慈心谏汝。<a id="a-76"></a>饶益故。<a id="a-77"></a>受我语。<a id="a-78"></a>一谏已过余二谏在。<a id="a-79"></a>舍此事不。<a id="a-7A"></a>若不舍第二第三亦如是。<a id="a-7B"></a>多人前三谏。<a id="a-7C"></a>亦如是。<a id="a-7D"></a>复不止者。<a id="a-7E"></a>将至僧中。<a id="a-7F"></a>应作求听羯磨。<a id="a-7G"></a>大德僧听。<a id="a-7H"></a>是某甲比丘为破和合僧故勤方便执持破僧事。<a id="a-7I"></a>已于屏处三谏。<a id="a-7J"></a>多人中三谏。<a id="a-7K"></a>犹故不止。<a id="a-7L"></a>若僧时到。<a id="a-7M"></a>今于僧中三谏令止。<a id="a-7N"></a>僧中复问言。<a id="a-7O"></a>长老。<a id="a-7P"></a>汝实为破和合僧故勤方便执持破僧事。<a id="a-7Q"></a>乃至不制者制制者便开耶。<a id="a-7R"></a>答言。<a id="a-7S"></a>实尔。<a id="a-7T"></a>即应谏言。<a id="a-7U"></a>今众僧谏汝。<a id="a-7V"></a>长老。<a id="a-7W"></a>莫为破和合僧故勤方便执持破僧事。<a id="a-7X"></a>乃至不制者制。<a id="a-7Y"></a>制者便开。<a id="a-7Z"></a>破僧者。<a id="a-7a"></a>最大恶深重。<a id="a-7b"></a>当于恶道中长夜受苦。<a id="a-7c"></a>今日众僧慈心呵汝。<a id="a-7d"></a>当止此事。<a id="a-7e"></a>若不舍者复第二第三谏。<a id="a-7f"></a>亦如是说。<a id="a-7g"></a>如是谏时。<a id="a-7h"></a>若舍者善。<a id="a-7i"></a>若不舍者。<a id="a-7j"></a>僧伽婆尸沙。<a id="a-7k"></a>僧伽婆尸沙者。<a id="a-7l"></a>如上说。<a id="a-7m"></a>是比丘于屏处谏时。<a id="a-7n"></a>一谏不止。<a id="a-7o"></a>犯越比尼罪。<a id="a-7p"></a>第二第三亦如是谏。<a id="a-7q"></a>多人中谏时。<a id="a-7r"></a>一谏不止犯越比尼罪。<a id="a-7s"></a>第二第三谏时。<a id="a-7t"></a>亦如是。<a id="a-7u"></a>至僧中初谏时。<a id="a-7v"></a>说未竟。<a id="a-7w"></a>越比尼罪。<a id="a-7x"></a>说竟偷兰罪。<a id="a-7y"></a>第二谏。<a id="a-7z"></a>说未竟越比尼罪。<a id="a-80"></a>说竟偷兰罪。<a id="a-81"></a>第三谏说。<a id="a-82"></a>未竟偷兰罪。<a id="a-83"></a>说竟得僧伽婆尸沙。<a id="a-84"></a>僧伽婆尸沙罪起已。<a id="a-85"></a>屏处谏。<a id="a-86"></a>多人中谏。<a id="a-87"></a>及僧中谏。<a id="a-88"></a>诸越比尼罪。<a id="a-89"></a>诸偷兰罪。<a id="a-8A"></a>一切尽合成一僧伽婆尸沙。<a id="a-8B"></a>若中间止者。<a id="a-8C"></a>随所止处治罪。<a id="a-8D"></a>是故说。<a id="a-8E"></a>若比丘欲破和合僧故勤方便执持破僧事。<a id="a-8F"></a>乃至三谏不舍者。<a id="a-8G"></a>僧伽婆尸沙(第十戒竟)</p>
  <p id="a8H">佛住舍卫城。<a id="a-8I"></a>广说如上。<a id="a-8J"></a>尔时诸比丘为提婆达多。<a id="a-8K"></a>作举羯磨时初羯磨竟。<a id="a-8L"></a>无有遮者。<a id="a-8M"></a>第二羯磨竟。<a id="a-8N"></a>亦无有遮者。<a id="a-8O"></a>第三羯磨时。<a id="a-8P"></a>提婆达多看六群比丘面。<a id="a-8Q"></a>而作是言。<a id="a-8R"></a>六群比丘汝等长夜承事我。<a id="a-8S"></a>共我从事。<a id="a-8T"></a>今众僧为我作举羯磨已。<a id="a-8U"></a>至再说而皆默然。<a id="a-8V"></a>汝等今日持我任。<a id="a-8W"></a>于众人如酪涂麨与乌。<a id="a-8X"></a>如酥涂饼与那俱罗。<a id="a-8Y"></a>如油和饭与野干。<a id="a-8Z"></a>修梵行者。<a id="a-8a"></a>为人所困。<a id="a-8b"></a>而坐观之。<a id="a-8c"></a>六群比丘即起作是言。<a id="a-8d"></a>如是如是。<a id="a-8e"></a>长老。<a id="a-8f"></a>是法语比丘。<a id="a-8g"></a>律语比丘。<a id="a-8h"></a>是比丘所说。<a id="a-8i"></a>皆是我等欲忍可事。<a id="a-8j"></a>是比丘所见。<a id="a-8k"></a>欲忍可事。<a id="a-8l"></a>我等亦欲忍可。<a id="a-8m"></a>是比丘知说非不知说。<a id="a-8n"></a>是时有多人遮羯磨不成。<a id="a-8o"></a>时诸比丘语六群比丘。<a id="a-8p"></a>长老。<a id="a-8q"></a>莫助提婆达多作破和合僧同语同见。<a id="a-8r"></a>当与僧同事。<a id="a-8s"></a>一切僧和合欢喜不诤。<a id="a-8t"></a>共一学如水乳合。<a id="a-8u"></a>如法说法照明安乐住作。<a id="a-8v"></a>如是一谏不止。<a id="a-8w"></a>第二第三谏犹故不止诸比丘以是因缘。<a id="a-8x"></a>具白世尊佛告诸比丘。<a id="a-8y"></a>是六群比丘与愚痴提婆达多欲破和合僧同语同见。<a id="a-8z"></a>已一谏二谏三谏不止者。<a id="a-90"></a>汝去屏处三谏。<a id="a-91"></a>多人中三谏。<a id="a-92"></a>应僧中三谏。<a id="a-93"></a>令舍是事。<a id="a-94"></a>比丘受教。<a id="a-95"></a>即于屏处问六群比丘。<a id="a-96"></a>汝等实与愚痴提婆达多破和合僧同语同见为党。<a id="a-97"></a>诸比丘已再三谏故不止耶。<a id="a-98"></a>答言。<a id="a-99"></a>实尔。<a id="a-9A"></a>即便谏之。<a id="a-9B"></a>汝六群比丘莫与提婆达多破和合僧同语同见。<a id="a-9C"></a>汝等当与僧同事。<a id="a-9D"></a>一切僧和合欢喜无诤。<a id="a-9E"></a>同一学如水乳合。<a id="a-9F"></a>如法说法。<a id="a-9G"></a>照明安乐住。<a id="a-9H"></a>诸长老破和合僧。<a id="a-9I"></a>是最大罪。<a id="a-9J"></a>堕恶道入泥犁中。<a id="a-9K"></a>长夜受苦。<a id="a-9L"></a>我今慈心谏汝。<a id="a-9M"></a>欲饶益故。<a id="a-9N"></a>当受我语。<a id="a-9O"></a>一谏已过二谏在。<a id="a-9P"></a>当舍是事。<a id="a-9Q"></a>若不止第二第三亦如是说。<a id="a-9R"></a>复于多人中三谏。<a id="a-9S"></a>亦如是。<a id="a-9T"></a>复不止者。<a id="a-9U"></a>僧中应作求听羯磨。<a id="a-9V"></a>大德僧听。<a id="a-9W"></a>是六群比丘与提婆达多破和合僧同语同见。<a id="a-9X"></a>已于屏处三谏。<a id="a-9Y"></a>多人中三谏。<a id="a-9Z"></a>犹故不止。<a id="a-9a"></a>若僧时到。<a id="a-9b"></a>当于僧中三谏令止。<a id="a-9c"></a>即于僧中问六群比丘。<a id="a-9d"></a>汝等实与提婆达多。<a id="a-9e"></a>破和合僧。<a id="a-9f"></a>同语同见。<a id="a-9g"></a>已屏处三谏。<a id="a-9h"></a>多人中三谏。<a id="a-9i"></a>犹故不止耶。<a id="a-9j"></a>答言。<a id="a-9k"></a>实尔。<a id="a-9l"></a>即复谏言。<a id="a-9m"></a>六群比丘汝等莫与提婆达多共破和合僧同语同见。<a id="a-9n"></a>破和合僧。<a id="a-9o"></a>最是恶事。<a id="a-9p"></a>堕恶道入泥梨中。<a id="a-9q"></a>长夜受苦。<a id="a-9r"></a>今僧慈心谏汝。<a id="a-9s"></a>饶益故。<a id="a-9t"></a>当受僧语。<a id="a-9u"></a>一谏已过二谏在。<a id="a-9v"></a>汝舍是事。<a id="a-9w"></a>若不止者。<a id="a-9x"></a>第二第三亦如是谏。<a id="a-9y"></a>犹故不舍。<a id="a-9z"></a>诸比丘复以是事具白世尊佛言。<a id="a-A0"></a>呼六群比丘来。<a id="a-A1"></a>即呼来。<a id="a-A2"></a>来已佛问六群比丘。<a id="a-A3"></a>汝等实与愚痴提婆达多同语同见破和合僧。<a id="a-A4"></a>诸比丘已屏处三谏。<a id="a-A5"></a>多人中三谏。<a id="a-A6"></a>僧中三谏。<a id="a-A7"></a>犹故不舍耶。<a id="a-A8"></a>答言。<a id="a-A9"></a>实尔世尊。<a id="a-AA"></a>佛言。<a id="a-AB"></a>比丘。<a id="a-AC"></a>此是恶事。<a id="a-AD"></a>汝常不闻我种种因缘呵责[怡-台+龍]悷难谏种种因缘赞叹柔软易谏耶。<a id="a-AE"></a>汝等云何[怡-台+龍]悷难谏。<a id="a-AF"></a>此非法非律。<a id="a-AG"></a>非是佛教。<a id="a-AH"></a>不可以是长养善法。<a id="a-AI"></a>诸比丘白佛言。<a id="a-AJ"></a>世尊。<a id="a-AK"></a>云何是六群比丘共提婆达多同语同见徒自受苦。<a id="a-AL"></a>佛告诸比丘。<a id="a-AM"></a>是六群比丘不但今日同语同见徒自受苦。<a id="a-AN"></a>过去世时已曾如是。<a id="a-AO"></a>诸比丘白佛言。<a id="a-AP"></a>已曾尔耶。<a id="a-AQ"></a>唯愿说之。<a id="a-AR"></a>佛告诸比丘。<a id="a-AS"></a>过去世时。<a id="a-AT"></a>有城名波罗奈。<a id="a-AU"></a>国名伽尸。<a id="a-AV"></a>于空闲处有五百猕猴。<a id="a-AW"></a>游行林中。<a id="a-AX"></a>到一尼俱律树。<a id="a-AY"></a>树下有井。<a id="a-AZ"></a>井中有月影现。<a id="a-Aa"></a>时猕猴主见是月影。<a id="a-Ab"></a>语诸伴言。<a id="a-Ac"></a>月今日死落在井中。<a id="a-Ad"></a>当共出之。<a id="a-Ae"></a>莫令世间长夜闇冥。<a id="a-Af"></a>共作议言。<a id="a-Ag"></a>云何能出。<a id="a-Ah"></a>时猕猴主言。<a id="a-Ai"></a>我知出法。<a id="a-Aj"></a>我捉树枝。<a id="a-Ak"></a>汝捉我尾。<a id="a-Al"></a>展转相连。<a id="a-Am"></a>乃可出之。<a id="a-An"></a>时诸猕猴即如主语。<a id="a-Ao"></a>展转相捉。<a id="a-Ap"></a>小未至水。<a id="a-Aq"></a>连猕猴重。<a id="a-Ar"></a>树弱枝折一切猕猴堕井水中。<a id="a-As"></a>尔时树神便说偈言。</p>
  <p id="aAt">是等騃榛兽　　痴众共相随</p>
  <p id="aAu">坐自生苦恼　　何能救世间</p>
  <p id="aAv">佛告诸比丘。<a id="a-Aw"></a>尔时猕猴主者。<a id="a-Ax"></a>今提婆达多是。<a id="a-Ay"></a>尔时余猕猴者。<a id="a-Az"></a>今六群比丘是。<a id="a-B0"></a>尔时已曾更相随顺受诸苦恼。<a id="a-B1"></a>今复如是。<a id="a-B2"></a>佛告诸比丘。<a id="a-B3"></a>依止王舍城比丘。<a id="a-B4"></a>皆悉令集。<a id="a-B5"></a>以十利故。<a id="a-B6"></a>为诸比丘制戒乃至已闻者当重闻。<a id="a-B7"></a>若比丘同意相助。<a id="a-B8"></a>若一若二若众多同语同见。<a id="a-B9"></a>欲破和合僧。<a id="a-BA"></a>是比丘诸比丘谏时。<a id="a-BB"></a>是同意比丘言。<a id="a-BC"></a>长老莫说是比丘好恶事。<a id="a-BD"></a>何以故。<a id="a-BE"></a>是法语比丘。<a id="a-BF"></a>律语比丘。<a id="a-BG"></a>是比丘所说。<a id="a-BH"></a>皆是我等欲忍可事是比丘所见。<a id="a-BI"></a>欲忍可事。<a id="a-BJ"></a>我等亦欲忍可。<a id="a-BK"></a>是比丘知说非不知说。<a id="a-BL"></a>诸比丘谏。<a id="a-BM"></a>是同意比丘。<a id="a-BN"></a>长老莫作是语。<a id="a-BO"></a>是法语比丘。<a id="a-BP"></a>律语比丘。<a id="a-BQ"></a>何以故。<a id="a-BR"></a>是非法语比丘。<a id="a-BS"></a>非律语比丘。<a id="a-BT"></a>诸长老莫助破僧事。<a id="a-BU"></a>当乐助和合僧。<a id="a-BV"></a>何以故。<a id="a-BW"></a>僧和合欢喜不诤。<a id="a-BX"></a>共一学如水乳合。<a id="a-BY"></a>如法说法照明安乐住。<a id="a-BZ"></a>诸长老。<a id="a-Ba"></a>当舍此破僧事。<a id="a-Bb"></a>是同意比丘。<a id="a-Bc"></a>诸比丘如是谏时。<a id="a-Bd"></a>坚持不舍者。<a id="a-Be"></a>诸比丘应第二第三谏。<a id="a-Bf"></a>舍此事故。<a id="a-Bg"></a>第二第三谏时。<a id="a-Bh"></a>舍是事好。<a id="a-Bi"></a>若不舍者。<a id="a-Bj"></a>僧伽婆尸沙。<a id="a-Bk"></a>比丘者。<a id="a-Bl"></a>提婆达多是。<a id="a-Bm"></a>同语同见比丘者。<a id="a-Bn"></a>六群比丘也。<a id="a-Bo"></a>若一若二若众多同语同见者。<a id="a-Bp"></a>或有同语不同见。<a id="a-Bq"></a>或有同见不同语。<a id="a-Br"></a>或有同语亦同见。<a id="a-Bs"></a>或非同语非同见。<a id="a-Bt"></a>同语非同见者。<a id="a-Bu"></a>言语相助不同彼见。<a id="a-Bv"></a>是名同语非同见。<a id="a-Bw"></a>同见不同语者。<a id="a-Bx"></a>同彼所见而不助说。<a id="a-By"></a>是名同见不同语。<a id="a-Bz"></a>同语同见者。<a id="a-C0"></a>助彼言语同其所见。<a id="a-C1"></a>是名同语同见。<a id="a-C2"></a>非同语非同见者。<a id="a-C3"></a>不助彼语亦不同见。<a id="a-C4"></a>是名非同语非同见。<a id="a-C5"></a>是中同语非同见。<a id="a-C6"></a>及同语同见者。<a id="a-C7"></a>当呵谏。<a id="a-C8"></a>云何名为同语同见法。<a id="a-C9"></a>于十二法不制者制。<a id="a-CA"></a>制者便开。<a id="a-CB"></a>是名同语同见法。<a id="a-CC"></a>复次五众罪不制者制。<a id="a-CD"></a>制者便开四众三众二众一众罪。<a id="a-CE"></a>亦如是。<a id="a-CF"></a>不制者制。<a id="a-CG"></a>制者便开。<a id="a-CH"></a>复次六作舍法不制者制。<a id="a-CI"></a>制者便开。<a id="a-CJ"></a>是名同语同见法。<a id="a-CK"></a>诸比丘当谏是比丘言。<a id="a-CL"></a>长老莫与破和合僧。<a id="a-CM"></a>勤方便同语同见。<a id="a-CN"></a>诸比丘谏是比丘时。<a id="a-CO"></a>执是事坚持者。<a id="a-CP"></a>谓六群比丘也诸比丘者。<a id="a-CQ"></a>若僧若多人若一人也。<a id="a-CR"></a>三谏者。<a id="a-CS"></a>屏处三谏。<a id="a-CT"></a>多人中三谏。<a id="a-CU"></a>僧中三谏也。<a id="a-CV"></a>屏处谏者。<a id="a-CW"></a>汝诸长老实与破和合僧。<a id="a-CX"></a>勤方便同语同见耶。<a id="a-CY"></a>答言实尔。<a id="a-CZ"></a>复言。<a id="a-Ca"></a>长老。<a id="a-Cb"></a>汝莫与破和合僧。<a id="a-Cc"></a>勤方便同语同见。<a id="a-Cd"></a>破僧者。<a id="a-Ce"></a>最大恶事。<a id="a-Cf"></a>当堕恶道长夜受苦我今慈心谏汝。<a id="a-Cg"></a>当舍是事一谏已过二谏在舍。<a id="a-Ch"></a>此事好若不舍者。<a id="a-Ci"></a>第二第三亦如是说。<a id="a-Cj"></a>多人中三谏。<a id="a-Ck"></a>亦复如是。<a id="a-Cl"></a>复于僧中三羯磨谏。<a id="a-Cm"></a>犹不止者。<a id="a-Cn"></a>僧伽婆尸沙僧伽婆尸沙者。<a id="a-Co"></a>如上说。<a id="a-Cp"></a>是比丘屏处一谏不止。<a id="a-Cq"></a>越比尼罪。<a id="a-Cr"></a>第二第三亦如是。<a id="a-Cs"></a>多人中三谏。<a id="a-Ct"></a>亦如是僧中初羯磨未竟。<a id="a-Cu"></a>不止越比尼罪。<a id="a-Cv"></a>说竟偷兰罪第二羯磨未竟不止越比尼罪。<a id="a-Cw"></a>说竟偷兰罪。<a id="a-Cx"></a>第三羯磨未竟偷兰罪。<a id="a-Cy"></a>说竟僧伽婆尸沙。<a id="a-Cz"></a>僧伽婆尸沙罪。<a id="a-D0"></a>起已屏处三谏。<a id="a-D1"></a>越比尼罪。<a id="a-D2"></a>多人中三谏。<a id="a-D3"></a>越比尼罪及僧中偷兰罪。<a id="a-D4"></a>一切尽共成一僧伽婆尸沙。<a id="a-D5"></a>中间止者。<a id="a-D6"></a>随止处治罪。<a id="a-D7"></a>是故世尊说。<a id="a-D8"></a>若比丘同意相助。<a id="a-D9"></a>若一若二若众多同语同见。<a id="a-DA"></a>乃至三谏不舍者。<a id="a-DB"></a>僧伽婆尸沙(十一戒竟)</p>
  <p id="aDC">佛住俱舍弥国。<a id="a-DD"></a>广说如上。<a id="a-DE"></a>尔时长老阐陀恶性难共语。<a id="a-DF"></a>诸比丘如法如律教。<a id="a-DG"></a>作不可共语。<a id="a-DH"></a>如是言。<a id="a-DI"></a>诸长老莫语我若好若恶。<a id="a-DJ"></a>我亦不语诸长老若好若恶。<a id="a-DK"></a>何以故。<a id="a-DL"></a>汝等皆是杂姓。<a id="a-DM"></a>我家民吏。<a id="a-DN"></a>譬如乌鸟衔杂类骨聚在一处。<a id="a-DO"></a>何能教我佛法僧事。<a id="a-DP"></a>皆是我许从菩萨出家。<a id="a-DQ"></a>我常随侍。<a id="a-DR"></a>至于今日。<a id="a-DS"></a>唯佛教我。<a id="a-DT"></a>我当受持。<a id="a-DU"></a>时诸比丘语阐陀言。<a id="a-DV"></a>长老。<a id="a-DW"></a>诸比丘善说所犯波罗提木叉中事。<a id="a-DX"></a>汝莫自身作不可共语。<a id="a-DY"></a>汝身当作可共语。<a id="a-DZ"></a>长老。<a id="a-Da"></a>汝当为诸比丘说。<a id="a-Db"></a>如法如律教。<a id="a-Dc"></a>诸比丘亦当为汝说。<a id="a-Dd"></a>如法如律教。<a id="a-De"></a>何以故。<a id="a-Df"></a>如来众得如是增长。<a id="a-Dg"></a>所谓共语共说共谏。<a id="a-Dh"></a>共罪中出故。<a id="a-Di"></a>长老舍自身。<a id="a-Dj"></a>作不可共语。<a id="a-Dk"></a>一谏不舍。<a id="a-Dl"></a>第二第三谏犹故不止。<a id="a-Dm"></a>诸比丘以是因缘。<a id="a-Dn"></a>往白世尊。<a id="a-Do"></a>长老阐陀自身作不可共语。<a id="a-Dp"></a>乃至三谏不止。<a id="a-Dq"></a>佛告诸比丘。<a id="a-Dr"></a>是阐陀自用不可共语。<a id="a-Ds"></a>乃至三谏不止者。<a id="a-Dt"></a>汝去屏处三谏。<a id="a-Du"></a>不止者。<a id="a-Dv"></a>复于多人中三谏。<a id="a-Dw"></a>复不止者。<a id="a-Dx"></a>乃至僧中作求听羯磨。<a id="a-Dy"></a>应作是说。<a id="a-Dz"></a>大德僧听。<a id="a-E0"></a>是长老阐陀恶性难共语。<a id="a-E1"></a>诸比丘如法善说所犯波罗提木叉中事。<a id="a-E2"></a>自用作不可共语。<a id="a-E3"></a>乃至已于屏处三谏。<a id="a-E4"></a>多人中三谏。<a id="a-E5"></a>犹故不止。<a id="a-E6"></a>若僧时到。<a id="a-E7"></a>今于僧中三谏。<a id="a-E8"></a>令止此事。<a id="a-E9"></a>即于僧中谏。<a id="a-EA"></a>长老阐陀汝实恶性难共说。<a id="a-EB"></a>诸比丘如法如律。<a id="a-EC"></a>说汝自作。<a id="a-ED"></a>不可共语。<a id="a-EE"></a>乃至已屏处三谏。<a id="a-EF"></a>多人中三谏。<a id="a-EG"></a>犹故不止耶。<a id="a-EH"></a>答言。<a id="a-EI"></a>实尔。<a id="a-EJ"></a>应僧中谏言。<a id="a-EK"></a>长老汝莫恶性难共语。<a id="a-EL"></a>诸比丘如法善说所犯波罗提木叉中事。<a id="a-EM"></a>汝莫自身作不可共语。<a id="a-EN"></a>乃至如来众得如是增长。<a id="a-EO"></a>所谓共语共说共谏共罪中出故。<a id="a-EP"></a>僧今慈心谏汝。<a id="a-EQ"></a>饶益故。<a id="a-ER"></a>一谏已过二谏在。<a id="a-ES"></a>当止此事。<a id="a-ET"></a>若不舍者。<a id="a-EU"></a>更第二第三亦如是谏。<a id="a-EV"></a>犹故不止。<a id="a-EW"></a>诸比丘复以是事。<a id="a-EX"></a>往白世尊。<a id="a-EY"></a>佛言。<a id="a-EZ"></a>呼阐陀来。<a id="a-Ea"></a>即便呼来。<a id="a-Eb"></a>佛问阐陀。<a id="a-Ec"></a>汝实恶性难共语。<a id="a-Ed"></a>乃至僧中三谏不止耶。<a id="a-Ee"></a>答言。<a id="a-Ef"></a>实尔。<a id="a-Eg"></a>佛言。<a id="a-Eh"></a>阐陀。<a id="a-Ei"></a>此是恶事。<a id="a-Ej"></a>汝常不闻我种种因缘。<a id="a-Ek"></a>呵责自用赞叹不自用。<a id="a-El"></a>汝今云何自用反戾。<a id="a-Em"></a>此非法非律。<a id="a-En"></a>非是佛教。<a id="a-Eo"></a>不可以是长养善法。<a id="a-Ep"></a>诸比丘白佛言。<a id="a-Eq"></a>世尊。<a id="a-Er"></a>云何是阐陀比丘而自用意作是言。<a id="a-Es"></a>唯有佛语。<a id="a-Et"></a>我当受佛语。<a id="a-Eu"></a>诸比丘。<a id="a-Ev"></a>是阐陀比丘。<a id="a-Ew"></a>不但今日不受余人语。<a id="a-Ex"></a>但信我语。<a id="a-Ey"></a>过去世时。<a id="a-Ez"></a>亦曾如是。<a id="a-F0"></a>诸比丘白佛言。<a id="a-F1"></a>已曾尔耶。<a id="a-F2"></a>唯愿乐闻。<a id="a-F3"></a>佛言。<a id="a-F4"></a>如是。<a id="a-F5"></a>过去世时有城。<a id="a-F6"></a>名波罗奈。<a id="a-F7"></a>国名伽尸。<a id="a-F8"></a>尔时有一长者。<a id="a-F9"></a>有奴字阿磨由。<a id="a-FA"></a>为性凶恶。<a id="a-FB"></a>尔时长者与诸婆罗门子游戏园林。<a id="a-FC"></a>诸从人辈皆在园门外住。<a id="a-FD"></a>时阿磨由在园门外。<a id="a-FE"></a>打诸从人时。<a id="a-FF"></a>诸从人被打者。<a id="a-FG"></a>各告其主。<a id="a-FH"></a>时诸婆罗门子尽出呵之。<a id="a-FI"></a>时阿磨由不受其语。<a id="a-FJ"></a>答诸婆罗门子言。<a id="a-FK"></a>不随汝语我大家来。<a id="a-FL"></a>呵我者。<a id="a-FM"></a>当受其语遂打不止即来。<a id="a-FN"></a>告阿摩由主。<a id="a-FO"></a>阿摩由主生得天眼。<a id="a-FP"></a>观是斗处下有金银伏藏。<a id="a-FQ"></a>其他凶故令其斗耳。<a id="a-FR"></a>即往诃之。<a id="a-FS"></a>时奴即止。<a id="a-FT"></a>佛告诸比丘。<a id="a-FU"></a>尔时长者岂异人乎。<a id="a-FV"></a>即我身是。<a id="a-FW"></a>尔时阿摩由者。<a id="a-FX"></a>今阐陀比丘是。<a id="a-FY"></a>诸比丘白佛言。<a id="a-FZ"></a>世尊。<a id="a-Fa"></a>云何是阐陀恃怙世尊。<a id="a-Fb"></a>陵于他人。<a id="a-Fc"></a>佛言。<a id="a-Fd"></a>比丘是阐陀比丘。<a id="a-Fe"></a>不但今日恃我轻于他人。<a id="a-Ff"></a>过去世时。<a id="a-Fg"></a>已曾恃我轻于他人。<a id="a-Fh"></a>诸比丘白佛言。<a id="a-Fi"></a>已曾尔耶。<a id="a-Fj"></a>佛言。<a id="a-Fk"></a>如是。<a id="a-Fl"></a>过去世时有城名波罗奈。<a id="a-Fm"></a>国名伽尸。<a id="a-Fn"></a>时有弗卢醯大学婆罗门。<a id="a-Fo"></a>为国王师。<a id="a-Fp"></a>常教学五百童子。<a id="a-Fq"></a>时婆罗门家生一奴。<a id="a-Fr"></a>名迦罗呵常使供给诸童子等。<a id="a-Fs"></a>婆罗门法。<a id="a-Ft"></a>余姓不得妄闻。<a id="a-Fu"></a>以奴亲近供养故。<a id="a-Fv"></a>得在其边。<a id="a-Fw"></a>为诸童子说婆罗门法。<a id="a-Fx"></a>是奴利根闻说法言尽能忆持。<a id="a-Fy"></a>此奴一时共诸童子。<a id="a-Fz"></a>小有嫌恨。<a id="a-G0"></a>便走他国。<a id="a-G1"></a>诈自称言我是弗卢醯婆罗门子。<a id="a-G2"></a>字耶若达多。<a id="a-G3"></a>语此国王师婆罗门言。<a id="a-G4"></a>我是波罗奈国王师。<a id="a-G5"></a>弗卢醯子。<a id="a-G6"></a>故来至此。<a id="a-G7"></a>欲投大师学婆罗门法。<a id="a-G8"></a>师答言。<a id="a-G9"></a>可尔。<a id="a-GA"></a>是奴聪明本已曾闻。<a id="a-GB"></a>今复重闻。<a id="a-GC"></a>闻悉能持其师大喜。<a id="a-GD"></a>即令教授五百门徒。<a id="a-GE"></a>五百童子言。<a id="a-GF"></a>汝代我教。<a id="a-GG"></a>我当往来王家。<a id="a-GH"></a>是师婆罗门无有男儿。<a id="a-GI"></a>唯有一女。<a id="a-GJ"></a>便作是念。<a id="a-GK"></a>今可以女妻之耶。<a id="a-GL"></a>若达多常在我家。<a id="a-GM"></a>便如我子。<a id="a-GN"></a>即告之曰。<a id="a-GO"></a>耶若达多当用我语。<a id="a-GP"></a>答言。<a id="a-GQ"></a>从教。<a id="a-GR"></a>复告之言。<a id="a-GS"></a>汝莫还波罗奈。<a id="a-GT"></a>常住此国。<a id="a-GU"></a>我今以女妻汝。<a id="a-GV"></a>答言。<a id="a-GW"></a>从教。<a id="a-GX"></a>即与。<a id="a-GY"></a>其女在家。<a id="a-GZ"></a>如儿共作生活。<a id="a-Ga"></a>家渐丰乐。<a id="a-Gb"></a>是耶若达多为人难可。<a id="a-Gc"></a>妇为作食恒怀嗔恚。<a id="a-Gd"></a>甜酢咸淡生熟不能适口。<a id="a-Ge"></a>妇常念言。<a id="a-Gf"></a>脱有行人。<a id="a-Gg"></a>从波罗奈来者。<a id="a-Gh"></a>当从彼受作饮食法。<a id="a-Gi"></a>然后作供养夫主。<a id="a-Gj"></a>彼弗卢醯婆罗门具闻是事。<a id="a-Gk"></a>便作是念。<a id="a-Gl"></a>我奴迦罗呵逃在他国。<a id="a-Gm"></a>当往捉来。<a id="a-Gn"></a>或可得奴。<a id="a-Go"></a>直便诣彼国。<a id="a-Gp"></a>时耶若达多与诸门徒。<a id="a-Gq"></a>诣园游戏在于中路。<a id="a-Gr"></a>遥见本主。<a id="a-Gs"></a>即便惊怖密语门徒。<a id="a-Gt"></a>诸童子汝等还去。<a id="a-Gu"></a>各自诵习。<a id="a-Gv"></a>门徒去已便到主前。<a id="a-Gw"></a>头面礼足。<a id="a-Gx"></a>白其主言我来此国。<a id="a-Gy"></a>称道大家。<a id="a-Gz"></a>是我之父。<a id="a-H0"></a>便投此国师。<a id="a-H1"></a>大学婆罗门为师。<a id="a-H2"></a>以大学经典故。<a id="a-H3"></a>师婆罗门。<a id="a-H4"></a>与女为妇。<a id="a-H5"></a>愿尊今日勿彰我是事。<a id="a-H6"></a>当与奴直奉上大家主。<a id="a-H7"></a>婆罗门善解世事。<a id="a-H8"></a>即便答言。<a id="a-H9"></a>汝实我儿何所复言。<a id="a-HA"></a>但作方便早见发遣。<a id="a-HB"></a>即将归家。<a id="a-HC"></a>告家中言。<a id="a-HD"></a>我所亲来。<a id="a-HE"></a>其妇欢喜。<a id="a-HF"></a>办种种饮食。<a id="a-HG"></a>奉食已讫。<a id="a-HH"></a>小空闲时。<a id="a-HI"></a>密礼婆罗门足。<a id="a-HJ"></a>而问之曰。<a id="a-HK"></a>我奉事夫耶若达多。<a id="a-HL"></a>饮食供养常不可意。<a id="a-HM"></a>愿今指授本在家时何所食啖。<a id="a-HN"></a>当如先法为作饮食。<a id="a-HO"></a>客婆罗门便即嗔恚。<a id="a-HP"></a>而作是念。<a id="a-HQ"></a>如是如是。<a id="a-HR"></a>子困苦他子女。<a id="a-HS"></a>语此女言。<a id="a-HT"></a>汝但速发遣我。<a id="a-HU"></a>我临去时。<a id="a-HV"></a>当教汝一偈。<a id="a-HW"></a>汝诵是偈时。<a id="a-HX"></a>当使汝夫无言。<a id="a-HY"></a>是女即语夫言。<a id="a-HZ"></a>尊婆罗门故从远来。<a id="a-Ha"></a>宜早发遣。<a id="a-Hb"></a>夫即念言。<a id="a-Hc"></a>如妇所说。<a id="a-Hd"></a>宜应早遣莫令久住。<a id="a-He"></a>言语漏失。<a id="a-Hf"></a>损我不少。<a id="a-Hg"></a>便大与财物。<a id="a-Hh"></a>教妇作食。<a id="a-Hi"></a>自行为主求伴妇。<a id="a-Hj"></a>于后奉食讫已。<a id="a-Hk"></a>礼足辞别请求先偈。<a id="a-Hl"></a>即教说偈言。</p>
  <p id="aHm">无亲游他方　　欺诳天下人</p>
  <p id="aHn">粗食是常食　　但食复何嫌</p>
  <p id="aHo">今与汝此偈。<a id="a-Hp"></a>若彼嗔恚嫌食恶时。<a id="a-Hq"></a>便在其边。<a id="a-Hr"></a>背面微诵。<a id="a-Hs"></a>令其得闻作是教已。<a id="a-Ht"></a>便还本国。<a id="a-Hu"></a>是耶若达多送主去已。<a id="a-Hv"></a>每至食时。<a id="a-Hw"></a>还复嗔恚。<a id="a-Hx"></a>妇于夫边试诵其偈。<a id="a-Hy"></a>时夫闻是偈已。<a id="a-Hz"></a>心即不喜。<a id="a-I0"></a>便作是念咄是老物。<a id="a-I1"></a>发我臭秽。<a id="a-I2"></a>从是已后常作软语。<a id="a-I3"></a>恐妇向人说其阴私佛告诸比丘。<a id="a-I4"></a>时波罗奈国弗卢醯婆罗门者。<a id="a-I5"></a>岂异人乎即我身是。<a id="a-I6"></a>时奴迦罗呵者。<a id="a-I7"></a>今阐陀比丘是。<a id="a-I8"></a>彼于尔时已曾恃我陵易他人今复如是。<a id="a-I9"></a>恃我势力陵易他人。<a id="a-IA"></a>佛告诸比丘。<a id="a-IB"></a>依止俱舍弥比丘。<a id="a-IC"></a>皆尽令集。<a id="a-ID"></a>乃至已闻者。<a id="a-IE"></a>当重闻。</p>
 </body>
</html>