<!doctype html>
<html id="z3IBV2wor" data-ver="1951">
 <head>
  <meta charset="utf-8">
  <meta author="佛陀跋陀罗">
  <meta author="法显">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">摩诃僧祇律卷第十七</h1>
  <p id="a2">佛住舍卫城。<a id="a-3"></a>广说如上。<a id="a-4"></a>尔时佛告诸比丘。<a id="a-5"></a>如来以一食故。<a id="a-6"></a>身体轻便。<a id="a-7"></a>得安乐住。<a id="a-8"></a>汝等亦应一食。<a id="a-9"></a>一食故身体轻便。<a id="a-A"></a>得安乐住。<a id="a-B"></a>尔时尊者跋陀利白佛言。<a id="a-C"></a>世尊。<a id="a-D"></a>我不堪一食。<a id="a-E"></a>何以故。<a id="a-F"></a>我朝暮食者乃得安乐。<a id="a-G"></a>佛告跋陀利。<a id="a-H"></a>汝不能一食者。<a id="a-I"></a>晨起持二钵入村乞食。<a id="a-J"></a>一钵朝食。<a id="a-K"></a>一钵中食故。<a id="a-L"></a>是二食。<a id="a-M"></a>如是第二第三教。<a id="a-N"></a>犹言不堪。<a id="a-O"></a>尔时诸弟子尽。<a id="a-P"></a>受世尊教。<a id="a-Q"></a>唯除跋陀利。<a id="a-R"></a>跋陀利惭愧故。<a id="a-S"></a>三月不到佛所。<a id="a-T"></a>如跋陀利线经中广说。</p>
  <p id="aU">复次佛住舍卫城。<a id="a-V"></a>尔时诸比丘非时乞食。<a id="a-W"></a>为世人所讥。<a id="a-X"></a>云何沙门释子非时乞食。<a id="a-Y"></a>忘失道果。<a id="a-Z"></a>何道之有。<a id="a-a"></a>诸比丘闻已。<a id="a-b"></a>以是因缘。<a id="a-c"></a>往白世尊。<a id="a-d"></a>佛语诸比丘。<a id="a-e"></a>汝等出家人。<a id="a-f"></a>非时乞食。<a id="a-g"></a>正应为世人所讥。<a id="a-h"></a>从今日后不听非时乞食。<a id="a-i"></a>此中亦应如优陀夷线经中广说。<a id="a-j"></a>复次佛住舍卫城。<a id="a-k"></a>广说如上。<a id="a-l"></a>尔时比丘日暝食。<a id="a-m"></a>为世人所讥。<a id="a-n"></a>云何沙门释子夜食。<a id="a-o"></a>我等在家人尚不夜食。<a id="a-p"></a>此辈失沙门法。<a id="a-q"></a>何道之有。<a id="a-r"></a>诸比丘闻已。<a id="a-s"></a>以是因缘。<a id="a-t"></a>往白世尊。<a id="a-u"></a>佛告诸比丘。<a id="a-v"></a>汝等夜食。<a id="a-w"></a>正应为世人所嫌。<a id="a-x"></a>从今日后前半日听食。<a id="a-y"></a>当取时。<a id="a-z"></a>若作脚影若作刻漏。</p>
  <p id="a10">复次佛住舍卫城。<a id="a-11"></a>广说如上。<a id="a-12"></a>尔时诸比丘食前入聚落乞食。<a id="a-13"></a>食后诣诸园池水上。<a id="a-14"></a>世人聚集游戏处乞食。<a id="a-15"></a>为世人所讥。<a id="a-16"></a>汝等看是沙门释子。<a id="a-17"></a>于我等家中乞。<a id="a-18"></a>今来池上。<a id="a-19"></a>复从我乞。<a id="a-1A"></a>坏失道法。<a id="a-1B"></a>何道之有。<a id="a-1C"></a>诸比丘闻已。<a id="a-1D"></a>以是因缘。<a id="a-1E"></a>往白世尊。<a id="a-1F"></a>佛言。<a id="a-1G"></a>呼是比丘来。<a id="a-1H"></a>即呼来已佛问上事。<a id="a-1I"></a>汝实尔不。<a id="a-1J"></a>答言。<a id="a-1K"></a>实尔世尊。<a id="a-1L"></a>佛问比丘。<a id="a-1M"></a>汝晨朝乞食用作何等。<a id="a-1N"></a>答言时食。<a id="a-1O"></a>复问。<a id="a-1P"></a>汝食后乞者。<a id="a-1Q"></a>复作何等。<a id="a-1R"></a>答言。<a id="a-1S"></a>举作明日食。<a id="a-1T"></a>佛告比丘。<a id="a-1U"></a>汝云何停宿食食。<a id="a-1V"></a>从今日不听非时食。<a id="a-1W"></a>不听停食食。</p>
  <p id="a1X">复次佛住王舍城广说如上。<a id="a-1Y"></a>尔时尊者跋陀利惭愧得意故。<a id="a-1Z"></a>入聚落时。<a id="a-1a"></a>如入军阵。<a id="a-1b"></a>尔时捉两钵。<a id="a-1c"></a>入聚落乞食。<a id="a-1d"></a>得已一钵作今日食。<a id="a-1e"></a>一钵作明日食。<a id="a-1f"></a>时诸比丘欲入聚落乞食。<a id="a-1g"></a>呼跋陀利言。<a id="a-1h"></a>长老。<a id="a-1i"></a>共入聚落乞食去来。<a id="a-1j"></a>答言。<a id="a-1k"></a>汝等自去。<a id="a-1l"></a>我不能去。<a id="a-1m"></a>诸比丘言。<a id="a-1n"></a>长老。<a id="a-1o"></a>大得善利。<a id="a-1p"></a>汝能一食得二日安隐。<a id="a-1q"></a>答言。<a id="a-1r"></a>我不一食得二日安隐。<a id="a-1s"></a>我入聚落时。<a id="a-1t"></a>如入军阵。<a id="a-1u"></a>故便持两钵。<a id="a-1v"></a>并乞二日食。<a id="a-1w"></a>诸比丘闻已。<a id="a-1x"></a>以是因缘往白世尊。<a id="a-1y"></a>佛言。<a id="a-1z"></a>呼跋陀利来。<a id="a-20"></a>即呼来已。<a id="a-21"></a>佛问跋陀利。<a id="a-22"></a>汝实尔不。<a id="a-23"></a>答言。<a id="a-24"></a>实尔。<a id="a-25"></a>佛言汝虽欲省众缘事。<a id="a-26"></a>从今日后不听汝非时食。<a id="a-27"></a>不听停食食。<a id="a-28"></a>如跋陀利线经中广说。</p>
  <p id="a29">复次佛住舍卫城。<a id="a-2A"></a>广说如上尔时阿那律在仙人山岐黑方石上。<a id="a-2B"></a>晒秽烂麦饭。<a id="a-2C"></a>佛即以神力。<a id="a-2D"></a>往至其所。<a id="a-2E"></a>知而故问。<a id="a-2F"></a>汝作何等。<a id="a-2G"></a>答言。<a id="a-2H"></a>世尊。<a id="a-2I"></a>声闻弟子有信心欢喜。<a id="a-2J"></a>明日欲依。<a id="a-2K"></a>是故不入聚落乞食。<a id="a-2L"></a>佛言。<a id="a-2M"></a>汝虽欲省众因缘。<a id="a-2N"></a>从今日后不听汝非时食停食食。<a id="a-2O"></a>佛以神力即还舍卫佛告诸比丘依止舍卫城住者。<a id="a-2P"></a>皆悉令集。<a id="a-2Q"></a>以十利故。<a id="a-2R"></a>与诸比丘制戒。<a id="a-2S"></a>乃至已闻者当重闻。<a id="a-2T"></a>若比丘非时食。<a id="a-2U"></a>波夜提。<a id="a-2V"></a>若比丘停食食。<a id="a-2W"></a>波夜提。<a id="a-2X"></a>比丘者。<a id="a-2Y"></a>如上说。<a id="a-2Z"></a>非时者。<a id="a-2a"></a>若时过如发瞬。<a id="a-2b"></a>若草叶过。<a id="a-2c"></a>是名非时。<a id="a-2d"></a>食者。<a id="a-2e"></a>麨饭麦饭鱼肉。<a id="a-2f"></a>若杂食者波夜提。<a id="a-2g"></a>波夜提者如上说。<a id="a-2h"></a>比丘者如上说。<a id="a-2i"></a>停食者。<a id="a-2j"></a>名过时须臾。<a id="a-2k"></a>须臾者。<a id="a-2l"></a>二十念名一瞬顷。<a id="a-2m"></a>二十瞬名一弹指。<a id="a-2n"></a>二十弹指名一罗豫。<a id="a-2o"></a>二十罗豫名一须臾。<a id="a-2p"></a>日极长时有十八须臾。<a id="a-2q"></a>夜极短时有十二须臾夜极长时有十八须臾。<a id="a-2r"></a>日极短时有十二须臾。<a id="a-2s"></a>食者。<a id="a-2t"></a>五正食。<a id="a-2u"></a>五杂正食。<a id="a-2v"></a>若一一停食者。<a id="a-2w"></a>波夜提。<a id="a-2x"></a>波夜提者。<a id="a-2y"></a>如上说。<a id="a-2z"></a>时受非时受故受。<a id="a-30"></a>不故受。<a id="a-31"></a>少受多受。<a id="a-32"></a>疾疾受。<a id="a-33"></a>徐徐受。<a id="a-34"></a>雪冰时受者。<a id="a-35"></a>时受时食无罪。<a id="a-36"></a>若时过发瞬。<a id="a-37"></a>若草叶。<a id="a-38"></a>过此时食者。<a id="a-39"></a>一波夜提。<a id="a-3A"></a>停置过须臾食者。<a id="a-3B"></a>犯二波夜提。<a id="a-3C"></a>犯非时食。<a id="a-3D"></a>停食食。<a id="a-3E"></a>非时受者。<a id="a-3F"></a>非时受非时食。<a id="a-3G"></a>得一波夜提。<a id="a-3H"></a>停过须臾食者。<a id="a-3I"></a>得二波夜提。<a id="a-3J"></a>非时食停食食。<a id="a-3K"></a>如是故受。<a id="a-3L"></a>不故受多受少受。<a id="a-3M"></a>疾疾受。<a id="a-3N"></a>徐徐受。<a id="a-3O"></a>如是种种差别。<a id="a-3P"></a>受雪者。<a id="a-3Q"></a>比丘欲食雪。<a id="a-3R"></a>当从净人受。<a id="a-3S"></a>若无净人者。<a id="a-3T"></a>当洗手令净。<a id="a-3U"></a>自取食。<a id="a-3V"></a>冰雹亦如是。<a id="a-3W"></a>是名冰雪。<a id="a-3X"></a>比丘晨起应净洗手。<a id="a-3Y"></a>不得直粗。<a id="a-3Z"></a>洗五指头。<a id="a-3a"></a>复不得齐腋。<a id="a-3b"></a>当齐腕以前令净。<a id="a-3c"></a>不得粗鲁。<a id="a-3d"></a>洗不得楷。<a id="a-3e"></a>令血出。<a id="a-3f"></a>当以巨磨草末若灰土净洗手楷令作声。<a id="a-3g"></a>净洗手已。<a id="a-3h"></a>若更相楷者。<a id="a-3i"></a>便名不净。<a id="a-3j"></a>应更洗。<a id="a-3k"></a>若洗钵已。<a id="a-3l"></a>湿时重摩拭者。<a id="a-3m"></a>已名不净。<a id="a-3n"></a>当停使燥。<a id="a-3o"></a>比丘食前时当护净手。<a id="a-3p"></a>若摩头。<a id="a-3q"></a>若捉泥洹僧革屣。<a id="a-3r"></a>若捉盛酥油革囊。<a id="a-3s"></a>当更净洗如前。<a id="a-3t"></a>若捉僧伽梨郁多罗僧当更以水洗。<a id="a-3u"></a>比丘欲出乞食时。<a id="a-3v"></a>应净洗手。<a id="a-3w"></a>着入聚落衣。<a id="a-3x"></a>着入聚落衣已。<a id="a-3y"></a>复洗手持钵入聚落。<a id="a-3z"></a>若冬寒时内钵着囊中。<a id="a-40"></a>欲到聚落边。<a id="a-41"></a>若池水。<a id="a-42"></a>若流水上。<a id="a-43"></a>应净洗手。<a id="a-44"></a>若无水者。<a id="a-45"></a>当入聚落中。<a id="a-46"></a>到比丘住处。<a id="a-47"></a>乞水洗手。<a id="a-48"></a>若复无者往比丘尼精舍中求水。<a id="a-49"></a>若复无者。<a id="a-4A"></a>当到信心优婆塞家求净水若复无者。<a id="a-4B"></a>当开钵囊出钵捉一处乞食。<a id="a-4C"></a>得食已还。<a id="a-4D"></a>出聚落到池水。<a id="a-4E"></a>若泉流水当置钵净草上然后净洗手净洗石。<a id="a-4F"></a>若草叶。<a id="a-4G"></a>洗已钵中指所触饭。<a id="a-4H"></a>当扟弃。<a id="a-4I"></a>已泻饭置石上。<a id="a-4J"></a>若草叶上。<a id="a-4K"></a>泻饭时不得于不净手捉处泻。<a id="a-4L"></a>泻已当更净洗钵。<a id="a-4M"></a>还盛着钵中而食。<a id="a-4N"></a>食已若有残食。<a id="a-4O"></a>当泻聚石上舍去。<a id="a-4P"></a>比丘明日复入聚落乞食。<a id="a-4Q"></a>都无所得。<a id="a-4R"></a>空钵而出。<a id="a-4S"></a>不作意还从本道来。<a id="a-4T"></a>见本石上饭聚故在。<a id="a-4U"></a>若有净人。<a id="a-4V"></a>当使净人授已得食。<a id="a-4W"></a>若无净人者。<a id="a-4X"></a>有乌鸟食处。<a id="a-4Y"></a>当净扟。<a id="a-4Z"></a>却得自取食。<a id="a-4a"></a>若净人持不净手。<a id="a-4b"></a>行糗饭僧。<a id="a-4c"></a>上座得不净。<a id="a-4d"></a>余者得名为净。<a id="a-4e"></a>若净人持净糗。<a id="a-4f"></a>泻不净糗上得扟其上。<a id="a-4g"></a>若持不净糗。<a id="a-4h"></a>泻净糗上。<a id="a-4i"></a>一切不净。<a id="a-4j"></a>若持净糗。<a id="a-4k"></a>泻置不净器中。<a id="a-4l"></a>得扟取中央。<a id="a-4m"></a>若抖擞筐一切不净。<a id="a-4n"></a>若比丘食糗时。<a id="a-4o"></a>以手摩口。<a id="a-4p"></a>即名不净。<a id="a-4q"></a>当更洗手。<a id="a-4r"></a>若两手相楷摩者。<a id="a-4s"></a>即名不净。<a id="a-4t"></a>当更洗。<a id="a-4u"></a>若比丘病须粥当使净人煮。<a id="a-4v"></a>若阿练若处。<a id="a-4w"></a>净人难得者。<a id="a-4x"></a>得自净。<a id="a-4y"></a>洗不受腻。<a id="a-4z"></a>枪铫着水。<a id="a-50"></a>得自然火令沸。<a id="a-51"></a>使净人知着米。<a id="a-52"></a>着米已。<a id="a-53"></a>比丘不得复然。<a id="a-54"></a>当使净人。<a id="a-55"></a>然沸已。<a id="a-56"></a>若净人欲去。<a id="a-57"></a>得受取自然煮熟。<a id="a-58"></a>熟已与病人。<a id="a-59"></a>若比丘。<a id="a-5A"></a>服吐下药。<a id="a-5B"></a>医言应与清粥。<a id="a-5C"></a>若不得者便死当云何。<a id="a-5D"></a>尔时应以洮米泔汁。<a id="a-5E"></a>槽盛渍病比丘。<a id="a-5F"></a>若病人不堪者。<a id="a-5G"></a>取不破稻穬麦七过净洗。<a id="a-5H"></a>盛着囊中系头。<a id="a-5I"></a>净洗器煮之。<a id="a-5J"></a>不得令稻头破。<a id="a-5K"></a>若破者不得与病比丘。<a id="a-5L"></a>若阿练若处。<a id="a-5M"></a>净人病还使净人煮粥与。<a id="a-5N"></a>若无净人者。<a id="a-5O"></a>得净谷已。<a id="a-5P"></a>比丘得自舂。<a id="a-5Q"></a>作粥与净人。<a id="a-5R"></a>净人若食不尽。<a id="a-5S"></a>比丘不得自食亦不得与余。<a id="a-5T"></a>比丘是故说。</p>
  <p id="a5U">佛住舍卫城。<a id="a-5V"></a>广说如上。<a id="a-5W"></a>时有居士生一女。<a id="a-5X"></a>端正无双。<a id="a-5Y"></a>父母欢喜。<a id="a-5Z"></a>满月已为作吉祥会。<a id="a-5a"></a>父母作是念。<a id="a-5b"></a>此女端正。<a id="a-5c"></a>世之希有。<a id="a-5d"></a>若国王闻者。<a id="a-5e"></a>或能强取。<a id="a-5f"></a>我当为作不吉之字。<a id="a-5g"></a>即字为瞎眼。<a id="a-5h"></a>此女渐渐长大。<a id="a-5i"></a>王相师见之。<a id="a-5j"></a>即问言。<a id="a-5k"></a>此谁家女。<a id="a-5l"></a>有人答言。<a id="a-5m"></a>某甲居士女。<a id="a-5n"></a>王相师作是念。<a id="a-5o"></a>此女人相应。<a id="a-5p"></a>为王大夫人。<a id="a-5q"></a>相师即白王言。<a id="a-5r"></a>某甲有女。<a id="a-5s"></a>贵相应为皇后。<a id="a-5t"></a>便可纳之。<a id="a-5u"></a>王即遣人往问此女名字何等。<a id="a-5v"></a>即答言。<a id="a-5w"></a>字瞎眼。<a id="a-5x"></a>即还报王。<a id="a-5y"></a>王言。<a id="a-5z"></a>此字不吉。<a id="a-60"></a>非我所须。<a id="a-61"></a>后有人娶已。<a id="a-62"></a>父母呼归家中。<a id="a-63"></a>夫主遣使呼妇。<a id="a-64"></a>妇家答言。<a id="a-65"></a>当送即办送女之具。<a id="a-66"></a>作种种饼。<a id="a-67"></a>比丘次行乞食到其家。<a id="a-68"></a>女母见比丘。<a id="a-69"></a>信心欢喜言。<a id="a-6A"></a>尊者须饼不。<a id="a-6B"></a>答言须。<a id="a-6C"></a>即与种种饼。<a id="a-6D"></a>满钵持去。<a id="a-6E"></a>是比丘得是饼已。<a id="a-6F"></a>还精舍唤诸知识比丘共食诸比丘言长老。<a id="a-6G"></a>此饼甚好。<a id="a-6H"></a>汝何处得。<a id="a-6I"></a>答言。<a id="a-6J"></a>瞎眼女家得。<a id="a-6K"></a>诸比丘闻已。<a id="a-6L"></a>复往其家。<a id="a-6M"></a>复得如前。<a id="a-6N"></a>如是一一往索。<a id="a-6O"></a>送女之具都尽。<a id="a-6P"></a>如是第二第三日。<a id="a-6Q"></a>夫复遣人唤复言。<a id="a-6R"></a>小待作送礼具。<a id="a-6S"></a>诸比丘日日往乞都尽。<a id="a-6T"></a>以妇不时还故。<a id="a-6U"></a>其夫大嗔作是言。<a id="a-6V"></a>我今遣信往唤。<a id="a-6W"></a>但言礼具不办而遂不来。<a id="a-6X"></a>必有外心。<a id="a-6Y"></a>即便遣去。<a id="a-6Z"></a>更求他女。<a id="a-6a"></a>瞎眼母闻女被遣。<a id="a-6b"></a>即大悲泣。<a id="a-6c"></a>女亦愁恼坐。<a id="a-6d"></a>母不时送故。<a id="a-6e"></a>便见被遣。<a id="a-6f"></a>诸比舍人问言。<a id="a-6g"></a>汝等何故愁忧涕泣即以上事具答。<a id="a-6h"></a>邻里。<a id="a-6i"></a>邻里人责言。<a id="a-6j"></a>汝何不先送女已。<a id="a-6k"></a>别作饮食施诸比丘。<a id="a-6l"></a>诸比丘闻已。<a id="a-6m"></a>以是因缘往白世尊。<a id="a-6n"></a>佛言。<a id="a-6o"></a>呼此诸比丘来。<a id="a-6p"></a>来已佛问比丘。<a id="a-6q"></a>汝实尔不。<a id="a-6r"></a>答言实尔。<a id="a-6s"></a>佛言。<a id="a-6t"></a>从今日后不听受送女食。</p>
  <p id="a6u">复次佛住王舍城。<a id="a-6v"></a>广说如上。<a id="a-6w"></a>时城中有估客主。<a id="a-6x"></a>名无畏。<a id="a-6y"></a>与诸估客欲共远行。<a id="a-6z"></a>时估客妇家中为办种种行粮。<a id="a-70"></a>诸比丘次行乞食。<a id="a-71"></a>往到其家。<a id="a-72"></a>估客妇见已。<a id="a-73"></a>信心欢喜。<a id="a-74"></a>问言。<a id="a-75"></a>尊者须麨不。<a id="a-76"></a>答言须。<a id="a-77"></a>即分行粮。<a id="a-78"></a>盛满钵施与比丘。<a id="a-79"></a>比丘得已持还入迦兰陀竹园精舍。<a id="a-7A"></a>唤诸知识比丘共食。<a id="a-7B"></a>诸比丘问言。<a id="a-7C"></a>汝何处得是好食。<a id="a-7D"></a>答言。<a id="a-7E"></a>某甲估客家得。<a id="a-7F"></a>诸比丘闻已即往其家。<a id="a-7G"></a>如是人人往乞行粮都尽。<a id="a-7H"></a>如是第二第三日办粮。<a id="a-7I"></a>诸比丘随来乞尽。<a id="a-7J"></a>乃至第四日。<a id="a-7K"></a>办粮已行不及伴。<a id="a-7L"></a>为贼所劫。<a id="a-7M"></a>财物都尽。<a id="a-7N"></a>估客妇闻已忧恼悲泣。<a id="a-7O"></a>邻人问言。<a id="a-7P"></a>汝何故如是。<a id="a-7Q"></a>即具以上事答邻人。<a id="a-7R"></a>邻人言。<a id="a-7S"></a>汝何不先办粮发遣行人。<a id="a-7T"></a>然后别作施诸比丘。<a id="a-7U"></a>诸比丘闻已。<a id="a-7V"></a>以是因缘。<a id="a-7W"></a>具白世尊。<a id="a-7X"></a>佛言。<a id="a-7Y"></a>呼是诸比丘来。<a id="a-7Z"></a>来已佛问诸比丘。<a id="a-7a"></a>汝等实尔不。<a id="a-7b"></a>答言实尔。<a id="a-7c"></a>佛言此是恶事。<a id="a-7d"></a>施者不知量。<a id="a-7e"></a>受者应知量。<a id="a-7f"></a>此非法非律非如佛教。<a id="a-7g"></a>不可以是长养善法。<a id="a-7h"></a>从今日后不听乞行粮。<a id="a-7i"></a>佛告诸比丘。<a id="a-7j"></a>依止王舍城住者。<a id="a-7k"></a>皆悉令集。<a id="a-7l"></a>以十利故。<a id="a-7m"></a>与诸比丘制戒。<a id="a-7n"></a>乃至已闻者当重闻。<a id="a-7o"></a>若比丘往白衣家。<a id="a-7p"></a>自恣与饼糗。<a id="a-7q"></a>得受两三钵出外。<a id="a-7r"></a>共不病比丘食。<a id="a-7s"></a>若过受出外。<a id="a-7t"></a>不共不病比丘食者。<a id="a-7u"></a>波夜提。<a id="a-7v"></a>比丘者。<a id="a-7w"></a>若一若二若众多。<a id="a-7x"></a>白衣家者。<a id="a-7y"></a>刹利婆罗门毗舍首陀罗家。<a id="a-7z"></a>自恣与若饼若糗。<a id="a-80"></a>饼者所谓大小麦米豆。<a id="a-81"></a>如是等种种饼。<a id="a-82"></a>糗者。<a id="a-83"></a>大小麦米豆。<a id="a-84"></a>如是等种种糗三钵者。<a id="a-85"></a>极得受三钵。<a id="a-86"></a>持出外者。<a id="a-87"></a>从意所向不病比丘者。<a id="a-88"></a>有力能往其家。<a id="a-89"></a>不病比丘共食者。<a id="a-8A"></a>所赍食来应共食。<a id="a-8B"></a>若不共食者。<a id="a-8C"></a>波夜提。<a id="a-8D"></a>波夜提者。<a id="a-8E"></a>如上说。<a id="a-8F"></a>送饷行粮饼糗不为比丘为送粮。<a id="a-8G"></a>自恣与送饷者。<a id="a-8H"></a>如送瞎眼女等。<a id="a-8I"></a>行粮者如无畏估客主等。<a id="a-8J"></a>饼糗者。<a id="a-8K"></a>如上说。<a id="a-8L"></a>不为比丘者。<a id="a-8M"></a>本为余人作为送粮。<a id="a-8N"></a>自恣与者。<a id="a-8O"></a>如瞎眼女瞎眼母。<a id="a-8P"></a>自恣与如估客估客妇。<a id="a-8Q"></a>自恣与比丘。<a id="a-8R"></a>得受三钵。<a id="a-8S"></a>持出外应共不病比丘食。<a id="a-8T"></a>若比丘作是念谁能作多事。<a id="a-8U"></a>为语优婆夷言。<a id="a-8V"></a>盛一钵着器中。<a id="a-8W"></a>复盛一钵着余器中。<a id="a-8X"></a>自受一钵已。<a id="a-8Y"></a>语女人言。<a id="a-8Z"></a>若有比丘来者。<a id="a-8a"></a>与是一钵。<a id="a-8b"></a>复有来者与是第二钵。<a id="a-8c"></a>后若复有来者。<a id="a-8d"></a>更莫与。<a id="a-8e"></a>若与者。<a id="a-8f"></a>汝少福德。<a id="a-8g"></a>比丘持食出已。<a id="a-8h"></a>道中若逢比丘者。<a id="a-8i"></a>应作如是言。<a id="a-8j"></a>某甲家有食。<a id="a-8k"></a>汝当自取分。<a id="a-8l"></a>第二比丘亦复如是非送女饼。<a id="a-8m"></a>非行道粮。<a id="a-8n"></a>为比丘不为送粮。<a id="a-8o"></a>不自恣与。<a id="a-8p"></a>非送女饼者。<a id="a-8q"></a>非如送瞎眼女。<a id="a-8r"></a>非道粮者。<a id="a-8s"></a>非如无畏估客等。<a id="a-8t"></a>为比丘者。<a id="a-8u"></a>为比丘作不为余人。<a id="a-8v"></a>不为送粮者。<a id="a-8w"></a>除此二事。<a id="a-8x"></a>为余人作。<a id="a-8y"></a>得取不犯。<a id="a-8z"></a>不自恣与随得持去。<a id="a-90"></a>若瞎眼女去。<a id="a-91"></a>后母与得取无罪。<a id="a-92"></a>若女至婿家。<a id="a-93"></a>已与得取无罪。<a id="a-94"></a>若估客发去已。<a id="a-95"></a>估客妇后与得取无罪。<a id="a-96"></a>若估客到所在已。<a id="a-97"></a>与得取无罪。<a id="a-98"></a>若彼家嫁女娶妇饮食节会日比丘往到其家主人作如是言。<a id="a-99"></a>尊者。<a id="a-9A"></a>我欲遣信请恐不可得。<a id="a-9B"></a>何况自来如是得自恣取无罪。<a id="a-9C"></a>是故说。</p>
  <p id="a9D">佛住舍卫城。<a id="a-9E"></a>广说如上。<a id="a-9F"></a>尔时六群比丘到酥家乞酥。<a id="a-9G"></a>油家乞油。<a id="a-9H"></a>乳家乞乳。<a id="a-9I"></a>酪家乞酪。<a id="a-9J"></a>蜜家乞蜜。<a id="a-9K"></a>石蜜家乞石蜜。<a id="a-9L"></a>鱼家乞鱼肉家乞肉。<a id="a-9M"></a>为世人所讥。<a id="a-9N"></a>作如是言。<a id="a-9O"></a>瞿昙沙门。<a id="a-9P"></a>无量方便赞叹少欲知足。<a id="a-9Q"></a>易养易满。<a id="a-9R"></a>毁訾多欲。<a id="a-9S"></a>无厌难养难满。<a id="a-9T"></a>而今是沙门不能乞粗食。<a id="a-9U"></a>而从酥家乞酥。<a id="a-9V"></a>乃至肉家乞肉。<a id="a-9W"></a>此坏败人。<a id="a-9X"></a>何道之有。<a id="a-9Y"></a>诸比丘。<a id="a-9Z"></a>以是因缘往白世尊。<a id="a-9a"></a>佛言。<a id="a-9b"></a>呼六群比丘来。<a id="a-9c"></a>来已佛问六群比丘。<a id="a-9d"></a>汝实尔不。<a id="a-9e"></a>答言实尔。<a id="a-9f"></a>佛语六群比丘。<a id="a-9g"></a>此是恶事。<a id="a-9h"></a>汝常不闻。<a id="a-9i"></a>我无量方便赞叹少欲。<a id="a-9j"></a>毁訾多欲耶。<a id="a-9k"></a>此非法非律非如佛教。<a id="a-9l"></a>不可以是长养善法。<a id="a-9m"></a>从今日后不听乞美食食。</p>
  <p id="a9n">复次佛住迦维罗卫国释氏尼拘律树精舍。<a id="a-9o"></a>佛以五事饶益故。<a id="a-9p"></a>五日一行诸比丘房。<a id="a-9q"></a>见病比丘。<a id="a-9r"></a>佛知而故问汝病何似为有损不。<a id="a-9s"></a>答言不损。<a id="a-9t"></a>佛言。<a id="a-9u"></a>汝不能索随病食随病药耶。<a id="a-9v"></a>答言能乞。<a id="a-9w"></a>但世尊制戒不听乞美食。<a id="a-9x"></a>故不敢乞。<a id="a-9y"></a>我无檀越无人与者。<a id="a-9z"></a>佛言。<a id="a-A0"></a>从今日后听病比丘乞美食。<a id="a-A1"></a>佛告诸比丘。<a id="a-A2"></a>依止迦维罗卫住者。<a id="a-A3"></a>皆悉令集。<a id="a-A4"></a>以十利故。<a id="a-A5"></a>与诸比丘制戒。<a id="a-A6"></a>乃至已闻者当重闻。<a id="a-A7"></a>若诸家中有如是美食。<a id="a-A8"></a>酥油蜜石蜜乳酪鱼肉。<a id="a-A9"></a>如是美食不病比丘为身索者。<a id="a-AA"></a>波夜提。<a id="a-AB"></a>家者。<a id="a-AC"></a>如上说。<a id="a-AD"></a>酥油蜜石蜜乳酪鱼肉。<a id="a-AE"></a>如上第二盗戒中说。<a id="a-AF"></a>如是名为美食。<a id="a-AG"></a>病者世尊说无罪。<a id="a-AH"></a>病者。<a id="a-AI"></a>黄烂痈痤痔病不禁。<a id="a-AJ"></a>黄病疟病。<a id="a-AK"></a>咳嗽痟羸风肿水肿。<a id="a-AL"></a>如是种种。<a id="a-AM"></a>是名为病。<a id="a-AN"></a>为身者为己索。<a id="a-AO"></a>若自索。<a id="a-AP"></a>若使人索食者。<a id="a-AQ"></a>波夜提。<a id="a-AR"></a>波夜提者。<a id="a-AS"></a>如上说。<a id="a-AT"></a>若比丘热病。<a id="a-AU"></a>医言。<a id="a-AV"></a>此病应服酥。<a id="a-AW"></a>得乞酥不得。<a id="a-AX"></a>往不信家索。<a id="a-AY"></a>何以故。<a id="a-AZ"></a>索时讥比丘。<a id="a-Aa"></a>但贪美味故索酥。<a id="a-Ab"></a>讥嫌比丘长短者。<a id="a-Ac"></a>不得往索。<a id="a-Ad"></a>当到信心优婆塞家索。<a id="a-Ae"></a>得时当自筹量。<a id="a-Af"></a>若比丘风病。<a id="a-Ag"></a>医言。<a id="a-Ah"></a>应服油。<a id="a-Ai"></a>尔时得乞油不得从笮油家乞。<a id="a-Aj"></a>亦不得到不信家。<a id="a-Ak"></a>如酥中说。<a id="a-Al"></a>若比丘水病医言。<a id="a-Am"></a>此应服蜜。<a id="a-An"></a>尔时复得乞蜜不得。<a id="a-Ao"></a>到采蜜家乞。<a id="a-Ap"></a>亦不得。<a id="a-Aq"></a>到不信家乞。<a id="a-Ar"></a>如酥中说。<a id="a-As"></a>若比丘干痟病。<a id="a-At"></a>医言。<a id="a-Au"></a>此应服石蜜。<a id="a-Av"></a>不得到笮甘蔗家。<a id="a-Aw"></a>索不得。<a id="a-Ax"></a>到不信家索。<a id="a-Ay"></a>如酥中说。<a id="a-Az"></a>若比丘中冷。<a id="a-B0"></a>医言。<a id="a-B1"></a>应用石蜜酪二种合服。<a id="a-B2"></a>不得到不信家索。<a id="a-B3"></a>如酥中说。<a id="a-B4"></a>若比丘下病。<a id="a-B5"></a>医言。<a id="a-B6"></a>此应服乳。<a id="a-B7"></a>尔时得从放牛人边乞乳。<a id="a-B8"></a>得时当筹量取。<a id="a-B9"></a>若比丘欲使吐下服吐下药。<a id="a-BA"></a>医言。<a id="a-BB"></a>当先服鱼汁。<a id="a-BC"></a>尔时得乞鱼汁不得。<a id="a-BD"></a>从捕鱼家乞不得。<a id="a-BE"></a>到不信家乞。<a id="a-BF"></a>如上说。<a id="a-BG"></a>若比丘欲刺头出血。<a id="a-BH"></a>若服吐下药。<a id="a-BI"></a>医言。<a id="a-BJ"></a>此应服肉汁。<a id="a-BK"></a>尔时得乞肉汁不得。<a id="a-BL"></a>到屠家不信家乞。<a id="a-BM"></a>如上说。<a id="a-BN"></a>若比丘乞食行到量酥人边。<a id="a-BO"></a>量酥人言。<a id="a-BP"></a>尊者。<a id="a-BQ"></a>欲求何等。<a id="a-BR"></a>答言。<a id="a-BS"></a>欲乞食。<a id="a-BT"></a>白言。<a id="a-BU"></a>无食。<a id="a-BV"></a>正有此酥。<a id="a-BW"></a>若须当与。<a id="a-BX"></a>比丘尔时须者得受满钵无罪。<a id="a-BY"></a>若有伴者。<a id="a-BZ"></a>得劝与无罪如是。<a id="a-Ba"></a>量油蜜石蜜乳酪亦如是。<a id="a-Bb"></a>若比丘乞食得麨饭满钵键镃中无所得。<a id="a-Bc"></a>得从索浆。<a id="a-Bd"></a>若檀越言无浆。<a id="a-Be"></a>正有肉汁须者当与。<a id="a-Bf"></a>尔时得取。<a id="a-Bg"></a>若复问言。<a id="a-Bh"></a>亦有肉。<a id="a-Bi"></a>须者当与。<a id="a-Bj"></a>尔时得满器取无罪。<a id="a-Bk"></a>亦得从笮甘蔗家索甘蔗浆。<a id="a-Bl"></a>若言无甘蔗浆。<a id="a-Bm"></a>正有石蜜须者当与。<a id="a-Bn"></a>比丘须者得取满钵无罪。<a id="a-Bo"></a>亦得劝与伴。<a id="a-Bp"></a>亦得到笮油家乞麻滓。<a id="a-Bq"></a>若主人言我无麻滓。<a id="a-Br"></a>须油者当与。<a id="a-Bs"></a>须者得取满钵无罪。<a id="a-Bt"></a>亦得劝与伴。<a id="a-Bu"></a>得乞酪底清汁。<a id="a-Bv"></a>若言我无酪底清汁。<a id="a-Bw"></a>正有乳酪须者当与。<a id="a-Bx"></a>比丘须者得取满钵无罪。<a id="a-By"></a>亦得劝与伴。<a id="a-Bz"></a>得乞甘蔗得。<a id="a-C0"></a>为客比丘远行。<a id="a-C1"></a>比丘乞美食。<a id="a-C2"></a>若自在道行时。<a id="a-C3"></a>亦得乞。<a id="a-C4"></a>若比丘一处乞得八种美食。<a id="a-C5"></a>各各别食。<a id="a-C6"></a>得众多。<a id="a-C7"></a>波夜提。<a id="a-C8"></a>若比丘八种食异处乞一处食。<a id="a-C9"></a>得一波夜提。<a id="a-CA"></a>众多处乞各各别食。<a id="a-CB"></a>得众多波夜提。<a id="a-CC"></a>一处并索得种种食。<a id="a-CD"></a>合一时食。<a id="a-CE"></a>得一波夜提。<a id="a-CF"></a>不病时乞病时食。<a id="a-CG"></a>得越毗尼罪。<a id="a-CH"></a>病时乞不病时食无罪。<a id="a-CI"></a>病时乞病时食无罪。<a id="a-CJ"></a>不病时乞不病时食。<a id="a-CK"></a>波夜提。<a id="a-CL"></a>不随病煮随病食无罪。<a id="a-CM"></a>随病煮不随病食。<a id="a-CN"></a>得越毗尼罪。<a id="a-CO"></a>随病煮随病食无罪。<a id="a-CP"></a>不随病煮不随病食无罪。<a id="a-CQ"></a>何以故。<a id="a-CR"></a>出家人因他活命故。<a id="a-CS"></a>是故说。</p>
  <p id="aCT">施一食处处　　食足强劝彼</p>
  <p id="aCU">不受食而食　　非时停食食</p>
  <p id="aCV">两三钵美食　　别众食在后</p>
  <p id="aCW">第四跋渠竟(只桓精舍中梵本虫啖脱无此别众食戒)</p>
  <p id="aCX">佛住舍卫城祇树给孤独园。<a id="a-CY"></a>尔时世人笃信恭敬尊重。<a id="a-CZ"></a>供养衣食床卧病瘦医药。<a id="a-Ca"></a>尔时出家外道亦在舍卫城。<a id="a-Cb"></a>世人不恭敬供养尊重衣食床卧病瘦医药。<a id="a-Cc"></a>时有众多出家外道。<a id="a-Cd"></a>集论议堂作如是论。<a id="a-Ce"></a>是沙门瞿昙住舍卫城祇树给孤独园。<a id="a-Cf"></a>世人深信恭敬尊重。<a id="a-Cg"></a>供养衣食床卧病瘦医药。<a id="a-Ch"></a>我等不得尊重供养衣食床卧病瘦医药。<a id="a-Ci"></a>谁能往沙门瞿昙法中出家修梵行。<a id="a-Cj"></a>诵习彼法已。<a id="a-Ck"></a>还我法中我等展转相教。<a id="a-Cl"></a>亦当还得供养。<a id="a-Cm"></a>与彼无异。<a id="a-Cn"></a>时外道作如是论已。<a id="a-Co"></a>皆言。<a id="a-Cp"></a>须深摩者于我众中最为第一。<a id="a-Cq"></a>可遣到沙门瞿昙法中出家受彼律仪还来入此。<a id="a-Cr"></a>时彼外道语须深摩。<a id="a-Cs"></a>作如是言。<a id="a-Ct"></a>沙门瞿昙在只桓精舍。<a id="a-Cu"></a>多人供养尊重。<a id="a-Cv"></a>我等不得此利。<a id="a-Cw"></a>汝今可往沙门瞿昙法中出家修梵行。<a id="a-Cx"></a>受诵彼经已。<a id="a-Cy"></a>还我法中展转相教。<a id="a-Cz"></a>亦当还得供养与彼无异。<a id="a-D0"></a>须深摩闻是语已。<a id="a-D1"></a>出舍卫城。<a id="a-D2"></a>往只桓精舍。<a id="a-D3"></a>精舍门间。<a id="a-D4"></a>见有诸比丘经行坐禅。<a id="a-D5"></a>须深摩即往诸比丘所。<a id="a-D6"></a>共相问讯。<a id="a-D7"></a>在一面坐。<a id="a-D8"></a>作是言。<a id="a-D9"></a>我本是外道。<a id="a-DA"></a>今欲于如来法中出家受具足。<a id="a-DB"></a>此中应作何等。<a id="a-DC"></a>诸比丘答言。<a id="a-DD"></a>若本是外道。<a id="a-DE"></a>欲于如来法中出家者。<a id="a-DF"></a>当试之四月。<a id="a-DG"></a>四月过已。<a id="a-DH"></a>得诸比丘意者。<a id="a-DI"></a>当与出家。<a id="a-DJ"></a>时须深摩即受教行四月。<a id="a-DK"></a>过已得诸比丘意。<a id="a-DL"></a>便与受具足。<a id="a-DM"></a>受具足已。<a id="a-DN"></a>往世尊所。<a id="a-DO"></a>头面礼足。<a id="a-DP"></a>却住一面。<a id="a-DQ"></a>尔时有众多比丘。<a id="a-DR"></a>来到佛所。<a id="a-DS"></a>头面礼足。<a id="a-DT"></a>却住一面。<a id="a-DU"></a>作是言。<a id="a-DV"></a>我已得证。<a id="a-DW"></a>我生已尽。<a id="a-DX"></a>梵行已立。<a id="a-DY"></a>更不受后有。<a id="a-DZ"></a>说是语已。<a id="a-Da"></a>头面礼佛足而退。<a id="a-Db"></a>是诸比丘。<a id="a-Dc"></a>去未久须深摩头面礼佛足已。<a id="a-Dd"></a>诣彼比丘所。<a id="a-De"></a>共相问讯。<a id="a-Df"></a>问讯已在一面坐。<a id="a-Dg"></a>问诸比丘言。<a id="a-Dh"></a>长老。<a id="a-Di"></a>向在佛所自言我已得证。<a id="a-Dj"></a>我生已尽梵行已立。<a id="a-Dk"></a>更不受后有。<a id="a-Dl"></a>答言如是。<a id="a-Dm"></a>时须深摩复问言。<a id="a-Dn"></a>长老。<a id="a-Do"></a>如是知如是见。<a id="a-Dp"></a>得清净天眼。<a id="a-Dq"></a>见众生死此生彼。<a id="a-Dr"></a>好色恶色善趣恶趣。<a id="a-Ds"></a>见众生身行恶。<a id="a-Dt"></a>口行恶。<a id="a-Du"></a>意行恶诽谤贤圣。<a id="a-Dv"></a>自行邪见。<a id="a-Dw"></a>教人行邪见。<a id="a-Dx"></a>身坏命终堕三恶道。<a id="a-Dy"></a>又见众生身行善。<a id="a-Dz"></a>口行善。<a id="a-E0"></a>意行善。<a id="a-E1"></a>自行正见。<a id="a-E2"></a>教人行正见。<a id="a-E3"></a>身坏命终生于善处。<a id="a-E4"></a>天上人中。<a id="a-E5"></a>如是过人清净天眼。<a id="a-E6"></a>长老得不。<a id="a-E7"></a>答言不得复问。<a id="a-E8"></a>尊者如是知如是见得宿命智。<a id="a-E9"></a>知过去一生二生三生四生五生十生百生千生。<a id="a-EA"></a>乃至劫成劫坏。<a id="a-EB"></a>名姓种族。<a id="a-EC"></a>死此生彼。<a id="a-ED"></a>死彼生此。<a id="a-EE"></a>如是无数劫事。<a id="a-EF"></a>长老知不。<a id="a-EG"></a>答言不知。<a id="a-EH"></a>复问。<a id="a-EI"></a>离色过色无色寂灭解脱身证具足住。<a id="a-EJ"></a>是诸解脱。<a id="a-EK"></a>长老得不。<a id="a-EL"></a>答言不得。<a id="a-EM"></a>须深摩言。<a id="a-EN"></a>向者所问诸法皆言不得。<a id="a-EO"></a>云何于世尊前。<a id="a-EP"></a>自言我已得证。<a id="a-EQ"></a>我生已尽梵行已立。<a id="a-ER"></a>更不受后有。<a id="a-ES"></a>谁当信者。<a id="a-ET"></a>诸比丘答言。<a id="a-EU"></a>长老。<a id="a-EV"></a>我是慧。<a id="a-EW"></a>解脱人。<a id="a-EX"></a>须深摩言。<a id="a-EY"></a>所说简略义相未现。<a id="a-EZ"></a>可更广说。<a id="a-Ea"></a>比丘言。<a id="a-Eb"></a>虽义相未现。<a id="a-Ec"></a>我自了知。<a id="a-Ed"></a>慧解脱人。<a id="a-Ee"></a>时须深摩闻诸比丘语已。<a id="a-Ef"></a>作是念。<a id="a-Eg"></a>我当往诣世尊所。<a id="a-Eh"></a>问如是事。<a id="a-Ei"></a>世尊有所解说我当受持。<a id="a-Ej"></a>作是念已。<a id="a-Ek"></a>从坐起往诣佛所。<a id="a-El"></a>头面礼足。<a id="a-Em"></a>却住一面具以上事广白世尊。<a id="a-En"></a>是事云何。<a id="a-Eo"></a>佛告须深摩。<a id="a-Ep"></a>先法智后比智。<a id="a-Eq"></a>须深摩又白佛言。<a id="a-Er"></a>世尊所说隐略。<a id="a-Es"></a>我犹未解。<a id="a-Et"></a>佛告须深摩。<a id="a-Eu"></a>汝虽未解故。<a id="a-Ev"></a>先法智后比智。<a id="a-Ew"></a>须深摩白佛言。<a id="a-Ex"></a>善哉世尊。<a id="a-Ey"></a>我犹未解。<a id="a-Ez"></a>唯愿世尊。<a id="a-F0"></a>广为我说。<a id="a-F1"></a>佛告须深摩。<a id="a-F2"></a>我还问汝。<a id="a-F3"></a>随汝所解答我。<a id="a-F4"></a>须深摩于意云何。<a id="a-F5"></a>缘生故有老死不。<a id="a-F6"></a>答言如是世尊。<a id="a-F7"></a>佛言。<a id="a-F8"></a>善哉须深摩。<a id="a-F9"></a>于意云何。<a id="a-FA"></a>无明缘故。<a id="a-FB"></a>生诸行不。<a id="a-FC"></a>答言如是。<a id="a-FD"></a>佛言。<a id="a-FE"></a>善哉须深摩。<a id="a-FF"></a>于意云何。<a id="a-FG"></a>生缘灭故老死灭不。<a id="a-FH"></a>乃至无明灭故诸行灭不。<a id="a-FI"></a>答言如是。<a id="a-FJ"></a>善哉须深摩。<a id="a-FK"></a>佛告须深摩。<a id="a-FL"></a>若比丘于此法中正观正知。<a id="a-FM"></a>所应得者。<a id="a-FN"></a>尽皆得不。<a id="a-FO"></a>答言如是。<a id="a-FP"></a>又问须深摩。<a id="a-FQ"></a>汝知缘生故有老死不。<a id="a-FR"></a>答言如是。<a id="a-FS"></a>缘无明故有诸行不。<a id="a-FT"></a>答言如是。<a id="a-FU"></a>又问。<a id="a-FV"></a>生缘灭故老病死忧悲苦恼盛阴灭不。<a id="a-FW"></a>答言如是。<a id="a-FX"></a>无明灭故诸行灭不。<a id="a-FY"></a>答言如是。<a id="a-FZ"></a>佛告须深摩。<a id="a-Fa"></a>汝知如是法者。<a id="a-Fb"></a>汝得天眼宿命智诸解脱得不。<a id="a-Fc"></a>答言。<a id="a-Fd"></a>不得世尊。<a id="a-Fe"></a>佛告须深摩。<a id="a-Ff"></a>汝自言知如是诸法而复言不得。<a id="a-Fg"></a>是诸功德谁当信者。<a id="a-Fh"></a>须深摩白佛言。<a id="a-Fi"></a>世尊。<a id="a-Fj"></a>我为无明恶邪所缠缚故。<a id="a-Fk"></a>生如是邪见。<a id="a-Fl"></a>我从世尊所。<a id="a-Fm"></a>广闻正法灭恶邪见。<a id="a-Fn"></a>得法眼净。<a id="a-Fo"></a>须深摩即头面礼佛足。<a id="a-Fp"></a>胡跪合掌白佛言。<a id="a-Fq"></a>世尊。<a id="a-Fr"></a>我于如来正法中。<a id="a-Fs"></a>贼心出家。<a id="a-Ft"></a>为偷法故。<a id="a-Fu"></a>世尊大慈唯愿受我悔过。<a id="a-Fv"></a>佛告须深摩。<a id="a-Fw"></a>汝痴如小儿。<a id="a-Fx"></a>于佛正法中为偷法故。<a id="a-Fy"></a>贼心出家。<a id="a-Fz"></a>我受汝悔过。<a id="a-G0"></a>佛告须深摩。<a id="a-G1"></a>譬如有人犯罪于王。<a id="a-G2"></a>王使人裂解支节。<a id="a-G3"></a>刵劓耳鼻。<a id="a-G4"></a>锯解刀折。<a id="a-G5"></a>段段斫截。<a id="a-G6"></a>象蹈马踏。<a id="a-G7"></a>如是种种若毒断命。<a id="a-G8"></a>汝于佛法中贼心出家。<a id="a-G9"></a>为偷法故罪过。<a id="a-GA"></a>于是我受汝悔过。<a id="a-GB"></a>于贤圣法中得增长故。<a id="a-GC"></a>从今日后勿复更作。<a id="a-GD"></a>以世尊度须深摩故。<a id="a-GE"></a>毗舍离栴檀钵降伏外道。<a id="a-GF"></a>目连作神足故。<a id="a-GG"></a>人民倍生敬信得利养。<a id="a-GH"></a>因是故诸外道横作诽谤世尊。<a id="a-GI"></a>如孙陀利经中广说。<a id="a-GJ"></a>佛未出世时。<a id="a-GK"></a>外道得种种供养。<a id="a-GL"></a>佛既出世一切外道皆失利养。<a id="a-GM"></a>何以故。<a id="a-GN"></a>知佛法深妙故。<a id="a-GO"></a>如孔雀鸟本生经中广说。</p>
  <p id="aGP">尔时世尊厌世供养。<a id="a-GQ"></a>还向舍卫城。<a id="a-GR"></a>到时着入聚落衣。<a id="a-GS"></a>持钵入舍卫城。<a id="a-GT"></a>次行乞食。<a id="a-GU"></a>食已彷徉经行。<a id="a-GV"></a>自收床褥不语众僧及侍者。<a id="a-GW"></a>佛独游行憍萨罗国。<a id="a-GX"></a>尔时诸比丘往阿难所。<a id="a-GY"></a>语阿难言。<a id="a-GZ"></a>长老。<a id="a-Ga"></a>世尊食后彷徉经行已。<a id="a-Gb"></a>自收床褥。<a id="a-Gc"></a>不语众僧及侍者。<a id="a-Gd"></a>佛独游行憍萨罗国。<a id="a-Ge"></a>阿难答言。<a id="a-Gf"></a>长老。<a id="a-Gg"></a>若如来应供正遍知食后彷徉经行。<a id="a-Gh"></a>自收床褥。<a id="a-Gi"></a>不语诸比丘及侍者。<a id="a-Gj"></a>独游行者欲求寂静故。<a id="a-Gk"></a>诸比丘不应随从。<a id="a-Gl"></a>尔时世尊从憍萨罗国。<a id="a-Gm"></a>游行到波利耶娑罗林贤树下住。<a id="a-Gn"></a>时五百群象游行。<a id="a-Go"></a>象王恒在后。<a id="a-Gp"></a>得浊水残草厌患。<a id="a-Gq"></a>群众故亦复独来。<a id="a-Gr"></a>诣此树下。<a id="a-Gs"></a>象王既至树下。<a id="a-Gt"></a>见佛已即以鼻拔草蹈地令平。<a id="a-Gu"></a>以鼻盛水洒地掩尘。<a id="a-Gv"></a>又取软草敷以为座。<a id="a-Gw"></a>屈膝请佛令坐。<a id="a-Gx"></a>见佛坐已。<a id="a-Gy"></a>即便请佛。<a id="a-Gz"></a>三月供养。<a id="a-H0"></a>佛知象王意。<a id="a-H1"></a>即受其请。<a id="a-H2"></a>佛因是事而说颂曰。</p>
  <p id="aH3">独善无忧　　如空野象　　乐戒学行</p>
  <p id="aH4">奚用伴为</p>
  <p id="aH5">尔时象王取好藕根。<a id="a-H6"></a>净洗已授与世尊。<a id="a-H7"></a>佛住三月受象王供养。<a id="a-H8"></a>尔时五百比丘三月不见佛故。<a id="a-H9"></a>往诣尊者阿难所白言。<a id="a-HA"></a>长老。<a id="a-HB"></a>我等久不见佛。<a id="a-HC"></a>又不闻法。<a id="a-HD"></a>我等今欲往礼觐世尊。<a id="a-HE"></a>听受法教。<a id="a-HF"></a>阿难答言诸长老可小停此。<a id="a-HG"></a>须待我还。<a id="a-HH"></a>答言。<a id="a-HI"></a>善哉。<a id="a-HJ"></a>阿难即往尊者大目连所。<a id="a-HK"></a>作如是言。<a id="a-HL"></a>长老。<a id="a-HM"></a>五百比丘来诣我所言。<a id="a-HN"></a>久不见佛。<a id="a-HO"></a>不闻正法。<a id="a-HP"></a>欲往诣佛礼觐供养听受法教。<a id="a-HQ"></a>长老。<a id="a-HR"></a>观佛为在何处。<a id="a-HS"></a>目连即入三昧。<a id="a-HT"></a>观一切世间。<a id="a-HU"></a>见佛在波利耶娑罗林贤树下。<a id="a-HV"></a>受象王供养。<a id="a-HW"></a>见已即向阿难说此颂曰。</p>
  <p id="aHX">舍离莲花池　　身体鲜满足</p>
  <p id="aHY">身无垢清净　　乐独静林中</p>
  <p id="aHZ">得甘露深法　　相好身具足</p>
  <p id="aHa">心清净无垢　　舍众乐静林</p>
  <p id="aHb">目连说此偈已。<a id="a-Hc"></a>语尊者阿难。<a id="a-Hd"></a>世尊今在波利耶娑罗林贤树下。<a id="a-He"></a>受象王供养。<a id="a-Hf"></a>汝欲往者今正是时。<a id="a-Hg"></a>尊者阿难还到诸比丘所。<a id="a-Hh"></a>作如是言。<a id="a-Hi"></a>世尊今在波利耶娑罗林贤树下。<a id="a-Hj"></a>受象王供养。<a id="a-Hk"></a>我等今共往世尊所。<a id="a-Hl"></a>礼觐问讯。<a id="a-Hm"></a>诸比丘闻阿难语已。<a id="a-Hn"></a>即便共去。<a id="a-Ho"></a>往波利耶娑罗林贤树下。<a id="a-Hp"></a>去世尊不远。<a id="a-Hq"></a>阿难语诸比丘言。<a id="a-Hr"></a>长老。<a id="a-Hs"></a>如来应供正遍知在阿练若处。<a id="a-Ht"></a>不应径往。<a id="a-Hu"></a>长老等可小住此。<a id="a-Hv"></a>我当先往。<a id="a-Hw"></a>答言。<a id="a-Hx"></a>善哉阿难。<a id="a-Hy"></a>即往诣佛。<a id="a-Hz"></a>佛遥见阿难来。<a id="a-I0"></a>作如是言。<a id="a-I1"></a>善来阿难。<a id="a-I2"></a>久不见汝。<a id="a-I3"></a>尊者阿难头面礼佛足已。<a id="a-I4"></a>作如是言。<a id="a-I5"></a>世尊。<a id="a-I6"></a>少病少恼安乐住不。<a id="a-I7"></a>佛言。<a id="a-I8"></a>如来少病少恼安乐住受象王供养。<a id="a-I9"></a>问阿难言。<a id="a-IA"></a>比丘僧少病少恼安乐住不。<a id="a-IB"></a>乞食不疲行道如法不。<a id="a-IC"></a>答言。<a id="a-ID"></a>世尊。<a id="a-IE"></a>比丘僧少病少恼安乐住。<a id="a-IF"></a>乞食不疲。<a id="a-IG"></a>行道如法。<a id="a-IH"></a>即复白言。<a id="a-II"></a>五百比丘今在林外。<a id="a-IJ"></a>欲来奉觐。<a id="a-IK"></a>唯愿听许。<a id="a-IL"></a>佛言。<a id="a-IM"></a>听入。<a id="a-IN"></a>阿难即往诸比丘所语言。<a id="a-IO"></a>长老。<a id="a-IP"></a>得大善利。<a id="a-IQ"></a>世尊听入。<a id="a-IR"></a>诸比丘即随阿难。<a id="a-IS"></a>俱到佛所。<a id="a-IT"></a>头面礼足。<a id="a-IU"></a>却住一面。<a id="a-IV"></a>时坐中有一比丘。<a id="a-IW"></a>作如是念。<a id="a-IX"></a>云何比丘如是知如是见。<a id="a-IY"></a>次第得漏尽。<a id="a-IZ"></a>作是默念。<a id="a-Ia"></a>不敢问佛。<a id="a-Ib"></a>世尊知彼比丘心之所念。<a id="a-Ic"></a>即告阿难言此坐中有一比丘。<a id="a-Id"></a>作如是念。<a id="a-Ie"></a>云何比丘如是知如是见。<a id="a-If"></a>次第得漏尽。<a id="a-Ig"></a>默作是念。<a id="a-Ih"></a>而不敢问佛告阿难。<a id="a-Ii"></a>我先已为诸比丘。<a id="a-Ij"></a>说阴界入十二因缘观。<a id="a-Ik"></a>若比丘如是知如是见。<a id="a-Il"></a>得尽诸漏。<a id="a-Im"></a>是比丘闻世尊语已。<a id="a-In"></a>即作是念。<a id="a-Io"></a>色是我。<a id="a-Ip"></a>尔时世尊知是比丘心之所念。<a id="a-Iq"></a>复告阿难。<a id="a-Ir"></a>是比丘作如是念。<a id="a-Is"></a>色是我。<a id="a-It"></a>阿难当知。<a id="a-Iu"></a>若有比丘作如是观色是一切诸行。<a id="a-Iv"></a>无明触受生爱。<a id="a-Iw"></a>阿难爱何因何缘。<a id="a-Ix"></a>何生何转。<a id="a-Iy"></a>阿难当知。<a id="a-Iz"></a>爱者。<a id="a-J0"></a>受因受缘受生受转。<a id="a-J1"></a>阿难当知受者。<a id="a-J2"></a>触因触缘。<a id="a-J3"></a>触生触转。<a id="a-J4"></a>阿难当知。<a id="a-J5"></a>触者。<a id="a-J6"></a>六入因六入缘。<a id="a-J7"></a>六入生六入转。<a id="a-J8"></a>阿难当知。<a id="a-J9"></a>六入是有为法因缘和合生。<a id="a-JA"></a>无常摩灭法。<a id="a-JB"></a>触是有为法。<a id="a-JC"></a>因缘和合生无常摩灭法。<a id="a-JD"></a>受是有为法。<a id="a-JE"></a>因缘和合生无常摩灭法。<a id="a-JF"></a>爱是有为法。<a id="a-JG"></a>因缘和合生无常摩灭法。<a id="a-JH"></a>行是有为法。<a id="a-JI"></a>因缘和合生无常摩灭法。<a id="a-JJ"></a>无明是有为法。<a id="a-JK"></a>因缘和合生无常灭法。<a id="a-JL"></a>如是阿难。<a id="a-JM"></a>若比丘如是知如是观。<a id="a-JN"></a>次第得尽有漏。<a id="a-JO"></a>是比丘闻是语已。<a id="a-JP"></a>作如是念。<a id="a-JQ"></a>色非我色是我所有。<a id="a-JR"></a>佛知彼比丘心中所念。<a id="a-JS"></a>复告阿难言。<a id="a-JT"></a>是比丘作如是念。<a id="a-JU"></a>色非我色是我所有。<a id="a-JV"></a>阿难当知。<a id="a-JW"></a>若比丘作如是观。<a id="a-JX"></a>色一切诸行。<a id="a-JY"></a>无明触受生爱。<a id="a-JZ"></a>爱何因何缘。<a id="a-Ja"></a>何生何转。<a id="a-Jb"></a>阿难当知。<a id="a-Jc"></a>爱是受因受缘。<a id="a-Jd"></a>受生受转。<a id="a-Je"></a>乃至无明有为行。<a id="a-Jf"></a>因缘和合生。<a id="a-Jg"></a>无常摩灭法。<a id="a-Jh"></a>是比丘闻是语已。<a id="a-Ji"></a>作如是念。<a id="a-Jj"></a>色非是我亦非是我所有。<a id="a-Jk"></a>我中有色。<a id="a-Jl"></a>佛知是比丘心中所念。<a id="a-Jm"></a>乃至无明有为行。<a id="a-Jn"></a>因缘和合生。<a id="a-Jo"></a>无常摩灭法。<a id="a-Jp"></a>是比丘闻是语已。<a id="a-Jq"></a>作如是念。<a id="a-Jr"></a>色非是我非是我所有。<a id="a-Js"></a>亦非我中有色。<a id="a-Jt"></a>色中有我。<a id="a-Ju"></a>佛知是比丘心中所念已。<a id="a-Jv"></a>乃至无明有为行。<a id="a-Jw"></a>因缘和合生。<a id="a-Jx"></a>无常摩灭法。<a id="a-Jy"></a>是比丘闻是语已。<a id="a-Jz"></a>作是念。<a id="a-K0"></a>若色非是我非是我所有。<a id="a-K1"></a>非我中有色非色中有我者。<a id="a-K2"></a>受是我。<a id="a-K3"></a>想行识亦如是。<a id="a-K4"></a>若五阴非是我非我所有。<a id="a-K5"></a>非我中有五阴。<a id="a-K6"></a>非五阴中有我者。<a id="a-K7"></a>云何而有我。<a id="a-K8"></a>佛告阿难。<a id="a-K9"></a>若如是观五阴一切诸行无明触受生爱。<a id="a-KA"></a>阿难爱何因何缘。<a id="a-KB"></a>何生何转。<a id="a-KC"></a>爱受因受缘。<a id="a-KD"></a>受生受转。<a id="a-KE"></a>阿难当知。<a id="a-KF"></a>受触因触缘。<a id="a-KG"></a>触生触转。<a id="a-KH"></a>阿难当知。<a id="a-KI"></a>触六入因六入缘。<a id="a-KJ"></a>六入生六入转。<a id="a-KK"></a>阿难当知。<a id="a-KL"></a>六入是有为行。<a id="a-KM"></a>因缘和合生。<a id="a-KN"></a>无常摩灭法。<a id="a-KO"></a>乃至无明有为行。<a id="a-KP"></a>因缘和合生。<a id="a-KQ"></a>无常摩灭法。<a id="a-KR"></a>如是阿难。<a id="a-KS"></a>若比丘如是知如是观次第得尽有漏。<a id="a-KT"></a>是比丘闻是语已。<a id="a-KU"></a>得法眼净。<a id="a-KV"></a>比丘复重思惟。<a id="a-KW"></a>一切诸法皆悉空寂。<a id="a-KX"></a>无我无我所有。<a id="a-KY"></a>佛语阿难。<a id="a-KZ"></a>是比丘作是思惟时。<a id="a-Ka"></a>不受一切法。<a id="a-Kb"></a>得尽诸漏。<a id="a-Kc"></a>心得解脱。<a id="a-Kd"></a>佛为比丘说是法时。<a id="a-Ke"></a>五百比丘心得解脱。<a id="a-Kf"></a>皆成罗汉。<a id="a-Kg"></a>尔时世尊与诸比丘共住。<a id="a-Kh"></a>秋月非时寒雨。<a id="a-Ki"></a>比丘持空中大木然火。<a id="a-Kj"></a>木中先有大蛇。<a id="a-Kk"></a>蛇得火热即出擎头。<a id="a-Kl"></a>逐诸比丘。<a id="a-Km"></a>诸比丘展转相语。<a id="a-Kn"></a>高声大唤。<a id="a-Ko"></a>蛇出蛇出。<a id="a-Kp"></a>佛知而故问。<a id="a-Kq"></a>诸比丘何故高声大唤。<a id="a-Kr"></a>答言。<a id="a-Ks"></a>非时寒雨诸年少比丘持空中木然火。<a id="a-Kt"></a>木中有蛇。<a id="a-Ku"></a>得热故出逐诸比丘。<a id="a-Kv"></a>诸比丘见已展转相语。<a id="a-Kw"></a>是故大声。<a id="a-Kx"></a>佛言。<a id="a-Ky"></a>呼是比丘来。<a id="a-Kz"></a>来已佛告诸比丘。<a id="a-L0"></a>然火有七事无利益何与七。<a id="a-L1"></a>一者坏眼。<a id="a-L2"></a>二者坏色。<a id="a-L3"></a>三者身羸。<a id="a-L4"></a>四者衣垢坏。<a id="a-L5"></a>五者坏床褥。<a id="a-L6"></a>六者生犯戒因缘。<a id="a-L7"></a>七者增世俗言论。<a id="a-L8"></a>有此七过故。<a id="a-L9"></a>从今日后不听然火。</p>
  <p id="aLA">复次佛住舍卫城。<a id="a-LB"></a>广说如上世尊五事利益故。<a id="a-LC"></a>五日一行诸比丘房。<a id="a-LD"></a>见一比丘患疥[癈-(弓*殳)+虫]。<a id="a-LE"></a>佛知而故问。<a id="a-LF"></a>比丘调适不。<a id="a-LG"></a>不苦不。<a id="a-LH"></a>答言。<a id="a-LI"></a>我病疥[癈-(弓*殳)+虫]不乐。<a id="a-LJ"></a>火炙身得安乐。<a id="a-LK"></a>世尊制戒不得然火。<a id="a-LL"></a>是故不乐。<a id="a-LM"></a>佛言。<a id="a-LN"></a>从今日后听病比丘得然火。</p>
  <p id="aLO">复次佛住舍卫城。<a id="a-LP"></a>广说如上。<a id="a-LQ"></a>尔时尊者难提金毗鲁跋提在塔山安居竟。<a id="a-LR"></a>至舍卫城。<a id="a-LS"></a>礼观世尊。<a id="a-LT"></a>着被雨衣染色脱坏。<a id="a-LU"></a>佛知而故问。<a id="a-LV"></a>比丘。<a id="a-LW"></a>何故着被雨衣。<a id="a-LX"></a>答言。<a id="a-LY"></a>世尊制戒不得然火。<a id="a-LZ"></a>是故不得煮染更染。<a id="a-La"></a>佛言。<a id="a-Lb"></a>从今日后除因缘。<a id="a-Lc"></a>佛告诸比丘。<a id="a-Ld"></a>依止舍卫城比丘皆令集。<a id="a-Le"></a>以十利故。<a id="a-Lf"></a>为诸比丘制戒。<a id="a-Lg"></a>乃至已闻者当重闻。<a id="a-Lh"></a>若比丘无病自为然火。<a id="a-Li"></a>若草木牛屎。<a id="a-Lj"></a>若自然。<a id="a-Lk"></a>若使人然。<a id="a-Ll"></a>波夜提。<a id="a-Lm"></a>除因缘。<a id="a-Ln"></a>比丘者如上说。<a id="a-Lo"></a>病者无罪。<a id="a-Lp"></a>病者若癣疥[癈-(弓*殳)+虫]黄。<a id="a-Lq"></a>烂风病。<a id="a-Lr"></a>如是种种病须火得乐者听然。<a id="a-Ls"></a>草者。<a id="a-Lt"></a>一切草及芦荻竹等。<a id="a-Lu"></a>木者。<a id="a-Lv"></a>一切木若破若完牛屎者。<a id="a-Lw"></a>若自然。<a id="a-Lx"></a>若使人然。<a id="a-Ly"></a>除因缘。<a id="a-Lz"></a>世尊说无罪。<a id="a-M0"></a>因缘者。<a id="a-M1"></a>若直月若鉴知食事。<a id="a-M2"></a>若次直然火然灯。<a id="a-M3"></a>温室中然火。<a id="a-M4"></a>若为和上阿阇梨然火。<a id="a-M5"></a>若暖水若熏钵染衣然火无罪。<a id="a-M6"></a>除因缘。<a id="a-M7"></a>波夜提。<a id="a-M8"></a>波夜提者如上说。<a id="a-M9"></a>若持薪火着薪上。<a id="a-MA"></a>着草上牛屎上。<a id="a-MB"></a>木札上粪扫上。<a id="a-MC"></a>波夜提。<a id="a-MD"></a>如是乃至持粪扫火着薪上草上。<a id="a-ME"></a>牛屎上木札上亦如是。<a id="a-MF"></a>比丘向草木火中。<a id="a-MG"></a>有已然者有未然者。<a id="a-MH"></a>比丘跋聚者波夜提。<a id="a-MI"></a>若跋火落未烧地越毗尼罪。<a id="a-MJ"></a>得持铁抟瓦跋火聚无罪。<a id="a-MK"></a>若旋火作轮波夜提。<a id="a-ML"></a>若比丘向火。<a id="a-MM"></a>火上截草着火中随截一一波夜提。<a id="a-MN"></a>若然草木火波夜提。<a id="a-MO"></a>若然茎种得二波夜提。<a id="a-MP"></a>犯然火杀种。<a id="a-MQ"></a>若破若火净。<a id="a-MR"></a>若有因缘事然无罪。<a id="a-MS"></a>若秸有谷。<a id="a-MT"></a>若穰有谷然者。<a id="a-MU"></a>得二波夜提。<a id="a-MV"></a>然火杀种应火作净。<a id="a-MW"></a>有因缘然无罪。<a id="a-MX"></a>若然发马毛骆驼毛等。<a id="a-MY"></a>得越毗尼罪。<a id="a-MZ"></a>若然皮得越毗尼罪。<a id="a-Ma"></a>若烧饼越毗尼罪若烧毒药及炭越毗尼罪。<a id="a-Mb"></a>若食不消得烧铁铄脚案腹无罪。<a id="a-Mc"></a>若革屣跋火越毗尼罪。<a id="a-Md"></a>是故说。</p>
  <p id="aMe">佛住旷野精舍。<a id="a-Mf"></a>广说如上。<a id="a-Mg"></a>尔时营事比丘雇人作塼作泥。<a id="a-Mh"></a>是作人或宿僧食堂中禅坊中温室中。<a id="a-Mi"></a>涕唾不净大小便处处秽污。<a id="a-Mj"></a>妨诸比丘坐禅行道。<a id="a-Mk"></a>诸比丘以是因缘往白世尊。<a id="a-Ml"></a>佛言。<a id="a-Mm"></a>呼营事比丘来。<a id="a-Mn"></a>来已佛问比丘。<a id="a-Mo"></a>汝实雇作人处处秽污。<a id="a-Mp"></a>妨诸比丘坐禅行道不。<a id="a-Mq"></a>答言实尔。<a id="a-Mr"></a>佛言。<a id="a-Ms"></a>何故尔。<a id="a-Mt"></a>答言。<a id="a-Mu"></a>我欲使作人早作晚止。<a id="a-Mv"></a>得尽价直。<a id="a-Mw"></a>佛言。<a id="a-Mx"></a>虽尔从今日后不得与未受具足人同室宿。</p>
  <p id="aMy">复次佛为菩萨时。<a id="a-Mz"></a>在家父王爱惜。<a id="a-N0"></a>恐转轮王种灭。<a id="a-N1"></a>愁忧泣泪不听出家。<a id="a-N2"></a>以怀妊罗睺罗故便舍出家。<a id="a-N3"></a>佛告诸比丘。<a id="a-N4"></a>如来柔软乐人无有能过父王。<a id="a-N5"></a>为作三时殿春夏冬。<a id="a-N6"></a>如柔软线经中广说。<a id="a-N7"></a>乃至如来得成等正觉。<a id="a-N8"></a>诸比丘白佛言。<a id="a-N9"></a>世尊。<a id="a-NA"></a>何故乃六年苦行如是。<a id="a-NB"></a>佛言。<a id="a-NC"></a>非但今日。<a id="a-ND"></a>如鸟本生经中广说。<a id="a-NE"></a>诸比丘白佛言。<a id="a-NF"></a>云何魔波旬恒欲坏乱世尊。<a id="a-NG"></a>佛言。<a id="a-NH"></a>不但今日。<a id="a-NI"></a>如鳖本生经中广说。<a id="a-NJ"></a>迦维罗卫国父子相见。<a id="a-NK"></a>应此中广说乃至大爱道耶输陀罗罗云出家。<a id="a-NL"></a>应此中广说。<a id="a-NM"></a>佛为亲里故。<a id="a-NN"></a>还迦维罗卫国。<a id="a-NO"></a>诸清信人为佛作厕屋。<a id="a-NP"></a>佛虽不须顺世人故受。<a id="a-NQ"></a>时尊者罗睺罗露地眠。<a id="a-NR"></a>时夜风雨。<a id="a-NS"></a>即往尊者舍利弗房前扣户。<a id="a-NT"></a>问汝是谁。<a id="a-NU"></a>答言。<a id="a-NV"></a>和上。<a id="a-NW"></a>我是罗睺罗。<a id="a-NX"></a>语言。<a id="a-NY"></a>汝但彼住复到尊者大目连房前扣户。<a id="a-NZ"></a>问言。<a id="a-Na"></a>汝是谁。<a id="a-Nb"></a>答言。<a id="a-Nc"></a>阿阇梨。<a id="a-Nd"></a>我是罗睺罗。<a id="a-Ne"></a>语言。<a id="a-Nf"></a>汝但彼住。<a id="a-Ng"></a>如是复至余房。<a id="a-Nh"></a>皆言彼间住。<a id="a-Ni"></a>即往到世尊厕屋中枕厕板而卧。<a id="a-Nj"></a>夜有黑蛇。<a id="a-Nk"></a>亦畏风雨故。<a id="a-Nl"></a>欲来入厕屋中。<a id="a-Nm"></a>佛常观众生。<a id="a-Nn"></a>见此黑蛇欲入厕屋。<a id="a-No"></a>畏蛇恼罗睺罗故。<a id="a-Np"></a>即放光明自至厕上。<a id="a-Nq"></a>作是言。<a id="a-Nr"></a>汝是谁。<a id="a-Ns"></a>世尊。<a id="a-Nt"></a>我是罗睺罗。<a id="a-Nu"></a>佛言。<a id="a-Nv"></a>罗睺罗。<a id="a-Nw"></a>汝乃在此耶。<a id="a-Nx"></a>答言。<a id="a-Ny"></a>世尊。<a id="a-Nz"></a>我得是处已为过多。<a id="a-O0"></a>佛即以金色细滑手扶令起。<a id="a-O1"></a>佛拭身上尘土已将入自房。<a id="a-O2"></a>指示床前言。<a id="a-O3"></a>汝此中住。<a id="a-O4"></a>时如来已与诸弟子制戒。<a id="a-O5"></a>是故顺行此戒。<a id="a-O6"></a>是故世尊跏趺坐。<a id="a-O7"></a>到地了已。<a id="a-O8"></a>告诸比丘。<a id="a-O9"></a>如来慈心故。<a id="a-OA"></a>因罗睺罗使诸弟子得安乐住。<a id="a-OB"></a>从今日后听未受具戒人得三夜同室宿。<a id="a-OC"></a>四夜时应别住。<a id="a-OD"></a>诸比丘白佛言。<a id="a-OE"></a>世尊。<a id="a-OF"></a>有何因缘罗睺罗六年在胎。<a id="a-OG"></a>佛告诸比丘。<a id="a-OH"></a>往昔有仙人。<a id="a-OI"></a>名梨波都。<a id="a-OJ"></a>诣王求相见。<a id="a-OK"></a>王报仙人。<a id="a-OL"></a>汝且住无忧园中。<a id="a-OM"></a>须臾当与相见。<a id="a-ON"></a>作是教已。<a id="a-OO"></a>乃至六日不与相见。<a id="a-OP"></a>尔时王者罗睺罗是。<a id="a-OQ"></a>以是因缘故。<a id="a-OR"></a>六年在胎。<a id="a-OS"></a>如生经中广说佛告诸比丘。<a id="a-OT"></a>依止迦维罗卫住者。<a id="a-OU"></a>皆悉令集。<a id="a-OV"></a>以十利故。<a id="a-OW"></a>与诸比丘制戒。<a id="a-OX"></a>乃至已闻者当重闻。<a id="a-OY"></a>若比丘与未受具戒人同室过三宿者波夜提。<a id="a-OZ"></a>比丘者如上说。<a id="a-Oa"></a>未受具足者除比丘比丘尼。<a id="a-Ob"></a>比丘尼虽受具足。<a id="a-Oc"></a>亦不听共三宿。<a id="a-Od"></a>三宿者限齐三宿。<a id="a-Oe"></a>同室者共一覆一障宿者波夜提。<a id="a-Of"></a>波夜提者如上说。<a id="a-Og"></a>一房别户有隔无罪。<a id="a-Oh"></a>异房共户波夜提。<a id="a-Oi"></a>一房一户波夜提。<a id="a-Oj"></a>异房异户无罪。<a id="a-Ok"></a>有障有覆波夜提。<a id="a-Ol"></a>有障半覆越毗尼罪。<a id="a-Om"></a>有障无覆无罪。<a id="a-On"></a>有覆有障波夜提。<a id="a-Oo"></a>有覆半障越毗尼罪。<a id="a-Op"></a>有覆无障无罪。<a id="a-Oq"></a>比丘房内宿。<a id="a-Or"></a>未受具戒人房内宿波夜提。<a id="a-Os"></a>比丘房内宿。<a id="a-Ot"></a>未受具戒人半身在内越毗尼罪。<a id="a-Ou"></a>若尽出外无罪。<a id="a-Ov"></a>未受具戒人房内宿。<a id="a-Ow"></a>比丘房内宿波夜提。<a id="a-Ox"></a>未受具戒人房内宿。<a id="a-Oy"></a>比丘半身在内越毗尼罪。<a id="a-Oz"></a>若尽出外无罪。<a id="a-P0"></a>若比丘在房内先卧。<a id="a-P1"></a>未受具足人后来入卧一一波夜提。<a id="a-P2"></a>若比丘若未受具足人。<a id="a-P3"></a>夜中若起大小行。<a id="a-P4"></a>若起已还眠。<a id="a-P5"></a>如是一一波夜提。<a id="a-P6"></a>若众多未受具足人先入眠。<a id="a-P7"></a>比丘后来眠犯一波夜提。<a id="a-P8"></a>中间若起大小行已还卧随起一一波夜提。<a id="a-P9"></a>若三宿与未受具戒人同室宿。<a id="a-PA"></a>第四宿时当异房。<a id="a-PB"></a>若露地露地天大风雨雪寒时当还入房坐。<a id="a-PC"></a>至地了。<a id="a-PD"></a>若比丘老病不堪坐者。<a id="a-PE"></a>当以缦障。<a id="a-PF"></a>若齐顶若齐腋缦下。<a id="a-PG"></a>至地当用致物。<a id="a-PH"></a>作不得容猫子过。<a id="a-PI"></a>若比丘在道行时。<a id="a-PJ"></a>得共未受具戒人同屋三宿。<a id="a-PK"></a>第四夜当别宿。<a id="a-PL"></a>若露地宿。<a id="a-PM"></a>若天风雨雪寒时当入屋。<a id="a-PN"></a>如是如上张缦作障。<a id="a-PO"></a>若无障缦坐至地了。<a id="a-PP"></a>若老病不能坐者。<a id="a-PQ"></a>若未受具足人。<a id="a-PR"></a>可信者应语言。<a id="a-PS"></a>汝眠我当坐。<a id="a-PT"></a>比丘欲眠时当呼使觉。<a id="a-PU"></a>我眠时汝坐。<a id="a-PV"></a>若眠者汝无福德。<a id="a-PW"></a>此同室宿戒罪未悔过。<a id="a-PX"></a>复共宿者罪转增长。<a id="a-PY"></a>悔过已。<a id="a-PZ"></a>当别房宿。<a id="a-Pa"></a>更得共宿。<a id="a-Pb"></a>是故说。</p>
  <p id="aPc">佛住舍卫城。<a id="a-Pd"></a>广说如上。<a id="a-Pe"></a>尔时比丘僧集欲作羯磨。<a id="a-Pf"></a>时优波难陀不来。<a id="a-Pg"></a>即遣使往唤言。<a id="a-Ph"></a>长老。<a id="a-Pi"></a>僧集欲作羯磨。<a id="a-Pj"></a>唤长老。<a id="a-Pk"></a>优波难陀知戒律相与羯磨。<a id="a-Pl"></a>欲与羯磨。<a id="a-Pm"></a>欲已取欲。<a id="a-Pn"></a>比丘言。<a id="a-Po"></a>汝与欲后勿复有余言。<a id="a-Pp"></a>时优波难陀共行弟子僧中。<a id="a-Pq"></a>作举羯磨。<a id="a-Pr"></a>作举羯磨已。<a id="a-Ps"></a>来到和上边。<a id="a-Pt"></a>作是言和上。<a id="a-Pu"></a>何以与是欲。<a id="a-Pv"></a>师言何以故。<a id="a-Pw"></a>弟子言。<a id="a-Px"></a>众僧为我作举羯磨。<a id="a-Py"></a>师言。<a id="a-Pz"></a>我不知。<a id="a-Q0"></a>闻是语已。<a id="a-Q1"></a>便作是言。<a id="a-Q2"></a>长老。<a id="a-Q3"></a>我不与欲不好不好。<a id="a-Q4"></a>与羯磨不成就。<a id="a-Q5"></a>我不与此羯磨欲。<a id="a-Q6"></a>时诸比丘闻已。<a id="a-Q7"></a>惭愧不乐。<a id="a-Q8"></a>以是因缘。<a id="a-Q9"></a>往白世尊。<a id="a-QA"></a>佛言。<a id="a-QB"></a>呼优波难陀来。<a id="a-QC"></a>来已乃至佛言。<a id="a-QD"></a>此是恶事。<a id="a-QE"></a>汝云何与欲已。<a id="a-QF"></a>复言。<a id="a-QG"></a>不与羯磨不成就。<a id="a-QH"></a>我不与是欲。<a id="a-QI"></a>汝云何不问便与欲。<a id="a-QJ"></a>从今日后不听不问事与欲。<a id="a-QK"></a>佛告诸比丘。<a id="a-QL"></a>依止舍卫城住者。<a id="a-QM"></a>皆悉令集。<a id="a-QN"></a>以十利故。<a id="a-QO"></a>与诸比丘制戒。<a id="a-QP"></a>乃至已闻者当重闻。<a id="a-QQ"></a>若比丘与欲已。<a id="a-QR"></a>后嗔恚不喜。<a id="a-QS"></a>作如是言。<a id="a-QT"></a>我不与欲不好。<a id="a-QU"></a>与羯磨不成就。<a id="a-QV"></a>我不与此欲波夜提。<a id="a-QW"></a>比丘者如上说。<a id="a-QX"></a>与欲有二种。<a id="a-QY"></a>不问与问与。<a id="a-QZ"></a>问与者问取欲人作何等事。<a id="a-Qa"></a>答言。<a id="a-Qb"></a>作折伏羯磨。<a id="a-Qc"></a>与折伏羯磨欲。<a id="a-Qd"></a>乃至举羯磨。<a id="a-Qe"></a>与举羯磨欲。<a id="a-Qf"></a>如是一一羯磨。<a id="a-Qg"></a>问已与欲。<a id="a-Qh"></a>是名问与。<a id="a-Qi"></a>不问与者我与羯磨欲。<a id="a-Qj"></a>如是三说。<a id="a-Qk"></a>如是得通名与一切羯磨欲。<a id="a-Ql"></a>唯除布萨自恣。<a id="a-Qm"></a>是名不问与欲。<a id="a-Qn"></a>后者作羯磨竟嗔恚不喜。<a id="a-Qo"></a>嗔恚不喜者嗔名为九恼及非处起嗔。<a id="a-Qp"></a>第十恚名学人凡夫有乃至罗汉亦有不喜。<a id="a-Qq"></a>作如是语。<a id="a-Qr"></a>我不与欲不好。<a id="a-Qs"></a>与羯磨不成就。<a id="a-Qt"></a>我不与是欲者波夜提。<a id="a-Qu"></a>波夜提者如上说。<a id="a-Qv"></a>若比丘僧集欲作羯磨一切尽应来。<a id="a-Qw"></a>若有缘事。<a id="a-Qx"></a>若熏钵染衣。<a id="a-Qy"></a>若病塔事僧事有缘事。<a id="a-Qz"></a>尔时当与欲。<a id="a-R0"></a>不得与欲已后作是言。<a id="a-R1"></a>我若彼闻者。<a id="a-R2"></a>此事不应如是作。<a id="a-R3"></a>若先已与欲羯磨者。<a id="a-R4"></a>后当随喜。<a id="a-R5"></a>若僧中与欲已后更违者波夜提。<a id="a-R6"></a>若众多人中若长老比丘前若和上阿阇梨前。<a id="a-R7"></a>与欲已后更违者越毗尼罪。<a id="a-R8"></a>是故说。</p>
  <p id="aR9">佛住舍卫城。<a id="a-RA"></a>广说如上尔时优波难陀是难陀弟。<a id="a-RB"></a>语难陀共行弟子。<a id="a-RC"></a>作如是言共汝入聚落。<a id="a-RD"></a>到彼当与汝美饮食。<a id="a-RE"></a>我若作非威仪事。<a id="a-RF"></a>汝勿向人说。<a id="a-RG"></a>我是汝叔父。<a id="a-RH"></a>此中应如卅事中广说乃至语难陀言。<a id="a-RI"></a>汝弟子云何在梵行人前说我过。<a id="a-RJ"></a>难陀即嫌弟子。<a id="a-RK"></a>汝是弊物。<a id="a-RL"></a>云何在梵行人前说我弟过。<a id="a-RM"></a>诸比丘以是因缘。<a id="a-RN"></a>往白世尊。<a id="a-RO"></a>佛言。<a id="a-RP"></a>呼优波难陀来。<a id="a-RQ"></a>来已佛问。<a id="a-RR"></a>汝实尔不。<a id="a-RS"></a>答言。<a id="a-RT"></a>实尔。<a id="a-RU"></a>佛语优波难陀。<a id="a-RV"></a>此是恶事。<a id="a-RW"></a>汝云何语比丘作是言。<a id="a-RX"></a>共汝入聚落。<a id="a-RY"></a>到彼当与汝美食。<a id="a-RZ"></a>到已发遣令还。<a id="a-Ra"></a>从今日后不听遣还。<a id="a-Rb"></a>佛告诸比丘。<a id="a-Rc"></a>依止舍卫城住者皆悉令集。<a id="a-Rd"></a>以十利故。<a id="a-Re"></a>与诸比丘制戒。<a id="a-Rf"></a>乃至已闻者当重闻若比丘语比丘。<a id="a-Rg"></a>作如是言。<a id="a-Rh"></a>共入聚落到彼当与汝食。<a id="a-Ri"></a>若自与若使人与。<a id="a-Rj"></a>后欲驱去。<a id="a-Rk"></a>作是言。<a id="a-Rl"></a>汝去。<a id="a-Rm"></a>我共汝住共语不乐我独住独语乐。<a id="a-Rn"></a>作是因缘。<a id="a-Ro"></a>不异驱者波夜提。<a id="a-Rp"></a>比丘者如上说。<a id="a-Rq"></a>聚落者。<a id="a-Rr"></a>如上盗戒中说。<a id="a-Rs"></a>后不与者。<a id="a-Rt"></a>自不与。<a id="a-Ru"></a>又不使人与。<a id="a-Rv"></a>作是言。<a id="a-Rw"></a>长老。<a id="a-Rx"></a>汝去。<a id="a-Ry"></a>我共汝住共语不乐。<a id="a-Rz"></a>我独住独语乐。<a id="a-S0"></a>驱者波夜提。<a id="a-S1"></a>波夜提者如上说。<a id="a-S2"></a>欲道中作非威仪事。<a id="a-S3"></a>即精舍中留者越毗尼罪。<a id="a-S4"></a>欲道中作非威仪。<a id="a-S5"></a>道中遣还者越毗尼罪。<a id="a-S6"></a>欲聚落中作非威仪事。<a id="a-S7"></a>聚落中遣者波夜提。<a id="a-S8"></a>不得将去已驱还。<a id="a-S9"></a>若力不能得。<a id="a-SA"></a>二人食得遣还无罪。<a id="a-SB"></a>若能得二人食应共食。<a id="a-SC"></a>若为取药呼医师遣者无罪。<a id="a-SD"></a>若不能得者。<a id="a-SE"></a>应时发遣。<a id="a-SF"></a>若有请食处。<a id="a-SG"></a>应遣请食处食。<a id="a-SH"></a>若无请食处。<a id="a-SI"></a>精舍中有食者。<a id="a-SJ"></a>遣还精舍中食。<a id="a-SK"></a>若无精食无精舍中食得。<a id="a-SL"></a>语言。<a id="a-SM"></a>长老。<a id="a-SN"></a>汝自行求食。<a id="a-SO"></a>若彼作非威仪事。<a id="a-SP"></a>视瞻不端。<a id="a-SQ"></a>发遣者无罪。<a id="a-SR"></a>若作熏钵染衣事。<a id="a-SS"></a>发遣者无罪。<a id="a-ST"></a>驱比丘者波夜提。<a id="a-SU"></a>驱比丘尼者偷兰遮。<a id="a-SV"></a>驱学戒尼沙弥沙弥尼者越毗尼罪。<a id="a-SW"></a>下至俗人越毗尼心悔。<a id="a-SX"></a>是故说。</p>
  <p id="aSY">佛住舍卫城。<a id="a-SZ"></a>广说如上。<a id="a-Sa"></a>时尊者阿利吒谤契经。<a id="a-Sb"></a>作如是言。<a id="a-Sc"></a>如来所说法我知。<a id="a-Sd"></a>世尊说障道法者。<a id="a-Se"></a>习此法不能障道。<a id="a-Sf"></a>时诸比丘作是言。<a id="a-Sg"></a>长老。<a id="a-Sh"></a>阿利吒莫谤契经。<a id="a-Si"></a>此是恶见不善见。<a id="a-Sj"></a>堕恶道入泥犁中。<a id="a-Sk"></a>一谏二谏三谏不止。<a id="a-Sl"></a>诸比丘以是因缘。<a id="a-Sm"></a>往白世尊阿利吒。<a id="a-Sn"></a>谤契经。<a id="a-So"></a>作是言如来说法我知。<a id="a-Sp"></a>世尊说障道法。<a id="a-Sq"></a>习此法不能障道。<a id="a-Sr"></a>一谏二谏三谏不止。<a id="a-Ss"></a>佛告诸比丘。<a id="a-St"></a>是阿利吒谤契经。<a id="a-Su"></a>作是言。<a id="a-Sv"></a>如来说法我解知。<a id="a-Sw"></a>世尊说障道法。<a id="a-Sx"></a>习此法不能障道。<a id="a-Sy"></a>一谏二谏三谏不止者。<a id="a-Sz"></a>汝等当于屏处三谏。<a id="a-T0"></a>多人中三谏。<a id="a-T1"></a>众僧中三谏。<a id="a-T2"></a>屏处谏者。<a id="a-T3"></a>应当问作是言。<a id="a-T4"></a>长老阿利吒。<a id="a-T5"></a>汝谤契经。<a id="a-T6"></a>作是言。<a id="a-T7"></a>如来说法我知。<a id="a-T8"></a>世尊说障道法。<a id="a-T9"></a>习此法不能障道已三谏不止耶。<a id="a-TA"></a>答言。<a id="a-TB"></a>实尔。<a id="a-TC"></a>尔时屏处应谏作是言。<a id="a-TD"></a>阿利吒。<a id="a-TE"></a>汝谤契经。<a id="a-TF"></a>此是恶见不善见。<a id="a-TG"></a>当堕恶道入泥犁中。<a id="a-TH"></a>长老。<a id="a-TI"></a>我慈心谏。<a id="a-TJ"></a>汝欲饶益故。<a id="a-TK"></a>汝当舍此事。<a id="a-TL"></a>一谏已过二谏在。<a id="a-TM"></a>汝当舍此事。<a id="a-TN"></a>阿利吒言。<a id="a-TO"></a>是好见善见。<a id="a-TP"></a>我相承已来父母知识常用此见我今不能。<a id="a-TQ"></a>不问父母知识而舍此见。<a id="a-TR"></a>若如是第二第三谏。<a id="a-TS"></a>犹故不止者。<a id="a-TT"></a>乃至众多人中三谏。<a id="a-TU"></a>若不止者。<a id="a-TV"></a>应众僧中作求听羯磨。<a id="a-TW"></a>大德僧听。<a id="a-TX"></a>阿利吒谤契经。<a id="a-TY"></a>作是言。<a id="a-TZ"></a>如来说法我知。<a id="a-Ta"></a>世尊说障道法。<a id="a-Tb"></a>习此法不能障道。<a id="a-Tc"></a>已屏处三谏。<a id="a-Td"></a>多人中三谏不舍此事。<a id="a-Te"></a>若僧时到。<a id="a-Tf"></a>僧今亦复于僧中三谏。<a id="a-Tg"></a>令舍此事。<a id="a-Th"></a>众僧中应问。<a id="a-Ti"></a>长老阿利吒。<a id="a-Tj"></a>汝实谤契经。<a id="a-Tk"></a>作是言。<a id="a-Tl"></a>如来说法我知。<a id="a-Tm"></a>世尊说障道法。<a id="a-Tn"></a>习此法不能障道。<a id="a-To"></a>已屏处三谏。<a id="a-Tp"></a>多人中三谏。<a id="a-Tq"></a>不舍此事耶。<a id="a-Tr"></a>答言。<a id="a-Ts"></a>实尔。<a id="a-Tt"></a>僧中应谏。<a id="a-Tu"></a>谏法者作是言。<a id="a-Tv"></a>阿利吒。<a id="a-Tw"></a>如莫谤契经。<a id="a-Tx"></a>谤契经者堕恶道。<a id="a-Ty"></a>入泥犁中。<a id="a-Tz"></a>长老。<a id="a-U0"></a>僧欲饶益汝。<a id="a-U1"></a>汝当受僧语。<a id="a-U2"></a>一谏已过余二谏在。<a id="a-U3"></a>汝当舍此事。<a id="a-U4"></a>阿利吒言。<a id="a-U5"></a>此是好见善见。<a id="a-U6"></a>我父母已来相承用此见。<a id="a-U7"></a>我不能不问父母而舍此见。<a id="a-U8"></a>如是第二第三谏。<a id="a-U9"></a>犹故不止诸比丘以是因缘。<a id="a-UA"></a>往白世尊。<a id="a-UB"></a>佛语诸比丘。<a id="a-UC"></a>阿利吒比丘谤契经。<a id="a-UD"></a>作是言。<a id="a-UE"></a>如来说法我知。<a id="a-UF"></a>世尊说障道法。<a id="a-UG"></a>习此法不能障道。<a id="a-UH"></a>已屏处三谏。<a id="a-UI"></a>多人中三谏。<a id="a-UJ"></a>僧中三谏。<a id="a-UK"></a>不舍此事。<a id="a-UL"></a>汝等应与阿利吒比丘作举羯磨。<a id="a-UM"></a>佛告诸比丘。<a id="a-UN"></a>依止舍卫城比丘。<a id="a-UO"></a>皆悉令集。<a id="a-UP"></a>以十利故。<a id="a-UQ"></a>与诸比丘制戒。<a id="a-UR"></a>乃至已闻者当重闻。<a id="a-US"></a>若比丘作是语。<a id="a-UT"></a>长老。<a id="a-UU"></a>世尊说法我知。<a id="a-UV"></a>世尊说障道法。<a id="a-UW"></a>习此法不能障道。<a id="a-UX"></a>诸比丘应谏。<a id="a-UY"></a>是比丘作是言。<a id="a-UZ"></a>长老。<a id="a-Ua"></a>汝莫谤世尊。<a id="a-Ub"></a>谤世尊者不善。<a id="a-Uc"></a>世尊不作是语。<a id="a-Ud"></a>世尊说障道法。<a id="a-Ue"></a>实能障道。<a id="a-Uf"></a>汝舍此恶事。<a id="a-Ug"></a>诸比丘谏是比丘。<a id="a-Uh"></a>故坚持不舍。<a id="a-Ui"></a>如是第二第三谏。<a id="a-Uj"></a>舍者善。<a id="a-Uk"></a>若不舍。<a id="a-Ul"></a>僧应与作举羯磨。<a id="a-Um"></a>已得波夜提。<a id="a-Un"></a>比丘者如上说。<a id="a-Uo"></a>世尊者。<a id="a-Up"></a>是一切智人。<a id="a-Uq"></a>一切见人。<a id="a-Ur"></a>法者。<a id="a-Us"></a>世尊所说。<a id="a-Ut"></a>世尊所印可。<a id="a-Uu"></a>世尊说者。<a id="a-Uv"></a>世尊自说。<a id="a-Uw"></a>印可者。<a id="a-Ux"></a>诸弟子说世尊印可。<a id="a-Uy"></a>说者句句分别说。<a id="a-Uz"></a>知者。<a id="a-V0"></a>是等智知。<a id="a-V1"></a>障道法者。<a id="a-V2"></a>五欲眼见色爱念。<a id="a-V3"></a>心悦生欲着。<a id="a-V4"></a>如是耳鼻舌身细滑亦如是。<a id="a-V5"></a>习者。<a id="a-V6"></a>行是事。<a id="a-V7"></a>不能障道者。<a id="a-V8"></a>不障初禅二禅三禅四禅。<a id="a-V9"></a>须陀洹斯陀含。<a id="a-VA"></a>阿那含阿罗汉果。<a id="a-VB"></a>诸比丘者。<a id="a-VC"></a>若一人。<a id="a-VD"></a>若众多人。<a id="a-VE"></a>若僧。<a id="a-VF"></a>是比丘者。<a id="a-VG"></a>如阿利吒比丘。<a id="a-VH"></a>莫谤世尊者。<a id="a-VI"></a>不实取不好取。<a id="a-VJ"></a>三谏者。<a id="a-VK"></a>若一人。<a id="a-VL"></a>若众多人。<a id="a-VM"></a>若僧。<a id="a-VN"></a>波夜提者如上说。<a id="a-VO"></a>乃至三谏。<a id="a-VP"></a>若舍者好若不舍者。<a id="a-VQ"></a>僧应与作举羯磨。<a id="a-VR"></a>波夜提悔过。<a id="a-VS"></a>是故说。</p>
 </body>
</html>