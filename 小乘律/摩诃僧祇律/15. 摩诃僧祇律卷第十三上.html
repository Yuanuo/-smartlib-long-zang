<!doctype html>
<html id="z3IBV2Pom" data-ver="1530">
 <head>
  <meta charset="utf-8">
  <meta author="佛陀跋陀罗">
  <meta author="法显">
  <meta library="龙藏">
  <meta catalog="小乘律">
  <meta period="东晋">
 </head>
 <body>
  <h1 id="a1">摩诃僧祇律卷第十三上</h1>
  <h2 id="a2">次说九十二事第五</h2>
  <p id="a3">佛住舍卫城。<a id="a-4"></a>广说如上。<a id="a-5"></a>尔时众僧集在一处。<a id="a-6"></a>欲作羯磨。<a id="a-7"></a>长老尸利耶婆不来。<a id="a-8"></a>即遣使往呼言。<a id="a-9"></a>长老众僧集。<a id="a-A"></a>欲作法事。<a id="a-B"></a>尸利耶婆念言。<a id="a-C"></a>正当为我故作羯磨耳。<a id="a-D"></a>即心生畏怖不得止而来。<a id="a-E"></a>来已诸比丘问言。<a id="a-F"></a>长老。<a id="a-G"></a>汝犯僧伽婆尸沙耶。<a id="a-H"></a>答言犯。<a id="a-I"></a>彼心生欢喜。<a id="a-J"></a>作是念。<a id="a-K"></a>诸梵行。<a id="a-L"></a>人于我边举可忏悔事。<a id="a-M"></a>非不可治事。<a id="a-N"></a>白众僧言。<a id="a-O"></a>听我小出。<a id="a-P"></a>诸比丘于后作是言。<a id="a-Q"></a>此比丘多端不定出去已。<a id="a-R"></a>须臾当作妄语。<a id="a-S"></a>应三过定实问之。<a id="a-T"></a>是尸利耶婆出已。<a id="a-U"></a>作是念。<a id="a-V"></a>我何故无事而受是罪。<a id="a-W"></a>此诸比丘恒数数治我罪。<a id="a-X"></a>我今不应受是罪。<a id="a-Y"></a>今宁妄语众僧。<a id="a-Z"></a>当治我妄语罪。<a id="a-a"></a>虽治故轻诸比丘。<a id="a-b"></a>即呼尸利耶婆入。<a id="a-c"></a>入已问言。<a id="a-d"></a>汝犯僧伽婆尸沙罪耶。<a id="a-e"></a>答言。<a id="a-f"></a>不犯。<a id="a-g"></a>诸比丘问言。<a id="a-h"></a>汝向者何故言犯。<a id="a-i"></a>答言。<a id="a-j"></a>众僧向者欲使我犯。<a id="a-k"></a>是故我答言。<a id="a-l"></a>犯耳。<a id="a-m"></a>我今不忆有罪。<a id="a-n"></a>诸比丘以是因缘。<a id="a-o"></a>具白世尊。<a id="a-p"></a>佛言。<a id="a-q"></a>呼尸利耶婆来。<a id="a-r"></a>来已具问上事。<a id="a-s"></a>汝实尔不。<a id="a-t"></a>答言。<a id="a-u"></a>实尔世尊。<a id="a-v"></a>佛言。<a id="a-w"></a>此是恶事。<a id="a-x"></a>汝常不闻。<a id="a-y"></a>我无量方便呵责妄语称叹实语耶。<a id="a-z"></a>汝今云何知而妄语。<a id="a-10"></a>此非法非律。<a id="a-11"></a>非如佛教。<a id="a-12"></a>不可以是长养善法。<a id="a-13"></a>佛告诸比丘。<a id="a-14"></a>依止舍卫城比丘尽集。<a id="a-15"></a>以十利故。<a id="a-16"></a>与诸比丘制戒。<a id="a-17"></a>乃至已闻者当重闻。<a id="a-18"></a>若比丘知而妄语。<a id="a-19"></a>波夜提。<a id="a-1A"></a>比丘者。<a id="a-1B"></a>如上说。<a id="a-1C"></a>知者。<a id="a-1D"></a>先念知妄者。<a id="a-1E"></a>事不尔语者。<a id="a-1F"></a>口业说。<a id="a-1G"></a>波夜提者。<a id="a-1H"></a>分别制罪名也。<a id="a-1I"></a>贤圣语八事直说妄不妄疑不疑。<a id="a-1J"></a>决定非决定。<a id="a-1K"></a>一向说贤圣语八事者。<a id="a-1L"></a>见言见闻言闻。<a id="a-1M"></a>妄言妄识言识。<a id="a-1N"></a>不见言不见。<a id="a-1O"></a>不闻言不闻。<a id="a-1P"></a>不妄言不妄。<a id="a-1Q"></a>不识言不识。<a id="a-1R"></a>是名八事贤圣语。<a id="a-1S"></a>无罪。<a id="a-1T"></a>八事非贤圣语者。<a id="a-1U"></a>见言不见。<a id="a-1V"></a>闻言不闻。<a id="a-1W"></a>妄言不妄。<a id="a-1X"></a>识言不识。<a id="a-1Y"></a>不见言见。<a id="a-1Z"></a>不闻言闻。<a id="a-1a"></a>不妄言妄。<a id="a-1b"></a>不识言识。<a id="a-1c"></a>是名八事非贤圣语。<a id="a-1d"></a>得波夜提罪。<a id="a-1e"></a>直说者。<a id="a-1f"></a>见闻知识。<a id="a-1g"></a>不见不闻。<a id="a-1h"></a>不知不识。<a id="a-1i"></a>是名直说。<a id="a-1j"></a>得波夜提罪。<a id="a-1k"></a>妄者见妄言不妄。<a id="a-1l"></a>闻妄言不妄。<a id="a-1m"></a>知妄言不妄。<a id="a-1n"></a>识妄言不妄。<a id="a-1o"></a>不见不闻。<a id="a-1p"></a>不知不识。<a id="a-1q"></a>妄言不妄。<a id="a-1r"></a>得波夜提罪。<a id="a-1s"></a>不妄者。<a id="a-1t"></a>见闻知识不妄言妄。<a id="a-1u"></a>不见不闻不知不识。<a id="a-1v"></a>不妄言妄。<a id="a-1w"></a>得波夜提罪。<a id="a-1x"></a>疑者。<a id="a-1y"></a>见闻知识。<a id="a-1z"></a>疑言不疑。<a id="a-20"></a>不见不闻不知不识。<a id="a-21"></a>疑言不疑。<a id="a-22"></a>得波夜提罪。<a id="a-23"></a>不疑者。<a id="a-24"></a>见闻知识不疑言疑。<a id="a-25"></a>不见不闻不知不识。<a id="a-26"></a>不疑言疑。<a id="a-27"></a>得波夜提罪。<a id="a-28"></a>决定者。<a id="a-29"></a>见闻知识决定言不决定不见不闻不知不识。<a id="a-2A"></a>决定言不决定。<a id="a-2B"></a>得波夜提罪。<a id="a-2C"></a>不决定者。<a id="a-2D"></a>见闻知识不决定言决定。<a id="a-2E"></a>不见不闻不知不识。<a id="a-2F"></a>不决定言决定。<a id="a-2G"></a>得波夜提罪。<a id="a-2H"></a>一向说者。<a id="a-2I"></a>见闻知识。<a id="a-2J"></a>言不见不闻不知不识。<a id="a-2K"></a>得波夜提罪。<a id="a-2L"></a>知有而言无。<a id="a-2M"></a>知而妄语。<a id="a-2N"></a>得波夜提罪。<a id="a-2O"></a>知无言有知而妄语。<a id="a-2P"></a>得波夜提罪。<a id="a-2Q"></a>实有谓无而言有知而妄语。<a id="a-2R"></a>得波夜提罪。<a id="a-2S"></a>实无谓有而言无知而妄语。<a id="a-2T"></a>得波夜提罪。<a id="a-2U"></a>实有有想而言。<a id="a-2V"></a>无知而妄语。<a id="a-2W"></a>得波夜提罪。<a id="a-2X"></a>实无无想而言。<a id="a-2Y"></a>有知而妄语。<a id="a-2Z"></a>得波夜提罪。<a id="a-2a"></a>实有无想而言。<a id="a-2b"></a>有知而妄语。<a id="a-2c"></a>得波夜提罪。<a id="a-2d"></a>实无有想而言。<a id="a-2e"></a>无知而妄语。<a id="a-2f"></a>得波夜提罪。<a id="a-2g"></a>有五法成就知而妄语。<a id="a-2h"></a>得波夜提罪。<a id="a-2i"></a>何等五。<a id="a-2j"></a>实有有想转心背想异口说。<a id="a-2k"></a>是为五事。<a id="a-2l"></a>知而妄语。<a id="a-2m"></a>波夜提。<a id="a-2n"></a>有四法成就。<a id="a-2o"></a>知而妄语。<a id="a-2p"></a>波夜提。<a id="a-2q"></a>何等四。<a id="a-2r"></a>有想转心背想异口说。<a id="a-2s"></a>是为四。<a id="a-2t"></a>知而妄语。<a id="a-2u"></a>波夜提。<a id="a-2v"></a>有三法成就。<a id="a-2w"></a>知而妄语。<a id="a-2x"></a>波夜提。<a id="a-2y"></a>何等三。<a id="a-2z"></a>转心背想异口说。<a id="a-30"></a>知而妄语。<a id="a-31"></a>波夜提。<a id="a-32"></a>有二法成就。<a id="a-33"></a>知而妄语。<a id="a-34"></a>波夜提。<a id="a-35"></a>何等二。<a id="a-36"></a>背想异口说知而妄语。<a id="a-37"></a>波夜提。<a id="a-38"></a>有一法成就。<a id="a-39"></a>知而妄语。<a id="a-3A"></a>波夜提。<a id="a-3B"></a>何等一。<a id="a-3C"></a>异口语知而妄语。<a id="a-3D"></a>波夜提。<a id="a-3E"></a>是故说。</p>
  <p id="a3F">佛住舍卫城。<a id="a-3G"></a>广说如上。<a id="a-3H"></a>尔时六群比丘软语诱问诸年少比丘言。<a id="a-3I"></a>汝名字何等。<a id="a-3J"></a>汝家姓何等。<a id="a-3K"></a>父母名字何等。<a id="a-3L"></a>汝家本作何生业。<a id="a-3M"></a>年少比丘其性质直。<a id="a-3N"></a>以实而答。<a id="a-3O"></a>我家如是。<a id="a-3P"></a>如是姓名。<a id="a-3Q"></a>如是生业。<a id="a-3R"></a>彼六群比丘于后嫌恨时。<a id="a-3S"></a>便作是言。<a id="a-3T"></a>汝是极下贱种。<a id="a-3U"></a>汝是旃陀罗。<a id="a-3V"></a>剃发师织师。<a id="a-3W"></a>瓦师皮师。<a id="a-3X"></a>年少比丘闻此语已。<a id="a-3Y"></a>极怀惭羞。<a id="a-3Z"></a>诸比丘闻已。<a id="a-3a"></a>往白世尊。<a id="a-3b"></a>佛言。<a id="a-3c"></a>呼六群比丘来。<a id="a-3d"></a>来已佛问六群比丘。<a id="a-3e"></a>汝实软语诱问诸年少比丘。<a id="a-3f"></a>后嫌恨便说。<a id="a-3g"></a>乃至瓦师皮师耶。<a id="a-3h"></a>答言。<a id="a-3i"></a>实尔。<a id="a-3j"></a>佛言。<a id="a-3k"></a>此是恶事。<a id="a-3l"></a>六群比丘汝云何。<a id="a-3m"></a>于梵行人边作种类形相语。<a id="a-3n"></a>如难提本生经中广说。<a id="a-3o"></a>乃至佛告诸比丘。<a id="a-3p"></a>畜生尚恶毁呰。<a id="a-3q"></a>况复人乎。<a id="a-3r"></a>佛告诸比丘。<a id="a-3s"></a>依止舍卫城住者。<a id="a-3t"></a>尽集以十利故。<a id="a-3u"></a>与诸比丘制戒。<a id="a-3v"></a>乃至已闻者当重闻。<a id="a-3w"></a>若比丘种类形相语。<a id="a-3x"></a>波夜提。<a id="a-3y"></a>比丘者。<a id="a-3z"></a>如上说。<a id="a-40"></a>种类毁呰有七事。<a id="a-41"></a>种姓业相貌病罪骂结使。<a id="a-42"></a>种姓者。<a id="a-43"></a>下中上。<a id="a-44"></a>下者汝是旃陀罗。<a id="a-45"></a>剃毛师织师瓦师皮师种姓。<a id="a-46"></a>若作此语。<a id="a-47"></a>使彼惭羞。<a id="a-48"></a>得波夜提罪。<a id="a-49"></a>若言汝父母。<a id="a-4A"></a>是旃陀罗。<a id="a-4B"></a>乃至皮师。<a id="a-4C"></a>作是语使彼惭羞。<a id="a-4D"></a>波夜提。<a id="a-4E"></a>若言汝和上阿阇梨是旃陀罗。<a id="a-4F"></a>乃至皮师。<a id="a-4G"></a>使彼惭羞。<a id="a-4H"></a>得偷兰遮。<a id="a-4I"></a>若言汝同友知识。<a id="a-4J"></a>是旃陀罗。<a id="a-4K"></a>乃至皮师。<a id="a-4L"></a>作是语。<a id="a-4M"></a>使彼惭羞。<a id="a-4N"></a>越毗尼罪。<a id="a-4O"></a>是名下。<a id="a-4P"></a>中者言。<a id="a-4Q"></a>汝等是中间种姓。<a id="a-4R"></a>作是语。<a id="a-4S"></a>欲使彼人惭羞者。<a id="a-4T"></a>得偷兰罪。<a id="a-4U"></a>若言汝父母是中间种姓。<a id="a-4V"></a>得偷兰罪。<a id="a-4W"></a>若言汝和上阿阇梨。<a id="a-4X"></a>是中间种姓。<a id="a-4Y"></a>欲使彼惭羞者。<a id="a-4Z"></a>越毗尼罪。<a id="a-4a"></a>若言汝同友知识。<a id="a-4b"></a>是中间种姓。<a id="a-4c"></a>欲使彼惭羞者。<a id="a-4d"></a>得越毗尼心悔。<a id="a-4e"></a>是名中间。<a id="a-4f"></a>上者。<a id="a-4g"></a>语其人言。<a id="a-4h"></a>汝是刹利婆罗门种。<a id="a-4i"></a>作是语。<a id="a-4j"></a>欲使彼惭羞者。<a id="a-4k"></a>越毗尼罪。<a id="a-4l"></a>若言汝父母是刹利婆罗门种。<a id="a-4m"></a>作是语。<a id="a-4n"></a>欲使彼惭羞者。<a id="a-4o"></a>得越毗尼罪。<a id="a-4p"></a>若言汝和上阿阇梨是刹利婆罗门种。<a id="a-4q"></a>作是语。<a id="a-4r"></a>欲使彼惭羞者。<a id="a-4s"></a>得越毗尼罪。<a id="a-4t"></a>若言汝同友知识是刹利婆罗门种。<a id="a-4u"></a>欲使彼惭羞者。<a id="a-4v"></a>得越毗尼心悔。<a id="a-4w"></a>是名种姓。<a id="a-4x"></a>业者下中上。<a id="a-4y"></a>下者若言汝是屠儿卖猪人渔猎人。<a id="a-4z"></a>捕鸟人张弶人。<a id="a-50"></a>守城人魁脍人。<a id="a-51"></a>作是语。<a id="a-52"></a>欲使彼人惭羞者。<a id="a-53"></a>得波夜提罪。<a id="a-54"></a>父母亦如是。<a id="a-55"></a>若言汝和上阿阇梨是屠儿乃至魁脍。<a id="a-56"></a>得偷兰罪。<a id="a-57"></a>若言汝同友知识是屠儿乃至魁脍。<a id="a-58"></a>得越毗尼罪。<a id="a-59"></a>是名下业。<a id="a-5A"></a>中者。<a id="a-5B"></a>言汝是卖香人坐店肆人。<a id="a-5C"></a>田作人种菜人。<a id="a-5D"></a>汝是通使人。<a id="a-5E"></a>作是语。<a id="a-5F"></a>欲使彼惭羞者。<a id="a-5G"></a>得偷兰罪。<a id="a-5H"></a>父母亦如是。<a id="a-5I"></a>若言汝和上阿阇梨者。<a id="a-5J"></a>得越毗尼罪。<a id="a-5K"></a>若言汝同友知识欲使彼惭羞者。<a id="a-5L"></a>得越毗尼心悔。<a id="a-5M"></a>是名中业。<a id="a-5N"></a>上业者。<a id="a-5O"></a>若言汝是居金。<a id="a-5P"></a>银摩尼铜器。<a id="a-5Q"></a>店肆人。<a id="a-5R"></a>作是语。<a id="a-5S"></a>欲令彼人惭羞者。<a id="a-5T"></a>得越毗尼罪。<a id="a-5U"></a>父母和上阿阇梨亦如是。<a id="a-5V"></a>若言同友知识。<a id="a-5W"></a>得越毗尼心悔是名上业。<a id="a-5X"></a>相貌者。<a id="a-5Y"></a>下中上。<a id="a-5Z"></a>下者。<a id="a-5a"></a>若言汝是瞎眼曲脊跛脚臂。<a id="a-5b"></a>如鸟翅榼头锯齿。<a id="a-5c"></a>作是语。<a id="a-5d"></a>使彼惭羞者。<a id="a-5e"></a>得波夜提罪。<a id="a-5f"></a>父母亦尔。<a id="a-5g"></a>和上阿阇梨偷兰罪。<a id="a-5h"></a>同友知识。<a id="a-5i"></a>越毗尼罪。<a id="a-5j"></a>是名下相貌。<a id="a-5k"></a>中者。<a id="a-5l"></a>如是大黑大白大黄大赤。<a id="a-5m"></a>作是语。<a id="a-5n"></a>使彼惭羞者。<a id="a-5o"></a>得偷兰罪。<a id="a-5p"></a>父母亦尔。<a id="a-5q"></a>和上阿阇梨。<a id="a-5r"></a>得越毗尼罪。<a id="a-5s"></a>同友知识得越毗尼心悔。<a id="a-5t"></a>是名中相貌。<a id="a-5u"></a>上者。<a id="a-5v"></a>言汝有三十二相圆光金色。<a id="a-5w"></a>作是语。<a id="a-5x"></a>欲使彼惭羞者。<a id="a-5y"></a>得越毗尼罪父母和上阿阇梨亦尔。<a id="a-5z"></a>同友知识。<a id="a-60"></a>得越毗尼心悔。<a id="a-61"></a>是名上相貌。<a id="a-62"></a>病者。<a id="a-63"></a>无有下中上。<a id="a-64"></a>一切病尽名下。<a id="a-65"></a>汝等癣疥黄烂。<a id="a-66"></a>癞病痈疽。<a id="a-67"></a>痔病不禁。<a id="a-68"></a>黄病疟病。<a id="a-69"></a>痟羸病癫狂。<a id="a-6A"></a>如是等种种病。<a id="a-6B"></a>作是语。<a id="a-6C"></a>欲使彼惭羞者。<a id="a-6D"></a>得波夜提罪。<a id="a-6E"></a>父母亦尔。<a id="a-6F"></a>和上阿阇梨。<a id="a-6G"></a>得偷兰罪。<a id="a-6H"></a>同友知识。<a id="a-6I"></a>越毗尼罪。<a id="a-6J"></a>是名病。<a id="a-6K"></a>罪者无上中下。<a id="a-6L"></a>一切罪尽名下。<a id="a-6M"></a>汝犯波罗夷。<a id="a-6N"></a>僧伽婆尸沙波夜提。<a id="a-6O"></a>波罗提提舍尼。<a id="a-6P"></a>越毗尼罪。<a id="a-6Q"></a>作是语。<a id="a-6R"></a>使彼惭羞者。<a id="a-6S"></a>波夜提。<a id="a-6T"></a>父母亦尔。<a id="a-6U"></a>和上阿阇梨偷兰罪同友知识。<a id="a-6V"></a>越毗尼。<a id="a-6W"></a>是名罪。<a id="a-6X"></a>骂者。<a id="a-6Y"></a>无有下中上。<a id="a-6Z"></a>一切骂尽名下。<a id="a-6a"></a>作世间骂淫逸污秽一切恶骂。<a id="a-6b"></a>作是语。<a id="a-6c"></a>欲使彼惭羞者。<a id="a-6d"></a>得波夜提。<a id="a-6e"></a>父母亦尔。<a id="a-6f"></a>和上阿阇梨偷兰罪。<a id="a-6g"></a>同友知识。<a id="a-6h"></a>得越毗尼罪。<a id="a-6i"></a>是名骂结。<a id="a-6j"></a>使者。<a id="a-6k"></a>无下中上。<a id="a-6l"></a>一切结使尽名下。<a id="a-6m"></a>汝是愚痴闇钝无知人。<a id="a-6n"></a>犹如泥团。<a id="a-6o"></a>如羊白鹄角鸱作。<a id="a-6p"></a>如是种种语。<a id="a-6q"></a>使彼惭羞者。<a id="a-6r"></a>得波夜提。<a id="a-6s"></a>父母亦尔。<a id="a-6t"></a>和上阿阇梨。<a id="a-6u"></a>偷兰罪。<a id="a-6v"></a>同友知识。<a id="a-6w"></a>得越毗尼罪。<a id="a-6x"></a>若比丘作如上七事种类毁呰者。<a id="a-6y"></a>得波夜提。<a id="a-6z"></a>种类毁呰比丘尼者。<a id="a-70"></a>偷兰罪。<a id="a-71"></a>式叉摩尼。<a id="a-72"></a>沙弥沙弥尼。<a id="a-73"></a>得越毗尼罪。<a id="a-74"></a>种类俗人。<a id="a-75"></a>得越毗尼心悔。<a id="a-76"></a>是故说。</p>
  <p id="a77">佛住舍卫城。<a id="a-78"></a>广说如上。<a id="a-79"></a>时六群比丘方便诱问诸年少比丘。<a id="a-7A"></a>汝识某甲比丘父母种姓事业不。<a id="a-7B"></a>彼年少比丘其性质直。<a id="a-7C"></a>随事而说。<a id="a-7D"></a>六群比丘于后嗔恚时。<a id="a-7E"></a>作是言。<a id="a-7F"></a>汝是旃陀罗。<a id="a-7G"></a>剃发师织师瓦师皮师种姓。<a id="a-7H"></a>作是语已。<a id="a-7I"></a>复言。<a id="a-7J"></a>我自不知是某甲比丘说汝耳。<a id="a-7K"></a>比丘闻是语已。<a id="a-7L"></a>极生惭羞。<a id="a-7M"></a>诸比丘以是因缘。<a id="a-7N"></a>往白世尊。<a id="a-7O"></a>佛言。<a id="a-7P"></a>呼六群比丘来。<a id="a-7Q"></a>来已佛问六群比丘。<a id="a-7R"></a>汝实诱问诸年少比丘。<a id="a-7S"></a>乃至比丘惭羞不。<a id="a-7T"></a>答言。<a id="a-7U"></a>实尔世尊。<a id="a-7V"></a>佛言。<a id="a-7W"></a>汝何故如是耶。<a id="a-7X"></a>答言。<a id="a-7Y"></a>我作是事。<a id="a-7Z"></a>用以快乐。<a id="a-7a"></a>佛言。<a id="a-7b"></a>痴人。<a id="a-7c"></a>此是恶事。<a id="a-7d"></a>于梵行人边作两舌。<a id="a-7e"></a>此是苦事。<a id="a-7f"></a>方言为乐。<a id="a-7g"></a>佛无数方便呵责已。<a id="a-7h"></a>为说因缘。<a id="a-7i"></a>如三兽本生经中广说。<a id="a-7j"></a>佛告诸比丘。<a id="a-7k"></a>依止舍卫城者尽集。<a id="a-7l"></a>以十利故。<a id="a-7m"></a>与诸比丘制戒。<a id="a-7n"></a>乃至已闻者当重闻。<a id="a-7o"></a>若比丘两舌者。<a id="a-7p"></a>波夜提。<a id="a-7q"></a>比丘者。<a id="a-7r"></a>如上说。<a id="a-7s"></a>两舌者。<a id="a-7t"></a>有七事。<a id="a-7u"></a>何等七种。<a id="a-7v"></a>姓业相貌病罪骂结使。<a id="a-7w"></a>种姓者。<a id="a-7x"></a>下中上。<a id="a-7y"></a>下者。<a id="a-7z"></a>汝是旃陀罗。<a id="a-80"></a>乃至皮师。<a id="a-81"></a>复言。<a id="a-82"></a>谁知汝是某甲。<a id="a-83"></a>说作是念。<a id="a-84"></a>欲离彼令与己合。<a id="a-85"></a>若彼离不离。<a id="a-86"></a>得波夜提。<a id="a-87"></a>若言汝父母是旃陀罗。<a id="a-88"></a>乃至皮师。<a id="a-89"></a>复言。<a id="a-8A"></a>谁知汝是某甲。<a id="a-8B"></a>比丘说作是念。<a id="a-8C"></a>欲别离彼令与己合。<a id="a-8D"></a>若彼离不离。<a id="a-8E"></a>皆波夜提。<a id="a-8F"></a>若言汝和上阿阇梨是旃陀罗。<a id="a-8G"></a>乃至皮师。<a id="a-8H"></a>亦波夜提。<a id="a-8I"></a>同友知识。<a id="a-8J"></a>亦如是是名下。<a id="a-8K"></a>中者。<a id="a-8L"></a>言长老汝是中间姓。<a id="a-8M"></a>吏兵姓伎儿姓。<a id="a-8N"></a>复言。<a id="a-8O"></a>我不知汝是某甲说耳。<a id="a-8P"></a>若作是念。<a id="a-8Q"></a>欲离彼令与己合。<a id="a-8R"></a>若离不离。<a id="a-8S"></a>皆波夜提。<a id="a-8T"></a>若父母和上阿阇梨同友知识。<a id="a-8U"></a>皆波夜提。<a id="a-8V"></a>是名中。<a id="a-8W"></a>上者。<a id="a-8X"></a>若言长老汝是刹利婆罗门种。<a id="a-8Y"></a>复言我不知汝是某甲说。<a id="a-8Z"></a>若作是念。<a id="a-8a"></a>欲别离彼令向己。<a id="a-8b"></a>若彼离不离。<a id="a-8c"></a>波夜提。<a id="a-8d"></a>若言汝父母和上阿阇梨同友知识。<a id="a-8e"></a>皆波夜提。<a id="a-8f"></a>是名上。<a id="a-8g"></a>是谓种姓。<a id="a-8h"></a>业者。<a id="a-8i"></a>下中上。<a id="a-8j"></a>下者。<a id="a-8k"></a>汝是屠儿乃至魁脍。<a id="a-8l"></a>复言。<a id="a-8m"></a>我不知汝是某甲说耳。<a id="a-8n"></a>若作是念。<a id="a-8o"></a>欲别离彼令向己。<a id="a-8p"></a>彼若离不离。<a id="a-8q"></a>皆波夜提。<a id="a-8r"></a>若父母和上阿阇梨同友知识。<a id="a-8s"></a>皆波夜提。<a id="a-8t"></a>是名下。<a id="a-8u"></a>中者。<a id="a-8v"></a>汝是卖香肆上人。<a id="a-8w"></a>乃至通使人。<a id="a-8x"></a>复言。<a id="a-8y"></a>我不知汝是某甲说耳。<a id="a-8z"></a>若作是念。<a id="a-90"></a>欲别离彼令向己。<a id="a-91"></a>若离不离。<a id="a-92"></a>皆波夜提。<a id="a-93"></a>若父母和上阿阇梨同友知识。<a id="a-94"></a>皆波夜提。<a id="a-95"></a>是名中。<a id="a-96"></a>上者。<a id="a-97"></a>汝是金银肆乃至铜肆上人。<a id="a-98"></a>复言。<a id="a-99"></a>我不知汝是某甲说耳。<a id="a-9A"></a>若作是念。<a id="a-9B"></a>欲别离彼令向己。<a id="a-9C"></a>彼若离不离。<a id="a-9D"></a>波夜提。<a id="a-9E"></a>若父母和上阿阇梨同友知识。<a id="a-9F"></a>皆波夜提。<a id="a-9G"></a>是名上。<a id="a-9H"></a>是谓业。<a id="a-9I"></a>相貌者。<a id="a-9J"></a>下中上。<a id="a-9K"></a>下者。<a id="a-9L"></a>若言汝瞎眼乃至锯齿。<a id="a-9M"></a>复言。<a id="a-9N"></a>我不知汝是某甲说耳。<a id="a-9O"></a>若作是念。<a id="a-9P"></a>欲别离彼令向己。<a id="a-9Q"></a>彼若离不离。<a id="a-9R"></a>波夜提。<a id="a-9S"></a>若父母和上阿阇梨同友知识。<a id="a-9T"></a>皆波夜提。<a id="a-9U"></a>是名下。<a id="a-9V"></a>中者。<a id="a-9W"></a>若言汝大黑大白大黄大赤。<a id="a-9X"></a>复言。<a id="a-9Y"></a>我不知汝是某甲说耳。<a id="a-9Z"></a>若作是念。<a id="a-9a"></a>欲别离彼令向己。<a id="a-9b"></a>若彼离不离。<a id="a-9c"></a>波夜提。<a id="a-9d"></a>父母和上阿阇梨同友知识。<a id="a-9e"></a>皆波夜提。<a id="a-9f"></a>是名中。<a id="a-9g"></a>上者。<a id="a-9h"></a>若言汝有三十二相圆光金色。<a id="a-9i"></a>复言。<a id="a-9j"></a>我不知汝是某甲说耳。<a id="a-9k"></a>若作是念。<a id="a-9l"></a>欲别离彼令向己。<a id="a-9m"></a>若彼离不离。<a id="a-9n"></a>波夜提。<a id="a-9o"></a>父母和上阿阇梨同友知识。<a id="a-9p"></a>皆波夜提。<a id="a-9q"></a>是名上。<a id="a-9r"></a>病者。<a id="a-9s"></a>无下中上。<a id="a-9t"></a>一切病皆名下。<a id="a-9u"></a>若言汝有癣疥乃至癫狂。<a id="a-9v"></a>复言。<a id="a-9w"></a>我不知汝是某甲说耳。<a id="a-9x"></a>若作是念。<a id="a-9y"></a>欲别离彼令向己。<a id="a-9z"></a>若彼离不离。<a id="a-A0"></a>波夜提。<a id="a-A1"></a>若父母和上阿阇梨同友知识。<a id="a-A2"></a>皆波夜提。<a id="a-A3"></a>是名病。<a id="a-A4"></a>罪者。<a id="a-A5"></a>无有下中上。<a id="a-A6"></a>一切罪皆名下。<a id="a-A7"></a>若言汝犯波罗夷。<a id="a-A8"></a>乃至越毗尼罪。<a id="a-A9"></a>复言。<a id="a-AA"></a>我不知汝是某甲说耳。<a id="a-AB"></a>作是念。<a id="a-AC"></a>欲别离彼令与己合。<a id="a-AD"></a>若彼离不离。<a id="a-AE"></a>波夜提。<a id="a-AF"></a>若父母和上阿阇梨同友知识。<a id="a-AG"></a>皆波夜提。<a id="a-AH"></a>骂者。<a id="a-AI"></a>无下中上。<a id="a-AJ"></a>一切骂皆名下。<a id="a-AK"></a>作世间恶骂淫秽丑恶语。<a id="a-AL"></a>若作如是骂。<a id="a-AM"></a>乃至离不离。<a id="a-AN"></a>波夜提。<a id="a-AO"></a>若言汝父母和上阿阇梨同友知识。<a id="a-AP"></a>皆波夜提。<a id="a-AQ"></a>是名骂。<a id="a-AR"></a>结使者。<a id="a-AS"></a>无有下中上。<a id="a-AT"></a>一切结使皆名下。<a id="a-AU"></a>汝是愚痴人。<a id="a-AV"></a>闇钝无知。<a id="a-AW"></a>犹如泥聚。<a id="a-AX"></a>亦如牛羊白鹄角鸱。<a id="a-AY"></a>作如是种种语。<a id="a-AZ"></a>复言。<a id="a-Aa"></a>我不知汝是某甲说耳。<a id="a-Ab"></a>若作是念。<a id="a-Ac"></a>欲别离彼令向己。<a id="a-Ad"></a>若彼离不离。<a id="a-Ae"></a>波夜提。<a id="a-Af"></a>若父母和上阿阇梨同友知识皆波夜提。<a id="a-Ag"></a>是名结使。<a id="a-Ah"></a>于比丘所两舌。<a id="a-Ai"></a>波夜提。<a id="a-Aj"></a>于比丘尼所两舌。<a id="a-Ak"></a>偷兰罪。<a id="a-Al"></a>于式叉摩尼沙弥沙弥尼。<a id="a-Am"></a>越毗尼。<a id="a-An"></a>于俗人越毗尼心悔。<a id="a-Ao"></a>是故说。</p>
  <p id="aAp">佛住舍卫城。<a id="a-Aq"></a>广说如上。<a id="a-Ar"></a>时六群比丘。<a id="a-As"></a>知众僧如法如律灭诤事已。<a id="a-At"></a>作是言。<a id="a-Au"></a>此事不了。<a id="a-Av"></a>当更断。<a id="a-Aw"></a>六群比丘作此语已。<a id="a-Ax"></a>还诤事起。<a id="a-Ay"></a>不和合住。<a id="a-Az"></a>诸比丘。<a id="a-B0"></a>以是事往白世尊。<a id="a-B1"></a>佛言。<a id="a-B2"></a>呼六群比丘来。<a id="a-B3"></a>来已佛问六群比丘。<a id="a-B4"></a>汝实知众僧如法如律灭诤已。<a id="a-B5"></a>更发起耶。<a id="a-B6"></a>答言。<a id="a-B7"></a>实尔。<a id="a-B8"></a>佛言。<a id="a-B9"></a>何故如是。<a id="a-BA"></a>答言。<a id="a-BB"></a>我作如是方便以为乐。<a id="a-BC"></a>佛言。<a id="a-BD"></a>痴人。<a id="a-BE"></a>恼乱梵行人。<a id="a-BF"></a>此是恶事。<a id="a-BG"></a>云何为乐。<a id="a-BH"></a>佛语六群比丘。<a id="a-BI"></a>汝常不闻。<a id="a-BJ"></a>我以无数方便赞叹于梵行人所。<a id="a-BK"></a>身常行慈。<a id="a-BL"></a>口心行慈耶。<a id="a-BM"></a>常应恭敬。<a id="a-BN"></a>汝今云何作是恶事。<a id="a-BO"></a>此非法非律。<a id="a-BP"></a>不如佛教。<a id="a-BQ"></a>不可以是长养善法。<a id="a-BR"></a>佛告诸比丘。<a id="a-BS"></a>依止舍卫城住者尽集。<a id="a-BT"></a>以十利故。<a id="a-BU"></a>与诸比丘制戒。<a id="a-BV"></a>乃至已闻者当重闻。<a id="a-BW"></a>若比丘。<a id="a-BX"></a>知僧如法如律灭诤事已。<a id="a-BY"></a>还更发起。<a id="a-BZ"></a>作是言。<a id="a-Ba"></a>此羯磨不了。<a id="a-Bb"></a>当更作如是因缘。<a id="a-Bc"></a>不异者。<a id="a-Bd"></a>波夜提。<a id="a-Be"></a>比丘者。<a id="a-Bf"></a>如上说。<a id="a-Bg"></a>知者。<a id="a-Bh"></a>若自知若从他闻。<a id="a-Bi"></a>僧者。<a id="a-Bj"></a>八种如上说。<a id="a-Bk"></a>诤事者。<a id="a-Bl"></a>有四种。<a id="a-Bm"></a>相言诤。<a id="a-Bn"></a>诽谤诤。<a id="a-Bo"></a>罪诤。<a id="a-Bp"></a>常所行事诤。<a id="a-Bq"></a>如法如律灭诤事者。<a id="a-Br"></a>七灭诤事中。<a id="a-Bs"></a>一一如法如律。<a id="a-Bt"></a>灭已更发。<a id="a-Bu"></a>举如是因缘。<a id="a-Bv"></a>不异者。<a id="a-Bw"></a>波夜提。<a id="a-Bx"></a>波夜提者。<a id="a-By"></a>如上说。<a id="a-Bz"></a>四诤者。<a id="a-C0"></a>相言诤。<a id="a-C1"></a>诽谤诤。<a id="a-C2"></a>罪诤。<a id="a-C3"></a>常所行事诤。<a id="a-C4"></a>相言诤事。<a id="a-C5"></a>用三毗尼一一灭。<a id="a-C6"></a>何等三。<a id="a-C7"></a>现前毗尼灭。<a id="a-C8"></a>多觅毗尼灭。<a id="a-C9"></a>布草毗尼灭。<a id="a-CA"></a>现前毗尼者。</p>
  <p id="aCB">佛住舍卫城。<a id="a-CC"></a>时拘睒弥比丘斗诤相言。<a id="a-CD"></a>同止不和合法言。<a id="a-CE"></a>非法律言。<a id="a-CF"></a>非律罪言。<a id="a-CG"></a>非罪重罪轻罪。<a id="a-CH"></a>可治不可治法。<a id="a-CI"></a>羯磨非法羯磨。<a id="a-CJ"></a>和合羯磨。<a id="a-CK"></a>不和合羯磨。<a id="a-CL"></a>应作不应作。<a id="a-CM"></a>尔时坐中一比丘作是语。<a id="a-CN"></a>诸大德。<a id="a-CO"></a>此非法非律。<a id="a-CP"></a>与修多罗不相应。<a id="a-CQ"></a>毗尼不相应。<a id="a-CR"></a>优波提舍不相应。<a id="a-CS"></a>与修多罗毗尼优波提舍相违。<a id="a-CT"></a>起诸染漏。<a id="a-CU"></a>如我所说。<a id="a-CV"></a>是法是律。<a id="a-CW"></a>是佛教与修多罗毗尼优波提舍。<a id="a-CX"></a>相应不生染漏。<a id="a-CY"></a>是比丘言。<a id="a-CZ"></a>诸大德。<a id="a-Ca"></a>我不能灭此诤。<a id="a-Cb"></a>我诣舍卫城。<a id="a-Cc"></a>到世尊所。<a id="a-Cd"></a>当问灭此诤事。<a id="a-Ce"></a>是比丘到已头面礼佛足却住一面。<a id="a-Cf"></a>白佛言。<a id="a-Cg"></a>世尊。<a id="a-Ch"></a>拘睒弥诸比丘斗诤相言。<a id="a-Ci"></a>同止不和合。<a id="a-Cj"></a>所谓法非法。<a id="a-Ck"></a>乃至我不能灭此诤事。<a id="a-Cl"></a>当往世尊所。<a id="a-Cm"></a>问灭此诤事。<a id="a-Cn"></a>唯愿世尊。<a id="a-Co"></a>为诸比丘灭此诤事。<a id="a-Cp"></a>尔时世尊告优波离。<a id="a-Cq"></a>汝往诣拘睒弥国。<a id="a-Cr"></a>如法如律灭此诤事。<a id="a-Cs"></a>所谓现前毗尼灭。<a id="a-Ct"></a>优波离诤事。<a id="a-Cu"></a>有三处起。<a id="a-Cv"></a>若一人若众多。<a id="a-Cw"></a>若僧亦应三处。<a id="a-Cx"></a>舍三处。<a id="a-Cy"></a>取三处灭。<a id="a-Cz"></a>优波离汝往诣拘睒弥比丘所。<a id="a-D0"></a>如法如律灭此诤事。<a id="a-D1"></a>所谓现前毗尼灭。<a id="a-D2"></a>尊者优波离白佛言。<a id="a-D3"></a>世尊。<a id="a-D4"></a>比丘成就几法。<a id="a-D5"></a>能灭此诤事。<a id="a-D6"></a>佛告优波离。<a id="a-D7"></a>比丘成就五法。<a id="a-D8"></a>能灭诤事。<a id="a-D9"></a>何等五。<a id="a-DA"></a>知是实非是不实。<a id="a-DB"></a>是利益非不利益。<a id="a-DC"></a>得伴非不得伴。<a id="a-DD"></a>得平等伴非不得平等伴。<a id="a-DE"></a>得时非不得时。<a id="a-DF"></a>优波离。<a id="a-DG"></a>若非时断事。<a id="a-DH"></a>或破僧或僧诤。<a id="a-DI"></a>或僧离散。<a id="a-DJ"></a>若得时灭诤者。<a id="a-DK"></a>僧不破不诤不分散。<a id="a-DL"></a>是为五法成就。<a id="a-DM"></a>比丘能灭诤事。<a id="a-DN"></a>为诸梵行者。<a id="a-DO"></a>爱念称赞。<a id="a-DP"></a>今汝往至拘睒弥比丘所。<a id="a-DQ"></a>如法如律如佛教断事。<a id="a-DR"></a>所谓现前毗尼灭。<a id="a-DS"></a>尔时尊者优波离礼世尊足已。<a id="a-DT"></a>往拘睒弥比丘所言。<a id="a-DU"></a>长老。<a id="a-DV"></a>还去到彼诤事起处。<a id="a-DW"></a>当彼间灭。<a id="a-DX"></a>莫此间断事。<a id="a-DY"></a>何以故。<a id="a-DZ"></a>此间众僧和合欢喜不诤。<a id="a-Da"></a>共一学住。<a id="a-Db"></a>不应扰乱。<a id="a-Dc"></a>尔时拘睒弥比丘白尊者优波离言。<a id="a-Dd"></a>大德。<a id="a-De"></a>我若能于彼灭诤事者。<a id="a-Df"></a>不来诣此。<a id="a-Dg"></a>唯愿尊者。<a id="a-Dh"></a>为我至彼灭此诤事。<a id="a-Di"></a>优波离言。<a id="a-Dj"></a>我若往到彼应作羯磨者。<a id="a-Dk"></a>作羯磨。<a id="a-Dl"></a>应治罚者。<a id="a-Dm"></a>当罚之。<a id="a-Dn"></a>应作折伏羯磨不语羯磨。<a id="a-Do"></a>发喜羯磨。<a id="a-Dp"></a>摈出羯磨。<a id="a-Dq"></a>举羯磨。<a id="a-Dr"></a>别住羯磨。<a id="a-Ds"></a>摩那埵羯磨。<a id="a-Dt"></a>阿浮呵那羯磨。<a id="a-Du"></a>有如是如是过。<a id="a-Dv"></a>我当作如是羯磨治。<a id="a-Dw"></a>汝等尔时心莫不悦。<a id="a-Dx"></a>彼使比丘白尊者优波离言。<a id="a-Dy"></a>我等若有如是过。<a id="a-Dz"></a>当受如是治。<a id="a-E0"></a>心无不悦。<a id="a-E1"></a>时尊者优波离复至佛所。<a id="a-E2"></a>白佛言。<a id="a-E3"></a>世尊。<a id="a-E4"></a>欲灭彼比丘诤事。<a id="a-E5"></a>当云何用心。<a id="a-E6"></a>佛告优波离。<a id="a-E7"></a>欲灭诤事者。<a id="a-E8"></a>当先自筹量身力福德力辩才力无畏力。<a id="a-E9"></a>知事缘起。<a id="a-EA"></a>比丘先自思量有如是等力。<a id="a-EB"></a>又此诤事起来。<a id="a-EC"></a>未久此人心调软诤事易可灭。<a id="a-ED"></a>此比丘尔时应作灭诤。<a id="a-EE"></a>若自思量无上诸力。<a id="a-EF"></a>诤事起已久。<a id="a-EG"></a>其人刚强非可卒灭。<a id="a-EH"></a>当求大德比丘共灭此事。<a id="a-EI"></a>若无大德比丘者。<a id="a-EJ"></a>当求多闻比丘。<a id="a-EK"></a>若无多闻者。<a id="a-EL"></a>当求阿练若比丘。<a id="a-EM"></a>若无阿练若比丘者。<a id="a-EN"></a>当求大势力优婆塞。<a id="a-EO"></a>彼诤比丘见优婆塞已。<a id="a-EP"></a>心生惭愧诤事易灭。<a id="a-EQ"></a>若复无此优婆塞者。<a id="a-ER"></a>当求于王。<a id="a-ES"></a>若大臣有势力者。<a id="a-ET"></a>彼诤比丘见此豪势。<a id="a-EU"></a>心生敬畏诤事易灭。<a id="a-EV"></a>若在冬时灭此诤事者。<a id="a-EW"></a>当于无风寒温暖屏处治。<a id="a-EX"></a>客比丘来当与炉火。<a id="a-EY"></a>若是春时。<a id="a-EZ"></a>当于凉处。<a id="a-Ea"></a>若树下敷床座。<a id="a-Eb"></a>行冷水浆饮。<a id="a-Ec"></a>当以扇扇若是夏时。<a id="a-Ed"></a>当于高凉处。<a id="a-Ee"></a>随时所须事事供给。<a id="a-Ef"></a>尔时当举一堪能比丘有黠慧。<a id="a-Eg"></a>知事因缘不怯弱。<a id="a-Eh"></a>不求他过。<a id="a-Ei"></a>不畏众人。<a id="a-Ej"></a>若优婆塞来。<a id="a-Ek"></a>当为赞叹和合僧功德。<a id="a-El"></a>复语优婆塞。<a id="a-Em"></a>如世尊说。<a id="a-En"></a>一法出世令天人苦恼天人失利。<a id="a-Eo"></a>所谓一法者。<a id="a-Ep"></a>坏乱众僧身坏命终。<a id="a-Eq"></a>直入泥黎。<a id="a-Er"></a>又优婆塞如世尊说。<a id="a-Es"></a>一法出世天人安乐天人得利。<a id="a-Et"></a>所谓一法者。<a id="a-Eu"></a>和合众僧身坏命终。<a id="a-Ev"></a>得生善处。<a id="a-Ew"></a>天上人中。<a id="a-Ex"></a>如是优婆塞欲得大功德者。<a id="a-Ey"></a>当和合众僧。<a id="a-Ez"></a>二众语时。<a id="a-F0"></a>是比丘应谛观其事。<a id="a-F1"></a>取其语字句义味。<a id="a-F2"></a>时坐中有比丘。<a id="a-F3"></a>非闼赖吒比丘。<a id="a-F4"></a>作闼赖吒相。<a id="a-F5"></a>作是语。<a id="a-F6"></a>听诸大德。<a id="a-F7"></a>本作如是语。<a id="a-F8"></a>今作如是语。<a id="a-F9"></a>不相应时。<a id="a-FA"></a>此人皆性软可折伏者。<a id="a-FB"></a>应僧中语令羞愧。<a id="a-FC"></a>汝不善作不和合事。<a id="a-FD"></a>作不和合见众僧。<a id="a-FE"></a>今日为是事故。<a id="a-FF"></a>于此中集。<a id="a-FG"></a>若是恶人执性刚暴。<a id="a-FH"></a>能增长诤事。<a id="a-FI"></a>应作软语。<a id="a-FJ"></a>语言。<a id="a-FK"></a>长老。<a id="a-FL"></a>众僧今日聚集为灭此事故。<a id="a-FM"></a>我当共长老作伴和合灭此诤事。<a id="a-FN"></a>若是比丘心意柔软已尔时僧断事人语。<a id="a-FO"></a>有事比丘言。<a id="a-FP"></a>汝今出此事。<a id="a-FQ"></a>此比丘作如是言。<a id="a-FR"></a>我今出此事。<a id="a-FS"></a>愿僧与我如法如律断。<a id="a-FT"></a>尔时应呵责此人令惭羞。<a id="a-FU"></a>应语汝不善。<a id="a-FV"></a>何有众僧非法非律断事。<a id="a-FW"></a>彼比丘若言。<a id="a-FX"></a>我未曾僧中语。<a id="a-FY"></a>愿众僧教我仪法。<a id="a-FZ"></a>尔时应教作是言。<a id="a-Fa"></a>我今出此诤事因缘。<a id="a-Fb"></a>随僧教敕我当奉行。<a id="a-Fc"></a>彼比丘若不随僧语。<a id="a-Fd"></a>复应语言。<a id="a-Fe"></a>汝若不受僧教者。<a id="a-Ff"></a>我当僧中拔筹驱汝出众。<a id="a-Fg"></a>是比丘若复不随语者。<a id="a-Fh"></a>尔时复应遣优婆塞。<a id="a-Fi"></a>问是比丘言。<a id="a-Fj"></a>汝当随僧教不。<a id="a-Fk"></a>若不随者。<a id="a-Fl"></a>我当与汝白衣法。<a id="a-Fm"></a>驱汝出聚落城邑。<a id="a-Fn"></a>知是比丘所诤事。<a id="a-Fo"></a>若是小小诤事者。<a id="a-Fp"></a>僧即优婆塞前灭。<a id="a-Fq"></a>若是鄙秽事慰喻优婆塞令出已。<a id="a-Fr"></a>僧如法如律如修多罗。<a id="a-Fs"></a>随其事实用现前毗尼除灭。<a id="a-Ft"></a>尔时尊者阿难往到佛所。<a id="a-Fu"></a>头面礼足白世尊言。<a id="a-Fv"></a>所谓现前毗尼灭云何名为现前毗尼灭。<a id="a-Fw"></a>佛告阿难。<a id="a-Fx"></a>比丘诤事。<a id="a-Fy"></a>法非法律非律。<a id="a-Fz"></a>罪非罪。<a id="a-G0"></a>轻罪重罪。<a id="a-G1"></a>可治罪不可治罪。<a id="a-G2"></a>法羯磨非法羯磨。<a id="a-G3"></a>和合羯磨。<a id="a-G4"></a>不和合羯磨。<a id="a-G5"></a>应作不应作羯磨。<a id="a-G6"></a>阿难。<a id="a-G7"></a>若有如是事起。<a id="a-G8"></a>应疾集僧。<a id="a-G9"></a>疾集僧已检校此事。<a id="a-GA"></a>如法如律如修多罗。<a id="a-GB"></a>随其事实用现前毗尼除灭。<a id="a-GC"></a>若成就五非法。<a id="a-GD"></a>不成与现前毗尼。<a id="a-GE"></a>何等五。<a id="a-GF"></a>不现前与。<a id="a-GG"></a>不问。<a id="a-GH"></a>不受过。<a id="a-GI"></a>不如法。<a id="a-GJ"></a>不和合与。<a id="a-GK"></a>是名五非法不成与。<a id="a-GL"></a>现前毗尼。<a id="a-GM"></a>若成就五如法成与现前毗尼。<a id="a-GN"></a>何等五。<a id="a-GO"></a>现前与问受过如法和合与。<a id="a-GP"></a>是名五法成就与。<a id="a-GQ"></a>现前毗尼。<a id="a-GR"></a>如是阿难。<a id="a-GS"></a>如法如律如佛教。<a id="a-GT"></a>用现前毗尼灭诤事已。<a id="a-GU"></a>若有客比丘。<a id="a-GV"></a>若去比丘。<a id="a-GW"></a>若与欲比丘。<a id="a-GX"></a>若见不欲比丘。<a id="a-GY"></a>若新受戒比丘。<a id="a-GZ"></a>若在坐睡比丘。<a id="a-Ga"></a>是诸比丘。<a id="a-Gb"></a>作是言。<a id="a-Gc"></a>如是不好羯磨。<a id="a-Gd"></a>别佛别法别僧。<a id="a-Ge"></a>如牛羊僧。<a id="a-Gf"></a>不善羯磨。<a id="a-Gg"></a>羯磨不成就。<a id="a-Gh"></a>阿难。<a id="a-Gi"></a>如是更发起者。<a id="a-Gj"></a>得波夜提罪。<a id="a-Gk"></a>是名相言诤。<a id="a-Gl"></a>以现前毗尼灭诽谤诤者。<a id="a-Gm"></a>若比丘不见不闻不疑。<a id="a-Gn"></a>比丘犯波罗夷。<a id="a-Go"></a>僧伽婆尸沙。<a id="a-Gp"></a>波夜提。<a id="a-Gq"></a>波罗提提舍尼。<a id="a-Gr"></a>越毗尼以是五篇罪谤。<a id="a-Gs"></a>是名诽谤诤。<a id="a-Gt"></a>用二毗尼灭。<a id="a-Gu"></a>所谓忆念毗尼灭。<a id="a-Gv"></a>不痴毗尼灭。<a id="a-Gw"></a>忆念毗尼者。</p>
  <p id="aGx">佛住王舍城。<a id="a-Gy"></a>慈地比丘尼作非梵行。<a id="a-Gz"></a>遂便妊身到六群比丘所。<a id="a-H0"></a>作是言。<a id="a-H1"></a>我作非梵行事。<a id="a-H2"></a>今者有娠。<a id="a-H3"></a>尊者。<a id="a-H4"></a>与谁有嫌。<a id="a-H5"></a>我能谤之。<a id="a-H6"></a>六群报言。<a id="a-H7"></a>善哉姊妹。<a id="a-H8"></a>乃欲为我作饶益事。<a id="a-H9"></a>陀骠摩罗子。<a id="a-HA"></a>是我生怨。<a id="a-HB"></a>与我破房舍及不好床。<a id="a-HC"></a>蓐粗恶饮食。<a id="a-HD"></a>若此人久在梵行者。<a id="a-HE"></a>我等长夜受苦。<a id="a-HF"></a>汝看此比丘斋日大众说法时。<a id="a-HG"></a>在中者汝当往彼众中以非梵行谤。<a id="a-HH"></a>答言。<a id="a-HI"></a>当如尊者教。<a id="a-HJ"></a>是比丘尼若月八日十四日十五日。<a id="a-HK"></a>大众说法时。<a id="a-HL"></a>往到众前。<a id="a-HM"></a>而作是言。<a id="a-HN"></a>尊者。<a id="a-HO"></a>为我办酥油粳米诸饮食。<a id="a-HP"></a>具修治房舍。<a id="a-HQ"></a>并求佐产人。<a id="a-HR"></a>我产时至是长老。<a id="a-HS"></a>答言。<a id="a-HT"></a>姊妹。<a id="a-HU"></a>汝自知之。<a id="a-HV"></a>我无此事。<a id="a-HW"></a>比丘尼复言。<a id="a-HX"></a>奇怪奇怪。<a id="a-HY"></a>汝是丈夫。<a id="a-HZ"></a>晨去夜来。<a id="a-Ha"></a>共我从事。<a id="a-Hb"></a>而今说言。<a id="a-Hc"></a>我无此事。<a id="a-Hd"></a>勿复多言。<a id="a-He"></a>但当与我办酥油等。<a id="a-Hf"></a>我今产时已至长老。<a id="a-Hg"></a>复言。<a id="a-Hh"></a>姊妹。<a id="a-Hi"></a>汝自知我无是事。<a id="a-Hj"></a>如是三说而去。<a id="a-Hk"></a>是时众中诸不信者。<a id="a-Hl"></a>便作是念。<a id="a-Hm"></a>此等二人皆是年少。<a id="a-Hn"></a>必有此事。<a id="a-Ho"></a>忠信之人。<a id="a-Hp"></a>皆生疑惑。<a id="a-Hq"></a>为有为无。<a id="a-Hr"></a>诸上信者便作是言。<a id="a-Hs"></a>此尊者已灭三毒恶法。<a id="a-Ht"></a>永尽无有此事。<a id="a-Hu"></a>尔时尊者陀骠摩罗子。<a id="a-Hv"></a>作非梵行。<a id="a-Hw"></a>恶名流布。<a id="a-Hx"></a>屏处亦闻。<a id="a-Hy"></a>众多亦闻。<a id="a-Hz"></a>僧中亦闻。<a id="a-I0"></a>诸比丘以上因缘。<a id="a-I1"></a>具白世尊。<a id="a-I2"></a>佛言。<a id="a-I3"></a>比丘是陀骠摩罗子。<a id="a-I4"></a>非梵行事。<a id="a-I5"></a>恶名流布。<a id="a-I6"></a>汝等当于屏处三问。<a id="a-I7"></a>众多人中三问。<a id="a-I8"></a>僧中三问。<a id="a-I9"></a>屏处问者。<a id="a-IA"></a>应作是问。<a id="a-IB"></a>陀骠摩罗子长老。<a id="a-IC"></a>慈地比丘尼作是语。<a id="a-ID"></a>是事知不。<a id="a-IE"></a>时长老言。<a id="a-IF"></a>我不知。<a id="a-IG"></a>作不忆作。<a id="a-IH"></a>如是第二第三问。<a id="a-II"></a>众多人中三问亦如是众僧中问言。<a id="a-IJ"></a>陀骠摩罗子长老。<a id="a-IK"></a>慈地比丘尼作是言。<a id="a-IL"></a>是事知不。<a id="a-IM"></a>答言。<a id="a-IN"></a>我不知。<a id="a-IO"></a>作不忆作。<a id="a-IP"></a>第二第三问亦如是。<a id="a-IQ"></a>诸比丘以是事。<a id="a-IR"></a>往白世尊。<a id="a-IS"></a>长老陀骠摩罗子已屏处三问。<a id="a-IT"></a>多人中三问。<a id="a-IU"></a>僧中三问。<a id="a-IV"></a>自言。<a id="a-IW"></a>我不知。<a id="a-IX"></a>作不忆作。<a id="a-IY"></a>佛告诸比丘。<a id="a-IZ"></a>此陀骠摩罗子清净无罪。<a id="a-Ia"></a>是慈地比丘尼自言犯。<a id="a-Ib"></a>应驱出。<a id="a-Ic"></a>时王舍城比丘尼。<a id="a-Id"></a>嫌世尊作如是言。<a id="a-Ie"></a>看是断事不平等。<a id="a-If"></a>二人俱犯罪。<a id="a-Ig"></a>云何置比丘。<a id="a-Ih"></a>驱比丘尼。<a id="a-Ii"></a>若俱有罪当俱出。<a id="a-Ij"></a>若无罪当俱置。<a id="a-Ik"></a>云何世尊驱一置一。<a id="a-Il"></a>诸比丘以是因缘。<a id="a-Im"></a>具白世尊。<a id="a-In"></a>佛告阿难。<a id="a-Io"></a>汝往呼王舍城比丘尼僧来。<a id="a-Ip"></a>唯然世尊。<a id="a-Iq"></a>尔时阿难至比丘尼所。<a id="a-Ir"></a>作是言。<a id="a-Is"></a>诸姊妹。<a id="a-It"></a>世尊呼汝等。<a id="a-Iu"></a>时比丘尼语尊者阿难言。<a id="a-Iv"></a>我于世尊所。<a id="a-Iw"></a>无有事缘。<a id="a-Ix"></a>何故呼我。<a id="a-Iy"></a>若有事缘不呼自往。<a id="a-Iz"></a>尊者还去。<a id="a-J0"></a>我无缘事。<a id="a-J1"></a>不能往。<a id="a-J2"></a>时阿难作是念。<a id="a-J3"></a>此是奇异。<a id="a-J4"></a>蒙世尊恩。<a id="a-J5"></a>得出家为道。<a id="a-J6"></a>云何于佛不起敬心不从教命。<a id="a-J7"></a>尔时阿难还到世尊所。<a id="a-J8"></a>头面礼足。<a id="a-J9"></a>以是因缘。<a id="a-JA"></a>具白世尊。<a id="a-JB"></a>佛告阿难。<a id="a-JC"></a>汝往语王舍城比丘尼言。<a id="a-JD"></a>汝有过。<a id="a-JE"></a>世尊敕汝令去。<a id="a-JF"></a>不得住此。<a id="a-JG"></a>阿难受教。<a id="a-JH"></a>即往比丘尼所。<a id="a-JI"></a>作是言。<a id="a-JJ"></a>姊妹。<a id="a-JK"></a>汝有过。<a id="a-JL"></a>世尊敕汝令去。<a id="a-JM"></a>不得住此。<a id="a-JN"></a>比丘尼答尊者阿难言。<a id="a-JO"></a>我于城外无诸缘事。<a id="a-JP"></a>不能去。<a id="a-JQ"></a>若有缘者不敕自去。<a id="a-JR"></a>尔时阿难作是念。<a id="a-JS"></a>奇异蒙世尊恩。<a id="a-JT"></a>得出家为道。<a id="a-JU"></a>云何于佛不生敬心。<a id="a-JV"></a>呼来不来。<a id="a-JW"></a>遣去不去。<a id="a-JX"></a>阿难即还佛所。<a id="a-JY"></a>头面礼足。<a id="a-JZ"></a>以是因缘具白世尊。<a id="a-Ja"></a>佛语阿难。<a id="a-Jb"></a>如来应供正遍知。<a id="a-Jc"></a>若于城邑聚落比丘比丘尼僧。<a id="a-Jd"></a>呼来不来。<a id="a-Je"></a>遣去不去者。<a id="a-Jf"></a>如来自当避去。<a id="a-Jg"></a>阿难汝取我僧伽梨来。<a id="a-Jh"></a>时尊者阿难即授僧伽梨。<a id="a-Ji"></a>世尊于中时不语比丘僧。<a id="a-Jj"></a>唯将阿难。<a id="a-Jk"></a>经过五通居士聚落。<a id="a-Jl"></a>向舍卫城。<a id="a-Jm"></a>尔时韦提希子阿阇世王杀父王已。<a id="a-Jn"></a>深怀愁毒。<a id="a-Jo"></a>常日三诣世尊忏悔。<a id="a-Jp"></a>清旦日中晡时。<a id="a-Jq"></a>晨朝忏悔。<a id="a-Jr"></a>已中时复来不见世尊。<a id="a-Js"></a>即问诸比丘世尊所在。<a id="a-Jt"></a>诸比丘答言。<a id="a-Ju"></a>世尊已去。<a id="a-Jv"></a>王作是言。<a id="a-Jw"></a>世尊每行时一月半月。<a id="a-Jx"></a>常语我。<a id="a-Jy"></a>今何因缘默然而去。<a id="a-Jz"></a>时诸比丘闻佛向所说。<a id="a-K0"></a>即答言。<a id="a-K1"></a>大王。<a id="a-K2"></a>王舍城诸比丘尼不从世尊教命。<a id="a-K3"></a>呼来不来。<a id="a-K4"></a>遣去不去。<a id="a-K5"></a>如是大王当知。<a id="a-K6"></a>如来应供正遍知若于城邑聚落比丘比丘尼僧。<a id="a-K7"></a>语来不来。<a id="a-K8"></a>遣去不去。<a id="a-K9"></a>如来便自避去。<a id="a-KA"></a>今王舍城比丘尼僧不从佛教是故世尊默然而去。<a id="a-KB"></a>王闻是语。<a id="a-KC"></a>极大嗔恚。<a id="a-KD"></a>敕语诸臣。<a id="a-KE"></a>现我境内。<a id="a-KF"></a>诸比丘尼僧。<a id="a-KG"></a>一切驱出。<a id="a-KH"></a>时有智臣。<a id="a-KI"></a>即谏王言。<a id="a-KJ"></a>非境内诸比丘尼一切有过。<a id="a-KK"></a>但王舍城比丘尼违世尊教。<a id="a-KL"></a>王即用臣言。<a id="a-KM"></a>敕诸有司。<a id="a-KN"></a>驱王舍城比丘尼出。<a id="a-KO"></a>尔时诸司皆捉杖木土块瓦石。<a id="a-KP"></a>打掷诸比丘尼。<a id="a-KQ"></a>驱令出城作是责言。<a id="a-KR"></a>汝弊恶人。<a id="a-KS"></a>蒙世尊恩。<a id="a-KT"></a>得出家为道。<a id="a-KU"></a>而不恭敬。<a id="a-KV"></a>违背佛教。<a id="a-KW"></a>速出去坐。<a id="a-KX"></a>汝弊恶老妪。<a id="a-KY"></a>使我不见世尊不闻正法。<a id="a-KZ"></a>汝等速出不得住此。<a id="a-Ka"></a>尔时里巷诸人见是事已。<a id="a-Kb"></a>皆遥骂言。<a id="a-Kc"></a>乃至使我不见世尊不闻正法。<a id="a-Kd"></a>汝等速出不得住此。<a id="a-Ke"></a>尔时优陀夷亦捉杖驱出诸比丘尼。<a id="a-Kf"></a>呵责亦如上说。<a id="a-Kg"></a>王敕诸臣。<a id="a-Kh"></a>汝等观比丘尼。<a id="a-Ki"></a>若随世尊后去者。<a id="a-Kj"></a>汝等当为作法护。<a id="a-Kk"></a>令得安隐。<a id="a-Kl"></a>若向余处去者。<a id="a-Km"></a>便随其意。<a id="a-Kn"></a>不须作护。<a id="a-Ko"></a>时诸比丘尼出城已。<a id="a-Kp"></a>各作是言。<a id="a-Kq"></a>若我等向余方者。<a id="a-Kr"></a>在在处处皆见驱逐。<a id="a-Ks"></a>无得住处。<a id="a-Kt"></a>我等今当随世尊后去。<a id="a-Ku"></a>世尊朝所发处。<a id="a-Kv"></a>诸比丘尼暮到。<a id="a-Kw"></a>如是在道。<a id="a-Kx"></a>恒降一日。<a id="a-Ky"></a>尔时世尊欲化度故。<a id="a-Kz"></a>过五通居士聚落。<a id="a-L0"></a>向舍卫城。<a id="a-L1"></a>五通居士常法闻比丘比丘尼僧来。<a id="a-L2"></a>至一由延。<a id="a-L3"></a>迎设种种供养。<a id="a-L4"></a>尔时五通居士闻此诸比丘尼来。<a id="a-L5"></a>即入正受观之。<a id="a-L6"></a>诸比丘尼为何因缘故来。<a id="a-L7"></a>观已见彼诸比丘尼一切有过。<a id="a-L8"></a>皆被驱罚。<a id="a-L9"></a>未得解过。<a id="a-LA"></a>非是净器。<a id="a-LB"></a>无圣法分。<a id="a-LC"></a>作是观已。<a id="a-LD"></a>都不往迎设诸供养。<a id="a-LE"></a>诸比丘尼展转借问。<a id="a-LF"></a>来至其门。<a id="a-LG"></a>语言。<a id="a-LH"></a>王舍城诸比丘尼。<a id="a-LI"></a>今在门外。<a id="a-LJ"></a>令居士知。<a id="a-LK"></a>居士即敕使人与破屋弊床褥。<a id="a-LL"></a>不供给暖水洗足及涂足油。<a id="a-LM"></a>亦不与非时浆。<a id="a-LN"></a>亦不问讯安慰。<a id="a-LO"></a>夜不然灯。<a id="a-LP"></a>明旦复不供给齿木净水。<a id="a-LQ"></a>与粗饮食食已。<a id="a-LR"></a>遣令速去。<a id="a-LS"></a>诸比丘尼出外已。<a id="a-LT"></a>自相谓言。<a id="a-LU"></a>我闻此居士常有信心。<a id="a-LV"></a>恭敬供养众僧。<a id="a-LW"></a>如今观之。<a id="a-LX"></a>无有信敬。<a id="a-LY"></a>中有比丘尼。<a id="a-LZ"></a>谓诸人言。<a id="a-La"></a>止止阿姨。<a id="a-Lb"></a>当自观察。<a id="a-Lc"></a>我等违世尊教。<a id="a-Ld"></a>得此供给已自过分。<a id="a-Le"></a>诸比丘尼渐渐前行。<a id="a-Lf"></a>到舍卫城。<a id="a-Lg"></a>诣阿难所。<a id="a-Lh"></a>头面礼足。<a id="a-Li"></a>却住一面。<a id="a-Lj"></a>白阿难言。<a id="a-Lk"></a>我等欲见世尊礼觐问讯。<a id="a-Ll"></a>愿为比丘尼僧白世尊。<a id="a-Lm"></a>唯哀听许。<a id="a-Ln"></a>阿难答言。<a id="a-Lo"></a>善哉诸姊。<a id="a-Lp"></a>即诣佛所。<a id="a-Lq"></a>头面礼足。<a id="a-Lr"></a>却住一面。<a id="a-Ls"></a>白佛言。<a id="a-Lt"></a>王舍城比丘尼僧。<a id="a-Lu"></a>欲来奉觐世尊。<a id="a-Lv"></a>听者当命使前。<a id="a-Lw"></a>佛告阿难。<a id="a-Lx"></a>汝莫令王舍城比丘尼僧来见我。<a id="a-Ly"></a>阿难言。<a id="a-Lz"></a>善哉礼佛即还。<a id="a-M0"></a>至比丘尼所告言。<a id="a-M1"></a>诸姊。<a id="a-M2"></a>世尊有教不听汝前。<a id="a-M3"></a>第二第三亦如是。<a id="a-M4"></a>佛告阿难。<a id="a-M5"></a>汝何故为王舍城比丘尼殷勤乃尔。<a id="a-M6"></a>阿难白佛言。<a id="a-M7"></a>世尊。<a id="a-M8"></a>我不作比丘尼想。<a id="a-M9"></a>何以故世尊呼来不来。<a id="a-MA"></a>遣去不去。<a id="a-MB"></a>故但世尊语有余理。<a id="a-MC"></a>言王舍城比丘尼僧。<a id="a-MD"></a>以僧故。<a id="a-ME"></a>是故殷勤。<a id="a-MF"></a>佛言。<a id="a-MG"></a>听王舍城比丘尼僧前阿难即还比丘尼所。<a id="a-MH"></a>语言。<a id="a-MI"></a>诸姊。<a id="a-MJ"></a>大得善利。<a id="a-MK"></a>世尊听汝等前。<a id="a-ML"></a>诸比丘尼闻已。<a id="a-MM"></a>皆称善哉善哉。<a id="a-MN"></a>阿难即前佛所。<a id="a-MO"></a>头面礼足。<a id="a-MP"></a>却住一面。<a id="a-MQ"></a>白佛言。<a id="a-MR"></a>世尊。<a id="a-MS"></a>我等不善。<a id="a-MT"></a>如小儿愚痴。<a id="a-MU"></a>不识福田。<a id="a-MV"></a>不知恩养。<a id="a-MW"></a>不受世尊教。<a id="a-MX"></a>我今自知见罪。<a id="a-MY"></a>唯愿世尊受我悔过。<a id="a-MZ"></a>佛告王舍城比丘尼。<a id="a-Ma"></a>汝等不善。<a id="a-Mb"></a>如小儿愚痴。<a id="a-Mc"></a>不识福田。<a id="a-Md"></a>不知恩养。<a id="a-Me"></a>世尊。<a id="a-Mf"></a>呼来不来遣去不去。<a id="a-Mg"></a>汝今自见罪听汝悔过。<a id="a-Mh"></a>于圣法中能悔过者。<a id="a-Mi"></a>增长善根自今已去勿复更作。<a id="a-Mj"></a>若比丘僧如法唤比丘尼僧比丘尼僧法应即来。<a id="a-Mk"></a>若不来者。<a id="a-Ml"></a>得越毗尼罪。<a id="a-Mm"></a>比丘僧应遮此比丘尼僧布萨自恣若来时不听入门。<a id="a-Mn"></a>若比丘僧如法唤众多比丘尼呼一比丘尼亦如是。<a id="a-Mo"></a>若众多比丘如法唤比丘尼僧。<a id="a-Mp"></a>法应即来。<a id="a-Mq"></a>若不来者。<a id="a-Mr"></a>得越毗尼罪应遮此比丘尼布萨自恣若来时不听入门若众多比丘如法唤众多比丘尼。<a id="a-Ms"></a>唤一比丘尼亦如是。<a id="a-Mt"></a>若一比丘如法唤比丘尼僧。<a id="a-Mu"></a>唤众多比丘尼唤一比丘尼。<a id="a-Mv"></a>比丘尼法应即来。<a id="a-Mw"></a>若不来者。<a id="a-Mx"></a>得越毗尼罪。<a id="a-My"></a>应遮此比丘尼布萨自恣。<a id="a-Mz"></a>若来时不听入门若尼僧。<a id="a-N0"></a>若众多比丘尼若一比丘尼。<a id="a-N1"></a>向比丘僧。<a id="a-N2"></a>向众多比丘。<a id="a-N3"></a>向一比丘悔过法如前向佛悔过法中广说尔时世尊为王舍城比丘尼随顺说法。<a id="a-N4"></a>示教利喜。<a id="a-N5"></a>时一比丘尼得法眼净。<a id="a-N6"></a>佛告诸比丘尼。<a id="a-N7"></a>汝等可去还案来时。<a id="a-N8"></a>道若五通居士。<a id="a-N9"></a>若有所说。<a id="a-NA"></a>汝当受行。<a id="a-NB"></a>尔时王舍城诸比丘尼。<a id="a-NC"></a>即还趣五通聚落。<a id="a-ND"></a>时五通居士即入定。<a id="a-NE"></a>观见此诸比丘尼已。<a id="a-NF"></a>向佛忏悔。<a id="a-NG"></a>悉皆清净。<a id="a-NH"></a>成就法器。<a id="a-NI"></a>时五通居士案如常法。<a id="a-NJ"></a>乘白草马车一由延迎。<a id="a-NK"></a>遥见诸比丘尼僧。<a id="a-NL"></a>便下车步进。<a id="a-NM"></a>褊袒右肩右膝着地。<a id="a-NN"></a>合掌白言。<a id="a-NO"></a>善来阿姨。<a id="a-NP"></a>行道不疲极耶。<a id="a-NQ"></a>居士即请诸比丘尼。<a id="a-NR"></a>在前行从后而归。<a id="a-NS"></a>到家中已。<a id="a-NT"></a>与好新房床褥卧具。<a id="a-NU"></a>与暖水洗足与涂足油。<a id="a-NV"></a>与非时浆。<a id="a-NW"></a>暮然灯火安慰问讯言。<a id="a-NX"></a>阿姨。<a id="a-NY"></a>安隐住。<a id="a-NZ"></a>明旦供给齿木澡水。<a id="a-Na"></a>与种种粥。<a id="a-Nb"></a>至时与随适饮食。<a id="a-Nc"></a>食已偏袒右肩右膝着地。<a id="a-Nd"></a>合掌白言。<a id="a-Ne"></a>我今请阿姨。<a id="a-Nf"></a>夏安居。<a id="a-Ng"></a>我当供给所须衣食床卧病瘦医药。<a id="a-Nh"></a>当教学受诵经偈。<a id="a-Ni"></a>唯除布萨自恣。<a id="a-Nj"></a>尔时诸比丘尼作是念。<a id="a-Nk"></a>今已四月十二日夏坐已逼。<a id="a-Nl"></a>又世尊复敕当受五通居士语。<a id="a-Nm"></a>思惟是已。<a id="a-Nn"></a>即便受请夏安居。<a id="a-No"></a>居士日日为比丘尼说四念处。<a id="a-Np"></a>诸比丘尼闻此法已。<a id="a-Nq"></a>初夜后夜精勤不懈。<a id="a-Nr"></a>修习圣道。<a id="a-Ns"></a>成就得证。<a id="a-Nt"></a>诸比丘尼受自恣竟。<a id="a-Nu"></a>我等当诣世尊。<a id="a-Nv"></a>礼敬问讯。<a id="a-Nw"></a>自说果证时。<a id="a-Nx"></a>诸比丘尼向舍卫城。<a id="a-Ny"></a>到阿难所。<a id="a-Nz"></a>头面礼足。<a id="a-O0"></a>却住一面。<a id="a-O1"></a>白尊者阿难言。<a id="a-O2"></a>如来应供正遍知。<a id="a-O3"></a>为诸声闻说四念处。<a id="a-O4"></a>我等初夜后夜精进不懈。<a id="a-O5"></a>修习圣道成就得证。<a id="a-O6"></a>作是语已。<a id="a-O7"></a>便还所住。<a id="a-O8"></a>诸比丘尼众去不久。<a id="a-O9"></a>时尊者阿难。<a id="a-OA"></a>诣世尊所。<a id="a-OB"></a>头面礼足。<a id="a-OC"></a>却住一面。<a id="a-OD"></a>以王舍城诸比丘尼所说。<a id="a-OE"></a>具白世尊。<a id="a-OF"></a>乃至修道得证。<a id="a-OG"></a>尊者阿难说是语已。<a id="a-OH"></a>复白佛言。<a id="a-OI"></a>是事云何。<a id="a-OJ"></a>唯愿解说。<a id="a-OK"></a>佛告阿难。<a id="a-OL"></a>如诸比丘尼所说真实无异。<a id="a-OM"></a>何以故。<a id="a-ON"></a>若比丘比丘尼优婆塞优婆夷。<a id="a-OO"></a>其有能于四念处精勤修习。<a id="a-OP"></a>一切皆得成就得证。<a id="a-OQ"></a>如四念处经中广说。<a id="a-OR"></a>时诸比丘白佛言。<a id="a-OS"></a>世尊。<a id="a-OT"></a>有何因缘王舍城比丘尼于世尊不识恩分。<a id="a-OU"></a>来舍卫城。<a id="a-OV"></a>诣阿难所。<a id="a-OW"></a>不觐世尊。<a id="a-OX"></a>使优陀夷捉杖驱逐。<a id="a-OY"></a>尊者阿难殷勤请救。<a id="a-OZ"></a>唯愿解说。<a id="a-Oa"></a>佛告诸比丘此诸比丘尼不但今日于我不识恩分。<a id="a-Ob"></a>优陀夷捉杖驱逐。<a id="a-Oc"></a>阿难殷勤请救。<a id="a-Od"></a>过去世时。<a id="a-Oe"></a>已曾如是。<a id="a-Of"></a>如象王本生经中广说。</p>
 </body>
</html>