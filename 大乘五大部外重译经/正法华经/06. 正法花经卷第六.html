<!doctype html>
<html id="z3IBTfNM9" data-ver="1372">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">正法花经卷第六</h1>
  <h2 id="a2">药王如来品第十</h2>
  <p id="a3">佛告诸比丘，<a id="a-4"></a>道法一等无有二乘，<a id="a-5"></a>谓无上正真道，<a id="a-6"></a>往古来今无有两正，<a id="a-7"></a>犹如众流四渎归海合为一味，<a id="a-8"></a>如日所照靡不周遍未曾增减，<a id="a-9"></a>若族姓子欲至正觉，<a id="a-A"></a>解无三涂去来今者，<a id="a-B"></a>当学受持正法花经分别空慧无六度想，<a id="a-C"></a>不以花香伎乐供养，<a id="a-D"></a>为供养也。<a id="a-E"></a>当了三脱，<a id="a-F"></a>至三达智无极之慧，<a id="a-G"></a>乃为供养，<a id="a-H"></a>所以者何？<a id="a-I"></a>乃昔久远劫难称限，<a id="a-J"></a>尔时有佛，<a id="a-K"></a>号药王如来至真等正觉明行成为善逝世间解无上士道法御天人师为佛众祐，<a id="a-L"></a>世界名大净，<a id="a-M"></a>劫曰净除，<a id="a-N"></a>药王如来寿二十中劫，<a id="a-O"></a>诸声闻众三十六亿，<a id="a-P"></a>菩萨大士有十二亿，<a id="a-Q"></a>时转轮王名曰宝盖，<a id="a-R"></a>典主四域，<a id="a-S"></a>王有千子，<a id="a-T"></a>端政勇猛，<a id="a-U"></a>有七宝圣臣，<a id="a-V"></a>降伏怨敌，<a id="a-W"></a>其王供养药王如来，<a id="a-X"></a>具足五中劫，<a id="a-Y"></a>与眷属俱一切施安奉敬药王，<a id="a-Z"></a>过五劫已告其千子，<a id="a-a"></a>吾已供侍如来，<a id="a-b"></a>若等亦当顺遵前绪，<a id="a-c"></a>于时千子闻父王教，<a id="a-d"></a>复以五劫供养药王如来，<a id="a-e"></a>进以上妙不违所安，<a id="a-f"></a>彼一太子名曰善盖，<a id="a-g"></a>闲居独处静然思念，<a id="a-h"></a>我等今者供养如来，<a id="a-i"></a>宁有殊特超彼者乎！<a id="a-j"></a>承佛威神虚空有天，<a id="a-k"></a>而语之曰：<a id="a-l"></a>今族姓子岂欲知耶？<a id="a-m"></a>有法供养最尊无极。<a id="a-n"></a>又问曰：<a id="a-o"></a>何谓法之供养？<a id="a-p"></a>天曰：<a id="a-q"></a>尔当往问药王如来，<a id="a-r"></a>普当为若分别说之，<a id="a-s"></a>善盖即起诣药王如来所，<a id="a-t"></a>稽首于地白药王如来曰：<a id="a-u"></a>法之供养奉顺典者，<a id="a-v"></a>为何谓乎？<a id="a-w"></a>世尊告曰：<a id="a-x"></a>法之供养者，<a id="a-y"></a>顺若如来所说经典深妙优奥，<a id="a-z"></a>开化一切世间人民，<a id="a-10"></a>难受难见出家舍利，<a id="a-11"></a>志求菩萨诸箧之藏，<a id="a-12"></a>旷邈处中，<a id="a-13"></a>以总持印而印之，<a id="a-14"></a>精进力行不退转轮，<a id="a-15"></a>现于六度无极之慧，<a id="a-16"></a>殷勤揽摄佛之道品，<a id="a-17"></a>不起法忍开入正典，<a id="a-18"></a>于诸群生，<a id="a-19"></a>设大慈哀，<a id="a-1A"></a>降伏魔兵离诸法见，<a id="a-1B"></a>觉了演畅十二因缘，<a id="a-1C"></a>无我无人非寿非命，<a id="a-1D"></a>志空无愿无想之法，<a id="a-1E"></a>不由众行，<a id="a-1F"></a>处于道场而转法轮，<a id="a-1G"></a>劝诸天龙揵沓和等，<a id="a-1H"></a>莫不乐仰，<a id="a-1I"></a>开阐法藏护诸贤圣，<a id="a-1J"></a>宣扬显布诸菩萨行，<a id="a-1K"></a>究竟众苦无我非身，<a id="a-1L"></a>群生违禁立以所便，<a id="a-1M"></a>众魔异道堕颠倒见贪猗有为，<a id="a-1N"></a>常怀怖懅而为咨嗟，<a id="a-1O"></a>诸佛之德，<a id="a-1P"></a>使灭生死慰除所患，<a id="a-1Q"></a>而见安隐无为之事，<a id="a-1R"></a>去来今佛所叹如是，<a id="a-1S"></a>而割判了微妙色像，<a id="a-1T"></a>总持崖底诸法法忍，<a id="a-1U"></a>开道宣布阐发诸器，<a id="a-1V"></a>权便所义将养正法，<a id="a-1W"></a>是为法之供养，<a id="a-1X"></a>设于诸经志在法忍，<a id="a-1Y"></a>敷陈典籍而顺反复，<a id="a-1Z"></a>演训其要无诸邪见，<a id="a-1a"></a>无所从生不起法忍，<a id="a-1b"></a>无我无人入诸因缘，<a id="a-1c"></a>无瞋不诤无所讼诉，<a id="a-1d"></a>无我无寿循执句义，<a id="a-1e"></a>而无识著慧无放逸，<a id="a-1f"></a>将御心识住无所住，<a id="a-1g"></a>识理指趣因导非义，<a id="a-1h"></a>洮汰通流诸所猗法，<a id="a-1i"></a>不造见人恃怙真谛，<a id="a-1j"></a>如法所归无著无入，<a id="a-1k"></a>断诸猗著灭诸无黠，<a id="a-1l"></a>生老病死悉为除屏，<a id="a-1m"></a>观十二缘而不可尽，<a id="a-1n"></a>睹诸住见不随颠倒，<a id="a-1o"></a>是为族姓子法之供养，<a id="a-1p"></a>王子善盖，<a id="a-1q"></a>从药王佛闻法供养，<a id="a-1r"></a>应时逮得柔顺法忍，<a id="a-1s"></a>即脱身衣以覆佛上，<a id="a-1t"></a>白世尊曰：<a id="a-1u"></a>唯加圣恩建立我志，<a id="a-1v"></a>如来灭后，<a id="a-1w"></a>愿护正法兴法供养，<a id="a-1x"></a>降魔怨敌将迎后法，<a id="a-1y"></a>时佛知心，<a id="a-1z"></a>然其末世当护法城，<a id="a-20"></a>佛告比丘王子善盖，<a id="a-21"></a>因佛现在，<a id="a-22"></a>以家之信出家为道，<a id="a-23"></a>常精进学兴诸德本，<a id="a-24"></a>不久成就立五神通，<a id="a-25"></a>总持辩才无能断截，<a id="a-26"></a>佛灭度后，<a id="a-27"></a>神通总持力无所畏，<a id="a-28"></a>即皆具足，<a id="a-29"></a>于十中劫，<a id="a-2A"></a>药王如来所说经法，<a id="a-2B"></a>为转法轮，<a id="a-2C"></a>善盖比丘护正法故，<a id="a-2D"></a>于一世中化千亿人，<a id="a-2E"></a>悉发</p>
  <p id="a2F">无上正真道意而不退转，<a id="a-2G"></a>十四载人立声闻缘觉地，<a id="a-2H"></a>不可计人得生天上，<a id="a-2I"></a>比丘欲知时王宝盖，<a id="a-2J"></a>岂将异乎？<a id="a-2K"></a>今现在佛宝[火+佥]如来至真等正觉是，<a id="a-2L"></a>其王千子，<a id="a-2M"></a>此贤劫中千佛兴者是，<a id="a-2N"></a>拘楼秦如来为始，<a id="a-2O"></a>最后成者名曰欣乐，<a id="a-2P"></a>太子善盖，<a id="a-2Q"></a>今我身是，<a id="a-2R"></a>是故当知，<a id="a-2S"></a>一切所供无过法养，<a id="a-2T"></a>去来今佛皆从是出，<a id="a-2U"></a>若族姓子族姓女，<a id="a-2V"></a>欲得供养十方诸佛，<a id="a-2W"></a>即当受持正法花经，<a id="a-2X"></a>持讽诵读宣示一切，<a id="a-2Y"></a>分别一乘无有三乘道，<a id="a-2Z"></a>时佛颂曰：<a id="a-2a"></a>假使有一，<a id="a-2b"></a>欲解大法，<a id="a-2c"></a>开化一切，<a id="a-2d"></a>皆至正觉，<a id="a-2e"></a>当孚受持，<a id="a-2f"></a>斯法华经，<a id="a-2g"></a>宣示远近，<a id="a-2h"></a>诸未闻者，<a id="a-2i"></a>譬如泉流，<a id="a-2j"></a>皆归于海，<a id="a-2k"></a>合为一味，<a id="a-2l"></a>无有若干，<a id="a-2m"></a>声闻缘觉，<a id="a-2n"></a>及菩萨道，<a id="a-2o"></a>一切皆归，<a id="a-2p"></a>无上正真，<a id="a-2q"></a>譬如日月，<a id="a-2r"></a>照于天下，<a id="a-2s"></a>百谷药木，<a id="a-2t"></a>及诸荆蕀，<a id="a-2u"></a>斯典如是，<a id="a-2v"></a>以无极慧，<a id="a-2w"></a>照耀三界，<a id="a-2x"></a>皆入一义，<a id="a-2y"></a>曩昔如来，<a id="a-2z"></a>名曰药王，<a id="a-30"></a>时有圣王，<a id="a-31"></a>名曰宝盖，<a id="a-32"></a>五劫供养，<a id="a-33"></a>彼药王佛，<a id="a-34"></a>一切施安，<a id="a-35"></a>无所乏少，<a id="a-36"></a>告诸千子，<a id="a-37"></a>使供养佛，<a id="a-38"></a>千子受教，<a id="a-39"></a>踊跃等心，<a id="a-3A"></a>供养如来，<a id="a-3B"></a>亦俱五劫，<a id="a-3C"></a>饮食床卧，<a id="a-3D"></a>幡盖妓乐，<a id="a-3E"></a>善盖太子，<a id="a-3F"></a>闲居自惟，<a id="a-3G"></a>宁有供养，<a id="a-3H"></a>逾于此乎，<a id="a-3I"></a>空中天言，<a id="a-3J"></a>法供养胜，<a id="a-3K"></a>即自问言，<a id="a-3L"></a>何谓法养，<a id="a-3M"></a>天便告曰，<a id="a-3N"></a>当行问佛，<a id="a-3O"></a>太子即问，<a id="a-3P"></a>佛为具说，<a id="a-3Q"></a>难解之句，<a id="a-3R"></a>深妙法藏，<a id="a-3S"></a>空无想愿，<a id="a-3T"></a>乃入正慧，<a id="a-3U"></a>大慈大悲，<a id="a-3V"></a>降伏众魔，<a id="a-3W"></a>六十二见，<a id="a-3X"></a>自然为除，<a id="a-3Y"></a>无常苦空，<a id="a-3Z"></a>非身之事，<a id="a-3a"></a>无我无人，<a id="a-3b"></a>无寿无命，<a id="a-3c"></a>顺至将持，<a id="a-3d"></a>不起法忍，<a id="a-3e"></a>转不退轮，<a id="a-3f"></a>法法相照，<a id="a-3g"></a>十二因缘，<a id="a-3h"></a>展转相生，<a id="a-3i"></a>已解本无，<a id="a-3j"></a>无有终始，<a id="a-3k"></a>于是善盖，<a id="a-3l"></a>得柔顺忍，<a id="a-3m"></a>佛灭度后，<a id="a-3n"></a>守护法城，<a id="a-3o"></a>精进不懈，<a id="a-3p"></a>得五神通，<a id="a-3q"></a>总持辩才，<a id="a-3r"></a>开化一切，<a id="a-3s"></a>时千亿人，<a id="a-3t"></a>皆立大道，<a id="a-3u"></a>十四载人，<a id="a-3v"></a>声闻缘觉，<a id="a-3w"></a>无央数人，<a id="a-3x"></a>得生天上，<a id="a-3y"></a>以故叹称，<a id="a-3z"></a>法供为最，<a id="a-40"></a>假使有人，<a id="a-41"></a>欲供养者，<a id="a-42"></a>当受持此，<a id="a-43"></a>正法华经，<a id="a-44"></a>分别如来，<a id="a-45"></a>善权方便，<a id="a-46"></a>无有二乘，<a id="a-47"></a>皆归一道。</p>
  <p id="a48">尔时世尊告八万菩萨，<a id="a-49"></a>因药王开士缘诸菩萨等，<a id="a-4A"></a>宁察斯四部众，<a id="a-4B"></a>无央数亿天龙鬼神阿须伦迦留罗真陀罗揵沓和摩休勒人与非人，<a id="a-4C"></a>比丘比丘尼清信士清信女声闻缘觉菩萨，<a id="a-4D"></a>现在目睹欲闻如来说斯经典，<a id="a-4E"></a>一切众会闻一颂一偈，<a id="a-4F"></a>一发意顷欢喜劝助，<a id="a-4G"></a>佛皆授斯四部之决，<a id="a-4H"></a>当得无上正真道意，<a id="a-4I"></a>佛告药王，<a id="a-4J"></a>假使如来灭度之后，<a id="a-4K"></a>闻斯经典一颂四句，<a id="a-4L"></a>发意之顷代劝助者，<a id="a-4M"></a>佛皆授决，<a id="a-4N"></a>当得无上正真之道，<a id="a-4O"></a>前已奉侍亿百千佛，<a id="a-4P"></a>从亿百千佛发意立愿，<a id="a-4Q"></a>是等俦类，<a id="a-4R"></a>愍伤众人故来生耳，<a id="a-4S"></a>从是经典受持一颂，<a id="a-4T"></a>讽诵书写载于竹帛，<a id="a-4U"></a>铭著心怀念而不忘，<a id="a-4V"></a>若听颂音恭敬察之，<a id="a-4W"></a>方如如来圣尊上句，<a id="a-4X"></a>若以华香缯彩幢幡，<a id="a-4Y"></a>发意供养是经卷者，<a id="a-4Z"></a>叉手向之稽首作礼，<a id="a-4a"></a>则当谓之世间自归。<a id="a-4b"></a>又告药王，<a id="a-4c"></a>若族姓子族姓女，<a id="a-4d"></a>假使能持一颂，<a id="a-4e"></a>劝助欢喜闻经卷名，<a id="a-4f"></a>若得闻名则当觉是，<a id="a-4g"></a>将来世尊展转相谓，<a id="a-4h"></a>族姓子族姓女，<a id="a-4i"></a>来世便为如来至真等正觉，<a id="a-4j"></a>所以者何？<a id="a-4k"></a>其受是经持读诵写，<a id="a-4l"></a>观听供养幡华缯彩杂香芬薰，<a id="a-4m"></a>则当谓斯族姓子女成无上正真道，<a id="a-4n"></a>得灭度已若觐如来，<a id="a-4o"></a>则普愍伤诸天世人，<a id="a-4p"></a>从其所愿而得自恣，<a id="a-4q"></a>常生人间欲演斯经，<a id="a-4r"></a>其人本已造微妙行，<a id="a-4s"></a>因所作行则当生于严净佛土，<a id="a-4t"></a>常自观缘欲讲法故，<a id="a-4u"></a>当知斯党愍伤群生，<a id="a-4v"></a>佛灭度故故来生此，<a id="a-4w"></a>则有反复如来所使，<a id="a-4x"></a>其族姓子则谓彼人行如来事，<a id="a-4y"></a>世尊所遣，<a id="a-4z"></a>其有讲说如来所宣，<a id="a-50"></a>斯法训者若复不畅，<a id="a-51"></a>其身续蒙，<a id="a-52"></a>假使有人志姓凶险常怀毒害，<a id="a-53"></a>发意之顷，<a id="a-54"></a>为其人说不可之事，<a id="a-55"></a>其殃难测，<a id="a-56"></a>若一劫中诽谤如来毁斯人者，<a id="a-57"></a>罪等无异，<a id="a-58"></a>是皆悉为如世尊种，<a id="a-59"></a>若族姓子讲斯典时，<a id="a-5A"></a>有小童子受是经卷，<a id="a-5B"></a>白衣沙门，<a id="a-5C"></a>若以言语恶事向之，<a id="a-5D"></a>所不可意加于其人，<a id="a-5E"></a>使闻恶言，<a id="a-5F"></a>至诚虚妄宣扬怨声，<a id="a-5G"></a>则在殃罪，<a id="a-5H"></a>犹如害意向于如来，<a id="a-5I"></a>族姓子女，<a id="a-5J"></a>受斯经典持讽诵读，<a id="a-5K"></a>而不游行不为人说，<a id="a-5L"></a>当获衅咎。<a id="a-5M"></a>若受持经，<a id="a-5N"></a>当以衣被甘膳饭食香华灯火琦珍殊妙供养奉散，<a id="a-5O"></a>斯族姓子斯族姓女，<a id="a-5P"></a>则为大宝当为作礼，<a id="a-5Q"></a>所以者何？<a id="a-5R"></a>乃能一反闻斯经典，<a id="a-5S"></a>若有听者以所供养，<a id="a-5T"></a>志愿无上正真道故，<a id="a-5U"></a>时佛颂曰：<a id="a-5V"></a>若欲住佛道，<a id="a-5W"></a>志慕己功德，<a id="a-5X"></a>当供养彼人，<a id="a-5Y"></a>持斯经典者，<a id="a-5Z"></a>若乐诸通慧，<a id="a-5a"></a>恣意有所说，</p>
  <p id="a5b">则当受斯典，<a id="a-5c"></a>并供养侍者，<a id="a-5d"></a>说此经法者，<a id="a-5e"></a>愍伤于众生，<a id="a-5f"></a>世吼之所遣，<a id="a-5g"></a>来化群生类，<a id="a-5h"></a>假使持是典，<a id="a-5i"></a>所生常精进，<a id="a-5j"></a>强勇而自来，<a id="a-5k"></a>矜哀于众庶，<a id="a-5l"></a>自在所欲生，<a id="a-5m"></a>最后于末世，<a id="a-5n"></a>从彼得睹遇，<a id="a-5o"></a>斯经为尊上，<a id="a-5p"></a>所当供奉养，<a id="a-5q"></a>诸天人香华，<a id="a-5r"></a>衣服诸覆盖，<a id="a-5s"></a>常供给法师。</p>
  <p id="a5t">恭敬彼人，<a id="a-5u"></a>常当如佛，<a id="a-5v"></a>寻叉手礼，<a id="a-5w"></a>自然圣道，<a id="a-5x"></a>若最后时，<a id="a-5y"></a>逢值斯经，<a id="a-5z"></a>佛灭度已，<a id="a-60"></a>受持经卷，<a id="a-61"></a>常当供养，<a id="a-62"></a>如奉最胜，<a id="a-63"></a>饭食之属，<a id="a-64"></a>诸昧具膳，<a id="a-65"></a>房室床卧，<a id="a-66"></a>衣被亿数，<a id="a-67"></a>一反闻之，<a id="a-68"></a>崇进如是，<a id="a-69"></a>如来则授，<a id="a-6A"></a>其人之决，<a id="a-6B"></a>佛遣彼士，<a id="a-6C"></a>来在人间，<a id="a-6D"></a>若有最胜，<a id="a-6E"></a>值遇斯典，<a id="a-6F"></a>设使闻者，<a id="a-6G"></a>书写执持，<a id="a-6H"></a>于今佛在，<a id="a-6I"></a>见于目前，<a id="a-6J"></a>诽谤如来，<a id="a-6K"></a>具足一劫，<a id="a-6L"></a>心中怀恨，<a id="a-6M"></a>面色改常，<a id="a-6N"></a>其人即获，<a id="a-6O"></a>无数殃衅，<a id="a-6P"></a>设有受持，<a id="a-6Q"></a>是经卷者，<a id="a-6R"></a>而分别说，<a id="a-6S"></a>为他人解，<a id="a-6T"></a>若有诽谤，<a id="a-6U"></a>此等伦者，<a id="a-6V"></a>其罪过彼，<a id="a-6W"></a>不可计数，<a id="a-6X"></a>假使有人，<a id="a-6Y"></a>面现赞佛，<a id="a-6Z"></a>而叉十指，<a id="a-6a"></a>具足一劫，<a id="a-6b"></a>清净志求，<a id="a-6c"></a>斯尊佛道，<a id="a-6d"></a>亿百千垓，<a id="a-6e"></a>咨嗟赞颂，<a id="a-6f"></a>称咏法师，<a id="a-6g"></a>发心悦豫，<a id="a-6h"></a>其人获福，<a id="a-6i"></a>不可限量，<a id="a-6j"></a>用宣誉是，<a id="a-6k"></a>明智者德，<a id="a-6l"></a>彼士获福，<a id="a-6m"></a>复超于斯，<a id="a-6n"></a>而有人来，<a id="a-6o"></a>供养学者，<a id="a-6p"></a>若于十八，<a id="a-6q"></a>亿千诸劫，<a id="a-6r"></a>其人供进，<a id="a-6s"></a>珍馔众味，<a id="a-6t"></a>诸天香华，<a id="a-6u"></a>细柔精妙，<a id="a-6v"></a>计劫之数，<a id="a-6w"></a>十八千亿，<a id="a-6x"></a>和声悦颜，<a id="a-6y"></a>崎岖以献，<a id="a-6z"></a>若有一反，<a id="a-70"></a>闻是经者，<a id="a-71"></a>得诸利庆，<a id="a-72"></a>无极难比。</p>
  <p id="a73">佛告药王菩萨，<a id="a-74"></a>吾每散告，<a id="a-75"></a>前后所宣经品无量，<a id="a-76"></a>甫当说者经号甚多，<a id="a-77"></a>比拟世间一切诸法，<a id="a-78"></a>今此典颂，<a id="a-79"></a>名祚显绰最尊第一，<a id="a-7A"></a>普天率土所不信乐，<a id="a-7B"></a>如来正觉无所毁败，<a id="a-7C"></a>于内燕居，<a id="a-7D"></a>密从法师受斯典者，<a id="a-7E"></a>则为如来威力所护，<a id="a-7F"></a>无能破坏，<a id="a-7G"></a>乃前世时曾得闻之，<a id="a-7H"></a>如来现在有闻斯典，<a id="a-7I"></a>多有诽谤，<a id="a-7J"></a>何况如来灭度之后，<a id="a-7K"></a>难得值遇，<a id="a-7L"></a>所欲志愿而见覆盖，<a id="a-7M"></a>观族姓子女为如此也。<a id="a-7N"></a>他方世界现在如来，<a id="a-7O"></a>悉睹见之，<a id="a-7P"></a>在所存立己身还闻，<a id="a-7Q"></a>诸信力也。<a id="a-7R"></a>善本力，<a id="a-7S"></a>志愿力，<a id="a-7T"></a>在如来室等顿一处，<a id="a-7U"></a>斯之伦党德如是也。<a id="a-7V"></a>求如来水志存佛掌，<a id="a-7W"></a>是乃前世愿行所致，<a id="a-7X"></a>佛灭度后，<a id="a-7Y"></a>若有信此正法典者，<a id="a-7Z"></a>受持书写供养奉顺为他人说，<a id="a-7a"></a>德乃若斯。<a id="a-7b"></a>佛告药王菩萨，<a id="a-7c"></a>若有能说斯经训者，<a id="a-7d"></a>书写见者，<a id="a-7e"></a>则于其人起佛神寺，<a id="a-7f"></a>以大宝立高广长大，<a id="a-7g"></a>不当复著佛舍利也。<a id="a-7h"></a>所以者何？<a id="a-7i"></a>则为全著如来舍利，<a id="a-7j"></a>其有说此经法之处，<a id="a-7k"></a>讽诵歌咏书写，<a id="a-7l"></a>书写已竟，<a id="a-7m"></a>竹帛经卷当供养事，<a id="a-7n"></a>如佛塔寺归命作礼，<a id="a-7o"></a>一切香华杂香芬薰，<a id="a-7p"></a>琴瑟箜篌幢盖缯幡，<a id="a-7q"></a>若有众生欲得佛寺稽首作礼者，<a id="a-7r"></a>当亲近斯经无上道教。<a id="a-7s"></a>又告药王，<a id="a-7t"></a>多有菩萨出家为道，<a id="a-7u"></a>及凡白衣行菩萨法，<a id="a-7v"></a>不能得致如是像经，<a id="a-7w"></a>及见读诵书写供养，<a id="a-7x"></a>其有菩萨，<a id="a-7y"></a>行菩萨行晓了权宜，<a id="a-7z"></a>假使得闻是佛景摸，<a id="a-80"></a>菩萨所行共行法者听者，<a id="a-81"></a>信乐来入其中，<a id="a-82"></a>解达分明即受供养，<a id="a-83"></a>于一座上应近无上正真之道，<a id="a-84"></a>若有见者，<a id="a-85"></a>如是士夫入于斯谊，<a id="a-86"></a>德不可计。<a id="a-87"></a>佛告药王，<a id="a-88"></a>譬如男子渴极求水，<a id="a-89"></a>舍于平地穿凿高原，<a id="a-8A"></a>日日兴功但见燥土，<a id="a-8B"></a>积有时节，<a id="a-8C"></a>其泉玄邃而不得水，<a id="a-8D"></a>复于异时，<a id="a-8E"></a>掘土甚多乃见泥水，<a id="a-8F"></a>浊不可饮当奈之何？<a id="a-8G"></a>其人不懈稍进得水，<a id="a-8H"></a>于时男子睹本瑞应，<a id="a-8I"></a>释除狐疑无复犹豫，<a id="a-8J"></a>吾兴功夫积有日月，<a id="a-8K"></a>今者乃能值得水耳。<a id="a-8L"></a>如是药王，<a id="a-8M"></a>设有菩萨闻是经典，<a id="a-8N"></a>而不受持讽诵学者，<a id="a-8O"></a>去于无上正真之道，<a id="a-8P"></a>为甚远矣。<a id="a-8Q"></a>是景摸者，<a id="a-8R"></a>诸菩萨业，<a id="a-8S"></a>假使闻此正法华经，<a id="a-8T"></a>讽诵精修怀抱在心而奉行之，<a id="a-8U"></a>尔乃疾成最正觉矣。<a id="a-8V"></a>佛语药王，<a id="a-8W"></a>一切菩萨，<a id="a-8X"></a>其有不肯受讽行者，<a id="a-8Y"></a>不能得至无上正真道，<a id="a-8Z"></a>最正觉也。<a id="a-8a"></a>所以者何？<a id="a-8b"></a>吾前已说班宣此言，<a id="a-8c"></a>假使有人不乐斯经，<a id="a-8d"></a>则为违远于诸如来，<a id="a-8e"></a>此经典者，<a id="a-8f"></a>道法之首众慧之元，<a id="a-8g"></a>成就菩萨，<a id="a-8h"></a>若有菩萨闻此经典恐怖畏懅而不爱乐，<a id="a-8i"></a>则当知之。<a id="a-8j"></a>新学乘者，<a id="a-8k"></a>若不恐怖，<a id="a-8l"></a>则是久修菩萨之行，<a id="a-8m"></a>若声闻遇是经法，<a id="a-8n"></a>或恐或怖心怀畏懅，<a id="a-8o"></a>为憍慢恣。<a id="a-8p"></a>佛语药王，<a id="a-8q"></a>如来灭度之后，<a id="a-8r"></a>若有菩萨及大士等，<a id="a-8s"></a>欲以是经为四部说，<a id="a-8t"></a>著如来衣坐于世尊师子之座，<a id="a-8u"></a>然后尔乃为四部众宣传此经，<a id="a-8v"></a>何谓著衣于如来被服，<a id="a-8w"></a>谓人忍辱柔和安雅，<a id="a-8x"></a>是则名为如来被服，<a id="a-8y"></a>其族姓子，<a id="a-8z"></a>当修此衣，<a id="a-90"></a>何谓世尊师子之座，<a id="a-91"></a>解一切法皆悉空寂，<a id="a-92"></a>处无想愿，<a id="a-93"></a>是为世尊师子之座。<a id="a-94"></a>又族姓子，<a id="a-95"></a>当作是住所坐若兹，<a id="a-96"></a>以此经法为比丘比丘</p>
  <p id="a97">尼清信士女天龙鬼神广分别说，<a id="a-98"></a>其心踊跃不怀怯弱，<a id="a-99"></a>志于大道开道四辈，<a id="a-9A"></a>其族姓子，<a id="a-9B"></a>若复处于他方世界，<a id="a-9C"></a>化作化人及与眷属比丘比丘尼清信士清信女颁宣此法，<a id="a-9D"></a>设使有闻而不乐者，<a id="a-9E"></a>吾起令乐必使爱喜，<a id="a-9F"></a>若在闲居圹野之中，<a id="a-9G"></a>有天龙神揵沓和阿须伦迦留罗真陀罗摩休勒，<a id="a-9H"></a>吾遣化人为说经法，<a id="a-9I"></a>虽复迥在异方刹土，<a id="a-9J"></a>普当自现令众人见。<a id="a-9K"></a>若受此典，<a id="a-9L"></a>不识句义失其次绪，<a id="a-9M"></a>使讽学者，<a id="a-9N"></a>蒙其威神令达义次，<a id="a-9O"></a>尔时世尊，<a id="a-9P"></a>即说偈曰：<a id="a-9Q"></a>皆相弃怯乱，<a id="a-9R"></a>而当听此经，<a id="a-9S"></a>是法难得遇，<a id="a-9T"></a>信者亦难值，<a id="a-9U"></a>如人欲求水，<a id="a-9V"></a>穿掘于高原，<a id="a-9W"></a>数数积功夫，<a id="a-9X"></a>但睹燥干土，<a id="a-9Y"></a>彼观自思惟，<a id="a-9Z"></a>其水为甚远，<a id="a-9a"></a>所掘深乃尔，<a id="a-9b"></a>续见干燥土，<a id="a-9c"></a>然后转渐睹，<a id="a-9d"></a>湿土稍稍现，<a id="a-9e"></a>尔乃心决疑，<a id="a-9f"></a>今已得近水，<a id="a-9g"></a>其不闻是经，<a id="a-9h"></a>不数修行者，<a id="a-9i"></a>其人离道远，<a id="a-9j"></a>去佛慧若此，<a id="a-9k"></a>斯经深巍巍，<a id="a-9l"></a>决诸声闻事，<a id="a-9m"></a>还闻此经王，<a id="a-9n"></a>听之思惟义，<a id="a-9o"></a>则得近大道，<a id="a-9p"></a>智者成圣慧，<a id="a-9q"></a>犹如见湿土，<a id="a-9r"></a>尔乃知得水，<a id="a-9s"></a>当入于佛室，<a id="a-9t"></a>被服如来衣，<a id="a-9u"></a>则处吾圣座，<a id="a-9v"></a>明者乃说此，<a id="a-9w"></a>慈心入吾室，<a id="a-9x"></a>忍柔和被服，<a id="a-9y"></a>解空师子座，<a id="a-9z"></a>而说无所畏，<a id="a-A0"></a>设刀凡石打，<a id="a-A1"></a>为人见骂詈，<a id="a-A2"></a>故为说此法，<a id="a-A3"></a>吾悉忍斯音，<a id="a-A4"></a>游在亿千土，<a id="a-A5"></a>吾身当坚固，<a id="a-A6"></a>无思议垓劫，<a id="a-A7"></a>为众生分别，<a id="a-A8"></a>佛灭度之后，<a id="a-A9"></a>为众去怨结，<a id="a-AA"></a>多遣诸化人，<a id="a-AB"></a>而说此经典，<a id="a-AC"></a>比丘比丘尼，<a id="a-AD"></a>清信士女等，<a id="a-AE"></a>当供养此辈，<a id="a-AF"></a>及诸来会者，<a id="a-AG"></a>石打杖挝骂，<a id="a-AH"></a>怀结而恶口，<a id="a-AI"></a>若有设此凶，<a id="a-AJ"></a>化人悉呵教，<a id="a-AK"></a>假使独自行，<a id="a-AL"></a>而讽诵玩习，<a id="a-AM"></a>不被无恶声，<a id="a-AN"></a>质直游闲居，<a id="a-AO"></a>其人在彼行，<a id="a-AP"></a>画夜一己身，<a id="a-AQ"></a>吾遣与共俱，<a id="a-AR"></a>为伴说此典。</p>
  <p id="aAS">其人辩才，<a id="a-AT"></a>无所挂碍，<a id="a-AU"></a>多能明了，<a id="a-AV"></a>随顺之法，<a id="a-AW"></a>可悦人民，<a id="a-AX"></a>亿百千垓，<a id="a-AY"></a>犹如佛圣，<a id="a-AZ"></a>之所建立，<a id="a-Aa"></a>假使有人，<a id="a-Ab"></a>不依此法，<a id="a-Ac"></a>则为名曰，<a id="a-Ad"></a>诸菩萨逆，<a id="a-Ae"></a>学者游行，<a id="a-Af"></a>及有所坐，<a id="a-Ag"></a>得见诸佛，<a id="a-Ah"></a>如江河沙。</p>
  <p data-pb></p>
  <h2 id="aAi">七宝塔品第十一</h2>
  <p id="aAj">尔时佛前，<a id="a-Ak"></a>七宝之塔从地踊出，<a id="a-Al"></a>二万里适现绕佛，<a id="a-Am"></a>超在虚空自然而立，<a id="a-An"></a>其塔殊好色若千变，<a id="a-Ao"></a>五种之华而雨其上，<a id="a-Ap"></a>纷纷如雪，<a id="a-Aq"></a>庄严校饰塔寺讲堂，<a id="a-Ar"></a>以无数宝因共合成，<a id="a-As"></a>百千栏楯窗牖轩户，<a id="a-At"></a>不可称计，<a id="a-Au"></a>悬众幡盖垂宝璎珞，<a id="a-Av"></a>诸明月珠罗列虚空，<a id="a-Aw"></a>犹如众星，<a id="a-Ax"></a>香炉宝瓶满中名香，<a id="a-Ay"></a>栴檀芬馨一切普勋，<a id="a-Az"></a>三千大千佛之国土，<a id="a-B0"></a>金银琉璃水精珊瑚虎魄车磲马瑙，<a id="a-B1"></a>以为宝盖，<a id="a-B2"></a>其盖高显至第一天，<a id="a-B3"></a>忉利诸天及四天王，<a id="a-B4"></a>皆散意华供养七宝塔，<a id="a-B5"></a>其塔寺中自然发声，<a id="a-B6"></a>叹言：<a id="a-B7"></a>善哉善哉世尊安住，<a id="a-B8"></a>审如所言，<a id="a-B9"></a>道德玄妙超绝无侣，<a id="a-BA"></a>慧平等一犹如虚空，<a id="a-BB"></a>实无有异，<a id="a-BC"></a>时四部众见七宝塔，<a id="a-BD"></a>在于空虚高大微妙，<a id="a-BE"></a>巍巍无量光耀炜晔，<a id="a-BF"></a>靡所不照，<a id="a-BG"></a>颁宣善哉，<a id="a-BH"></a>欢喜踊跃叉手而立，<a id="a-BI"></a>瞻戴无厌。<a id="a-BJ"></a>时有菩萨，<a id="a-BK"></a>名曰大辩，<a id="a-BL"></a>见诸天人心怀犹豫，<a id="a-BM"></a>乍悲乍喜欲得知此，<a id="a-BN"></a>何所瑞应，<a id="a-BO"></a>故前问佛，<a id="a-BP"></a>唯然世尊，<a id="a-BQ"></a>今者何故？<a id="a-BR"></a>七宝塔寺现大圣前，<a id="a-BS"></a>高广无极莫不见者，<a id="a-BT"></a>而宝塔寺自然出声，<a id="a-BU"></a>赞曰善哉！<a id="a-BV"></a>何所感动而有此瑞，<a id="a-BW"></a>世尊则告大辩菩萨，<a id="a-BX"></a>此宝塔寺有如来身，<a id="a-BY"></a>完具一定而无缺减，<a id="a-BZ"></a>东方去此不可计会，<a id="a-Ba"></a>诸佛世界有佛，<a id="a-Bb"></a>号名多宝如来，<a id="a-Bc"></a>国曰宝净，<a id="a-Bd"></a>本行道时而自发愿，<a id="a-Be"></a>吾会当以此正法华经当自修成，<a id="a-Bf"></a>使诸菩萨皆得听闻，<a id="a-Bg"></a>然后乃坐于佛树下，<a id="a-Bh"></a>还成无上正真之道，<a id="a-Bi"></a>其佛所念，<a id="a-Bj"></a>果如所言，<a id="a-Bk"></a>为诸十方讲说经法，<a id="a-Bl"></a>开化一切皆令得道，<a id="a-Bm"></a>于时其佛临欲灭度，<a id="a-Bn"></a>普告诸天世间人民及诸比丘，<a id="a-Bo"></a>吾灭度后，<a id="a-Bp"></a>奉如来身全取其体，<a id="a-Bq"></a>一等完具兴大塔寺，<a id="a-Br"></a>若见塔者悉得其所，<a id="a-Bs"></a>功德难限，<a id="a-Bt"></a>于时其佛，<a id="a-Bu"></a>建立如是无极圣化，<a id="a-Bv"></a>十方世界其有讲说此法华经，<a id="a-Bw"></a>吾七宝塔，<a id="a-Bx"></a>踊现诸佛所说经处，<a id="a-By"></a>其舍利身在七宝塔，<a id="a-Bz"></a>赞言善哉！<a id="a-C0"></a>佛告大辩，<a id="a-C1"></a>是七宝塔在于东方而处于下，<a id="a-C2"></a>去是无量江河沙佛土，<a id="a-C3"></a>在于虚空未曾出现，<a id="a-C4"></a>今见能仁如来正觉，<a id="a-C5"></a>本行学道为菩萨时，<a id="a-C6"></a>用众生故不吝身命，<a id="a-C7"></a>精进不懈行权方</p>
  <p id="aC8">便，<a id="a-C9"></a>布施持戒忍辱精进一心智慧，<a id="a-CA"></a>求头与头求眼与眼，<a id="a-CB"></a>求鼻与鼻求耳与耳，<a id="a-CC"></a>手足支体妻子侍从，<a id="a-CD"></a>七宝车乘象马衣裘，<a id="a-CE"></a>国邑墟聚恣人所求，<a id="a-CF"></a>无所爱惜自致得佛，<a id="a-CG"></a>今故来现致敬能仁，<a id="a-CH"></a>欲令能仁佛坐我所有师子金床，<a id="a-CI"></a>讲正法华开化一切，<a id="a-CJ"></a>使蒙其恩，<a id="a-CK"></a>能仁如来寻如所劝，<a id="a-CL"></a>则升讲堂师子之座，<a id="a-CM"></a>分别数演正法华经，<a id="a-CN"></a>而说颂曰：<a id="a-CO"></a>设闻多宝佛，<a id="a-CP"></a>知其名号者，<a id="a-CQ"></a>未曾畏终始，<a id="a-CR"></a>不复遭苦患，<a id="a-CS"></a>若闻药王师，<a id="a-CT"></a>假记名号者，<a id="a-CU"></a>众病自然愈，<a id="a-CV"></a>寻则识宿命，<a id="a-CW"></a>一切所供养，<a id="a-CX"></a>奉法为最上，<a id="a-CY"></a>分别空无慧，<a id="a-CZ"></a>自致得佛道，<a id="a-Ca"></a>宣畅法华经，<a id="a-Cb"></a>以示诸不及，<a id="a-Cc"></a>解本无三乘，<a id="a-Cd"></a>顺一无上真。</p>
  <p id="aCe">佛告大辩，<a id="a-Cf"></a>今者多宝如来至真，<a id="a-Cg"></a>在斯塔寺，<a id="a-Ch"></a>遥闻说此正法华典，<a id="a-Ci"></a>是以踊出，<a id="a-Cj"></a>赞言善哉！<a id="a-Ck"></a>大辩菩萨复白佛言，<a id="a-Cl"></a>唯然世尊，<a id="a-Cm"></a>今我等类诸来会者，<a id="a-Cn"></a>欲得睹见多宝佛形，<a id="a-Co"></a>愿垂恩慈加以威神，<a id="a-Cp"></a>使诸来者各得其所开发大道，<a id="a-Cq"></a>佛告大辩菩萨，<a id="a-Cr"></a>多宝如来本亦自誓，<a id="a-Cs"></a>我之塔寺所至方面，<a id="a-Ct"></a>听此经典设诸如来及四部众，<a id="a-Cu"></a>欲睹吾身，<a id="a-Cv"></a>随其十方之所欲愿，<a id="a-Cw"></a>皆当得见，<a id="a-Cx"></a>咸共供养于此化像。<a id="a-Cy"></a>大辩！<a id="a-Cz"></a>欲知我身，<a id="a-D0"></a>亦当感是十方诸佛，<a id="a-D1"></a>一切世界所化如来，<a id="a-D2"></a>讲说法者皆令诣此。<a id="a-D3"></a>尔时大辩菩萨复白佛言，<a id="a-D4"></a>唯然世尊，<a id="a-D5"></a>垂加大恩，<a id="a-D6"></a>普现一切十方国土诸佛圣德，<a id="a-D7"></a>佛默然可，<a id="a-D8"></a>即时演放眉间众毛微妙光明，<a id="a-D9"></a>普照十方各各五百江河沙等亿百千数诸佛国土，<a id="a-DA"></a>一切世尊各各普现，<a id="a-DB"></a>止其国土坐于树下奇妙庄严师子之座，<a id="a-DC"></a>与无央数百千菩萨，<a id="a-DD"></a>在宝交露布好座具，<a id="a-DE"></a>珍琦殊异悬缯幡盖，<a id="a-DF"></a>垂于四面诸佛座上，<a id="a-DG"></a>为诸众生讲说经法，<a id="a-DH"></a>音声柔和靡不解达，<a id="a-DI"></a>百千菩萨启受所闻，<a id="a-DJ"></a>东西南北四偶上下，<a id="a-DK"></a>无数百千亿垓难量江河沙等诸佛世界，<a id="a-DL"></a>皆亦如是靡不见者。<a id="a-DM"></a>时十方佛各各自告诸菩萨等，<a id="a-DN"></a>诸族姓子，<a id="a-DO"></a>汝辈当往诣忍世界见能仁佛如来至真，<a id="a-DP"></a>并当瞻戴多宝世尊形像塔寺，<a id="a-DQ"></a>彼时于此忍界所有功勋善德，<a id="a-DR"></a>殊雅威神自然而现，<a id="a-DS"></a>七宝诸树周匝而生，<a id="a-DT"></a>其地悉变为绀琉璃，<a id="a-DU"></a>以紫磨金而为长绳，<a id="a-DV"></a>连绵庄饰八交路道，<a id="a-DW"></a>其地平正，<a id="a-DX"></a>除诸郡国县邑村落大海江河川流泉源，<a id="a-DY"></a>皆不复现，<a id="a-DZ"></a>但见自然诸天香炉烧众名香普雨天华，<a id="a-Da"></a>于此佛土，<a id="a-Db"></a>应时移徙诸天人民在他佛国，<a id="a-Dc"></a>时诸众会现在七宝诸交露帐，<a id="a-Dd"></a>诸交露帐庄严殊妙，<a id="a-De"></a>不可称量遍此佛土，<a id="a-Df"></a>时彼十方一切诸佛，<a id="a-Dg"></a>各有侍者，<a id="a-Dh"></a>亦复皆来诣此忍界，<a id="a-Di"></a>各各至于众宝树下，<a id="a-Dj"></a>此诸宝树高二万二千里，<a id="a-Dk"></a>枝叶华实各各茂盛，<a id="a-Dl"></a>斯宝树下有师子床，<a id="a-Dm"></a>高二万里，<a id="a-Dn"></a>皆以奇宝众珍为座，<a id="a-Do"></a>如来座上，<a id="a-Dp"></a>如是比像，<a id="a-Dq"></a>于此三千大千世界，<a id="a-Dr"></a>但见诸佛靡不周遍，<a id="a-Ds"></a>非是释迦文如来至真等正觉之所变现也，<a id="a-Dt"></a>各从十方诸佛刹土而来到此，<a id="a-Du"></a>显示大道无极之德。<a id="a-Dv"></a>尔时世尊释迦文尼，<a id="a-Dw"></a>变诸如来所化形像，<a id="a-Dx"></a>在于八方各二万亿所有国土，<a id="a-Dy"></a>皆无地狱饿鬼畜生，<a id="a-Dz"></a>移徙诸天及阿须伦，<a id="a-E0"></a>在于他方诸佛世界，<a id="a-E1"></a>令二万亿诸佛国土地绀琉璃，<a id="a-E2"></a>皆以七宝变成树木，<a id="a-E3"></a>其诸宝树高二万二千里，<a id="a-E4"></a>枝叶华实各各茂盛，<a id="a-E5"></a>诸师子座高二万里，<a id="a-E6"></a>此诸佛土而皆平正，<a id="a-E7"></a>无有河海众流泉源，<a id="a-E8"></a>亦无诸山目邻大目邻须弥山王铁围大铁围，<a id="a-E9"></a>一一佛土其地平等七宝合成各各庄严，<a id="a-EA"></a>诸宝交露快乐难量，<a id="a-EB"></a>遍布诸华烧众名香，<a id="a-EC"></a>诸宝树下各有如来坐师子床，<a id="a-ED"></a>如是比类复更别有二万世界能仁如来，<a id="a-EE"></a>各为诸方而特庄严，<a id="a-EF"></a>显现清净，<a id="a-EG"></a>皆为诸佛作其处所，<a id="a-EH"></a>此诸佛土，<a id="a-EI"></a>亦无地狱饿鬼畜生，<a id="a-EJ"></a>诸龙鬼神及阿须伦，<a id="a-EK"></a>亦复移徙诸天人民在他佛土，<a id="a-EL"></a>此诸佛土地绀琉璃，<a id="a-EM"></a>以紫磨金而为宝绳，<a id="a-EN"></a>连绵诸树八重交道。<a id="a-EO"></a>又彼诸树高大妙好亦复如前师子之床庄严交饰，<a id="a-EP"></a>其地平正无有山河江海之事，<a id="a-EQ"></a>香华众宝珍琦交露，<a id="a-ER"></a>垂明月珠亦复如前，<a id="a-ES"></a>行来进止道径由路等无差特。<a id="a-ET"></a>尔时释迦文佛所化如来，<a id="a-EU"></a>在于东方恒沙等刹班宣道教，<a id="a-EV"></a>皆复来至，<a id="a-EW"></a>十方世界各三千亿诸佛正觉，<a id="a-EX"></a>皆来诣此，<a id="a-EY"></a>如来悉坐于师子宝床，<a id="a-EZ"></a>各取宝华授诸侍者，<a id="a-Ea"></a>诸族姓子，<a id="a-Eb"></a>汝等往诣耆阇崛山能仁佛所，<a id="a-Ec"></a>致吾名字敬问无量，<a id="a-Ed"></a>圣体康强力势如常所游安耶，<a id="a-Ee"></a>以此众华，<a id="a-Ef"></a>供散彼佛及诸菩萨众弟子上，<a id="a-Eg"></a>宣我所言，<a id="a-Eh"></a>多所开化，<a id="a-Ei"></a>于是释迦文如来至真，<a id="a-Ej"></a>见诸所化各各坐于师子之座，<a id="a-Ek"></a>及诸侍者皆来集会，<a id="a-El"></a>赍华供养，<a id="a-Em"></a>即从坐起住于虚空，<a id="a-En"></a>四部之众悉亦各起叉手而立，<a id="a-Eo"></a>佛以手指开七宝寺讲堂之户，<a id="a-Ep"></a>[一/旦]然通彻晃若日出，<a id="a-Eq"></a>譬如开于</p>
  <p id="aEr">大国城门，<a id="a-Es"></a>而以管籥去其关轴内外无碍，<a id="a-Et"></a>释迦文佛以手两指，<a id="a-Eu"></a>开七宝寺讲堂之户，<a id="a-Ev"></a>现其威德不可称限亦复若兹，<a id="a-Ew"></a>如来这开七宝寺户，<a id="a-Ex"></a>多宝如来至真等正觉身即现矣，<a id="a-Ey"></a>坐师子床肌色如故亦不枯燥，<a id="a-Ez"></a>威光端正相好如画，<a id="a-F0"></a>口重宣言，<a id="a-F1"></a>善哉善哉！<a id="a-F2"></a>释迦文佛，<a id="a-F3"></a>说此经典，<a id="a-F4"></a>何其快乎！<a id="a-F5"></a>吾以欲闻此经法故，<a id="a-F6"></a>故自出现，<a id="a-F7"></a>时四部众见多宝如来至真等正觉，<a id="a-F8"></a>闻其灭度去世以来不可称计亿百千劫，<a id="a-F9"></a>听言善哉！<a id="a-FA"></a>甚大惊怪，<a id="a-FB"></a>初未曾有，<a id="a-FC"></a>即以天华，<a id="a-FD"></a>供养散于释迦文佛多宝如来，<a id="a-FE"></a>时多宝佛则以半座与释迦文，<a id="a-FF"></a>七宝寺中有声出曰：<a id="a-FG"></a>释迦文佛愿坐此床，<a id="a-FH"></a>释迦文佛辄如其言，<a id="a-FI"></a>时二如来共同一处，<a id="a-FJ"></a>在于虚空，<a id="a-FK"></a>七宝交露坐师子床，<a id="a-FL"></a>时四部众各心念言，<a id="a-FM"></a>诸佛至真道德高远而不可逮，<a id="a-FN"></a>巍巍难量不可称限，<a id="a-FO"></a>惟愿如来，<a id="a-FP"></a>垂意见念加威神恩，<a id="a-FQ"></a>令我等辈俱处虚空，<a id="a-FR"></a>佛知所念现神足力，<a id="a-FS"></a>使四部众自然超上处于虚空，<a id="a-FT"></a>时释迦文佛告四部众诸比丘等，<a id="a-FU"></a>于此忍界谁能堪任说是经典，<a id="a-FV"></a>今是其时亦是大节，<a id="a-FW"></a>如来现在若灭度后，<a id="a-FX"></a>当受此法持讽读诵，<a id="a-FY"></a>今如来身幸欲灭度，<a id="a-FZ"></a>比丘当舍如来所供养供事之谊，<a id="a-Fa"></a>奉顺恭敬于此经典，<a id="a-Fb"></a>于时说颂曰：<a id="a-Fc"></a>无极大圣，<a id="a-Fd"></a>来至于斯，<a id="a-Fe"></a>导师因现，<a id="a-Ff"></a>琦妙塔寺，<a id="a-Fg"></a>比丘欲知，<a id="a-Fh"></a>听法故举，<a id="a-Fi"></a>何人省是，<a id="a-Fj"></a>不兴精进，<a id="a-Fk"></a>灭度以来，<a id="a-Fl"></a>无央数劫，<a id="a-Fm"></a>今日乃能，<a id="a-Fn"></a>欲听经典，<a id="a-Fo"></a>以故发来，<a id="a-Fp"></a>因缘宣教，<a id="a-Fq"></a>得度无极，<a id="a-Fr"></a>法之善利，<a id="a-Fs"></a>于往故世，<a id="a-Ft"></a>自兴此誓，<a id="a-Fu"></a>导师所愿，<a id="a-Fv"></a>正由此道，<a id="a-Fw"></a>灭度以来，<a id="a-Fx"></a>久远乃尔，<a id="a-Fy"></a>于今复见，<a id="a-Fz"></a>十方世界，<a id="a-G0"></a>自在去此，<a id="a-G1"></a>悠悠极迥，<a id="a-G2"></a>亿百千数，<a id="a-G3"></a>如江河沙，<a id="a-G4"></a>因经典故，<a id="a-G5"></a>而发诣此，<a id="a-G6"></a>灭度圣将，<a id="a-G7"></a>而自现矣，<a id="a-G8"></a>各各由在，<a id="a-G9"></a>于诸国土，<a id="a-GA"></a>一切志乐，<a id="a-GB"></a>声闻之行，<a id="a-GC"></a>皆欲将护，<a id="a-GD"></a>于正法故，<a id="a-GE"></a>何缘当令，<a id="a-GF"></a>经典久存，<a id="a-GG"></a>因由依附，<a id="a-GH"></a>诸佛之道，<a id="a-GI"></a>在无央数，<a id="a-GJ"></a>诸佛世界，<a id="a-GK"></a>取合众生，<a id="a-GL"></a>来至于斯，<a id="a-GM"></a>修治严净，<a id="a-GN"></a>神足之力，<a id="a-GO"></a>各各自说，<a id="a-GP"></a>如是广谊，<a id="a-GQ"></a>何因得说，<a id="a-GR"></a>于兹法眼，<a id="a-GS"></a>诸佛住此，<a id="a-GT"></a>不可称计，<a id="a-GU"></a>在于树下，<a id="a-GV"></a>而处道场，<a id="a-GW"></a>其身真谛，<a id="a-GX"></a>巍巍亿垓，<a id="a-GY"></a>诸导师众，<a id="a-GZ"></a>坐师子床，<a id="a-Ga"></a>清净常正，<a id="a-Gb"></a>明显如日，<a id="a-Gc"></a>若如火光，<a id="a-Gd"></a>除于阴冥，<a id="a-Ge"></a>柔软美香，<a id="a-Gf"></a>薰于十方，<a id="a-Gg"></a>供养达至，<a id="a-Gh"></a>愍伤世者，<a id="a-Gi"></a>其有度脱，<a id="a-Gj"></a>一切众生，<a id="a-Gk"></a>恩德流布，<a id="a-Gl"></a>常通于此。</p>
  <p id="aGm">吾灭度之后，<a id="a-Gn"></a>其持此经典，<a id="a-Go"></a>速逮得受决，<a id="a-Gp"></a>目见世导师，<a id="a-Gq"></a>佛灭度之后，<a id="a-Gr"></a>其多宝仁贤，<a id="a-Gs"></a>闻见师子座，<a id="a-Gt"></a>塔寺所在处，<a id="a-Gu"></a>我身次在是，<a id="a-Gv"></a>亿千来至此，<a id="a-Gw"></a>最胜子所由，<a id="a-Gx"></a>堪说斯经典。</p>
  <p id="aGy">若闻此法，<a id="a-Gz"></a>能受究竟，<a id="a-H0"></a>则为奉事，<a id="a-H1"></a>归命我身，<a id="a-H2"></a>并及多宝，<a id="a-H3"></a>如来之尊，<a id="a-H4"></a>奉顺现在，<a id="a-H5"></a>十方诸佛，<a id="a-H6"></a>复及今来，<a id="a-H7"></a>诸导师众，<a id="a-H8"></a>庄校圣体，<a id="a-H9"></a>殊妙难量，<a id="a-HA"></a>悉为供养，<a id="a-HB"></a>具足无限，<a id="a-HC"></a>用尊修受，<a id="a-HD"></a>此经典故，<a id="a-HE"></a>以曾见吾，<a id="a-HF"></a>闻所讲说，<a id="a-HG"></a>亦复更睹，<a id="a-HH"></a>寺中世尊，<a id="a-HI"></a>并余无数，<a id="a-HJ"></a>诸导师众，<a id="a-HK"></a>从百千亿，<a id="a-HL"></a>国土至此。</p>
  <p id="aHM">慧命族姓子，<a id="a-HN"></a>愍伤于众生，<a id="a-HO"></a>此处难可值，<a id="a-HP"></a>诸导师所乐，<a id="a-HQ"></a>诸无数经卷，<a id="a-HR"></a>犹如江河沙，<a id="a-HS"></a>佛虽说彼经，<a id="a-HT"></a>不足为奇特，<a id="a-HU"></a>其度须弥山，<a id="a-HV"></a>则以手举持，<a id="a-HW"></a>跳著亿千国，<a id="a-HX"></a>不足以为难，<a id="a-HY"></a>设有分别说，<a id="a-HZ"></a>奇句述百千，<a id="a-Ha"></a>闻亿千佛国，<a id="a-Hb"></a>不足以为难，<a id="a-Hc"></a>若住极上界，<a id="a-Hd"></a>为天人讲法，<a id="a-He"></a>宣畅无量经，<a id="a-Hf"></a>不足以为奇，<a id="a-Hg"></a>佛灭度之后，<a id="a-Hh"></a>末世能堪受，<a id="a-Hi"></a>班宣此经典，<a id="a-Hj"></a>尔乃为殊特，<a id="a-Hk"></a>若以一手卷，<a id="a-Hl"></a>捉尽于虚空，<a id="a-Hm"></a>至于无所至，<a id="a-Hn"></a>不足以为难，<a id="a-Ho"></a>我灭度之后，<a id="a-Hp"></a>若归如是像，<a id="a-Hq"></a>来世书此经，<a id="a-Hr"></a>尔乃为奇特，<a id="a-Hs"></a>设取十方地，<a id="a-Ht"></a>举著于爪上，<a id="a-Hu"></a>擎行恣所游，<a id="a-Hv"></a>升置于梵天，<a id="a-Hw"></a>此者不为远，<a id="a-Hx"></a>精进无奇异，<a id="a-Hy"></a>不如于来世，<a id="a-Hz"></a>须臾读此经，<a id="a-I0"></a>假使劫烧时，<a id="a-I1"></a>人践火中行，<a id="a-I2"></a>乃担草不烧，<a id="a-I3"></a>不足以为奇，<a id="a-I4"></a>我灭度之后，<a id="a-I5"></a>若持此经典，<a id="a-I6"></a>为一人说者，<a id="a-I7"></a>尔乃为殊特，<a id="a-I8"></a>假使有受持，<a id="a-I9"></a>八万诸法藏，</p>
  <p id="aIA">颁宣如所说，<a id="a-IB"></a>以示亿千人，<a id="a-IC"></a>比丘于彼世，<a id="a-ID"></a>开化诸声闻，<a id="a-IE"></a>住于神通者，<a id="a-IF"></a>不足为奇异，<a id="a-IG"></a>若持此经典，<a id="a-IH"></a>信喜而爱乐，<a id="a-II"></a>数数咨称者，<a id="a-IJ"></a>尔乃为殊异，<a id="a-IK"></a>若无数亿千，<a id="a-IL"></a>兴立无著塔，<a id="a-IM"></a>六通极大圣，<a id="a-IN"></a>犹如恒边沙，<a id="a-IO"></a>佛灭度之后，<a id="a-IP"></a>设持此经典，<a id="a-IQ"></a>其人得功报，<a id="a-IR"></a>过是难限量，<a id="a-IS"></a>百千诸世界，<a id="a-IT"></a>说法不可计，<a id="a-IU"></a>今我亦宣畅，<a id="a-IV"></a>佛慧所分别，<a id="a-IW"></a>计是经典者，<a id="a-IX"></a>一切经中尊，<a id="a-IY"></a>其奉持此典，<a id="a-IZ"></a>则侍诸佛身，<a id="a-Ia"></a>族姓子讲说，<a id="a-Ib"></a>现在如来前，<a id="a-Ic"></a>后世持是经，<a id="a-Id"></a>贤圣乃堪任，<a id="a-Ie"></a>须臾持此经，<a id="a-If"></a>则为奉敬佛，<a id="a-Ig"></a>一切诸导师，<a id="a-Ih"></a>是经难值遇，<a id="a-Ii"></a>一切十方佛，<a id="a-Ij"></a>为现所咨嗟，<a id="a-Ik"></a>勇猛有威神，<a id="a-Il"></a>神通为以达，<a id="a-Im"></a>名德远流布，<a id="a-In"></a>诸佛所爱乐，<a id="a-Io"></a>用持此经故，<a id="a-Ip"></a>逮得寂定地，<a id="a-Iq"></a>导师灭度后，<a id="a-Ir"></a>则为天世人，<a id="a-Is"></a>显示作眼目，<a id="a-It"></a>宣布此经故，<a id="a-Iu"></a>于当来之世，<a id="a-Iv"></a>须臾说此典，<a id="a-Iw"></a>其一切众生，<a id="a-Ix"></a>稽首礼明者。<a id="a-Iy"></a>（诸本此中加梵志品各分为二十八品云）</p>
  <p data-pb></p>
  <h2 id="aIz">梵志品第十二</h2>
  <p id="aJ0">时能仁佛告诸众会，<a id="a-J1"></a>吾往无数难称限劫，<a id="a-J2"></a>求法华经未曾懈惓，<a id="a-J3"></a>时作国王，<a id="a-J4"></a>遵修大法六度无极，<a id="a-J5"></a>布施金银水精琉璃琥珀珊瑚珠玉车磲马瑙，<a id="a-J6"></a>头目肌肉手足支体，<a id="a-J7"></a>妻子男女象马车乘不惜躯命，<a id="a-J8"></a>时人寿长不可计会，<a id="a-J9"></a>吾用法故捐弃国位委正太子，<a id="a-JA"></a>行求大典，<a id="a-JB"></a>击鼓振铎宣令华裔，<a id="a-JC"></a>有能为吾演大典者，<a id="a-JD"></a>吾当为仆供给走使。<a id="a-JE"></a>时有梵志而报之曰：<a id="a-JF"></a>我有大典正法华经，<a id="a-JG"></a>若能为仆吾当慧报，<a id="a-JH"></a>佛告比丘，<a id="a-JI"></a>吾闻其言欢喜从命奉侍梵志，<a id="a-JJ"></a>给所当得水浆饮食，<a id="a-JK"></a>扫洒应对趋走采果，<a id="a-JL"></a>储畜资粮未曾懈废，<a id="a-JM"></a>奉侍千岁使无侥渴，<a id="a-JN"></a>佛时颂曰：<a id="a-JO"></a>击鼓振铎，<a id="a-JP"></a>宣令远近，<a id="a-JQ"></a>欲求大典，<a id="a-JR"></a>正法华经，<a id="a-JS"></a>若见赐者，<a id="a-JT"></a>吾当为仆，<a id="a-JU"></a>趋走役使，<a id="a-JV"></a>给所当得，<a id="a-JW"></a>甘心乐闻，<a id="a-JX"></a>不敢疲倦，<a id="a-JY"></a>所当供养，<a id="a-JZ"></a>不惜身力，<a id="a-Ja"></a>趣欲闻受，<a id="a-Jb"></a>正法华经，<a id="a-Jc"></a>愿及十方，<a id="a-Jd"></a>不适为已，<a id="a-Je"></a>其王精进，<a id="a-Jf"></a>未曾休懈，<a id="a-Jg"></a>衣食供命，<a id="a-Jh"></a>不求甘奇，<a id="a-Ji"></a>愍念众生，<a id="a-Jj"></a>诸未度者，<a id="a-Jk"></a>寻时即获，<a id="a-Jl"></a>正法华经。</p>
  <p id="aJm">佛告诸比丘，<a id="a-Jn"></a>时国王，<a id="a-Jo"></a>则吾身也。<a id="a-Jp"></a>梵志者，<a id="a-Jq"></a>调达是。<a id="a-Jr"></a>今吾具足六度无极大慈大悲，<a id="a-Js"></a>成四等心三十二相八十种好紫磨金色，<a id="a-Jt"></a>十种力四无所畏四事不护，<a id="a-Ju"></a>十八不共威神尊重度脱十方，<a id="a-Jv"></a>皆由调达恩德之力，<a id="a-Jw"></a>调达却后无央数劫，<a id="a-Jx"></a>当得作佛，<a id="a-Jy"></a>号曰天王如来至真等正觉明行成为善逝世间解无上士道法御天人师为佛众祐，<a id="a-Jz"></a>世界名天衢，<a id="a-K0"></a>时天王佛广说经法，<a id="a-K1"></a>如江河沙众生得无著证，<a id="a-K2"></a>无数不可计人志在缘觉，<a id="a-K3"></a>如江河沙无量烝民，<a id="a-K4"></a>皆发无上正真道意至不退转，<a id="a-K5"></a>其佛当寿二十中劫，<a id="a-K6"></a>灭度之后，<a id="a-K7"></a>正法当住二十中劫，<a id="a-K8"></a>不散身骨合全舍利起七宝塔，<a id="a-K9"></a>高六十里，<a id="a-KA"></a>周八十里，<a id="a-KB"></a>普天下人悉往供养，<a id="a-KC"></a>香华伎乐歌颂功德，<a id="a-KD"></a>绕塔作礼，<a id="a-KE"></a>不可计人得无著证，<a id="a-KF"></a>无央数人志缘觉乘，<a id="a-KG"></a>不可思议无量天人，<a id="a-KH"></a>发无上正真道意，<a id="a-KI"></a>志不退转若族姓子族姓女，<a id="a-KJ"></a>逮得闻是正法华经，<a id="a-KK"></a>心中[火+霍]然而无狐疑，<a id="a-KL"></a>杜塞三趣，<a id="a-KM"></a>不堕地狱饿鬼畜生，<a id="a-KN"></a>便当得生十方佛前咨受正法，<a id="a-KO"></a>若在天上世间豪贵，<a id="a-KP"></a>若在佛前自然化生七宝莲华，<a id="a-KQ"></a>于时下方多宝世尊所从菩萨，<a id="a-KR"></a>号曰智积，<a id="a-KS"></a>自启其佛，<a id="a-KT"></a>当还本土，<a id="a-KU"></a>时能仁佛告智积曰：<a id="a-KV"></a>吾有菩萨，<a id="a-KW"></a>名溥首童真，<a id="a-KX"></a>且待斯须可与相见，<a id="a-KY"></a>宣叙阔别咨讲经典乃还本土，<a id="a-KZ"></a>于是溥首坐七宝莲华，<a id="a-Ka"></a>有千叶大如车轮，<a id="a-Kb"></a>与诸菩萨俱坐莲华，<a id="a-Kc"></a>从龙王宫踊出大海，<a id="a-Kd"></a>溥首童真，<a id="a-Ke"></a>皆退下华礼二佛已，<a id="a-Kf"></a>与智积菩萨对相问讯，<a id="a-Kg"></a>智积菩萨问溥首曰：<a id="a-Kh"></a>所诣海渊化度几何？<a id="a-Ki"></a>答曰：<a id="a-Kj"></a>其数无量不可称限，<a id="a-Kk"></a>非口所宣非心所计，<a id="a-Kl"></a>如今不久自当有应，<a id="a-Km"></a>所说未竟，<a id="a-Kn"></a>寻有莲华从海踊出在虚空中，<a id="a-Ko"></a>无数菩萨皆坐其上，<a id="a-Kp"></a>此皆溥首在海之所化，<a id="a-Kq"></a>悉发大意，<a id="a-Kr"></a>其志无上正真道者，<a id="a-Ks"></a>普在空中讲大乘事，<a id="a-Kt"></a>本发声闻意者，<a id="a-Ku"></a>在于虚空说弟子行，<a id="a-Kv"></a>解知大乘，<a id="a-Kw"></a>溥首前谓智积曰：<a id="a-Kx"></a>在海所化其现若兹，<a id="a-Ky"></a>智积菩萨以颂问曰：<a id="a-Kz"></a>至仁慧无量，<a id="a-L0"></a>化海众宝数，<a id="a-L1"></a>唯为露圣旨，<a id="a-L2"></a>分别说其意。</p>
  <p id="aL3">溥首答曰：<a id="a-L4"></a>在于海中，<a id="a-L5"></a>惟但敷演正法华经，<a id="a-L6"></a>智积又问，<a id="a-L7"></a>其法甚深尊妙难及，<a id="a-L8"></a>能有寻时</p>
  <p id="aL9">得佛者乎？<a id="a-LA"></a>溥首答曰：<a id="a-LB"></a>龙王有女厥年八岁，<a id="a-LC"></a>聪明智慧与众超异，<a id="a-LD"></a>发大道意志愿弘广，<a id="a-LE"></a>性行和雅而不仓卒，<a id="a-LF"></a>便可成佛。<a id="a-LG"></a>智积又问，<a id="a-LH"></a>我睹能仁，<a id="a-LI"></a>是仁大师，<a id="a-LJ"></a>本求佛道为菩萨时，<a id="a-LK"></a>积功累德精进不懈，<a id="a-LL"></a>历劫难计乃得佛道，<a id="a-LM"></a>不信此女便成正觉，<a id="a-LN"></a>言语未竟女忽然现，<a id="a-LO"></a>稽首作礼绕佛三匝，<a id="a-LP"></a>却住赞曰：<a id="a-LQ"></a>功祚殊妙达，<a id="a-LR"></a>现相三十二，<a id="a-LS"></a>诸天所敬侍，<a id="a-LT"></a>神龙皆戴仰，<a id="a-LU"></a>一切众生类，<a id="a-LV"></a>莫不宗奉者，<a id="a-LW"></a>今我欲成佛，<a id="a-LX"></a>说法救群生。</p>
  <p id="aLY">时舍利弗即谓女言，<a id="a-LZ"></a>汝虽发意有无极慧，<a id="a-La"></a>佛不可得，<a id="a-Lb"></a>又如女身，<a id="a-Lc"></a>累劫精进功积显著，<a id="a-Ld"></a>尚不得佛，<a id="a-Le"></a>所以者何？<a id="a-Lf"></a>以女人身未阶五位，<a id="a-Lg"></a>一曰天帝，<a id="a-Lh"></a>二曰梵天，<a id="a-Li"></a>三曰天魔，<a id="a-Lj"></a>四曰转轮圣王，<a id="a-Lk"></a>五曰大士，<a id="a-Ll"></a>其女即以一如意珠价当是世，<a id="a-Lm"></a>时孚供上佛，<a id="a-Ln"></a>佛辄受之。<a id="a-Lo"></a>女谓舍利弗及智积曰：<a id="a-Lp"></a>吾以此珠供上世尊，<a id="a-Lq"></a>佛授疾不？<a id="a-Lr"></a>答曰：<a id="a-Ls"></a>俱疾。<a id="a-Lt"></a>女曰：<a id="a-Lu"></a>今我取无上正真道成最正觉，<a id="a-Lv"></a>速疾于斯，<a id="a-Lw"></a>于斯变成男子菩萨，<a id="a-Lx"></a>寻即成佛，<a id="a-Ly"></a>相三十二众好具足，<a id="a-Lz"></a>国土名号众会皆见，<a id="a-M0"></a>怪未曾有，<a id="a-M1"></a>无央数人天龙鬼神，<a id="a-M2"></a>皆发无上正真道意，<a id="a-M3"></a>三千世界六反震动，<a id="a-M4"></a>三万道迹得不退转，<a id="a-M5"></a>皆当逮成无上正真道，<a id="a-M6"></a>舍利弗智积菩萨，<a id="a-M7"></a>默然无言。</p>
 </body>
</html>