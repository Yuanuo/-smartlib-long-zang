<!doctype html>
<html id="z3IBTtaRl" data-ver="109">
 <head>
  <meta charset="utf-8">
  <meta author="智通">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">观自在菩萨怛嚩多唎随心陀罗尼经</h1>
  <p id="a2">如是我闻。<a id="a-3"></a>一时薄伽梵。<a id="a-4"></a>住极乐世界。<a id="a-5"></a>尔时观世音菩萨摩诃萨。<a id="a-6"></a>往诣佛所白佛言。<a id="a-7"></a>世尊我有随心自在心王陀罗尼。<a id="a-8"></a>能为未来一切众生作大利益。<a id="a-9"></a>世尊若有苾刍苾刍尼邬波塞迦邬波斯迦。<a id="a-A"></a>受持此陀罗尼者。<a id="a-B"></a>速能成就三摩地门。<a id="a-C"></a>速能成就诸陀罗尼门。<a id="a-D"></a>无量无边世界业障。<a id="a-E"></a>悉令清净。<a id="a-F"></a>无量无边福德资粮积集善根增长能生无量无边智慧神通境界。<a id="a-G"></a>能超过入方便。<a id="a-H"></a>善增六波罗蜜满足。<a id="a-I"></a>增长一切菩萨力无所畏十八不共。<a id="a-J"></a>罗汉圣谛神足根力觉道。<a id="a-K"></a>得定缘解脱三昧三摩钵底。<a id="a-L"></a>能令见者声闻缘觉证于佛地。<a id="a-M"></a>所修智慧威德力。<a id="a-N"></a>成就聪明福德吉祥。<a id="a-O"></a>勤精进经行。<a id="a-P"></a>乃至辩才具足腾空隐形自在持咒仙位。<a id="a-Q"></a>世乐具足多财富贵。<a id="a-R"></a>贤瓶如意安善那成就。<a id="a-S"></a>疗一切病痛鬼魅悉能除遣灾疫消灭。<a id="a-T"></a>能成一切善事。<a id="a-U"></a>能灭一切罪障。<a id="a-V"></a>善能成就无量无边陀罗尼三昧。<a id="a-W"></a>获最胜广大法要。<a id="a-X"></a>即说陀罗尼曰。</p>
  <p id="aY">曩(上声)谟啰怛那(二合)哆啰(二合)野(引)耶(一)曩(上声)谟阿(引)唎耶(二)嚩嚧枳帝湿嚩(二合引)啰耶(三)冒地萨怛嚩(二合引)耶(四)摩诃萨怛嚩(二合引)耶(五)摩诃迦嚧尼迦(引)耶(六)怛儞也他(二合七)唵多唎多唎咄多唎(八)咄咄哆唎咄唎(九)娑嚩(二合)诃(十)</p>
  <p id="aZ">世尊此陀罗尼法。<a id="a-a"></a>常为一切天、<a id="a-b"></a>龙、<a id="a-c"></a>夜叉、<a id="a-d"></a>乾闼婆、<a id="a-e"></a>阿苏啰、<a id="a-f"></a>迦楼罗、<a id="a-g"></a>紧那罗、<a id="a-h"></a>部多那毕舍多俱槃荼罗刹娑七耀诸苾达那毗那夜迦等之所供养吉祥赞叹礼拜。<a id="a-i"></a>常为梵护世诸仙众。<a id="a-j"></a>成就陀罗尼仙。<a id="a-k"></a>供养随喜信受加持。<a id="a-l"></a>获得梵行清净。<a id="a-m"></a>称赞恭敬尊重供养。<a id="a-n"></a>一切承事之具悉令满足。<a id="a-o"></a>尔时观世音菩萨。<a id="a-p"></a>复说受持之法。<a id="a-q"></a>若有受持此陀罗尼者。<a id="a-r"></a>应当洗浴清净着新净衣。<a id="a-s"></a>并受律仪住于慈心。<a id="a-t"></a>以大悲意乐真实语除于贪吝。<a id="a-u"></a>于一切众生生利益心。<a id="a-v"></a>安乐胜意舍嗔欲心。<a id="a-w"></a>常当念诵勿令断绝。<a id="a-x"></a>作广大供养。<a id="a-y"></a>观自在菩萨像前散华末香华鬘涂香幢旛宝盖庄严。<a id="a-z"></a>于菩萨像前一心坚固至意信向。<a id="a-10"></a>观自在多唎随心陀罗尼每日诵一千八遍。<a id="a-11"></a>不令断绝满三十万遍已。<a id="a-12"></a>一切所为之事皆得成就。<a id="a-13"></a>功德积集不被水火焚漂。<a id="a-14"></a>一切恶毒不能侵害。<a id="a-15"></a>若为四众说法。<a id="a-16"></a>皆须烧香诵此真言七遍。<a id="a-17"></a>能令所说通利无有障碍辩才无畏。<a id="a-18"></a>又令一切天魔外道一切厌魅咒诅等事不能为害。<a id="a-19"></a>寿命延长所有愿求随心所获。<a id="a-1A"></a>修真言者应当如是一一依前。<a id="a-1B"></a>每入道场当于像前。<a id="a-1C"></a>结跏趺坐以作加持。<a id="a-1D"></a>结莲华根本印诵前真言。<a id="a-1E"></a>随情梵音而以供养。<a id="a-1F"></a>音声调和。<a id="a-1G"></a>如从本尊口中流出。<a id="a-1H"></a>入行人身中。<a id="a-1I"></a>于其座前当观有大莲华。<a id="a-1J"></a>华上想有睹龙(二合)字。<a id="a-1K"></a>其字变成青莲华。<a id="a-1L"></a>乃至变成多利菩萨。<a id="a-1M"></a>种种庄严。<a id="a-1N"></a>宝冠上有观自在王如来。<a id="a-1O"></a>左持青莲华当于心上。<a id="a-1P"></a>右施诸愿无畏。<a id="a-1Q"></a>念诵之时应当如是观。<a id="a-1R"></a>其本尊真言字。<a id="a-1S"></a>于净月中右旋如髻。<a id="a-1T"></a>犹水精珠列在明镜。<a id="a-1U"></a>光彻表里分明。<a id="a-1V"></a>声等摇铃勿今断绝。<a id="a-1W"></a>不缓不急才令自闻。<a id="a-1X"></a>气息调安详审记。<a id="a-1Y"></a>如是满三十万遍已。<a id="a-1Z"></a>即得成就诸愿如意。<a id="a-1a"></a>尔时观自在菩萨。<a id="a-1b"></a>即于梦中。<a id="a-1c"></a>示现以比丘身或婆罗门身或童男童女身。<a id="a-1d"></a>或现国王身或现大臣身。<a id="a-1e"></a>或现长者居士等身。<a id="a-1f"></a>赞言善哉善哉大士。<a id="a-1g"></a>汝已能摄护于教法。<a id="a-1h"></a>汝所愿成就更何所求。<a id="a-1i"></a>是时行者所须之愿。<a id="a-1j"></a>应当具说。<a id="a-1k"></a>即得成就一切吉祥果报。</p>
 </body>
</html>