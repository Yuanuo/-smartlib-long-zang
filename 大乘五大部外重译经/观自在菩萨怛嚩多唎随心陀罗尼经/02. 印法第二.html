<!doctype html>
<html id="z3IBTtdRm" data-ver="481">
 <head>
  <meta charset="utf-8">
  <meta author="智通">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">印法第二</h1>
  <h2 id="a2">总摄身印第一</h2>
  <p id="a3">以二手中指无名指小指。<a id="a-4"></a>各向外相叉。<a id="a-5"></a>合掌右压左。<a id="a-6"></a>头指博着掌背。<a id="a-7"></a>二大指并竖博相着。<a id="a-8"></a>咒曰。</p>
  <p id="a9">诵前咒七遍。<a id="a-A"></a>随心所作皆得成就。</p>
  <p data-pb></p>
  <h2 id="aB">召请印第二</h2>
  <p id="aC">以右手。<a id="a-D"></a>向前把左手腕。<a id="a-E"></a>于头上以左手四指来去。<a id="a-F"></a>真言曰。</p>
  <p id="aG">唵　萨婆菩提萨埵嚩耶移醯堙醯娑嚩诃。</p>
  <p id="aH">此真言印烧安悉香诵七遍。<a id="a-I"></a>请菩萨即来。<a id="a-J"></a>于后若欲诵多利心真言。<a id="a-K"></a>先作此法。</p>
  <p data-pb></p>
  <h2 id="aL">莲华台印第三</h2>
  <p id="aM">以二手相合仰掌向上。<a id="a-N"></a>指各微屈如开敷莲华形。<a id="a-O"></a>即诵真言曰。</p>
  <p id="aP">唵　萨婆跛啰鼻　瑟吒(二合)菩陀那　娑嚩(二合)诃。</p>
  <p id="aQ">此真言印。<a id="a-R"></a>能令无量菩萨皆来集会。</p>
  <p data-pb></p>
  <h2 id="aS">香印第四</h2>
  <p id="aT">以右手大指。<a id="a-U"></a>捻无名指甲上。<a id="a-V"></a>余三指直屈。<a id="a-W"></a>又以左手附下。<a id="a-X"></a>真言曰。</p>
  <p id="aY">唵　萨婆跛耶　布瑟婆伽耶　娑嚩(二合)诃。</p>
  <p id="aZ">此真言印。<a id="a-a"></a>能感得天龙八部皆来供养。</p>
  <p data-pb></p>
  <h2 id="ab">香水印第五</h2>
  <p id="ac">以两手中指无名指小指。<a id="a-d"></a>各把大指如拳法。<a id="a-e"></a>合腕。<a id="a-f"></a>以二头指相拄。<a id="a-g"></a>诵真言曰。</p>
  <p id="ah">唵　萨婆乌驮迦耶罗阇　娑嚩(二合)诃。</p>
  <p id="ai">此真言印法。<a id="a-j"></a>供养恒沙诸佛菩萨。</p>
  <p data-pb></p>
  <h2 id="ak">护身印真言第六</h2>
  <p id="al">先合掌。<a id="a-m"></a>屈二小指甲相背。<a id="a-n"></a>二大指附二头指。<a id="a-o"></a>三指合头相拄。<a id="a-p"></a>掌中开少许。<a id="a-q"></a>当于顶上头指来去。</p>
  <p id="ar">真言曰。</p>
  <p id="as">唵　阿唎多唎都多唎睹唎呬囒拏　夜揭啰鞞啰叉啰叉茫萨婆突弊也(二合)萨蒲跛达啰鞞弊也(二合)娑嚩(二合)诃此真言印诵满十万遍。<a id="a-t"></a>降伏一切蛊道。<a id="a-u"></a>除一切诸魔外道等辈不能为害。<a id="a-v"></a>并用护身。<a id="a-w"></a>又作此印诵前心真言。<a id="a-x"></a>于舍利塔前。<a id="a-y"></a>至心发露忏悔众罪消灭。</p>
  <p data-pb></p>
  <h2 id="az">口印真言第七</h2>
  <p id="a10">准前心印。<a id="a-11"></a>唯改二大指屈入掌中。<a id="a-12"></a>并压二小指节上。<a id="a-13"></a>真言曰。</p>
  <p id="a14">唵　毗婆施　伽伽那　娑嚩(二合)诃。</p>
  <p id="a15">此真言印已。<a id="a-16"></a>口诵真言时除口业罪障。</p>
  <p data-pb></p>
  <h2 id="a17">大忏悔印真言第八</h2>
  <p id="a18">先以右手大指。<a id="a-19"></a>捻中指甲上。<a id="a-1A"></a>余三指直舒。<a id="a-1B"></a>左手亦然。<a id="a-1C"></a>以右手大指甲。<a id="a-1D"></a>压左手大指上。<a id="a-1E"></a>正当心前。<a id="a-1F"></a>真言曰。</p>
  <p id="a1G">唵　萨婆菩陀冒地萨哆嚩　耶娑嚩(二合)诃。</p>
  <p id="a1H">此真言印忏悔。<a id="a-1I"></a>能除一切业障等罪悉皆消灭。</p>
  <p data-pb></p>
  <h2 id="a1J">追唤一切大力鬼神天龙八部印第九</h2>
  <p id="a1K">以右手捺左手背上。<a id="a-1L"></a>四指向下相叉。<a id="a-1M"></a>以右手四指来去。<a id="a-1N"></a>真言曰。</p>
  <p id="a1O">唵　俱噜陀萨婆提婆耶　娑嚩(二合)诃。</p>
  <p data-pb></p>
  <h2 id="a1P">大结界辟除频那夜迦印真言第十</h2>
  <p id="a1Q">以右手无名指。<a id="a-1R"></a>叉入左手无名指背上。<a id="a-1S"></a>右手大指。<a id="a-1T"></a>钩取左手小指。<a id="a-1U"></a>在左手掌中。<a id="a-1V"></a>压左头指及中指无名指甲上。<a id="a-1W"></a>以右手头指与左手小指头相拄。<a id="a-1X"></a>右手大指。<a id="a-1Y"></a>压左中指背上捩右腕。<a id="a-1Z"></a>真言曰。</p>
  <p id="a1a">唵　萨婆药乞叉(二合)啰唎娑那盘陀盘陀陀娑诃。</p>
  <p data-pb></p>
  <h2 id="a1b">随心印真言第十一</h2>
  <p id="a1c">前结界印。<a id="a-1d"></a>唯改右手头指。<a id="a-1e"></a>与左手小指相去七寸许。<a id="a-1f"></a>作此印者。<a id="a-1g"></a>诵前随心真言所愿皆得。</p>
  <p data-pb></p>
  <h2 id="a1h">度魔王波旬入道印第十二</h2>
  <p id="a1i">右手中指无名指。<a id="a-1j"></a>相着屈在掌中。<a id="a-1k"></a>直竖余三指。<a id="a-1l"></a>舒手掌向胸。<a id="a-1m"></a>左手亦然。<a id="a-1n"></a>以掌向外托。<a id="a-1o"></a>作此印时。<a id="a-1p"></a>波旬领诸徒众。<a id="a-1q"></a>悉慕入道顶礼其足。<a id="a-1r"></a>诵前本心真言。</p>
  <h2 id="a1s">降伏外道六师印第十三</h2>
  <p id="a1t">准前印。<a id="a-1u"></a>唯改大指。<a id="a-1v"></a>捻无名指及中指甲上。<a id="a-1w"></a>作此印时六师归伏。<a id="a-1x"></a>亦诵本真言。</p>
  <h2 id="a1y">菩萨五眼清净真言印第十四</h2>
  <p id="a1z">以两手大指二头指相捻。<a id="a-20"></a>二中指并竖头相拄。<a id="a-21"></a>二无名指压二小指甲上。<a id="a-22"></a>中间使当额上着。<a id="a-23"></a>真言曰。</p>
  <p id="a24">唵　萨婆斫者刍陀罗伽啰耶娑嚩(二合)诃。</p>
  <p id="a25">作此真言印时。<a id="a-26"></a>得见六道众生离苦解脱。</p>
  <p data-pb></p>
  <h2 id="a27">施甘露印第十五</h2>
  <p id="a28">左手头指。<a id="a-29"></a>与大指相捻。<a id="a-2A"></a>余三指直竖向外托。<a id="a-2B"></a>又以右手垂向下。<a id="a-2C"></a>直舒五指。<a id="a-2D"></a>此施甘露法。<a id="a-2E"></a>六道众生悉皆饱满解脱。<a id="a-2F"></a>亦诵本真言。</p>
  <h2 id="a2G">防难印第十六</h2>
  <p id="a2H">以右手大指。<a id="a-2I"></a>叉右肋指头向后。<a id="a-2J"></a>余四指把拳。<a id="a-2K"></a>左手亦然。<a id="a-2L"></a>向前怒臂。<a id="a-2M"></a>作此印已。<a id="a-2N"></a>真言曰。</p>
  <p id="a2O">唵　萨婆涂瑟吒(二合)耶嗔陀嗔陀　娑嚩(二合)诃。</p>
  <p data-pb></p>
  <h2 id="a2P">自在印真言第十七</h2>
  <p id="a2Q">以左右手四指反相叉。<a id="a-2R"></a>又以二头指相拄。<a id="a-2S"></a>二大指相去直向上直竖。<a id="a-2T"></a>真言曰。</p>
  <p id="a2U">唵　萨婆菩陀跢啰耶　摩啰耶　娑嚩(二合)诃。</p>
  <p data-pb></p>
  <h2 id="a2V">三昧印第十八</h2>
  <p id="a2W">坐跏趺。<a id="a-2X"></a>以左手掌承右手背相压。<a id="a-2Y"></a>当心前诵前心真言。<a id="a-2Z"></a>即得能入灭尽禅定三昧。</p>
  <h2 id="a2a">召焰摩天王印第十九</h2>
  <p id="a2b">以二小指反相钩右压左屈二中指二无名指。<a id="a-2c"></a>各压二大指甲上。<a id="a-2d"></a>竖二头指相去五寸。<a id="a-2e"></a>头指来去。<a id="a-2f"></a>真言曰。</p>
  <p id="a2g">唵　萨婆焰摩啰阎　第毗耶娑嚩(二合)诃。</p>
  <p id="a2h">作此真言印时。<a id="a-2i"></a>欲知罪人数量多少问其姓名王自将领诸官。<a id="a-2j"></a>从空而来具报行人。</p>
  <p data-pb></p>
  <h2 id="a2k">召四天王印真言第二十</h2>
  <p id="a2l">以二手四指反相叉。<a id="a-2m"></a>二大指屈入掌中令藏指头。<a id="a-2n"></a>头指来去。<a id="a-2o"></a>真言曰。</p>
  <p id="a2p">唵　萨婆提弟婆羯啰　诃那娑嚩(二合)诃。</p>
  <p id="a2q">作此印时。<a id="a-2r"></a>四天大王一时俱至。<a id="a-2s"></a>行人问四天下事悉皆知之。</p>
  <p data-pb></p>
  <h2 id="a2t">清净持戒印第二十一</h2>
  <p id="a2u">以右膝着地。<a id="a-2v"></a>举头向上。<a id="a-2w"></a>合掌当心。<a id="a-2x"></a>又以二头指压中指背上第一节。<a id="a-2y"></a>二大指各附二头指侧。<a id="a-2z"></a>真言曰。</p>
  <p id="a30">唵　萨婆波罗提药　乞叉(二合)呬[口*栗](二合)陀那婆嚩(二合)诃。</p>
  <p id="a31">作此印真言之时。<a id="a-32"></a>无量无边世界一切众生之类。<a id="a-33"></a>得清净戒。</p>
  <p data-pb></p>
  <h2 id="a34">随身隐形入道印真言第二十二</h2>
  <p id="a35">以右手大指。<a id="a-36"></a>压无名指中指压上。<a id="a-37"></a>头指及小指直竖。<a id="a-38"></a>左手亦然。<a id="a-39"></a>以左大指从下向上入右掌中。<a id="a-3A"></a>钩取左手中指无名指。<a id="a-3B"></a>右压左。<a id="a-3C"></a>真言曰。</p>
  <p id="a3D">唵俱唎夜底萨婆迦唎耶　娑嚩(二合)诃。</p>
  <p data-pb></p>
  <h2 id="a3E">唤五道等仙人印第二十三</h2>
  <p id="a3F">以两手中指无名指小指。<a id="a-3G"></a>各把拳两手相合。<a id="a-3H"></a>二大指各附中指侧。<a id="a-3I"></a>头指来去。<a id="a-3J"></a>真言曰。</p>
  <p id="a3K">唵　萨婆　讫唎(二合)多知耶(二合)羯摩婆耶瞿跢曳娑嚩(二合)诃。</p>
  <p id="a3L">作此印真言时。<a id="a-3M"></a>一切仙人呼唤并至。<a id="a-3N"></a>问其仙人法事一一具陈。</p>
  <p data-pb></p>
  <h2 id="a3O">灌顶清净印真言第二十四</h2>
  <p id="a3P">准前五道印。<a id="a-3Q"></a>上唯改二头指。<a id="a-3R"></a>各压二大指头。<a id="a-3S"></a>头指相拄。<a id="a-3T"></a>又以二中指直竖头相拄。<a id="a-3U"></a>向顶上着。<a id="a-3V"></a>真言曰。</p>
  <p id="a3W">唵　提健婆慕哆啰　僧建　娑嚩(二合)诃。</p>
  <p id="a3X">若作大曼荼罗道场时。<a id="a-3Y"></a>以此印诵真言。<a id="a-3Z"></a>灌顶无边众生皆得清净。</p>
  <p data-pb></p>
  <h2 id="a3a">水难印第二十五</h2>
  <p id="a3b">以两手中指无名指。<a id="a-3c"></a>相叉右压左。<a id="a-3d"></a>二头指及二小指直竖头相拄。<a id="a-3e"></a>二大指屈入掌。<a id="a-3f"></a>真言曰。</p>
  <p id="a3g">唵　乌陀伽萨婆第婆乌陀伽　娑嚩(二合)诃。</p>
  <p id="a3h">作此印真言法。<a id="a-3i"></a>水不能漂诸天归伏。</p>
  <p data-pb></p>
  <h2 id="a3j">火难印第二十六</h2>
  <p id="a3k">前水印。<a id="a-3l"></a>唯改二头指小指。<a id="a-3m"></a>各相去一寸许。<a id="a-3n"></a>真言同前水难真言。<a id="a-3o"></a>能令火不能烧诸天归伏。</p>
  <h2 id="a3p">风难印第二十七</h2>
  <p id="a3q">以右手中指无名指。<a id="a-3r"></a>叉入左手无名指背上。<a id="a-3s"></a>二头指小指随入。<a id="a-3t"></a>压左手无名指及中指心上。<a id="a-3u"></a>左手头指及小指。<a id="a-3v"></a>压右手中指无名指背上出。<a id="a-3w"></a>二大指相去直竖。<a id="a-3x"></a>反掌向外。<a id="a-3y"></a>用水难真言。</p>
  <p id="a3z">作此印真言时。<a id="a-40"></a>一切风难不能为害。<a id="a-41"></a>风雨神王悉皆归伏。</p>
  <p data-pb></p>
  <h2 id="a42">天印第二十八</h2>
  <p id="a43">以右手大指。<a id="a-44"></a>捻左手头指第二节。<a id="a-45"></a>又以左手大指。<a id="a-46"></a>捻右手大指第一节。<a id="a-47"></a>余三指竖头指相拄。<a id="a-48"></a>各相去一寸许。<a id="a-49"></a>用前随心真言。</p>
  <p id="a4A">作此印真言时。<a id="a-4B"></a>能见三十三天上事。</p>
  <p data-pb></p>
  <h2 id="a4C">地印第二十九</h2>
  <p id="a4D">准前天印。<a id="a-4E"></a>唯改以二无名指。<a id="a-4F"></a>平屈头指相拄。<a id="a-4G"></a>真言曰。</p>
  <p id="a4H">唵　佉吒旁伽贺悉跢曳　娑嚩(二合)诃。</p>
  <p id="a4I">作此印真言时。<a id="a-4J"></a>一切地神皆悉归伏。</p>
  <p data-pb></p>
  <h2 id="a4K">贼难印真言第三十</h2>
  <p id="a4L">以右手头指中指无名指小指。<a id="a-4M"></a>反钩左手四指。<a id="a-4N"></a>二大指各散直竖。<a id="a-4O"></a>真言曰。</p>
  <p id="a4P">唵　萨婆图瑟吒(二合)跛啰图瑟吒(二合)那嗔陀耶娑嚩(二合)诃。</p>
  <p id="a4Q">作此印真言。<a id="a-4R"></a>一切贼难皆悉自缚不能为害。</p>
  <p data-pb></p>
  <h2 id="a4S">王难印第三十一</h2>
  <p id="a4T">准前贼难印。<a id="a-4U"></a>唯改右手大指。<a id="a-4V"></a>钩取左手大指即是。<a id="a-4W"></a>真言曰。</p>
  <p id="a4X">唵　萨婆啰阇度瑟吒(二合)那娑嚩(二合)诃。</p>
  <p id="a4Y">作此印法时。<a id="a-4Z"></a>一切王难刀兵等难不能为害。</p>
  <p data-pb></p>
  <h2 id="a4a">施无畏印第三十二</h2>
  <p id="a4b">起立以左臂直舒向下。<a id="a-4c"></a>五指亦舒向下。<a id="a-4d"></a>掌背向后。<a id="a-4e"></a>右手亦然。<a id="a-4f"></a>以掌向前。<a id="a-4g"></a>如施甘露右手印法。<a id="a-4h"></a>真言曰。</p>
  <p id="a4i">跢侄他　阿唎跢唎睹跢唎睹唎　醯兰拏夜伽啰鞞啰叉啰叉萨婆耨契毗耶萨般达啰鞞毗耶　娑嚩(二合)诃。</p>
  <p id="a4j">作此印真言诵十万遍。<a id="a-4k"></a>一切众生皆得无畏。</p>
  <p data-pb></p>
  <h2 id="a4l">防毒难印真言第三十三</h2>
  <p id="a4m">以两手四指反相叉。<a id="a-4n"></a>二大指头相拄。<a id="a-4o"></a>反掌向外。<a id="a-4p"></a>真言曰。</p>
  <p id="a4q">唵　跛啰伽舍夜延盘陀盘陀娑嚩(二合)诃。</p>
  <p id="a4r">若入山谷作此印时。<a id="a-4s"></a>一切毒蛇虎狼师子诸毒禽兽不能伤害。<a id="a-4t"></a>一切毒药亦不能害。</p>
  <p data-pb></p>
  <h2 id="a4u">求聪明印真言第三十四</h2>
  <p id="a4v">以两手大指。<a id="a-4w"></a>各捻二无名指甲上。<a id="a-4x"></a>二小指并直竖。<a id="a-4y"></a>搏二中指侧头相拄。<a id="a-4z"></a>屈二头指各附二中指侧第二文上。<a id="a-50"></a>指头相去一寸许。<a id="a-51"></a>作此印已正当心前。<a id="a-52"></a>亦诵随心真言。</p>
  <p id="a53">若有钝根者。<a id="a-54"></a>为作此印供养求愿则得如愿。<a id="a-55"></a>昔颇梨国有一长者。<a id="a-56"></a>家虽大富为性钝根。<a id="a-57"></a>师为七日依法求愿。<a id="a-58"></a>则得聪明日诵千偈。<a id="a-59"></a>自余证验不可具陈。</p>
  <p data-pb></p>
  <h2 id="a5A">破地狱印第三十五</h2>
  <p id="a5B">两手二中指无名指。<a id="a-5C"></a>各屈左掌中相背。<a id="a-5D"></a>二大指头指小指各相去半寸许。<a id="a-5E"></a>亦诵前根本真言作此印时。<a id="a-5F"></a>地狱门开受苦众生一时解脱。<a id="a-5G"></a>其焰摩王心生欢喜。<a id="a-5H"></a>观世音菩萨大慈大悲怜愍众生故此法印。</p>
  <h2 id="a5I">求生净土印第三十六</h2>
  <p id="a5J">合掌当心。<a id="a-5K"></a>以二大指并拄心上。<a id="a-5L"></a>诵根本真言。</p>
  <p id="a5M">作此印时。<a id="a-5N"></a>为彼一切诸众生等。<a id="a-5O"></a>临命终时作此法印一心。<a id="a-5P"></a>诵真言随欲乐生何佛国土随意往生。</p>
  <p data-pb></p>
  <h2 id="a5Q">救一切病苦众生印第三十七</h2>
  <p id="a5R">以二头指。<a id="a-5S"></a>与二中指相钩右压左。<a id="a-5T"></a>二大指各屈在掌中。<a id="a-5U"></a>二无名指及小指头。<a id="a-5V"></a>手掌向内。<a id="a-5W"></a>诵前根本真言。</p>
  <p id="a5X">若有一切病苦众生。<a id="a-5Y"></a>为作此印法。<a id="a-5Z"></a>无量众生所有病苦皆悉除愈。</p>
  <p data-pb></p>
  <h2 id="a5a">取地中伏藏印第三十八</h2>
  <p id="a5b">两手四指。<a id="a-5c"></a>各反相叉在于掌中。<a id="a-5d"></a>并二大指并向下拄。<a id="a-5e"></a>地知有宝处。<a id="a-5f"></a>作此印已。<a id="a-5g"></a>诵根本真言一百八遍。<a id="a-5h"></a>其七宝神一时俱至随问而答。</p>
  <h2 id="a5i">求见观世音印第三十九</h2>
  <p id="a5j">以二无名指及小指。<a id="a-5k"></a>各反相叉右压左。<a id="a-5l"></a>二中指并直竖头相拄。<a id="a-5m"></a>二头指各屈第二节及第三节两甲相背。<a id="a-5n"></a>二大指压二头指节上。<a id="a-5o"></a>亦诵前根本真言。</p>
  <p id="a5p">作此印已。<a id="a-5q"></a>至心诵真言专心正念。<a id="a-5r"></a>尔时观音菩萨克当现身。<a id="a-5s"></a>行人见已忏悔众罪次求见佛。</p>
  <p data-pb></p>
  <h2 id="a5t">见佛印第四十</h2>
  <p id="a5u">准前印上。<a id="a-5v"></a>唯改以左手中指屈入右无名及头指岐间。<a id="a-5w"></a>右中指压左中指背上。<a id="a-5x"></a>真言曰。</p>
  <p id="a5y">跢侄他　伊利多唎　娑嚩(二合)诃</p>
  <p id="a5z">若作此印诵真言满十万遍。<a id="a-60"></a>十方诸佛。<a id="a-61"></a>来问行人作何所为。<a id="a-62"></a>便与摩顶授记。</p>
  <p id="a63">通师注云。<a id="a-64"></a>为病经三七日。<a id="a-65"></a>至求作此印法。<a id="a-66"></a>现蒙摩顶授记。<a id="a-67"></a>此事每不向人说唯自知耳。<a id="a-68"></a>后一切法皆得成就。<a id="a-69"></a>作此印时每有异香烟至。<a id="a-6A"></a>若能专诚当得作佛。<a id="a-6B"></a>不可思议。<a id="a-6C"></a>世人闻此未能生信。<a id="a-6D"></a>恐有生谤不欲流传。<a id="a-6E"></a>同修行人乃可知之。<a id="a-6F"></a>亦诵根本真言。</p>
  <p data-pb></p>
  <h2 id="a6G">随心成就满足六波罗蜜印第四十一</h2>
  <p id="a6H">当以两手反合。<a id="a-6I"></a>掌背相着。<a id="a-6J"></a>捩腕向外。<a id="a-6K"></a>二大指正当眉间。<a id="a-6L"></a>向下垂。<a id="a-6M"></a>真言曰。</p>
  <p id="a6N">跢侄他　萨婆菩陀耶　萨婆跛啰肾壤波罗弭多曳唵　贺婆贺娑娑嚩(二合)诃。</p>
  <p id="a6O">作此印时。<a id="a-6P"></a>起菩萨心普观一切众生类犹如赤子。<a id="a-6Q"></a>作是念已至心诵满十万遍。<a id="a-6R"></a>由是法力一切众生皆悉具足六波罗蜜所愿满足。<a id="a-6S"></a>恒沙等一切世界诸佛世尊悉皆欢喜。</p>
  <p data-pb></p>
  <h2 id="a6T">随心具一切功德印第四十二</h2>
  <p id="a6U">左手大指屈入掌中。<a id="a-6V"></a>余四指把拳在右腋下。<a id="a-6W"></a>右手亦然。<a id="a-6X"></a>在左腋下右压左。<a id="a-6Y"></a>诵根本真言。</p>
  <p id="a6Z">作此印法时。<a id="a-6a"></a>无量众生悉皆具足一切功德。</p>
  <p data-pb></p>
  <h2 id="a6b">随心神足印第四十三</h2>
  <p id="a6c">右手中指无名指屈在掌中。<a id="a-6d"></a>大指压无名指中指甲上。<a id="a-6e"></a>头指小指直伸。<a id="a-6f"></a>诵真言。</p>
  <p id="a6g">作此印已。<a id="a-6h"></a>用摩两手足日驰千里。<a id="a-6i"></a>作此印时地神每将七宝华台承行人足。<a id="a-6j"></a>肉眼不见。<a id="a-6k"></a>但生大悲救护之心。<a id="a-6l"></a>莫为自求名闻利养。<a id="a-6m"></a>必定感得万神扶助。<a id="a-6n"></a>诵根本真言。</p>
  <p data-pb></p>
  <h2 id="a6o">随心祈愿印第四十四(通后印用)</h2>
  <p id="a6p">以右手大指屈而向掌。<a id="a-6q"></a>又屈头指离大指头四五分许。<a id="a-6r"></a>中指以下三指总伸相搏。<a id="a-6s"></a>以印横侧着于心上指头向右。<a id="a-6t"></a>作此印已即诵根本真言。</p>
  <p id="a6u">若欲求愿。<a id="a-6v"></a>先作四肘水坛。<a id="a-6w"></a>悬诸幢盖种种庄严。<a id="a-6x"></a>于其坛中着随心像。<a id="a-6y"></a>像前列诸供养。<a id="a-6z"></a>诵前真言祈愿成就。</p>
  <p data-pb></p>
  <h2 id="a70">随心祈一切愿印第四十五(共同前)</h2>
  <p id="a71">右手大指屈向掌。<a id="a-72"></a>又屈头指离大指头四五分许。<a id="a-73"></a>中指总伸相搏。<a id="a-74"></a>以印横侧着于心上指头向右作此印已诵根本真言。</p>
  <p id="a75">此法印欲求愿时。<a id="a-76"></a>先作纵广四肘水坛。<a id="a-77"></a>悬诸幡盖种种庄严。<a id="a-78"></a>于其坛中着随心像。<a id="a-79"></a>当其像前列着四碗。<a id="a-7A"></a>各盛一味石蜜沙糖乳蜜。<a id="a-7B"></a>如是次第各盛供养。<a id="a-7C"></a>散种种华烧沉水香供养。<a id="a-7D"></a>像前至心忏悔随心所愿祈请竟。<a id="a-7E"></a>像前作印。<a id="a-7F"></a>以袈裟覆或用净巾覆其印上已。<a id="a-7G"></a>至心诵真言满一百八遍更莫余缘。<a id="a-7H"></a>诵此真言竟。<a id="a-7I"></a>随心所愿悉得称意随大小。<a id="a-7J"></a>一日乃至七日作法。<a id="a-7K"></a>日日三时晨朝日中及黄昏时。<a id="a-7L"></a>依前法必果所愿除不至心。<a id="a-7M"></a>若非同心善知识请不流传。<a id="a-7N"></a>非其人殃及身。<a id="a-7O"></a>又未入灌顶者亦不得传。</p>
  <p data-pb></p>
  <h2 id="a7P">随心解一切鬼金刚等印第四十六</h2>
  <p id="a7Q">两手反合。<a id="a-7R"></a>掌背相着。<a id="a-7S"></a>当心嗔怒诵前根本真言二七遍已。<a id="a-7T"></a>急翻两手正合掌已。<a id="a-7U"></a>又诵七遍。<a id="a-7V"></a>印散开之。<a id="a-7W"></a>作此印法时。<a id="a-7X"></a>能破一切诸法皆悉不成。<a id="a-7Y"></a>此印</p>
  <p data-pb></p>
  <h2 id="a7Z">观世音菩萨印第四十七(掘多三藏译出印)</h2>
  <p id="a7a">先以两手相合。<a id="a-7b"></a>十指头齐两腕相着。<a id="a-7c"></a>正当心上合掌令掌心空。<a id="a-7d"></a>诵根本真言。</p>
  <h2 id="a7e">总摄印第四十八</h2>
  <p id="a7f">两手腕仰相叉。<a id="a-7g"></a>右大指压左大指。<a id="a-7h"></a>两手八指急怒把拳。<a id="a-7i"></a>真言曰。</p>
  <p id="a7j">唵　萨婆那庾多慕陀罗耶盘陀盘陀　娑嚩(二合)诃。</p>
  <p id="a7k">此总摄印明悉能一切印法(此是智通于玄奘三藏处受得此印)</p>
 </body>
</html>