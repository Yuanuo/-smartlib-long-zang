<!DOCTYPE html>
<html>
<head>
  <meta charset="utf-8"/>
  <meta name="author" content="智通/唐"/>
  <meta name="library" content="龙藏"/>
  <meta name="catalog" content="龙藏/大乘五大部外重译经"/>
  <title>印法第二</title>
</head>
<body>
  <h1 class="head">印法第二</h1>
  <h2>总摄身印第一</h2>
  <p>以二手中指无名指小指。各向外相叉。合掌右压左。头指博著掌背。二大指并竖博相著。咒曰。</p>
  <p>诵前咒七遍。随心所作皆得成就。</p>
  <h2>召请印第二</h2>
  <p>以右手。向前把左手腕。于头上以左手四指来去。真言曰。</p>
  <p>唵　萨婆菩提萨埵嚩耶移醯堙醯娑嚩诃。</p>
  <p>此真言印烧安悉香诵七遍。请菩萨即来。于后若欲诵多利心真言。先作此法。</p>
  <h2>莲华台印第三</h2>
  <p>以二手相合仰掌向上。指各微屈如开敷莲华形。即诵真言曰。</p>
  <p>唵　萨婆跛啰鼻　瑟吒(二合)菩陀那　娑嚩(二合)诃。</p>
  <p>此真言印。能令无量菩萨皆来集会。</p>
  <h2>香印第四</h2>
  <p>以右手大指。捻无名指甲上。余三指直屈。又以左手附下。真言曰。</p>
  <p>唵　萨婆跛耶　布瑟婆伽耶　娑嚩(二合)诃。</p>
  <p>此真言印。能感得天龙八部皆来供养。</p>
  <h2>香水印第五</h2>
  <p>以两手中指无名指小指。各把大指如拳法。合腕。以二头指相拄。诵真言曰。</p>
  <p>唵　萨婆乌驮迦耶罗阇　娑嚩(二合)诃。</p>
  <p>此真言印法。供养恒沙诸佛菩萨。</p>
  <h2>护身印真言第六</h2>
  <p>先合掌。屈二小指甲相背。二大指附二头指。三指合头相拄。掌中开少许。当于顶上头指来去。</p>
  <p>真言曰。</p>
  <p>唵　阿唎多唎都多唎睹唎呬囒拏　夜揭啰鞞啰叉啰叉茫萨婆突弊也(二合)萨蒲跛达啰鞞弊也(二合)娑嚩(二合)诃此真言印诵满十万遍。降伏一切蛊道。除一切诸魔外道等辈不能为害。并用护身。又作此印诵前心真言。于舍利塔前。至心发露忏悔众罪消灭。</p>
  <h2>口印真言第七</h2>
  <p>准前心印。唯改二大指屈入掌中。并压二小指节上。真言曰。</p>
  <p>唵　毗婆施　伽伽那　娑嚩(二合)诃。</p>
  <p>此真言印已。口诵真言时除口业罪障。</p>
  <h2>大忏悔印真言第八</h2>
  <p>先以右手大指。捻中指甲上。余三指直舒。左手亦然。以右手大指甲。压左手大指上。正当心前。真言曰。</p>
  <p>唵　萨婆菩陀冒地萨哆嚩　耶娑嚩(二合)诃。</p>
  <p>此真言印忏悔。能除一切业障等罪悉皆消灭。</p>
  <h2>追唤一切大力鬼神天龙八部印第九</h2>
  <p>以右手捺左手背上。四指向下相叉。以右手四指来去。真言曰。</p>
  <p>唵　俱噜陀萨婆提婆耶　娑嚩(二合)诃。</p>
  <h2>大结界辟除频那夜迦印真言第十</h2>
  <p>以右手无名指。叉入左手无名指背上。右手大指。钩取左手小指。在左手掌中。压左头指及中指无名指甲上。以右手头指与左手小指头相拄。右手大指。压左中指背上捩右腕。真言曰。</p>
  <p>唵　萨婆药乞叉(二合)啰唎娑那盘陀盘陀陀娑诃。</p>
  <h2>随心印真言第十一</h2>
  <p>准前结界印。唯改右手头指。与左手小指相去七寸许。作此印者。诵前随心真言所愿皆得。</p>
  <h2>度魔王波旬入道印第十二</h2>
  <p>以右手中指无名指。相著屈在掌中。直竖余三指。舒手掌向胸。左手亦然。以掌向外托。作此印时。波旬领诸徒众。悉慕入道顶礼其足。诵前本心真言。</p>
  <h2>降伏外道六师印第十三</h2>
  <p>准前印。唯改大指。捻无名指及中指甲上。作此印时六师归伏。亦诵本真言。</p>
  <h2>菩萨五眼清净真言印第十四</h2>
  <p>以两手大指二头指相捻。二中指并竖头相拄。二无名指压二小指甲上。中间使当额上著。真言曰。</p>
  <p>唵　萨婆斫者刍陀罗伽啰耶娑嚩(二合)诃。</p>
  <p>作此真言印时。得见六道众生离苦解脱。</p>
  <h2>施甘露印第十五</h2>
  <p>以左手头指。与大指相捻。余三指直竖向外托。又以右手垂向下。直舒五指。此施甘露法。六道众生悉皆饱满解脱。亦诵本真言。</p>
  <h2>防难印第十六</h2>
  <p>以右手大指。叉右肋指头向后。余四指把拳。左手亦然。向前怒臂。作此印已。真言曰。</p>
  <p>唵　萨婆涂瑟吒(二合)耶嗔陀嗔陀　娑嚩(二合)诃。</p>
  <h2>自在印真言第十七</h2>
  <p>以左右手四指反相叉。又以二头指相拄。二大指相去直向上直竖。真言曰。</p>
  <p>唵　萨婆菩陀跢啰耶　摩啰耶　娑嚩(二合)诃。</p>
  <h2>三昧印第十八</h2>
  <p>正坐跏趺。以左手掌承右手背相压。当心前诵前心真言。即得能入灭尽禅定三昧。</p>
  <h2>召焰摩天王印第十九</h2>
  <p>以二小指反相钩右压左屈二中指二无名指。各压二大指甲上。竖二头指相去五寸。头指来去。真言曰。</p>
  <p>唵　萨婆焰摩啰阎　第毗耶娑嚩(二合)诃。</p>
  <p>作此真言印时。欲知罪人数量多少问其姓名王自将领诸官。从空而来具报行人。</p>
  <h2>召四天王印真言第二十</h2>
  <p>以二手四指反相叉。二大指屈入掌中令藏指头。头指来去。真言曰。</p>
  <p>唵　萨婆提弟婆羯啰　诃那娑嚩(二合)诃。</p>
  <p>作此印时。四天大王一时俱至。行人问四天下事悉皆知之。</p>
  <h2>清净持戒印第二十一</h2>
  <p>以右膝著地。举头向上。合掌当心。又以二头指压中指背上第一节。二大指各附二头指侧。真言曰。</p>
  <p>唵　萨婆波罗提药　乞叉(二合)呬[口*栗](二合)陀那婆嚩(二合)诃。</p>
  <p>作此印真言之时。无量无边世界一切众生之类。得清净戒。</p>
  <h2>随身隐形入道印真言第二十二</h2>
  <p>以右手大指。压无名指中指压上。头指及小指直竖。左手亦然。以左大指从下向上入右掌中。钩取左手中指无名指。右压左。真言曰。</p>
  <p>唵俱唎夜底萨婆迦唎耶　娑嚩(二合)诃。</p>
  <h2>唤五道等仙人印第二十三</h2>
  <p>以两手中指无名指小指。各把拳两手相合。二大指各附中指侧。头指来去。真言曰。</p>
  <p>唵　萨婆　讫唎(二合)多知耶(二合)羯摩婆耶瞿跢曳娑嚩(二合)诃。</p>
  <p>作此印真言时。一切仙人呼唤并至。问其仙人法事一一具陈。</p>
  <h2>灌顶清净印真言第二十四</h2>
  <p>准前五道印。上唯改二头指。各压二大指头。头指相拄。又以二中指直竖头相拄。向顶上著。真言曰。</p>
  <p>唵　提健婆慕哆啰　僧建　娑嚩(二合)诃。</p>
  <p>若作大曼荼罗道场时。以此印诵真言。灌顶无边众生皆得清净。</p>
  <h2>水难印第二十五</h2>
  <p>以两手中指无名指。相叉右压左。二头指及二小指直竖头相拄。二大指屈入掌。真言曰。</p>
  <p>唵　乌陀伽萨婆第婆乌陀伽　娑嚩(二合)诃。</p>
  <p>作此印真言法。水不能漂诸天归伏。</p>
  <h2>火难印第二十六</h2>
  <p>准前水印。唯改二头指小指。各相去一寸许。真言同前水难真言。能令火不能烧诸天归伏。</p>
  <h2>风难印第二十七</h2>
  <p>以右手中指无名指。叉入左手无名指背上。二头指小指随入。压左手无名指及中指心上。左手头指及小指。压右手中指无名指背上出。二大指相去直竖。反掌向外。用水难真言。</p>
  <p>作此印真言时。一切风难不能为害。风雨神王悉皆归伏。</p>
  <h2>天印第二十八</h2>
  <p>以右手大指。捻左手头指第二节。又以左手大指。捻右手大指第一节。余三指竖头指相拄。各相去一寸许。用前随心真言。</p>
  <p>作此印真言时。能见三十三天上事。</p>
  <h2>地印第二十九</h2>
  <p>准前天印。唯改以二无名指。平屈头指相拄。真言曰。</p>
  <p>唵　佉吒旁伽贺悉跢曳　娑嚩(二合)诃。</p>
  <p>作此印真言时。一切地神皆悉归伏。</p>
  <h2>贼难印真言第三十</h2>
  <p>以右手头指中指无名指小指。反钩左手四指。二大指各散直竖。真言曰。</p>
  <p>唵　萨婆图瑟吒(二合)跛啰图瑟吒(二合)那嗔陀耶娑嚩(二合)诃。</p>
  <p>作此印真言。一切贼难皆悉自缚不能为害。</p>
  <h2>王难印第三十一</h2>
  <p>准前贼难印。唯改右手大指。钩取左手大指即是。真言曰。</p>
  <p>唵　萨婆啰阇度瑟吒(二合)那娑嚩(二合)诃。</p>
  <p>作此印法时。一切王难刀兵等难不能为害。</p>
  <h2>施无畏印第三十二</h2>
  <p>起立以左臂直舒向下。五指亦舒向下。掌背向后。右手亦然。以掌向前。如施甘露右手印法。真言曰。</p>
  <p>跢侄他　阿唎跢唎睹跢唎睹唎　醯兰拏夜伽啰鞞啰叉啰叉萨婆耨契毗耶萨般达啰鞞毗耶　娑嚩(二合)诃。</p>
  <p>作此印真言诵十万遍。一切众生皆得无畏。</p>
  <h2>防毒难印真言第三十三</h2>
  <p>以两手四指反相叉。二大指头相拄。反掌向外。真言曰。</p>
  <p>唵　跛啰伽舍夜延盘陀盘陀娑嚩(二合)诃。</p>
  <p>若入山谷作此印时。一切毒蛇虎狼师子诸毒禽兽不能伤害。一切毒药亦不能害。</p>
  <h2>求聪明印真言第三十四</h2>
  <p>以两手大指。各捻二无名指甲上。二小指并直竖。搏二中指侧头相拄。屈二头指各附二中指侧第二文上。指头相去一寸许。作此印已正当心前。亦诵随心真言。</p>
  <p>若有钝根者。为作此印供养求愿则得如愿。昔颇梨国有一长者。家虽大富为性钝根。师为七日依法求愿。则得聪明日诵千偈。自余证验不可具陈。</p>
  <h2>破地狱印第三十五</h2>
  <p>以两手二中指无名指。各屈左掌中相背。二大指头指小指各相去半寸许。亦诵前根本真言作此印时。地狱门开受苦众生一时解脱。其焰摩王心生欢喜。观世音菩萨大慈大悲怜愍众生故此法印。</p>
  <h2>求生净土印第三十六</h2>
  <p>合掌当心。以二大指并拄心上。诵根本真言。</p>
  <p>作此印时。为彼一切诸众生等。临命终时作此法印一心。诵真言随欲乐生何佛国土随意往生。</p>
  <h2>救一切病苦众生印第三十七</h2>
  <p>以二头指。与二中指相钩右压左。二大指各屈在掌中。二无名指及小指头。手掌向内。诵前根本真言。</p>
  <p>若有一切病苦众生。为作此印法。无量众生所有病苦皆悉除愈。</p>
  <h2>取地中伏藏印第三十八</h2>
  <p>以两手四指。各反相叉在于掌中。并二大指并向下拄。地知有宝处。作此印已。诵根本真言一百八遍。其七宝神一时俱至随问而答。</p>
  <h2>求见观世音印第三十九</h2>
  <p>以二无名指及小指。各反相叉右压左。二中指并直竖头相拄。二头指各屈第二节及第三节两甲相背。二大指压二头指节上。亦诵前根本真言。</p>
  <p>作此印已。至心诵真言专心正念。尔时观音菩萨克当现身。行人见已忏悔众罪次求见佛。</p>
  <h2>见佛印第四十</h2>
  <p>准前印上。唯改以左手中指屈入右无名及头指岐间。右中指压左中指背上。真言曰。</p>
  <p>跢侄他　伊利多唎　娑嚩(二合)诃</p>
  <p>若作此印诵真言满十万遍。十方诸佛。来问行人作何所为。便与摩顶授记。</p>
  <p>通师注云。为病经三七日。至求作此印法。现蒙摩顶授记。此事每不向人说唯自知耳。后一切法皆得成就。作此印时每有异香烟至。若能专诚当得作佛。不可思议。世人闻此未能生信。恐有生谤不欲流传。同修行人乃可知之。亦诵根本真言。</p>
  <h2>随心成就满足六波罗蜜印第四十一</h2>
  <p>当以两手反合。掌背相著。捩腕向外。二大指正当眉间。向下垂。真言曰。</p>
  <p>跢侄他　萨婆菩陀耶　萨婆跛啰肾壤波罗弭多曳唵　贺婆贺娑娑嚩(二合)诃。</p>
  <p>作此印时。起菩萨心普观一切众生类犹如赤子。作是念已至心诵满十万遍。由是法力一切众生皆悉具足六波罗蜜所愿满足。恒沙等一切世界诸佛世尊悉皆欢喜。</p>
  <h2>随心具一切功德印第四十二</h2>
  <p>左手大指屈入掌中。余四指把拳在右腋下。右手亦然。在左腋下右压左。诵根本真言。</p>
  <p>作此印法时。无量众生悉皆具足一切功德。</p>
  <h2>随心神足印第四十三</h2>
  <p>右手中指无名指屈在掌中。大指压无名指中指甲上。头指小指直伸。诵真言。</p>
  <p>作此印已。用摩两手足日驰千里。作此印时地神每将七宝华台承行人足。肉眼不见。但生大悲救护之心。莫为自求名闻利养。必定感得万神扶助。诵根本真言。</p>
  <h2>随心祈愿印第四十四(通后印用)</h2>
  <p>以右手大指屈而向掌。又屈头指离大指头四五分许。中指以下三指总伸相搏。以印横侧著于心上指头向右。作此印已即诵根本真言。</p>
  <p>若欲求愿。先作四肘水坛。悬诸幢盖种种庄严。于其坛中著随心像。像前列诸供养。诵前真言祈愿成就。</p>
  <h2>随心祈一切愿印第四十五(共同前)</h2>
  <p>右手大指屈向掌。又屈头指离大指头四五分许。中指总伸相搏。以印横侧著于心上指头向右作此印已诵根本真言。</p>
  <p>此法印欲求愿时。先作纵广四肘水坛。悬诸幡盖种种庄严。于其坛中著随心像。当其像前列著四碗。各盛一味石蜜沙糖乳蜜。如是次第各盛供养。散种种华烧沉水香供养。像前至心忏悔随心所愿祈请竟。像前作印。以袈裟覆或用净巾覆其印上已。至心诵真言满一百八遍更莫余缘。诵此真言竟。随心所愿悉得称意随大小。一日乃至七日作法。日日三时晨朝日中及黄昏时。依前法必果所愿除不至心。若非同心善知识请不流传。非其人殃及身。又未入灌顶者亦不得传。</p>
  <h2>随心解一切鬼金刚等印第四十六</h2>
  <p>以两手反合。掌背相著。当心嗔怒诵前根本真言二七遍已。急翻两手正合掌已。又诵七遍。印散开之。作此印法时。能破一切诸法皆悉不成。此印是观世音成道降魔印。非心行同大善知识。请不流传。非其人殃其身。又未入灌顶曼荼罗大法者亦不得传。</p>
  <h2>观世音菩萨印第四十七(掘多三藏译出印)</h2>
  <p>先以两手相合。十指头齐两腕相著。正当心上合掌令掌心空。诵根本真言。</p>
  <h2>总摄印第四十八</h2>
  <p>两手腕仰相叉。右大指压左大指。两手八指急怒把拳。真言曰。</p>
  <p>唵　萨婆那庾多慕陀罗耶盘陀盘陀　娑嚩(二合)诃。</p>
  <p>此总摄印明悉能一切印法(此是智通于玄奘三藏处受得此印)</p>
</body></html>