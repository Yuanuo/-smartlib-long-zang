<!doctype html>
<html id="z3IBTn3PM" data-ver="201">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">大云轮请雨经卷上</h1>
  <p id="a2">如是我闻。<a id="a-3"></a>一时佛在难陀优婆难陀龙王宫内。<a id="a-4"></a>住大威德摩尼之藏大云轮殿宝楼阁中。<a id="a-5"></a>与大比丘及诸菩萨摩诃萨众周匝围绕。<a id="a-6"></a>复有无量诸大龙王。</p>
  <p id="a7">其名曰难陀龙王　优钵难陀龙王　娑伽罗龙王　阿那婆达多龙王　摩那斯龙王　婆娄那龙王　德叉迦龙王　提头赖吒龙王　婆修吉龙王　目真邻陀龙王　伊罗跋那龙王　分陀利龙王　威光龙王　德贤龙王　电冠龙王　大摩尼宝髻龙王　摩尼珠髻龙王　光耀顶龙王　帝释锋伏龙王　帝释幢龙王　帝释杖龙王　阎浮金幢龙王　善和龙王　大轮龙王　大蟒蛇龙王　火光味龙王　月耀龙王　慧威龙王　善见龙王　大善见龙王　善住龙王　摩尼璎龙王　兴云龙王　持雨龙王　大忿吒声龙王　小忿吒声龙王　奋迅龙王　大频拏龙王　大项龙王　深声龙王　大深声龙王　大雄猛龙王　优钵罗龙王　大步龙王　螺发龙王　质多罗斯那龙王　持大罥索龙王　伊罗树叶龙王　先慰问龙王　驴耳龙王　海贝龙王　达陀罗龙王　优波达陀罗龙王　安隐龙王　大安隐龙王　毒蛇龙王　大毒蛇龙王　大力龙王　呼娄茶龙王　阿波罗龙王　蓝浮龙王　吉利弥赊龙王　黑色龙王　因陀罗军龙王　那茶龙王　优波那茶龙王　甘浮纥利那龙王　陀毗茶龙王　端正龙王　象耳龙王　猛利龙王　黄目龙王　电光龙王　大电光龙王　天力龙王　金婆罗龙王　妙盖龙王　甘露龙王　得道泉龙王　琉璃光龙王　金色发龙王　金光龙王　月光相龙王　日光龙王　始兴龙王　牛头龙王　白相龙王　黑相龙王　耶摩龙王　沙弥龙王　虾蟆龙王　僧伽茶龙王　尼民陀罗龙王　持地龙王　千头龙王　宝顶龙王　满愿龙王　细雨龙王　须弥那龙王　瞿波罗龙王　仁德龙王　善行龙王　宿德龙王　金毗罗龙王　金毗罗头龙王　持毒龙王　蛇身龙王　莲华龙王　大尾龙王　腾转龙王　可畏龙王　善威德龙王　五头龙王　婆利罗龙王　妙车龙王　优多罗龙王　长尾龙王　大头龙王　宾毕迦龙王　毗茶龙王　马形龙王　三头龙王　龙仙龙王　大威德龙王　火德龙王　恐人龙王　焰光龙王　七头龙王　现大身龙王　善爱见龙王　大恶龙王　净威德龙王　妙眼龙王　大毒龙王　焰聚龙王　大害龙王　大嗔忿龙王　宝云龙王　大云施水龙王　帝释光龙王　波陀波龙王　月云龙王　海云龙王　大香华龙王　华出龙王　宝眼龙王　大相幢龙王　大云藏龙王　降雪龙王　威德藏龙王　云戟龙王　持夜龙王　降雨龙王　云雨龙王　大云雨龙王　火光龙王　大云主龙王　无嗔恚龙王　鸠鸠婆龙王　那伽首罗龙王　阇邻提龙王　云盖龙王　应祁罗目佉龙王　威德龙王　出云龙王　无尽步龙王　妙相龙王　大身龙王　大腹龙王　安审龙王　丈夫龙王　歌歌那龙王　郁头罗龙王　猛毒龙王　妙声龙王　甘露实龙王　大散雨龙王　隐隐声龙王　雷相击声龙王　鼓震声龙王　注甘露龙王　天帝鼓龙王　霹雳音龙王　首罗仙龙王　那罗延龙王　涸水龙王　毗迦吒龙王。</p>
  <p id="a8">有如是等诸大龙王而为上首。<a id="a-9"></a>复有八十四亿那由他数诸龙王。<a id="a-A"></a>俱同来彼会。</p>
  <p id="aB">时彼一切诸龙王等从坐而起。<a id="a-C"></a>各整衣服偏袒右臂。<a id="a-D"></a>右膝着地合掌向佛。<a id="a-E"></a>即以种种无量无边阿僧祇数。<a id="a-F"></a>微妙香华涂香末香。<a id="a-G"></a>华冠衣服宝幢幡盖。<a id="a-H"></a>龙华宝冠真珠璎珞。<a id="a-I"></a>宝华缯彩真珠罗网。<a id="a-J"></a>杂佩旒苏覆如来上。<a id="a-K"></a>作众妓乐击掌歌赞。<a id="a-L"></a>起大殷重奇特之心。<a id="a-M"></a>绕百千匝却住一面。</p>
  <p id="aN">尔时诸龙住一面已咸发愿言。<a id="a-O"></a>愿以一切诸世界海微尘身海。<a id="a-P"></a>一切诸佛菩萨众海。<a id="a-Q"></a>遍于一切诸世界海。<a id="a-R"></a>已过所有一切四大地水火风微尘等海。<a id="a-S"></a>所有一切诸色光明微尘数海。<a id="a-T"></a>已过无量无不可思议不可宣说。<a id="a-U"></a>阿僧祇数诸身等海。<a id="a-V"></a>于一一身化作无量阿僧祇诸手海云遍满十方。<a id="a-W"></a>又于一一微尘分中。<a id="a-X"></a>化出无量供养海云遍满十方。<a id="a-Y"></a>将以供养一切诸佛菩萨众海恒不断绝。<a id="a-Z"></a>如是无量不可思议不可宣说。<a id="a-a"></a>阿僧祇数普贤菩萨行身海云。<a id="a-b"></a>遍满虚空住持不绝。</p>
  <p id="ac">如是菩萨诸身海云。<a id="a-d"></a>所谓一切轮相海云　一切宝冠海云　一切大明宝藏辇海云　一切末香树藏海云　一切香烟现诸色海云　一切诸乐音声海云　一切香树海云　诸如是等无量无边。<a id="a-e"></a>不可思议不可宣说阿僧祇数。<a id="a-f"></a>如是一切供养海云　遍满虚空住持不绝。<a id="a-g"></a>供养恭敬尊重礼拜一切诸佛菩萨众海。</p>
  <p id="ah">复出一切庄严境界电藏摩尼王海云　一切普明宝雨庄严摩尼王海云　一切宝光焰顺佛音声摩尼王海云　一切佛法音声遍满摩尼宝王海云　一切普门宝焰诸佛化光海云　一切众光明庄严显现不绝摩尼宝王海云　一切光焰顺佛圣行摩尼宝王海云　一切显现如来不可思议佛刹电光明摩尼王海云　一切诸妙宝色明彻三世佛身摩尼王海云　诸如是等一切诸宝光色。<a id="a-i"></a>遍满虚空住持不绝。<a id="a-j"></a>供养恭敬尊重礼拜一切诸佛菩萨众海。</p>
  <p id="ak">复出一切不坏妙宝香华辇海云　一切无边色摩尼宝王庄严辇海云　一切宝灯香焰光辇海云　一切真珠妙色辇海云　一切华台辇海云　一切宝冠庄严辇海云　一切十方光焰遍满庄严不绝宝藏辇海云　一切无边显现胜宝庄严辇海云　一切遍满妙庄严辇海云　一切门栏华铃罗网辇海云　诸如是等遍满虚空住持不绝。<a id="a-l"></a>供养恭敬礼拜一切诸佛菩萨众海云。</p>
  <p id="am">复出一切妙金宝璎珞藏师子座海云　一切华明妙色藏师子座海云　一切绀摩尼阎浮檀妙色莲华藏师子座海云　一切摩尼灯莲华藏师子座海云　一切摩尼宝幢火色妙华藏师子座海云　一切宝庄严妙色莲华藏师子座海云　一切乐见因陀罗莲华光藏师子座海云　一切乐见无尽焰光莲华藏师子座海云　一切宝光普照莲华藏师子座海云　一切佛音莲华光藏师子座海云　诸如是等遍满虚空住持不绝。<a id="a-n"></a>供养恭敬礼拜一切诸佛菩萨众海。</p>
  <p id="ao">复出一切妙音摩尼树海云　一切诸叶周匝合掌出香气树海云　一切庄严现无边明色树海云　一切华云出宝树海云　一切出于无边庄严藏树海云　一切宝轮焰电树海云　一切示现菩萨半身出栴檀末树海云　一切不思议无边树神庄严菩萨道场树海云　一切宝衣藏日电光明树海云　一切遍出真妙音声喜见树海云　诸如是等遍满虚空住持不绝。<a id="a-p"></a>供养恭敬尊重礼拜一切诸佛菩萨众海。</p>
  <p id="aq">复出一切无边宝色莲华藏师子座海云　一切周匝摩尼王电藏师子座海云　一切璎珞庄严藏师子座海云　一切诸妙宝冠灯焰藏师子座海云　一切圆音出宝雨藏师子座海云　一切华冠香华宝藏师子座海云　一切佛坐现庄严摩尼王藏师子座海云　一切栏楯垂璎庄严藏师子座海云　一切摩尼宝树枝叶末香藏师子座海云　一切妙香宝铃罗网普庄严日电藏师子座海云　诸如是等遍满虚空住持不绝。<a id="a-r"></a>供养恭敬尊重礼拜一切诸佛菩萨众海。</p>
  <p id="as">复出一切如意摩尼宝王帐海云　一切因陀罗宝华台诸华庄严帐海云　一切香摩尼帐海云　一切宝灯焰相帐海云　一切佛神力出声摩尼宝王帐海云　一切显现摩尼妙衣诸光庄严帐海云　一切华光焰宝帐海云　一切罗网妙铃出声遍满帐海云　一切无尽妙色摩尼珠台莲花罗网帐海云　一切金华台火光宝幢帐海云　一切不思议庄严诸光璎珞帐海云　诸如是等遍满虚空住持不绝。<a id="a-t"></a>供养恭敬尊重礼拜一切诸佛菩萨众海。</p>
  <p id="au">复出一切杂妙摩尼宝盖海云　一切无量光明庄严华盖海云　一切无边色真珠藏妙盖海云　一切诸佛菩萨慈门音摩尼王盖海云　一切妙色宝焰华冠妙盖海云　一切宝光明庄严垂铃罗网妙盖海云　一切摩尼树枝璎珞盖海云　一切日照明彻焰摩尼王诸香烟盖海云　一切栴檀末藏普熏盖海云　一切极佛境界电光焰庄严普遍盖海云　诸如是等遍满虚空住持不绝。<a id="a-v"></a>供养恭敬尊重礼拜一切诸佛菩萨众海云　复出一切宝明轮海云　一切宝焰相光轮海云　一切华云焰光轮海云　一切佛花宝光明轮海云　一切佛刹现入光明轮海云　一切诸佛境界普门音声宝枝光轮海云　一切琉璃宝性摩尼王焰光轮海云　一切众生于一念时现于色相光轮海云　一切音声悦可诸佛大震光轮海云　一切所化众生众会妙音摩尼王光轮海云　诸如是等遍满虚空住持不绝供养恭敬尊重礼拜一切诸佛菩萨众海云。</p>
  <p id="aw">复出一切摩尼藏焰海云　一切佛色声香味触光焰海云　一切宝焰海云　一切佛法震声遍满焰海云　一切佛刹庄严电光焰海云　一切华辇光焰海云　一切宝笛光焰海云　一切劫数佛出音声教化众生光焰海云　一切无尽宝华鬘示现众生光焰海云　一切诸座示现庄严光焰海云　诸如是等遍满虚空住持不绝。<a id="a-x"></a>供养恭敬尊重礼拜一切诸佛菩萨众海云。</p>
  <p id="ay">复出一切不断不散无边色宝光海云　一切摩尼宝王普光海云　一切佛刹庄严电光海云　一切香光海云　一切庄严光海云　一切佛化身光海云　一切杂宝树华鬘光海云　一切衣服光海云　一切无边菩萨诸行名称宝王光海云　一切真珠灯光海云　诸如是等遍满虚空住持不绝。<a id="a-z"></a>供养恭敬尊重礼拜一切诸佛菩萨众海云。</p>
  <p id="a10">复出一切不可思议种种诸杂香华海云　一切宝焰莲华罗网海云　一切无量无边际色摩尼宝王光轮海云　一切摩尼真珠色藏箧笥海云　一切摩尼妙宝栴檀末香海云　一切摩尼宝盖海云　一切清净诸妙音声悦可众心宝王海云　一切日光宝轮璎珞旒苏海云　一切无边宝藏海云　一切普贤色身海云　诸如是等遍满虚空住持不绝供养恭敬尊重礼拜一切诸佛菩萨众海云。</p>
  <p id="a11">尔时此众八十四亿百千那由他诸龙王等作是愿已。<a id="a-12"></a>绕佛三匝头面作礼于一面立。<a id="a-13"></a>是时佛告诸龙王言。<a id="a-14"></a>汝等龙王各宜复坐。<a id="a-15"></a>时诸龙王闻佛语已。<a id="a-16"></a>各各还依次第而坐。</p>
  <p id="a17">尔时众中有一龙王。<a id="a-18"></a>名曰无边庄严海云威德轮盖。<a id="a-19"></a>于此三千大千世界龙王之中。<a id="a-1A"></a>最为胜大得不退转。<a id="a-1B"></a>本愿力故受此龙身。<a id="a-1C"></a>为欲供养恭敬礼拜于如来故。<a id="a-1D"></a>听受正法来生至此阎浮提内。<a id="a-1E"></a>时彼龙王从坐而起。<a id="a-1F"></a>整理衣服偏袒右臂。<a id="a-1G"></a>右膝着地合掌向佛。<a id="a-1H"></a>而作是言世尊我今有疑。<a id="a-1I"></a>欲问如来至真等正觉。<a id="a-1J"></a>若佛听许我乃敢问。<a id="a-1K"></a>作是语已默然而住。</p>
  <p id="a1L">尔时世尊告无边庄严海云威德轮盖龙王作如是言。<a id="a-1M"></a>汝大龙王若有疑者恣听汝问。<a id="a-1N"></a>吾当为汝分别解说令汝欢喜。<a id="a-1O"></a>作是语已。<a id="a-1P"></a>时无边庄严海云威德轮盖龙王。<a id="a-1Q"></a>即白佛言唯然世尊。<a id="a-1R"></a>云何能使诸龙王等。<a id="a-1S"></a>灭一切苦得受安乐。<a id="a-1T"></a>受安乐已又令于此阎浮提内。<a id="a-1U"></a>时降甘雨生长一切树木丛林药草苗稼皆生滋味。<a id="a-1V"></a>使阎浮提一切人等悉受快乐。</p>
  <p id="a1W">尔时世尊闻是语已。<a id="a-1X"></a>即告无边庄严海云威德轮盖大龙王言。<a id="a-1Y"></a>善哉善哉。<a id="a-1Z"></a>汝今为彼诸众生等作利益故。<a id="a-1a"></a>能问如来如是等事。<a id="a-1b"></a>汝大龙王谛听谛听善思念之。<a id="a-1c"></a>我当为汝分别解说。<a id="a-1d"></a>轮盖龙王我有一法。<a id="a-1e"></a>汝等若能具足行者。<a id="a-1f"></a>令一切龙除灭诸苦具足安乐何者一法。<a id="a-1g"></a>谓行大慈。<a id="a-1h"></a>汝大龙王若有天人行大慈者。<a id="a-1i"></a>火不能烧水不能溺。<a id="a-1j"></a>毒不能害刃不能伤。<a id="a-1k"></a>内外怨贼不能侵掠。<a id="a-1l"></a>若睡若寤皆得安隐。<a id="a-1m"></a>行大慈力有大威德。<a id="a-1n"></a>诸天世等不能扰乱。<a id="a-1o"></a>形貌端严众所爱敬。<a id="a-1p"></a>所行之处一切无碍。<a id="a-1q"></a>诸苦灭除心得欢喜。<a id="a-1r"></a>诸乐具足大慈力故。<a id="a-1s"></a>命终之后得生梵天。<a id="a-1t"></a>汝大龙王若有天人行大慈者。<a id="a-1u"></a>获如是等无量无边利益之事。<a id="a-1v"></a>是故龙王身口意业常应须行彼大慈行。</p>
  <p id="a1w">复次龙王有陀罗尼。<a id="a-1x"></a>名施一切众生安乐。<a id="a-1y"></a>汝诸龙等常须读诵系念受持。<a id="a-1z"></a>能灭一切诸龙苦恼与其安乐。<a id="a-20"></a>彼诸龙等既得乐已。<a id="a-21"></a>于阎浮提始能依时降注甘雨。<a id="a-22"></a>使令一切树木丛林。<a id="a-23"></a>药草苗稼皆出滋味。</p>
  <p id="a24">尔时龙王复白佛言。<a id="a-25"></a>何者名为施一切乐陀罗尼句。<a id="a-26"></a>尔时世尊即说咒曰。</p>
  <p id="a27">怛致咃(其咒字口傍作者转舌读之注引字者引声读之)陀(引)啰尼陀(引)啰尼(一)优多(引)啰尼(二引)三(引)波啰帝(诸咒帝皆丁利反)师郗(摅利反三)毗阇耶跋囒那(引)萨底夜波罗帝若(女贺反四)波啰呵若那跋帝(五)优多波(引)达尼(六)毗那(引)喝腻(七)阿(引)毗屣(引)遮腻(八)阿陛毗(引)耶(引)呵逻(九)输婆(引)跋帝(十)頞耆(市尸反)摩哆(十一)[黑*(企-止+ㄎ)]咥(显利反十二)宫婆罗(引十三)鞞咥(香利反引)婆呵(十四)摩罗吉梨舍(引)达那(引)波唅(十五)输(输律反)陀(引)耶摩(引)伽尼梨呵迦达摩多(十六)输(输律反)陀(引)卢迦(十七)毗帝寐啰何啰阇婆独佉赊摩那(去声十八)萨婆佛陀婆卢歌那(去声十九)波罗阇若(引)阇那(引)鞞醯莎(引)呵。</p>
  <p id="a28">汝大龙王。<a id="a-29"></a>此咒名为施一切乐陀罗尼句。<a id="a-2A"></a>诸佛所持汝等常须受持读诵。<a id="a-2B"></a>吉事成就得入法门获安隐乐。</p>
  <p id="a2C">复次龙王。<a id="a-2D"></a>有大云所生威神庄严功德智相云轮水藏化金色光毗卢遮那一毛孔中。<a id="a-2E"></a>出于同姓诸佛名号。<a id="a-2F"></a>汝等亦须忆念受持。<a id="a-2G"></a>若持彼诸如来名号。<a id="a-2H"></a>能灭一切所有诸龙种姓。<a id="a-2I"></a>一切龙王眷属徒众。<a id="a-2J"></a>并诸龙女生龙宫者。<a id="a-2K"></a>所有苦恼与其安乐。<a id="a-2L"></a>是故龙王应当称彼如来名号。</p>
  <p id="a2M">南无婆伽婆帝毗卢遮那藏大云如来。<a id="a-2N"></a>南无婆伽婆帝性现出云如来。</p>
  <p id="a2O">南无婆伽婆帝持云雨如来。</p>
  <p id="a2P">南无婆伽婆帝威德云如来。</p>
  <p id="a2Q">南无婆伽婆帝大兴云如来。</p>
  <p id="a2R">南无婆伽婆帝大散风云如来。</p>
  <p id="a2S">南无婆伽婆帝大云闪电如来。</p>
  <p id="a2T">南无婆伽婆帝大云勇步如来。</p>
  <p id="a2U">南无婆伽婆帝须弥善云如来。</p>
  <p id="a2V">南无婆伽婆帝大密云如来。</p>
  <p id="a2W">南无婆伽婆帝大云轮如来。</p>
  <p id="a2X">南无婆伽婆帝云光如来。</p>
  <p id="a2Y">南无婆伽婆帝大云师子座如来。</p>
  <p id="a2Z">南无婆伽婆帝大云盖如来。</p>
  <p id="a2a">南无婆伽婆帝大善现云如来。</p>
  <p id="a2b">南无婆伽婆帝云覆如来。</p>
  <p id="a2c">南无婆伽婆帝光轮普遍照于十方雷鼓震声起云如来。</p>
  <p id="a2d">南无婆伽婆帝大云清凉雷声深隐奋迅如来。</p>
  <p id="a2e">南无婆伽婆帝布云如来。</p>
  <p id="a2f">南无婆伽婆帝虚空雨云如来。</p>
  <p id="a2g">南无婆伽婆帝疾行云如来。</p>
  <p id="a2h">南无婆伽婆帝云垂出声如来。</p>
  <p id="a2i">南无婆伽婆帝云示现如来。</p>
  <p id="a2j">南无婆伽婆帝广出云如来。</p>
  <p id="a2k">南无婆伽婆帝沫云如来。</p>
  <p id="a2l">南无婆伽婆帝云雷震如来。</p>
  <p id="a2m">南无婆伽婆帝云际如来。</p>
  <p id="a2n">南无婆伽婆帝云如衣如来。</p>
  <p id="a2o">南无婆伽婆帝润生稼云如来。</p>
  <p id="a2p">南无婆伽婆帝乘上云如来。</p>
  <p id="a2q">南无婆伽婆帝飞云如来。</p>
  <p id="a2r">南无婆伽婆帝低云如来。</p>
  <p id="a2s">南无婆伽婆帝散云如来。</p>
  <p id="a2t">南无婆伽婆帝大优钵罗华云如来。</p>
  <p id="a2u">南无婆伽婆帝大香体云如来。</p>
  <p id="a2v">南无婆伽婆帝大涌云如来。</p>
  <p id="a2w">南无婆伽婆帝大自在云如来。</p>
  <p id="a2x">南无婆伽婆帝大光明云如来。</p>
  <p id="a2y">南无婆伽婆帝大威德云如来。</p>
  <p id="a2z">南无婆伽婆帝得大摩尼宝云如来。</p>
  <p id="a30">南无婆伽婆帝降伏云如来。</p>
  <p id="a31">南无婆伽婆帝云根本如来。</p>
  <p id="a32">南无婆伽婆帝欣喜云如来。</p>
  <p id="a33">南无婆伽婆帝散坏非时电云如来。</p>
  <p id="a34">南无婆伽婆帝大空高响云如来。</p>
  <p id="a35">南无婆伽婆帝大发声云如来。</p>
  <p id="a36">南无婆伽婆帝大降雨云如来。</p>
  <p id="a37">南无婆伽婆帝施色力云如来。</p>
  <p id="a38">南无婆伽婆帝雨六味云如来。</p>
  <p id="a39">南无婆伽婆帝大力雨云如来。</p>
  <p id="a3A">南无婆伽婆帝满海云如来。</p>
  <p id="a3B">南无婆伽婆帝阳炎旱时注雨云如来。</p>
  <p id="a3C">南无婆伽婆帝无边色云如来。</p>
  <p id="a3D">南无婆伽婆帝一切差别大云示现阎浮飞云威德月光焰云如来等。<a id="a-3E"></a>应正遍知三藐三佛陀。</p>
 </body>
</html>