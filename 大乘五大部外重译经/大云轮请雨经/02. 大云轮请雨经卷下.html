<!doctype html>
<html id="z3IBTn5PN" data-ver="301">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">大云轮请雨经卷下</h1>
  <p id="a2">尔时世尊说是诸佛如来名已。<a id="a-3"></a>告于无边庄严海云威德轮盖龙王作如是言。<a id="a-4"></a>汝大龙王。<a id="a-5"></a>此诸佛名汝等一切诸龙眷属。<a id="a-6"></a>若能诵持称彼佛名及礼拜者。<a id="a-7"></a>一切诸龙所有苦厄。<a id="a-8"></a>皆悉解脱普获安乐。<a id="a-9"></a>得安乐已即能于此阎浮提中。<a id="a-A"></a>风雨随时令诸药草树木丛林。<a id="a-B"></a>悉皆生长五谷成熟。</p>
  <p id="aC">尔时娑婆三千大千世界之主。<a id="a-D"></a>无边庄严海云威德轮盖龙王。<a id="a-E"></a>复白佛言。<a id="a-F"></a>世尊我今启请诸佛所说陀罗尼句。<a id="a-G"></a>令于未来末世之时。<a id="a-H"></a>阎浮提内若有亢旱不降雨处。<a id="a-I"></a>诵此神咒即当降雨。<a id="a-J"></a>饥馑恶世多饶疾疫。<a id="a-K"></a>非法乱行人民恐怖。<a id="a-L"></a>妖星变怪灾厉相续。<a id="a-M"></a>有如是等无量苦恼。<a id="a-N"></a>以佛力故悉得灭除。<a id="a-O"></a>唯愿世尊大慈悲愍诸众生故。<a id="a-P"></a>住持为说所有神咒陀罗尼句。<a id="a-Q"></a>告诸龙知能使诸天欢喜踊跃。<a id="a-R"></a>复能破散一切诸魔。<a id="a-S"></a>一切众生身中所有苦难之事。<a id="a-T"></a>并及恶星变怪灾障。<a id="a-U"></a>悉皆除灭。</p>
  <p id="aV">又复如来曾说五种雨障之灾。<a id="a-W"></a>亦皆消灭彼障除已。<a id="a-X"></a>即能使此阎浮提内雨泽以时。<a id="a-Y"></a>唯愿如来为我等说。</p>
  <p id="aZ">尔时世尊。<a id="a-a"></a>闻此无边庄严海云威德轮盖龙王如是语已。<a id="a-b"></a>即赞叹言善哉善哉汝大龙王。<a id="a-c"></a>汝今亦如诸佛饶益一切众生怜愍安乐。<a id="a-d"></a>能请如来说此神咒。<a id="a-e"></a>汝大龙王谛听谛听善思念之。<a id="a-f"></a>我当为汝说于往昔从彼大悲云生如来所闻。<a id="a-g"></a>震吼奋迅勇猛幢陀罗尼。<a id="a-h"></a>过去诸佛已曾宣说威神加护。<a id="a-i"></a>我今亦当随顺而说。<a id="a-j"></a>利益一切诸众生故怜愍与乐。<a id="a-k"></a>于未来世若炎旱时能令降雨。<a id="a-l"></a>若泛雨时亦能令止。<a id="a-m"></a>饥馑疾疫悉能除灭。<a id="a-n"></a>普告诸龙令使知闻。<a id="a-o"></a>复令诸天欢喜踊跃。<a id="a-p"></a>散一切魔安隐众生。<a id="a-q"></a>即说咒曰。</p>
  <p id="ar">怛致他摩诃若那(引)婆婆(引)萨尼(一)尼梨低殊(引)洛敧弥(去声二)提利茶(引)毗迦啰摩跋阇罗(引)僧伽怛腻(三)波罗摩毗啰阇(四)埿摩求那鸡(经岐反)兜(引)修梨耶(引)波罗鞞(五)毗摩岚(引)伽耶师(六)婆啰(引)婆啰(去声七)三婆啰(引)三婆啰(去声八)豆潭(徒感反)鞞(去声九)呵那呵那(十)摩诃波罗薜(蒲诣反十一)毗头多摸诃陀迦隶(十二)波啰若伽啰输悌(十三)波梨富娄那(引)迷帝隶迷怛利(引)帝啰(引)摩那娑揵提(去声十四)弥多罗浮驮利(十五)社罗社罗(十六)社罗社罗(十七)社罗浮驮利(十八)蒲登伽俱苏迷(去声十九)达舍婆利(二十)遮斗薨赊(引)阿啰提(二十一)頞瑟吒达舍毗尼迦佛陀(引)达迷(去声二十二)输颇摩帝(二十三)分若罗翅(二十四)叔迦罗(引)达摩(引)三摩泥比(二十五)钳毗梨(二十六)毗罗阇悉鸡(经岐反二十七)毗富茶毗舍沙波罗钵帝(二十八)尼啰苏罗(引)婆(引)达弥(二十九)萨婆卢迦(引)匙(引)瑟吒(三十)失梨沙吒(引三十一)波罗波罗婆(引)兮唎(三十二)阿奴(引)怛唎(三十三)阿僧祇(三十四)陀啰陀啰(三十五)地唎地唎(三十六)豆漏豆漏(三十七)赊塞多(引)摩帝(三十八)赊塞多(引)波蔽(三十九)遮罗遮罗(四十)旨唎旨唎(四十一)咒漏咒漏(四十二)波罗遮(引)佛陀喃(引南去声)摩帝(四十三)摩诃般利若(引)波(引)罗(引)蜜帝莎(引)呵(四十四)。</p>
  <p id="as">南无智海毗卢遮那藏如来。</p>
  <p id="at">南无一切诸菩提萨埵。</p>
  <p id="au">尔时一切诸龙王等。<a id="a-v"></a>为降雨故受持此咒。<a id="a-w"></a>若后末世恶灾行时能令不起。</p>
  <p id="ax">又复一切诸佛菩萨真实力故。<a id="a-y"></a>遂复敕诸一切龙等。<a id="a-z"></a>于阎浮提所祈请处。<a id="a-10"></a>降澍大雨除灭五种雨之障碍。<a id="a-11"></a>而说咒曰。</p>
  <p id="a12">多致他(一)娑逻娑逻(二)四唎四唎(三)素漏素漏(四)那(引)伽喃(去声五)阇婆阇婆(一句并去声六)侍毗侍毗(并去声七)树附树附(八)。</p>
  <p id="a13">佛实力故。<a id="a-14"></a>大龙王等速来在于阎浮提内。<a id="a-15"></a>所祈请处降澍大雨而说咒曰。</p>
  <p id="a16">遮罗遮罗(并去声一)至利至利(二)朱漏朱漏(三)。</p>
  <p id="a17">佛实力故。<a id="a-18"></a>咄诸龙王于阎浮提。<a id="a-19"></a>请雨国内降澍大雨。<a id="a-1A"></a>而说咒曰。</p>
  <p id="a1B">婆逻婆逻(并去声一)避利避利(避字并白利反二)复漏复漏(三)。</p>
  <p id="a1C">诸佛菩萨威神之力。<a id="a-1D"></a>大乘真实行业力故。<a id="a-1E"></a>诸龙王等速来至此。<a id="a-1F"></a>各各忆念诸如来法及菩萨行。<a id="a-1G"></a>起于慈心悲心喜心及以舍心。<a id="a-1H"></a>而说咒曰。</p>
  <p id="a1I">婆逻婆逻(一)毗梨毗梨(二)蒲卢蒲卢(三)。</p>
  <p id="a1J">大意气龙王慈心正念妙密佛法。<a id="a-1K"></a>持大云雨速来至此。<a id="a-1L"></a>而说咒曰。</p>
  <p id="a1M">伽茶伽茶(一)祁墀祁墀(二)瞿厨瞿厨(三)。</p>
  <p id="a1N">一切诸佛真实力故。<a id="a-1O"></a>大健嗔者大疾行者睒电舌者。<a id="a-1P"></a>治诸恶毒来起慈心。<a id="a-1Q"></a>于阎浮提请雨国内。<a id="a-1R"></a>降澍大雨莎(引)呵。<a id="a-1S"></a>又说咒曰。</p>
  <p id="a1T">怛吒怛吒(吒并去声一)底致底致(二)斗昼斗昼(三)。</p>
  <p id="a1U">金刚密迹真实力故。<a id="a-1V"></a>头上戴大摩尼天冠。<a id="a-1W"></a>蛇身相者念三宝力。<a id="a-1X"></a>于阎浮提此请雨国内降澍大雨莎(引)呵。<a id="a-1Y"></a>又说咒曰。</p>
  <p id="a1Z">迦罗迦罗(一)继利继利(二)句漏句漏(三)。</p>
  <p id="a1a">佛实力故。<a id="a-1b"></a>金刚密迹敕彼一切澍大水者乘大云者。<a id="a-1c"></a>起慈悲心悉来于此阎浮提中请雨国内。<a id="a-1d"></a>降澍大雨又说咒曰。</p>
  <p id="a1e">何逻逻何逻罗(一)兮利履兮利履(二)候漏塿(娄苟反)候漏塿(三)。</p>
  <p id="a1f">三世诸佛真实力故。<a id="a-1g"></a>能令一切诸龙眷属舍于睡眠。<a id="a-1h"></a>又说咒曰。</p>
  <p id="a1i">伽磨伽磨(一)姞寐姞寐(二)求牟求牟(三)莎呵。</p>
  <p id="a1j">我敕一切诸龙王等。<a id="a-1k"></a>起大慈心为菩提本而说咒曰。</p>
  <p id="a1l">那啰那啰(一)尼梨尼梨(二)奴漏奴漏(三)莎呵。</p>
  <p id="a1m">咄咄龙等种种异形。<a id="a-1n"></a>千头可畏赤眼大力大蛇身者。<a id="a-1o"></a>我今敕汝。<a id="a-1p"></a>应当忆念最上慈悲威神功德灭烦恼者。<a id="a-1q"></a>一切诸佛如来名字。<a id="a-1r"></a>而说咒曰。</p>
  <p id="a1s">揭(其谒反)茶(去声)揭茶(一)耆稚耆稚(二)崛住崛住(三)莎呵。</p>
  <p id="a1t">无碍勇健夺于世间人色力者。<a id="a-1u"></a>于阎浮提请雨国内。<a id="a-1v"></a>降澍大雨而说咒曰。</p>
  <p id="a1w">舍啰舍啰(一)尸利尸利(二)输(入声)嚧输嚧莎呵。</p>
  <p id="a1x">一切诸天真实力故。<a id="a-1y"></a>咄诸大龙念自种姓。<a id="a-1z"></a>速来于此阎浮提中请雨国内。<a id="a-20"></a>降澍大雨莎呵。</p>
  <p id="a21">大梵天王实行力故。<a id="a-22"></a>令诸龙王于阎浮提请雨国内。<a id="a-23"></a>降澍大雨莎呵。</p>
  <p id="a24">天主帝释实行力故。<a id="a-25"></a>令诸龙王于阎浮提请雨国内。<a id="a-26"></a>降澍大雨莎呵。</p>
  <p id="a27">四大天王实行力故。<a id="a-28"></a>令诸龙王于阎浮提请雨国内。<a id="a-29"></a>降澍大雨莎呵。</p>
  <p id="a2A">八人实行力故。<a id="a-2B"></a>令诸龙王于阎浮提请雨国内。<a id="a-2C"></a>降澍大雨莎呵。</p>
  <p id="a2D">须陀洹实行力故。<a id="a-2E"></a>令诸龙王于阎浮提请雨国内。<a id="a-2F"></a>降澍大雨莎呵。</p>
  <p id="a2G">斯陀含实行力故。<a id="a-2H"></a>令诸龙王于阎浮提请雨国内。<a id="a-2I"></a>降澍大雨莎呵。</p>
  <p id="a2J">阿那含实行力故。<a id="a-2K"></a>令诸龙王于阎浮提请雨国内降澍大雨莎呵。</p>
  <p id="a2L">阿罗汉实行力故。<a id="a-2M"></a>令诸龙王于阎浮提请雨国内降澍大雨莎呵。</p>
  <p id="a2N">辟支佛实行力故。<a id="a-2O"></a>令诸龙王于阎浮提请雨国内降澍大雨莎呵。</p>
  <p id="a2P">菩萨实行力故。<a id="a-2Q"></a>令诸龙王于阎浮提请雨国内降澍大雨莎呵。</p>
  <p id="a2R">诸佛实行力故。<a id="a-2S"></a>令诸龙王于阎浮提请雨国内降澍大雨莎呵。</p>
  <p id="a2T">一切诸天实行力故令速除灭灾障苦恼莎呵。</p>
  <p id="a2U">一切诸龙实行力故能速降雨润此大地莎呵。</p>
  <p id="a2V">一切夜叉实行力故能速覆护一切众生莎呵。</p>
  <p id="a2W">一切揵闼婆实行力故能速除灭一切众生所有忧恼莎呵。</p>
  <p id="a2X">一切阿修罗实行力故能速回转恶星变怪莎呵。</p>
  <p id="a2Y">一切迦楼罗实行力故于诸龙边起大慈悲降澍大雨莎呵。</p>
  <p id="a2Z">一切紧那罗实行力故速能灭除一切众生诸重罪业令起踊跃莎呵。</p>
  <p id="a2a">一切摩睺罗伽实行力故能降大雨普使充足灭除五种雨之障碍莎呵。</p>
  <p id="a2b">一切善男子善女人实行力故善能覆护一切众生莎呵。</p>
  <p id="a2c">又说咒曰。</p>
  <p id="a2d">迦逻迦逻(一)抧利抧利(二)句嚧句嚧(去声三)陀啰陀啰(一)地利地利(二)豆漏豆嚧(三)那吒那吒(一)腻(年一反)[口*致]腻[口*致]腻(二)奴昼奴昼(三)。</p>
  <p id="a2e">持大云雨疾行之者如云者。<a id="a-2f"></a>着云衣者生云中者。<a id="a-2g"></a>能作云者云雷响者。<a id="a-2h"></a>住云中者云天冠者。<a id="a-2i"></a>云庄严者乘大云者。<a id="a-2j"></a>云中隐者云中藏者。<a id="a-2k"></a>被云发者耀云光者。<a id="a-2l"></a>云围绕者处大云者。<a id="a-2m"></a>云璎珞者能夺五谷精气之者。<a id="a-2n"></a>住在深山丛林中者。<a id="a-2o"></a>尊者龙母名分陀罗大云威德喜乐尊大龙王。<a id="a-2p"></a>身体清凉持大风轮。<a id="a-2q"></a>诸佛实行力故。<a id="a-2r"></a>放六味雨而说咒曰。</p>
  <p id="a2s">伽逻伽逻(一)岐利岐利(二)求漏求漏(三)其利尼其利尼(四)。</p>
  <p id="a2t">求磨求磨求磨求磨求磨求磨求磨求磨求磨(凡九求磨五)。</p>
  <p id="a2u">九头龙母。<a id="a-2v"></a>敕告首冠大云闪电华冠之者。<a id="a-2w"></a>持一切龙者服云衣者。<a id="a-2x"></a>摄诸境界毒气者乘云严者。<a id="a-2y"></a>雷声远震能告诸龙者大云围绕者。<a id="a-2z"></a>诸佛实行力故。<a id="a-30"></a>令阎浮提请雨国内。<a id="a-31"></a>降澍大雨使令充足莎呵。</p>
  <p id="a32">又说咒曰。</p>
  <p id="a33">野逻野逻(一)逸利逸利(二)喻屡喻屡(三)树屡树屡(四)嗜利嗜利(五)社逻社逻社社逻(六)求茶求茶求求茶(七)伽茶伽茶(八)耆迟耆迟(九)呵逻呵逻(十)醯利醯利(十一)牟漏牟漏(十二)多逻多逻(十三)帝利帝利(十四)兜漏兜漏(十五)阿那阿那(十六)陀呵陀呵(十七)钵遮钵遮(十八)祁利祁利(十九)醯那醯那(二十)求利陀(二十一)末利陀(二十二)钵啰末利(二十三)。</p>
  <p id="a34">弥勒菩萨告敕令除一切雨障莎呵又说咒曰。</p>
  <p id="a35">佛提佛提(一)浮佛提浮佛提(二)。</p>
  <p id="a36">令诸众生持佛功德。<a id="a-37"></a>除灭一切障业重罪。<a id="a-38"></a>而说咒曰。</p>
  <p id="a39">陀罗尼(一)驮离(二)输婆摩帝(三)求那伽啰钵啰钵泥(四)摩呵若奴卢枳(去声五)输说罗(引)达弥(六)萨底夜波罗(引)底若(七)摩诃耶那殊(引)瑟[口*致](八)阿殊(引)瑟[口*致](九)卢歌[口*耶](引)瑟[口*致](十)婆伽婆帝佛陀弥帝隶(十一)阿钵罗夜萨婆差多罗尼(十二)叔讫离施(十三)卑当婆离(十四)那茶罗(引)婆(引)私腻(十五)头头隶头头漏(十六)赊摩赊摩(十七)膻多(引)摩那赐(十八)。</p>
  <p id="a3A">除一切雨障莎呵。</p>
  <p id="a3B">三世诸佛真实力故大慈心故。<a id="a-3C"></a>正行精进心故。<a id="a-3D"></a>敕召一切诸大龙王莎呵。</p>
  <p id="a3E">我敕无边海庄严威德轮盖龙王。<a id="a-3F"></a>于阎浮提请雨国内降澍大雨莎呵。</p>
  <p id="a3G">我敕虽陀优波难陀龙王于阎浮提请雨国内降澍大雨莎呵。</p>
  <p id="a3H">我敕娑伽龙王于阎浮提请雨国内降澍大雨莎呵。</p>
  <p id="a3I">我敕阿耨达多龙王于阎浮提请雨国内降澍大雨莎呵。</p>
  <p id="a3J">我敕摩那斯龙王于阎浮提请雨国内降澍大雨莎呵。</p>
  <p id="a3K">我敕婆娄那龙王于阎浮提请雨国内降澍大雨莎呵。</p>
  <p id="a3L">我敕德叉迦龙王于阎浮提请雨国内降澍大雨莎呵。</p>
  <p id="a3M">我敕提头赖吒龙王于阎浮提请雨国内降澍大雨莎呵。</p>
  <p id="a3N">我敕婆修吉龙王于阎浮提请雨国内降澍大雨莎呵。</p>
  <p id="a3O">我敕目真邻陀龙王于阎浮提请雨国内降澍大雨莎呵。</p>
  <p id="a3P">我敕伊罗跋那龙王于阎浮提请雨国内降澍大雨莎呵。</p>
  <p id="a3Q">我敕分茶罗龙王于阎浮提请雨国内降澍大雨莎呵。</p>
  <p id="a3R">我敕大威光龙王于阎浮提请雨国内降澍大雨莎呵。</p>
  <p id="a3S">我敕威贤龙王于阎浮提请雨国内降澍大雨莎呵。</p>
  <p id="a3T">我敕电冠龙王于阎浮提请雨国内降澍大雨莎呵。</p>
  <p id="a3U">我敕大摩尼髻龙王于阎浮提请雨国内降澍大雨莎呵。</p>
  <p id="a3V">我敕戴摩尼髻龙王于阎浮提请雨国内降澍大雨莎呵。</p>
  <p id="a3W">我敕光髻龙王于阎浮提请雨国内降澍大雨莎呵。</p>
  <p id="a3X">我敕是等一切龙王于阎浮提请雨国内。<a id="a-3Y"></a>降澍大雨讫。<a id="a-3Z"></a>又说咒曰。</p>
  <p id="a3a">那只那只瞿罗(引)摩(引)柰赐(三)那伽咥(喜梨反四)梨陀易头摩鸠隶(五)郁伽罗盂路晒(六)波罗旃陀低豉(七)毗氀姞利(八)阿尸(引)毗师(九)阿咥(引)瞿(十)讫栗瑟那(去)崩(引)伽隶(十一)旃(引)遮隶(十二)卢罗(引)嗜薜(十三)摩诃颇那(引)呿隶呿罗(引)波施(十四)劳陀罗(引)波(引)尸腻(十五)头冲薜(十六)波罗波罗(十七)庇利庇利(十八)富路富路(十九)毗私(引)哹(匹尤反)娄阇腻(二十)浮路浮路(二十一)摩诃蒲只(二十二)摩尼达隶(二十三)匹利匹利(二十四)副漏副漏(二十五)破逻破逻(二十六)跋利沙跋利沙(二十七)阎蓝浮(引)陀隶(二十八)睒浮睒浮(二十九)婆罗(引)诃翅(三十)那吒(引)砧薜(三十一)那吒(引)砧薜(三十二)忡忡忡忡薜(三十三)弥伽波罗(引)薜(三十四)弥伽婆(引)咥腻(三十五)茶迦茶迦茶迦(三十六)茶沈薜(三十七)伽那(去)伽那(去三十八)尸弃腻(三十九)迦那迦那(四十)伽那伽那(四十一)摩诃那伽(引)伽那(去四十二)尼啰(引)怛蓝(四十三)糅(引)波阇罗(四十四)得迦纥唎(四十五)摩诃那伽(引)纥利陀(引)曳(四十六)瞿摩瞿摩瞿摩波(引)耶(四十七)頞悉低迦(引)承伽唎(四十八)浮承(引)伽弥(四十九)毗迦吒僧迦吒瞿隶(五十)毗私孚卢阇泥(五十一)毗折(时列反)林(引)婆泥(五十二)。</p>
  <p id="a3b">我今召集此会一切诸龙王等。<a id="a-3c"></a>于阎浮提请雨国内降澍大雨。<a id="a-3d"></a>一切诸佛如来力故。<a id="a-3e"></a>三世诸佛真实力故。<a id="a-3f"></a>慈悲心故莎呵。</p>
  <p id="a3g">尔时世尊说此咒已告龙王言。<a id="a-3h"></a>若天旱时欲请雨者。<a id="a-3i"></a>其请雨主必于一切诸众生等起慈悲心。<a id="a-3j"></a>若有比丘及比丘尼必须戒行本来清净。<a id="a-3k"></a>若曾违犯尼萨耆罪乃至众学。<a id="a-3l"></a>皆须已前七日七夜殷重忏悔。<a id="a-3m"></a>若在俗人亦须于前七日七夜。<a id="a-3n"></a>日别须受八关斋戒。<a id="a-3o"></a>乃至请雨行道之日。<a id="a-3p"></a>悉须清净无得懈慢。<a id="a-3q"></a>当于空地实净土上。<a id="a-3r"></a>除去沙砾无诸棘草。<a id="a-3s"></a>方十二步以为道场场中起坛方十步。<a id="a-3t"></a>坛高一尺用[牛*秦]牛粪。<a id="a-3u"></a>取新净者周匝泥坛。<a id="a-3v"></a>于坛中央施一高座。<a id="a-3w"></a>座上敷设新青净褥张新青帐。<a id="a-3x"></a>从高座东量三肘外。<a id="a-3y"></a>用牛粪汁画作龙王一身三头。<a id="a-3z"></a>亦画彼龙左右眷属围绕。</p>
  <p id="a40">龙王从高座南量五肘外。<a id="a-41"></a>画作龙王一身五头。<a id="a-42"></a>亦画诸龙左右围绕。</p>
  <p id="a43">从高座西量七肘外。<a id="a-44"></a>画作龙王一身七头。<a id="a-45"></a>亦画诸龙左右围绕。</p>
  <p id="a46">从高座北量九肘外。<a id="a-47"></a>画作龙王一身九头。<a id="a-48"></a>亦画诸龙左右围绕。</p>
  <p id="a49">其坛四角安四华瓶各容三升。<a id="a-4A"></a>又以金精或复石黛。<a id="a-4B"></a>和水令清悉使瓶满。<a id="a-4C"></a>种种华木诸杂华蕊插着瓶内。</p>
  <p id="a4D">道场四门各各置一大妙香炉。<a id="a-4E"></a>烧种种香熏陆沉水苏合栴檀及安息等。<a id="a-4F"></a>四角各悬青幡七枚。<a id="a-4G"></a>合二十八幡各长一丈。<a id="a-4H"></a>然苏油灯亦随幡数。<a id="a-4I"></a>设诸杂果苏酪乳糜安置四面。</p>
  <p id="a4J">诸龙王前散华烧香勿令断绝。<a id="a-4K"></a>其果饮食及以瓶水。<a id="a-4L"></a>日别使新不得隔宿。<a id="a-4M"></a>恒以晨朝日初出时施设供具。</p>
  <p id="a4N">读经之者一日三时香汤澡浴。<a id="a-4O"></a>着新青衣持斋静思。<a id="a-4P"></a>惟食苏酪及乳糜等粳米果菜。<a id="a-4Q"></a>若大小便又须澡浴。</p>
  <p id="a4R">升高座时先礼十方一切诸佛。<a id="a-4S"></a>烧香散花奉请十方一切诸佛诸大菩萨。<a id="a-4T"></a>及以一切诸天龙王。</p>
  <p id="a4U">其诵咒人为护身故。<a id="a-4V"></a>或咒净水或咒白灰。<a id="a-4W"></a>自心系念以结场界。<a id="a-4X"></a>或于一步乃至多步。<a id="a-4Y"></a>若水若灰用为界畔。</p>
  <p id="a4Z">又咒缕綖为结。<a id="a-4a"></a>系顶及以手足。<a id="a-4b"></a>当咒水时散洒项上及洒额上。<a id="a-4c"></a>应作是念。<a id="a-4d"></a>有恶心者不得入此坛场界内。</p>
  <p id="a4e">其诵咒者于诸众生恒起慈心勿生恶念。<a id="a-4f"></a>又愿以此礼佛念诵及诸功德。<a id="a-4g"></a>回施一切诸天龙王。<a id="a-4h"></a>并及含识有形之类。</p>
  <p id="a4i">升法座时高声读诵此经及咒昼夜不绝。<a id="a-4j"></a>若一七日若二七日。<a id="a-4k"></a>远至三七日必降甘雨。<a id="a-4l"></a>除不专念无慈心人及秽浊者。</p>
  <p id="a4m">佛告龙王。<a id="a-4n"></a>海水潮来尚可盈缩。<a id="a-4o"></a>此言真实决定不虚。<a id="a-4p"></a>时诸龙王蒙佛教已。<a id="a-4q"></a>欢喜踊跃顶礼奉行。</p>
 </body>
</html>