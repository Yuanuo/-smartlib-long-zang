<!doctype html>
<html id="z3IBTr5Qj" data-ver="171">
 <head>
  <meta charset="utf-8">
  <meta author="宝思惟">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索陀罗尼自在王咒经卷中</h1>
  <h2 id="a2">成就眼药分第十一</h2>
  <p id="a3">尔时圣观自在菩萨。<a id="a-4"></a>复说成就眼药方法。<a id="a-5"></a>其持咒人若欲成就此法之者。<a id="a-6"></a>应以雄黄牛黄及苏毗罗眼药。<a id="a-7"></a>于香叶中裹此三种。<a id="a-8"></a>于白月十五日。<a id="a-9"></a>沐浴清净着新净衣。<a id="a-A"></a>受持八戒。<a id="a-B"></a>广大供养圣观自在菩萨已。<a id="a-C"></a>于尊者前结加趺坐。<a id="a-D"></a>先念佛已。<a id="a-E"></a>后诵不空罥索心王神咒一百八遍。<a id="a-F"></a>其持咒人先应入彼火遍处定。<a id="a-G"></a>待彼叶中烟出。<a id="a-H"></a>即以泥涂坛而取眼药。<a id="a-I"></a>置于菩提树叶之内。<a id="a-J"></a>若火星焰出烧练此药。<a id="a-K"></a>其持咒人即知所作眼药成就。<a id="a-L"></a>应咒芥子等散于十方。<a id="a-M"></a>及诵咒自护己身。<a id="a-N"></a>欲取药时先诵此咒咒曰。</p>
  <p id="aO">第十三咒</p>
  <p id="aP">唵　阿慕伽　钵啰底诃多吽什筏啰什筏啰泮吒　娑婆诃。</p>
  <p id="aQ">诵此咒已即取眼药。<a id="a-R"></a>石上研之使其为末。<a id="a-S"></a>安着眼中即令余人不得见于诵咒之者。<a id="a-T"></a>复身能自见一切伏藏。<a id="a-U"></a>所欲往处随其意乐。<a id="a-V"></a>或入或出复能自见。<a id="a-W"></a>一切菩萨天龙药叉健达缚等。<a id="a-X"></a>及见一切众生若在天趣。<a id="a-Y"></a>或那落迦中傍生饿鬼。<a id="a-Z"></a>若没若生悉能见之。<a id="a-a"></a>若诸众生作福作罪悉皆能见。<a id="a-b"></a>于一切处常得自在作诸供养。<a id="a-c"></a>复能见于阿素洛窟及诸龙宫。<a id="a-d"></a>复能随类示现变化。<a id="a-e"></a>应往便往无有障碍。<a id="a-f"></a>证得神通往诸佛所。<a id="a-g"></a>自见已得受阿耨多罗三藐三菩提记。<a id="a-h"></a>复为诸大菩萨之所灌顶。<a id="a-i"></a>得诸菩萨出离方便一切善巧。<a id="a-j"></a>于诸静虑三摩地门而得自在。<a id="a-k"></a>成就根力菩提分法。<a id="a-l"></a>又得一切咒陀罗尼而无所畏。</p>
  <p data-pb></p>
  <h2 id="am">成就除鬼着病法分第十二</h2>
  <p id="an">尔时圣观自在菩萨。<a id="a-o"></a>复说成就能除一切着鬼魅法。<a id="a-p"></a>若持咒人欲成就此法。<a id="a-q"></a>应发信心修清净业。<a id="a-r"></a>精进坚固心无疑惑至诚决定。<a id="a-s"></a>常怀报恩起慈悲心。<a id="a-t"></a>此诸菩萨方能成就。<a id="a-u"></a>非诸下劣怯弱有情。<a id="a-v"></a>何以故由佛教中。<a id="a-w"></a>先为阿难说于四种不思议法。<a id="a-x"></a>所谓末尼宝珠威力不思议。<a id="a-y"></a>神咒威力不思议。<a id="a-z"></a>妙药威力不思议。<a id="a-10"></a>佛境界威力不思议。<a id="a-11"></a>若能诵咒一百八遍。<a id="a-12"></a>一切诸鬼所著之病皆得除差。<a id="a-13"></a>或经一日乃至七日。<a id="a-14"></a>专诵圣者不空罥索神咒。<a id="a-15"></a>下至一遍乃至拨声一句。<a id="a-16"></a>若患天行时气。<a id="a-17"></a>一切热病悉能除差。</p>
  <p id="a18">复次有法。<a id="a-19"></a>应咒白线二十一遍。<a id="a-1A"></a>一遍一结以系病人。<a id="a-1B"></a>即得除差一切诸病。<a id="a-1C"></a>亦复不为诸鬼扰乱。<a id="a-1D"></a>复次有法。<a id="a-1E"></a>若患疟鬼之病经四日者。<a id="a-1F"></a>先应泥作四角之坛。<a id="a-1G"></a>散诸香华。<a id="a-1H"></a>令其病者坛中而坐。<a id="a-1I"></a>复以面作病人形像。<a id="a-1J"></a>应诵不空罥索心王神咒称病人名。<a id="a-1K"></a>用淳镔铁刀段段截之。<a id="a-1L"></a>病人见闻心即惊怖。<a id="a-1M"></a>疟鬼舍离永不复来。</p>
  <p id="a1N">复次有法。<a id="a-1O"></a>若欲咒人。<a id="a-1P"></a>其持咒者洗浴清净着新净衣。<a id="a-1Q"></a>先诵神咒自防其身。<a id="a-1R"></a>后以牛粪而用作坛随四方面画种种色散诸杂华及置白食供养坛场。<a id="a-1S"></a>应取童男或复童女。<a id="a-1T"></a>洗浴清净妙香涂身。<a id="a-1U"></a>着白净衣种种庄具而严其身。<a id="a-1V"></a>令于坛中结加趺坐。<a id="a-1W"></a>应诵此咒结童子发。<a id="a-1X"></a>咒曰。</p>
  <p id="a1Y">第十四咒</p>
  <p id="a1Z">唵　阿慕伽　钵啰　诃底多　啰叉啰叉(称彼名)　萨皤婆曳比也　盤陀　泮吒　娑诃</p>
  <p id="a1a">诵此神咒结童子发已。<a id="a-1b"></a>复取杂华满于所咒童子手中。<a id="a-1c"></a>又以妙香若熏若涂及末散之。<a id="a-1d"></a>复咒粳米及与华水洒散坛内。<a id="a-1e"></a>应烧沉香诵不空罥索神咒。<a id="a-1f"></a>咒华三遍散童子面。<a id="a-1g"></a>童子身动。<a id="a-1h"></a>若欲令语应诵此咒。<a id="a-1i"></a>咒净水洒童子面咒曰。</p>
  <p id="a1j">第十五咒</p>
  <p id="a1k">唵　阿慕伽　钵啰底诃多　啰叉　啰叉(自称名)　萨婆裴曳弊吽漫陀　泮吒　娑婆诃</p>
  <p id="a1l">诵此神咒。<a id="a-1m"></a>不得以手触所咒人。<a id="a-1n"></a>如此咒已童子即语。<a id="a-1o"></a>若问去来现在好恶之事。<a id="a-1p"></a>皆能答之。<a id="a-1q"></a>其持咒者若欲发遣着童子神。<a id="a-1r"></a>复应诵此咒。<a id="a-1s"></a>咒曰。</p>
  <p id="a1t">第十六咒</p>
  <p id="a1u">唵　阿慕伽啰阇　钵啰底诃多　吽没地耶　咤待耶　若腊波波耶　[合*牛][合*牛]泮吒</p>
  <p id="a1v">复次有法。<a id="a-1w"></a>若欲成立。<a id="a-1x"></a>以手摩触所咒之人令其病差。<a id="a-1y"></a>应作坛场散诸香华。<a id="a-1z"></a>复烧沉香安置病人于坛中坐。<a id="a-20"></a>咒之令动。<a id="a-21"></a>其持咒人以无名指押。<a id="a-22"></a>一本云。<a id="a-23"></a>左手中指及无名指捏作印。<a id="a-24"></a>其中指咒彼病人。<a id="a-25"></a>病人即语作是誓言。<a id="a-26"></a>我令放舍终不敢来。<a id="a-27"></a>若不发语应以此咒更治罚之。<a id="a-28"></a>咒曰。</p>
  <p id="a29">第十七咒</p>
  <p id="a2A">唵　阿慕伽　钵啰底诃多　孽车　孽车　娑婆诃</p>
  <p id="a2B">诵此咒已。<a id="a-2C"></a>所咒病人身如火热作如是言。<a id="a-2D"></a>我今即去永不复来。</p>
  <p id="a2E">复次有法。<a id="a-2F"></a>若为诸鬼之所魅着。<a id="a-2G"></a>或瘦或癫。<a id="a-2H"></a>应诵神咒咒白芥子。<a id="a-2I"></a>或咒三遍或复七遍火中烧之。<a id="a-2J"></a>我今复说火烧之法。<a id="a-2K"></a>先以牛粪作坛。<a id="a-2L"></a>坛中应烧菩提树木及舍弥木牛膝草等。<a id="a-2M"></a>以酥酪蜜相和。<a id="a-2N"></a>咒之一百八遍。<a id="a-2O"></a>一遍一烧。<a id="a-2P"></a>如是诵咒或一日或三日。<a id="a-2Q"></a>若为药叉鬼所著者。<a id="a-2R"></a>应诵圣观自在不空罥索神咒。<a id="a-2S"></a>咒白芥子或一切种子。<a id="a-2T"></a>一遍一烧。<a id="a-2U"></a>或安悉香和白芥子咒之一遍一烧。<a id="a-2V"></a>如是诵咒或一日或三日。<a id="a-2W"></a>若为天龙神鬼之所著者。<a id="a-2X"></a>以白檀末及沉香末相和。<a id="a-2Y"></a>咒己一遍一烧。<a id="a-2Z"></a>如是诵咒或一日或三日。<a id="a-2a"></a>若为一切鬼神之所著者。<a id="a-2b"></a>应取胡麻以和芥子。<a id="a-2c"></a>或和白芥子咒之一遍一烧。<a id="a-2d"></a>如是诵咒或一日或三日。<a id="a-2e"></a>即令一切诸鬼除灭。<a id="a-2f"></a>若有抂横及诸灾厄。<a id="a-2g"></a>或星现恶相若王难斗诤饥馑之事。<a id="a-2h"></a>应以牛乳和盐。<a id="a-2i"></a>咒之一遍一烧。<a id="a-2j"></a>如是诵咒或一日或三日。<a id="a-2k"></a>一切恶事即自销灭。</p>
 </body>
</html>