<!doctype html>
<html id="z3IBTuFRx" data-ver="1903">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第一(佛部卷上)</h1>
  <h2 id="a2">大神力陀罗尼经释迦佛顶三昧陀罗尼品一卷(此卷印有三十二咒有二十二)</h2>
  <p id="a3">如是我闻。<a id="a-4"></a>一时佛在舍卫国祇树给孤独园。<a id="a-5"></a>与大阿罗汉五千人俱。<a id="a-6"></a>摩诃迦葉。<a id="a-7"></a>优噜毗罗迦葉。<a id="a-8"></a>伽耶迦葉。<a id="a-9"></a>那提迦葉。<a id="a-A"></a>舍利弗。<a id="a-B"></a>大目揵连。<a id="a-C"></a>难陀阿尼噜驮。<a id="a-D"></a>阿若憍陈如。<a id="a-E"></a>阿难陀。<a id="a-F"></a>罗睺罗等而为上首。</p>
  <p id="aG">复有无量大菩萨众。<a id="a-H"></a>普贤菩萨。<a id="a-I"></a>曼殊室利菩萨。<a id="a-J"></a>观自在菩萨。<a id="a-K"></a>虚空藏菩萨。<a id="a-L"></a>弥勒菩萨。<a id="a-M"></a>金刚藏菩萨。<a id="a-N"></a>而为上首。<a id="a-O"></a>苾刍苾刍尼。<a id="a-P"></a>优婆塞优婆夷。<a id="a-Q"></a>天龙药叉迦噜啰健达婆阿素罗紧那罗摩睺落伽等。<a id="a-R"></a>复有无量诸大国王。<a id="a-S"></a>输头檀王。<a id="a-T"></a>波斯匿王。<a id="a-U"></a>频婆娑罗王。<a id="a-V"></a>梨车毗等而为上首。<a id="a-W"></a>尔时六师外道谓。<a id="a-X"></a>第一富兰那迦葉。<a id="a-Y"></a>第二摩斯迦利拏瞿舍梨子。<a id="a-Z"></a>第三散社伊倍罗胝子。<a id="a-a"></a>第四阿质多鸡赊迦婆罗。<a id="a-b"></a>第五迦俱多伽智那耶那。<a id="a-c"></a>第六尼乾陀若提子等。<a id="a-d"></a>来诣佛所。<a id="a-e"></a>欲与世尊共相论议。<a id="a-f"></a>时彼园中有一枯树。<a id="a-g"></a>名庵末罗。<a id="a-h"></a>尔时富兰那迦葉。<a id="a-i"></a>问世尊言。<a id="a-j"></a>儞瞿昙非一切智。<a id="a-k"></a>若一切智。<a id="a-l"></a>此庵末罗树。<a id="a-m"></a>定死以不。<a id="a-n"></a>时佛知而默然不答。<a id="a-o"></a>时富兰那迦葉。<a id="a-p"></a>手把白拂以水散之。<a id="a-q"></a>[打-丁+巿]于枯树使树还生。<a id="a-r"></a>枝叶华果悉令繁茂。<a id="a-s"></a>时彼外道。<a id="a-t"></a>手摘果子以行时众。<a id="a-u"></a>尔时会中多有凡众。<a id="a-v"></a>心各狐疑。<a id="a-w"></a>凡夫外道有此神异。<a id="a-x"></a>佛定不胜。<a id="a-y"></a>时佛世尊知会众心。<a id="a-z"></a>即入火光三摩地。<a id="a-10"></a>从于顶上放无量光。<a id="a-11"></a>照三千大千世界已。<a id="a-12"></a>佛以自手作佛顶印。<a id="a-13"></a>诵佛顶咒。<a id="a-14"></a>于佛光中。<a id="a-15"></a>化作无量阿僧祇殑伽沙那由他佛。<a id="a-16"></a>其一一佛。<a id="a-17"></a>于虚空中行住坐卧。<a id="a-18"></a>各放无量光明。<a id="a-19"></a>身出水火。<a id="a-1A"></a>现作种种佛威神事。<a id="a-1B"></a>尔时彼树如故枯干。<a id="a-1C"></a>彼富兰那。<a id="a-1D"></a>即时倒地闷绝而卧。<a id="a-1E"></a>其诸弟子互相啼哭。</p>
  <p id="a1F">尔时诸天住在空中。<a id="a-1G"></a>散华供养种种音乐。<a id="a-1H"></a>及四部众皆大欢喜退坐一面。<a id="a-1I"></a>时佛世尊为诸会众说佛顶法。<a id="a-1J"></a>广此法是十方三世一切诸佛所说。<a id="a-1K"></a>我今亦复广为一切说如是法。<a id="a-1L"></a>若欲行者。<a id="a-1M"></a>于净室中安置佛顶像。<a id="a-1N"></a>其作像法。<a id="a-1O"></a>于七宝华上结加趺坐。<a id="a-1P"></a>其华座底戴二师子。<a id="a-1Q"></a>其二师子坐莲华上。<a id="a-1R"></a>其佛右手者。<a id="a-1S"></a>申臂仰掌当右脚膝上。<a id="a-1T"></a>指头垂下到于华上。<a id="a-1U"></a>其左手者。<a id="a-1V"></a>屈臂仰掌。<a id="a-1W"></a>向脐下横着。<a id="a-1X"></a>其佛左右两手臂上。<a id="a-1Y"></a>各着三个七宝璎珞。<a id="a-1Z"></a>其佛颈中亦着七宝璎珞。<a id="a-1a"></a>其佛头顶上作七宝天冠。<a id="a-1b"></a>其佛身形作真金色。<a id="a-1c"></a>被赤袈裟。<a id="a-1d"></a>其佛右边作观自在菩萨(一本云十一面观世音像)右手屈臂向上把白拂。<a id="a-1e"></a>左手申臂向下把澡罐。<a id="a-1f"></a>其罐口中置于莲华。<a id="a-1g"></a>其华端直。<a id="a-1h"></a>至菩萨顶。<a id="a-1i"></a>临于额前。<a id="a-1j"></a>其佛左边作金刚藏菩萨像。<a id="a-1k"></a>像右手屈臂向肩上。<a id="a-1l"></a>手执白佛。<a id="a-1m"></a>左手掌中立金刚杵。<a id="a-1n"></a>其一端者从臂上向外立着。<a id="a-1o"></a>咒师于佛前。<a id="a-1p"></a>在右边胡跪。<a id="a-1q"></a>手执香炉。<a id="a-1r"></a>其佛光上作首陀会天。<a id="a-1s"></a>散华形。<a id="a-1t"></a>作此像已。<a id="a-1u"></a>于清净处。<a id="a-1v"></a>好料理地庄严道场。<a id="a-1w"></a>于中安置此像已。<a id="a-1x"></a>然后咒师。<a id="a-1y"></a>作四方及上下方结界讫。<a id="a-1z"></a>建立道场悬诸幡盖。<a id="a-20"></a>其道场四角。<a id="a-21"></a>各作一水坛。<a id="a-22"></a>坛上各安一水罐盛满净水。<a id="a-23"></a>各以柏叶梨枝等。<a id="a-24"></a>塞其罐口。<a id="a-25"></a>复以种种华鬘及与绢片。<a id="a-26"></a>系其罐口柏叶梨枝。<a id="a-27"></a>如是白月十五个日。<a id="a-28"></a>日别作此法。<a id="a-29"></a>若水华叶不好恶者。<a id="a-2A"></a>数数换却更着新者。<a id="a-2B"></a>其佛左边安净箱子。<a id="a-2C"></a>盛金刚般若波罗蜜多经。<a id="a-2D"></a>日日读之。<a id="a-2E"></a>其作法人日日洒浴。<a id="a-2F"></a>于净草上而坐卧之。<a id="a-2G"></a>于白月十五个日。<a id="a-2H"></a>从初一日。<a id="a-2I"></a>日别请一比丘设斋。<a id="a-2J"></a>多亦无限。<a id="a-2K"></a>初日三时供养佛顶。<a id="a-2L"></a>各诵咒一千八遍竟。<a id="a-2M"></a>然后发遣已。<a id="a-2N"></a>复数数诵般若灭罪咒。<a id="a-2O"></a>如是日日倍增供养。<a id="a-2P"></a>乃至第十四日。<a id="a-2Q"></a>于佛像前。<a id="a-2R"></a>结长二尺华鬘十六个。<a id="a-2S"></a>着之。<a id="a-2T"></a>复安十八瓦钵其十中盛满香水。<a id="a-2U"></a>八个瓦钵盛满牛乳。<a id="a-2V"></a>复安种种饮食。<a id="a-2W"></a>复安酥灯一百盏。<a id="a-2X"></a>复安沉香及与香炉讫。<a id="a-2Y"></a>请唤佛。<a id="a-2Z"></a>安置座已。<a id="a-2a"></a>种种供养。<a id="a-2b"></a>诵咒竟而发遣之。<a id="a-2c"></a>到第十五日正五更头。<a id="a-2d"></a>还如第十四日。<a id="a-2e"></a>种种供养讫。<a id="a-2f"></a>于道场中作水坛竟。<a id="a-2g"></a>唤帝殊罗施。<a id="a-2h"></a>安置。<a id="a-2i"></a>复安火炉。<a id="a-2j"></a>取沉水香一百八段。<a id="a-2k"></a>段别长一尺。<a id="a-2l"></a>两头涂苏合香。<a id="a-2m"></a>一一诵咒七遍讫。<a id="a-2n"></a>火炉中烧。<a id="a-2o"></a>如是烧尽一百八段。<a id="a-2p"></a>尔时帝殊罗施。<a id="a-2q"></a>来入道场现行者前。<a id="a-2r"></a>语行者云。<a id="a-2s"></a>汝为何事作如是法。<a id="a-2t"></a>是时行者。<a id="a-2u"></a>手擎上件种种香华等而供养讫。<a id="a-2v"></a>随意白佛。<a id="a-2w"></a>我欲某事法。<a id="a-2x"></a>时佛随行者愿。<a id="a-2y"></a>种种听许忽然不现。<a id="a-2z"></a>若佛不现者。<a id="a-30"></a>观自在菩萨即现自身。<a id="a-31"></a>与愿等事与上无异。<a id="a-32"></a>若行者。<a id="a-33"></a>眼不得见佛菩萨者。<a id="a-34"></a>耳得闻声。<a id="a-35"></a>若耳不闻其语声者。<a id="a-36"></a>得种种佛顶验。<a id="a-37"></a>若行者不依上法修行者。<a id="a-38"></a>不得灵验。</p>
  <p id="a39">释迦佛顶身印第一</p>
  <p id="a3A">反叉左右二无名指二小指。<a id="a-3B"></a>在于掌中。<a id="a-3C"></a>直竖二中指。<a id="a-3D"></a>头相拄。<a id="a-3E"></a>屈二食指头。<a id="a-3F"></a>压中指上节背。<a id="a-3G"></a>并竖二大指。<a id="a-3H"></a>捻中指中节侧。<a id="a-3I"></a>头指来去。<a id="a-3J"></a>即说佛顶心咒咒曰。</p>
  <p id="a3K">那(上音)谟(上音)萨婆若耶(一)唵(二)多他揭都乌瑟腻(二合)沙(三)阿那跋卢(轻音)枳跢(四)谟唎郁地(二合)(五)帝殊啰施(六)呜吽(二合)(七)什皤罗什皤罗(八)驮(去音)迦驮(去音)迦(九)毗驮(去音)迦毗驮(去音)迦(十)陀啰(上)陀啰(上)(十一)毗陀啰毗陀啰(上)(十二)嗔驮嗔驮(十三)频驮频驮(十四)呜[合*牛]呜[合*牛](二合去音)[打-丁+巿][打-丁+巿][打-丁+巿](泮吒反十五)莎(去音)诃(十六以下皆同更不重注)</p>
  <p id="a3L">佛告诸比丘。<a id="a-3M"></a>此咒能解一切诸咒。<a id="a-3N"></a>若外道若摩醯首罗咒。<a id="a-3O"></a>亦能除却诸恶鬼神。<a id="a-3P"></a>亦救众生五苦八难。<a id="a-3Q"></a>若善男子。<a id="a-3R"></a>至心受持佛顶心三昧陀罗尼咒。<a id="a-3S"></a>应当护持三业清净。<a id="a-3T"></a>三业清净有二种护。<a id="a-3U"></a>何等为二。<a id="a-3V"></a>一外护二内护。<a id="a-3W"></a>言外护者。<a id="a-3X"></a>不得食我世尊残食。<a id="a-3Y"></a>不得食一切贤圣残食。<a id="a-3Z"></a>不得食一切鬼神残食。<a id="a-3a"></a>不得食师僧父母残食。<a id="a-3b"></a>不得食一切众人残食。<a id="a-3c"></a>又不得食国王官人残食。<a id="a-3d"></a>不共众人传器而食。<a id="a-3e"></a>亦不得食毗那夜迦鬼魔之食。<a id="a-3f"></a>毗那夜迦食者。<a id="a-3g"></a>若面裹物。<a id="a-3h"></a>蒸煮烧熟。<a id="a-3i"></a>欢喜团等。<a id="a-3j"></a>皆不得食。<a id="a-3k"></a>若食此食。<a id="a-3l"></a>于三昧力不得成就。<a id="a-3m"></a>若一切人畜生产处不得往到。<a id="a-3n"></a>亦不得食。<a id="a-3o"></a>诸死亡家十恶家。<a id="a-3p"></a>酤酒家。<a id="a-3q"></a>五辛家。<a id="a-3r"></a>埋死人家。<a id="a-3s"></a>卖凶具家。<a id="a-3t"></a>不净人家。<a id="a-3u"></a>淫女家。<a id="a-3v"></a>造经像家。<a id="a-3w"></a>皆不得往。<a id="a-3x"></a>亦不得食。<a id="a-3y"></a>诸不净人。<a id="a-3z"></a>看他产人。<a id="a-40"></a>捉死尸人。<a id="a-41"></a>截割众生身肉之人。<a id="a-42"></a>如是等人。<a id="a-43"></a>皆不得　近与身相触。<a id="a-44"></a>亦勿交往。<a id="a-45"></a>此名外护清净之法。<a id="a-46"></a>内护清净者。<a id="a-47"></a>身不得杀生偷盗邪淫。<a id="a-48"></a>口不妄语恶口两舌绮语戏论。<a id="a-49"></a>皆不应作。<a id="a-4A"></a>意不应作贪嗔痴等。<a id="a-4B"></a>唯起大慈大悲大喜大舍等心。<a id="a-4C"></a>是名菩萨四无量心三业清净。<a id="a-4D"></a>由三业净。<a id="a-4E"></a>乃能受持此三昧陀罗尼佛顶咒印。<a id="a-4F"></a>此三昧陀罗尼力。<a id="a-4G"></a>悉能解除一切天魔外道咒法。<a id="a-4H"></a>皆能降伏一切怨敌。<a id="a-4I"></a>及摩醯首罗诸天鬼神所说咒术。<a id="a-4J"></a>悉能除灭。</p>
  <p id="a4K">尔时世尊即说佛顶三昧曼荼罗法。<a id="a-4L"></a>善男子。<a id="a-4M"></a>若修行此陀罗尼法时。<a id="a-4N"></a>于十二月月生一日。<a id="a-4O"></a>净治一室。<a id="a-4P"></a>掘去恶土以好土填。<a id="a-4Q"></a>坚筑令平。<a id="a-4R"></a>未填以前。<a id="a-4S"></a>先扫洒清净。<a id="a-4T"></a>烧安悉香。<a id="a-4U"></a>诵咒七遍。<a id="a-4V"></a>向前净地。<a id="a-4W"></a>立面向东。<a id="a-4X"></a>法师口云。<a id="a-4Y"></a>我某甲今于此处。<a id="a-4Z"></a>作佛顶三昧陀罗尼道场忏悔。<a id="a-4a"></a>今此地中。<a id="a-4b"></a>东西南北四维上下。<a id="a-4c"></a>一切非人毗那夜迦诸鬼神等。<a id="a-4d"></a>皆悉远去不得住此。<a id="a-4e"></a>若其善心护佛法者。<a id="a-4f"></a>任为住此。<a id="a-4g"></a>如是白竟。<a id="a-4h"></a>先从前地处中。<a id="a-4i"></a>量取。<a id="a-4j"></a>纵广四肘。<a id="a-4k"></a>从东北角。<a id="a-4l"></a>竖一竹竿。<a id="a-4m"></a>东南西南及西北角各竖一竿(若无竹时好木亦得)从东北角向上。<a id="a-4n"></a>最取八尺绳。<a id="a-4o"></a>系竿上。<a id="a-4p"></a>其余三角亦如是系。<a id="a-4q"></a>至东北角一匝系竟。<a id="a-4r"></a>还从东北角。<a id="a-4s"></a>庄严一切幡华铃带佩镜宝瓶。<a id="a-4t"></a>次第庄饰。<a id="a-4u"></a>到东北角一匝严讫。<a id="a-4v"></a>唯开西门。<a id="a-4w"></a>东及南北三门总闭。<a id="a-4x"></a>次庄上方。<a id="a-4y"></a>从东北角。<a id="a-4z"></a>以一幡系至西南角系。<a id="a-50"></a>正东门上。<a id="a-51"></a>以一幡系。<a id="a-52"></a>至西门系。<a id="a-53"></a>其东南角又系一幡。<a id="a-54"></a>至西北角系。<a id="a-55"></a>正南门上。<a id="a-56"></a>又系一幡。<a id="a-57"></a>至北门系。<a id="a-58"></a>次庄上方讫。<a id="a-59"></a>各分幡带系着四柱。<a id="a-5A"></a>又从东北角系。<a id="a-5B"></a>至西北角系。<a id="a-5C"></a>次取新净牛粪。<a id="a-5D"></a>不食糟豆特犊子粪最为第一。<a id="a-5E"></a>不得直用其生牛粪。<a id="a-5F"></a>取新瓦罐以汲净水。<a id="a-5G"></a>不用残水泻净盆中。<a id="a-5H"></a>以粪和水。<a id="a-5I"></a>搅去其滓。<a id="a-5J"></a>着檀香末。<a id="a-5K"></a>取一柳枝。<a id="a-5L"></a>以右手执。<a id="a-5M"></a>左手执金刚杵及其数珠。<a id="a-5N"></a>面向东坐。<a id="a-5O"></a>诵佛顶心咒。<a id="a-5P"></a>柳枝搅水。<a id="a-5Q"></a>咒一百八遍。<a id="a-5R"></a>持咒水器。<a id="a-5S"></a>入道场中。<a id="a-5T"></a>从东北角[打-丁+巿]其香水。<a id="a-5U"></a>以右手摩地。<a id="a-5V"></a>随日转摩。<a id="a-5W"></a>随摩随干。<a id="a-5X"></a>忽令停水。<a id="a-5Y"></a>道场内地一遍摩讫。<a id="a-5Z"></a>乃至道场外四边。<a id="a-5a"></a>摩各一步地。<a id="a-5b"></a>四角竖标。<a id="a-5c"></a>结绳为界。<a id="a-5d"></a>此则名为佛顶三昧陀罗尼结界之地。<a id="a-5e"></a>如一遍摩。<a id="a-5f"></a>第二第三亦如是摩。<a id="a-5g"></a>摩地不得用残香水。<a id="a-5h"></a>日日别取新净牛粪。<a id="a-5i"></a>准前作用。<a id="a-5j"></a>作此水者。<a id="a-5k"></a>则名佛顶三昧陀罗尼八功德水。<a id="a-5l"></a>坛地干竟。<a id="a-5m"></a>取五宝瓶各受一升。<a id="a-5n"></a>如无宝瓶。<a id="a-5o"></a>新净瓦瓨未经用者。<a id="a-5p"></a>亦得中用。<a id="a-5q"></a>临时满盛净水。<a id="a-5r"></a>各安五谷。<a id="a-5s"></a>着七色香。<a id="a-5t"></a>又安雄黄。<a id="a-5u"></a>各如枣大。<a id="a-5v"></a>其五瓶中。<a id="a-5w"></a>各插柳枝柏枝竹枝杂华果枝。<a id="a-5x"></a>皆并叶用。<a id="a-5y"></a>以用彩帛各长四尺。<a id="a-5z"></a>系杂果枝上。<a id="a-60"></a>将此五瓶各安四角。<a id="a-61"></a>庄九盏灯置道场中。<a id="a-62"></a>用佛顶心中心咒。<a id="a-63"></a>咒一百八遍。<a id="a-64"></a>先将此灯入道场中。<a id="a-65"></a>从东北角。<a id="a-66"></a>竿下安一灯。<a id="a-67"></a>正当东门安一灯。<a id="a-68"></a>东南角柱下安一灯。<a id="a-69"></a>正南门安一盏灯。<a id="a-6A"></a>西南角竿下安一灯。<a id="a-6B"></a>正西门。<a id="a-6C"></a>门南颊安一灯。<a id="a-6D"></a>门北颊安一灯。<a id="a-6E"></a>西北角柱下安一灯。<a id="a-6F"></a>正北门安一灯。<a id="a-6G"></a>依前作法。<a id="a-6H"></a>将其华瓶。<a id="a-6I"></a>从东北角安一瓶。<a id="a-6J"></a>东南角安一瓶。<a id="a-6K"></a>西南角安一瓶。<a id="a-6L"></a>西北角安一瓶。<a id="a-6M"></a>正中心安一瓶。<a id="a-6N"></a>取苏合香龙脑香麝香。<a id="a-6O"></a>郁金香沉水香栴檀香。<a id="a-6P"></a>安息香。<a id="a-6Q"></a>薰陆香白胶香。<a id="a-6R"></a>除苏合香。<a id="a-6S"></a>余八色香。<a id="a-6T"></a>以和少分五谷。<a id="a-6U"></a>各安瓶中。<a id="a-6V"></a>五谷者。<a id="a-6W"></a>大麦小麦小豆稻谷胡麻。<a id="a-6X"></a>取种种华叠种种香叠。<a id="a-6Y"></a>西门内安置。<a id="a-6Z"></a>取白芥子。<a id="a-6a"></a>石子十颗大如鸡子。<a id="a-6b"></a>净洒共芥子。<a id="a-6c"></a>一处安着。<a id="a-6d"></a>先烧安息香薰陆香。<a id="a-6e"></a>未烧香前。<a id="a-6f"></a>诵心中心咒。<a id="a-6g"></a>印印香炉。<a id="a-6h"></a>咒七遍竟。<a id="a-6i"></a>手执香炉而作是言。<a id="a-6j"></a>我某甲供养十方一切佛。<a id="a-6k"></a>一切般若波罗蜜。<a id="a-6l"></a>一切观世音菩萨。<a id="a-6m"></a>一切诸菩萨。<a id="a-6n"></a>一切金刚藏菩萨。<a id="a-6o"></a>天龙八部护塔护法诸善神等。<a id="a-6p"></a>证我比丘某甲。<a id="a-6q"></a>作佛顶三昧陀罗尼功德。<a id="a-6r"></a>如意成就请求加护。<a id="a-6s"></a>作是语已。<a id="a-6t"></a>则奉请释迦佛顶像。<a id="a-6u"></a>正当道场中心。<a id="a-6v"></a>悬着。<a id="a-6w"></a>则烧八种香供养。<a id="a-6x"></a>顶礼释迦牟尼佛。<a id="a-6y"></a>却坐合掌端身而住。<a id="a-6z"></a>瞻仰世尊以偈赞曰。</p>
  <p id="a70">南无佛智慧精进　　那罗延力骨锁身</p>
  <p id="a71">波罗蜜多六度行　　大慈悲父常为人</p>
  <p id="a72">如是偈赞三说讫。<a id="a-73"></a>顶礼捧足恭敬。<a id="a-74"></a>即取种种香末。<a id="a-75"></a>手中捧香。<a id="a-76"></a>诵心咒咒七遍。<a id="a-77"></a>散释迦牟尼佛。<a id="a-78"></a>及十方一切佛。<a id="a-79"></a>般若菩萨等上。<a id="a-7A"></a>普同供养。<a id="a-7B"></a>是名香三昧陀罗尼供养。<a id="a-7C"></a>复作华印捧种种华。<a id="a-7D"></a>如前香法咒七遍已。<a id="a-7E"></a>如前散供养者。<a id="a-7F"></a>此即名陀罗尼三昧华供养。<a id="a-7G"></a>次即左手执金刚杵。<a id="a-7H"></a>右手执数珠。<a id="a-7I"></a>口云。<a id="a-7J"></a>顶戴恭敬般若波罗蜜多法恒沙万德。<a id="a-7K"></a>今从诸佛受。<a id="a-7L"></a>说是语已。<a id="a-7M"></a>即举两手顶戴恭敬。<a id="a-7N"></a>是名顶戴恭敬之法。<a id="a-7O"></a>还放数珠及金刚杵于宝器上。<a id="a-7P"></a>顶礼世尊。<a id="a-7Q"></a>右绕三匝辞佛而出。<a id="a-7R"></a>更以香汤净洒浴已。<a id="a-7S"></a>着新净衣。<a id="a-7T"></a>净衣三具。<a id="a-7U"></a>从旦至午着一具衣。<a id="a-7V"></a>从午至黄昏着一具衣。<a id="a-7W"></a>从黄昏至中夜时着一具衣。<a id="a-7X"></a>从中夜至平明时复着一具。<a id="a-7Y"></a>如是替换终而复始。<a id="a-7Z"></a>如无三具二具亦得。<a id="a-7a"></a>其衣上下俱用黄色。<a id="a-7b"></a>不宜杂色。<a id="a-7c"></a>着净衣已。<a id="a-7d"></a>即用破魔印咒护身。</p>
  <p id="a7e">佛顶破魔结界降伏印咒第二</p>
  <p id="a7f">准前身印。<a id="a-7g"></a>唯改二头指竖。<a id="a-7h"></a>头相捻。<a id="a-7i"></a>以二中指。<a id="a-7j"></a>各[打-丁+必]。<a id="a-7k"></a>头指上节背侧。<a id="a-7l"></a>过头相拄。<a id="a-7m"></a>并屈二大指入于掌内。<a id="a-7n"></a>先应顶戴恭敬印已。<a id="a-7o"></a>至心诵咒咒曰。</p>
  <p id="a7p">唵(一)室唎(二合)夜(二)婆醯(三)莎婆诃(四)</p>
  <p id="a7q">顶戴恭敬咒七遍已。<a id="a-7r"></a>印左右肩当心咽下眉间发际。<a id="a-7s"></a>及印顶后。<a id="a-7t"></a>如是三度。<a id="a-7u"></a>此印及咒。<a id="a-7v"></a>常用护身结界。<a id="a-7w"></a>释迦牟尼佛初成道时。<a id="a-7x"></a>坐菩提树下。<a id="a-7y"></a>先用此印诵陀罗尼。<a id="a-7z"></a>护身结界降伏诸魔。<a id="a-80"></a>成等正觉。<a id="a-81"></a>是陀罗尼印。<a id="a-82"></a>能解一切种种毒虫。<a id="a-83"></a>种种恶鬼。<a id="a-84"></a>种种精魅。<a id="a-85"></a>种种诸魔。<a id="a-86"></a>鬼神咒术皆悉除遣。<a id="a-87"></a>一切厌蛊咒诅口舌。<a id="a-88"></a>皆悉消灭不能为害。<a id="a-89"></a>若善男子于奢摩他毗钵舍那。<a id="a-8A"></a>速得成就禅定解脱。<a id="a-8B"></a>作观行时。<a id="a-8C"></a>先印床座咒三七遍。<a id="a-8D"></a>及身心竟。<a id="a-8E"></a>而上床座结加趺坐。<a id="a-8F"></a>衣服束带皆悉缓系。<a id="a-8G"></a>正坐端身。<a id="a-8H"></a>骨节相拄。<a id="a-8I"></a>项直平视。<a id="a-8J"></a>举舌向齶以右手压左手。<a id="a-8K"></a>作般若三昧禅印。<a id="a-8L"></a>先观四大色毕竟空无有真实。<a id="a-8M"></a>次观五蕴知其性空。<a id="a-8N"></a>不可得。<a id="a-8O"></a>即心寂灭三昧。<a id="a-8P"></a>观色性不可得。<a id="a-8Q"></a>即色寂灭三昧。<a id="a-8R"></a>若证此三昧时。<a id="a-8S"></a>心生大欢喜。<a id="a-8T"></a>或见诸境界不得取着。<a id="a-8U"></a>灭除一切诸重罪障。<a id="a-8V"></a>若见他障。<a id="a-8W"></a>为彼作印诵陀罗尼。<a id="a-8X"></a>即得除灭一切罪障。<a id="a-8Y"></a>护身结界讫。<a id="a-8Z"></a>入道场中西门礼拜胡跪。<a id="a-8a"></a>即印香炉诵咒七遍。<a id="a-8b"></a>烧安悉香熏陆香已。<a id="a-8c"></a>口云。<a id="a-8d"></a>我某甲奉请作法。<a id="a-8e"></a>如意成就。<a id="a-8f"></a>右手掏数珠。<a id="a-8g"></a>左手执金刚杵。<a id="a-8h"></a>印白芥子宝器之上。<a id="a-8i"></a>诵前大心咒咒一百八遍。<a id="a-8j"></a>还放数珠及金刚杵香宝器上。<a id="a-8k"></a>作破魔印。<a id="a-8l"></a>印白芥子石子。<a id="a-8m"></a>各咒七遍。<a id="a-8n"></a>次作佛顶索印。<a id="a-8o"></a>印白芥子石。<a id="a-8p"></a>各咒七遍。<a id="a-8q"></a>次作佛金轮印咒。<a id="a-8r"></a>次作佛刀印咒。<a id="a-8s"></a>各咒七遍。<a id="a-8t"></a>即手执芥子宝器。<a id="a-8u"></a>从道场内东北角。<a id="a-8v"></a>散白芥子如是四方四维上下。<a id="a-8w"></a>散一遍讫。<a id="a-8x"></a>第二第三亦如是散。<a id="a-8y"></a>散已即出于道场外。<a id="a-8z"></a>准前散白芥子四方四维上下。<a id="a-90"></a>散竟把其石子。<a id="a-91"></a>从东北角。<a id="a-92"></a>尽力[打-丁+勉]石。<a id="a-93"></a>如是四方四维上下。<a id="a-94"></a>各[打-丁+勉]一石。<a id="a-95"></a>石所到处即为外界。<a id="a-96"></a>芥子到处即为内界。<a id="a-97"></a>还入道场作破魔印。<a id="a-98"></a>印地诵咒七遍。<a id="a-99"></a>即名地结界。<a id="a-9A"></a>四角四方。<a id="a-9B"></a>以手印空中转。<a id="a-9C"></a>咒七遍。<a id="a-9D"></a>即是结八方界。<a id="a-9E"></a>以手印顶上一尺高转咒七遍。<a id="a-9F"></a>即名上结界法。<a id="a-9G"></a>次用手印总结界竟。<a id="a-9H"></a>手执香炉烧种种香。<a id="a-9I"></a>口云。<a id="a-9J"></a>奉请结界各依本位。<a id="a-9K"></a>威仪具足如法而住。</p>
  <p id="a9L">奉请印第三</p>
  <p id="a9M">准前身印。<a id="a-9N"></a>唯改二头指直竖。<a id="a-9O"></a>相去四寸半。<a id="a-9P"></a>并二大指直竖。<a id="a-9Q"></a>去中指八分。<a id="a-9R"></a>诵佛顶心咒。<a id="a-9S"></a>至第四遍。<a id="a-9T"></a>二头指渐渐屈入掌。<a id="a-9U"></a>咒满七遍。<a id="a-9V"></a>反手印即和南顶礼。<a id="a-9W"></a>向内散去奉请印。<a id="a-9X"></a>即作花光印诵咒咒曰。</p>
  <p id="a9Y">唵吽迦摩罗　娑婆诃(咒七遍)</p>
  <p id="a9Z">莲华捧足印咒第四(亦名花光印也)</p>
  <p id="a9a">二小指竖相捻。<a id="a-9b"></a>并竖二大指。<a id="a-9c"></a>自余六指。<a id="a-9d"></a>散开直竖。<a id="a-9e"></a>微曲指节。<a id="a-9f"></a>似开华势。<a id="a-9g"></a>咒满七遍。<a id="a-9h"></a>并屈二大指向掌内。<a id="a-9i"></a>即顶礼。<a id="a-9j"></a>向内散去莲华印。<a id="a-9k"></a>其座咒曰。</p>
  <p id="a9l">唵(上声一)迦摩啰(二)莎诃(三咒七遍)</p>
  <p id="a9m">坐印第五</p>
  <p id="a9n">右手五指竖相捻。<a id="a-9o"></a>以左手头指中指无名指。<a id="a-9p"></a>屈右手五指。<a id="a-9q"></a>大指压上。<a id="a-9r"></a>直申左小指。<a id="a-9s"></a>诵前坐咒满七遍已。<a id="a-9t"></a>散去坐印。</p>
  <p id="a9u">次请释迦佛。<a id="a-9v"></a>中心坐。<a id="a-9w"></a>次请东门释迦心佛。<a id="a-9x"></a>用佛顶印诵佛顶咒。<a id="a-9y"></a>请坐法用准前。<a id="a-9z"></a>奉请南门侍者金刚藏菩萨。</p>
  <p id="aA0">金刚藏菩萨印咒第六</p>
  <p id="aA1">左右无名指掌内相叉。<a id="a-A2"></a>右压左向虎口。<a id="a-A3"></a>直申二小指竖相捻。<a id="a-A4"></a>二中指竖相捻。<a id="a-A5"></a>直竖二头指。<a id="a-A6"></a>相去四寸半。<a id="a-A7"></a>并竖二大指。<a id="a-A8"></a>去中指一寸。<a id="a-A9"></a>诵金刚藏心咒咒曰。</p>
  <p id="aAA">唵(一)跋折啰(二)悉婆(二合)婆皤(去音)耶(三)莎婆诃(四诵七遍徐屈头指向掌内次顶礼)</p>
  <p id="aAB">其坐法用准前请坐法无异。</p>
  <p id="aAC">次请北门侍者十一面观世音菩萨。</p>
  <p id="aAD">十一面观世音菩萨印咒第七</p>
  <p id="aAE">二中指直竖头相捻。<a id="a-AF"></a>直竖二头指。<a id="a-AG"></a>相去四寸半。<a id="a-AH"></a>并二大指直竖。<a id="a-AI"></a>二无名指相去一寸八分。<a id="a-AJ"></a>二小指直竖。<a id="a-AK"></a>相去五寸。<a id="a-AL"></a>头指来去。<a id="a-AM"></a>咒七遍已。<a id="a-AN"></a>渐屈头指入掌。<a id="a-AO"></a>礼拜奉请。<a id="a-AP"></a>作法亦如前说咒曰。</p>
  <p id="aAQ">唵(一)阿嚧力(二)莎诃(三)</p>
  <p id="aAR">次请四角金刚。<a id="a-AS"></a>诵前金刚藏咒。<a id="a-AT"></a>作前金刚藏王印。<a id="a-AU"></a>从东北角请。<a id="a-AV"></a>东南角西南角西北角一请。<a id="a-AW"></a>四度屈指印竟。<a id="a-AX"></a>其咒诵声相续不断。<a id="a-AY"></a>口云。<a id="a-AZ"></a>从东北角奉请金刚。<a id="a-Aa"></a>东南西南及西北角奉请金刚。<a id="a-Ab"></a>各住本位如法而坐。<a id="a-Ac"></a>即作华座印随日三遍。<a id="a-Ad"></a>转印诵咒。<a id="a-Ae"></a>咒同前说坐印咒。<a id="a-Af"></a>无异。<a id="a-Ag"></a>诵七遍已恭敬顶礼。<a id="a-Ah"></a>礼已次作大三昧印。<a id="a-Ai"></a>诵三昧咒。</p>
  <p id="aAj">大三昧敕语结界印咒第八</p>
  <p id="aAk">左右二无名指二小指。<a id="a-Al"></a>掌内相叉。<a id="a-Am"></a>右压左。<a id="a-An"></a>直竖二中指头相捻。<a id="a-Ao"></a>屈二头指。<a id="a-Ap"></a>捻中指上节背。<a id="a-Aq"></a>屈二大指附着头指屈一节。<a id="a-Ar"></a>二手掌相去四寸。<a id="a-As"></a>顶戴恭敬。<a id="a-At"></a>空中四方随日右转。<a id="a-Au"></a>诵三昧大结界咒咒曰。</p>
  <p id="aAv">唵(一)商迦(上音)礼(二一本云羯唎)摩诃三昧焰(三上音)槃陀槃陀(四)文阇文阇(五)莎婆诃。</p>
  <p id="aAw">诵七遍已手印随日转。<a id="a-Ax"></a>转三匝已。<a id="a-Ay"></a>次应敕云。<a id="a-Az"></a>三昧结界。<a id="a-B0"></a>威仪具足如法而住(若结界时废文阇文阇解界之时用文阇文阇)此是十方三世诸佛大三昧陀罗尼咒印。<a id="a-B1"></a>若人至心受持读诵。<a id="a-B2"></a>满三十万遍乃至七十万遍。<a id="a-B3"></a>灭除四重十恶五逆一阐提罪。<a id="a-B4"></a>除去种种横障横恼。<a id="a-B5"></a>众人见者皆大欢喜。<a id="a-B6"></a>于一切三昧陀罗尼力。<a id="a-B7"></a>速得成就。<a id="a-B8"></a>善男子。<a id="a-B9"></a>手执香炉烧香供养。<a id="a-BA"></a>为其七世一切父母现存父母。<a id="a-BB"></a>着一丸香。<a id="a-BC"></a>普为六道一切四生着一丸香。<a id="a-BD"></a>又为一切病苦众生着一丸香。<a id="a-BE"></a>复为一切十方施主着一丸香。<a id="a-BF"></a>又为自身着一丸香。<a id="a-BG"></a>着香已竟。<a id="a-BH"></a>印其香炉。<a id="a-BI"></a>咒七遍已。<a id="a-BJ"></a>名捧香炉。<a id="a-BK"></a>至心供养释迦文佛并佛眷属。<a id="a-BL"></a>供养观世音菩萨并其眷属。<a id="a-BM"></a>供养金刚藏菩萨并其眷属。<a id="a-BN"></a>即普运心。<a id="a-BO"></a>周遍十方一切净土。<a id="a-BP"></a>六道四生。<a id="a-BQ"></a>一切地狱。<a id="a-BR"></a>一切病苦诸众生处。<a id="a-BS"></a>香云遍满。<a id="a-BT"></a>十方法界。<a id="a-BU"></a>作香宫殿楼阁。<a id="a-BV"></a>七宝池台微妙音声一切佛事。<a id="a-BW"></a>供养。<a id="a-BX"></a>香云遍至地狱。<a id="a-BY"></a>出和雅音称赞三宝。<a id="a-BZ"></a>随闻随称离地狱苦。<a id="a-Ba"></a>遍至六道满众生愿。<a id="a-Bb"></a>病苦众生香云入体。<a id="a-Bc"></a>除去一切种种病恼。<a id="a-Bd"></a>此是佛顶三昧香云供养之法。<a id="a-Be"></a>一切宝物一切诸华。<a id="a-Bf"></a>曼陀罗华。<a id="a-Bg"></a>芬陀利华。<a id="a-Bh"></a>俱物头华。<a id="a-Bi"></a>瞻卜华等。<a id="a-Bj"></a>一切末香种种涂香。<a id="a-Bk"></a>诸香功德池水供养。<a id="a-Bl"></a>如前无异。<a id="a-Bm"></a>末香华云。<a id="a-Bn"></a>皆悉遍满十方法界。<a id="a-Bo"></a>供养种种宝。<a id="a-Bp"></a>种种饮食。<a id="a-Bq"></a>种种财宝。<a id="a-Br"></a>种种华鬘。<a id="a-Bs"></a>璎珞华冠宝钏等物。<a id="a-Bt"></a>一切供养。<a id="a-Bu"></a>香池法者。<a id="a-Bv"></a>用八种香。<a id="a-Bw"></a>谓郁金。<a id="a-Bx"></a>沉水。<a id="a-By"></a>苏合。<a id="a-Bz"></a>薰陆。<a id="a-C0"></a>海此岸栴檀。<a id="a-C1"></a>牛头栴檀。<a id="a-C2"></a>麝香。<a id="a-C3"></a>龙脑香。<a id="a-C4"></a>是八种香共捣为末。<a id="a-C5"></a>以净水和。<a id="a-C6"></a>宝器中盛。<a id="a-C7"></a>于道场内。<a id="a-C8"></a>从东北角。<a id="a-C9"></a>内院着一香水器。<a id="a-CA"></a>正东东南正南西南正西西北正北门下。<a id="a-CB"></a>如是八处各着一器八种香水。<a id="a-CC"></a>其尊像前着二器水。<a id="a-CD"></a>是名八种功德池水。<a id="a-CE"></a>亦名陀罗尼三昧水。<a id="a-CF"></a>复名佛顶三昧甘露妙药。<a id="a-CG"></a>亦名清净陀罗尼药。<a id="a-CH"></a>供养已竟。<a id="a-CI"></a>从佛请药。<a id="a-CJ"></a>服之三度。<a id="a-CK"></a>日别一度。<a id="a-CL"></a>及洒散顶面身心上。<a id="a-CM"></a>内外清净。<a id="a-CN"></a>障难病苦皆悉消灭。<a id="a-CO"></a>次作和南。<a id="a-CP"></a>至心顶礼一切诸佛般若波罗蜜菩萨金刚一切贤圣。<a id="a-CQ"></a>行者起立作礼拜印(十一面部礼拜印同)</p>
  <p id="aCR">那谟悉羯啰印咒第九(唐云礼拜下有赞叹咒)</p>
  <p id="aCS">两手掌相合。<a id="a-CT"></a>左右十指直竖。<a id="a-CU"></a>相叉右压左。<a id="a-CV"></a>十指头齐正。<a id="a-CW"></a>即诵那谟悉羯啰咒咒曰。</p>
  <p id="aCX">那谟(上音)陀舍南(上音下同一)蒲陀俱智南(二)唵(三)户嚧户嚧(四)悉陀嚧者儞(五)萨婆(去音)遏他(六)娑达儞(七)莎婆诃(八)</p>
  <p id="aCY">诵三遍已。<a id="a-CZ"></a>顶礼一拜。<a id="a-Ca"></a>如是三度。<a id="a-Cb"></a>如是礼拜者。<a id="a-Cc"></a>礼一切佛般若菩萨金刚贤圣。<a id="a-Cd"></a>灭除一切十恶五逆四重等罪。<a id="a-Ce"></a>一切障难皆悉消灭。<a id="a-Cf"></a>若人礼拜十万亿佛。<a id="a-Cg"></a>所得功德。<a id="a-Ch"></a>不及诵此陀罗尼人。<a id="a-Ci"></a>作印礼拜所得功德。<a id="a-Cj"></a>礼讫胡跪。<a id="a-Ck"></a>手执香炉烧香。<a id="a-Cl"></a>供养一切三宝。<a id="a-Cm"></a>第二更烧香。<a id="a-Cn"></a>慰问诸天神王一切鬼神。<a id="a-Co"></a>起大慈悲悉与欢喜。<a id="a-Cp"></a>归依三宝发菩提心。<a id="a-Cq"></a>放香炉竟。<a id="a-Cr"></a>却坐端身。<a id="a-Cs"></a>作礼拜印。<a id="a-Ct"></a>以印当胸。<a id="a-Cu"></a>即诵赞叹三宝神力灭罪陀罗尼咒咒曰。</p>
  <p id="aCv">那(上音)谟(上音)娜婆娜婆羝那吽(二合下同一)三藐三菩陀俱智那吽(二)那(上音)谟娜婆娜婆羝那[合*牛](三)达摩俱智那[合*牛](四)那(上音)谟娜婆娜婆羝那[合*牛](五)僧伽俱智那[合*牛](六)跢侄他(七)唵(八)摩隶毗摩隶(九)昵(上音儞吉反)么[口*梨]黎(十)萨婆跛波迦生(二合)羯[口*梨](十一)莎婆诃(十二)</p>
  <p id="aCw">若善男子善女人。<a id="a-Cx"></a>至心受持满三十万遍。<a id="a-Cy"></a>能灭一切根本重罪。<a id="a-Cz"></a>一切障难悉皆消灭。<a id="a-D0"></a>昼夜六时。<a id="a-D1"></a>时别诵咒一百八遍。<a id="a-D2"></a>或四十九遍或三七遍。<a id="a-D3"></a>相续受持。<a id="a-D4"></a>一切横病皆悉消灭。<a id="a-D5"></a>晨朝净洒手面漱口竟。<a id="a-D6"></a>正面向东。<a id="a-D7"></a>咒一掬水三遍。<a id="a-D8"></a>洒于头顶面身心上。<a id="a-D9"></a>如是三遍。<a id="a-DA"></a>一切众人见者欢喜。<a id="a-DB"></a>所往之处无有障碍。<a id="a-DC"></a>赞叹已讫。<a id="a-DD"></a>至心顶礼诸佛般若菩萨金刚等。<a id="a-DE"></a>请求加护。<a id="a-DF"></a>我某甲身。<a id="a-DG"></a>摄受护念哀愍覆护。<a id="a-DH"></a>赐与我某甲种种行愿。<a id="a-DI"></a>我某甲乘佛威神。<a id="a-DJ"></a>受持佛顶三昧陀罗尼曼咥[口*梨]慕陀罗。<a id="a-DK"></a>曼荼罗功德顶戴受持。<a id="a-DL"></a>作是语已顶戴恭敬。<a id="a-DM"></a>即从世尊请般若波罗蜜数珠。<a id="a-DN"></a>即作数珠印。</p>
  <p id="aDO">数珠印第十</p>
  <p id="aDP">以左手大指。<a id="a-DQ"></a>捻无名指甲上。<a id="a-DR"></a>小指中指直竖。<a id="a-DS"></a>屈头指捻中指上节背。<a id="a-DT"></a>右手亦同。<a id="a-DU"></a>用右中指捻数珠。<a id="a-DV"></a>结加趺坐端身而住。<a id="a-DW"></a>诵前大佛顶心咒。<a id="a-DX"></a>一千八十遍或五百四十遍。<a id="a-DY"></a>一一掏之。<a id="a-DZ"></a>及受持释迦佛顶一切印法。<a id="a-Da"></a>每月月生一日。<a id="a-Db"></a>至月生七日。<a id="a-Dc"></a>献八槃饮食一切杂果。<a id="a-Dd"></a>从东北角安一盘食。<a id="a-De"></a>正东门安一盘。<a id="a-Df"></a>东南角安一盘。<a id="a-Dg"></a>正南门安一盘。<a id="a-Dh"></a>西南角安一盘。<a id="a-Di"></a>正中心像前安一盘。<a id="a-Dj"></a>西北角安一盘。<a id="a-Dk"></a>正北门安一盘。<a id="a-Dl"></a>从月八日至十五日。<a id="a-Dm"></a>日日献食如果子法。<a id="a-Dn"></a>如其不得日日献者。<a id="a-Do"></a>取月三日若月五日若月七日。<a id="a-Dp"></a>应献果子。<a id="a-Dq"></a>其月八日十三日十四日十五日。<a id="a-Dr"></a>应献食供养。<a id="a-Ds"></a>若能月一日至十五日。<a id="a-Dt"></a>日日相续。<a id="a-Du"></a>供养果食种种诸物香华等者。<a id="a-Dv"></a>最胜第一。<a id="a-Dw"></a>十六日已去。<a id="a-Dx"></a>直以香华供养诵咒。<a id="a-Dy"></a>乃至月尽。<a id="a-Dz"></a>月月如是。<a id="a-E0"></a>善男子作数珠者。<a id="a-E1"></a>用金银赤铜水精琉璃沉水檀香青莲子璎珞子。<a id="a-E2"></a>佛告诸比丘。<a id="a-E3"></a>如上所说诸数珠中水精第一</p>
  <p id="aE4">佛顶头印第十一</p>
  <p id="aE5">准前佛顶身印。<a id="a-E6"></a>唯改二头指。<a id="a-E7"></a>[打-丁+必]在中指后。<a id="a-E8"></a>头相拄。<a id="a-E9"></a>用破一切外道法及诸鬼神咒术等法。<a id="a-EA"></a>悉皆除破一切横障。<a id="a-EB"></a>一切难事悉皆消散。<a id="a-EC"></a>随所住处。<a id="a-ED"></a>有诸恶兽毒虫等难。<a id="a-EE"></a>咒白芥子和灰。<a id="a-EF"></a>一百八遍。<a id="a-EG"></a>向东北角咒三遍已。<a id="a-EH"></a>一散芥子。<a id="a-EI"></a>如是八方逐日转散。<a id="a-EJ"></a>所有毒虫悉皆消灭。<a id="a-EK"></a>次作佛顶转法轮印。</p>
  <p id="aEL">佛顶转法轮印咒第十二</p>
  <p id="aEM">准前佛顶身印。<a id="a-EN"></a>唯改二头指直竖。<a id="a-EO"></a>捻二中指甲下咒曰。</p>
  <p id="aEP">唵(一)斫迦啰(二合)(二)余宕(大忘反)鸡(三)嗔驮尼(四)呜吽(二合)[打-丁+(姊-女)](五)莎诃(六)</p>
  <p id="aEQ">若有受持此法轮印陀罗尼者。<a id="a-ER"></a>一切诸法三昧陀罗尼。<a id="a-ES"></a>法自在力速得成就。<a id="a-ET"></a>令佛正法久住世间。<a id="a-EU"></a>常行菩萨摩诃萨道。<a id="a-EV"></a>起大慈心教化众生。<a id="a-EW"></a>修一切善法断一切恶法。<a id="a-EX"></a>是名转法轮。<a id="a-EY"></a>灭除一切罪。<a id="a-EZ"></a>一阐提等皆悉消灭。<a id="a-Ea"></a>次作金轮印。</p>
  <p id="aEb">帝殊啰施金轮印咒第十三</p>
  <p id="aEc">二小指竖头相拄。<a id="a-Ed"></a>二无名指屈中节。<a id="a-Ee"></a>头侧相拄。<a id="a-Ef"></a>并竖二大指。<a id="a-Eg"></a>捻无名指头。<a id="a-Eh"></a>二中指竖头侧相拄。<a id="a-Ei"></a>屈二头指。<a id="a-Ej"></a>曲捻中指上节背。<a id="a-Ek"></a>头指来去。<a id="a-El"></a>二肘头相着。<a id="a-Em"></a>即说咒曰。</p>
  <p id="aEn">唵(一)浮噜那(二)呜吽(三)莎诃(四上)</p>
  <p id="aEo">若能受持此印咒者。<a id="a-Ep"></a>悉能灭除一切罪障。<a id="a-Eq"></a>诵咒满四十万遍。<a id="a-Er"></a>所往之处皆悉欢喜。<a id="a-Es"></a>一切贼难皆悉退散。</p>
  <p id="aEt">又帝殊罗施金轮佛顶心法印咒第十四</p>
  <p id="aEu">准阿弥陀佛转法轮印。<a id="a-Ev"></a>唯改两手头指中指。<a id="a-Ew"></a>无名指皆曲竖二大指小指。<a id="a-Ex"></a>印当心上(拟更勘)</p>
  <p id="aEy">咒曰。</p>
  <p id="aEz">唵吽(一)毗蓝毗蓝(二)呜[合*牛][打-丁+(姊-女)](三)莎诃(四)</p>
  <p id="aF0">金轮佛顶像法</p>
  <p id="aF1">欲画其像。<a id="a-F2"></a>取净白叠若净绢布。<a id="a-F3"></a>阔狭任意。<a id="a-F4"></a>不得截割。<a id="a-F5"></a>于其叠上画世尊像。<a id="a-F6"></a>身真金色着赤袈裟。<a id="a-F7"></a>戴七宝冠作通身光。<a id="a-F8"></a>手作母陀罗。<a id="a-F9"></a>结跏趺坐七宝庄严莲华座上。<a id="a-FA"></a>其华座下竖着金轮。<a id="a-FB"></a>其金轮下画作宝池。<a id="a-FC"></a>绕池四边作郁金华。<a id="a-FD"></a>及四天王各随方立。<a id="a-FE"></a>其下左边。<a id="a-FF"></a>画作文殊师利菩萨。<a id="a-FG"></a>身皆白色顶背有光。<a id="a-FH"></a>七宝璎珞宝冠天衣。<a id="a-FI"></a>种种庄严乘于师子。<a id="a-FJ"></a>右边画作普贤菩萨。<a id="a-FK"></a>庄严如前。<a id="a-FL"></a>乘于白象于其师子。<a id="a-FM"></a>白象中间画大般若。<a id="a-FN"></a>菩萨之像。<a id="a-FO"></a>面有三目。<a id="a-FP"></a>庄严如前。<a id="a-FQ"></a>手把经匣端身而坐。<a id="a-FR"></a>于佛顶上空中。<a id="a-FS"></a>画作五色云盖。<a id="a-FT"></a>其盖左右有净居天。<a id="a-FU"></a>雨七宝华。</p>
  <p id="aFV">尔时会中。<a id="a-FW"></a>复有无量诸大菩萨。<a id="a-FX"></a>四道果人。<a id="a-FY"></a>及诸缘觉。<a id="a-FZ"></a>并诸天众一切鬼神诸仙外道。<a id="a-Fa"></a>皆悉云集。<a id="a-Fb"></a>各献神咒皆言。<a id="a-Fc"></a>我曾过去诸佛所说神咒。<a id="a-Fd"></a>我皆受持。<a id="a-Fe"></a>或言我从十恒河沙佛。<a id="a-Ff"></a>所说咒我皆受持。<a id="a-Fg"></a>或言二十或言三十乃至或言。<a id="a-Fh"></a>百恒河沙佛所说咒。<a id="a-Fi"></a>我皆受持。<a id="a-Fj"></a>是诸众等各白佛言。<a id="a-Fk"></a>世尊我等今欲各诵神咒。<a id="a-Fl"></a>惟愿世尊听我等说。<a id="a-Fm"></a>尔时世尊默然听许。<a id="a-Fn"></a>时诸菩萨诸天鬼神。<a id="a-Fo"></a>诸龙王等。<a id="a-Fp"></a>随其所应。<a id="a-Fq"></a>各诵先世所习神咒。<a id="a-Fr"></a>其所诵咒。<a id="a-Fs"></a>各现咒神。<a id="a-Ft"></a>侧塞虚空中无间隙。<a id="a-Fu"></a>尔时观世音菩萨。<a id="a-Fv"></a>起大慈悲。<a id="a-Fw"></a>偏袒右肩顶礼佛足。<a id="a-Fx"></a>白佛言世尊。<a id="a-Fy"></a>我曾过去于诸佛所得陀罗尼。<a id="a-Fz"></a>我今欲说。<a id="a-G0"></a>愿佛听许。<a id="a-G1"></a>尔时世尊赞叹观世音菩萨。<a id="a-G2"></a>善哉善哉。<a id="a-G3"></a>汝大慈悲欲说神咒。<a id="a-G4"></a>今正是时。</p>
  <p id="aG5">尔时观世音菩萨。<a id="a-G6"></a>即现何耶揭哩婆身(唐云马头)。<a id="a-G7"></a>说神咒时。<a id="a-G8"></a>即现咒神映蔽于前。<a id="a-G9"></a>一切菩萨诸天神等所现咒神。<a id="a-GA"></a>悉令不现。<a id="a-GB"></a>如以硙石盖于井上。<a id="a-GC"></a>唯观世音菩萨一切持咒。<a id="a-GD"></a>众圣中王独显自在。</p>
  <p id="aGE">尔时世尊起大慈悲。<a id="a-GF"></a>即于顶上肉髻相中。<a id="a-GG"></a>放五色光。<a id="a-GH"></a>遍照十方一切世界。<a id="a-GI"></a>于虚空中游旋如盖。<a id="a-GJ"></a>其光明中有菩萨。<a id="a-GK"></a>名帝殊啰施。<a id="a-GL"></a>结加趺坐放大光明。<a id="a-GM"></a>身支节中各出火焰。<a id="a-GN"></a>口说神咒。<a id="a-GO"></a>多者名曰大佛顶咒。<a id="a-GP"></a>少者名为小佛顶咒。<a id="a-GQ"></a>说如是等种种咒法。<a id="a-GR"></a>并作印法。<a id="a-GS"></a>帝殊啰施说此咒等。<a id="a-GT"></a>现威神时。<a id="a-GU"></a>映蔽于前何耶揭哩婆身。<a id="a-GV"></a>及咒神悉不复现。</p>
  <p id="aGW">尔时观世音菩萨。<a id="a-GX"></a>顶礼佛足白佛言世尊。<a id="a-GY"></a>奇哉希有。<a id="a-GZ"></a>世尊威神。<a id="a-Ga"></a>我于一切持咒中王。<a id="a-Gb"></a>更无有上。<a id="a-Gc"></a>世尊慈悲顶上放光。<a id="a-Gd"></a>光明中出帝殊啰施菩萨。<a id="a-Ge"></a>灭我所现身及咒神。<a id="a-Gf"></a>一无遗余。<a id="a-Gg"></a>更有何法。<a id="a-Gh"></a>能灭世尊帝殊啰施。<a id="a-Gi"></a>尔时世尊告观世音菩萨。<a id="a-Gj"></a>我有心咒名曰金轮。<a id="a-Gk"></a>最尊为极更无过者。<a id="a-Gl"></a>惟佛与佛乃能知之。<a id="a-Gm"></a>是咒能灭帝殊啰施并咒等法。<a id="a-Gn"></a>汝等应当一心受持生希有想。</p>
  <p id="aGo">尔时世尊。<a id="a-Gp"></a>即说金轮陀啰尼印。<a id="a-Gq"></a>印如前所说诵者听者若能至心。<a id="a-Gr"></a>随诵一遍一经于耳。<a id="a-Gs"></a>尘沙众罪若轻若重悉皆消灭。<a id="a-Gt"></a>无愿不果速当成佛。<a id="a-Gu"></a>此陀罗尼悉能破坏一切诸法。<a id="a-Gv"></a>更无有上(此结印咒有人安在此中本无)</p>
  <p id="aGw">放白光明佛顶印第十五(亦云放十方光印也)</p>
  <p id="aGx">合二小指。<a id="a-Gy"></a>竖头相捻。<a id="a-Gz"></a>二无名指相博直竖指头相去一分。<a id="a-H0"></a>二中指亦尔指头相去三分。<a id="a-H1"></a>二头指屈捻中指上节背侧。<a id="a-H2"></a>并竖二大指。<a id="a-H3"></a>去中指五分。<a id="a-H4"></a>头指来去。<a id="a-H5"></a>咒用金轮咒。</p>
  <p id="aH6">又有白光明佛顶印第十六</p>
  <p id="aH7">各竖二小指及二无名指。<a id="a-H8"></a>相博。<a id="a-H9"></a>二中指[打-丁+必]于无名指上。<a id="a-HA"></a>次曲二食指头。<a id="a-HB"></a>捻中指上节。<a id="a-HC"></a>并二大指。<a id="a-HD"></a>各捻无名指下节内。<a id="a-HE"></a>举印着自顶上。<a id="a-HF"></a>头指来去。<a id="a-HG"></a>咒同前金轮咒。</p>
  <p id="aHH">佛告诸比丘。<a id="a-HI"></a>若国界内滞雨不息。<a id="a-HJ"></a>作白光明印。<a id="a-HK"></a>诵大心咒。<a id="a-HL"></a>奉请佛。<a id="a-HM"></a>安置坐华座上。<a id="a-HN"></a>即烧求罗香(唐云安悉香也)薰陆香。<a id="a-HO"></a>供养佛讫。<a id="a-HP"></a>白云。<a id="a-HQ"></a>我某甲为某事奉请作法。<a id="a-HR"></a>施与众生种种安隐。<a id="a-HS"></a>愿大慈悲果我所愿。<a id="a-HT"></a>作是语已。<a id="a-HU"></a>取白芥子和盐。<a id="a-HV"></a>咒一百八遍。<a id="a-HW"></a>及作光明印咒三七遍。<a id="a-HX"></a>搅芥子盐。<a id="a-HY"></a>安一火炉。<a id="a-HZ"></a>左手执金刚杵。<a id="a-Ha"></a>并执数珠。<a id="a-Hb"></a>右手捉白芥子。<a id="a-Hc"></a>咒一遍一投火中。<a id="a-Hd"></a>如是数满一千八遍。<a id="a-He"></a>其雨即止。<a id="a-Hf"></a>像面向北咒师向南。<a id="a-Hg"></a>露地作法。<a id="a-Hh"></a>如其不止即示现威仪。<a id="a-Hi"></a>顶上着绯。<a id="a-Hj"></a>以黄缯缠右绕剑一口。<a id="a-Hk"></a>正当像前竖刀二口。<a id="a-Hl"></a>两边亦竖。<a id="a-Hm"></a>一边各二。<a id="a-Hn"></a>如前所作白芥子法。<a id="a-Ho"></a>一百八遍讫。<a id="a-Hp"></a>右手执剑绕像三匝。<a id="a-Hq"></a>行道诵咒相续不绝。<a id="a-Hr"></a>还至本处。<a id="a-Hs"></a>面向东北角。<a id="a-Ht"></a>以剑随日。<a id="a-Hu"></a>头上急转。<a id="a-Hv"></a>转三匝已。<a id="a-Hw"></a>向东北拟。<a id="a-Hx"></a>四角四方皆亦如是。<a id="a-Hy"></a>于夜分时咒五炬火。<a id="a-Hz"></a>以白芥子打其炬火。<a id="a-I0"></a>满三七遍。<a id="a-I1"></a>以一炬火头上右转。<a id="a-I2"></a>转三匝竟向东掷之。<a id="a-I3"></a>南西北方皆亦如是。<a id="a-I4"></a>其后一炬头向地转。<a id="a-I5"></a>转三匝竟刺于地上。<a id="a-I6"></a>更转三匝向空上掷。<a id="a-I7"></a>作是法时相续诵咒。<a id="a-I8"></a>其雨即止。</p>
  <p id="aI9">复有作法。<a id="a-IA"></a>以种种华散佛像上。<a id="a-IB"></a>然后收华举着净处。<a id="a-IC"></a>若滞雨时取前举华。<a id="a-ID"></a>咒华一遍一投火中。<a id="a-IE"></a>如是数满一千八遍若一万遍。<a id="a-IF"></a>其雨即止。</p>
  <p id="aIG">和白芥子作法。</p>
  <p id="aIH">复有作法。<a id="a-II"></a>取一新瓦瓨可受二升。<a id="a-IJ"></a>瓨上画作一须菩提。<a id="a-IK"></a>出家形像头戴华冠。<a id="a-IL"></a>作怒神面怒眼大嗔。<a id="a-IM"></a>将此画瓨出着露地。<a id="a-IN"></a>如前所说白芥子法。<a id="a-IO"></a>其雨即止。</p>
  <p id="aIP">又有作法。<a id="a-IQ"></a>舍露地。<a id="a-IR"></a>和香牛粪作一水坛。<a id="a-IS"></a>纵广四肘。<a id="a-IT"></a>于其坛中。<a id="a-IU"></a>牛粪和泥作一龙形。<a id="a-IV"></a>龙尾头向西。<a id="a-IW"></a>咒白芥子打其泥龙。<a id="a-IX"></a>一咒一打一百八遍。<a id="a-IY"></a>以紫檀橛钉龙项上。<a id="a-IZ"></a>其雨即止如上一一作法之时。<a id="a-Ia"></a>先作白光明印。<a id="a-Ib"></a>头顶上着。<a id="a-Ic"></a>诵咒七遍。<a id="a-Id"></a>右转手印咒三七遍。<a id="a-Ie"></a>手印向右髆前着。<a id="a-If"></a>翘左足立。<a id="a-Ig"></a>面向左边作大嗔颜。<a id="a-Ih"></a>高声杀(史卖反)喝。<a id="a-Ii"></a>复转金刚。<a id="a-Ij"></a>向四方拟打一切风雨。<a id="a-Ik"></a>随打皆止。</p>
  <p id="aIl">若那斫迦罗印咒第十七(唐云智轮)</p>
  <p id="aIm">先竖二中指头相拄。<a id="a-In"></a>屈二无名指。<a id="a-Io"></a>各[打-丁+必]中指中节背。<a id="a-Ip"></a>头离一寸二分。<a id="a-Iq"></a>以二头指。<a id="a-Ir"></a>各压二无名指上节背。<a id="a-Is"></a>头离中指甲三分。<a id="a-It"></a>屈二小指在掌中。<a id="a-Iu"></a>以二大指。<a id="a-Iv"></a>各捻中指上节内。<a id="a-Iw"></a>合腕。<a id="a-Ix"></a>陀罗尼曰。</p>
  <p id="aIy">唵(一)结知(二合)伽(去音)陀(二)吽(去声)泮(三破吒反此陀罗尼第二句内知字半声呼之)</p>
  <p id="aIz">此印陀罗尼。<a id="a-J0"></a>若说法时。<a id="a-J1"></a>预前礼拜一切三宝。<a id="a-J2"></a>请加被已。<a id="a-J3"></a>作印至心。<a id="a-J4"></a>诵陀罗尼一百八遍或千八遍。<a id="a-J5"></a>然后说法。<a id="a-J6"></a>即得无畏乐说无碍。<a id="a-J7"></a>若人恶心论议。<a id="a-J8"></a>难者自然屈伏。<a id="a-J9"></a>又以此印印佛轮座。<a id="a-JA"></a>咒一百八遍。<a id="a-JB"></a>然后请佛安置座上。<a id="a-JC"></a>一切魔军无不归伏。<a id="a-JD"></a>大坛会中皆用此印。</p>
  <p id="aJE">若奴瑟儞(二合)沙印咒第十八(唐云智顶)</p>
  <p id="aJF">准前唯改二头指头。<a id="a-JG"></a>各捻中指甲上。<a id="a-JH"></a>指头各与中指头齐。<a id="a-JI"></a>陀罗尼曰。</p>
  <p id="aJJ">唵(一)摩摩摩摩(二)吽(去音)儞(三)</p>
  <p id="aJK">此印陀罗尼。<a id="a-JL"></a>能诵持者得最上智。<a id="a-JM"></a>生生不失。</p>
  <p id="aJN">迦黎沙舍尼印咒第十九(唐云灭罪)</p>
  <p id="aJO">准前唯改二头指。<a id="a-JP"></a>各侧博中指上节侧。<a id="a-JQ"></a>头离一寸。<a id="a-JR"></a>离二大指头四分。<a id="a-JS"></a>陀罗尼曰。</p>
  <p id="aJT">唵(一)迦黎舍儞阇(二)</p>
  <p id="aJU">此印陀罗尼。<a id="a-JV"></a>若善男子善女人。<a id="a-JW"></a>至心作印诵陀罗尼。<a id="a-JX"></a>随诵一遍。<a id="a-JY"></a>百千万亿俱致那由他恒河沙劫。<a id="a-JZ"></a>四重五逆一阐提罪一切罪障悉皆消灭。<a id="a-Ja"></a>若能一生。<a id="a-Jb"></a>日日常诵千遍万遍。<a id="a-Jc"></a>能令行者。<a id="a-Jd"></a>无始以来一切罪障悉皆消灭。</p>
  <p id="aJe">阿跋啰质多印咒第二十(唐云无能胜也)</p>
  <p id="aJf">准前唯改二头指。<a id="a-Jg"></a>头离二大指头三分。<a id="a-Jh"></a>陀罗尼曰。</p>
  <p id="aJi">唵(一)阿跋啰(二合)质提(二)吽(上)[打-丁+巿](三)</p>
  <p id="aJj">此印陀罗尼。<a id="a-Jk"></a>若善男女能诵持者。<a id="a-Jl"></a>王贼鬼神一切险难不能为害。<a id="a-Jm"></a>若欲受持上四法者。<a id="a-Jn"></a>于闲静处当作水坛。<a id="a-Jo"></a>纵广四肘种种庄严。<a id="a-Jp"></a>于道场中安置佛像。<a id="a-Jq"></a>若佛舍利种种供养。<a id="a-Jr"></a>像前胡跪至心诵咒。<a id="a-Js"></a>满千八遍若满万遍。<a id="a-Jt"></a>日日如是满十万遍乃至百万。<a id="a-Ju"></a>果愿不虚。</p>
  <p id="aJv">释迦牟尼佛忏悔法印咒第二十一</p>
  <p id="aJw">左右头指无名指小指等。<a id="a-Jx"></a>并向下相叉。<a id="a-Jy"></a>竖二中指头相拄。<a id="a-Jz"></a>二大指相钩右压左。<a id="a-K0"></a>左右大指头附右头指侧。<a id="a-K1"></a>咒曰。</p>
  <p id="aK2">那(上音)无(上音)萨婆肾若耶(一)唵(二)三婆悉底(二合)稽(三)莎诃(四)</p>
  <p id="aK3">是法印咒。<a id="a-K4"></a>能除一切三业罪障。<a id="a-K5"></a>灭诸四重五逆等罪。<a id="a-K6"></a>皆悉除灭。</p>
  <p id="aK7">佛顶刀印咒第二十二</p>
  <p id="aK8">左右八指叉入掌内。<a id="a-K9"></a>右押左。<a id="a-KA"></a>直竖二中指头相拄。<a id="a-KB"></a>合腕咒曰。</p>
  <p id="aKC">唵(一)渴伽啰末拏(二)钵啰末陀那姿(次也反三)捣驮(去音)耶(四)莎诃(五)</p>
  <p id="aKD">诸比丘若作此印诵前大咒。<a id="a-KE"></a>若人身上患鬼神病。<a id="a-KF"></a>以印打头胸背。<a id="a-KG"></a>随其病处以印刺捺。<a id="a-KH"></a>复咒白芥子。<a id="a-KI"></a>打病者头面心胸。<a id="a-KJ"></a>复以手捉白芥子。<a id="a-KK"></a>于头上心胸肩背上。<a id="a-KL"></a>右转摩之。<a id="a-KM"></a>日夜四时五时。<a id="a-KN"></a>烧安悉香。<a id="a-KO"></a>绕身右转及薰鼻孔。<a id="a-KP"></a>七日之中作法即差。<a id="a-KQ"></a>若天魔鬼神难发遣者。<a id="a-KR"></a>如前作四肘坛。<a id="a-KS"></a>准如前法。<a id="a-KT"></a>献八盘食灯十六盏。<a id="a-KU"></a>四角各一。<a id="a-KV"></a>四门各二。<a id="a-KW"></a>中心佛坐四角各一。<a id="a-KX"></a>下灯之时。<a id="a-KY"></a>皆随日转不得逆行。<a id="a-KZ"></a>结界奉请如前不异。<a id="a-Ka"></a>教令病人。<a id="a-Kb"></a>清净洒浴着净衣服。<a id="a-Kc"></a>近坛西门。<a id="a-Kd"></a>令于咒师左边坐竟。<a id="a-Ke"></a>咒师与其香炉。<a id="a-Kf"></a>烧香发愿礼拜。<a id="a-Kg"></a>如前作芥子法一百八遍。<a id="a-Kh"></a>即取一碗醋饭一碗甜浆水一碗冰水。<a id="a-Ki"></a>取其饭碗。<a id="a-Kj"></a>于病人头上心胸身上。<a id="a-Kk"></a>右轮旋转咒三七遍。<a id="a-Kl"></a>以碗暂着病人头上。<a id="a-Km"></a>令一人当前。<a id="a-Kn"></a>擎一净器。<a id="a-Ko"></a>以碗中饭。<a id="a-Kp"></a>泻净器内。<a id="a-Kq"></a>余二碗亦尔。<a id="a-Kr"></a>咒师受取净器三物。<a id="a-Ks"></a>搅令相和。<a id="a-Kt"></a>头上绕身转三匝已。<a id="a-Ku"></a>遣人急送泻西南上。<a id="a-Kv"></a>勿令回顾。<a id="a-Kw"></a>此送食法。<a id="a-Kx"></a>初夜五更二度为之。<a id="a-Ky"></a>七日作法。<a id="a-Kz"></a>至第四日种种饮食果子供养。<a id="a-L0"></a>西门安净宝火炉。<a id="a-L1"></a>烧于净柴。<a id="a-L2"></a>至心奉请释迦文佛。<a id="a-L3"></a>于火炉中坐莲华上。<a id="a-L4"></a>当取乳酪酥蜜饮食果子胡麻人油等。<a id="a-L5"></a>咒三七遍。<a id="a-L6"></a>各取少许。<a id="a-L7"></a>咒一遍一掷火中。<a id="a-L8"></a>满一百八遍。<a id="a-L9"></a>昼夜三时旦午初夜供养。<a id="a-LA"></a>时时作法。<a id="a-LB"></a>咒师取白芥子。<a id="a-LC"></a>于自身上巡转。<a id="a-LD"></a>咒白芥子满一百八遍。<a id="a-LE"></a>一切鬼神悉皆远去不得其便。<a id="a-LF"></a>凡欲作法。<a id="a-LG"></a>皆须作法好自护身。<a id="a-LH"></a>若不尔者恐鬼神得便。</p>
  <p id="aLI">次作佛顶索印法。</p>
  <p id="aLJ">佛顶索印咒第二十三</p>
  <p id="aLK">准前佛顶刀印。<a id="a-LL"></a>唯改二中指。<a id="a-LM"></a>上节屈头相拄。<a id="a-LN"></a>令指头平。<a id="a-LO"></a>若有鬼神难处。<a id="a-LP"></a>作印诵咒。<a id="a-LQ"></a>诸恶鬼神皆悉散灭。<a id="a-LR"></a>即说索咒咒曰。</p>
  <p id="aLS">唵(一)睹噜噰(二合)(二)槃陀槃陀(三)莎诃(四)</p>
  <p id="aLT">若贼难处。<a id="a-LU"></a>诵咒作印。<a id="a-LV"></a>贼不能近人。<a id="a-LW"></a>若人患眼白云经年。<a id="a-LX"></a>取荜茇和井花水。<a id="a-LY"></a>石上研药。<a id="a-LZ"></a>随研咒药。<a id="a-La"></a>取器宬竟。<a id="a-Lb"></a>于像前咒一千八十遍点着眼中其翳即差。</p>
  <p id="aLc">佛顶缚鬼印咒第二十四</p>
  <p id="aLd">反叉二小指二无名指。<a id="a-Le"></a>在于掌中。<a id="a-Lf"></a>直竖二中指头相拄。<a id="a-Lg"></a>并竖二大指。<a id="a-Lh"></a>捻中指中节侧。<a id="a-Li"></a>屈二头指。<a id="a-Lj"></a>压二大指指甲。<a id="a-Lk"></a>相着合腕。<a id="a-Ll"></a>即说咒曰。</p>
  <p id="aLm">唵(一)毗输提(二)莎诃(三)</p>
  <p id="aLn">诸比丘取东引桃枝无疮病者。<a id="a-Lo"></a>以印印枝。<a id="a-Lp"></a>咒二十一遍。<a id="a-Lq"></a>打病人身其病即差。<a id="a-Lr"></a>若狐魅病山精鬼魅压蛊病等。<a id="a-Ls"></a>咒白芥子二十一遍。<a id="a-Lt"></a>以打病人头面胸心。<a id="a-Lu"></a>烧安悉香。<a id="a-Lv"></a>绕身薰鼻及噏取香烟二十一咽。<a id="a-Lw"></a>用桃枝打法。<a id="a-Lx"></a>先打左臂肘内。<a id="a-Ly"></a>次打右肘腰间曲[月*秋]。<a id="a-Lz"></a>其病即差。<a id="a-M0"></a>用研雄黄。<a id="a-M1"></a>咒一百八遍。<a id="a-M2"></a>护身结界。<a id="a-M3"></a>顶上发际左腋右腋心上项下眉间。<a id="a-M4"></a>如是七处各点昼夜三时。<a id="a-M5"></a>如是作法。<a id="a-M6"></a>病人床下。<a id="a-M7"></a>以牛粪泥一肘小坛。<a id="a-M8"></a>净洒灯盏着一盏灯。<a id="a-M9"></a>结界作法。<a id="a-MA"></a>灯夜别着。<a id="a-MB"></a>其病即差。</p>
  <p id="aMC">释迦佛眼印咒第二十五</p>
  <p id="aMD">反叉二小指二无名指于掌中。<a id="a-ME"></a>直竖二中指头相拄。<a id="a-MF"></a>并竖二大指。<a id="a-MG"></a>屈二头指压二大指头头相拄。<a id="a-MH"></a>咒曰。</p>
  <p id="aMI">唵(一)毗嚧支(只伊反)儞(二)莎诃(三)</p>
  <p id="aMJ">作佛眼印。<a id="a-MK"></a>诵前大咒。<a id="a-ML"></a>得身清净眼根清净。<a id="a-MM"></a>若至诚受持佛眼印咒。<a id="a-MN"></a>亦得具足五眼清净。<a id="a-MO"></a>一切众生见者欢喜。<a id="a-MP"></a>若人患眼眼赤痛者。<a id="a-MQ"></a>作印印眼及印药咒。<a id="a-MR"></a>内眼中差。<a id="a-MS"></a>若印水咒噀眼并洒即得除差。</p>
  <p id="aMT">释迦佛印第二十六(此印无咒不得名号)</p>
  <p id="aMU">准前佛眼印。<a id="a-MV"></a>唯改二头指。<a id="a-MW"></a>屈捻中指上节背。<a id="a-MX"></a>右大指压左大指上。</p>
  <p id="aMY">释迦佛印第二十七(亦无咒名)</p>
  <p id="aMZ">准前唯改。<a id="a-Ma"></a>以左大。</p>
  <p id="aMb">指压右大指上。</p>
  <p id="aMc">释迦佛印第二十八(亦无咒名)</p>
  <p id="aMd">准前唯改。<a id="a-Me"></a>并屈二。</p>
  <p id="aMf">大指入掌中。</p>
  <p id="aMg">若能受持此三印者。<a id="a-Mh"></a>及能日日恭敬供养。<a id="a-Mi"></a>一切罪障皆悉消灭。<a id="a-Mj"></a>一切功德念念增长。</p>
  <p id="aMk">斫迦啰跋啰(上音)底印咒第二十九(唐云轮转)</p>
  <p id="aMl">金轮印同咒曰。</p>
  <p id="aMm">唵(一)毗社曳(二)娑诃(上音三)</p>
  <p id="aMn">咒佛坐轮二十一遍。<a id="a-Mo"></a>若咒水罐一百八遍。</p>
  <p id="aMp">佛斫迦罗法印第三十</p>
  <p id="aMq">以二手无名指相拄。<a id="a-Mr"></a>与二大指头指。<a id="a-Ms"></a>聚相拄。<a id="a-Mt"></a>直并二中指。<a id="a-Mu"></a>头指来去诵前顶咒。<a id="a-Mv"></a>是印能降伏一切恶魔外道。<a id="a-Mw"></a>坐禅时用。<a id="a-Mx"></a>易得入定(已上元本竟已下二印咒后加之)</p>
  <p id="aMy">如来施众生无畏法印咒第三十一</p>
  <p id="aMz">以右手垂向下。<a id="a-N0"></a>大指捻无名指甲上左手头指压中指甲上。<a id="a-N1"></a>余指直竖向胸上。<a id="a-N2"></a>咒师作欢喜面。<a id="a-N3"></a>胡跪坐。<a id="a-N4"></a>膝头解如向前身亦向前。<a id="a-N5"></a>头向左少许。<a id="a-N6"></a>无畏咒曰。</p>
  <p id="aN7">唵(一)婆罗那帝梨(二)啰尸(三)步[口*路]沙(四)曼怛啰(二合)夜(五)莎诃(六)</p>
  <p id="aN8">一字佛顶法咒第三十二</p>
  <p id="aN9">准军荼利身印。<a id="a-NA"></a>上唯改开掌腕。<a id="a-NB"></a>以二大指。<a id="a-NC"></a>各侧捻二头指中节。<a id="a-ND"></a>咒曰。</p>
  <p id="aNE">苾凌(去音长呼梵本一字此土无字故二合呼)</p>
  <p id="aNF">是法印咒。<a id="a-NG"></a>作大坛处。<a id="a-NH"></a>召请以后用此印咒。<a id="a-NI"></a>咒七遍已坛法即成。<a id="a-NJ"></a>每呼一遍。<a id="a-NK"></a>当诵大佛顶身咒一遍。<a id="a-NL"></a>等无差别。<a id="a-NM"></a>若诵满足十万遍时。<a id="a-NN"></a>即有光验。<a id="a-NO"></a>二十万遍即能广利一切众生。<a id="a-NP"></a>若诵诸咒。<a id="a-NQ"></a>加此咒诵满十万遍。<a id="a-NR"></a>即具大验(已下还是元本)</p>
  <p id="aNS">佛告诸比丘。<a id="a-NT"></a>若能受持读诵三昧陀罗尼者。<a id="a-NU"></a>依前作坛相续诵咒。<a id="a-NV"></a>或三十万遍或七十万遍。<a id="a-NW"></a>作种种供养。<a id="a-NX"></a>于中示现种种境界。<a id="a-NY"></a>行者尔时好自安心。<a id="a-NZ"></a>勿令怖惧。<a id="a-Na"></a>或见灯焰长一丈五尺。<a id="a-Nb"></a>香烟亦尔。<a id="a-Nc"></a>或道场幡带而自掉动。<a id="a-Nd"></a>或所献散华多日不死。<a id="a-Ne"></a>或杂果树枝多日不萎。<a id="a-Nf"></a>或房内有声。<a id="a-Ng"></a>勿生惊怖。<a id="a-Nh"></a>或无云而有雷声。<a id="a-Ni"></a>或无云雨落。<a id="a-Nj"></a>勿生惊怖。<a id="a-Nk"></a>当知行者。<a id="a-Nl"></a>一切罪障皆悉消灭。<a id="a-Nm"></a>得三昧陀罗尼力。<a id="a-Nn"></a>以后即设五色坛法。<a id="a-No"></a>灯食香华种种供养一准前法。<a id="a-Np"></a>或佛般若菩萨金刚天等。<a id="a-Nq"></a>为行者现身。<a id="a-Nr"></a>随其见时种种乞愿。</p>
  <p data-pb></p>
  <h2 id="aNs">佛顶八肘坛法</h2>
  <p id="aNt">治地如前。<a id="a-Nu"></a>竖竿庄严。<a id="a-Nv"></a>及埋七宝并五谷子。<a id="a-Nw"></a>八种香等亦如前说。<a id="a-Nx"></a>次调白粉。<a id="a-Ny"></a>以香水和。<a id="a-Nz"></a>共一解法比丘。<a id="a-O0"></a>入道场已。<a id="a-O1"></a>从东北角柱内。<a id="a-O2"></a>离柱六指。<a id="a-O3"></a>下一粉点点余三维法亦如是。<a id="a-O4"></a>点四维竟。<a id="a-O5"></a>取一绳子长四十尺细如钗股。<a id="a-O6"></a>粉汁中浸。<a id="a-O7"></a>浸已綟出。<a id="a-O8"></a>遣前解法人。<a id="a-O9"></a>捉其绳头捺。<a id="a-OA"></a>法师向南角点上捺。<a id="a-OB"></a>用左手拼绳。<a id="a-OC"></a>点东三指一拼绳。<a id="a-OD"></a>点西三指一拼绳。<a id="a-OE"></a>即收绳子。<a id="a-OF"></a>粉中綟出。<a id="a-OG"></a>前人执绳头向西出。<a id="a-OH"></a>使右手执绳一头。<a id="a-OI"></a>向头上逐日转。<a id="a-OJ"></a>应语彼言。<a id="a-OK"></a>依点上捺绳子。<a id="a-OL"></a>师亦依东边点上捺。<a id="a-OM"></a>还左手一拼绳。<a id="a-ON"></a>点向南三指一拼绳。<a id="a-OO"></a>点北三指一拼绳收取绳子粉中綟出。<a id="a-OP"></a>向西门出绳子。<a id="a-OQ"></a>前向南头立。<a id="a-OR"></a>师执绳头。<a id="a-OS"></a>准前依点捺。<a id="a-OT"></a>师用左手拼绳。<a id="a-OU"></a>点西三指一拼绳。<a id="a-OV"></a>点东三指一拼绳。<a id="a-OW"></a>又收绳子粉中綟出。<a id="a-OX"></a>前人持绳。<a id="a-OY"></a>东北角点上捺着。<a id="a-OZ"></a>师还如前。<a id="a-Oa"></a>西北角捺着。<a id="a-Ob"></a>点上一拼绳。<a id="a-Oc"></a>点北三指一拼绳。<a id="a-Od"></a>南点三指一拼绳。<a id="a-Oe"></a>点南三指拼一匝竟。<a id="a-Of"></a>作一竹片二肘度子。<a id="a-Og"></a>从东北角外缘。<a id="a-Oh"></a>放一竹度。<a id="a-Oi"></a>向西量。<a id="a-Oj"></a>更着一竹度。<a id="a-Ok"></a>向南量下一点。<a id="a-Ol"></a>取竹度依点上。<a id="a-Om"></a>向西量。<a id="a-On"></a>向北竹度头。<a id="a-Oo"></a>下点。<a id="a-Op"></a>依点上向南。<a id="a-Oq"></a>两竹头相拄下一点。<a id="a-Or"></a>东南角西南角西北角亦如是。<a id="a-Os"></a>量各下粉点。<a id="a-Ot"></a>从东畔綟绳出。<a id="a-Ou"></a>还依前法当点。<a id="a-Ov"></a>拼绳点东点西各三指地。<a id="a-Ow"></a>依前法拼。<a id="a-Ox"></a>南西北方亦如是拼。<a id="a-Oy"></a>第一院竟。<a id="a-Oz"></a>还取竹度。<a id="a-P0"></a>从东北角第一缘。<a id="a-P1"></a>从角向西量。<a id="a-P2"></a>度头下点。<a id="a-P3"></a>从点向南量。<a id="a-P4"></a>还从角下一竹。<a id="a-P5"></a>向南量。<a id="a-P6"></a>竹头下一点。<a id="a-P7"></a>从点向西量。<a id="a-P8"></a>两竹头相拄。<a id="a-P9"></a>下一点。<a id="a-PA"></a>量余三角法亦如是。<a id="a-PB"></a>量已下点。<a id="a-PC"></a>从西边。<a id="a-PD"></a>粉中将出绳子。<a id="a-PE"></a>从西门入。<a id="a-PF"></a>从东北角捺。<a id="a-PG"></a>师向西头准前。<a id="a-PH"></a>一拼绳。<a id="a-PI"></a>向西三指。<a id="a-PJ"></a>一拼绳。<a id="a-PK"></a>复向西三指。<a id="a-PL"></a>一拼绳。<a id="a-PM"></a>南西北方亦如是拼。<a id="a-PN"></a>南向北取。<a id="a-PO"></a>西向东取。<a id="a-PP"></a>北向南取。<a id="a-PQ"></a>内缘一匝竟。<a id="a-PR"></a>还取竹度。<a id="a-PS"></a>内缘西北外角。<a id="a-PT"></a>二竹度量三指。<a id="a-PU"></a>一刻为记。<a id="a-PV"></a>将竹度。<a id="a-PW"></a>从角向西量。<a id="a-PX"></a>刻头下一点。<a id="a-PY"></a>从点向南量。<a id="a-PZ"></a>更取一度。<a id="a-Pa"></a>从角向南量。<a id="a-Pb"></a>刻头下点。<a id="a-Pc"></a>从点向西量。<a id="a-Pd"></a>两刻头相拄。<a id="a-Pe"></a>下一点。<a id="a-Pf"></a>东南角西南角西北角亦如是。<a id="a-Pg"></a>依刻下点。<a id="a-Ph"></a>还从西边粉中。<a id="a-Pi"></a>出绳子。<a id="a-Pj"></a>还从西门入。<a id="a-Pk"></a>从西北角点上。<a id="a-Pl"></a>捺绳头。<a id="a-Pm"></a>师向头。<a id="a-Pn"></a>依点捺拼绳。<a id="a-Po"></a>点东三指一拼绳。<a id="a-Pp"></a>点西三指一拼绳。<a id="a-Pq"></a>南西北方亦如是拼。<a id="a-Pr"></a>第二绳竟。<a id="a-Ps"></a>取二竹度。<a id="a-Pt"></a>量六指作一刻。<a id="a-Pu"></a>从第二外院西北角内缘角头。<a id="a-Pv"></a>向西量六指。<a id="a-Pw"></a>刻头下点。<a id="a-Px"></a>从点向南量。<a id="a-Py"></a>复以一竹从角向南量。<a id="a-Pz"></a>刻头下一点。<a id="a-Q0"></a>从点向西量。<a id="a-Q1"></a>两刻头相拄下一点。<a id="a-Q2"></a>东南西北角亦如是量。<a id="a-Q3"></a>下点。<a id="a-Q4"></a>从西边粉中。<a id="a-Q5"></a>出绳子。<a id="a-Q6"></a>还从西北角点上。<a id="a-Q7"></a>捺绳头。<a id="a-Q8"></a>师向南边。<a id="a-Q9"></a>捺拼绳。<a id="a-QA"></a>向点三指一拼绳。<a id="a-QB"></a>南西北方亦如是拼。<a id="a-QC"></a>一依点拼。<a id="a-QD"></a>总三重竟。<a id="a-QE"></a>复将绳子。<a id="a-QF"></a>东北角捺绳头。<a id="a-QG"></a>师向西头。<a id="a-QH"></a>捺捻取量。<a id="a-QI"></a>齐中叠绳子。<a id="a-QJ"></a>还从东北角。<a id="a-QK"></a>绳头所到处。<a id="a-QL"></a>作一点记。<a id="a-QM"></a>从记向南角。<a id="a-QN"></a>量取中心。<a id="a-QO"></a>下一粉点。<a id="a-QP"></a>南西北方亦如是量。<a id="a-QQ"></a>中心下点。<a id="a-QR"></a>从东面中心。<a id="a-QS"></a>从点向北。<a id="a-QT"></a>量一竹度。<a id="a-QU"></a>度头下一点。<a id="a-QV"></a>从中点向南。<a id="a-QW"></a>量一度竹。<a id="a-QX"></a>头下一点。<a id="a-QY"></a>取一竹度。<a id="a-QZ"></a>量四指。<a id="a-Qa"></a>折屈头。<a id="a-Qb"></a>内粉中。<a id="a-Qc"></a>从北点向东印。<a id="a-Qd"></a>从印头向北印。<a id="a-Qe"></a>从印头向东印。<a id="a-Qf"></a>从南边点。<a id="a-Qg"></a>还向东印。<a id="a-Qh"></a>从印头向南印。<a id="a-Qi"></a>从印头向东印。<a id="a-Qj"></a>粉内出绳子。<a id="a-Qk"></a>从北印头捺绳子。<a id="a-Ql"></a>师向南印头。<a id="a-Qm"></a>捺绳子一拼绳。<a id="a-Qn"></a>次作东门竟。<a id="a-Qo"></a>南西北方亦如是作。<a id="a-Qp"></a>乃至三重四门亦如是。<a id="a-Qq"></a>作门法但从三重。<a id="a-Qr"></a>西门体开。<a id="a-Qs"></a>余三门拟闭。<a id="a-Qt"></a>作四门竟。<a id="a-Qu"></a>即取五色粉。<a id="a-Qv"></a>用八色香热水。<a id="a-Qw"></a>和五色粉。<a id="a-Qx"></a>从外院东北角。<a id="a-Qy"></a>安粉器咒一百八遍。<a id="a-Qz"></a>师向第一院内道上坐。<a id="a-R0"></a>遣前人向院东坐。<a id="a-R1"></a>取二竹度。<a id="a-R2"></a>从第二竖三道北缘头。<a id="a-R3"></a>向南量一尺。<a id="a-R4"></a>此是东外缘。<a id="a-R5"></a>内缘亦如是量。<a id="a-R6"></a>两竹头一拼绳。<a id="a-R7"></a>向北三指一拼绳。<a id="a-R8"></a>复向北三指一拼绳。<a id="a-R9"></a>乃至向南量。<a id="a-RA"></a>分位作七位。<a id="a-RB"></a>南北亦尔。<a id="a-RC"></a>西面门南。<a id="a-RD"></a>分为三位。<a id="a-RE"></a>门北亦尔。<a id="a-RF"></a>分作三位。<a id="a-RG"></a>第二院东还如是量。<a id="a-RH"></a>拼作六位。<a id="a-RI"></a>南北亦尔。<a id="a-RJ"></a>分为六位。<a id="a-RK"></a>西面门南。<a id="a-RL"></a>拼为两位。<a id="a-RM"></a>门北亦尔。<a id="a-RN"></a>分为两位。<a id="a-RO"></a>从东北角。<a id="a-RP"></a>作金刚地印。<a id="a-RQ"></a>用黑白二色作。<a id="a-RR"></a>从北面。<a id="a-RS"></a>一肘地白粉界道处。<a id="a-RT"></a>重下白粉。<a id="a-RU"></a>次下赤色道。<a id="a-RV"></a>次下青色道。<a id="a-RW"></a>次下黄色道。<a id="a-RX"></a>次下黑色道。<a id="a-RY"></a>此五色道。<a id="a-RZ"></a>从外畔一匝。<a id="a-Ra"></a>下五色道。<a id="a-Rb"></a>第二第三外缘。<a id="a-Rc"></a>亦如是作。<a id="a-Rd"></a>中心作千叶莲华。<a id="a-Re"></a>以五色作。<a id="a-Rf"></a>三院四角例是。<a id="a-Rg"></a>金刚地印之位。</p>
  <p id="aRh">金刚地印法第二院东面北头。<a id="a-Ri"></a>第二是文殊师利菩萨。<a id="a-Rj"></a>第三般若波罗蜜多菩萨。<a id="a-Rk"></a>第四释迦金轮佛。<a id="a-Rl"></a>第五释迦转法轮佛。<a id="a-Rm"></a>第六阿弥陀佛。<a id="a-Rn"></a>第七释迦牟尼佛眼。<a id="a-Ro"></a>东面位竟。<a id="a-Rp"></a>南面第二金刚母摩么鸡菩萨。<a id="a-Rq"></a>第三商羯罗菩萨。<a id="a-Rr"></a>第四央俱施菩萨。<a id="a-Rs"></a>第五金刚藏菩萨。<a id="a-Rt"></a>第六金刚君茶利菩萨。<a id="a-Ru"></a>第七随心金刚。<a id="a-Rv"></a>南面位讫。</p>
  <p id="aRw">西面南头第二第三位皆作金刚叉。<a id="a-Rx"></a>西面门北第一第二亦作三股金刚杵。</p>
  <p id="aRy">北面东头第二观世音母。<a id="a-Rz"></a>第三耶输陀罗菩萨。<a id="a-S0"></a>第四观世音妹。<a id="a-S1"></a>第五观世音王。<a id="a-S2"></a>第六十一面观世音菩萨。<a id="a-S3"></a>第七毗俱智观世音菩萨。<a id="a-S4"></a>北面西头第二不空罥索菩萨。<a id="a-S5"></a>第三马头观世音菩萨。<a id="a-S6"></a>东面外院北头第二提头赖吒天王。<a id="a-S7"></a>第三地藏菩萨。<a id="a-S8"></a>第四虚空藏菩萨。<a id="a-S9"></a>第五释迦佛盖。<a id="a-SA"></a>第六释迦佛刀。<a id="a-SB"></a>第七释迦佛槊。<a id="a-SC"></a>第八天帝释。</p>
  <p id="aSD">南面第二阿只儞地皤那。<a id="a-SE"></a>第三南方毗嚧勒叉。<a id="a-SF"></a>第四金刚叠。<a id="a-SG"></a>第五金刚杵。<a id="a-SH"></a>第六火头金刚。<a id="a-SI"></a>第七金刚童子。<a id="a-SJ"></a>第八金刚儿。</p>
  <p id="aSK">西门南第二第三第四一槊二叉。<a id="a-SL"></a>门北第一。<a id="a-SM"></a>第二叉槊一。<a id="a-SN"></a>第三毗嚧博叉。<a id="a-SO"></a>北面西头第二多唎心观世音。<a id="a-SP"></a>第三一蹉三钵底迦啰观世音。<a id="a-SQ"></a>第四随心观世音。<a id="a-SR"></a>第五三股叉。<a id="a-SS"></a>第六北方毗沙门。<a id="a-ST"></a>第七第八一叉一镞。<a id="a-SU"></a>中心帝殊罗施。<a id="a-SV"></a>铄鸡谟儞为道场主。<a id="a-SW"></a>灯一百盏。<a id="a-SX"></a>及约位作饮食。<a id="a-SY"></a>种种香华种种饮食种种香水碗。<a id="a-SZ"></a>及十六水瓶。<a id="a-Sa"></a>各各皆咒一百八遍。<a id="a-Sb"></a>从东北角。<a id="a-Sc"></a>下灯下食下瓶。<a id="a-Sd"></a>瓶着四角四门中心。<a id="a-Se"></a>供养作法。<a id="a-Sf"></a>一一如前。<a id="a-Sg"></a>七日八日两夜不睡。<a id="a-Sh"></a>十三十四十五夜不睡。<a id="a-Si"></a>月八日十三十四十五日不食。<a id="a-Sj"></a>得食药及酥乳麨等。<a id="a-Sk"></a>月别十五日五更头。<a id="a-Sl"></a>取十六瓨水。<a id="a-Sm"></a>西门行着。<a id="a-Sn"></a>用金刚印。<a id="a-So"></a>印瓨咒一百八遍。<a id="a-Sp"></a>礼拜发愿弟子某甲今从佛。<a id="a-Sq"></a>请三昧陀罗尼功德之水。<a id="a-Sr"></a>灌顶身心。<a id="a-Ss"></a>三业清净行愿具足。<a id="a-St"></a>即将水瓶。<a id="a-Su"></a>上牛粪香水坛上。<a id="a-Sv"></a>脱去衣裳。<a id="a-Sw"></a>面正东立。<a id="a-Sx"></a>擎水瓨头上淋。<a id="a-Sy"></a>口云。<a id="a-Sz"></a>十方一切佛。<a id="a-T0"></a>赐与我某甲一切菩萨行愿。<a id="a-T1"></a>先从中心帝殊罗施。<a id="a-T2"></a>灌身心。<a id="a-T3"></a>以次取瓨。<a id="a-T4"></a>灌尽着衣服。<a id="a-T5"></a>入道场行道作业。<a id="a-T6"></a>行者得行愿时。<a id="a-T7"></a>及种种相貌。<a id="a-T8"></a>不得向一人说。<a id="a-T9"></a>行道作业亦不得向一人说。<a id="a-TA"></a>又法欲令一切罗阇心欢喜者。<a id="a-TB"></a>煮粳米乳粥。<a id="a-TC"></a>于道场西门。<a id="a-TD"></a>先咒乳粥一千八十遍。<a id="a-TE"></a>从门南颊。<a id="a-TF"></a>取谷木柴。<a id="a-TG"></a>火炉上然。<a id="a-TH"></a>请释迦佛。<a id="a-TI"></a>坐火炉中莲华座上。<a id="a-TJ"></a>取少许乳粥。<a id="a-TK"></a>咒一遍一掷火中烧。<a id="a-TL"></a>如是满一百八遍。<a id="a-TM"></a>旦起午时黄昏作法。<a id="a-TN"></a>满七日一切罗阇奉请迎唤。<a id="a-TO"></a>种种供养生大欢喜。</p>
  <p id="aTP">又法咒酥合香一千八十遍。<a id="a-TQ"></a>于正西门宝火炉上。<a id="a-TR"></a>请释迦佛。<a id="a-TS"></a>坐于火中莲华座上。<a id="a-TT"></a>取前苏合香。<a id="a-TU"></a>咒一遍一掷火中烧供养。<a id="a-TV"></a>昼夜六时作法。<a id="a-TW"></a>五时亦得。<a id="a-TX"></a>时别诵一百八遍。<a id="a-TY"></a>一切诸佛一切菩萨金刚天等生大欢喜。<a id="a-TZ"></a>七日作法。</p>
  <p id="aTa">又法咒薰陆香一千八十遍。<a id="a-Tb"></a>准前作法。<a id="a-Tc"></a>昼夜五时四时亦得。<a id="a-Td"></a>满七日已。<a id="a-Te"></a>一切梵王魔醯首罗。<a id="a-Tf"></a>生大欢喜。</p>
  <p id="aTg">又法咒安悉香一千八十遍。<a id="a-Th"></a>昼夜四时三时亦得满七日。<a id="a-Ti"></a>一切诸神王四大天王诸鬼王等生大欢喜。</p>
  <p id="aTj">又法咒白胶香一千八十遍。<a id="a-Tk"></a>准前作法满七日已。<a id="a-Tl"></a>一切诸鬼生大欢喜。</p>
  <p id="aTm">又法咒白芥子盐一千八十遍。<a id="a-Tn"></a>摩自身心。<a id="a-To"></a>咒一遍一掷火中。<a id="a-Tp"></a>准前作法满七日已。<a id="a-Tq"></a>一切横病一切横障。<a id="a-Tr"></a>一切官事口舌等事。<a id="a-Ts"></a>悉皆消灭。</p>
  <p id="aTt">又法先咒白芥子一千八十遍。<a id="a-Tu"></a>即捻少许。<a id="a-Tv"></a>咒一遍一掷火中。<a id="a-Tw"></a>准前作法满七日。<a id="a-Tx"></a>一切官人一切魔醯利。<a id="a-Ty"></a>生大欢喜。</p>
  <p id="aTz">又法咒胡麻稻谷华一千八十遍。<a id="a-U0"></a>请释迦佛。<a id="a-U1"></a>坐于火中莲华座上。<a id="a-U2"></a>取少许。<a id="a-U3"></a>咒一遍一掷火中。<a id="a-U4"></a>供养满一百八遍。<a id="a-U5"></a>准前作法满七日已。<a id="a-U6"></a>心力身力皆悉具足。<a id="a-U7"></a>一切比丘比丘尼菩萨摩诃萨众。<a id="a-U8"></a>诸天善神常随卫护。</p>
  <p id="aU9">佛告诸比丘。<a id="a-UA"></a>未入三曼荼罗大道场者。<a id="a-UB"></a>不得说此三昧陀罗尼咒印。<a id="a-UC"></a>不得听闻。<a id="a-UD"></a>不得见法。<a id="a-UE"></a>若为说者。<a id="a-UF"></a>当堕地狱。<a id="a-UG"></a>其听法者。<a id="a-UH"></a>得愚痴报。<a id="a-UI"></a>辄见法者。<a id="a-UJ"></a>鬼神嗔诃。<a id="a-UK"></a>虽自曾入三昧道场。<a id="a-UL"></a>若不用心护法。<a id="a-UM"></a>轻尔露处作印咒法者。<a id="a-UN"></a>为恶鬼神之所得便。<a id="a-UO"></a>若能至诚坚固受持者。<a id="a-UP"></a>一切诸天随身为护。<a id="a-UQ"></a>是陀罗尼法。<a id="a-UR"></a>如日照霜。<a id="a-US"></a>如火烧众物。<a id="a-UT"></a>一切山中须弥为胜。<a id="a-UU"></a>此经亦尔。<a id="a-UV"></a>诸经中胜。<a id="a-UW"></a>一切水中大海为最。<a id="a-UX"></a>此经亦尔诸经中最。<a id="a-UY"></a>一切星中月天为胜。<a id="a-UZ"></a>此经亦尔诸经中胜。<a id="a-Ua"></a>一切圣中诸佛第一。<a id="a-Ub"></a>此经亦尔。<a id="a-Uc"></a>一切经中最为第一</p>
  <p id="aUd">尔时诸比丘众菩萨摩诃萨。<a id="a-Ue"></a>天龙八部诸鬼神等。<a id="a-Uf"></a>闻佛所说。<a id="a-Ug"></a>皆大欢喜作礼奉行。</p>
 </body>
</html>