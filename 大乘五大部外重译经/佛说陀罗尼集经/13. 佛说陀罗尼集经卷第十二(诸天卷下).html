<!doctype html>
<html id="z3IBTuZS8" data-ver="1095">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第十二(诸天卷下)</h1>
  <h2 id="a2">诸天等献佛助成三昧法印咒品</h2>
  <p id="a3">一时佛在毗富罗山大众会中。<a id="a-4"></a>说诸金刚陀罗尼印秘密法藏神咒坛法。<a id="a-5"></a>于是会中。<a id="a-6"></a>有梵天王及天帝释摩醯首罗。<a id="a-7"></a>日天月天星天地天四天大王火天等俱。<a id="a-8"></a>是诸天王各有无量诸眷属。<a id="a-9"></a>俱共会说法。<a id="a-A"></a>叉有无量天龙八部诸大鬼神药叉罗刹诸眷属等。<a id="a-B"></a>闻是金刚神通自在法咒功能。<a id="a-C"></a>各大惊怕莫知走处。<a id="a-D"></a>佛语止止汝等莫怕。<a id="a-E"></a>此金刚法藏大有利益。<a id="a-F"></a>汝等谛听我为汝等。<a id="a-G"></a>说诸利益方便之事。</p>
  <p id="aH">尔时天龙八部众等。<a id="a-I"></a>闻佛说已心生欢喜。<a id="a-J"></a>各各惭愧悔诸罪过。<a id="a-K"></a>从座而起五体投地。<a id="a-L"></a>头面礼敬前白佛言。<a id="a-M"></a>世尊我等眷属各有一百一十二大将。<a id="a-N"></a>一一大将各领四万药叉眷属。<a id="a-O"></a>一一药叉各领四百万亿鬼神。<a id="a-P"></a>相共游行娑婆世界。<a id="a-Q"></a>满诸国土常伺人便。<a id="a-R"></a>贪食血肉为诸横难。<a id="a-S"></a>纵暴天下破坏正法。<a id="a-T"></a>欺诳三宝恒作不善。<a id="a-U"></a>我等愚痴不知诸佛慈悲。<a id="a-V"></a>怜愍一切众生多诸利益。<a id="a-W"></a>我等眷属各各不觉心口失念。<a id="a-X"></a>发大誓愿归佛法僧。<a id="a-Y"></a>同诸天等献是神咒助护三宝。<a id="a-Z"></a>不敢违教从佛印可。<a id="a-a"></a>对佛菩萨金刚等前。<a id="a-b"></a>结诸要誓。<a id="a-c"></a>我等从众所领眷属。<a id="a-d"></a>在在处处如有寺舍道场。<a id="a-e"></a>讲说大乘法轮。<a id="a-f"></a>及有诵持陀罗尼藏神咒印者。<a id="a-g"></a>所住之处若有恼乱。<a id="a-h"></a>反加残害不相拥护。<a id="a-i"></a>我等眷属即同欺犯负于三宝。<a id="a-j"></a>我等皆当未来之世。<a id="a-k"></a>誓愿不得成佛道果。<a id="a-l"></a>愿佛证明印可法咒。<a id="a-m"></a>我等亦当同诸佛等利益一切。</p>
  <p id="an">大梵摩天法印咒第一</p>
  <p id="ao">仰右手掌。<a id="a-p"></a>直申小指头指。<a id="a-q"></a>屈无名指中指中节。<a id="a-r"></a>头并向上竖之。<a id="a-s"></a>大指附于头指侧上。<a id="a-t"></a>大指来去咒曰。</p>
  <p id="au">唵(一)输噜(二合)致(二)悉弥哩(三合)致(三)陀啰(上音)尼(四)鸣吽诃(上音五)</p>
  <p id="av">是法印咒。<a id="a-w"></a>若有人等受持此法。<a id="a-x"></a>修习是咒。<a id="a-y"></a>供养梵天。<a id="a-z"></a>欲得验者。<a id="a-10"></a>日日洗手面讫。<a id="a-11"></a>先胡跪地。<a id="a-12"></a>于左腋中以侠澡罐。<a id="a-13"></a>罐口向前。<a id="a-14"></a>即以左手作此印已。<a id="a-15"></a>写澡罐水。<a id="a-16"></a>盛印掌中。<a id="a-17"></a>口近其掌。<a id="a-18"></a>咒水三遍自饮水讫。<a id="a-19"></a>又更印中盛水。<a id="a-1A"></a>以拭自口诵咒三遍。<a id="a-1B"></a>又印中盛水咒之三遍。<a id="a-1C"></a>即用水泮自右脚上。<a id="a-1D"></a>次泮左脚上。<a id="a-1E"></a>复以右手大指无名指。<a id="a-1F"></a>捺自两眼两鼻口中右耳左耳竟。<a id="a-1G"></a>向自头上过手放之。<a id="a-1H"></a>若是好事。<a id="a-1I"></a>以头指。<a id="a-1J"></a>入中指头大指两指之间。<a id="a-1K"></a>即以头指向外放之。<a id="a-1L"></a>出声弹指。<a id="a-1M"></a>若是恶事。<a id="a-1N"></a>即以大指中指相捻。<a id="a-1O"></a>出声弹指。<a id="a-1P"></a>作此法者。<a id="a-1Q"></a>种种得验。<a id="a-1R"></a>作法即成。<a id="a-1S"></a>论义得胜。<a id="a-1T"></a>若作都大道场之时。<a id="a-1U"></a>亦作印咒唤梵天。<a id="a-1V"></a>人助护供养。<a id="a-1W"></a>如能日日诵咒。<a id="a-1X"></a>供养一切佛等。<a id="a-1Y"></a>一切有验。</p>
  <p id="a1Z">帝释天法印咒第二</p>
  <p id="a1a">先仰两手。<a id="a-1b"></a>即以二无名指相钩。<a id="a-1c"></a>其二中指及二小指。<a id="a-1d"></a>各向掌屈之。<a id="a-1e"></a>二头指各斜竖。<a id="a-1f"></a>头相拄。<a id="a-1g"></a>以二大指亦斜竖。<a id="a-1h"></a>附博头指侧大指来去咒曰。</p>
  <p id="a1i">唵(一)怯皤弭唎(二合)佉(二)怯皤伽弭唎(二合)佉(三)那罗阿姥肾穰(二合)(四)阿姥皤诃(五)阿佉殊姥佉(六)娑伽提(七)时那筏啰(二合)[口*息](八)莎(去音)诃(九)</p>
  <p id="a1j">是法印咒。<a id="a-1k"></a>若有人等。<a id="a-1l"></a>受持是咒印等。<a id="a-1m"></a>供养天帝者。<a id="a-1n"></a>种种有验。<a id="a-1o"></a>若在佛前。<a id="a-1p"></a>每日作意常供养者。<a id="a-1q"></a>是人恒得诸天卫护一切欢喜。</p>
  <p id="a1r">摩醯首罗天法印咒第三</p>
  <p id="a1s">合掌以二大指二头指二小指。<a id="a-1t"></a>皆相着竖。<a id="a-1u"></a>即以右手中指。<a id="a-1v"></a>叉在左手中指无名指芰出。<a id="a-1w"></a>又以无名指。<a id="a-1x"></a>复叉。<a id="a-1y"></a>在左无名小指芰出。<a id="a-1z"></a>以左手无名指。<a id="a-20"></a>叉在右手无名指中指芰出。<a id="a-21"></a>又以中指叉。<a id="a-22"></a>在右手头指中指芰出。<a id="a-23"></a>二手指相叉。<a id="a-24"></a>以向外。<a id="a-25"></a>各博着手背节间。<a id="a-26"></a>大指来去咒曰。</p>
  <p id="a27">唵(一)毗跢啰(二合)萨尼(二)波啰(二合)末(平音)陀(去音)尼(三)嗔陀(去音)尼(四)频陀(去音)尼(五)莎(去音)诃(六)</p>
  <p id="a28">是法印咒。<a id="a-29"></a>若有人等日日受持此印诵咒。<a id="a-2A"></a>供养摩醯首罗天者。<a id="a-2B"></a>种种得验。<a id="a-2C"></a>每作是印诵咒。<a id="a-2D"></a>供养诸佛之时。<a id="a-2E"></a>一切佛等亦生欢喜。<a id="a-2F"></a>兼疗一切诸病有验。</p>
  <p id="a2G">摩醯首罗天求马古印咒第四</p>
  <p id="a2H">右手屈中指最下节。<a id="a-2I"></a>向掌内。<a id="a-2J"></a>其余二节直申。<a id="a-2K"></a>又以无名指。<a id="a-2L"></a>苾在中指背根。<a id="a-2M"></a>又屈小指头向掌中。<a id="a-2N"></a>又屈头指。<a id="a-2O"></a>以中节文押无名指甲。<a id="a-2P"></a>又屈大指。<a id="a-2Q"></a>以大指文押头指甲。<a id="a-2R"></a>以其大指头。<a id="a-2S"></a>复押小指甲咒曰。</p>
  <p id="a2T">唵(一)潜倍谋戏(二)莎(去音)诃(三)</p>
  <p id="a2U">若人欲得求马古者。<a id="a-2V"></a>七日之中全不吃食。<a id="a-2W"></a>日日作此印。<a id="a-2X"></a>印中中指上。<a id="a-2Y"></a>以酥蜜涂之。<a id="a-2Z"></a>数数诵咒。<a id="a-2a"></a>口云所求马古名字。<a id="a-2b"></a>急急来者。<a id="a-2c"></a>至第七日即来打门。<a id="a-2d"></a>夜时作法。<a id="a-2e"></a>莫听人知。<a id="a-2f"></a>若昼日作。<a id="a-2g"></a>牢闭门着莫听人知。</p>
  <p id="a2h">又法以埿作四个像形。<a id="a-2i"></a>如天像长三四指。<a id="a-2j"></a>何等为四。<a id="a-2k"></a>一名阇夜。<a id="a-2l"></a>二名毗阇夜。<a id="a-2m"></a>三名阿自多。<a id="a-2n"></a>四名阿婆啰自多。<a id="a-2o"></a>又以埿作摩醯首啰天像。<a id="a-2p"></a>中央安摩醯首罗。<a id="a-2q"></a>右边安阇夜及毗阇夜。<a id="a-2r"></a>左边安阿自多及阿婆罗自多。<a id="a-2s"></a>前着火炉。<a id="a-2t"></a>取猫儿屎(此是西国鬼食饼名)及人爪甲与人头发。<a id="a-2u"></a>三种相和烧供养之。<a id="a-2v"></a>数数作印并诵咒已。<a id="a-2w"></a>口云所求马古名字急急来看。<a id="a-2x"></a>如是七日日日作法。<a id="a-2y"></a>至第七日即来打门从心所愿。<a id="a-2z"></a>此法吃食亦无所苦。<a id="a-30"></a>于夜作法莫令人知。<a id="a-31"></a>若其昼日欲作法者。<a id="a-32"></a>牢闭门着莫令人见。<a id="a-33"></a>若事了竟收取其像。<a id="a-34"></a>藏着还用。</p>
  <p id="a35">东方提头赖吒天王法印咒第五</p>
  <p id="a36">侧左手掌。<a id="a-37"></a>中指已下三指把卷。<a id="a-38"></a>又屈头指中节。<a id="a-39"></a>头亦小曲。<a id="a-3A"></a>又以大指直斜申。<a id="a-3B"></a>头勿捻着头指上。<a id="a-3C"></a>右手亦同。<a id="a-3D"></a>唯举腕下。<a id="a-3E"></a>着于左手臂上。<a id="a-3F"></a>大指来去咒曰。</p>
  <p id="a3G">唵(一)地[口*梨]致啰(上音)瑟吒(二合)(二)啰啰啰(三)波啰(二合)末(平音)陀(去音)那(四)莎(去音)诃(五)</p>
  <p id="a3H">南方毗噜陀迦天王法印咒第六</p>
  <p id="a3I">侧左手腕。<a id="a-3J"></a>以右腕侧着左腕根上。<a id="a-3K"></a>二掌相背。<a id="a-3L"></a>以二中指相钩申之如索。<a id="a-3M"></a>以二小指二头指二大指。<a id="a-3N"></a>各曲之。<a id="a-3O"></a>头指来去咒曰。</p>
  <p id="a3P">唵(一)毗噜陀迦(二)药叉地波跢曳(三)莎(去音)诃(四)</p>
  <p id="a3Q">西方毗噜博叉天王法印咒第七</p>
  <p id="a3R">右手侧腕。<a id="a-3S"></a>以右手腕。<a id="a-3T"></a>着于左手腕根上。<a id="a-3U"></a>二手中指已下三指。<a id="a-3V"></a>各屈在掌作卷屈二大指头。<a id="a-3W"></a>各押中指甲上。<a id="a-3X"></a>以二头指相交如索申之。<a id="a-3Y"></a>大指来去咒曰。</p>
  <p id="a3Z">唵(一)毗噜博叉那(去音)伽(二)地波跢曳(三)莎(去音)诃(四)</p>
  <p id="a3a">北方毗沙门天王法印咒第八</p>
  <p id="a3b">左手侧腕。<a id="a-3c"></a>屈头指已下四指。<a id="a-3d"></a>在掌中作卷。<a id="a-3e"></a>又屈大指押头指上。<a id="a-3f"></a>右手腕亦侧之作卷。<a id="a-3g"></a>如左手法。<a id="a-3h"></a>唯以大指直申向上。<a id="a-3i"></a>于左手卷上累着。<a id="a-3j"></a>大指来去咒曰。</p>
  <p id="a3k">唵(一)吠赊啰(二合)么那(二)檀那牝(平音)陀罗(三)莎(去音)诃(四)</p>
  <p id="a3l">是四天王法印咒等。<a id="a-3m"></a>若诸人辈。<a id="a-3n"></a>受持诸佛般若菩萨金刚天等法咒之时。<a id="a-3o"></a>因有供养都会道场法坛之所。<a id="a-3p"></a>并作此印诵咒唤天。<a id="a-3q"></a>安置供养。<a id="a-3r"></a>即得一切人等欢喜。<a id="a-3s"></a>是天王等。<a id="a-3t"></a>过去亦曾供养十方一切诸佛及诸菩萨并金刚等。<a id="a-3u"></a>其咒印法皆同。<a id="a-3v"></a>诸佛之所印可。<a id="a-3w"></a>并显像法具诸相貌。<a id="a-3x"></a>威侍佛所利益一切。</p>
  <p id="a3y">又四天王通心印咒第九</p>
  <p id="a3z">二手头中小三指。<a id="a-40"></a>反叉合掌。<a id="a-41"></a>二无名指竖头相拄。<a id="a-42"></a>屈初节上。<a id="a-43"></a>二大指还向内卷中。<a id="a-44"></a>大指来去。</p>
  <p id="a45">作是像已。<a id="a-46"></a>于道场北面向南边。<a id="a-47"></a>作行安置竟。<a id="a-48"></a>咒师南坐面向北方。<a id="a-49"></a>即手作前法印各别作印。<a id="a-4A"></a>各诵其咒一一唤之。<a id="a-4B"></a>安置坐已。<a id="a-4C"></a>烧安悉香种种供养。<a id="a-4D"></a>次作通心印诵通心咒。<a id="a-4E"></a>咒曰。</p>
  <p id="a4F">又四天王通心印咒第十(咒用最后)</p>
  <p id="a4G">右手大指中指小指。<a id="a-4H"></a>皆竖向上。<a id="a-4I"></a>屈头指无名指。<a id="a-4J"></a>卷着掌上手掌向前屈肘向上(不是别来去法)</p>
  <p id="a4K">咒曰。</p>
  <p id="a4L">那(上音)谟毗(上音)噜茶(上音)迦(上音)夜(一)那么毗(上音)噜跛叉夜(二)那么吠(轻呼)赊啰皤拏曳(三)那么提唎(二合)底啰(长音)瑟吒(二合)啰夜(四)跢侄他(五)坛茶(徒皆反)陀坛茶(六)坛吒(上音)[齒*齊]坛吒[齒*齊](七)跢摩唎(八)莎诃(九)</p>
  <p id="a4M">若能清净如法。<a id="a-4N"></a>受持是法印咒。<a id="a-4O"></a>四大天王将二十八部善神。<a id="a-4P"></a>来诣道场助护行者。<a id="a-4Q"></a>治一切病。<a id="a-4R"></a>七日咒之悉皆除差。</p>
  <p id="a4S">四天王像法。</p>
  <p id="a4T">提头赖吒天王像法。<a id="a-4U"></a>其像身长量一肘作。<a id="a-4V"></a>身着种种天衣。<a id="a-4W"></a>严饰极令精妙。<a id="a-4X"></a>与身相称。<a id="a-4Y"></a>左手申臂垂下把刀。<a id="a-4Z"></a>右手屈臂。<a id="a-4a"></a>向前仰手。<a id="a-4b"></a>掌中着宝。<a id="a-4c"></a>宝上出光。</p>
  <p id="a4d">毗噜陀迦天王像法。<a id="a-4e"></a>其像大小衣服准前。<a id="a-4f"></a>左手亦同前天王法。<a id="a-4g"></a>申臂把刀。<a id="a-4h"></a>右手执槊。<a id="a-4i"></a>槊根着地。</p>
  <p id="a4j">毗噜博叉天王像法。<a id="a-4k"></a>其像大小衣服准前。<a id="a-4l"></a>左手同前。<a id="a-4m"></a>唯执槊异。<a id="a-4n"></a>其右手中而把赤索。</p>
  <p id="a4o">毗沙门天王像法。<a id="a-4p"></a>其像大小衣服准前。<a id="a-4q"></a>左手同前。<a id="a-4r"></a>执槊拄地。<a id="a-4s"></a>右手屈肘擎于佛塔。</p>
  <p id="a4t">作是像已。<a id="a-4u"></a>于道场北。<a id="a-4v"></a>面向南边。<a id="a-4w"></a>作行安置竟。<a id="a-4x"></a>咒师南坐面向北方。<a id="a-4y"></a>即手作前法印。<a id="a-4z"></a>诵咒一一唤之。<a id="a-50"></a>安置坐已。<a id="a-51"></a>烧安悉香种种供养。<a id="a-52"></a>及诵心咒咒曰。</p>
  <p id="a53">唵(一)渐婆罗(二)谢辇陀罗夜(三)莎(去音)诃(四)</p>
  <p id="a54">是法印咒。<a id="a-55"></a>名四天王通心印咒。<a id="a-56"></a>若作像身。<a id="a-57"></a>于道场中日日作印。<a id="a-58"></a>对于像前诵上咒等。<a id="a-59"></a>及诵心咒。<a id="a-5A"></a>得四天王欢喜垂恩。<a id="a-5B"></a>若能诵咒满十万遍。<a id="a-5C"></a>疗病大验多得钱财。</p>
  <p id="a5D">日天法印咒第十一</p>
  <p id="a5E">先背两手。<a id="a-5F"></a>中指无名指小指。<a id="a-5G"></a>等背竖使齐。<a id="a-5H"></a>以二头指斜直头相拄。<a id="a-5I"></a>以二大指侧屈。<a id="a-5J"></a>捻头指侧本节文。<a id="a-5K"></a>大指来去咒曰。</p>
  <p id="a5L">唵(一)娑诃萨啰(二)啰(上音)湿迷(二合)(三)莎(去音)诃(四)</p>
  <p id="a5M">是法印咒。<a id="a-5N"></a>若有受持此印诵咒。<a id="a-5O"></a>日日供养日天子者。<a id="a-5P"></a>一切无病。<a id="a-5Q"></a>若在佛前为供养者。<a id="a-5R"></a>诸佛欢喜。</p>
  <p id="a5S">日天子供养印第十二(不见别咒)</p>
  <p id="a5T">右手无名指小指屈在掌中。<a id="a-5U"></a>以大指捺无名指小指上节。<a id="a-5V"></a>中指直竖。<a id="a-5W"></a>少屈头指。<a id="a-5X"></a>指头侧着中指上节。<a id="a-5Y"></a>即以左手四指。<a id="a-5Z"></a>把腕。<a id="a-5a"></a>大指把着右手腕背。<a id="a-5b"></a>小指斜申屈。<a id="a-5c"></a>右臂肘直向上竖。</p>
  <p id="a5d">月天法印咒第十三</p>
  <p id="a5e">反叉二小指无名指。<a id="a-5f"></a>在掌中右押左。<a id="a-5g"></a>直竖上中指。<a id="a-5h"></a>头相着。<a id="a-5i"></a>以二头指。<a id="a-5j"></a>各押中指第三节上。<a id="a-5k"></a>以二大指。<a id="a-5l"></a>各捻掌中无名指两头。<a id="a-5m"></a>大指来去咒曰。</p>
  <p id="a5n">唵(一)住住钵底(二)莎(去音)诃(三)</p>
  <p id="a5o">是法印咒。<a id="a-5p"></a>若作大道场都坛之时。<a id="a-5q"></a>当作此印诵咒供养。<a id="a-5r"></a>一切欢喜。</p>
  <p id="a5s">星宿天法印咒第十四</p>
  <p id="a5t">先仰右手。<a id="a-5u"></a>逆覆左手相叉。<a id="a-5v"></a>以右手无名指头。<a id="a-5w"></a>齐押左手中指内根节。<a id="a-5x"></a>以右中指。<a id="a-5y"></a>押左无名指内根节。<a id="a-5z"></a>复以左无名指。<a id="a-60"></a>逆累押右中指内根节。<a id="a-61"></a>以左中指头。<a id="a-62"></a>捻右无名指内根节。<a id="a-63"></a>总綟正如索。<a id="a-64"></a>以二小指。<a id="a-65"></a>直竖头相拄。<a id="a-66"></a>以二头指斜直头相拄。<a id="a-67"></a>以二大指向身。<a id="a-68"></a>头相拄。<a id="a-69"></a>开大指来去咒曰。</p>
  <p id="a6A">唵(一)那刹跢啰(二)提婆跢曳(三)莎(去音)诃(四)</p>
  <p id="a6B">是法印咒。<a id="a-6C"></a>苦有咒师日日相续。<a id="a-6D"></a>对于佛前每作此印。<a id="a-6E"></a>诵咒供养者。<a id="a-6F"></a>身常无病。<a id="a-6G"></a>作都坛时亦通入数。<a id="a-6H"></a>诵唤供养一切欢喜。</p>
  <p id="a6I">地天法印咒第十五</p>
  <p id="a6J">合腕以二头指及二小指。<a id="a-6K"></a>反叉在掌中左押右。<a id="a-6L"></a>以二中指及二无名指。<a id="a-6M"></a>直竖头相拄。<a id="a-6N"></a>以二大指并竖。<a id="a-6O"></a>押二头指侧。<a id="a-6P"></a>大指来去咒曰。</p>
  <p id="a6Q">唵(一)婆孙陀哩(二)陀那陀若(三)钵啰(二合)婆(上音)啰怛(二合上音)儞(四)莎(去音)诃(五)</p>
  <p id="a6R">是法印咒。<a id="a-6S"></a>若有人等日日相续。<a id="a-6T"></a>受持此印至心诵咒。<a id="a-6U"></a>供养地天。<a id="a-6V"></a>得一切珍宝。<a id="a-6W"></a>若作都坛时亦通一位。<a id="a-6X"></a>唤而供养一切欢喜。</p>
  <p id="a6Y">火天法印咒第十六</p>
  <p id="a6Z">直竖右手后三指。<a id="a-6a"></a>头指少曲。<a id="a-6b"></a>以大指屈在掌中。<a id="a-6c"></a>头指来去咒曰。</p>
  <p id="a6d">唵(一)阿耆那(去音)曳(二)诃弊(毗治反)歌弊(同上下同三)婆诃那(去音)夜(四)地弊地弊(五)地跋夜(六)莎(去音)诃(七)</p>
  <p id="a6e">是法印咒。<a id="a-6f"></a>咒师若作一切坛法供养之时。<a id="a-6g"></a>先唤火天坐于火炉华座中已。<a id="a-6h"></a>烧酥蜜等种种供养竟。<a id="a-6i"></a>即移火天于火炉边。<a id="a-6j"></a>安置坐之。<a id="a-6k"></a>然后以次请一切佛。<a id="a-6l"></a>及请般若一一菩萨一一金刚并请天等。<a id="a-6m"></a>安置火炉华座中已。<a id="a-6n"></a>烧酥蜜等及以五谷种种华香。<a id="a-6o"></a>并诸饼果香水等物。<a id="a-6p"></a>而为供养竟。<a id="a-6q"></a>一一次第还作本印。<a id="a-6r"></a>诵其本咒而送本位。<a id="a-6s"></a>供养遍已。<a id="a-6t"></a>作发遣印而令散之。</p>
  <p id="a6u">火天子助咒师天验印第十七</p>
  <p id="a6v">右臂屈肘。<a id="a-6w"></a>向上直竖。<a id="a-6x"></a>头指中指及无名指。<a id="a-6y"></a>屈头向掌头勿着掌。<a id="a-6z"></a>直竖大指。<a id="a-70"></a>捻头指侧。</p>
  <p id="a71">阎罗王法身印咒第十八</p>
  <p id="a72">屈右手三指。<a id="a-73"></a>仍稍出头指三分许。<a id="a-74"></a>以大指博附着头指下节文。<a id="a-75"></a>头指来去咒曰。</p>
  <p id="a76">唵(一)阎摩啰阇(二)乌揭啰(上音)毗[口*梨](二合)耶(三)阿揭车(四)莎(去音)诃(五)</p>
  <p id="a77">是法印咒。<a id="a-78"></a>若作大坛供养一切诸佛等时。<a id="a-79"></a>即作此印诵咒七遍。<a id="a-7A"></a>其阎罗王即来受供。<a id="a-7B"></a>心大欢喜。</p>
  <p id="a7C">一切龙王法身印咒第十九(亦名优婆难陀龙王印)</p>
  <p id="a7D">以右肘头。<a id="a-7E"></a>在左肘内。<a id="a-7F"></a>复以右手后四指少曲以大指博头指少曲之。<a id="a-7G"></a>左手反曲向右手上。<a id="a-7H"></a>右手亦如是。<a id="a-7I"></a>两手相向状如蛇口。<a id="a-7J"></a>以二手四指。<a id="a-7K"></a>开合来去(咒用后咒)</p>
  <p id="a7L">又有龙王法身印第二十</p>
  <p id="a7M">左右臂腕准前不改。<a id="a-7N"></a>但以左右小指无名指。<a id="a-7O"></a>反叉掌中。<a id="a-7P"></a>右押左。<a id="a-7Q"></a>二中指直竖头相拄。<a id="a-7R"></a>以二食指拄中指背上节。<a id="a-7S"></a>以二大指少曲。<a id="a-7T"></a>各拄二食指内中节。<a id="a-7U"></a>头指来去(同诵后咒)</p>
  <p id="a7V">咒曰。</p>
  <p id="a7W">唵(一)蒲只蒲只(二)蒲鸡蒲伽跋底(三)呜吽诃(上音四)</p>
  <p id="a7X">是法印咒。<a id="a-7Y"></a>若作大会供养坛时。<a id="a-7Z"></a>即作此印诵咒。<a id="a-7a"></a>唤入都坛会中。<a id="a-7b"></a>同供养者。<a id="a-7c"></a>即得一切皆悉欢喜。<a id="a-7d"></a>若欲祈雨。<a id="a-7e"></a>当具作坛供养作法。<a id="a-7f"></a>依祈即得降雨便足。</p>
  <p id="a7g">五方龙王华座印第二十一(不见别咒)</p>
  <p id="a7h">二手八指似曲不曲。<a id="a-7i"></a>皆向上竖。<a id="a-7j"></a>二小指头相离二分。<a id="a-7k"></a>二无名指及二中指。<a id="a-7l"></a>头各相离可二寸许。<a id="a-7m"></a>二头指头相去四寸。<a id="a-7n"></a>并竖大指二指相着。</p>
  <p id="a7o">五方龙王牙印第二十二(不见别咒)</p>
  <p id="a7p">屈右臂肘。<a id="a-7q"></a>直向上竖。<a id="a-7r"></a>屈无名指小指在掌。<a id="a-7s"></a>中指直竖。<a id="a-7t"></a>又屈头指。<a id="a-7u"></a>指头侧着中指中节。<a id="a-7v"></a>以大指捻头指头侧。</p>
  <p id="a7w">祈雨法坛。</p>
  <p id="a7x">若欲乞雨。<a id="a-7y"></a>可就国中四望胜地。<a id="a-7z"></a>及好池泉有龙之处。<a id="a-80"></a>近其池侧。<a id="a-81"></a>修理平净。<a id="a-82"></a>方面各取正五十步。<a id="a-83"></a>着净衣服。<a id="a-84"></a>置立道场竟。<a id="a-85"></a>当中心作十二肘坛。<a id="a-86"></a>八肘亦得。<a id="a-87"></a>其坛四方。<a id="a-88"></a>皆将皂布幕帏绕之。<a id="a-89"></a>上方亦覆。<a id="a-8A"></a>于其幕内多悬皂幡。<a id="a-8B"></a>又以五色粉绕四畔。<a id="a-8C"></a>其坛界畔。<a id="a-8D"></a>唯作一重而开四门。<a id="a-8E"></a>坛之东门。<a id="a-8F"></a>将以埿作一龙王身。<a id="a-8G"></a>身长三肘。<a id="a-8H"></a>一身三首。<a id="a-8I"></a>其龙立地。<a id="a-8J"></a>龙身一肘在于坛内。<a id="a-8K"></a>二肘在外。<a id="a-8L"></a>次于南门。<a id="a-8M"></a>又以泥作一龙王身。<a id="a-8N"></a>身长五肘。<a id="a-8O"></a>一身五首。<a id="a-8P"></a>其龙立地。<a id="a-8Q"></a>龙身一肘在于坛内。<a id="a-8R"></a>四肘在外。<a id="a-8S"></a>次于西门。<a id="a-8T"></a>又以泥作一龙王身。<a id="a-8U"></a>身长七肘。<a id="a-8V"></a>一身七首。<a id="a-8W"></a>龙身立地。<a id="a-8X"></a>龙身长一肘在于坛内。<a id="a-8Y"></a>六肘在外。<a id="a-8Z"></a>次于北门。<a id="a-8a"></a>又以泥作一龙王身。<a id="a-8b"></a>身长九肘。<a id="a-8c"></a>一身九首。<a id="a-8d"></a>龙身立地。<a id="a-8e"></a>一肘在内。<a id="a-8f"></a>八肘在外。<a id="a-8g"></a>次坛中心。<a id="a-8h"></a>又以泥作一龙王身。<a id="a-8i"></a>身长八肘。<a id="a-8j"></a>一身一首。<a id="a-8k"></a>龙头向东。<a id="a-8l"></a>五龙王前。<a id="a-8m"></a>龙别各安一大瓦瓶。<a id="a-8n"></a>瓶上各以白粉涂之。<a id="a-8o"></a>其瓶身上。<a id="a-8p"></a>以真牛黄各画四个须菩提像。<a id="a-8q"></a>结加趺坐。<a id="a-8r"></a>一一瓶。<a id="a-8s"></a>中口满着杂华若无生华以彩华充。<a id="a-8t"></a>其瓶项上花鬘绞络。<a id="a-8u"></a>其坛四角。<a id="a-8v"></a>各别安一赤铜水罐。<a id="a-8w"></a>其罐各受可一斗者。<a id="a-8x"></a>满盛净水。<a id="a-8y"></a>不须画饰。<a id="a-8z"></a>其口插柳柏枝。<a id="a-90"></a>竹枝亦得中用。<a id="a-91"></a>各并叶取。<a id="a-92"></a>又各以生五色彩帛。<a id="a-93"></a>系其枝上。<a id="a-94"></a>共成一束。<a id="a-95"></a>其彩色别各长五尺。<a id="a-96"></a>其坛内外。<a id="a-97"></a>多以埿作小龙子形。<a id="a-98"></a>以为眷属。<a id="a-99"></a>五龙王前。<a id="a-9A"></a>各以种种饼果饮食。<a id="a-9B"></a>一大牙盘盛而供养。<a id="a-9C"></a>其食日别换新好者。<a id="a-9D"></a>作是坛法乞雨之时。<a id="a-9E"></a>每日以煮五谷一石。<a id="a-9F"></a>散施地上鬼神等食。<a id="a-9G"></a>作法时共八弟子伴。<a id="a-9H"></a>悉曾经入都道场者。<a id="a-9I"></a>令入驱使。<a id="a-9J"></a>以外余人不得辄入。<a id="a-9K"></a>其作法人等。<a id="a-9L"></a>唯合得食干粳米饭粳米乳粥饼果子等。<a id="a-9M"></a>不得吃菜。<a id="a-9N"></a>香汤洗浴着新净衣。<a id="a-9O"></a>入坛作法。<a id="a-9P"></a>一上厕时一度洗浴。<a id="a-9Q"></a>着新净衣。<a id="a-9R"></a>方入坛上。<a id="a-9S"></a>遣一咒师坐于坛内。<a id="a-9T"></a>多烧杂香至心诵咒。<a id="a-9U"></a>直护身作莫作结界。<a id="a-9V"></a>如是八人更互入坛诵咒。<a id="a-9W"></a>不得令其坛内空虚。<a id="a-9X"></a>日夜诵咒咒声莫绝。<a id="a-9Y"></a>每至夜然一百二十盏灯。<a id="a-9Z"></a>若欲出入来去之时。<a id="a-9a"></a>皆从西门出入来去。<a id="a-9b"></a>其余三门不得辄入。<a id="a-9c"></a>帏幕以外四面。<a id="a-9d"></a>　各别而开一门。<a id="a-9e"></a>门别各悬杂彩色幡。<a id="a-9f"></a>门别张幕多敷毡褥。<a id="a-9g"></a>供给香油饮食卧具。<a id="a-9h"></a>又请有德有行精进众僧。<a id="a-9i"></a>及自清斋。<a id="a-9j"></a>香汤洗浴着新净衣。<a id="a-9k"></a>入帏之内。<a id="a-9l"></a>转大云经。<a id="a-9m"></a>孔雀王经。<a id="a-9n"></a>大云轮经。<a id="a-9o"></a>六时绕坛行道礼拜。<a id="a-9p"></a>助祈雨人。<a id="a-9q"></a>若能如是作法乞雨。<a id="a-9r"></a>三日得雨。<a id="a-9s"></a>若不得者一七日内必得大雨。</p>
  <p id="a9t">那罗延天身印咒第二十三(亦名呼召印上下例然也)</p>
  <p id="a9u">以两手四指。<a id="a-9v"></a>反相叉。<a id="a-9w"></a>仰掌向上。<a id="a-9x"></a>指头向上直竖。<a id="a-9y"></a>二大母指各附二食指侧。<a id="a-9z"></a>大母指来去咒曰。</p>
  <p id="aA0">跢侄他(一)唵(二)那罗延提婆那(三)讫柳(二合)嘘拏(二合)讫柳(二合)嘘拏(二合)(四)莎诃(五)</p>
  <p id="aA1">那罗延天无边力印第二十四</p>
  <p id="aA2">准前印上回掌。<a id="a-A3"></a>向身合腕。<a id="a-A4"></a>以左手大母指。<a id="a-A5"></a>屈入右手大母指岐间。<a id="a-A6"></a>以右手大母指。<a id="a-A7"></a>押左手大母指。<a id="a-A8"></a>诵前咒。<a id="a-A9"></a>作此印咒。<a id="a-AA"></a>能移山覆海。<a id="a-AB"></a>不得与人结怨。<a id="a-AC"></a>必为报仇损于前人。<a id="a-AD"></a>慎之慎之。</p>
  <p id="aAE">乾闼婆身印咒第二十五</p>
  <p id="aAF">以二小指左右相叉。<a id="a-AG"></a>以二无名指。<a id="a-AH"></a>钩取二小指。<a id="a-AI"></a>在掌中。<a id="a-AJ"></a>二中指直竖头相拄。<a id="a-AK"></a>二头指附二中指侧少屈。<a id="a-AL"></a>二大母指并散竖。<a id="a-AM"></a>大母指来去咒曰。</p>
  <p id="aAN">唵(一)萨婆乾闼婆那(二)迦噜茶耶(三)畔陀畔陀(四)莎诃(五)</p>
  <p id="aAO">紧那罗身印咒第二十六</p>
  <p id="aAP">以左右二中指无名小指。<a id="a-AQ"></a>合掌相叉右押左。<a id="a-AR"></a>二头指竖头相拄。<a id="a-AS"></a>开掌一寸许。<a id="a-AT"></a>二大母指散竖。<a id="a-AU"></a>来去咒曰。</p>
  <p id="aAV">唵(一)跋折啰(二)紧那啰伽(去音)耶(三)畔陀畔陀(四)莎诃(五)</p>
  <p id="aAW">摩呼啰伽身印咒第二十七</p>
  <p id="aAX">以两手把卷。<a id="a-AY"></a>仰掌侧相着。<a id="a-AZ"></a>先竖二头指。<a id="a-Aa"></a>又以二大母指。<a id="a-Ab"></a>各捻二中指侧文上。<a id="a-Ac"></a>头指来去咒曰。</p>
  <p id="aAd">唵(一)萨婆摩呼啰伽(二)伽啰吒耶(三)莎诃(四)</p>
  <p id="aAe">摩诃摩喻唎印身咒第二十八(唐云孔雀王印用此结界缚魔)</p>
  <p id="aAf">先以左手中指。<a id="a-Ag"></a>叉入右手中指背。<a id="a-Ah"></a>左手头指无名小指。<a id="a-Ai"></a>并把右手中指背。<a id="a-Aj"></a>又以右手头指无名小指。<a id="a-Ak"></a>把左手大母指。<a id="a-Al"></a>左手大母指。<a id="a-Am"></a>在右手大母指岐间。<a id="a-An"></a>出头。<a id="a-Ao"></a>与右手中指相捻。<a id="a-Ap"></a>右手大母指押右手头指中指甲上。<a id="a-Aq"></a>左手头指。<a id="a-Ar"></a>直竖来去咒曰。</p>
  <p id="aAs">跢侄他(一)唵(二)摩诃摩喻利(三)萨婆伽那钵地(四)畔陀畔陀(五)呜吽颇吒(二合)(六)莎诃(七)</p>
  <p id="aAt">摩诃摩喻利集天众印第二十九(与遮文荼追天鬼印同也)师子王呼召咒法第三十。</p>
  <p id="aAu">起立先以左手头指。<a id="a-Av"></a>屈第二节。<a id="a-Aw"></a>又以左手大母指。<a id="a-Ax"></a>押头指上。<a id="a-Ay"></a>又以中指押大母指甲上。<a id="a-Az"></a>无名小指直竖。<a id="a-B0"></a>举手与左膊齐。<a id="a-B1"></a>又以右手大母指。<a id="a-B2"></a>屈入掌中。<a id="a-B3"></a>三指把卷又与右膊齐。<a id="a-B4"></a>回手掌向膊。<a id="a-B5"></a>头指直竖来去咒曰。</p>
  <p id="aB6">跢侄他(一)唵(二)吼吼吼吼(三)呼呼呼呼(四)诃诃诃诃(五)莎诃(六)</p>
  <p id="aB7">作此印时一切鬼神一呼立至。</p>
  <p id="aB8">师子王护界印咒第三十一</p>
  <p id="aB9">与前军茶利金刚一字降魔王印同。<a id="a-BA"></a>唯改二中指头拄眉间咒曰。</p>
  <p id="aBB">唵吽(一)豆留豆留(二)[合*牛][合*牛][合*牛][合*牛](三)</p>
  <p id="aBC">绕坛三匝。<a id="a-BD"></a>发大声吼。<a id="a-BE"></a>诵此咒已。<a id="a-BF"></a>所有一切毗那夜迦。<a id="a-BG"></a>闻此咒音皆悉散灭。</p>
  <p id="aBH">伽噜茶呼召印咒第三十二</p>
  <p id="aBI">仰二手掌。<a id="a-BJ"></a>右押左。<a id="a-BK"></a>以右手大母指。<a id="a-BL"></a>钩取左手大母指左手亦如之。<a id="a-BM"></a>左手中指无名小指。<a id="a-BN"></a>屈指在右手掌中。<a id="a-BO"></a>以右手中指无名指小指。<a id="a-BP"></a>押右手三指甲上。<a id="a-BQ"></a>头指直竖来去咒曰。</p>
  <p id="aBR">唵(一)跋折啰伽噜拏(二)嗔陀嗔陀(三)摩他摩他(四)吽泮(五)莎诃(六)</p>
  <p id="aBS">大辩天神王呼召印咒第三十三</p>
  <p id="aBT">先以右手大母指。<a id="a-BU"></a>屈入掌中。<a id="a-BV"></a>中指无名小指把卷。<a id="a-BW"></a>又以左手向前。<a id="a-BX"></a>把右手腕。<a id="a-BY"></a>右手头指来去咒曰。</p>
  <p id="aBZ">跢侄他(一)唵(二)摩诃提婆布怛啰(三)却吒(二合)旁伽(四)贺悉跢(二合)曳(五)莎诃(六)</p>
  <p id="aBa">焰摩檀陀呼召印咒法第三十四</p>
  <p id="aBb">以两手中指无名小指。<a id="a-Bc"></a>正相叉。<a id="a-Bd"></a>二头指竖头相拄。<a id="a-Be"></a>二大母指各附二头指侧。<a id="a-Bf"></a>开掌如掬水法。<a id="a-Bg"></a>大母指来去咒曰。</p>
  <p id="aBh">跢侄他(一)唵(二)焰摩檀驮那(三)尸朋迦唎尼(四)跋折利杜堤(五)[王*垔]醯[王*垔]醯(六)莎诃(七)</p>
  <p id="aBi">水天呼召印咒第三十五</p>
  <p id="aBj">以两手小指头。<a id="a-Bk"></a>侧相博二无名指在小指后。<a id="a-Bl"></a>指心相捻。<a id="a-Bm"></a>二中指亦然。<a id="a-Bn"></a>二头指苾捺二中指背第一节上。<a id="a-Bo"></a>仰掌状如掬水法。<a id="a-Bp"></a>以二大母指。<a id="a-Bq"></a>各附食指侧。<a id="a-Br"></a>大母指来去咒曰。</p>
  <p id="aBs">跢侄他(一)乌驮(去音)迦提婆那(二)[王*垔]醯[王*垔]醯(三)莎诃(四)</p>
  <p id="aBt">若欲作此水天印咒法者。<a id="a-Bu"></a>当作纵广四肘水坛。<a id="a-Bv"></a>坛开四门。<a id="a-Bw"></a>其坛北面安水天座。<a id="a-Bx"></a>安十六盘饮食供养。<a id="a-By"></a>烧熏陆香。<a id="a-Bz"></a>咒师洗浴着新净衣。<a id="a-C0"></a>面向北坐。<a id="a-C1"></a>诵咒满足一千八遍。<a id="a-C2"></a>祈雨先得。<a id="a-C3"></a>若入水中作此印法。<a id="a-C4"></a>履水如地。</p>
  <p id="aC5">造水天像法。</p>
  <p id="aC6">以白檀木刻作其像。<a id="a-C7"></a>身高五寸。<a id="a-C8"></a>似天女形面有三眼。<a id="a-C9"></a>头着天冠身着天衣。<a id="a-CA"></a>璎珞庄严。<a id="a-CB"></a>以两手捧如意宝珠。<a id="a-CC"></a>身高二寸半作亦得。<a id="a-CD"></a>造此像已安木函内。<a id="a-CE"></a>以锦囊盛系于左臂。<a id="a-CF"></a>诸愿悉随次作身印。</p>
  <p id="aCG">水天身印第三十六</p>
  <p id="aCH">起立并脚。<a id="a-CI"></a>合掌当眉间。<a id="a-CJ"></a>二头指押二大指头。<a id="a-CK"></a>作此印者水天身现。</p>
  <p id="aCL">风天法印咒第三十七</p>
  <p id="aCM">起立地。<a id="a-CN"></a>两脚相离二尺许。<a id="a-CO"></a>脚指并齐。<a id="a-CP"></a>左右中指屈中节在掌中。<a id="a-CQ"></a>次以并二大指。<a id="a-CR"></a>各押中指侧上。<a id="a-CS"></a>钩左右头指无名指小指。<a id="a-CT"></a>头皆相着。<a id="a-CU"></a>三指侧皆开合腕。<a id="a-CV"></a>以二大指下节当额上着。<a id="a-CW"></a>指头向上咒曰。</p>
  <p id="aCX">唵(一)婆遮鞞(二)阿揭车(三)莎(去音)诃(四)(印无来去法印出十一面咒是当部)</p>
  <p id="aCY">阿修罗王法印咒第三十八</p>
  <p id="aCZ">以左手中指等。<a id="a-Ca"></a>屈指头离掌三分许。<a id="a-Cb"></a>其头指曲。<a id="a-Cc"></a>以大指亦稍曲。<a id="a-Cd"></a>与头指相应。<a id="a-Ce"></a>大指来去咒曰。</p>
  <p id="aCf">唵(一)毗摩质多啰(二)阿苏啰(三)地波多曳(四)莎(去音)诃(五)</p>
  <p id="aCg">是法印咒。<a id="a-Ch"></a>若作大都法坛之时。<a id="a-Ci"></a>作此印咒唤入供养。<a id="a-Cj"></a>一切欢喜。</p>
  <p id="aCk">遮文茶法印咒第三十九</p>
  <p id="aCl">以左右中指无名指。<a id="a-Cm"></a>倒綟相绞。<a id="a-Cn"></a>以二小指相叉。<a id="a-Co"></a>以二大指向上相叉。<a id="a-Cp"></a>其二头指亦相叉。<a id="a-Cq"></a>大指来去咒曰。</p>
  <p id="aCr">唵(一)胡嚧胡嚧(二)遮文地(徒皆反三)莎(去音)诃(四)</p>
  <p id="aCs">是法印咒。<a id="a-Ct"></a>若作大都法坛之时。<a id="a-Cu"></a>作此印咒唤入供养。<a id="a-Cv"></a>一切欢喜。</p>
  <p id="aCw">遮文茶天三博叉护身印第四十</p>
  <p id="aCx">二大指屈于掌中。<a id="a-Cy"></a>二无名指押二大指甲上。<a id="a-Cz"></a>二头指中指小指。<a id="a-D0"></a>并直竖头相拄。<a id="a-D1"></a>翼二肘。<a id="a-D2"></a>印去乳房五寸诵大身咒。</p>
  <p id="aD3">遮文茶天火轮印第四十一</p>
  <p id="aD4">右中指拄左头指头。<a id="a-D5"></a>左中指拄右头指头。<a id="a-D6"></a>二无名指屈于掌中。<a id="a-D7"></a>二无名指中节相背。<a id="a-D8"></a>二大指二小指。<a id="a-D9"></a>并直竖头相拄诵心咒。</p>
  <p id="aDA">遮文茶天伏魔鬼印第四十二</p>
  <p id="aDB">左右八指总反叉于掌中。<a id="a-DC"></a>唯二中指直竖头相拄。<a id="a-DD"></a>合腕安顶上。<a id="a-DE"></a>翼二肘诵心咒。</p>
  <p id="aDF">遮文茶天追诸天印咒第四十三</p>
  <p id="aDG">左右九指总反叉在掌中。<a id="a-DH"></a>唯右手中指直竖来去。<a id="a-DI"></a>二大指亦屈头于掌中。<a id="a-DJ"></a>诵大身咒咒曰。</p>
  <p id="aDK">那(上音)谟悉陀(去音)喃(上音一)那(上音)谟摩登伽(去音)喃(上音二)那(上音)谟悉陀(去音)耶(三)遮文茶耶(四)頞跢啰(二合)迦罗波泥(五)什婆娑那(去音)耶(六)提婆陀(去音)那婆不嗜陀(去音)曳(七)阿弥迦槃罗毗利耶(八)钵罗迦罗摩曳(九)药叉啰刹娑婆不嗜陀(去音)耶(十)拔啰不摩婆罗腊陀(去音)曳(十一)[口*梨]师伽那(十二)伽腻鞞阇伽拏(十三)瞢伽罗钵瑟吒曳(十四)湿摩舍那(十五)婆那婆悉泥曳(十六)咽醯(平音)曳醯(上音)婆伽婆帝(十七)遮文迟(十八)萨婆阿遏地(二合)悉啼(十九)诃啰诃罗(二十)颉利颉利(二十一)户卢户卢(二十二)遮罗遮罗(二十三)只唎只唎(二十四)主嚧主嚧(二十五)咽醯(平音)曳醯(上音)婆伽婆帝(二十六)遮文茶(二十七)阇婆罗阇婆啰(二十八)陀婆陀婆(二十九)涅唎吒涅唎吒(三十)弥利弥利(三十一)诃诃(三十二)醯醯(三十三)呼呼(三十四)勃驮勃驮(三十五)陀啰陀啰(三十六)提唎提唎(三十七)途嚧途嚧(三十八)伽吒伽吒(三十九)伽知伽知(四十)瞿都瞿都(四十一)诃啰诃啰(四十二)醯唎醯唎(四十三)呼嚧呼嚧(四十四)阿嚧诃阿嚧诃(四十五)暴噜诃暴噜诃(四十六)咽醯曳醯(上音)婆伽婆帝(四十七)遮文茶(四十八)安跢嚧迦罗波萨那裔(四十九)勃苏摸投休(二合)迟当仪(五十)伽罗伽罗(五十一)岐利岐利(五十二)瞿卢瞿卢(五十三)咽醯曳醯(上音)婆伽婆帝(五十四)必帝唎婆[(口*皮)/女]那[(口*皮)/女]悉泥裔(五十五)阿勘跋苏(五十六)谟途致当嗜(五十七)唵(五十八)遮罗遮罗(五十九)婆罗婆罗(六十)钵啰钵啰(六十一)森罗森罗(六十二)阿鼻赊阿鼻赊(六十三)阿婆阿婆(六十四)钵啰谟吒耶(六十五)婆伽婆帝(六十六)遮文茶(六十七)萨罗萨罗(六十八)跋罗跋罗(六十九)阿突那阿突那(七十)勃驮勃驮(七十一)俱嚧俱嚧(七十二)诃罗诃罗(七十三)伽罗伽罗(七十四)岐利岐利(七十五)瞿卢瞿卢(七十六)咽醯(平音)曳醯(上音)婆伽婆帝(七十七)遮文茶(七十八)萨皤遏贪(七十九)摩森娑达耶(八十)阿遮啰写(八十一)望不折耶(八十二)莎诃(八十三)(自咒亦名摩登伽咒)</p>
  <p id="aDL">又遮文茶咒第四十四</p>
  <p id="aDM">咒曰。</p>
  <p id="aDN">那谟悉陀那(一)摩登伽那(二)那谟悉陀夷(三)遮文茶夷(四)阿多啰迦啰波(二合)(五)婆娑那夷(六)提婆陀那婆不嗜多夷(七)阿尼诃多皤罗毗[口*梨]夷(八)波罗迦罗摩夷(九)药叉啰刹娑不嗜哆夷(十)跋罗(上音)摩(十一)跋罗腊陀夷(十二)[口*梨]师伽那(十三)毗阇伽罗(十四)瞢伽罗树师吒(二合)夷(十五)奢摩奢那皤悉泥(十六)咽醯曳醯(上音)婆伽婆帝(十七)遮文迟(十八)萨婆遏他悉弟(十九)诃罗诃罗(二十)爰利爰利(二十一)户卢户卢(二十二)遮罗遮罗(二十三)至利至利(二十四)注留注留(二十五)咽醯(平音)曳醯(上音)婆伽皤帝(二十六)遮文迟(二十七)阇婆罗阇婆罗(二十八)驮婆驮婆(二十九)多利吒多利吒(三十)四利四利(三十一)诃醯呼诃醯呼(三十二)佛提佛提(三十三)驮啰驮啰(三十四)地唎地唎(三十五)度嚧度嚧(三十六)伽吒伽吒(三十七)只致只致(三十八)巨诛巨诛(三十九)诃啰诃啰(四十)奚唎奚唎(四十一)户卢户卢(四十二)阿鲁诃阿鲁诃(四十三)波乌鲁诃波乌鲁诃(四十四)咽醯(平音)曳醯(上音)婆伽皤帝(四十五)遮文迟(四十六)阿多啰劫婆罗(四十七)皤娑那夷(四十八)勃苏摸投休迟当仪(四十九)伽罗伽罗(五十)只利只利(五十一)求娄求娄(五十二)咽醯曳醯(上音)婆伽皤帝(五十三)毕帝利伽拏(五十四)皤悉泥(五十五)唵(五十六)遮罗遮罗(五十七)婆罗婆罗(五十八)摩罗摩罗(五十九)波罗波罗(六十)阿鼻赊阿鼻赊(六十一)阿暮吒曳(六十二)波罗暮吒曳(六十三)咽醯曳醯(上音)婆伽婆帝(六十四)遮文迟(六十五)波罗波罗(六十六)阿度那阿度那(六十七)毗度那毗度那(六十八)屈娄屈娄(六十九)阿罗阿罗(七十)唏利唏利(七十一)休娄休娄(七十二)伽诃罗伽诃罗(七十三)只唏利只唏利(七十四)求休娄求休娄(七十五)咽醯曳醯(上音)婆伽皤帝(七十六)遮文迟(七十七)萨皤遏他摩摩(某甲七十八)娑陀夷(七十九)莎诃(八十句)</p>
  <p id="aDO">又遮文茶咒第四十五</p>
  <p id="aDP">咒曰。</p>
  <p id="aDQ">那(上音)谟婆伽婆妒(一)嚧达啰耶(二)那谟悉陀喃(三)那(上音)谟婆伽婆帝(四)遮文茶裔(五)阿钵啰帝贺多(六)婆罗毗唎耶(七)钵啰羯么裔(八)摩诃啰刹赐裔(九)钵啰什婆履多奈耶那(去音)裔(十)阿带啰(上音)迦罗婆(二合)皤萨那裔(十一)摩奴沙摩乞此婆叉泥裔(十二)奈罗母制(十三)摩婆萨那裔(十四)底唎迦跛罗(十五)摩罗佉吒(十六)婆伽害罗昵裔(十七)郁驮(二合)鸡舍(十八)鼻[口*梨]俱(上音)知目佉裔(十九)摩醯湿婆(二合)罗婆罗腊陀裔(二十)阿苏啰那舍泥裔(二十一)药叉啰刹(二十二)此钵利鼻唎多(去音)裔(二十三)唵(二十四)遮文茶裔(二十五)驮啰驮啰(二十六)努卢奴努卢奴(二十七)揭哩(二合)阇揭哩阇(二十八唐云雷震)茂啰啰(二十九)带波带波(三十)什婆罗什婆罗(三十一)吉利吉利(三十二)妒卢妒卢(三十三)牟卢牟卢(三十四)摩诃么卢(三十五)阿毗舍阿毗舍(三十六)泥毗舍(三十七)萨婆遏贪(二合上音三十八)淼淼大野(三十九)婆伽婆帝(四十)遮文茶(四十一)度卢度卢(四十二)陀(去音)婆陀婆(唐云急走四十三)佉佉佉驮佉驮(四十四)制吒制吒(四十五)拔波拔波(四十六)吉利吉利(四十七)折波折波(四十八)婆伽婆帝(四十九)遮文茶(五十)萨婆提罗(上音)醯(五十一)骠谟制耶(五十二)莎诃(五十三)啰(上音)叉啰叉(五十四)淼淼阿阇履裔(五十五)写萨婆鼻驮(去音)那(五十六)鼻那耶泥鸡转(五十七)莎诃(五十八句)</p>
  <p id="aDR">又遮文茶咒第四十六</p>
  <p id="aDS">咒曰。</p>
  <p id="aDT">唵(一)遮文茶(二)必帝唎婆尼迦(三)罽波罗诃悉帝(四)茶岐尼罗迷(五)破破敷沙必唎耶(六)阿钵罗提诃多(七)缚陀钵吒(八)帝[口*梨](二合)输(去音)利迦那迦(九)跋折啰(十)浮瑟泥(二合)(十一)阿羯吒(十二)毗羯吒(十三)钵睹(吒鱼反)羯吒(十四)劬罗邓瑟智(二合)泥(十五)芒斯婆罗摩耶(十六)输蓝钵啰(十七)毗舍摩奴沙(去音十八)佉伽诃萨帝(十九)唵(二十)跛罗蒲瑟泥(二十一)遮罗遮罗(二十二)罽波罽波(二十三)醯醯(二十四)脯罗脯罗(二十五)阿鼻舍阿鼻舍(二十六)婆伽婆帝(二十七)那(上音)悉都(二合)提(二十八)莎诃(二十九)胡嚧都(吒鱼反)牟羯多(三十)莎诃(三十一句)</p>
  <p id="aDU">又遮文茶咒第四十七</p>
  <p id="aDV">咒曰。</p>
  <p id="aDW">那(上音)谟悉陀喃(一)那谟摩登伽喃(二)那谟悉陀夷(三)那谟遮文茶夷(四)阿钵啰底诃多(五)摩罗弥梨钵罗伽啰摩夷(六)那谟婆伽婆帝(七)遮文迟(八)摩诃啰刹西(九)钵罗阇婆利跢(十)那夷那(上音)延安多罗尼却波罗(十一)提婆萨那夷(十二)摩怒沙恾娑拔刹那夷(十三)唵(十四)陀啰陀罗(十五)室利室利奴(十六)伽阇婆伽阇婆(十七)伽多婆伽多婆(十八)吉利吉利(十九)都卢都卢(二十)暮卢暮卢(二十一)摩诃暮卢(二十二)阿毗赊阿毗赊(二十三)萨婆遏他(二合)么么(某甲二十四)婆陀夷(二十五)咽醯曳醯(上音)婆伽婆帝(二十六)遮文迟(二十七)吐吐(二十八)他婆他婆(二十九)呵陀呵陀(三十)婆吒婆吒(三十一)拔波拔波(三十二)吉利吉利(三十三)折波折波(三十四)咽醯曳醯(上音)婆伽婆帝(三十五)遮文迟(三十六)萨婆伽罗夷骠(三十七)暮者也(三十八)莎诃(三十九句前第二咒反与此咒受持法用并及功能如下所说)</p>
  <p id="aDX">若欲受持摩登伽咒法。<a id="a-DY"></a>先作一坛。<a id="a-DZ"></a>纵广七尺。<a id="a-Da"></a>用牛粪涂地。<a id="a-Db"></a>方七尺七寸。<a id="a-Dc"></a>当取一杖。<a id="a-Dd"></a>随杖长短。<a id="a-De"></a>量取七尺亦得。<a id="a-Df"></a>取柳枝长六尺及竹。<a id="a-Dg"></a>口含净水。<a id="a-Dh"></a>半噀余者咽去。<a id="a-Di"></a>初含水叩齿七遍。<a id="a-Dj"></a>然后噀半。<a id="a-Dk"></a>残半咽之即咒。<a id="a-Dl"></a>咒钵亦然。<a id="a-Dm"></a>若咒病人时。<a id="a-Dn"></a>取灰。<a id="a-Do"></a>无灰取土及水。<a id="a-Dp"></a>随得咒之讫。<a id="a-Dq"></a>用灰水涂病人身。<a id="a-Dr"></a>然后咒烧白胶香。<a id="a-Ds"></a>地上画一鬼形。<a id="a-Dt"></a>咒师手捉石榴枝。<a id="a-Du"></a>或用柳枝。<a id="a-Dv"></a>即咒此枝打病人时。<a id="a-Dw"></a>若鬼著者。<a id="a-Dx"></a>即问姓名行病所由。<a id="a-Dy"></a>若不语者。<a id="a-Dz"></a>诵咒一遍以水洒之。<a id="a-E0"></a>即便自语。<a id="a-E1"></a>若以芥子代水亦得。<a id="a-E2"></a>结界之法。<a id="a-E3"></a>水及芥子或咒三遍或咒七遍。<a id="a-E4"></a>以散四方心中作念。<a id="a-E5"></a>齐若干步当拥护我。</p>
  <p id="aE6">凡咒童男女。<a id="a-E7"></a>令遣看吉凶者。<a id="a-E8"></a>清净洗浴烧安悉香。<a id="a-E9"></a>手捉石榴杖。<a id="a-EA"></a>咒杖打地。<a id="a-EB"></a>若打四指地及打身上。<a id="a-EC"></a>即神着也。</p>
  <p id="aED">若一日疟。<a id="a-EE"></a>二日三日四日及七日者。<a id="a-EF"></a>当咒白线。<a id="a-EG"></a>一咒一结结三七结系头。<a id="a-EH"></a>即差。<a id="a-EI"></a>若人欲断厌[魅-未+勿]鬼者。<a id="a-EJ"></a>捉镔铁刀大小随意。<a id="a-EK"></a>撝病人头上即便得差。</p>
  <p id="aEL">若人欲得钱财宝货谷帛资生者。<a id="a-EM"></a>取七种谷用紫姜木。<a id="a-EN"></a>齐作井栏。<a id="a-EO"></a>以火然柴咒七种谷。<a id="a-EP"></a>一咒一烧紫姜火中。<a id="a-EQ"></a>如是乃至一百八遍。<a id="a-ER"></a>即如心愿若人欲得妇女自在者。<a id="a-ES"></a>取胡麻咒烧之若人欲得驱遣一切恶鬼神者。<a id="a-ET"></a>可咒生肉烧于火上。</p>
  <p id="aEU">若人欲除热病之时。<a id="a-EV"></a>烧青木香诵咒即差。</p>
  <p id="aEW">若人欲除蛇毒之时烧皮诵咒。</p>
  <p id="aEX">若人欲得钱财衣物者。<a id="a-EY"></a>烧苏曼那华诵咒即得。</p>
  <p id="aEZ">若人欲作那(上音)伽阿练那法。<a id="a-Ea"></a>取烟支好墨胡麻油。<a id="a-Eb"></a>和研涂童子手指甲之上。<a id="a-Ec"></a>向日咒之。<a id="a-Ed"></a>即见种种善恶境界。</p>
  <p id="aEe">若有人忽得天魔罗鸡室陀鬼病。<a id="a-Ef"></a>其状似风癫。<a id="a-Eg"></a>或似狂人。<a id="a-Eh"></a>或哭或笑。<a id="a-Ei"></a>此是病状。<a id="a-Ej"></a>经四十九日不疗。<a id="a-Ek"></a>其人必死。<a id="a-El"></a>咒师于城门外寂静之处东流水边。<a id="a-Em"></a>作四肘水坛种种供养。<a id="a-En"></a>唤病人近坛门边。<a id="a-Eo"></a>结火轮印诵前心咒。<a id="a-Ep"></a>以右手把白芥子。<a id="a-Eq"></a>散患人面上。<a id="a-Er"></a>鬼得芥子其身碎裂状如火烧。<a id="a-Es"></a>左手执柳枝打病人。<a id="a-Et"></a>数数作此法。<a id="a-Eu"></a>及烧苏酪胡麻如是三日。<a id="a-Ev"></a>咒神欢喜。</p>
  <p id="aEw">又法所有痛处。<a id="a-Ex"></a>以苏油摩病人体上。<a id="a-Ey"></a>又咒涂心下。<a id="a-Ez"></a>即得除愈。</p>
  <p id="aF0">又法欲得大验时。<a id="a-F1"></a>于遮文茶像前。<a id="a-F2"></a>以种种香华然灯供养。<a id="a-F3"></a>穿一火坑方圆一肘。<a id="a-F4"></a>坑中画作莲花形。<a id="a-F5"></a>烧桑木柴一百八段。<a id="a-F6"></a>诵咒一遍一度投着火中。<a id="a-F7"></a>又烧苏酪粳米石蜜荞麦华芥子安悉香等。<a id="a-F8"></a>如是一千八遍。<a id="a-F9"></a>能令咒师得大珍宝。<a id="a-FA"></a>若能日日作此法。<a id="a-FB"></a>天神欢喜恒具大验。<a id="a-FC"></a>不为鬼神之所恼乱。<a id="a-FD"></a>所有行人诵遮文茶咒。<a id="a-FE"></a>不得食胡芹胡椒胡姜胡豆胡荽。<a id="a-FF"></a>以上五种皆不得食。<a id="a-FG"></a>若人食者令人失验。</p>
  <p id="aFH">又遮文茶印咒移肿法第四十八</p>
  <p id="aFI">以左右二手。<a id="a-FJ"></a>中指以下三指各屈成卷。<a id="a-FK"></a>二头指头相拄。<a id="a-FL"></a>二大指各捻中指侧成卷。<a id="a-FM"></a>三指各背相着咒曰。</p>
  <p id="aFN">唵(一)遮文茶(二)伊利弥利(三)莎诃(四)</p>
  <p id="aFO">受此法印。<a id="a-FP"></a>预前七日持斋戒已。<a id="a-FQ"></a>当大斋日对佛像前。<a id="a-FR"></a>烧沉水香供养已竟。<a id="a-FS"></a>阴诵此咒二十一遍。<a id="a-FT"></a>次当叩齿二十一下。<a id="a-FU"></a>后阴唱杀。<a id="a-FV"></a>受持以后任意用之。<a id="a-FW"></a>男左女右。<a id="a-FX"></a>若禁男时。<a id="a-FY"></a>用左头指捻肿上讫。<a id="a-FZ"></a>即取一骨书此骨头。<a id="a-Fa"></a>着地。<a id="a-Fb"></a>面上作肿移字。<a id="a-Fc"></a>即诵前咒二十一遍。<a id="a-Fd"></a>次当叩齿二十一遍。<a id="a-Fe"></a>口阴唱杀。<a id="a-Ff"></a>即将患人近树边立。<a id="a-Fg"></a>以左头指书于树上。<a id="a-Fh"></a>应时即移着于树上。<a id="a-Fi"></a>大有神验。<a id="a-Fj"></a>遮文茶咒功能略竟。</p>
  <p id="aFk">一切毗那夜迦法印咒第四十九</p>
  <p id="aFl">以二小指二无名指。<a id="a-Fm"></a>相钩向内。<a id="a-Fn"></a>即以二中指竖相叉。<a id="a-Fo"></a>又以二头指各竖附中指。<a id="a-Fp"></a>以二大指亦竖附近头指侧。<a id="a-Fq"></a>大指来去咒曰。</p>
  <p id="aFr">唵(一)薄迦啰准(去音)茶(二)阿地波多曳(三)莎(去)诃(四)</p>
  <p id="aFs">是法印咒。<a id="a-Ft"></a>若作大都法坛之时。<a id="a-Fu"></a>作此印咒唤入供养。<a id="a-Fv"></a>一切欢喜。</p>
  <p id="aFw">又毗那夜迦咒法第五十</p>
  <p id="aFx">咒曰。</p>
  <p id="aFy">那(上音)谟毗那夜迦(上音)写(一)诃悉知(二合)目佉(上音)写跢侄他(三)阿知耶(二合)(四)那知耶(二合)(五)殊播帝耶(六)乌悉昙(二合去)卑耶(二合)(七)悉婆(二合)巴钵耶(八)跛途萨耶(九)娑梨跛迟(十)莎诃(十一句)</p>
  <p id="aFz">欲作此法。<a id="a-G0"></a>先须造像。<a id="a-G1"></a>或用白腊及铜木等。<a id="a-G2"></a>若灌若刻作其形像。<a id="a-G3"></a>夫妇二身令相抱立。<a id="a-G4"></a>各长五寸七寸亦得。<a id="a-G5"></a>二身并作象头人身。<a id="a-G6"></a>其造像直不得还价。<a id="a-G7"></a>造其像已。<a id="a-G8"></a>白月一日于净室内。<a id="a-G9"></a>用净牛粪摩作圆坛。<a id="a-GA"></a>随意大小。<a id="a-GB"></a>当取一升清胡麻油。<a id="a-GC"></a>用上咒文咒其净油一百八遍。<a id="a-GD"></a>即暖其油。<a id="a-GE"></a>以净铜器盛着暖油。<a id="a-GF"></a>然后将像放着油中。<a id="a-GG"></a>安置坛内。<a id="a-GH"></a>用净铜匙若铜杓等。<a id="a-GI"></a>[戀-心+廾]油灌其二像身顶一百八遍。<a id="a-GJ"></a>以后日日更咒旧油一百八遍。<a id="a-GK"></a>一日之中七遍灌之。<a id="a-GL"></a>平旦四遍日中三遍共成七遍。<a id="a-GM"></a>如是作法乃至七日。<a id="a-GN"></a>随心所愿即得称意。<a id="a-GO"></a>正灌油时数数发愿。<a id="a-GP"></a>复用苏蜜和麨作团。<a id="a-GQ"></a>及萝卜根并一盏酒。<a id="a-GR"></a>如是日别新新供养。<a id="a-GS"></a>一切善事随意成就。<a id="a-GT"></a>一切灾祸悉皆消灭。<a id="a-GU"></a>其所献食必须自食。<a id="a-GV"></a>始得气力。</p>
  <p id="aGW">调和毗那夜迦法印咒第五十一</p>
  <p id="aGX">作帝殊罗施印。<a id="a-GY"></a>以二小指无名指。<a id="a-GZ"></a>相叉于掌内。<a id="a-Ga"></a>竖二中指头相捻。<a id="a-Gb"></a>以二头指。<a id="a-Gc"></a>各加中指背第一节下半分许。<a id="a-Gd"></a>即是唤一切天。<a id="a-Ge"></a>大指来去咒曰。</p>
  <p id="aGf">唵(一)铄睹噜(二)波啰摩驮儞曳(三)莎诃(四)</p>
  <p id="aGg">调毗那夜迦法。<a id="a-Gh"></a>但是诵咒人。<a id="a-Gi"></a>梦中惊怖见诸畜生恶境界等。<a id="a-Gj"></a>当知是毗那夜迦鬼王嗔。<a id="a-Gk"></a>梦中觉已。<a id="a-Gl"></a>即惭愧乞。<a id="a-Gm"></a>莫嗔明日自有饮食劳谢。<a id="a-Gn"></a>谢法以水摩地作二肘水坛。<a id="a-Go"></a>圆如盘大亦得。<a id="a-Gp"></a>取蒸饼五颗萝卜根三颗。<a id="a-Gq"></a>火烧熟。<a id="a-Gr"></a>有华着华。<a id="a-Gs"></a>并烧白胶熏陆香等安于坛中。<a id="a-Gt"></a>咒师坛西面向东坐。<a id="a-Gu"></a>诵大自在天咒一百八遍已。<a id="a-Gv"></a>口云惭愧好去。<a id="a-Gw"></a>如是语已。<a id="a-Gx"></a>坛中杂物盘盛。<a id="a-Gy"></a>出门向西弃却。<a id="a-Gz"></a>西北亦得。<a id="a-H0"></a>口云。</p>
  <p id="aH1">萨婆药叉啰阇　阿蔼舍诃　娑钵阇伽车。</p>
  <p id="aH2">作是语已弃却即归。</p>
  <p id="aH3">大自在天咒曰。</p>
  <p id="aH4">唵(一)毗跢啰萨尼(二)波啰末唎达尼(三)嗔达尼(四)频达尼(五)莎诃(六)</p>
  <p id="aH5">诵一百八遍。<a id="a-H6"></a>即心欢喜。<a id="a-H7"></a>非但梦中但觉有魔事。<a id="a-H8"></a>即作前法定好。</p>
  <p id="aH9">一切药叉法印咒第五十二</p>
  <p id="aHA">以右手四指。<a id="a-HB"></a>向下钩左手四指。<a id="a-HC"></a>其二大指直努。<a id="a-HD"></a>二大指来去咒曰。</p>
  <p id="aHE">唵(一)俱毗啰(二)莎(去音)诃(三)</p>
  <p id="aHF">是法印咒。<a id="a-HG"></a>若作大都法坛之时。<a id="a-HH"></a>作此印咒唤入供食。<a id="a-HI"></a>一切欢喜。</p>
  <p id="aHJ">一切罗刹法印咒第五十三</p>
  <p id="aHK">以右手大指。<a id="a-HL"></a>捻小指无名指甲上。<a id="a-HM"></a>余三指皆竖。<a id="a-HN"></a>大指来去咒曰。</p>
  <p id="aHO">唵(一)渴伽阿(二合)地波多曳(二)莎诃(三)</p>
  <p id="aHP">是法印咒。<a id="a-HQ"></a>若作大都法坛之时。<a id="a-HR"></a>作此印咒唤入供养。<a id="a-HS"></a>一切欢喜。</p>
  <p id="aHT">尔时诸佛。<a id="a-HU"></a>见是天龙八部诸鬼神王药叉罗刹乾闼婆阿素洛等。<a id="a-HV"></a>各献神咒多诸利益。<a id="a-HW"></a>成就希有大功德已。<a id="a-HX"></a>而告众言我皆印可。<a id="a-HY"></a>不违本愿任为方便。<a id="a-HZ"></a>护持正法。<a id="a-Ha"></a>不得轻慢我等正教。<a id="a-Hb"></a>怜愍一切众生之类。<a id="a-Hc"></a>尔时诸天王等蒙佛印可。<a id="a-Hd"></a>皆大欢喜一时作礼。<a id="a-He"></a>心无退转成就第一最胜功德。</p>
 </body>
</html>