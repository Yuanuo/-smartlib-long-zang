<!doctype html>
<html id="z3IBTuMS1" data-ver="1100">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第五(观世音卷之二)</h1>
  <p id="a2">掏数珠印第十一</p>
  <p id="a3">以左大指头捻无名指头。<a id="a-4"></a>作孔。<a id="a-5"></a>于其孔中贯着数珠。<a id="a-6"></a>中指直申。<a id="a-7"></a>以头指屈中节。<a id="a-8"></a>押中指背上节。<a id="a-9"></a>小指直申。<a id="a-A"></a>右手以大指无名指。<a id="a-B"></a>掏珠。<a id="a-C"></a>余指同左手(更无别咒)。<a id="a-D"></a>此印通用一切诸咒。<a id="a-E"></a>若以此印。<a id="a-F"></a>日日诵咒念佛忏悔。<a id="a-G"></a>得四禅定。<a id="a-H"></a>速成阿耨多罗三藐三菩提。<a id="a-I"></a>随愿成办。</p>
  <p id="aJ">君驰印咒第十二</p>
  <p id="aK">合左右腕。<a id="a-L"></a>从食指下四指头相拄。<a id="a-M"></a>并二大指屈入掌中。<a id="a-N"></a>开掌中央咒曰。</p>
  <p id="aO">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)税(去音)帝婆离罗陀(去音)礼(八)阿输(去音)指输指(九)波跛弥(十)莎诃(十一)</p>
  <p id="aP">若日日不得洗浴者。<a id="a-Q"></a>日日洗手漱口。<a id="a-R"></a>作此印诵前咒者。<a id="a-S"></a>虽不洗浴即当洗浴。<a id="a-T"></a>身大净洁。<a id="a-U"></a>入道场中护身结界。<a id="a-V"></a>请观世音。<a id="a-W"></a>作此印已诵咒二十一遍者。<a id="a-X"></a>一切诸佛观世音般若菩萨金刚天等皆大欢喜。</p>
  <p id="aY">十果报印咒第十三</p>
  <p id="aZ">先仰左手掌。<a id="a-a"></a>斜直。<a id="a-b"></a>以右手掌背。<a id="a-c"></a>捺着左手掌上。<a id="a-d"></a>左右二手指总直申。<a id="a-e"></a>右臂在左臂上相着咒曰。</p>
  <p id="af">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)乌知(二合)迦(上音)羝(八)乌噜钵遮(九)乌噜钵遮(十)婆啰珊陀[口*梨]舍尼(十一)莎诃(十二)</p>
  <p id="ag">若妇人无儿欲得儿者。<a id="a-h"></a>以五色粉作四肘坛。<a id="a-i"></a>坛中心安十一面观世音菩萨。<a id="a-j"></a>东方安阿弥陀佛。<a id="a-k"></a>北方安大势至菩萨。<a id="a-l"></a>南方安马头观世音菩萨。<a id="a-m"></a>西方安摩醯首罗天王取一。<a id="a-n"></a>净罐满盛净水。<a id="a-o"></a>中着五谷。<a id="a-p"></a>以柳枝等塞其罐口复以生绢。<a id="a-q"></a>束其柳枝。<a id="a-r"></a>种种好华庄严其罐。<a id="a-s"></a>即将此罐着于坛中。<a id="a-t"></a>悬杂色幡。<a id="a-u"></a>坛开四门。<a id="a-v"></a>然十六灯。<a id="a-w"></a>复以种种上妙香华十二盘食。<a id="a-x"></a>而为供养于四门外各安一部好细音声。<a id="a-y"></a>如不能办一部亦得。<a id="a-z"></a>严办供已。<a id="a-10"></a>咒师洗浴着新净衣。<a id="a-11"></a>坛西门外面向东坐。<a id="a-12"></a>作印奉请观世音菩萨阿弥陀佛等。<a id="a-13"></a>次第请已各安本位。<a id="a-14"></a>令其妇人香汤洗浴着新净衣。<a id="a-15"></a>于西门外作大莲华座。<a id="a-16"></a>于华座上敷生净草。<a id="a-17"></a>次阿阇梨右手把跋折罗。<a id="a-18"></a>以左手把妇人右手。<a id="a-19"></a>引来向坛北门外立。<a id="a-1A"></a>阿阇梨至心诵咒二十一遍。<a id="a-1B"></a>教令妇人。<a id="a-1C"></a>至心念彼观世音菩萨名字二十一遍。<a id="a-1D"></a>如是次念阿弥陀佛马头观世音菩萨。<a id="a-1E"></a>大势至菩萨。<a id="a-1F"></a>摩醯首罗天王名已。<a id="a-1G"></a>令其妇人至心三礼发愿乞儿。<a id="a-1H"></a>阿阇梨以五色线。<a id="a-1I"></a>一咒一结成三七结。<a id="a-1J"></a>系妇人项。<a id="a-1K"></a>次令妇人坐华草上。<a id="a-1L"></a>念观世音菩萨一百八遍。<a id="a-1M"></a>次阿阇梨以右手案水罐上。<a id="a-1N"></a>以左手把数珠。<a id="a-1O"></a>掏咒其水罐一千八遍竟。<a id="a-1P"></a>次与妇人护身结界。<a id="a-1Q"></a>次阿阇梨手擎水罐。<a id="a-1R"></a>妇人边立发愿口云。<a id="a-1S"></a>仰启十方一切诸佛菩萨圣众天龙八部诸鬼神等。<a id="a-1T"></a>以他心智证知。<a id="a-1U"></a>今日此优婆夷。<a id="a-1V"></a>欲得有身生好男女。<a id="a-1W"></a>愿大慈悲速满其愿。<a id="a-1X"></a>妇人合掌念观世音菩萨。<a id="a-1Y"></a>阿阇梨灌其顶上。<a id="a-1Z"></a>即得聪明端正男女具诸相好。<a id="a-1a"></a>一切求愿法亦如是。<a id="a-1b"></a>随愿皆果。<a id="a-1c"></a>作法以后。<a id="a-1d"></a>令其妇人烧香礼念观世音菩萨。<a id="a-1e"></a>勿令断绝。<a id="a-1f"></a>必果所愿。<a id="a-1g"></a>除不至心。</p>
  <p id="a1h">阇夜印第十四(唐云胜印)</p>
  <p id="a1i">左右小指无名指头指各屈在掌。<a id="a-1j"></a>二中指直竖头相拄。<a id="a-1k"></a>并二大指押头指中节上。<a id="a-1l"></a>合腕。<a id="a-1m"></a>是法印。<a id="a-1n"></a>若人日日作此印已。<a id="a-1o"></a>念观世音菩萨名号。<a id="a-1p"></a>一切菩萨皆悉欢喜。<a id="a-1q"></a>若人病者。<a id="a-1r"></a>作此印已。<a id="a-1s"></a>念观世音一百八遍。<a id="a-1t"></a>烧安悉香即得病差。</p>
  <p id="a1u">羯瑟那(二合)自那印咒第十五(唐云着鹿皮印)</p>
  <p id="a1v">以右臂背过押左臂上。<a id="a-1w"></a>二大指侧相着并头。<a id="a-1x"></a>左右余指总申。<a id="a-1y"></a>即以二手覆左肩上咒曰。</p>
  <p id="a1z">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)揭哩(二合)瑟那(二合)是那(八)摩跢啰(二合)娑(九)摩跢啰(二合)娑(十)达啰(二合)娑(上音)耶(十一)达啰(二合)娑(上音)耶(十二)萨婆睹瑟吒(二合)(十三)阿唎跢耶尼(十四)莎诃(十五)</p>
  <p id="a20">是法印咒。<a id="a-21"></a>每月五日十五二十五日。<a id="a-22"></a>香汤洗浴着新净衣。<a id="a-23"></a>入于道场护身结界一百八遍。<a id="a-24"></a>念观世音菩萨。<a id="a-25"></a>一日三时作印诵咒。<a id="a-26"></a>一切重罪一切障难皆悉除灭。</p>
  <p id="a27">檀那波罗蜜多印咒第十六</p>
  <p id="a28">左右小指无名指中指。<a id="a-29"></a>斜竖头相合。<a id="a-2A"></a>次并申二大指。<a id="a-2B"></a>开半寸许。<a id="a-2C"></a>以二头指各捻大指头。<a id="a-2D"></a>左右腕下侧相着咒曰。</p>
  <p id="a2E">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)驮摩驮摩(八)赊(上音)摩赊(上音)摩(九)阿揭车阿揭车(十)摩诃迦嚧尼迦(去音十一)莎诃(十二)</p>
  <p id="a2F">是法印咒。<a id="a-2G"></a>日日洗浴。<a id="a-2H"></a>若不洗浴洗手漱口。<a id="a-2I"></a>入于道场作印诵咒。<a id="a-2J"></a>所得功德。<a id="a-2K"></a>胜于日日檀波罗蜜修行布施所得功德。</p>
  <p id="a2L">观世音轮印咒第十七</p>
  <p id="a2M">先仰左掌。<a id="a-2N"></a>五指少曲磔开。<a id="a-2O"></a>右手亦尔。<a id="a-2P"></a>次以右手逆覆左手。<a id="a-2Q"></a>以右小指头。<a id="a-2R"></a>押左大指头。<a id="a-2S"></a>以右大指头。<a id="a-2T"></a>押左小指头咒曰。</p>
  <p id="a2U">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)者提嚟(二合下同八)者揭嚟(九)摩诃者揭[口*梨](十)者揭嚟陀(去音)唎(十一)者揭唎尼(十二)驮啰驮啰(十三)莎诃(十四)</p>
  <p id="a2V">是法印咒。<a id="a-2W"></a>若人日日作此印法咒供养者。<a id="a-2X"></a>他起恶心作于别法欲害咒师。<a id="a-2Y"></a>还着恶人。<a id="a-2Z"></a>若作佛法建立道场及行道所。<a id="a-2a"></a>当作此印诵咒。<a id="a-2b"></a>一切诸恶不能侵娆。</p>
  <p id="a2c">观世音华鬘印咒第十八</p>
  <p id="a2d">先合二腕。<a id="a-2e"></a>并左右二大指小指申之。<a id="a-2f"></a>二头指各博大指侧。<a id="a-2g"></a>开三分许。<a id="a-2h"></a>二无名指亦博二小指侧。<a id="a-2i"></a>头开四分许。<a id="a-2j"></a>中指直竖头开二寸许咒曰。</p>
  <p id="a2k">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)驮啰驮啰(八)般摩质泥(九)阿嚧迦(上音)耶(十)毗嚧迦(上音)耶(十一)莎诃(十二)</p>
  <p id="a2l">是法印咒。<a id="a-2m"></a>若人意欲求钱财者。<a id="a-2n"></a>日日洗浴起立道场。<a id="a-2o"></a>烧香散华种种供养。<a id="a-2p"></a>取一水罐满盛净水。<a id="a-2q"></a>以杂花鬘严其罐项。<a id="a-2r"></a>柳柏竹枝塞其罐口。<a id="a-2s"></a>将此水罐安置坛中。<a id="a-2t"></a>盛着五谷。<a id="a-2u"></a>咒师左手案其罐口。<a id="a-2v"></a>右手掐珠。<a id="a-2w"></a>至心诵咒一百八遍。<a id="a-2x"></a>日日如是见观世音菩萨。<a id="a-2y"></a>即得钱财。</p>
  <p id="a2z">观世音槊印咒第十九</p>
  <p id="a30">先屈左小指。<a id="a-31"></a>以左大指押小指甲作孔。<a id="a-32"></a>次以右小指钩左小指。<a id="a-33"></a>以右大指从下向上。<a id="a-34"></a>入左掌孔。<a id="a-35"></a>押小指甲。<a id="a-36"></a>状如钩锁。<a id="a-37"></a>左右三指直竖头相着。<a id="a-38"></a>博侧勿开。<a id="a-39"></a>若供养时二肘相着。<a id="a-3A"></a>若治病时开二肘节。<a id="a-3B"></a>咒曰。</p>
  <p id="a3C">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)摩吒摩吒(八)槃阇槃阇(九)频驮频驮(十)呜吽泮(泮吒反十一)莎诃(十二)</p>
  <p id="a3D">是法印咒。<a id="a-3E"></a>若能日日烧香作印诵咒。<a id="a-3F"></a>作一切法悉得神验。<a id="a-3G"></a>大大得力。</p>
  <p id="a3H">鸯俱(去音)舍印咒第二十(唐云钩印)</p>
  <p id="a3I">左右小指中指各屈在掌中二无名指直竖头相拄。<a id="a-3J"></a>并二大指直竖。<a id="a-3K"></a>以二头指屈中节。<a id="a-3L"></a>各捻大指头。<a id="a-3M"></a>合腕咒曰。</p>
  <p id="a3N">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)阿羯唎(二合)舍耶(八)阿羯唎(二合)舍耶(九)富命(命冶反)波跢耶(十)社啰社啰(十一)莎诃(十二)</p>
  <p id="a3O">是法印咒。<a id="a-3P"></a>若咒师合药欲自服时。<a id="a-3Q"></a>忽然鬼神夺将去者。<a id="a-3R"></a>作一白色四肘水坛。<a id="a-3S"></a>其坛中心着一火炉。<a id="a-3T"></a>香花饮食随分供养。<a id="a-3U"></a>烧白芥子数数诵咒者。<a id="a-3V"></a>鬼所将药。<a id="a-3W"></a>即于坛上还落地来。<a id="a-3X"></a>若一日不得。<a id="a-3Y"></a>满于七日。<a id="a-3Z"></a>作此法者。<a id="a-3a"></a>即得其药。<a id="a-3b"></a>若自合药及为他合。<a id="a-3c"></a>准前作坛。<a id="a-3d"></a>烧白芥子数数诵咒。<a id="a-3e"></a>合其药时。<a id="a-3f"></a>鬼神恶毒不能得便。<a id="a-3g"></a>其所合药皆悉成就。<a id="a-3h"></a>服者病皆除愈。</p>
  <p id="a3i">观世音罥索印第二十一</p>
  <p id="a3j">先屈左小指无名指。<a id="a-3k"></a>以大指押甲上作孔。<a id="a-3l"></a>次以右大指从下入孔中。<a id="a-3m"></a>以余四指把卷。<a id="a-3n"></a>以大指头押四指甲上。<a id="a-3o"></a>左头指中指并直竖。<a id="a-3p"></a>用上大咒缚鬼治病。<a id="a-3q"></a>若恶比止欲不行时。<a id="a-3r"></a>作此法者即断不行。<a id="a-3s"></a>一切鬼神难降伏者。<a id="a-3t"></a>以此印缚。<a id="a-3u"></a>治一切病用之大验。<a id="a-3v"></a>若共他论议。<a id="a-3w"></a>作此法者即前人讷不能问答。<a id="a-3x"></a>一切缚法皆用此印。<a id="a-3y"></a>若欲解时心作放想。<a id="a-3z"></a>即得解脱。</p>
  <p id="a40">观世音商佉印咒第二十二</p>
  <p id="a41">反叉左右头指中指在掌中。<a id="a-42"></a>左右无名指小指。<a id="a-43"></a>并直竖相着。<a id="a-44"></a>二大指并屈头。<a id="a-45"></a>押着头指侧。<a id="a-46"></a>合腕咒曰。</p>
  <p id="a47">唵(一)阿唎耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)瞿噜瞿噜(八)毗跢啰(二合)娑耶(九)三么曳悉他(二合)跛耶(十)莎诃(十一)</p>
  <p id="a48">是法印咒。<a id="a-49"></a>若咒师诵咒。<a id="a-4A"></a>虽加功用不得灵验。<a id="a-4B"></a>不能得见观世音菩萨时。<a id="a-4C"></a>应作水坛纵广四肘。<a id="a-4D"></a>种种庄严。<a id="a-4E"></a>取一水罐满盛净水。<a id="a-4F"></a>庄严罐法如前不异。<a id="a-4G"></a>将此水罐安置坛中。<a id="a-4H"></a>香汤洗浴着新净衣。<a id="a-4I"></a>入于道场种种供养。<a id="a-4J"></a>然十六灯烧薰陆香。<a id="a-4K"></a>至心发露一切罪障。<a id="a-4L"></a>胡跪作印。<a id="a-4M"></a>当诵此咒一千八遍。<a id="a-4N"></a>即得见观世音菩萨。<a id="a-4O"></a>得大灵验。<a id="a-4P"></a>若一日不得验满于七日。<a id="a-4Q"></a>即得灵验。</p>
  <p id="a4R">若坐禅人不得奢摩他。<a id="a-4S"></a>一切鬼神来恼乱者。<a id="a-4T"></a>又风入身令人失志。<a id="a-4U"></a>如前作坛。<a id="a-4V"></a>从旦起首一日不食。<a id="a-4W"></a>当作此印。<a id="a-4X"></a>若行道时念观世音菩萨名字。<a id="a-4Y"></a>若坐作印。<a id="a-4Z"></a>至心诵咒不限遍数。<a id="a-4a"></a>满一日者即得灵验。</p>
  <p id="a4b">什皤(去音)罗印咒第二十三(唐云放光亦云火焰光)</p>
  <p id="a4c">屈左臂向上。<a id="a-4d"></a>竖手掌。<a id="a-4e"></a>向右侧着。<a id="a-4f"></a>右手握卷。<a id="a-4g"></a>博左腕下内文之上。<a id="a-4h"></a>拳头向上咒曰。</p>
  <p id="a4i">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)阿只尼(二合下同八)阿只尼(九)摩诃阿只尼(十)婆蝇揭唎(二合)(十一)莎诃(十二)</p>
  <p id="a4j">是法印咒。<a id="a-4k"></a>若作道场时。<a id="a-4l"></a>作此印已。<a id="a-4m"></a>绕四方行诵咒。<a id="a-4n"></a>数满三七遍时。<a id="a-4o"></a>即成火界结界成就。<a id="a-4p"></a>若有鬼病。<a id="a-4q"></a>作余法治不得差者。<a id="a-4r"></a>作此印咒其病即差。</p>
  <p id="a4s">观世音大心印咒第二十四</p>
  <p id="a4t">反叉左右四指在掌。<a id="a-4u"></a>次屈左大指头入掌中。<a id="a-4v"></a>直申右大指。<a id="a-4w"></a>押左头指侧。<a id="a-4x"></a>合腕。<a id="a-4y"></a>右大指来去咒曰。</p>
  <p id="a4z">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)唵(八)阿噜力(九)莎诃(十)</p>
  <p id="a50">是法印咒。<a id="a-51"></a>若鬼神变形。<a id="a-52"></a>或作大虫及野狐等种种诸身。<a id="a-53"></a>入人身中令其病者。<a id="a-54"></a>当作此印诵咒即差。<a id="a-55"></a>当作一肘圆水坛子取五净碗满盛净水。<a id="a-56"></a>中着一碗四方各一。<a id="a-57"></a>又坛中心着一盘食。<a id="a-58"></a>夜作此法。<a id="a-59"></a>将病人来近于坛边。<a id="a-5A"></a>面向东坐。<a id="a-5B"></a>作印诵咒二十一遍。<a id="a-5C"></a>更将一瓮。<a id="a-5D"></a>即取坛内五碗中水及其盘食。<a id="a-5E"></a>写着瓮中。<a id="a-5F"></a>总相和搅。<a id="a-5G"></a>咒师手擎。<a id="a-5H"></a>向病人边右旋三匝。<a id="a-5I"></a>遥病人已。<a id="a-5J"></a>然后以瓮。<a id="a-5K"></a>案病人顶竟。<a id="a-5L"></a>向南写却。<a id="a-5M"></a>作是法时。<a id="a-5N"></a>咒师病人二俱向东。<a id="a-5O"></a>病者坐之。<a id="a-5P"></a>三日作法其病定差。<a id="a-5Q"></a>若不差者。<a id="a-5R"></a>即非鬼病。<a id="a-5S"></a>若人常作是法。<a id="a-5T"></a>供养一切菩萨者。<a id="a-5U"></a>观世音菩萨见大欢喜。<a id="a-5V"></a>若以此印。<a id="a-5W"></a>唤诸菩萨而供养者。<a id="a-5X"></a>皆能助成观世音法力。<a id="a-5Y"></a>速得成办。</p>
  <p id="a5Z">观世音散华印咒第二十五</p>
  <p id="a5a">仰并左右掌。<a id="a-5b"></a>侧相着。<a id="a-5c"></a>列申左右小指无名指中指。<a id="a-5d"></a>相博勿开。<a id="a-5e"></a>次以左右头指。<a id="a-5f"></a>少曲头。<a id="a-5g"></a>押中指上节侧。<a id="a-5h"></a>次二大指各自屈头。<a id="a-5i"></a>押头指下节侧。<a id="a-5j"></a>莫着掌。<a id="a-5k"></a>此印通用二陀罗尼其一咒曰。</p>
  <p id="a5l">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)唵(八)般母婆皤(去音)耶(九)莎诃(十)</p>
  <p id="a5m">是法印咒。<a id="a-5n"></a>若作一切观世音坛及余坛时。<a id="a-5o"></a>印中着花而散供养。<a id="a-5p"></a>若至佛所。<a id="a-5q"></a>及诸法会作印。<a id="a-5r"></a>捧华。<a id="a-5s"></a>散诸佛前及观世音菩萨等前。<a id="a-5t"></a>而为供养。<a id="a-5u"></a>心中作灭一切罪想又一咒曰。</p>
  <p id="a5v">那(上音)谟(上音)萨婆佛陀达摩僧伽耶(一)那(上音)谟(上音)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)杜毗杜毗(八)迦耶杜毗(九)毗啰(去音)阇(十)毗啰(去音)尼(十一)莎诃(十二同前印用)</p>
  <p id="a5w">是法印咒。<a id="a-5x"></a>名大散华印陀罗尼。<a id="a-5y"></a>若有比丘若比丘尼若善男子善女人等。<a id="a-5z"></a>持此法印陀罗尼藏。<a id="a-60"></a>诸神咒者。<a id="a-61"></a>每于一切诸佛会中。<a id="a-62"></a>在在处处。<a id="a-63"></a>遍是道场作是法印。<a id="a-64"></a>印中捧着杂色华香。<a id="a-65"></a>赞诵前咒。<a id="a-66"></a>满三遍已。<a id="a-67"></a>散其华香于诸佛会。<a id="a-68"></a>种种作法。<a id="a-69"></a>屈曲声韵称扬赞叹围绕礼拜。<a id="a-6A"></a>及作梵音鼓琴等声。<a id="a-6B"></a>歌咏呗响。<a id="a-6C"></a>种种声彻而合天乐。<a id="a-6D"></a>助成其音。<a id="a-6E"></a>自然感动十方一切诸佛圣众。<a id="a-6F"></a>当令一切诸佛闻者。<a id="a-6G"></a>皆生欢喜。<a id="a-6H"></a>乐同一处常为伴侣。<a id="a-6I"></a>一切般若菩萨闻者。<a id="a-6J"></a>普愿众生远离恶趣速升彼岸。<a id="a-6K"></a>得成阿耨多罗三藐三菩提。<a id="a-6L"></a>一切菩萨闻是音者。<a id="a-6M"></a>皆起舞蹈。<a id="a-6N"></a>证成赞者助其势力。<a id="a-6O"></a>若其赞人临命终时。<a id="a-6P"></a>一切菩萨来迎。<a id="a-6Q"></a>赞者不经八难直入佛会。<a id="a-6R"></a>一切金刚闻是音者。<a id="a-6S"></a>皆生欢喜。<a id="a-6T"></a>普愿诸佛常行慈悲救诸众生。<a id="a-6U"></a>一切诸天闻是音者。<a id="a-6V"></a>皆生踊跃。<a id="a-6W"></a>愿诸众生常受安乐。<a id="a-6X"></a>一切业道闻是音者皆宽法令放大洪恩。<a id="a-6Y"></a>地狱众生闻是音者。<a id="a-6Z"></a>苦具枷锁一时摧碎。<a id="a-6a"></a>镬汤炉炭止沸停烧。<a id="a-6b"></a>清凉快乐。<a id="a-6c"></a>寒冰温暖灰河枯竭。<a id="a-6d"></a>举要言之。<a id="a-6e"></a>一切地狱一切众苦自然解脱。<a id="a-6f"></a>一切鬼神闻是音者。<a id="a-6g"></a>一切皆发菩提之心。<a id="a-6h"></a>离鬼神身。<a id="a-6i"></a>生于人天值佛闻法。<a id="a-6j"></a>一切饿鬼闻是音者。<a id="a-6k"></a>皆蒙甘露。<a id="a-6l"></a>饮食充满无饥渴想。<a id="a-6m"></a>一切畜生闻是音者。<a id="a-6n"></a>常得安乐不生冤苦。<a id="a-6o"></a>即得舍离畜生之身若命终后随佛受记。<a id="a-6p"></a>又复行者作此法时。<a id="a-6q"></a>感得法界一切诸佛。<a id="a-6r"></a>一一如来。<a id="a-6s"></a>一一般若。<a id="a-6t"></a>一一菩萨。<a id="a-6u"></a>一一金刚。<a id="a-6v"></a>一一天龙。<a id="a-6w"></a>乃至八部诸鬼神等。<a id="a-6x"></a>各各赍持诸宝香华璎珞庄严。<a id="a-6y"></a>及诸幢幡众妙宝盖诸庄严具。<a id="a-6z"></a>种种伎乐种种饮食。<a id="a-70"></a>遍满虚空悉同相助行者供养。<a id="a-71"></a>由是行者作印诵咒。<a id="a-72"></a>赞成菩萨威神力故。<a id="a-73"></a>功德如是。<a id="a-74"></a>设复有人。<a id="a-75"></a>每于晨朝洗手面已。<a id="a-76"></a>向尊像前合掌。<a id="a-77"></a>一心诵咒三遍。<a id="a-78"></a>胜以种种香华饮食。<a id="a-79"></a>供养十万亿佛功德。<a id="a-7A"></a>何况作印如法供养。<a id="a-7B"></a>此咒神力说不可尽。<a id="a-7C"></a>今但略说。</p>
  <p id="a7D">礼拜印咒第二十六</p>
  <p id="a7E">二脚膝着地坐。<a id="a-7F"></a>先合掌。<a id="a-7G"></a>左右指头总叉入。<a id="a-7H"></a>平齐右押左。<a id="a-7I"></a>作此印竟。<a id="a-7J"></a>礼拜观世音及礼三宝。<a id="a-7K"></a>两膝徐徐双下着地。<a id="a-7L"></a>坐定头着地礼咒曰。</p>
  <p id="a7M">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)钵啰尼钵吒(智亚反八)毗知若(二合)波夜弥(九)婆伽(上音)梵(上音十)摩诃迦嚧尼迦(十一)莎诃(十二)</p>
  <p id="a7N">是法印咒。<a id="a-7O"></a>若作道场及常供养。<a id="a-7P"></a>随所逢见诸佛会处随喜之时。<a id="a-7Q"></a>当作是印至心诵咒。<a id="a-7R"></a>称赞三宝作礼一拜。<a id="a-7S"></a>遍诸十方一切刹土恒河沙俱胝诸佛。<a id="a-7T"></a>皆与受记。<a id="a-7U"></a>灭除礼者万生已来罪障。<a id="a-7V"></a>悉除豁尽无余。<a id="a-7W"></a>临命终时。<a id="a-7X"></a>所礼诸佛皆来迎接。<a id="a-7Y"></a>横截业道不经诸难。<a id="a-7Z"></a>直入佛会必定证得无生法忍。<a id="a-7a"></a>成不退地。</p>
  <p id="a7b">毗社富啰迦印第二十七(唐云甘果子印)</p>
  <p id="a7c">左右二腕相着。<a id="a-7d"></a>左右头指已下四指。<a id="a-7e"></a>头相着。<a id="a-7f"></a>开掌中央。<a id="a-7g"></a>并二大指直申。<a id="a-7h"></a>头各当头指中节倒。<a id="a-7i"></a>下屈出左右掌背下节此。<a id="a-7j"></a>印与上乞儿咒同。</p>
  <p id="a7k">毗居唎多印第二十八(唐云嗔印第一面)</p>
  <p id="a7l">起立。<a id="a-7m"></a>并脚指齐。<a id="a-7n"></a>屈左手小指。<a id="a-7o"></a>以大指押甲上余三指磔开。<a id="a-7p"></a>直申。<a id="a-7q"></a>将以三指横着额上。<a id="a-7r"></a>以右手虎口。<a id="a-7s"></a>叉右腰侧。<a id="a-7t"></a>四指向前。<a id="a-7u"></a>面作嗔形。<a id="a-7v"></a>是法印咒。<a id="a-7w"></a>若作此印摧。<a id="a-7x"></a>伏一切恶魔外道皆无所畏作。<a id="a-7y"></a>此印处一切鬼神永皆无也。</p>
  <p id="a7z">离罗印第二十九(唐云高慢印第二面)</p>
  <p id="a80">准前唯改左手中指已下三指屈在掌中。<a id="a-81"></a>头指屈中节。<a id="a-82"></a>与大指头齐头。<a id="a-83"></a>开二分许。<a id="a-84"></a>着眉间上。<a id="a-85"></a>指头向下垂。<a id="a-86"></a>面作宽容。<a id="a-87"></a>莫作嗔形。<a id="a-88"></a>是法身印。<a id="a-89"></a>若作此法。<a id="a-8A"></a>六道众生一切皆得离诸苦难。</p>
  <p id="a8B">婆羊揭唎印第三十(唐云大嗔印第三面)</p>
  <p id="a8C">准前唯改左大指。<a id="a-8D"></a>屈向掌中。<a id="a-8E"></a>以中指下三指。<a id="a-8F"></a>屈把大指。<a id="a-8G"></a>头指直申。<a id="a-8H"></a>指头向口。<a id="a-8I"></a>勿令着。<a id="a-8J"></a>口舌与头指。<a id="a-8K"></a>一时俱动。<a id="a-8L"></a>面目杀(沙界反)怒。<a id="a-8M"></a>作大嗔形。<a id="a-8N"></a>是法身印。<a id="a-8O"></a>亦名毗唎俱致若。<a id="a-8P"></a>作此法一切鬼病悉皆除差。</p>
  <p id="a8Q">娑驮印第三十一(唐云软心印第四面)</p>
  <p id="a8R">准前立地。<a id="a-8S"></a>以左手叉左腰侧。<a id="a-8T"></a>右手头指无名指小指。<a id="a-8U"></a>屈向掌中。<a id="a-8V"></a>以大指。<a id="a-8W"></a>押头指与无名指上。<a id="a-8X"></a>中指直申着眉间。<a id="a-8Y"></a>中指头向下垂。<a id="a-8Z"></a>面作宽容莫作嗔形。<a id="a-8a"></a>是法身印。<a id="a-8b"></a>若人日日作此印法烧香供养。<a id="a-8c"></a>蒙观世音菩萨欢喜。<a id="a-8d"></a>随其所欲皆得称意。</p>
  <p id="a8e">阿噜陀啰印第三十二(唐云大怒印第五面)</p>
  <p id="a8f">准前立地。<a id="a-8g"></a>唯改右手。<a id="a-8h"></a>中指直竖。<a id="a-8i"></a>以头指[打-丁+必]在中指背上。<a id="a-8j"></a>头当上节。<a id="a-8k"></a>并屈无名指小指。<a id="a-8l"></a>少曲。<a id="a-8m"></a>中指与无名指头。<a id="a-8n"></a>开二寸许。<a id="a-8o"></a>大指直竖。<a id="a-8p"></a>大指头与中指头。<a id="a-8q"></a>开四寸许。<a id="a-8r"></a>大指头着于顶上。<a id="a-8s"></a>中指头向前。<a id="a-8t"></a>莫着头。</p>
  <p id="a8u">是法身印。<a id="a-8v"></a>若作此印。<a id="a-8w"></a>一切恶人恶鬼神等。<a id="a-8x"></a>皆悉变心转作好心。</p>
  <p id="a8y">特崩(二合)沙尼印第三十三(唐云破平障难印亦云诃遣印第六面)</p>
  <p id="a8z">准前立地。<a id="a-90"></a>唯改右手屈臂节。<a id="a-91"></a>斜出外。<a id="a-92"></a>总申五指。<a id="a-93"></a>相博横掌。<a id="a-94"></a>以大指侧当胸。<a id="a-95"></a>勿令着胸。<a id="a-96"></a>是法身印。<a id="a-97"></a>若治鬼病。<a id="a-98"></a>即以此印掌向右斫之。<a id="a-99"></a>日日烧香作此印者。<a id="a-9A"></a>蒙观世音菩萨欢喜。<a id="a-9B"></a>诸恶障难悉灭无余。<a id="a-9C"></a>所有一切诸恶鬼神。<a id="a-9D"></a>皆不得近亦不能得便。</p>
  <p id="a9E">闇耶印第三十四(唐云得胜印第七面)</p>
  <p id="a9F">准前立地。<a id="a-9G"></a>左右二手各屈大指在掌中。<a id="a-9H"></a>以中指下三指。<a id="a-9I"></a>各把大指。<a id="a-9J"></a>左右头指头侧相着。<a id="a-9K"></a>左右中指以下。<a id="a-9L"></a>三指背中节相着将。<a id="a-9M"></a>于眉上翻着。<a id="a-9N"></a>头指头向下垂。</p>
  <p id="a9O">是法前印。<a id="a-9P"></a>若作此印。<a id="a-9Q"></a>降伏一切鬼神天等。<a id="a-9R"></a>悉皆怖畏。<a id="a-9S"></a>当用治病。</p>
  <p id="a9T">毗阇耶印第三十五(唐云最胜印第八面)</p>
  <p id="a9U">当起立地。<a id="a-9V"></a>二脚相离二尺许。<a id="a-9W"></a>脚指并齐。<a id="a-9X"></a>左右中指屈中节在掌中。<a id="a-9Y"></a>次以并二大指押上。<a id="a-9Z"></a>左右头指无名指小指头皆相着。<a id="a-9a"></a>三指侧皆开。<a id="a-9b"></a>合腕。<a id="a-9c"></a>以二大指下节。<a id="a-9d"></a>当额上着。<a id="a-9e"></a>指头向上。<a id="a-9f"></a>是法身印。<a id="a-9g"></a>若作大功德道场坛时。<a id="a-9h"></a>起大云雨大风动者。<a id="a-9i"></a>当作此印诵咒一百八遍。<a id="a-9j"></a>将盐末和白芥子。<a id="a-9k"></a>一捻一咒投火中烧。<a id="a-9l"></a>其云风雨应时即止。<a id="a-9m"></a>若入坛弟子。<a id="a-9n"></a>被鬼入身令其病者。<a id="a-9o"></a>如上烧之其病即差。<a id="a-9p"></a>若作法时。<a id="a-9q"></a>恐有恶人来触恼者。<a id="a-9r"></a>如上烧之。<a id="a-9s"></a>恶人即去必生善心。<a id="a-9t"></a>后作法竟欲放却时。<a id="a-9u"></a>咒酥一遍一投火烧。<a id="a-9v"></a>一百八遍即放得脱。</p>
  <p id="a9w">阿目多印第三十六(唐云无能压印第九面)</p>
  <p id="a9x">当起立地。<a id="a-9y"></a>左右脚跟头相向着。<a id="a-9z"></a>大屈二脚膝。<a id="a-A0"></a>如坐不坐。<a id="a-A1"></a>左右中指下三指各屈在掌中。<a id="a-A2"></a>左右三指中节相向拄着。<a id="a-A3"></a>二头指竖。<a id="a-A4"></a>头斜相着。<a id="a-A5"></a>以二大指头亦相着。<a id="a-A6"></a>以博中指侧。<a id="a-A7"></a>将以先着胸上。<a id="a-A8"></a>次举其印。<a id="a-A9"></a>以左右中指下三指上节。<a id="a-AA"></a>着于额上。<a id="a-AB"></a>头指头向上。<a id="a-AC"></a>观世音菩萨。<a id="a-AD"></a>在于佛前作此印时。<a id="a-AE"></a>欲界天魔皆悉战栗。<a id="a-AF"></a>诸鬼神等悉皆倒地。<a id="a-AG"></a>诸佛菩萨金刚天等。<a id="a-AH"></a>悉皆大喜同时赞叹。<a id="a-AI"></a>尔时观世音菩萨语诸鬼云。<a id="a-AJ"></a>汝等魔鬼莫倒莫怖。<a id="a-AK"></a>汝等起坐。<a id="a-AL"></a>我于今日作此法印。<a id="a-AM"></a>诸四部众学此法者。<a id="a-AN"></a>莫令短命作病难等。<a id="a-AO"></a>若人日日作此印法种种供养者。<a id="a-AP"></a>即得大验。<a id="a-AQ"></a>死生阿弥陀佛国。<a id="a-AR"></a>近于阿耨多罗三藐三菩提。</p>
  <p id="aAS">阿波罗质多印第三十七(唐云无胜印第十面)</p>
  <p id="aAT">起立地。<a id="a-AU"></a>先大屈左脚膝。<a id="a-AV"></a>正直[跳-兆+尃]踏地。<a id="a-AW"></a>脚指向前。<a id="a-AX"></a>右脚斜直申向右边。<a id="a-AY"></a>脚指向前。<a id="a-AZ"></a>反叉左右头指无名指。<a id="a-Aa"></a>在掌中右押左。<a id="a-Ab"></a>左右小指中指头相着。<a id="a-Ac"></a>并二大指直竖。<a id="a-Ad"></a>莫着头指侧。<a id="a-Ae"></a>合腕举印。<a id="a-Af"></a>向右腋上着。<a id="a-Ag"></a>是法身印。<a id="a-Ah"></a>诵前大咒七遍已竟。<a id="a-Ai"></a>然后更举。<a id="a-Aj"></a>向额上着。<a id="a-Ak"></a>更咒七遍。<a id="a-Al"></a>随何国土作此法者。<a id="a-Am"></a>五谷丰熟人民无病。<a id="a-An"></a>能破一切诸外道法。</p>
  <p id="aAo">魔罗栖那波啰末(平音)陀儞印第三十八(唐云破魔军印第十一面)</p>
  <p id="aAp">合腕左右大指小指并竖。<a id="a-Aq"></a>左右头指中指无名指各屈。<a id="a-Ar"></a>头各相离一寸许。<a id="a-As"></a>诸指头侧各开半寸许。<a id="a-At"></a>举之以腕下在头顶上着之。<a id="a-Au"></a>屈右膝如前身印左膝。<a id="a-Av"></a>申左脚如前印右脚。<a id="a-Aw"></a>观世音菩萨。<a id="a-Ax"></a>在于佛前作如是言。<a id="a-Ay"></a>我今有十一面。<a id="a-Az"></a>各出一印。<a id="a-B0"></a>若人见闻及学此法如法行者。<a id="a-B1"></a>四重五逆及恒沙罪一时消灭。<a id="a-B2"></a>犹如猛火烧诸草木。<a id="a-B3"></a>随何国土。<a id="a-B4"></a>有此法处。<a id="a-B5"></a>与我自身现住无异。<a id="a-B6"></a>此十一印总用最初大陀罗尼。</p>
  <p id="aB7">咥哩(二合)首罗印咒第三十九(唐云头戟印)</p>
  <p id="aB8">右手屈小指。<a id="a-B9"></a>以大指押甲上。<a id="a-BA"></a>磔申余三指。<a id="a-BB"></a>叉右腰侧。<a id="a-BC"></a>左同右。<a id="a-BD"></a>唯屈左臂向上。<a id="a-BE"></a>以腕背当腋上着之。<a id="a-BF"></a>身坐。<a id="a-BG"></a>咒曰。</p>
  <p id="aBH">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)陀啰尼(八)陀啰尼(九)毗陀啰尼(十)嗔陀(上音)尼(十一)频陀(上音)尼(十二)莎诃(十三)</p>
  <p id="aBI">是法印咒。<a id="a-BJ"></a>若人日日香汤洗浴。<a id="a-BK"></a>若日日不能浴者。<a id="a-BL"></a>八日十日十四日十五日。<a id="a-BM"></a>香汤洗浴入道场中。<a id="a-BN"></a>作二肘水坛。<a id="a-BO"></a>其坛中心着一香炉。<a id="a-BP"></a>烧沉水香。<a id="a-BQ"></a>诵阿弥陀经。<a id="a-BR"></a>一切处用皆悉得验。<a id="a-BS"></a>自身所有一切罪障。<a id="a-BT"></a>日日作印数数忏悔至心诵咒。<a id="a-BU"></a>一切罪障皆悉消灭。</p>
  <p id="aBV">观世音索印第四十</p>
  <p id="aBW">左手屈小指。<a id="a-BX"></a>以大指押甲上作孔。<a id="a-BY"></a>右手大指从孔下入。<a id="a-BZ"></a>以四指把卷。<a id="a-Ba"></a>左三指磔竖。<a id="a-Bb"></a>若作如上二印法者。<a id="a-Bc"></a>一切鬼等及诸难事皆无所畏。</p>
  <p id="aBd">观世音母印第四十一</p>
  <p id="aBe">左手屈小指以大指。<a id="a-Bf"></a>押甲上作孔。<a id="a-Bg"></a>右手小指从下入孔。<a id="a-Bh"></a>以大指押甲上。<a id="a-Bi"></a>状如钩锁。<a id="a-Bj"></a>二无名指头相着。<a id="a-Bk"></a>二中指各。<a id="a-Bl"></a>[打-丁+必]在二无名指甲背头相着。<a id="a-Bm"></a>二头指头各在无名指甲根侧。<a id="a-Bn"></a>头勿相着。<a id="a-Bo"></a>开一分许。<a id="a-Bp"></a>头指来去咒曰。</p>
  <p id="aBq">那(上音)谟(上音)阿[口*梨]耶(一)婆路(轻呼)枳帝摄跋(二合)啰(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)迦(上音)吒毗迦(上音)吒(七)刚迦(上音)吒(八)迦(上音)吒毗迦(上音)吒(九)刚迦(上音)吒(十)婆迦婆(上音)底(十一)毗社曳(十二)莎诃(十三)</p>
  <p id="aBr">此印及咒通一切用。</p>
  <p id="aBs">观世音母娑罗(上音)跢印第四十二</p>
  <p id="aBt">准前唯改二头指头相着用前母咒。</p>
  <p id="aBu">摩诃摩罗印第四十三(唐云结花鬘印)</p>
  <p id="aBv">准前唯改二无名指开之。<a id="a-Bw"></a>二头指屈中节头相拄。<a id="a-Bx"></a>离无名指。</p>
  <p id="aBy">是法印咒。<a id="a-Bz"></a>用前母咒。<a id="a-C0"></a>取一净盆以盛香水。<a id="a-C1"></a>当作此印以搅香水。<a id="a-C2"></a>咒三七遍。<a id="a-C3"></a>次举此印印自顶上。<a id="a-C4"></a>如是三遍即用前咒。<a id="a-C5"></a>香汤洗浴着新净衣。<a id="a-C6"></a>入于道场护身结界。<a id="a-C7"></a>请观世音种种供养烧香散华。<a id="a-C8"></a>咒师在于观世音前。<a id="a-C9"></a>当作此咒。<a id="a-CA"></a>随心所愿心口乞愿。<a id="a-CB"></a>皆悉得验。</p>
  <p id="aCC">观世音檀陀印第四十四(唐云策七宝仗印)</p>
  <p id="aCD">准前唯改合二无名指头。<a id="a-CE"></a>右大指申之。<a id="a-CF"></a>以二头指头相拄。<a id="a-CG"></a>右小指钩左小指根。<a id="a-CH"></a>用上母咒。<a id="a-CI"></a>是法印咒。<a id="a-CJ"></a>若人日日作此印者。<a id="a-CK"></a>得四禅定。<a id="a-CL"></a>命终以后得生西方无量寿国。<a id="a-CM"></a>成阿鞞跋致。<a id="a-CN"></a>如上四印通用观世音母咒。</p>
  <p id="aCO">观世音君驰印咒第四十五</p>
  <p id="aCP">立地并脚。<a id="a-CQ"></a>左手把卷屈臂向上。<a id="a-CR"></a>腕当肩前。<a id="a-CS"></a>勿令着肩。<a id="a-CT"></a>腕内向肩。<a id="a-CU"></a>右手申臂向下。<a id="a-CV"></a>五指总申。<a id="a-CW"></a>掌背勿着脾。<a id="a-CX"></a>咒曰。</p>
  <p id="aCY">那(上音)谟(上音)阿[口*梨]耶(一)婆路(轻呼)枳帝摄跋(二合)啰(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)唵(七)毗郎(轻呼)伽(上音)儞(八)莎诃(九)</p>
  <p id="aCZ">鸯俱(去音)舍印第四十六(唐云钓印)</p>
  <p id="aCa">合腕并二大指直申。<a id="a-Cb"></a>二头指屈中节头相拄。<a id="a-Cc"></a>勿着于大指头。<a id="a-Cd"></a>二中指头相着。<a id="a-Ce"></a>二无名指屈中节头相着。<a id="a-Cf"></a>其头当中指上节侧。<a id="a-Cg"></a>二小指直竖头相着。<a id="a-Ch"></a>头勿着无名指侧。<a id="a-Ci"></a>掌内开之。</p>
  <p id="aCj">般那摩印第四十七(唐云莲华印)</p>
  <p id="aCk">准前唯改中指。<a id="a-Cl"></a>开头二分许。<a id="a-Cm"></a>向顶上着通一切用咒。<a id="a-Cn"></a>白芥子及灰用之。</p>
  <p id="aCo">跋折啰母瑟知(二合)印第四十八(唐云金刚卷印)</p>
  <p id="aCp">准前鸯俱舍印。<a id="a-Cq"></a>唯改二头指。<a id="a-Cr"></a>少曲。<a id="a-Cs"></a>各在中指背。<a id="a-Ct"></a>当上节勿着。<a id="a-Cu"></a>一分许开之。<a id="a-Cv"></a>二大指并押中指中节侧。</p>
  <p id="aCw">阿(上音)叉摩罗印亦名跢赊波啰蜜多印第四十九(唐云十度彼岸印亦云数珠)</p>
  <p id="aCx">准前。<a id="a-Cy"></a>唯改二小指。<a id="a-Cz"></a>各屈在掌中。<a id="a-D0"></a>两掌侧相着。<a id="a-D1"></a>二大指各屈头。<a id="a-D2"></a>当头指下节侧。<a id="a-D3"></a>以上五印。<a id="a-D4"></a>总共通用前君驰咒。</p>
  <p id="aD5">是法印咒。<a id="a-D6"></a>若人日日香汤洗浴。<a id="a-D7"></a>入于道场护身结界。<a id="a-D8"></a>种种供养作此法。<a id="a-D9"></a>是人定得阿鞞跋致。</p>
  <p id="aDA">阿弥陀佛印咒第五十</p>
  <p id="aDB">小开腕。<a id="a-DC"></a>并二大指。<a id="a-DD"></a>屈节头向下。<a id="a-DE"></a>二小指各屈。<a id="a-DF"></a>以二大指头着侧。<a id="a-DG"></a>中指头相着。<a id="a-DH"></a>二无名指二头指。<a id="a-DI"></a>各屈中节头相拄。<a id="a-DJ"></a>大指来去咒曰。</p>
  <p id="aDK">那(上音)谟(上音)阿唎耶(一)阿弥陀婆(去音)耶(二)跢他揭多(去音)耶(三)阿啰诃(上音)羝(四)三藐三菩陀(去音)耶(五)跢侄他(六)唵(七)阿弥唎跢婆跛迻(八)阿波跛娑(上音)耶(九)莎诃(十)</p>
  <p id="aDL">作坛法时用此印咒。</p>
  <p id="aDM">释迦牟尼佛眼印咒第五十一</p>
  <p id="aDN">反叉无名指及二小指在掌中。<a id="a-DO"></a>二中指直竖头相着。<a id="a-DP"></a>并二大指直申。<a id="a-DQ"></a>二头指屈中节头相拄。<a id="a-DR"></a>以押二大指头上。<a id="a-DS"></a>合腕咒曰。</p>
  <p id="aDT">唵(一)毗嚧阇(上音)儞(二)莎诃(三)</p>
  <p id="aDU">地天印咒第五十二</p>
  <p id="aDV">合腕。<a id="a-DW"></a>二头指及小指。<a id="a-DX"></a>反叉在掌中右押左。<a id="a-DY"></a>二中指及二无名指。<a id="a-DZ"></a>直竖头相着。<a id="a-Da"></a>二大指并竖。<a id="a-Db"></a>押二头指侧。<a id="a-Dc"></a>大指来去咒曰。</p>
  <p id="aDd">唵(一)婆孙陀[口*梨](二)阿那陀若(三)钵啰(二合上)波啰(上音)怛儞(二合)(四)莎诃(五)</p>
  <p id="aDe">是法印咒。<a id="a-Df"></a>若作大坛赎地之时。<a id="a-Dg"></a>用此印咒以为地契。<a id="a-Dh"></a>略说印檀陀罗尼竟。<a id="a-Di"></a>尔时观世音菩萨摩诃萨白佛言。<a id="a-Dj"></a>世尊若有善男子善女人。<a id="a-Dk"></a>有能依行观世音教作咒法者。<a id="a-Dl"></a>彼善男子善女人。<a id="a-Dm"></a>用白栴檀。<a id="a-Dn"></a>作十一面观世音像。<a id="a-Do"></a>其木要须精好坚实。<a id="a-Dp"></a>不得枯箧。<a id="a-Dq"></a>其像身量长。<a id="a-Dr"></a>佛一肘(若人肘量二肘一磔)若不得者。<a id="a-Ds"></a>一尺三寸作之亦得。<a id="a-Dt"></a>作十一面。<a id="a-Du"></a>当前三面作菩萨面。<a id="a-Dv"></a>左厢三面当作嗔面。<a id="a-Dw"></a>右厢三面似菩萨面。<a id="a-Dx"></a>狗牙上出。<a id="a-Dy"></a>后有一面当作笑面。<a id="a-Dz"></a>其顶上面当作佛面。<a id="a-E0"></a>其十一面各戴华冠。<a id="a-E1"></a>其花冠中。<a id="a-E2"></a>各各安一阿弥陀佛。<a id="a-E3"></a>其像左手把一澡罐。<a id="a-E4"></a>其澡罐口插一莲华。<a id="a-E5"></a>右臂垂下。<a id="a-E6"></a>展其右手。<a id="a-E7"></a>以串璎珞施无畏手。<a id="a-E8"></a>其像身上。<a id="a-E9"></a>刻出璎珞种种庄严。<a id="a-EA"></a>作其像身。<a id="a-EB"></a>若以金银鋀石画等。<a id="a-EC"></a>悉皆得之。</p>
  <p id="aED">尔时其人造此像已。<a id="a-EE"></a>欲求心中所愿成者。<a id="a-EF"></a>从白月一日入于道场至十三日。<a id="a-EG"></a>入道场时。<a id="a-EH"></a>香汤洗浴着新净衣。<a id="a-EI"></a>净衣三具。<a id="a-EJ"></a>一日之中三时换衣。<a id="a-EK"></a>晨朝日中及日暮时。<a id="a-EL"></a>各着一衣。<a id="a-EM"></a>上屏之时脱舍净衣。<a id="a-EN"></a>着污衣裳。<a id="a-EO"></a>行道之人一食长斋。<a id="a-EP"></a>不食余味。<a id="a-EQ"></a>唯食大麦乳糜。<a id="a-ER"></a>安道场处必须净室。<a id="a-ES"></a>掘地治法如前七日坛中所说。<a id="a-ET"></a>泥拭鲜洁香泥涂地。<a id="a-EU"></a>复以香水遍洒其地。<a id="a-EV"></a>在其室中量八肘地。<a id="a-EW"></a>纵广正等。<a id="a-EX"></a>四角竖柱周匝悬幡。<a id="a-EY"></a>正坛中央施一高座。<a id="a-EZ"></a>置十一面观世音像。<a id="a-Ea"></a>像面向西。<a id="a-Eb"></a>以种种华散道场内。<a id="a-Ec"></a>唯烧沉水苏合等香。<a id="a-Ed"></a>从初一日乃至七日。<a id="a-Ee"></a>三时各诵根本大咒一百八遍。<a id="a-Ef"></a>未须献食。<a id="a-Eg"></a>从八日中时至十三日。<a id="a-Eh"></a>日别一献种种饮食及余果子。<a id="a-Ei"></a>所献之食不着盘上。<a id="a-Ej"></a>唯敷净草。<a id="a-Ek"></a>新净瓦器并诸叶等盛献饮食。<a id="a-El"></a>于十四日十五日中。<a id="a-Em"></a>倍加种种上妙香华种种肴膳及余杂果。<a id="a-En"></a>倍胜于前以为献佛。<a id="a-Eo"></a>其行法者。<a id="a-Ep"></a>唯敷莎草以为坐具。<a id="a-Eq"></a>胡跪恭敬正面向像。<a id="a-Er"></a>于十四日及十五日。<a id="a-Es"></a>在其像前然栴檀火。<a id="a-Et"></a>取苏摩那油一升。<a id="a-Eu"></a>净铜器盛置行者前。<a id="a-Ev"></a>复须沉水香粗细如箸。<a id="a-Ew"></a>寸截数满一千八段。</p>
  <p id="aEx">尔时行者。<a id="a-Ey"></a>后十五日日中以后。<a id="a-Ez"></a>取一沉香涂苏摩那油。<a id="a-F0"></a>咒之一遍。<a id="a-F1"></a>投前所烧栴檀火中。<a id="a-F2"></a>如是次第尽千八段。<a id="a-F3"></a>尔时行者。<a id="a-F4"></a>于其二日全不得食。<a id="a-F5"></a>至十五日夜静之时。<a id="a-F6"></a>观世音菩萨来入道场。<a id="a-F7"></a>其栴檀像自然摇动。<a id="a-F8"></a>尔时三千大千世界。<a id="a-F9"></a>一时振动。<a id="a-FA"></a>其像顶上佛面出声。<a id="a-FB"></a>赞行者言。<a id="a-FC"></a>善哉善哉善男子。<a id="a-FD"></a>我来看汝。<a id="a-FE"></a>所有愿者悉令满足。<a id="a-FF"></a>时有四愿何等为四。<a id="a-FG"></a>一者愿我不离坐处。<a id="a-FH"></a>即得飞腾虚空而去自在无碍。<a id="a-FI"></a>二者愿我在于一切贤圣众中。<a id="a-FJ"></a>无所障碍得三菩提。<a id="a-FK"></a>三者愿我常作持咒仙人中王。<a id="a-FL"></a>四者愿我现身。<a id="a-FM"></a>即得随从观世音菩萨。<a id="a-FN"></a>是名四愿。<a id="a-FO"></a>尔时行者于四愿中。<a id="a-FP"></a>随意乞者。<a id="a-FQ"></a>时观世音即与一愿。<a id="a-FR"></a>其四愿中若不得者。<a id="a-FS"></a>更至后月十五日朝更立道场。<a id="a-FT"></a>于道场中置二躯像。<a id="a-FU"></a>于其像中有舍利者。<a id="a-FV"></a>还以十一面观世音像。<a id="a-FW"></a>置舍利像边。<a id="a-FX"></a>应须一千八茎好华。<a id="a-FY"></a>其行法者在于像前。<a id="a-FZ"></a>敷草为坐胡跪恭敬。<a id="a-Fa"></a>取其一华。<a id="a-Fb"></a>咒之一遍散着像上。<a id="a-Fc"></a>如是乃尽一千八华。<a id="a-Fd"></a>尽其华已。<a id="a-Fe"></a>尔时观世音像正前菩萨面出大雷声。<a id="a-Ff"></a>尔时行者安心定意不得恐怖。<a id="a-Fg"></a>雷声出时一切振动。<a id="a-Fh"></a>尔时行者口常诵咒。<a id="a-Fi"></a>雷声出时即当乞愿。<a id="a-Fj"></a>发声唱言。<a id="a-Fk"></a>南无观世音菩萨。<a id="a-Fl"></a>弟子何时能救一切众生种种苦恼。<a id="a-Fm"></a>何时当满一切众愿。<a id="a-Fn"></a>时观世音随愿即与。<a id="a-Fo"></a>当与愿时。<a id="a-Fp"></a>天龙八部诸鬼神等皆无障难。<a id="a-Fq"></a>当用牛黄置草叶上。<a id="a-Fr"></a>在观世音菩萨像前。<a id="a-Fs"></a>用观世音心印。<a id="a-Ft"></a>印咒一千八遍。<a id="a-Fu"></a>和其暖水洗浴其身。<a id="a-Fv"></a>一切障难一切恶梦。<a id="a-Fw"></a>一切疾病皆得除愈。</p>
  <p id="aFx">用石流黄雄黄二种。<a id="a-Fy"></a>各取等分置草叶上。<a id="a-Fz"></a>在观世音菩萨像前。<a id="a-G0"></a>用观世音心印咒。<a id="a-G1"></a>咒满一千八遍。<a id="a-G2"></a>和其暖水洗浴其身。<a id="a-G3"></a>一切障难一切恶梦一切疫病皆得除愈。</p>
  <p id="aG4">若月蚀时。<a id="a-G5"></a>用赤铜钵盛牛酥三两。<a id="a-G6"></a>在于露地。<a id="a-G7"></a>在观世音像前用黄土泥涂作圆坛。<a id="a-G8"></a>一尺五寸。<a id="a-G9"></a>酥钵置上。<a id="a-GA"></a>从初蚀时。<a id="a-GB"></a>诵咒乃至是月还生。<a id="a-GC"></a>如是方止。<a id="a-GD"></a>取其酥食必须食尽。<a id="a-GE"></a>不得留残。<a id="a-GF"></a>食此酥已。<a id="a-GG"></a>身中疾病悉得除愈。</p>
  <p id="aGH">若有国土人民疫病一切畜生疾病死时。<a id="a-GI"></a>安置道场取白芥子。<a id="a-GJ"></a>押取其油使满一升。<a id="a-GK"></a>取紫橿木大如笔管。<a id="a-GL"></a>寸截数满一千八段。<a id="a-GM"></a>先于像前然紫橿柴。<a id="a-GN"></a>次取寸截细紫橿木。<a id="a-GO"></a>浸着油中。<a id="a-GP"></a>取其一段。<a id="a-GQ"></a>咒一遍已投火中烧。<a id="a-GR"></a>如是乃尽一千八段。<a id="a-GS"></a>尔时能使一切人民。<a id="a-GT"></a>及诸畜生所有疫病悉得除愈。</p>
  <p id="aGU">复次若有他方怨贼。<a id="a-GV"></a>欲来侵境。<a id="a-GW"></a>以此观世音像。<a id="a-GX"></a>面正向彼怨贼来所。<a id="a-GY"></a>种种香华饮食供养。<a id="a-GZ"></a>应取燕脂大如大豆。<a id="a-Ga"></a>诵咒一千八遍满已。<a id="a-Gb"></a>涂像左厢嗔面之上。<a id="a-Gc"></a>令彼怨贼不能前进。<a id="a-Gd"></a>若人卒得狂病。<a id="a-Ge"></a>咒其白线。<a id="a-Gf"></a>一咒一结成三七结。<a id="a-Gg"></a>像前胡跪。<a id="a-Gh"></a>更咒其线一百八遍。<a id="a-Gi"></a>系着此像正前项上。<a id="a-Gj"></a>经一宿已。<a id="a-Gk"></a>取系病者项。<a id="a-Gl"></a>若二日不差。<a id="a-Gm"></a>还取咒索更咒一百八遍。<a id="a-Gn"></a>绞着像颈。<a id="a-Go"></a>又经一宿取系病人项其病即差。</p>
  <p id="aGp">若有诸鬼入人宅中。<a id="a-Gq"></a>像前然火。<a id="a-Gr"></a>取薰陆香一百八颗。<a id="a-Gs"></a>一咒一颗投火中烧。<a id="a-Gt"></a>如是烧尽一百八颗。<a id="a-Gu"></a>所有恶鬼。<a id="a-Gv"></a>悉皆散走不敢更住。<a id="a-Gw"></a>若有怨仇欲求人便。<a id="a-Gx"></a>取其白线在于像前。<a id="a-Gy"></a>一咒一结一百八结。<a id="a-Gz"></a>系像左厢嗔面项上。<a id="a-H0"></a>经一宿已。<a id="a-H1"></a>解取此索称彼怨字。<a id="a-H2"></a>一称一截乃至截尽一百八结。<a id="a-H3"></a>怨人所作恶计不成。<a id="a-H4"></a>若人相恨。<a id="a-H5"></a>取五色线搓为咒索。<a id="a-H6"></a>像前胡跪。<a id="a-H7"></a>一咒一结一百八结。<a id="a-H8"></a>系像左厢嗔面项上。<a id="a-H9"></a>经一宿已。<a id="a-HA"></a>解取自系左臂之上。<a id="a-HB"></a>令彼嗔者和解欢喜。</p>
  <p id="aHC">若有人等欲求善事。<a id="a-HD"></a>取五色线搓作为索。<a id="a-HE"></a>像前胡跪。<a id="a-HF"></a>一咒一结成七结已。<a id="a-HG"></a>系着正前像面项上。<a id="a-HH"></a>经一宿已。<a id="a-HI"></a>取系自身所求如意。<a id="a-HJ"></a>若人自知身有障难。<a id="a-HK"></a>种种妙香相和涂像。<a id="a-HL"></a>复以香水洗浴其像。<a id="a-HM"></a>浴像毕已。<a id="a-HN"></a>还收取水对像咒一百八遍。<a id="a-HO"></a>浴自身体。<a id="a-HP"></a>自浴身已。<a id="a-HQ"></a>一切障难悉皆消灭。</p>
  <p id="aHR">尔时观世音菩萨。<a id="a-HS"></a>在佛前说俱致印法及陀罗尼七千坛法。<a id="a-HT"></a>说此法竟。<a id="a-HU"></a>告大众言。<a id="a-HV"></a>若欲修行此咒法者。<a id="a-HW"></a>先须入坛然后乃行。<a id="a-HX"></a>若不入者。<a id="a-HY"></a>不得辄教此印咒法。<a id="a-HZ"></a>若辄教者。<a id="a-Ha"></a>师及弟子获大重罪。<a id="a-Hb"></a>说此品时。<a id="a-Hc"></a>一切大众同时赞言。<a id="a-Hd"></a>善哉善哉大悲大士。<a id="a-He"></a>为欲救护一切众生。<a id="a-Hf"></a>说印神咒及诸坛法。<a id="a-Hg"></a>我等大众亦当随喜顶戴受持。<a id="a-Hh"></a>说此经已。<a id="a-Hi"></a>时会大众一时俱起。<a id="a-Hj"></a>绕佛三匝礼佛而去。</p>
 </body>
</html>