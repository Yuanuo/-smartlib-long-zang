<!doctype html>
<html id="z3IBTuSS4" data-ver="1532">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第八(金刚部卷上)</h1>
  <h2 id="a2">佛说金刚藏大威神力三昧法印咒品第一(印有五十七咒有三十二赞文有一十八印十一咒是主余者伴)</h2>
  <p id="a3">如是我闻。<a id="a-4"></a>一时佛在毗富罗山。<a id="a-5"></a>与阿僧祇诸大菩萨摩诃萨众并及无数诸阿罗汉天龙八部。<a id="a-6"></a>前后围绕俱共会。<a id="a-7"></a>说陀罗尼印秘密法藏。</p>
  <p id="a8">尔时会中有一菩萨摩诃萨。<a id="a-9"></a>名金刚藏。<a id="a-A"></a>在大众中即从座起。<a id="a-B"></a>五体投地顶礼佛足。<a id="a-C"></a>礼佛足已前白佛言。<a id="a-D"></a>世尊我有眷属十四部众一一眷属各有无量徒众。<a id="a-E"></a>相随现在会中。<a id="a-F"></a>为我驱使。<a id="a-G"></a>从昔已来曾持咒法。<a id="a-H"></a>深奥明了严秘清净。<a id="a-I"></a>是故而共赞成我法。<a id="a-J"></a>称我名为摩诃跋折罗波尼啰阇。<a id="a-K"></a>以是名故称为上首。<a id="a-L"></a>我等亦愿坚成助护佛之正法。<a id="a-M"></a>是诸眷属。<a id="a-N"></a>在我左右行列威侍。<a id="a-O"></a>说诸方便多所利益。<a id="a-P"></a>为欲降伏一切诸魔恶鬼神故。<a id="a-Q"></a>唯愿世尊证明我众。<a id="a-R"></a>听许我称眷属名字。<a id="a-S"></a>方敢称名。</p>
  <p id="aT">尔时世尊告金刚藏。<a id="a-U"></a>善哉善哉汝今愍念诸众生故。<a id="a-V"></a>称其名字我亦印可。<a id="a-W"></a>汝今随意称其名字。<a id="a-X"></a>时金刚藏蒙佛听许。<a id="a-Y"></a>称其名曰。<a id="a-Z"></a>跋折啰苏摩诃。<a id="a-a"></a>跋折啰苏皤(二合)私地(二合)迦啰。<a id="a-b"></a>跋折啰苏婆(去音)呼跋折啰迦尼矩嚧驮跋折啰阿蜜哩多军茶利。<a id="a-c"></a>跋折啰乌刍沙摩。<a id="a-d"></a>跋折啰吒诃娑。<a id="a-e"></a>是菩萨等皆居我左。<a id="a-f"></a>跋折啰摩么鸡。<a id="a-g"></a>跋折啰嚧醯多木企(平音)跋折啰商迦罗。<a id="a-h"></a>跋折啰鸯俱尸。<a id="a-i"></a>跋折啰母瑟低。<a id="a-j"></a>跋折啰施迦啰。<a id="a-k"></a>跋折啰尼蓝婆罗达啰。<a id="a-l"></a>是菩萨等皆居我右。<a id="a-m"></a>是诸会中。<a id="a-n"></a>若天若人及诸魔王并鬼神等。<a id="a-o"></a>闻是我称金刚名字。<a id="a-p"></a>各各无色皆悉默然。<a id="a-q"></a>心怀恐怖忧愁不快。<a id="a-r"></a>惧有大事恐失性命时金刚等遥知彼意。<a id="a-s"></a>虑在会中而生轻慢。<a id="a-t"></a>鬼神暴乱不遵敬法。<a id="a-u"></a>又恐谤毁堕于三途。<a id="a-v"></a>受诸苦恼。<a id="a-w"></a>而告彼言。<a id="a-x"></a>我有密意具诸法相。<a id="a-y"></a>佛已知之助成印可。<a id="a-z"></a>非是汝等所知境界。<a id="a-10"></a>是故称云秘密法藏大陀啰尼神咒法印。<a id="a-11"></a>利益无量如佛所证。<a id="a-12"></a>时佛赞言善哉善哉。<a id="a-13"></a>尔时金刚菩萨众等。<a id="a-14"></a>蒙佛赞成欢喜踊跃。<a id="a-15"></a>顶礼佛足绕佛三匝。<a id="a-16"></a>告彼一切魔鬼等言。<a id="a-17"></a>我等今以法成。<a id="a-18"></a>幸蒙十方一切诸佛同时印可利益一切。<a id="a-19"></a>汝等今者莫惊莫[懦-而+((看-目)*月)]莫起恶念。<a id="a-1A"></a>在此会中若天若人。<a id="a-1B"></a>若有沙门若婆罗门。<a id="a-1C"></a>若诸人王若天帝释。<a id="a-1D"></a>并及八部鬼神部众人非人等。<a id="a-1E"></a>若善男子善女人。<a id="a-1F"></a>及诸外道仙人众等。<a id="a-1G"></a>悉皆谛听。<a id="a-1H"></a>我今上佛难思议深秘密法藏可贵教法。<a id="a-1I"></a>汝等皆当信受共护是经。<a id="a-1J"></a>即是同于诸佛大乘妙藏希有之法。<a id="a-1K"></a>即是成就陀罗尼印神咒法门。<a id="a-1L"></a>如来慈悲设诸方便。<a id="a-1M"></a>救护一切众生之类。<a id="a-1N"></a>汝等若有故生违逆。<a id="a-1O"></a>而不随顺我正法者。<a id="a-1P"></a>破汝等头而作七分如阿梨树枝。<a id="a-1Q"></a>大众人民闻佛所说。<a id="a-1R"></a>应皆欢喜信受奉行。</p>
  <p id="a1S">画金刚藏菩萨像法</p>
  <p id="a1T">一切金刚藏菩萨像。<a id="a-1U"></a>通身黄色。<a id="a-1V"></a>而以左脚偏加。<a id="a-1W"></a>斜垂右脚。<a id="a-1X"></a>欲似下座而复起形。<a id="a-1Y"></a>在于百宝莲华座上。<a id="a-1Z"></a>如令斜身面向右视而坐。<a id="a-1a"></a>头戴七宝庄严华冠。<a id="a-1b"></a>身有重光。<a id="a-1c"></a>其像背倚宝绣枕上。<a id="a-1d"></a>其像左手屈臂覆左髀上。<a id="a-1e"></a>右手屈臂在右膝上。<a id="a-1f"></a>以手大指头指相捻。<a id="a-1g"></a>而屈中指及无名指在于掌中。<a id="a-1h"></a>小指直竖。<a id="a-1i"></a>其像颈下有宝珠璎珞。<a id="a-1j"></a>像两臂腕各着宝钏。<a id="a-1k"></a>以单素白褺络其膊上。<a id="a-1l"></a>兼二色绦附其褺上。<a id="a-1m"></a>复以宝绦系脐腰上。<a id="a-1n"></a>其绦当肚。<a id="a-1o"></a>结绦之上作一黄色。<a id="a-1p"></a>圆如钱大。<a id="a-1q"></a>以朝霞锦缦其胯上。<a id="a-1r"></a>着黄白色华褺之裙。<a id="a-1s"></a>其裙青里脚踁映露。<a id="a-1t"></a>宝绦为带以系其腰。<a id="a-1u"></a>像左右厢。<a id="a-1v"></a>各有一大侍者菩萨立莲华上。<a id="a-1w"></a>通身黄色。<a id="a-1x"></a>以朝霞锦缦于腰跨。<a id="a-1y"></a>连覆膝上。<a id="a-1z"></a>总同头戴七宝华冠。<a id="a-20"></a>其左厢侍者菩萨。<a id="a-21"></a>唯以左手屈臂。<a id="a-22"></a>近右乳房把于白拂。<a id="a-23"></a>拂头正当临左膊上。<a id="a-24"></a>右手申臂少曲在髀。<a id="a-25"></a>手指少卷。<a id="a-26"></a>臂腕有钏。<a id="a-27"></a>其右厢侍者菩萨。<a id="a-28"></a>华冠衣服与其左厢菩萨一种。<a id="a-29"></a>唯以左手屈臂。<a id="a-2A"></a>近左乳房把跋折啰。<a id="a-2B"></a>右手屈臂向上。<a id="a-2C"></a>腰间仰手手把白拂。<a id="a-2D"></a>散悬其拂拂头垂下。<a id="a-2E"></a>其像左厢。<a id="a-2F"></a>近像髀侧有一菩萨。<a id="a-2G"></a>通身碧色。<a id="a-2H"></a>于其头上出三股跋折啰形。<a id="a-2I"></a>其跋折啰下有绯缦。<a id="a-2J"></a>缦其头上。<a id="a-2K"></a>次下复有黄缦。<a id="a-2L"></a>缠头。<a id="a-2M"></a>覆脐鬓额唯出面眼。<a id="a-2N"></a>其眼睛角如带。<a id="a-2O"></a>少赤似斜看视。<a id="a-2P"></a>其像形状如嗔怒相。<a id="a-2Q"></a>以两手臂相交叉着。<a id="a-2R"></a>以右押左附入腋间。<a id="a-2S"></a>其脚偏交侧坐。<a id="a-2T"></a>竖左脚髀。<a id="a-2U"></a>其髀间出一赤蛇。<a id="a-2V"></a>绞肚及脚。<a id="a-2W"></a>髀间出头。<a id="a-2X"></a>向左臂肘。<a id="a-2Y"></a>看映像身。<a id="a-2Z"></a>其像身坐赤莲华上。<a id="a-2a"></a>其像左右厢各有四菩萨。<a id="a-2b"></a>上下皆坐而作威仪。<a id="a-2c"></a>助金刚藏降伏一切。<a id="a-2d"></a>次左上一菩萨通身黄色。<a id="a-2e"></a>头戴华冠耳有白环。<a id="a-2f"></a>其像顶后有圆赤光。<a id="a-2g"></a>以华白褺绞其右臂。<a id="a-2h"></a>向后而出左腋间上。<a id="a-2i"></a>绞络其膊。<a id="a-2j"></a>右手屈臂在右髀上。<a id="a-2k"></a>以大母指头指相捻。<a id="a-2l"></a>中指无名指屈在掌中。<a id="a-2m"></a>小指直竖。<a id="a-2n"></a>左手屈臂。<a id="a-2o"></a>横在左脚髀[桼-木+(日*木)]间。<a id="a-2p"></a>覆手把一物。<a id="a-2q"></a>物作绿色。<a id="a-2r"></a>其物向上。<a id="a-2s"></a>头少渐尖。<a id="a-2t"></a>向下渐粗方而且圆(如唐靴箄)中心一道青色。<a id="a-2u"></a>竖头向其身上。<a id="a-2v"></a>着朝霞裙偏加而坐赤莲华上。<a id="a-2w"></a>次下一菩萨通身黄色。<a id="a-2x"></a>头戴华冠作青圆光。<a id="a-2y"></a>其像两耳各有宝珰。<a id="a-2z"></a>赤裹唇白穿在耳中。<a id="a-30"></a>以华白褺袜绞。<a id="a-31"></a>肚上。<a id="a-32"></a>右手屈臂以大母指头指相捻。<a id="a-33"></a>余三指散。<a id="a-34"></a>以手覆在右乳房上。<a id="a-35"></a>左手屈臂。<a id="a-36"></a>正当押在左髀膝间。<a id="a-37"></a>仰承把前菩萨手中所把似靴箄者。<a id="a-38"></a>着朝霞裙。<a id="a-39"></a>偏跏而坐青莲华上。<a id="a-3A"></a>次下有二菩萨前后并坐。<a id="a-3B"></a>后一菩萨通身黄色。<a id="a-3C"></a>头有少许。<a id="a-3D"></a>作青圆光。<a id="a-3E"></a>耳有白环头戴鬘华。<a id="a-3F"></a>其乳房大。<a id="a-3G"></a>以华白褺横袜奶上。<a id="a-3H"></a>右手屈臂。<a id="a-3I"></a>以大母指头指相捻。<a id="a-3J"></a>三指握拳。<a id="a-3K"></a>左手屈臂舒展手掌。<a id="a-3L"></a>把前菩萨手中所把似靴箄者。<a id="a-3M"></a>着华黄褺裙。<a id="a-3N"></a>双膝跪坐赤莲华上。<a id="a-3O"></a>次前一菩萨通身黄色。<a id="a-3P"></a>回面向左。<a id="a-3Q"></a>状似共后菩萨语形。<a id="a-3R"></a>头有金线一道。<a id="a-3S"></a>绞髻作赤圆光。<a id="a-3T"></a>左一耳中穿一宝珰。<a id="a-3U"></a>状如瓦桶。<a id="a-3V"></a>赤裹白唇作赤圆光。<a id="a-3W"></a>右手屈臂近乳房侧。<a id="a-3X"></a>屈其中指及无名指在于掌中。<a id="a-3Y"></a>大指头指小指散竖。<a id="a-3Z"></a>仰其手掌。<a id="a-3a"></a>左手屈臂。<a id="a-3b"></a>以手仰在于左膝上。<a id="a-3c"></a>还承把前菩萨手中似靴箄者。<a id="a-3d"></a>其箄向身。<a id="a-3e"></a>头傍偏有似作钩形。<a id="a-3f"></a>向外少曲臂腕有钏身着朝霞裙。<a id="a-3g"></a>偏跏而坐紫莲华上。<a id="a-3h"></a>其像左厢上一菩萨。<a id="a-3i"></a>通身黄色。<a id="a-3j"></a>其头髻上以少赤色绞之。<a id="a-3k"></a>向后作赤圆光。<a id="a-3l"></a>耳有一双赤色宝物。<a id="a-3m"></a>短小如櫡。<a id="a-3n"></a>插在耳中。<a id="a-3o"></a>其物两头各有白点。<a id="a-3p"></a>以绿色褺络其膊上。<a id="a-3q"></a>着华白褺裙。<a id="a-3r"></a>映出腰间少许朝霞。<a id="a-3s"></a>左手屈臂在左膝上。<a id="a-3t"></a>仰掌向身。<a id="a-3u"></a>以大指食指两指竖。<a id="a-3v"></a>挟一跋折啰。<a id="a-3w"></a>仰其手掌。<a id="a-3x"></a>右手屈臂舒掌。<a id="a-3y"></a>才近左髀脚胫之间。<a id="a-3z"></a>交脚而坐赤莲华上。<a id="a-40"></a>次下菩萨通身红色。<a id="a-41"></a>头戴花冠作青圆光。<a id="a-42"></a>耳有白环形貌肥满。<a id="a-43"></a>身着间彩色褺。<a id="a-44"></a>缦跨。<a id="a-45"></a>又从右腋下及膊上。<a id="a-46"></a>有一道间褺。<a id="a-47"></a>向后而出。<a id="a-48"></a>绞左臂肘间。<a id="a-49"></a>右手屈臂在右膝上。<a id="a-4A"></a>手掌向身。<a id="a-4B"></a>以大指头指挟一只箭。<a id="a-4C"></a>羽向上竖。<a id="a-4D"></a>左手屈臂近其肚上。<a id="a-4E"></a>手把一块黄色宝物。<a id="a-4F"></a>两脚相拄。<a id="a-4G"></a>恭身而坐赤莲华上。<a id="a-4H"></a>次下有二菩萨前后并坐。<a id="a-4I"></a>后一菩萨通身黄色。<a id="a-4J"></a>头上有金华冠作青圆光。<a id="a-4K"></a>耳有白环。<a id="a-4L"></a>以华白褺络其膊上。<a id="a-4M"></a>右手屈臂在右膝上。<a id="a-4N"></a>舒掌向外。<a id="a-4O"></a>以手把前菩萨手中所把似靴箄者。<a id="a-4P"></a>右手屈臂向前竖之。<a id="a-4Q"></a>屈无名指竖其大指头指小指。<a id="a-4R"></a>其身上着黄华褺裙胡跪而坐赤莲华上。<a id="a-4S"></a>次前一菩萨通身黄色。<a id="a-4T"></a>头有少许黄菊华冠。<a id="a-4U"></a>右一耳中有白宝环。<a id="a-4V"></a>回面向后。<a id="a-4W"></a>状似共后菩萨语形。<a id="a-4X"></a>中乳房大。<a id="a-4Y"></a>以轻白褺络其膊上。<a id="a-4Z"></a>右手屈臂。<a id="a-4a"></a>引向外边把一黄物。<a id="a-4b"></a>其所把物状似断绳。<a id="a-4c"></a>其物两头有小菊华。<a id="a-4d"></a>相连成绦。<a id="a-4e"></a>俱垂向下。<a id="a-4f"></a>左手屈臂在于心上。<a id="a-4g"></a>手掌向外。<a id="a-4h"></a>以大母指头指相捻。<a id="a-4i"></a>中指无名两指皆屈。<a id="a-4j"></a>小指直竖。<a id="a-4k"></a>着朝霞裙。<a id="a-4l"></a>交脚而坐青莲华上。<a id="a-4m"></a>其像侧相。<a id="a-4n"></a>布以绿地。<a id="a-4o"></a>像上侧相两边。<a id="a-4p"></a>画着须陀会天。<a id="a-4q"></a>在青云间。<a id="a-4r"></a>各以华鬘两手垂把。<a id="a-4s"></a>来趣像上而作供养。<a id="a-4t"></a>其像两边有贝多树及山形等。<a id="a-4u"></a>其像华坐下着宝池。<a id="a-4v"></a>次右厢着一小童子。<a id="a-4w"></a>头戴华冠通身黄色。<a id="a-4x"></a>以杂彩褺间色缦跨峻跪而坐。<a id="a-4y"></a>将以华鬘来助供养。</p>
  <p id="a4z">金刚啰阇一切见法印咒第一</p>
  <p id="a50">仰右手掌。<a id="a-51"></a>以捺左手掌背。<a id="a-52"></a>即以右大指。<a id="a-53"></a>逆叉左小指下。<a id="a-54"></a>以左大指叉右小指上。<a id="a-55"></a>手背相着。<a id="a-56"></a>余三指皆直申博手背。<a id="a-57"></a>咒曰唵(一)跋折[口*路](二)波婆(去音)夜(三)莎诃(四)</p>
  <p id="a58">是法印咒。<a id="a-59"></a>若作金刚法。<a id="a-5A"></a>先以此法而作供养。<a id="a-5B"></a>一切金刚皆生欢喜。</p>
  <p id="a5C">金刚藏大心法印咒第二</p>
  <p id="a5D">反钩二无名指在掌中。<a id="a-5E"></a>右押左合掌。<a id="a-5F"></a>二中指二小指直竖头相拄。<a id="a-5G"></a>小曲开二头指。<a id="a-5H"></a>二大指直竖并着咒曰。</p>
  <p id="a5I">那(上音)谟(上音)啰(上音)怛那(二合)跢啰(二合)夜耶(一)那谟室旃(二合)茶跋折啰波拏曳(二)摩诃药叉斯那波多曳(三)唵(四)跋折啰战茶(五)萨婆突瑟吒(二合)安驮迦(上音六)诃(上音)那驮诃钵者思(二合上音七)唬呜吽(八)泮泮泮泮(九)</p>
  <p id="a5J">是法印咒。<a id="a-5K"></a>名金刚藏大心法印咒。<a id="a-5L"></a>一切皆用。<a id="a-5M"></a>若人欲作金刚法者。<a id="a-5N"></a>先作此印诵咒护身。<a id="a-5O"></a>一切无畏。<a id="a-5P"></a>若治一切鬼病时气牛马等患疫病之时。<a id="a-5Q"></a>于城门外作大水坛。<a id="a-5R"></a>坛中心着一大水尊受四五升许。<a id="a-5S"></a>满盛净水。<a id="a-5T"></a>以此印咒一百八遍。<a id="a-5U"></a>其坛四角安四盘食。<a id="a-5V"></a>于坛四边散种种花。<a id="a-5W"></a>其坛左右各安一柱。<a id="a-5X"></a>柱上横延绳子一条。<a id="a-5Y"></a>于其绳上悬青柳枝。<a id="a-5Z"></a>于左柱边布着一座。<a id="a-5a"></a>咒师坐上诵咒。<a id="a-5b"></a>坛中饮食尽擎弃却。<a id="a-5c"></a>将其水尊移着柱下。<a id="a-5d"></a>驱患牛马。<a id="a-5e"></a>过于坛中心。<a id="a-5f"></a>咒师取其柳枝咒。<a id="a-5g"></a>以柳枝取其尊中水。<a id="a-5h"></a>次第洒其牛马身上。<a id="a-5i"></a>其病即愈。</p>
  <p id="a5j">金刚藏结界法印咒第三</p>
  <p id="a5k">仰两手以四指相钩。<a id="a-5l"></a>仍以右钩左。<a id="a-5m"></a>即以大指。<a id="a-5n"></a>各捻自无名指甲上咒曰。</p>
  <p id="a5o">唵(一)枳唎枳唎(二)跋折啰药叉(三)盘陀盘陀(四)吽(五)诃(上)(六)</p>
  <p id="a5p">是法印咒。<a id="a-5q"></a>若作金刚法。<a id="a-5r"></a>当作此印咒。<a id="a-5s"></a>结界护持然后作法。<a id="a-5t"></a>一切无畏。<a id="a-5u"></a>若以是咒印。<a id="a-5v"></a>或咒灰水白芥子等。<a id="a-5w"></a>皆须以印印拄。<a id="a-5x"></a>咒之三遍七遍。<a id="a-5y"></a>并皆得用。<a id="a-5z"></a>若于四方及之上下。<a id="a-60"></a>所有一切诸恶鬼神。<a id="a-61"></a>悉散出去。<a id="a-62"></a>后作前印更重结界。<a id="a-63"></a>起立正面向东。<a id="a-64"></a>从身左边。<a id="a-65"></a>以左脚头在前竖着。<a id="a-66"></a>次以右脚横博左跟。<a id="a-67"></a>如丁字形而行右转。<a id="a-68"></a>每至一会一匝。<a id="a-69"></a>头时及之门户皆作金刚大嗔形势。<a id="a-6A"></a>怒眼[齒*堯]齿面作嗔色。<a id="a-6B"></a>如是三匝。<a id="a-6C"></a>后用军荼利大身法。<a id="a-6D"></a>重结其界是法成就。</p>
  <p id="a6E">金刚藏法身法印第四(亦名五股印也)</p>
  <p id="a6F">反钩二无名指在掌中。<a id="a-6G"></a>右押左合掌。<a id="a-6H"></a>以二中指二小指。<a id="a-6I"></a>直竖头相拄。<a id="a-6J"></a>二头指小曲。<a id="a-6K"></a>附中指侧。<a id="a-6L"></a>二大指直竖并着。<a id="a-6M"></a>头指来去(咒同前护身咒)</p>
  <p id="a6N">是一法印若有人受持金刚法者。<a id="a-6O"></a>日日洗浴着新净衣。<a id="a-6P"></a>而作此印诵前护身。<a id="a-6Q"></a>咒在于佛前供养一切诸佛菩萨。<a id="a-6R"></a>诸佛菩萨常生欢喜。<a id="a-6S"></a>感得十方一切金刚。<a id="a-6T"></a>常来加护助行者力。</p>
  <p id="a6U">金刚藏心法印咒第五</p>
  <p id="a6V">反叉左右头指已下四指在掌中。<a id="a-6W"></a>左大指直申。<a id="a-6X"></a>右大指屈入掌中合腕咒曰。</p>
  <p id="a6Y">唵(一)跋折啰直迦(二)三摩咩鸠鲁(轻呼三)莎诃(四)</p>
  <p id="a6Z">是法印咒。<a id="a-6a"></a>若欲作一切金刚法者。<a id="a-6b"></a>先请金刚安置坐竟。<a id="a-6c"></a>即作此印诵咒后。<a id="a-6d"></a>作金刚法者皆得有验。</p>
  <p id="a6e">金刚藏散华法印咒第六</p>
  <p id="a6f">两腕侧并二大指。<a id="a-6g"></a>各捻二小指甲上。<a id="a-6h"></a>以二无名指侧头相拄。<a id="a-6i"></a>二中指头指各直向前。<a id="a-6j"></a>磔竖不相近咒曰。</p>
  <p id="a6k">唵(一)跋折路(二)波婆(去音)夜(三)莎诃(四)</p>
  <p id="a6l">是法印咒。<a id="a-6m"></a>若欲供养金刚。<a id="a-6n"></a>无香华时。<a id="a-6o"></a>当作此印而诵咒者。<a id="a-6p"></a>一切金刚皆悉欢喜。</p>
  <p id="a6q">金刚藏吉唎法印咒第七(亦名须婆印咒唐云印王)</p>
  <p id="a6r">反叉后二指于掌中。<a id="a-6s"></a>竖二中指头相拄。<a id="a-6t"></a>两头指各屈在中指背。<a id="a-6u"></a>离中指一分许不着。<a id="a-6v"></a>并二大指。<a id="a-6w"></a>各捻中指中节上。<a id="a-6x"></a>头指来去咒曰。</p>
  <p id="a6y">唵(一)苏雄(二合去音)婆(上音)儞(二)苏雄(二合去音)婆(上音三)呜吽吽吽吽(四)泮泮泮泮(五)莎诃(六)</p>
  <p id="a6z">是法印咒。<a id="a-70"></a>若能日日在于佛前及道场所。<a id="a-71"></a>而作此印诵咒之时。<a id="a-72"></a>常得一切金刚欢喜。<a id="a-73"></a>若供养竟。<a id="a-74"></a>发遣一切佛菩萨已。<a id="a-75"></a>咒师即以右手大指与无名指。<a id="a-76"></a>捻取少灰咒之七遍。<a id="a-77"></a>用点顶上及左右膊心颈眉间发际等上。<a id="a-78"></a>名作护身。<a id="a-79"></a>一切无畏。<a id="a-7A"></a>一切鬼神不得近人。<a id="a-7B"></a>又以此印治一切鬼病。<a id="a-7C"></a>若欲卧时洗手漱口。<a id="a-7D"></a>即用此印咒三七遍。<a id="a-7E"></a>护身卧者。<a id="a-7F"></a>夜卧之处一切不畏。<a id="a-7G"></a>若人夜梦共女交通失不净者。<a id="a-7H"></a>取五色线而作咒索。<a id="a-7I"></a>一咒一结如是结满一百八结。<a id="a-7J"></a>着新净衣。<a id="a-7K"></a>用前咒索系其腰上。<a id="a-7L"></a>护身诵咒而卧眠者。<a id="a-7M"></a>即无此事。<a id="a-7N"></a>又用此法而作结界。<a id="a-7O"></a>又作此法一切欢喜。</p>
  <p id="a7P">金刚藏咒王印咒第八</p>
  <p id="a7Q">反叉后二指在掌中。<a id="a-7R"></a>并竖二中指头相拄。<a id="a-7S"></a>小曲二头指。<a id="a-7T"></a>各在二中指背。<a id="a-7U"></a>头当中指第三节背。<a id="a-7V"></a>莫着少许。<a id="a-7W"></a>并二大指头捻中指第二节。<a id="a-7X"></a>头指来去咒曰。</p>
  <p id="a7Y">唵(一)苏皤(二合)悉地(二合)迦啰(二)啰(上音)叉(初沙反三)莎诃(四)</p>
  <p id="a7Z">若咒师日日作一切供养法时。<a id="a-7a"></a>发遣已竟。<a id="a-7b"></a>以右手大指无名指。<a id="a-7c"></a>捻灰少许咒七遍已。<a id="a-7d"></a>如前点顶左膊右膊心上颈下眉间发际。<a id="a-7e"></a>而护身者一切无畏。</p>
  <p id="a7f">金刚藏大身法印咒第九</p>
  <p id="a7g">左右二手总反叉。<a id="a-7h"></a>后四指在掌中。<a id="a-7i"></a>以二大指屈入掌中。<a id="a-7j"></a>露节背。<a id="a-7k"></a>二肘向下相拄咒曰。</p>
  <p id="a7l">那(上音)谟(上音)跋折啰西(上音)若(若冶反下同)耶(一)萨婆帝哩(二合)卢迦(吉阿反)奢阇(二合)若耶(二)钵罗涉筏(二合)唎多奢闇(二合)若耶(三)跋折啰迦那迦(四)目底伽棱(轻呼)吉唎(二合)多(五)设唎(二合)啰(去音)耶(六)摩诃婆罗(去音)耶(七)摩诃毗陀(地夜反)耶(八)翳醯翳醯(九)紧之啰也栖(十)婆伽婆(上音)底(十一)跋折啰跋尼必唎(二合)曳(十二)摩诃跋折啰娑儞醯(十三)阿那(去音)夜阿那(去音)夜(十四)伽罗曳囊卑迭(十五)羝登(大登反)揭罗詌(十六)阿那(去音)夜阿那(去音)夜(十七)试揭嚂(二合下同)试揭嚂(十八)曳迟提(去音)婆(十九)那(去音)伽(二十)药叉(二十一)乾闼婆(二十二)阿素啰(二十三)迦噜荼(二十四)紧那(上音)啰(二合)(二十五)摩睺啰伽(二十六)啰刹娑(二十七)毗舍遮(二十八)鸠槃茶(二十九)忧摩陀(三十)阿婆三磨(二合)啰(三十一)毗那夜迦(三十二)布单那(三十三)夜多啰(二合)悉铁(二合)多(三十四)夜多啰(二合)怛那(二合)怛杜卑(三十五)阿那(去音)夜阿那(去音)夜(三十六)施揭嚂施揭嚂(二合上下皆同三十七)俱卢俱卢(三十八)末卢都卢(三十九)讫柳(二合)嘘拏(二合)讫柳(二合)嘘拏(二合)(四十)摩他摩他(四十一)钵他钵他(四十二)跛陀跛陀(四十三)驮(重呼)摩驮(重呼)摩(四十四)富罗富罗(四十五)娑(上音)陀(上音)娑陀(四十六)棱(轻呼)伽棱(同上)伽(四十七)阿比舍阿比舍(四十八)跋折啰西(上音)若(尼遮反四十九)阿知若(二合)波夜提(五十)莎诃(五十一)</p>
  <p id="a7m">是法印大咒。<a id="a-7n"></a>通一切用。<a id="a-7o"></a>若有人能日日洗浴。<a id="a-7p"></a>入道场内。<a id="a-7q"></a>佛菩萨前。<a id="a-7r"></a>作印诵咒供养之时。<a id="a-7s"></a>是人感得一切诸天及诸魔王及鬼神等。<a id="a-7t"></a>若闻是咒。<a id="a-7u"></a>一切皆发菩提之心。<a id="a-7v"></a>慈悲柔善不生恶念。<a id="a-7w"></a>是诸金刚威神力故。<a id="a-7x"></a>亦通疗治一切鬼病。<a id="a-7y"></a>一切诸佛菩萨等众皆大欢喜。<a id="a-7z"></a>又若病人口中血出。<a id="a-80"></a>若妇人身月水不绝日日数来。<a id="a-81"></a>印粳米咒。<a id="a-82"></a>洗取其汁。<a id="a-83"></a>汁中和蜜。<a id="a-84"></a>与妇女服即得除愈。<a id="a-85"></a>咒之三遍。</p>
  <p id="a86">金刚藏头法印第十(诵前大咒)</p>
  <p id="a87">反钩二无名指在掌中。<a id="a-88"></a>右押左合掌。<a id="a-89"></a>以二中指二小指竖头相拄。<a id="a-8A"></a>屈二头指头。<a id="a-8B"></a>以押二大指甲。</p>
  <p id="a8C">是一法印。<a id="a-8D"></a>若有人患头痛者。<a id="a-8E"></a>应作此印诵前咒。<a id="a-8F"></a>打头痛即差。</p>
  <p id="a8G">金刚藏顶法印第十一(诵前大咒)</p>
  <p id="a8H">准前头印。<a id="a-8I"></a>上唯改二头指。<a id="a-8J"></a>捻着二中指背上第三节。</p>
  <p id="a8K">是一法印。<a id="a-8L"></a>若人欲步远道行者。<a id="a-8M"></a>先私房中作此印已诵前大咒二十一遍。<a id="a-8N"></a>即以此印摩自脚底。<a id="a-8O"></a>然后行者脚即不痛。<a id="a-8P"></a>若骑马去者。<a id="a-8Q"></a>亦依前法印摩马脚。<a id="a-8R"></a>然后行者马脚不痛。</p>
  <p id="a8S">又若在道及一切处。<a id="a-8T"></a>欲吃食时。<a id="a-8U"></a>先以碗中满盛净水。<a id="a-8V"></a>兼着少食。<a id="a-8W"></a>搅水食咒。<a id="a-8X"></a>泮与鬼等一切众生悉令饱满。<a id="a-8Y"></a>数数诵咒然后去者。<a id="a-8Z"></a>一切水陆道路中贼。<a id="a-8a"></a>禽兽等难即无所畏。</p>
  <p id="a8b">金刚藏口法印第十二(诵前大咒)</p>
  <p id="a8c">准前顶印。<a id="a-8d"></a>上唯改。<a id="a-8e"></a>于二虎口中。<a id="a-8f"></a>各出二无名指头。<a id="a-8g"></a>二大指并小屈头。<a id="a-8h"></a>二头指相离。<a id="a-8i"></a>复勿着于大指头。<a id="a-8j"></a>作此印已。<a id="a-8k"></a>起以左脚指头向前。<a id="a-8l"></a>右脚指头向右。<a id="a-8m"></a>斜身而立(如唐丁字)即举此印当右乳上。<a id="a-8n"></a>莫令着乳。<a id="a-8o"></a>面向左斜。<a id="a-8p"></a>开口又大张眼。<a id="a-8q"></a>大杀怒形如金刚面。</p>
  <p id="a8r">是一法印。<a id="a-8s"></a>可用降伏一切天魔及诸外道。<a id="a-8t"></a>一切大力鬼神见者。<a id="a-8u"></a>皆生恾怕一时散灭。<a id="a-8v"></a>亦可疗治一切鬼神病者大验。</p>
  <p id="a8w">若十月十三日腊月十五日。<a id="a-8x"></a>于净室中庄严道场。<a id="a-8y"></a>而作水坛悬诸幡盖。<a id="a-8z"></a>于坛中心着一水罐。<a id="a-90"></a>满盛净水中着五谷。<a id="a-91"></a>青柏竹叶塞其罐口。<a id="a-92"></a>以绢片束。<a id="a-93"></a>然后安金刚像。<a id="a-94"></a>结界护身。<a id="a-95"></a>复安火炉。<a id="a-96"></a>取薰陆香沉水香安悉香三种。<a id="a-97"></a>捣和为丸。<a id="a-98"></a>大如小枣一千八个。<a id="a-99"></a>至日午时。<a id="a-9A"></a>咒师洗浴着新净衣。<a id="a-9B"></a>入于道场结界护身。<a id="a-9C"></a>请金刚王安置坛中。<a id="a-9D"></a>种种供养。<a id="a-9E"></a>于火炉中画作华座。<a id="a-9F"></a>于华座上请金刚王。<a id="a-9G"></a>安置座已。<a id="a-9H"></a>取上香丸。<a id="a-9I"></a>一丸一咒投火中烧。<a id="a-9J"></a>如是烧尽一千八丸。<a id="a-9K"></a>金刚像上金刚王现。<a id="a-9L"></a>问行者言汝欲何法。<a id="a-9M"></a>是时行者即把香炉。<a id="a-9N"></a>随意答者即得大验。</p>
  <p id="a9O">金刚藏降魔法。</p>
  <p id="a9P">金刚藏跋折啰法印咒第十三</p>
  <p id="a9Q">先以右手大指。<a id="a-9R"></a>捻小指无名指中指等甲上。<a id="a-9S"></a>左手亦然。<a id="a-9T"></a>相环竖二头指　咒曰。</p>
  <p id="a9U">唵(一)[虎*牛][虎*牛](二)阇(三)</p>
  <p id="a9V">是法印咒。<a id="a-9W"></a>疗一切鬼病用之大验。</p>
  <p id="a9X">金刚藏缚法印第十四(诵前大咒)</p>
  <p id="a9Y">准前顶印。<a id="a-9Z"></a>上唯改二头指。<a id="a-9a"></a>向中指后。<a id="a-9b"></a>绞头相捻着。</p>
  <p id="a9c">是一法印。<a id="a-9d"></a>若疗病时。<a id="a-9e"></a>用此印缚一切鬼神。<a id="a-9f"></a>诵前大咒鬼病即差。</p>
  <p id="a9g">金刚藏箭法印咒第十五</p>
  <p id="a9h">左右头指相逆钩之。<a id="a-9i"></a>以中指已下三指。<a id="a-9j"></a>握大指为卷。<a id="a-9k"></a>以右腕背。<a id="a-9l"></a>押左腕上。<a id="a-9m"></a>其两头指头。<a id="a-9n"></a>形如箭筈。<a id="a-9o"></a>跪地咒曰。</p>
  <p id="a9p">摩婆鸡那(去音)悉底(二合)羝跛范(布荫反一)跋折啰波(去音)尼(二)阿罗詌(三)跢侄他(四)目[仁-二+企]卑呬(喜伊反下同)尼(五)都呬尼(六)跋啰摩(去音)唎(七)富啰末唎(八)阿吒(九)末吒(十)摩吒尼(十一)都啰都啰(十二)都吒都智尼(十三)莎诃(十四)</p>
  <p id="a9q">是法印咒。<a id="a-9r"></a>若人患一切鬼病。<a id="a-9s"></a>作此印已。<a id="a-9t"></a>左膝跪地。<a id="a-9u"></a>印当痛处。<a id="a-9v"></a>咒师心中。<a id="a-9w"></a>作破鬼想。<a id="a-9x"></a>与其诵咒皆悉除差。</p>
  <p id="a9y">金刚藏槊法印咒第十六</p>
  <p id="a9z">屈右手无名指小指。<a id="a-A0"></a>以大指押甲上。<a id="a-A1"></a>中指头指直竖。<a id="a-A2"></a>左手亦尔。<a id="a-A3"></a>屈右臂。<a id="a-A4"></a>手腕覆当胸上横着。<a id="a-A5"></a>左臂直申向左。<a id="a-A6"></a>一如执槊形咒曰。</p>
  <p id="aA7">唵(一)帝哩(二合)布啰(二)那舍尼(三)莎诃(四)</p>
  <p id="aA8">是法印咒。<a id="a-A9"></a>若人患神鬼等病者。<a id="a-AA"></a>用结此印。<a id="a-AB"></a>即起以左脚斜立。<a id="a-AC"></a>如捉槊形。<a id="a-AD"></a>心作破鬼想。<a id="a-AE"></a>至心诵咒鬼病即差。</p>
  <p id="aAF">金刚藏刀法印第十七(诵前槊咒)</p>
  <p id="aAG">准前槊印。<a id="a-AH"></a>上唯改左手。<a id="a-AI"></a>屈臂向身。<a id="a-AJ"></a>当胸上横着。<a id="a-AK"></a>指头向右肩。<a id="a-AL"></a>右手申臂向上。<a id="a-AM"></a>腕向前立地。<a id="a-AN"></a>是一法印。<a id="a-AO"></a>若人患鬼神等病。<a id="a-AP"></a>当结此印。<a id="a-AQ"></a>即起立以右脚斜立。<a id="a-AR"></a>似向病儿斫之即差。</p>
  <p id="aAS">金刚藏可吒(二合)傍伽印咒第十八(亦名期克一切鬼印咒上可字全吒字半音)</p>
  <p id="aAT">以左右二手后三指。<a id="a-AU"></a>俱把卷。<a id="a-AV"></a>以大指押中指节上。<a id="a-AW"></a>头指直竖。<a id="a-AX"></a>以左手印。<a id="a-AY"></a>中立着跋折啰。<a id="a-AZ"></a>屈肘覆掌。<a id="a-Aa"></a>当心上横着。<a id="a-Ab"></a>以右手侧直竖之。<a id="a-Ac"></a>当右肩外。<a id="a-Ad"></a>起立乃左脚向左。<a id="a-Ae"></a>曲膝立之。<a id="a-Af"></a>右脚直立溢身面向左咒曰。</p>
  <p id="aAg">那(上音)谟(上音)啰(上音)怛那(二合)跢啰(二合)夜耶(一)那谟(上同)室旃(二合)茶跋折啰波拏曳(二)摩诃药叉斯那波跢曳(三)跢侄他(四)唵(五)加吒加吒(六)摩吒摩吒(七)盘阇盘阇(八)吉唎(二合)吒吉唎(二合)吒(九)阿比舍阿比舍(十)者啰者啰(十一)朱摩(去音)耶朱摩(去音)耶(十二)朱嚂讫柳(二合)嘘拏(二合)(十三)莎诃(十四)</p>
  <p id="aAh">是法印咒。<a id="a-Ai"></a>若人患鬼神病者。<a id="a-Aj"></a>当作此印。<a id="a-Ak"></a>以起嗔色。<a id="a-Al"></a>当病人前。<a id="a-Am"></a>立诵咒者。<a id="a-An"></a>是诸为病鬼神等类。<a id="a-Ao"></a>悉皆散走。</p>
  <p id="aAp">又咒钵。<a id="a-Aq"></a>时取一净铜碗。<a id="a-Ar"></a>满盛净灰。<a id="a-As"></a>咒三七遍。<a id="a-At"></a>令一小儿净洗浴已。<a id="a-Au"></a>着新净衣峻坐其上。<a id="a-Av"></a>当令两手牢捺碗唇。<a id="a-Aw"></a>咒师右手把香炉。<a id="a-Ax"></a>烧安悉香咒之弹指。<a id="a-Ay"></a>如是数数诵咒弹指。<a id="a-Az"></a>更加诃之。<a id="a-B0"></a>若欲捉贼。<a id="a-B1"></a>随所疑人坐钵四边。<a id="a-B2"></a>若钵至身更咒不去。<a id="a-B3"></a>当知此人即是贼也。<a id="a-B4"></a>如其身无。<a id="a-B5"></a>以意标记贼坐之处。<a id="a-B6"></a>所咒之钵随意住处知即是贼。<a id="a-B7"></a>若总不知处。<a id="a-B8"></a>随钵至处知即是贼。</p>
  <p data-pb></p>
  <h2 id="aB9">金刚藏眷属法印咒品第二(丹无第二)</h2>
  <p id="aBA">金刚摩磨(去音)鸡法印咒第十九(名金刚母丹第一)</p>
  <p id="aBB">以二无名指头指。<a id="a-BC"></a>各右押左屈在掌中。<a id="a-BD"></a>二小指各并直竖头相拄。<a id="a-BE"></a>以二大指齐并竖之。<a id="a-BF"></a>勿令与头指相着。<a id="a-BG"></a>大指来去咒曰。</p>
  <p id="aBH">唵(一)孤兰怛哩(二)盘陀盘陀(三)莎诃(四)</p>
  <p id="aBI">是法印咒。<a id="a-BJ"></a>名为金刚母法。<a id="a-BK"></a>若作金刚法。<a id="a-BL"></a>乃至欲作军茶利等金刚法者。<a id="a-BM"></a>先请此母安置供养。<a id="a-BN"></a>即得一切金刚欢喜行法有验。</p>
  <p id="aBO">摩磨鸡法幢印第二十(丹第二不见咒)</p>
  <p id="aBP">左右中指以下三指。<a id="a-BQ"></a>屈在掌中。<a id="a-BR"></a>左头指少曲竖。<a id="a-BS"></a>右头指大曲竖。<a id="a-BT"></a>头离大指二分许。<a id="a-BU"></a>并竖二大指。</p>
  <p id="aBV">摩磨鸡戟印第二十一(丹第三不见咒)</p>
  <p id="aBW">左右头指中指小指。<a id="a-BX"></a>反叉在掌右押左曲竖。<a id="a-BY"></a>二无名指头相拄。<a id="a-BZ"></a>二大指向外相叉。<a id="a-Ba"></a>右押左合腕。</p>
  <p id="aBb">金刚母瑟羝法印咒第二十二(丹第四亦名金刚儿法亦名使者法亦名摩帝那法)</p>
  <p id="aBc">以两手相背。<a id="a-Bd"></a>以右腕押左腕。<a id="a-Be"></a>以头指中指无名指。<a id="a-Bf"></a>各押大指为卷。<a id="a-Bg"></a>两手俱同。<a id="a-Bh"></a>以二小指逆相拓绞咒曰。</p>
  <p id="aBi">那(上音)谟(上音)啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉栖那波跢曳(三)摩羝跋折唎(四)跋折唎尼(五)跋折啰嚟(六)三摩(去音)罗(七)三摩(去音)炎(八)毗离毗离(九)支离支离(十)主噜主噜(十一)加吒加吒(十二)那(上音)谟(上音)苏都(二合)羝(十三)摩诃社地阿目剑迷(十四)羯网俱(上音)嚧(十五)诃(上音)那诃(上音)那(十六)驮(去音)诃驮(去音)诃(十七)般者般者(十八)跋折啰驮(去音)唎(十九)跋折哩尼(二十)虎噜虎噜(二十一)悉陀室旃(二合)茶(二十二)跋折啰傍(去音)尼(二十三)啰(上音)怛若(二合)波夜提(二十四)莎诃(二十五)</p>
  <p id="aBj">是法印咒。<a id="a-Bk"></a>名为金刚儿法。<a id="a-Bl"></a>若有人能日日诵是咒。<a id="a-Bm"></a>满十万遍者。<a id="a-Bn"></a>当于道场作四肘水坛。<a id="a-Bo"></a>其坛无门。<a id="a-Bp"></a>于坛中心作一华座安母瑟羝金刚。<a id="a-Bq"></a>着五水罐。<a id="a-Br"></a>四角各一中心一罐。<a id="a-Bs"></a>其罐口中。<a id="a-Bt"></a>皆以柏叶梨枝塞之。<a id="a-Bu"></a>以生绢三尺束其柏叶。<a id="a-Bv"></a>唯烧安悉香。<a id="a-Bw"></a>然十盏灯。<a id="a-Bx"></a>种种饮食共盛十盘。<a id="a-By"></a>坛西面外如近南边。<a id="a-Bz"></a>安着火炉。<a id="a-C0"></a>胡麻稻谷华相和。<a id="a-C1"></a>烧之供养。<a id="a-C2"></a>请母瑟羝安置座已。<a id="a-C3"></a>咒师手把胡麻等物。<a id="a-C4"></a>诵咒一遍一投火中。<a id="a-C5"></a>如是数满一千八遍。<a id="a-C6"></a>即得灵验。<a id="a-C7"></a>一切鬼病亦悉除愈。<a id="a-C8"></a>如不差者三日作法。<a id="a-C9"></a>第三日夜缚三草篆。<a id="a-CA"></a>其草篆中多插松明。<a id="a-CB"></a>与作大法。<a id="a-CC"></a>种种法尽。<a id="a-CD"></a>将其病人至于宽处。<a id="a-CE"></a>面向西坐。<a id="a-CF"></a>咒师把草以拄取火。<a id="a-CG"></a>急急诵咒咒声莫绝。<a id="a-CH"></a>把火右绕病人三匝。<a id="a-CI"></a>令病人举头看咒师。<a id="a-CJ"></a>咒师两手把火。<a id="a-CK"></a>面作嗔色。<a id="a-CL"></a>至心诵咒。<a id="a-CM"></a>以草火略病人头上。<a id="a-CN"></a>窜过后更续拄火。<a id="a-CO"></a>度与咒师。<a id="a-CP"></a>咒师把取依前绕窜。<a id="a-CQ"></a>尽三草竟。<a id="a-CR"></a>其病当时决定即差。<a id="a-CS"></a>与作护身。<a id="a-CT"></a>若是鬼神病无不差者。<a id="a-CU"></a>如不差者即是业报也。</p>
  <p id="aCV">金刚商迦罗大心法印咒第二十三(丹第五此是金刚藏大女法印有十咒有四)</p>
  <p id="aCW">反叉两手中指以下三指。<a id="a-CX"></a>在掌中右押左。<a id="a-CY"></a>并竖二大指。<a id="a-CZ"></a>附着右中指上。<a id="a-Ca"></a>以二头指。<a id="a-Cb"></a>双屈中节。<a id="a-Cc"></a>头相去一分许。<a id="a-Cd"></a>不相到。<a id="a-Ce"></a>又去二大指亦一分许。<a id="a-Cf"></a>不相着头指。<a id="a-Cg"></a>合腕。<a id="a-Ch"></a>大指来去咒曰。</p>
  <p id="aCi">那(上音)谟啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉(初沙反下同)栖那波跢曳(三)那(上音)谟跋折啰商迦罗(去音)耶(四)拔折啰波尼(去音)写(五)磨(去音)怛[口*梨](二合)怛写那无悉讫梨(三合)埵(六)一昙阿毗舍南(七)跛啰(二合)薄叉咩(长音八)曳那毗勤叉(九)阿毗室哩(二合)底(十)跛罗耆婆(十一)醯(上音)哩跋折梨(十二)徙哩跋折[口*梨](十三)阿那(去音)夜跋折[口*梨](十四)悉怖(二合)吒耶拔折[口*梨]那(十五)啰(上音)叉啰(上音)叉(十六)么么(十七自名)阿谟迦(上音)写(十八他名)徙殿睹曼跢啰(二合)跛陀(十九)莎诃(二十)</p>
  <p id="aCj">是法印咒。<a id="a-Ck"></a>名为金刚藏大女心法。<a id="a-Cl"></a>若有人能受持者。<a id="a-Cm"></a>可于佛前日日烧香。<a id="a-Cn"></a>供养诵咒满十万遍。<a id="a-Co"></a>得种种利益。<a id="a-Cp"></a>亦能除灭一切诸病。<a id="a-Cq"></a>悉皆有验。</p>
  <p id="aCr">又商迦罗心法咒第二十四(丹第六用前印)</p>
  <p id="aCs">咒曰。</p>
  <p id="aCt">唵(一)拔折啰(二)跋折唎儞(三)婆伽婆(去音)底(四)跛折啰商迦礼醯(上音五)盘陀盘陀(六)僧伽吒耶(七)跋多啰啰(上音)帝(八)莎诃(九)</p>
  <p id="aCu">是一法咒。<a id="a-Cv"></a>若人欲作商迦罗法及疗病者。<a id="a-Cw"></a>日日供养烧安悉香。<a id="a-Cx"></a>亦着饼果种种盛盘。<a id="a-Cy"></a>至夜然灯。<a id="a-Cz"></a>于道场中即作身印。<a id="a-D0"></a>应当至心诵此咒。<a id="a-D1"></a>满一百万遍。<a id="a-D2"></a>其法即成。<a id="a-D3"></a>后但欲用。<a id="a-D4"></a>举心作印诵咒即来。<a id="a-D5"></a>若不遣去。<a id="a-D6"></a>终不去离。<a id="a-D7"></a>若欲发遣。<a id="a-D8"></a>须诵此咒发遣。<a id="a-D9"></a>即知大大有验。</p>
  <p id="aDA">商迦罗小心法印咒第二十五(丹第七)</p>
  <p id="aDB">仰右手四指。<a id="a-DC"></a>屈密相着。<a id="a-DD"></a>以大指近头指相附。<a id="a-DE"></a>一如盛水不漏咒曰。</p>
  <p id="aDF">唵折跋啰商迦(上音)里(二)诃(上音)那(上音)诃(上音)那(上音三)盘陀盘陀(四)讫柳(二合)嘘拏(二合)讫柳(二合)嘘拏(二合)(五)吽(六)泮泮(七)莎诃(八)</p>
  <p id="aDG">是法印咒。<a id="a-DH"></a>若有人卒得鬼病。<a id="a-DI"></a>不知好恶痛痒之处。<a id="a-DJ"></a>以印盛水诵咒七遍已。<a id="a-DK"></a>泮打病人面及心上。<a id="a-DL"></a>但有痛处皆得除愈。<a id="a-DM"></a>其人便得苏息平复如故。<a id="a-DN"></a>大大有验。</p>
  <p id="aDO">商迦罗法身印第二十六(丹第八诵前小心咒)</p>
  <p id="aDP">反叉两手中指无名指小指。<a id="a-DQ"></a>右押左在掌中。<a id="a-DR"></a>并竖二大指。<a id="a-DS"></a>又屈二头指中节。<a id="a-DT"></a>头相拄。<a id="a-DU"></a>以押二大指头合腕。<a id="a-DV"></a>大指来去。</p>
  <p id="aDW">是一法印。<a id="a-DX"></a>若人欲作商迦罗法。<a id="a-DY"></a>先作此印诵前小心咒。<a id="a-DZ"></a>以印护身。<a id="a-Da"></a>然后方作余法。<a id="a-Db"></a>无畏亦得诸验。</p>
  <p id="aDc">商迦罗头法印第二十七(丹第九从此以后五印皆诵前大心咒若作坛时即诵后大咒有验)</p>
  <p id="aDd">准前身印。<a id="a-De"></a>上唯改二头指头。<a id="a-Df"></a>右押左。<a id="a-Dg"></a>侧着左大指上合腕。</p>
  <p id="aDh">是一法印。<a id="a-Di"></a>若有人病头痛者。<a id="a-Dj"></a>作此法印印其痛处。<a id="a-Dk"></a>数数咒之。<a id="a-Dl"></a>后用柳枝打病即差。</p>
  <p id="aDm">商迦罗锁法印第二十八(丹第十)</p>
  <p id="aDn">准前身印。<a id="a-Do"></a>上唯改各屈二头指。<a id="a-Dp"></a>甲背相着。<a id="a-Dq"></a>即于二大指背上。<a id="a-Dr"></a>着之合腕。</p>
  <p id="aDs">是一法印。<a id="a-Dt"></a>若有人被鬼神著者。<a id="a-Du"></a>作此法印诵咒。<a id="a-Dv"></a>锁着一切鬼神。<a id="a-Dw"></a>其病即差。</p>
  <p id="aDx">商迦罗疗病法印第二十九(丹第十一)</p>
  <p id="aDy">准前身印。<a id="a-Dz"></a>上唯改各屈二头指甲相着。<a id="a-E0"></a>又以二大指。<a id="a-E1"></a>并押于二头指侧上合腕。</p>
  <p id="aE2">是一法印。<a id="a-E3"></a>若有人患一切鬼病。<a id="a-E4"></a>即作此印诵咒疗之。<a id="a-E5"></a>其病速差。</p>
  <p id="aE6">商迦罗缚一切鬼法印第三十(丹第十二)</p>
  <p id="aE7">准前身印。<a id="a-E8"></a>上唯改申二中指。<a id="a-E9"></a>头相着。<a id="a-EA"></a>二大指并竖。<a id="a-EB"></a>二头指各屈中节。<a id="a-EC"></a>头相拄。<a id="a-ED"></a>以押大指头上合腕。</p>
  <p id="aEE">是一法印。<a id="a-EF"></a>若有人患心腹刺痛。<a id="a-EG"></a>以此法印至心系念。<a id="a-EH"></a>印其痛处一心诵咒。<a id="a-EI"></a>一切鬼神皆死病差。</p>
  <p id="aEJ">商迦罗大结界法印第三十一(丹第十三)</p>
  <p id="aEK">准前身印。<a id="a-EL"></a>上唯改开头指。<a id="a-EM"></a>小曲竖之。<a id="a-EN"></a>如牛角形。</p>
  <p id="aEO">是一法印。<a id="a-EP"></a>若有作坛供养疗病。<a id="a-EQ"></a>手结是印。<a id="a-ER"></a>从坛西门却退而行。<a id="a-ES"></a>即以此印抱于左膝。<a id="a-ET"></a>一脚绕坛行至一角。<a id="a-EU"></a>即旋一匝。<a id="a-EV"></a>四角皆然。<a id="a-EW"></a>次入坛中心。<a id="a-EX"></a>以头指相拄作印。<a id="a-EY"></a>印坛中心。<a id="a-EZ"></a>诵小心咒七遍已。<a id="a-Ea"></a>后作军茶利法。<a id="a-Eb"></a>一切无畏。</p>
  <p id="aEc">商迦罗罥索法印第三十二(丹第十四诵前小心咒)</p>
  <p id="aEd">准前结界印。<a id="a-Ee"></a>上唯改各屈二头指。<a id="a-Ef"></a>其头各入于大指内根底合腕。</p>
  <p id="aEg">金刚商迦罗大咒第三十三(丹第十五)</p>
  <p id="aEh">咒曰。</p>
  <p id="aEi">那(上音)谟(上音)啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉栖那波跢曳(三)那(上音)谟(上音)跋折啰商迦罗(去音)耶(四)迟泮多跢耶(五)摩诃婆罗(去音)耶(六)毗陀(地耶反)啰阇(上音)耶(七)婆(二合)罗涉婆(二合)哩多(八)摩诃迦利曳(九)赞檀那陀摩迦露摩(上音)曳(十)难地鸡湿婆(二合)啰(十一)商俱吒(二合)羯剌那(十二)比唎(二合)耶曳(十三)毗陵岐唎致么(十四)奴知(二合)若跢曳(十五)提婆(十六)那(去音)伽(十七)药叉(十八)乾闼婆(十九)阿素啰(二十)伽[口*路]罗(二十一)紧那(去音)啰(二十二)摩休啰(上音)伽(二十三)[口*梨]师伽(去音)那(二十四)布自多(去音)曳(二十五)阿徙母娑罗(二十六)跋折啰婆(去音)罗首波赊(二十七)苛吒(二合)谤伽(二十八)侄唎(二合)首罗(二十九)赊吉羝(二合)(三十)佉頞伽(二合)波赊(三十一)婆啰(二合)输诃(上音)悉多(二合去)曳(三十二)婆衍那伽(去音)曳(三十三)侄哩(二合)儞跢啰曳(三十四)遮咄波多啰(二合去)曳(三十五)遮咄邓瑟吒(二合)吒吒曳(三十六)乌噜陀鸡师曳(三十七)婆罗涉婆哩(二合)多(三十八)儞多罗曳(三十九)尸皤(二合)娑(去音)那婆私儞曳(四十)迦婆罗诃悉陀(二合去)曳(四十一)部多闭[口*例](二合)多(四十二)茶枳尼毗[口*梨](二合)夜曳(四十三)夜摩婆岐儞曳(四十四)伽迦(上音)那昨[口*梨]儞曳(四十五)期罗于瑳迟迦曳(四十六去音)啰嚧迟啰(四十七)婆娑奴立多(上音四十八)伽怛唎(二合)曳(四十九)那(去音)啰那(去音)唎(五十)波首摩醯(去音)赊(五十一)婆娑(长引)悉痴(痴阿反二合)末侘(茶诃反五十二)斫迦唎(二合)拏(五十三)迦婆罗诃悉陀(二合去)曳(五十四)思蝇(二合)伽(五十五)毗耶(二合)羯(二合)(五十六)地比迦(五十七)摩利谢噜噜迦(五十八)婆休毗比陀(五十九)羯唎多(六十)部多波罗诃悉多(二合)(六十一)吒诃婆那陀(去音)曳(六十二)摩达唎(二合)伽那(六十三)布自多(去音)曳(六十四)那么悉羝(六十五)翳(去音)醯翳(去音)醯(六十六)婆伽婆(去音)帝(六十七)跋折啰谤儞摩羝那(六十八)跋折啰写那摩羝那(六十九)跋折啰设儞摩羝那(七十)跋折啰央俱(去音)施摩羝那(七十一)跋折啰谤尼摩羝那(七十二)跋折啰商迦啰耶毗知耶(二合)摩羝那(七十三)跋折啰商迦罗毗知耶(二合)啰阇摩羝那(七十四)登施摩(二合)罗(七十五)三么焰婆伽婆(去音)帝(七十六)萨多陀吉唎担(七十七)倍娑量怛他伽(上音)多(七十八)娑弥辈(七十九)提婆(八十)那(去音)伽(八十一)药叉(八十二)乾闼婆(八十三)阿素啰(八十四)伽[口*路]罗(八十五)紧那(上音)罗(八十六)摩休啰(上音)伽(八十七)悉驮毗知耶(二合)陀啰(八十八)三摩婆曳(八十九)担三摩罗醯(九十)羝那萨羝那(九十一)羝那三摩曳那(上音)醯(九十二)婆伽婆帝(九十三)伽罗赊(九十四)伽罗赊(九十五)伽罗赊(九十六)羯吒(九十七)羯吒(九十八)羯吒(九十九)么吒(一百)么吒(一百一)么吒(一百二)泮(一百三)泮(一百四)泮(一百五)跋折啰商迦罗耶(一百六)莎诃(一百七)素跋折啰商迦罗耶(一百八)莎诃(一百九)迦利曳(一百十)莎诃(一百十一)摩诃迦利曳(一百十二)莎诃(一百十三)迦唎迦唎(一百十四)摩诃迦唎曳(一百十五)莎诃(一百十六)摩利曳(一百十七)莎诃(一百十八)摩诃摩利曳(一百十九)莎诃(一百二十)摩利摩利(一百二十一)摩诃摩利曳(一百二十二)莎诃(一百二十三)翳(去音)醯翳(去音)醯(一百二十四)婆伽婆(去音)帝(一百二十五)跋折啰商迦礼(一百二十六)施迦嚂(一百二十七)伊昙咩(一百二十八)羯网俱噜(一百二十九)跋折啰商迦罗(一百三十)阿知若(若冶反二合)波夜底(一百三十一)莎诃(一百三十二句)</p>
  <p id="aEj">是大法咒。<a id="a-Ek"></a>用前五印作法受持。<a id="a-El"></a>即得成办。<a id="a-Em"></a>若诸持戒行者。<a id="a-En"></a>能发慈悲怜愍一切。<a id="a-Eo"></a>广为救护可立道场。<a id="a-Ep"></a>日日洗浴着新净衣。<a id="a-Eq"></a>对佛菩萨前设弘誓愿。<a id="a-Er"></a>愿我救度一切众生。<a id="a-Es"></a>及能拔除自身苦恼。<a id="a-Et"></a>启白已竟烧安悉香。<a id="a-Eu"></a>及着华水饼果油灯种种供养。<a id="a-Ev"></a>以至诚心七日七夜诵此大咒。<a id="a-Ew"></a>及以时时作前五印数数忏悔。<a id="a-Ex"></a>日满以后即记遍数。<a id="a-Ey"></a>要数满足十万遍。<a id="a-Ez"></a>掐珠为记。<a id="a-F0"></a>遍数满已。<a id="a-F1"></a>然后取日作受法坛。<a id="a-F2"></a>供养作法竟。<a id="a-F3"></a>于后即得种种有验。</p>
  <p id="aF4">商迦罗受法坛。</p>
  <p id="aF5">若人欲得跋折啰商迦罗验者。<a id="a-F6"></a>先日日作种种供养。<a id="a-F7"></a>烧安悉香。<a id="a-F8"></a>请商迦罗安置坐竟。<a id="a-F9"></a>当诵心咒满十万遍。<a id="a-FA"></a>发愿救护一切众生。<a id="a-FB"></a>然后豫觅清净之处。<a id="a-FC"></a>置立道场一如上法。<a id="a-FD"></a>其法当取月十五日。<a id="a-FE"></a>香汤洗浴着新净衣。<a id="a-FF"></a>于道场所悬诸幡盖。<a id="a-FG"></a>及供养具华香等物备办已竟。<a id="a-FH"></a>其道场中作四肘坛。<a id="a-FI"></a>用白赤黑三色作之。<a id="a-FJ"></a>坛中心安商迦罗像。<a id="a-FK"></a>若无像者。<a id="a-FL"></a>作印请唤商迦罗。<a id="a-FM"></a>坐莲华座上。<a id="a-FN"></a>安置亦得。<a id="a-FO"></a>或于地上画着亦得。<a id="a-FP"></a>东方画着跋折罗形。<a id="a-FQ"></a>北方画着铁连锁形。<a id="a-FR"></a>南方画着可吒谤伽印形。<a id="a-FS"></a>其印形者。<a id="a-FT"></a>画作人面形。<a id="a-FU"></a>其面头上画着跋折啰形。<a id="a-FV"></a>立着头上。<a id="a-FW"></a>勿作其身形代其。<a id="a-FX"></a>身者画作杖形其杖。<a id="a-FY"></a>头上着彼面形。<a id="a-FZ"></a>作其杖形如锡杖茎。<a id="a-Fa"></a>其面头上画作头发。<a id="a-Fb"></a>散垂下之。<a id="a-Fc"></a>右耳画着金钏。<a id="a-Fd"></a>形如坛法上火天神面上着金钏。<a id="a-Fe"></a>似细腰鼓。<a id="a-Ff"></a>西方安咒师座。<a id="a-Fg"></a>于其坛上安八盘食。<a id="a-Fh"></a>种种上味饮食共盛。<a id="a-Fi"></a>灯十二盏水罐九口。<a id="a-Fj"></a>其罐各别满盛净水。<a id="a-Fk"></a>用青柏叶梨枝竹叶塞其罐口。<a id="a-Fl"></a>各以三尺生绢系枝。<a id="a-Fm"></a>其坛中心着一水罐。<a id="a-Fn"></a>四门四角各着一罐。<a id="a-Fo"></a>坛西门南安一火炉。<a id="a-Fp"></a>颇俱木柴取两三朿(唐云谷木)胡麻粳米酥蜜相和。<a id="a-Fq"></a>用前心咒一百八遍。<a id="a-Fr"></a>亦用此咒咒安悉香一百八遍。<a id="a-Fs"></a>拟烧供养。<a id="a-Ft"></a>种种办已。<a id="a-Fu"></a>月十五日。<a id="a-Fv"></a>咒师更以香汤洗浴着新净衣。<a id="a-Fw"></a>入道场中作印护身结界已竟。<a id="a-Fx"></a>烧香发愿法事已讫。<a id="a-Fy"></a>作印诵咒。<a id="a-Fz"></a>请商迦罗金刚安置。<a id="a-G0"></a>即以种种香华供养。<a id="a-G1"></a>作供养竟。<a id="a-G2"></a>更请商迦罗坐火炉中。<a id="a-G3"></a>咒师心想。<a id="a-G4"></a>于火炉中有大莲华。<a id="a-G5"></a>商迦罗身坐莲华上。<a id="a-G6"></a>作是想已。<a id="a-G7"></a>取前所咒胡麻粳米酥蜜食等。<a id="a-G8"></a>于火炉中然颇俱柴。<a id="a-G9"></a>少分取前所和胡麻等物。<a id="a-GA"></a>一咒一烧。<a id="a-GB"></a>如是烧咒一百八遍。<a id="a-GC"></a>又咒安悉香。<a id="a-GD"></a>一咒一烧如是烧满一百八遍。<a id="a-GE"></a>后烧酥蜜一咒一烧一百八遍。<a id="a-GF"></a>如是香华香水等物。<a id="a-GG"></a>种种饮食供养已竟。<a id="a-GH"></a>其道场西。<a id="a-GI"></a>去坛可有三四步地。<a id="a-GJ"></a>作一水坛。<a id="a-GK"></a>其坛之上着一床子。<a id="a-GL"></a>令受法人坐床子上。<a id="a-GM"></a>即擎水罐灌。<a id="a-GN"></a>其顶上。<a id="a-GO"></a>令受法人心口发愿。<a id="a-GP"></a>愿我弟子某甲。<a id="a-GQ"></a>当行商迦罗金刚法。<a id="a-GR"></a>救护一切众生之类。<a id="a-GS"></a>愿诸金刚。<a id="a-GT"></a>皆赐弟子某甲种种信验。<a id="a-GU"></a>发是愿已。<a id="a-GV"></a>即与护身着新净衣。<a id="a-GW"></a>将入道场三礼佛讫。<a id="a-GX"></a>更与护身作印诵咒发遣已竟。<a id="a-GY"></a>从此以后种种用之皆得效验。<a id="a-GZ"></a>若欲疗病。<a id="a-Ga"></a>犹如猛火烧于干草。<a id="a-Gb"></a>若汤沃雪有如是力。</p>
  <p id="aGc">咒师若欲治病者。<a id="a-Gd"></a>于病人边作二肘水坛。<a id="a-Ge"></a>咒白芥子散于十方结界。<a id="a-Gf"></a>坛中心着一盘饼食。<a id="a-Gg"></a>着一钵饭一钵净水。<a id="a-Gh"></a>病人于坛西门边住。<a id="a-Gi"></a>面向东坐。<a id="a-Gj"></a>咒师手把白芥子。<a id="a-Gk"></a>咒三七遍以打病人头上。<a id="a-Gl"></a>然后火烧白芥子。<a id="a-Gm"></a>并咒三七遍已。<a id="a-Gn"></a>更诵大咒。<a id="a-Go"></a>以柳枝打病人者。<a id="a-Gp"></a>其病即差。<a id="a-Gq"></a>若一日不差三日作法。<a id="a-Gr"></a>决定即差(从此以下央俱施法)</p>
  <p id="aGs">金刚央俱施法身印咒第三十四(丹第十六名金刚藏小女法有七印唯有二咒)</p>
  <p id="aGt">反叉二无名指二小指。<a id="a-Gu"></a>在于掌中。<a id="a-Gv"></a>竖二中指头相拄。<a id="a-Gw"></a>以二头指[打-丁+必]在二中指背后。<a id="a-Gx"></a>当第三节下头相拄。<a id="a-Gy"></a>并二大指。<a id="a-Gz"></a>各附中指上合腕。<a id="a-H0"></a>大指来去咒曰。</p>
  <p id="aH1">那(上音)谟(上音)啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉栖那波跢曳(三)唵(四)跋折啰央俱施(五)阿迦(上音)茶(六)毗迦(上音)茶(七)阿迦[口*梨]沙(上音)耶(八)跋折啰央俱施那(九)莎诃(十)</p>
  <p id="aH2">是法印咒。<a id="a-H3"></a>名为金刚王小女法身印咒。<a id="a-H4"></a>若人欲作央俱施法事供养者。<a id="a-H5"></a>先以此印。<a id="a-H6"></a>诵咒护身及结界已。<a id="a-H7"></a>又作是印即诵此咒。<a id="a-H8"></a>请央俱施坐。<a id="a-H9"></a>种种供养。<a id="a-HA"></a>即得一切金刚欢喜。</p>
  <p id="aHB">央俱施口法印第三十五(丹第十七诵后大咒)</p>
  <p id="aHC">以左右小指。<a id="a-HD"></a>内双直竖右无名指。<a id="a-HE"></a>[打-丁+必]在左无名及中指背已。<a id="a-HF"></a>即向头指中指岐间入。<a id="a-HG"></a>又以左无名指。<a id="a-HH"></a>从右中指无名指岐间出之。<a id="a-HI"></a>即入食指中指间。<a id="a-HJ"></a>二中指直竖头相拄。<a id="a-HK"></a>二食指各屈。<a id="a-HL"></a>钩无名指头。<a id="a-HM"></a>并二大指。<a id="a-HN"></a>直竖头相拄。<a id="a-HO"></a>与二小指相离半寸许。</p>
  <p id="aHP">是一法印。<a id="a-HQ"></a>制伏一切鬼神言语妄说谄曲。<a id="a-HR"></a>作此印已诵后大咒。<a id="a-HS"></a>更不敢语神病即差。</p>
  <p id="aHT">央俱施牙法印第三十六(丹第十八亦名急缚鬼印)</p>
  <p id="aHU">并竖二小指头相着。<a id="a-HV"></a>反叉二无名指。<a id="a-HW"></a>在于掌中右押左。<a id="a-HX"></a>头向虎口出。<a id="a-HY"></a>并竖二中指头相着各。<a id="a-HZ"></a>[打-丁+必]二头指。<a id="a-Ha"></a>在中指背上。<a id="a-Hb"></a>头当第三节捻之并竖二大指合腕。</p>
  <p id="aHc">是一法印。<a id="a-Hd"></a>有人病患。<a id="a-He"></a>所有痛处。<a id="a-Hf"></a>当作此印诵后大咒。<a id="a-Hg"></a>以印痛处其病即差。</p>
  <p id="aHh">央俱施钩法印第三十七(丹第十九诵前心咒)</p>
  <p id="aHi">屈左右二小指于掌内。<a id="a-Hj"></a>以大指押其甲上。<a id="a-Hk"></a>直申中指。<a id="a-Hl"></a>才屈头指附中指侧上举臂。<a id="a-Hm"></a>当眼耳中间。<a id="a-Hn"></a>指头横着向前勿着面。</p>
  <p id="aHo">是一法印。<a id="a-Hp"></a>若有鬼神难调屈伏。<a id="a-Hq"></a>不受追唤者。<a id="a-Hr"></a>当立地作印。<a id="a-Hs"></a>诵前心咒七遍追唤。<a id="a-Ht"></a>应声而至。<a id="a-Hu"></a>到已任为别法。<a id="a-Hv"></a>示语降伏。<a id="a-Hw"></a>事了然后发遣。<a id="a-Hx"></a>持法之人必须解此。<a id="a-Hy"></a>其法印咒于师大要。</p>
  <p id="aHz">央俱施索法印第三十八(丹第二十诵后大咒)</p>
  <p id="aI0">二手掌相背着。<a id="a-I1"></a>以二无名指相交。<a id="a-I2"></a>申之如绳。<a id="a-I3"></a>二中指亦尔。<a id="a-I4"></a>二小指各屈如钩。<a id="a-I5"></a>又各屈二大指。<a id="a-I6"></a>更屈二头指。<a id="a-I7"></a>各钩二大指上。<a id="a-I8"></a>状如钩形是一法印。<a id="a-I9"></a>若有鬼神。<a id="a-IA"></a>心生违逆不从佛法者。<a id="a-IB"></a>先应用前钩印唤来。<a id="a-IC"></a>来已即当作此印法诵后大咒。<a id="a-ID"></a>缚之勘问。<a id="a-IE"></a>鬼神皆伏不敢纵暴是法大验。</p>
  <p id="aIF">央俱施口印第三十九(丹第二十一亦名解放印)</p>
  <p id="aIG">以二小指。<a id="a-IH"></a>内双直竖。<a id="a-II"></a>右无名指。<a id="a-IJ"></a>[打-丁+必]左无名指中指背。<a id="a-IK"></a>向头指中指岐间入。<a id="a-IL"></a>左无名指。<a id="a-IM"></a>从右中指无名指间出之。<a id="a-IN"></a>即入食指中指岐间入。<a id="a-IO"></a>二中指直竖头相拄。<a id="a-IP"></a>二食指各屈。<a id="a-IQ"></a>钩无名指头。<a id="a-IR"></a>并二大指。<a id="a-IS"></a>直竖头相拄。<a id="a-IT"></a>与小指离半寸许(是印与前不空罥索口印无别)是一法印。<a id="a-IU"></a>欲解放其前所缚鬼。<a id="a-IV"></a>用前心咒放之。</p>
  <p id="aIW">央俱施疗病法印大咒第四十(丹第二十二亦名缚鬼印诵后大咒)</p>
  <p id="aIX">准前身印。<a id="a-IY"></a>上唯改二头指。<a id="a-IZ"></a>各当中指第二节前文。<a id="a-Ia"></a>着之。<a id="a-Ib"></a>又各屈二大指头。<a id="a-Ic"></a>入掌中合腕是一法印。<a id="a-Id"></a>若欲降伏一切鬼神。<a id="a-Ie"></a>及欲疗治一切病者。<a id="a-If"></a>当作此印印其病处。<a id="a-Ig"></a>诵后大咒七遍。<a id="a-Ih"></a>即差。</p>
  <p id="aIi">央俱施大咒咒曰。</p>
  <p id="aIj">那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波拏曳(二)摩诃药叉栖那波跢曳(三)唵(四)跋折啰央俱施(五)迦比罗鸡施(六)跢智跢智(七)遮智遮智(八)粗智母智儞(九)迦嚧迦(上音)知(十)摩嚧迦(上音)知(十一)武知跋折唎(十二)摩诃毗住噜例(十三)豆鸠豆鸠(十四)素武素武(十五)素噜素噜(十六)娑啰娑啰(十七)毗娑啰毗娑啰(十八)呜吽呜[合*牛](十九)呜[合*牛]呜[合*牛](二十)泮泮泮泮(二十一)郁住呼(二合)迟羝(二十二)诃罗诃罗(二十三)凭(比应反)伽(去音)例(二十四)遮智毗遮智(二十五)娑婆(去音)罗(二十六)毗狄(去音)例萨婆地婆那(去音)伽(二十七)波啰(二合)诃啰(去音)那(二十八)么夜三么地(二十九)[口*梨]地(二合)陀翼计治(二合下同三十)素狼(去音)计冶(二合)(三十一)俱狼(去音)计治(二合)(三十二)跋折啰胡泥(上音三十三)跋折啰迟唎驮娑(上音)罗波罗诃啰(上音)若(若冶反三十四)啰(上音)怛那(二合)跢啰(二合)夜地(三十五)羯啰(二合)磨致唎(二合)[怡-台+孚]羝(三十六)跋折啰陀(去音)啰(三十七)毗湿婆(二合)娑(上音)儞(三十八)阿跋啰智诃(上音)跢(上音三十九)跋啰摩啰(二合)陀(去音)儞(四十)跋折啰央俱施(四十一)阿怛若(二合)波夜底(四十二)莎诃(四十三)</p>
  <p id="aIk">是大法咒。<a id="a-Il"></a>异常操烈。<a id="a-Im"></a>不可卒诵。<a id="a-In"></a>疗病至验。<a id="a-Io"></a>若有人能受持者。<a id="a-Ip"></a>必须净身。<a id="a-Iq"></a>护持戒行。<a id="a-Ir"></a>无至染着。<a id="a-Is"></a>远离尘俗及诸秽污一切杂思。<a id="a-It"></a>若能如是护持行者。<a id="a-Iu"></a>当于日日香汤洗浴着新净衣。<a id="a-Iv"></a>入道场中。<a id="a-Iw"></a>烧安悉香及种种物。<a id="a-Ix"></a>饮食供养结界护身。<a id="a-Iy"></a>七日七夜诵是咒。<a id="a-Iz"></a>满十万遍已。<a id="a-J0"></a>然后更入金刚受法坛竟。<a id="a-J1"></a>于后用法疗病之时。<a id="a-J2"></a>当立水坛。<a id="a-J3"></a>烧安悉香。<a id="a-J4"></a>多少饮食而供养已。<a id="a-J5"></a>作印诵咒疗病即差。<a id="a-J6"></a>若咒师向鬼病人边。<a id="a-J7"></a>正到之时。<a id="a-J8"></a>鬼避去者。<a id="a-J9"></a>咒师即立地。<a id="a-JA"></a>作前央俱施身印。<a id="a-JB"></a>唤其鬼神近着治之。<a id="a-JC"></a>其病即差。</p>
  <p id="aJD">金刚藏随心法印咒(印有十一咒有四)</p>
  <p id="aJE">金刚随心身法印咒第四十一(丹第二十三)</p>
  <p id="aJF">竖右手。<a id="a-JG"></a>从中指以下三指。<a id="a-JH"></a>直竖并相着。<a id="a-JI"></a>屈头指上节。<a id="a-JJ"></a>附着中指上节。<a id="a-JK"></a>又以大指屈。<a id="a-JL"></a>押中指下节文。<a id="a-JM"></a>头指来去咒曰。</p>
  <p id="aJN">唵(一)枳唎枳唎(二)跋折啰摩罗(去音)耶(三)鸡利系罗(去音)耶(四)莎诃(五)</p>
  <p id="aJO">是法印咒。<a id="a-JP"></a>若欲作大法请随心金刚。<a id="a-JQ"></a>先作此印。<a id="a-JR"></a>并诵此咒。<a id="a-JS"></a>请坐供养。<a id="a-JT"></a>即得一切金刚欢喜。<a id="a-JU"></a>后用诸法悉皆有验。</p>
  <p id="aJV">金刚随心掷鬼法印第四十二(丹第二十四诵前小心咒)</p>
  <p id="aJW">以左手无名指。<a id="a-JX"></a>共大指相捻。<a id="a-JY"></a>向上掷手。<a id="a-JZ"></a>即成掷印。</p>
  <p id="aJa">金刚随心轮法印第四十三(丹第二十五诵前小心咒)</p>
  <p id="aJb">平右手掌。<a id="a-Jc"></a>向下摩病人头上。<a id="a-Jd"></a>即成轮印。</p>
  <p id="aJe">金刚随心槊法印第四十四(丹第二十六诵前小心咒)</p>
  <p id="aJf">以右手小指。<a id="a-Jg"></a>直竖。<a id="a-Jh"></a>余三指屈向掌。<a id="a-Ji"></a>以大指押上。</p>
  <p id="aJj">金刚随心降魔法印第四十五(丹第二十七诵前小心咒)</p>
  <p id="aJk">以右手押左手背。<a id="a-Jl"></a>仍以右大指向左小指下。<a id="a-Jm"></a>左大指向右小指上。<a id="a-Jn"></a>皆上下相叉。</p>
  <p id="aJo">是四法印。<a id="a-Jp"></a>皆诵前小心咒。<a id="a-Jq"></a>悉能降伏一切诸魔。<a id="a-Jr"></a>一切大毒恶鬼神等。<a id="a-Js"></a>亦能摧碎百千万亿野叉罗刹。<a id="a-Jt"></a>及行病鬼。<a id="a-Ju"></a>并诸外道劳度叉等。<a id="a-Jv"></a>皆悉退散。<a id="a-Jw"></a>若有病者。<a id="a-Jx"></a>以印作法诵咒。<a id="a-Jy"></a>印病即当除差。</p>
  <p id="aJz">金刚随心缚鬼法印咒第四十六(丹第二十八)</p>
  <p id="aK0">以左右手后二指。<a id="a-K1"></a>向内相叉右押左竖。<a id="a-K2"></a>二中指头相拄。<a id="a-K3"></a>以二食指[打-丁+必]在中指背。<a id="a-K4"></a>头相掩。<a id="a-K5"></a>以二大指附着二中指下节文咒曰。</p>
  <p id="aK6">唵(一)跋折啰但地(二)陀啰尼车夜多(三)湿闭(二合)底(四)呼卢呼卢(五)曼怛啰(二合)跛陀(六)莎诃(七)</p>
  <p id="aK7">是法印咒。<a id="a-K8"></a>若有病者。<a id="a-K9"></a>当用此印诵咒。<a id="a-KA"></a>缚鬼已。<a id="a-KB"></a>次更咒白芥子一咒一烧。<a id="a-KC"></a>如是烧满一百八遍。<a id="a-KD"></a>一切鬼神皆悉退散更无住者。<a id="a-KE"></a>病即除差。</p>
  <p id="aKF">金刚随心大法身印咒第四十七(丹第二十九)</p>
  <p id="aKG">先以右手。<a id="a-KH"></a>把左臂肘后。<a id="a-KI"></a>复以左手。<a id="a-KJ"></a>把右臂肘后已。<a id="a-KK"></a>起立举印。<a id="a-KL"></a>安头上。<a id="a-KM"></a>勿令着头。<a id="a-KN"></a>并脚齐指端身咒曰。</p>
  <p id="aKO">那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波拏曳(二)摩诃药叉栖那波跢曳(三)跢侄他(四)只跢啰(二合)(五)只跢啰(二合)(六)迦比啰冰伽(去音)罗(七)忽嚧(二合下同)跛娑皤嚟拏(上音八)忽嚧扑拏阿伽(上音)车(九)莎诃(十)跢侄他(十一)娑(上音)罗(上音)娑罗(十二)徙唎徙唎(十三)素噜素噜(十四)诃(上音)啰(上音)诃啰(十五)醯唎醯唎(十六)虎噜虎噜(十七)跛啰(上音)跛啰(上音十八)比哩比哩(十九)布噜布噜(二十)么啰(上音)么啰(上音二十一)蜜哩蜜哩(二十二)姥噜姥噜(二十三)者啰(上音)者啰(上音二十四)只哩只哩(二十五)主噜主噜(二十六)冶啰(上音)冶啰(上音二十七)逸哩逸哩(二十八)愈噜愈噜(二十九)伽啰伽啰(三十)只(去音)哩只(去音)哩(三十一)瞿(去音)噜瞿(去音)噜(三十二)迦(上音)啰(去音)迦(上音)啰(上音三十三)枳哩枳哩(三十四)矩噜矩噜(三十五)跢啰(上音)跢啰(上音三十六)底哩底哩(三十七)睹噜睹噜(三十八)罗(上音)瞿(上音)罗(上音)瞿(上音三十九)诃(上音)那诃(上音)那(四十)驮(去音)诃(上音)驮(去音)诃(上音四十一)跛者跛者(四十二)讫柳(二合)嘘拏(二合)讫柳(二合)嘘拏(二合)(四十三)跢么跢么(四十四)嗔驮嗔驮(四十五)么他(上音)么他(上音四十六)频驮频驮(四十七)制厌(二合)婆制厌(二合)婆(四十八)盘阇盘阇(四十九)盘驮盘驮(五十)么唎驮么唎驮(五十一)跛啰(二合)么唎驮跛啰(二合)么唎驮(五十二)唠驮啰(上音)唠驮啰(上音五十三)诃(上音)那诃(上音)那(五十四)萨婆比知那(上二合)毗那药迦吽(二合)(五十五)婆(上音)施迦噜迷(五十六)萨婆悉怛哩(二合)(五十七)补噜(二合)沙(上音)(五十八)跢啰(二合)迦(上音)(五十九)陀唎迦(去音)那[合*牛](二合)(六十)虎噜虎噜(六十一)徙驮室旃(二合)荼皤阇啰达(去音)啰(上音)(六十二)跋阇啰波拏曳(六十三)罗(上音)肾若(若冶反)波夜底(六十四)莎诃(六十五)</p>
  <p id="aKP">是法印大咒。<a id="a-KQ"></a>能伏一切若天若龙。<a id="a-KR"></a>若诸外道若神若鬼。<a id="a-KS"></a>若药叉若罗刹若乾闼婆鸠槃荼等。<a id="a-KT"></a>种种杂类为不善者。<a id="a-KU"></a>及与人作病患鬼神为障难者。<a id="a-KV"></a>闻是咒声。<a id="a-KW"></a>皆悉倒地闷绝而死。<a id="a-KX"></a>虽有苏者。<a id="a-KY"></a>远走他境。<a id="a-KZ"></a>不敢侵暴作诸留难。<a id="a-Ka"></a>一切之法起心作者。<a id="a-Kb"></a>立皆成办诵咒之时。<a id="a-Kc"></a>必须当作后大身印。<a id="a-Kd"></a>须与嗔色。<a id="a-Ke"></a>为此悉能摧伏一切。<a id="a-Kf"></a>大有灵验。</p>
  <p id="aKg">若人欲得受持此咒。<a id="a-Kh"></a>应当诣于舍利塔前。<a id="a-Ki"></a>以好香花供养金刚。<a id="a-Kj"></a>日月蚀时当诵此咒。<a id="a-Kk"></a>乃至日月还放复生。<a id="a-Kl"></a>方可休息。<a id="a-Km"></a>其法即成。<a id="a-Kn"></a>一切所求疾得称遂。<a id="a-Ko"></a>若欲作法。<a id="a-Kp"></a>烧安悉香。<a id="a-Kq"></a>种种妙花饮食供养。<a id="a-Kr"></a>庄严坛法如下所说。</p>
  <p id="aKs">金刚随心疗一切难伏鬼病大法身印第四十八(诵前大咒)</p>
  <p id="aKt">先以左右手。<a id="a-Ku"></a>各屈头指已下四指。<a id="a-Kv"></a>作卷入掌中。<a id="a-Kw"></a>竖二大指已。<a id="a-Kx"></a>起立。<a id="a-Ky"></a>举右手印。<a id="a-Kz"></a>努向头上。<a id="a-L0"></a>以向下打一切鬼势。<a id="a-L1"></a>以左臂覆。<a id="a-L2"></a>正当心上。<a id="a-L3"></a>莫令着心。<a id="a-L4"></a>又以左脚直努而斜。<a id="a-L5"></a>以右脚屈膝溢身。<a id="a-L6"></a>向右努之。<a id="a-L7"></a>面向左看。<a id="a-L8"></a>而努两眼。<a id="a-L9"></a>是一法印。<a id="a-LA"></a>若作伏除一切天中飞行大魔罗刹鬼神。<a id="a-LB"></a>及有上下四方住者。<a id="a-LC"></a>作此一法。<a id="a-LD"></a>一切皆灭无能成办作障碍事。<a id="a-LE"></a>治病处用作是法时。<a id="a-LF"></a>咒声莫绝仍起嗔色。<a id="a-LG"></a>一切有验。</p>
  <p id="aLH">金刚大嗔结界法身印第四十九(丹第三十一诵前大咒)</p>
  <p id="aLI">先以左右手中指以下三指。<a id="a-LJ"></a>向外相叉。<a id="a-LK"></a>令指博着手背。<a id="a-LL"></a>竖二头指。<a id="a-LM"></a>屈二大指。<a id="a-LN"></a>努勿着头指已。<a id="a-LO"></a>起立举印。<a id="a-LP"></a>向右膊上。<a id="a-LQ"></a>而斜努左脚。<a id="a-LR"></a>屈右膝才溢身。<a id="a-LS"></a>向右作大嗔面。</p>
  <p id="aLT">是大法身印。<a id="a-LU"></a>名大嗔法。<a id="a-LV"></a>若坛结界用护其处。<a id="a-LW"></a>一切诸鬼神天魔等众。<a id="a-LX"></a>皆悉倒地。<a id="a-LY"></a>各当散走而出境外。</p>
  <p id="aLZ">金刚随心大嗔法身印第五十(丹第三十二诵前大咒)</p>
  <p id="aLa">先以左右手。<a id="a-Lb"></a>从中指以下三指。<a id="a-Lc"></a>皆向外相叉。<a id="a-Ld"></a>令指皆着手背。<a id="a-Le"></a>又以二头指。<a id="a-Lf"></a>向里相叉。<a id="a-Lg"></a>右押左。<a id="a-Lh"></a>并二大指各附二头指上已。<a id="a-Li"></a>起立举印。<a id="a-Lj"></a>在右膊上。<a id="a-Lk"></a>斜努左脚。<a id="a-Ll"></a>屈右脚膝。<a id="a-Lm"></a>努溢身向右。<a id="a-Ln"></a>面向左视怒眼。</p>
  <p id="aLo">是大法身印。<a id="a-Lp"></a>悉能摧伏一切恶魔鬼神等难。<a id="a-Lq"></a>亦用治病。<a id="a-Lr"></a>若以此法降伏一切鬼神天魔。<a id="a-Ls"></a>皆自被缚。<a id="a-Lt"></a>悉靖自死身为微尘。<a id="a-Lu"></a>是三法印。<a id="a-Lv"></a>皆共同诵前大咒已。<a id="a-Lw"></a>通一切用种种法事。<a id="a-Lx"></a>悉皆有验。</p>
  <p id="aLy">金刚藏密号法印咒第五十一(丹第三十三)</p>
  <p id="aLz">以右手叉腰。<a id="a-M0"></a>四指向前。<a id="a-M1"></a>母指向后。<a id="a-M2"></a>屈左肘在左膊上已。<a id="a-M3"></a>屈中指无名指在掌中。<a id="a-M4"></a>又竖大指头指小指已。<a id="a-M5"></a>侧头向左边。<a id="a-M6"></a>顾眄瞻视已。<a id="a-M7"></a>便作一声。<a id="a-M8"></a>状如弹舌在于颊。<a id="a-M9"></a>里作一声。<a id="a-MA"></a>已即宽步大。<a id="a-MB"></a>行右绕坛。<a id="a-MC"></a>外诵赞咒文咒曰。</p>
  <p id="aMD">室哩(二合)智跋折啰谤尼婆罗(上音)驮(一)摩诃毗知耶(二合)啰阇(二)波啰(二合)殿(殿烂反)多罗(三)摩诃战茶毗知耶(二合)啰阇(四)翳(去音)醯翳(去音)醯(五)婆伽畔(六)试伽囒(上音七)</p>
  <p id="aME">是法印赞咒。<a id="a-MF"></a>若作一切坛法之时。<a id="a-MG"></a>种种安置已。<a id="a-MH"></a>当作此法密号一切金刚。<a id="a-MI"></a>其法每须三回作声。<a id="a-MJ"></a>三度宽步。<a id="a-MK"></a>绕坛诵赞。<a id="a-ML"></a>感得十方一切金刚。<a id="a-MM"></a>一时来到助成其法。<a id="a-MN"></a>种种作者皆当有验。</p>
  <p id="aMO">金刚随心大恶都身印第五十二(丹第三十四)</p>
  <p id="aMP">右手小指入左手小指无名指岐。<a id="a-MQ"></a>从后而入。<a id="a-MR"></a>右无名指在掌内。<a id="a-MS"></a>直出左手中指无名指岐。<a id="a-MT"></a>又捉其二大指。<a id="a-MU"></a>并押中指侧。</p>
  <p id="aMV">此印降伏八部一切所有诸鬼神等。<a id="a-MW"></a>都缚。<a id="a-MX"></a>八部诸大恶鬼。<a id="a-MY"></a>都摄一千六百诸金刚印。</p>
  <p id="aMZ">都身印第五十三(丹第三十五)</p>
  <p id="aMa">右手无名指。<a id="a-Mb"></a>入左手无名指背。<a id="a-Mc"></a>右中指小指在下。<a id="a-Md"></a>列左腕。<a id="a-Me"></a>右手头指。<a id="a-Mf"></a>相拄左手小指头。<a id="a-Mg"></a>右手中指。<a id="a-Mh"></a>共左手头指相钩。<a id="a-Mi"></a>右手小指。<a id="a-Mj"></a>共左手头指相钩。<a id="a-Mk"></a>左大指入右小指无名指岐。<a id="a-Ml"></a>右大指。<a id="a-Mm"></a>押左头指第二节背下。</p>
  <p id="aMn">此印总缚一切诸鬼。<a id="a-Mo"></a>又摄六百诸小印等。</p>
  <p id="aMp">身印第五十四(丹第三十六)</p>
  <p id="aMq">右手中指。<a id="a-Mr"></a>入左手无名指背。<a id="a-Ms"></a>横出列左腕。<a id="a-Mt"></a>右手头指拄左手小指。<a id="a-Mu"></a>右手大指拄左手头指。<a id="a-Mv"></a>右手无名指小指。<a id="a-Mw"></a>向左手掌中。<a id="a-Mx"></a>及出左大指。<a id="a-My"></a>向外掌出。</p>
  <p id="aMz">此印总摄八百小印。<a id="a-N0"></a>此印亦用缚一切鬼。</p>
  <p id="aN1">又召请随心印第五十五(丹第三十七)</p>
  <p id="aN2">以右手掌。<a id="a-N3"></a>押左手背。<a id="a-N4"></a>向下相叉。<a id="a-N5"></a>左手五指来去。</p>
  <p id="aN6">棒印第五十六(丹第三十八)</p>
  <p id="aN7">反叉二小指。<a id="a-N8"></a>在掌中。<a id="a-N9"></a>无名头指相叉。<a id="a-NA"></a>右押左合腕。<a id="a-NB"></a>二大指并押二头指上。</p>
  <p id="aNC">捉疰印第五十七(丹第三十九)</p>
  <p id="aND">右手四指把卷。<a id="a-NE"></a>大指押上。<a id="a-NF"></a>左手亦尔。<a id="a-NG"></a>右捉矛助。<a id="a-NH"></a>左手捉痛处(大恶都身印以下六印与大隋大业八年十二月八日三藏昙摩岌多于洛阳上林苑译印文异印同)</p>
  <p id="aNI">金刚藏受法坛</p>
  <p id="aNJ">若有沙门若婆罗门善男子等。<a id="a-NK"></a>专心爱乐我是秘密法藏神咒功德之时。<a id="a-NL"></a>可于十月十三日或复腊月十五日。<a id="a-NM"></a>清净之处。<a id="a-NN"></a>或于露地或在室中。<a id="a-NO"></a>当净修理其地。<a id="a-NP"></a>如上所说佛菩萨法。<a id="a-NQ"></a>一种无别。<a id="a-NR"></a>庄严道场悬诸幡盖。<a id="a-NS"></a>种种宝物庄严之具。<a id="a-NT"></a>具办种种华香之类。<a id="a-NU"></a>于道场中作方四肘五色法坛。<a id="a-NV"></a>其坛四角四门。<a id="a-NW"></a>各着一口新净水罐。<a id="a-NX"></a>其坛中心作莲华座。<a id="a-NY"></a>其坛中心亦着一罐。<a id="a-NZ"></a>其火炉边亦一水罐。<a id="a-Na"></a>其五罐等各满盛净水。<a id="a-Nb"></a>兼着五谷。<a id="a-Nc"></a>于其罐口。<a id="a-Nd"></a>各以柏叶梨枝塞之。<a id="a-Ne"></a>仍各生绢三尺系上。<a id="a-Nf"></a>迎金刚像。<a id="a-Ng"></a>安着中心水罐之后。<a id="a-Nh"></a>若无画像。<a id="a-Ni"></a>作印法请金刚。<a id="a-Nj"></a>安置亦得无咎。<a id="a-Nk"></a>次第安置四十九灯。<a id="a-Nl"></a>五十盘中盛种种食。<a id="a-Nm"></a>又以薰陆香沉水香安悉香。<a id="a-Nn"></a>是三种捣共和为丸。<a id="a-No"></a>大如小枣。<a id="a-Np"></a>一千八丸。<a id="a-Nq"></a>及烧胡麻粳米酥蜜乳酪等物。<a id="a-Nr"></a>其坛西门南置火炉。<a id="a-Ns"></a>其炉入地作之。<a id="a-Nt"></a>四面各一肘深一肘。<a id="a-Nu"></a>其火炉中画作莲华。<a id="a-Nv"></a>种种办讫。<a id="a-Nw"></a>香汤洗浴着新净衣。<a id="a-Nx"></a>入道场中。<a id="a-Ny"></a>作印护身结界毕已。<a id="a-Nz"></a>作印召请金刚菩萨。<a id="a-O0"></a>安置坐竟。<a id="a-O1"></a>先作华香法事供养。<a id="a-O2"></a>次作诸法印咒供养。<a id="a-O3"></a>次烧胡麻粳米酥蜜相和供养。<a id="a-O4"></a>一如上法。<a id="a-O5"></a>然后取前香丸。<a id="a-O6"></a>用大心咒。<a id="a-O7"></a>一一各别咒七遍已。<a id="a-O8"></a>投火中烧。<a id="a-O9"></a>如是烧尽一千八丸。<a id="a-OA"></a>当尔之时。<a id="a-OB"></a>金刚像上。<a id="a-OC"></a>现金刚藏王菩萨之身。<a id="a-OD"></a>问行者言。<a id="a-OE"></a>汝欲何法。<a id="a-OF"></a>是时行者即把香炉随意报答。<a id="a-OG"></a>时金刚藏王满其愿已。<a id="a-OH"></a>忽然不现。<a id="a-OI"></a>行者当时即得其验。<a id="a-OJ"></a>供养毕已。<a id="a-OK"></a>次第取其坛中水罐。<a id="a-OL"></a>出道场外。<a id="a-OM"></a>诣水坛上。<a id="a-ON"></a>次第灌其受法人顶。<a id="a-OO"></a>各灌顶已。<a id="a-OP"></a>着新净衣。<a id="a-OQ"></a>引入道场顶礼佛已。<a id="a-OR"></a>与作护身一如上法。<a id="a-OS"></a>发遣金刚藏王菩萨扫除处所。<a id="a-OT"></a>残食散施一切众生。<a id="a-OU"></a>尔时佛告金刚藏等菩萨摩诃萨众言。<a id="a-OV"></a>汝等眷属今献诸咒。<a id="a-OW"></a>微妙甚深希有秘密法藏。<a id="a-OX"></a>得有如是利益之事。<a id="a-OY"></a>我亦从昔已来。<a id="a-OZ"></a>曾学是法皆得成就。<a id="a-Oa"></a>汝等亦须坚持梵行常无退转。<a id="a-Ob"></a>得无生法忍归佛法僧。<a id="a-Oc"></a>恒巡六道而作护念。<a id="a-Od"></a>劝发菩提莫辞劳惮。<a id="a-Oe"></a>由是汝等誓愿力故。<a id="a-Of"></a>我等赞成一切欢喜。<a id="a-Og"></a>时诸大众闻佛印可。<a id="a-Oh"></a>皆大欢喜作礼而去。</p>
 </body>
</html>