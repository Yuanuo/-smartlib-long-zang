<!doctype html>
<html id="z3IBTuLS0" data-ver="1138">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第四(观世音卷之一)</h1>
  <h2 id="a2">十一面观世音神咒经(注是人意粗是经本此卷总有五十二印五十是主二印是客)</h2>
  <p id="a3">如是我闻。<a id="a-4"></a>一时佛在王舍城中耆阇崛山。<a id="a-5"></a>与无量菩萨摩诃萨大众俱。<a id="a-6"></a>前后围绕。<a id="a-7"></a>尔时观世音菩萨摩诃萨。<a id="a-8"></a>与无数持咒贤圣俱。<a id="a-9"></a>前后围绕。<a id="a-A"></a>来诣佛所。<a id="a-B"></a>到佛所已五体投地顶礼佛足。<a id="a-C"></a>礼佛足已绕佛三匝。<a id="a-D"></a>却坐一面。<a id="a-E"></a>时观世音菩萨白佛言。<a id="a-F"></a>世尊我有心咒。<a id="a-G"></a>名十一面。<a id="a-H"></a>具有无量大陀罗尼并诸印法及无量坛。<a id="a-I"></a>我今说之。<a id="a-J"></a>为一切众生故。<a id="a-K"></a>欲令一切众生念善法故。<a id="a-L"></a>欲令一切众生无忧恼故。<a id="a-M"></a>为除一切众生病故。<a id="a-N"></a>为一切障难灾怪恶梦悉除灭故。<a id="a-O"></a>欲除一切横病死故。<a id="a-P"></a>欲除一切诸恶心者令调柔故。<a id="a-Q"></a>欲除一切诸魔鬼神障难不起故。<a id="a-R"></a>世尊我未曾见。<a id="a-S"></a>若天若魔若帝释若沙门若婆罗门等。<a id="a-T"></a>有能受持如是法者。<a id="a-U"></a>若读若诵若书写流布。<a id="a-V"></a>或以此法防护其身。<a id="a-W"></a>或以此印印水。<a id="a-X"></a>咒已澡浴其身。<a id="a-Y"></a>若入阵斗战。<a id="a-Z"></a>若为毒所中。<a id="a-a"></a>持此法者。<a id="a-b"></a>一切诸难无所能为。<a id="a-c"></a>唯宿殃不除。<a id="a-d"></a>如是之法。<a id="a-e"></a>一切诸佛所念。<a id="a-f"></a>我此咒法。<a id="a-g"></a>一切诸佛所记。<a id="a-h"></a>世尊我忆过恒河沙数劫外。<a id="a-i"></a>有佛名百莲华眼顶无障碍功德光明王如来。<a id="a-j"></a>我于尔时在彼佛所。<a id="a-k"></a>作大持咒仙人中王。<a id="a-l"></a>于彼佛所方得此法。<a id="a-m"></a>得此法时。<a id="a-n"></a>十方诸佛皆现目前。<a id="a-o"></a>见佛现已。<a id="a-p"></a>忽然即得未曾有智。<a id="a-q"></a>当知此法有如是神力。<a id="a-r"></a>亦能利益无量众生。<a id="a-s"></a>是故当知若善男子善女人等。<a id="a-t"></a>有能昼夜殷勤读诵。<a id="a-u"></a>勿令忘失。<a id="a-v"></a>持此法时更莫他境。<a id="a-w"></a>于晨朝时洗浴其身。<a id="a-x"></a>着新净衣。<a id="a-y"></a>受持此法作印护身。<a id="a-z"></a>净泥摩坛随意方圆。<a id="a-10"></a>阔狭大小结界已竟。<a id="a-11"></a>请观世音坐于坛上。<a id="a-12"></a>烧香散华种种供养。<a id="a-13"></a>礼拜诵咒一百八遍。<a id="a-14"></a>持此咒者。<a id="a-15"></a>现身即得十种果报。<a id="a-16"></a>何等为十。<a id="a-17"></a>一者身常无病。<a id="a-18"></a>二者恒为十方诸佛忆念。<a id="a-19"></a>三者一切财物衣服饮食。<a id="a-1A"></a>自然充足恒无乏少。<a id="a-1B"></a>四者能破怨敌。<a id="a-1C"></a>五者能使一切众生皆生慈心。<a id="a-1D"></a>六者一切蛊毒一切热病无能侵害。<a id="a-1E"></a>七者一切刀杖不能为害。<a id="a-1F"></a>八者一切水难不能漂溺。<a id="a-1G"></a>九者一切火难不能焚烧。<a id="a-1H"></a>十者不受一切横死。<a id="a-1I"></a>是名为十。<a id="a-1J"></a>复得四种果报。<a id="a-1K"></a>何等为四。<a id="a-1L"></a>一者不为一切禽兽所害。<a id="a-1M"></a>二者永不堕地狱。<a id="a-1N"></a>三者临命终时得见十方一切诸佛。<a id="a-1O"></a>四者命终之后生无量寿国。<a id="a-1P"></a>世尊我念过恒河沙数劫。<a id="a-1Q"></a>复过无量恒河沙数劫。<a id="a-1R"></a>尔时有佛名曼陀罗香如来。<a id="a-1S"></a>我于彼佛为优婆塞身。<a id="a-1T"></a>于彼佛所复得此法。<a id="a-1U"></a>得此法已。<a id="a-1V"></a>于四方劫超生死际。<a id="a-1W"></a>说此法时。<a id="a-1X"></a>得一切诸佛大慈大悲大喜大舍智慧藏法门。<a id="a-1Y"></a>以此法门力故。<a id="a-1Z"></a>能救一切众生一切牢狱系闭杻械枷锁临当刑戮。<a id="a-1a"></a>水火等难种种苦恼。<a id="a-1b"></a>我恒救护令得解脱。<a id="a-1c"></a>一切夜叉罗刹娑等。<a id="a-1d"></a>由此法印陀罗尼力。<a id="a-1e"></a>令此夜叉罗刹娑等。<a id="a-1f"></a>皆发善心功德具足。<a id="a-1g"></a>即发阿耨多罗三藐三菩提心。<a id="a-1h"></a>我此法等有如是力。<a id="a-1i"></a>设复有人。<a id="a-1j"></a>犯四重罪及五逆罪。<a id="a-1k"></a>能持此法读诵一遍陀罗尼者。<a id="a-1l"></a>所有一切恨本重罪。<a id="a-1m"></a>悉得除灭。<a id="a-1n"></a>诵此咒者有如是功德。<a id="a-1o"></a>况复依教。<a id="a-1p"></a>能作印法诵持咒者。<a id="a-1q"></a>当知是人于万万亿那由他诸佛所。<a id="a-1r"></a>曾闻此法今还得闻。<a id="a-1s"></a>况复受持读诵昼夜不忘者。<a id="a-1t"></a>是人若心有所念者。<a id="a-1u"></a>我满其愿。<a id="a-1v"></a>若复有人月十四日或十五日以香汤洗浴其身。<a id="a-1w"></a>着新净衣。<a id="a-1x"></a>一上厕一洗浴。<a id="a-1y"></a>如此净衣。<a id="a-1z"></a>不得上屏。<a id="a-20"></a>行此法时。<a id="a-21"></a>竟日不食。<a id="a-22"></a>作印护身。<a id="a-23"></a>结界法已。<a id="a-24"></a>诵陀罗尼。<a id="a-25"></a>至于明旦。<a id="a-26"></a>其道场中。<a id="a-27"></a>置观世音像。<a id="a-28"></a>作请观世音印。<a id="a-29"></a>诵咒。<a id="a-2A"></a>悬于种种。<a id="a-2B"></a>杂色幡盖。<a id="a-2C"></a>香华供养。<a id="a-2D"></a>初入道场时。<a id="a-2E"></a>必须殷重至心奉请十方诸佛。<a id="a-2F"></a>殷勤忏悔。<a id="a-2G"></a>赞叹三宝。<a id="a-2H"></a>礼三拜已。<a id="a-2I"></a>在于像前敷一坐具。<a id="a-2J"></a>胡跪恭敬至心发愿。<a id="a-2K"></a>作数珠印。<a id="a-2L"></a>把珠掐之。<a id="a-2M"></a>一心诵咒一千八遍一百八遍亦得无咎。<a id="a-2N"></a>次执香炉烧香而言。<a id="a-2O"></a>此处无有种种供养上味饮食。<a id="a-2P"></a>惭愧谢之。<a id="a-2Q"></a>世尊我由此等法印咒力。<a id="a-2R"></a>名号尊贵难可得闻。<a id="a-2S"></a>若有称念百千俱致那由他诸佛名号。<a id="a-2T"></a>复有暂时称我名号。<a id="a-2U"></a>彼二人福正等无异。<a id="a-2V"></a>尔时观世音菩萨白佛言。<a id="a-2W"></a>世尊若善男子善女人。<a id="a-2X"></a>昼夜殷勤称我名号者。<a id="a-2Y"></a>皆得阿毗跋致地。<a id="a-2Z"></a>现身得离一切苦恼一切障难一切怖畏。<a id="a-2a"></a>及三毒罪悉得除愈。<a id="a-2b"></a>况复有人。<a id="a-2c"></a>依于此教如法修行。<a id="a-2d"></a>当知是人即得阿耨多罗三藐三菩提。<a id="a-2e"></a>如在掌内。</p>
  <p id="a2f">尔时佛告观世音菩萨摩诃萨言。<a id="a-2g"></a>善哉善哉善男子。<a id="a-2h"></a>汝乃能于一切众生。<a id="a-2i"></a>起于大慈大悲之心。<a id="a-2j"></a>而欲开示此大神咒印等法门。<a id="a-2k"></a>善男子汝由此法方便力故。<a id="a-2l"></a>悉能救脱一切众生。<a id="a-2m"></a>所有病苦障难怖畏身语意恶。<a id="a-2n"></a>乃至安立一切众生于阿耨多罗三藐三菩提心。<a id="a-2o"></a>决定无疑。<a id="a-2p"></a>善男子此陀罗尼印等法门。<a id="a-2q"></a>我亦随喜。<a id="a-2r"></a>受汝神咒印等之法。<a id="a-2s"></a>我亦印可。<a id="a-2t"></a>善男子汝今说之。</p>
  <p id="a2u">尔时观世音菩萨摩诃萨。<a id="a-2v"></a>从座而起偏袒右肩。<a id="a-2w"></a>五体投地顶礼佛足。<a id="a-2x"></a>右膝着地而白佛言。<a id="a-2y"></a>世尊我今承佛神力。<a id="a-2z"></a>次第说印陀罗尼坛功能法式。<a id="a-30"></a>即说咒曰。</p>
  <p id="a31">那(上音)谟(上音)啰(上音)跢那(二合)跢啰(二合)夜耶(一)那(上音)谟(上音)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)唵(八去音长引)驮啰驮啰(九)地哩地哩(十)杜噜杜噜(十一)壹[齒*來]伐[齒*來](十二)(茶卖反去音上下同)龋犁尾龋犁(十三)阇梨阇梨(十四)钵啰阇梨钵啰阇犁(十五)鸠素咩(十六)鸠苏么婆梨(十七)壹里弭(去音)里(十八)止里止征(知里反十九)阇罗摩(二十)波那(去音)耶(二十一)钵啰(二合)摩输陀萨埵(二十二)摩诃迦嚧尼迦(二十三)莎(去音下同)诃(二十四)</p>
  <p id="a32">观世音菩萨说此陀罗尼时。<a id="a-33"></a>佛菩萨众金刚诸天等。<a id="a-34"></a>高声赞言善哉善哉。<a id="a-35"></a>尔时观世音菩萨白佛言。<a id="a-36"></a>世尊此是根本陀罗尼。<a id="a-37"></a>若有念诵。<a id="a-38"></a>获如上说功德胜利。<a id="a-39"></a>已说根本陀罗尼竟。</p>
  <p id="a3A">次说七日供养坛法。</p>
  <p id="a3B">若有沙门若婆罗门善男子等。<a id="a-3C"></a>诵于秘密法藏。<a id="a-3D"></a>要决成就大验。<a id="a-3E"></a>若诸国王。<a id="a-3F"></a>心生决定忏悔众罪。<a id="a-3G"></a>愿欲见闻都大道场法坛会者。<a id="a-3H"></a>先觅清净宽大院宇精华大舍。<a id="a-3I"></a>及好寺舍佛堂之所。<a id="a-3J"></a>露地亦得。<a id="a-3K"></a>定知处已。<a id="a-3L"></a>白月一日于晨朝时。<a id="a-3M"></a>阿阇梨身及诸弟子。<a id="a-3N"></a>香汤洗浴。<a id="a-3O"></a>将诸香花至其处所。<a id="a-3P"></a>阿阇梨手执跋折罗。<a id="a-3Q"></a>次第问诸弟子等言。<a id="a-3R"></a>汝等决定。<a id="a-3S"></a>欲学诸佛秘密法藏。<a id="a-3T"></a>不生疑不。<a id="a-3U"></a>徒众答言。<a id="a-3V"></a>我等欲学诸佛法藏。<a id="a-3W"></a>决定诚信不生疑心。<a id="a-3X"></a>如是次第三问三答。<a id="a-3Y"></a>如是答竟。<a id="a-3Z"></a>次阿阇梨手印香炉水等。<a id="a-3a"></a>咒已。<a id="a-3b"></a>手执香炉胡跪烧香。<a id="a-3c"></a>启白一切诸佛般若菩萨金刚天等。<a id="a-3d"></a>及与一切业道冥只。<a id="a-3e"></a>今此地者是我之地。<a id="a-3f"></a>我今欲立七日七夜都大道场法坛之会。<a id="a-3g"></a>供养一切十方法界诸佛世尊。<a id="a-3h"></a>及般若波罗蜜多诸菩萨众金刚天等。<a id="a-3i"></a>领诸徒众。<a id="a-3j"></a>决定一切秘密法藏难思议法门故。<a id="a-3k"></a>取诸证成。<a id="a-3l"></a>我欲护身结界法事。<a id="a-3m"></a>在此院内。<a id="a-3n"></a>东西南北四维上下。<a id="a-3o"></a>所有一切破坏正法。<a id="a-3p"></a>毗那夜迦恶神鬼等。<a id="a-3q"></a>皆出去我结界之所七里之外。<a id="a-3r"></a>若护正法善神鬼等。<a id="a-3s"></a>于我佛法中有利益者。<a id="a-3t"></a>随意而住。<a id="a-3u"></a>说此语已。<a id="a-3v"></a>次等依彼军茶利法。<a id="a-3w"></a>辟除结界。<a id="a-3x"></a>既结界竟。<a id="a-3y"></a>即令掘去十肘地内。<a id="a-3z"></a>一切恶土骨发炭糠瓦砾等物。<a id="a-40"></a>若上好地。<a id="a-41"></a>掘深一磔。<a id="a-42"></a>若中一肘。<a id="a-43"></a>下地二肘。<a id="a-44"></a>若下下地掘深三肘。<a id="a-45"></a>恶物尽竟。<a id="a-46"></a>将好净土坚筑令平。<a id="a-47"></a>基高最好。<a id="a-48"></a>次第二日及第三日。<a id="a-49"></a>以泥泥地。</p>
  <p id="a4A">次第四日用牛粪香泥。<a id="a-4B"></a>泥其地竟。<a id="a-4C"></a>次将绳子。<a id="a-4D"></a>四方八肘一匝挽之。<a id="a-4E"></a>四角下点。<a id="a-4F"></a>更以绳子。<a id="a-4G"></a>从东北角至西南角。<a id="a-4H"></a>从东南角至西北角。<a id="a-4I"></a>交叉挽之。<a id="a-4J"></a>其绳叉中下点。<a id="a-4K"></a>掘地深一磔许。<a id="a-4L"></a>埋着五宝并及五谷。<a id="a-4M"></a>其五宝者。<a id="a-4N"></a>一金二银三真珠四珊瑚五琥珀。<a id="a-4O"></a>言五谷者。<a id="a-4P"></a>一大麦二小麦三稻谷四小豆五胡麻。<a id="a-4Q"></a>以一片绢共裹宝谷。<a id="a-4R"></a>以五色线系绢埋之。<a id="a-4S"></a>其五色线。<a id="a-4T"></a>一头出地长五指许。<a id="a-4U"></a>此宝物等永不得出。<a id="a-4V"></a>次作大结界。<a id="a-4W"></a>其结界法。<a id="a-4X"></a>执跋折罗(唐云金刚杵也)右绕坛外。<a id="a-4Y"></a>急走三匝。<a id="a-4Z"></a>作毗那夜迦种种结界印。<a id="a-4a"></a>印地下四方上方。<a id="a-4b"></a>诵咒作印。<a id="a-4c"></a>启告辟除结界等法。<a id="a-4d"></a>如初日说。<a id="a-4e"></a>依军茶利次第法用。</p>
  <p id="a4f">次第五日结界法式。<a id="a-4g"></a>如第四日。<a id="a-4h"></a>更用牛粪涂地。<a id="a-4i"></a>其涂地法。<a id="a-4j"></a>手右旋磨。<a id="a-4k"></a>勿向左磨。<a id="a-4l"></a>其余事者同第四日。</p>
  <p id="a4m">次第六日。<a id="a-4n"></a>阿阇梨洗浴先入坛内。<a id="a-4o"></a>又好聪明弟子二人。<a id="a-4p"></a>亦净洗浴着新净衣。<a id="a-4q"></a>随后入坛。<a id="a-4r"></a>以坛香汤和石灰竟。<a id="a-4s"></a>石灰汁中染细绳子。<a id="a-4t"></a>令一弟子把其绳头。<a id="a-4u"></a>按坛东北正当角头。<a id="a-4v"></a>先点之处。<a id="a-4w"></a>次阿阇梨把绳一头。<a id="a-4x"></a>按坛东南正当角头先点之处。<a id="a-4y"></a>急挽着地。<a id="a-4z"></a>使一弟子捻绳中央。<a id="a-50"></a>拼着地上。<a id="a-51"></a>次东北角弟子起。<a id="a-52"></a>向西南角坐。<a id="a-53"></a>亦如前作。<a id="a-54"></a>次东南角阿阇梨起。<a id="a-55"></a>向西北角坐。<a id="a-56"></a>亦如前作。<a id="a-57"></a>次西南角弟子起。<a id="a-58"></a>向东北角坐。<a id="a-59"></a>亦如前法。<a id="a-5A"></a>次先拼处。<a id="a-5B"></a>从外向内。<a id="a-5C"></a>离一肘许。<a id="a-5D"></a>更依前法。<a id="a-5E"></a>围绕拼之。<a id="a-5F"></a>次取八肘绳子。<a id="a-5G"></a>屈中当坛一方。<a id="a-5H"></a>下着一点。<a id="a-5I"></a>更屈二肘绳子。<a id="a-5J"></a>从坛一方中央点量。<a id="a-5K"></a>左右更点两处。<a id="a-5L"></a>次其一方门壁。<a id="a-5M"></a>去坛绳五指许。<a id="a-5N"></a>次更屈门壁。<a id="a-5O"></a>向左右五指许作。<a id="a-5P"></a>次其门左右两畔。<a id="a-5Q"></a>宽五指许作。<a id="a-5R"></a>次其门外边直画着。<a id="a-5S"></a>一方若尔。<a id="a-5T"></a>三方准知。<a id="a-5U"></a>次作中院。<a id="a-5V"></a>外绳四肘。<a id="a-5W"></a>其外院内绳。<a id="a-5X"></a>与中外绳。<a id="a-5Y"></a>两绳之间开一肘道。<a id="a-5Z"></a>其中院门四方壁与。<a id="a-5a"></a>向左右。<a id="a-5b"></a>总作三指许。<a id="a-5c"></a>其门外边绳子拼法。<a id="a-5d"></a>亦如前法其中院内方。<a id="a-5e"></a>离外绳一肘。<a id="a-5f"></a>更拼石灰绳子。<a id="a-5g"></a>其坛正中心。<a id="a-5h"></a>作二肘院。<a id="a-5i"></a>莫作门。</p>
  <p id="a5j">次阿阇梨以五色线。<a id="a-5k"></a>一咒一结五十五结。<a id="a-5l"></a>用马头观世音咒咒曰。</p>
  <p id="a5m">唵(一)阿弥(上音)哩都知(二合)婆(去音)婆(二)呜吽泮(三)</p>
  <p id="a5n">次以绢片。<a id="a-5o"></a>裹于五宝并五谷子。<a id="a-5p"></a>五色线系。<a id="a-5q"></a>系咒索上。<a id="a-5r"></a>随人多少一一裹之。<a id="a-5s"></a>次于坛四角。<a id="a-5t"></a>各竖一竿。<a id="a-5u"></a>西门两个竹竿。<a id="a-5v"></a>以绳绕系四角竿上。<a id="a-5w"></a>于其绳上悬杂色幡。<a id="a-5x"></a>其坛上方东西南北四维系幡。<a id="a-5y"></a>交络庄严。<a id="a-5z"></a>其坛外院西门南侧离坛二尺。<a id="a-60"></a>穿作火炉。<a id="a-61"></a>纵广深浅各二尺作。<a id="a-62"></a>于其炉中留一土台。<a id="a-63"></a>台上素作香泥莲华。<a id="a-64"></a>为莲华座。<a id="a-65"></a>次日欲没时。<a id="a-66"></a>阿阇梨令诸弟子。<a id="a-67"></a>总洗浴竟。<a id="a-68"></a>次阿阇梨作大结界。<a id="a-69"></a>次日入时。<a id="a-6A"></a>召请诸佛菩萨金刚。<a id="a-6B"></a>于坛中心着一佛像。<a id="a-6C"></a>北方观世音。<a id="a-6D"></a>南方金刚。<a id="a-6E"></a>以种种香华五槃饮食十六盏灯而供养之。</p>
  <p id="a6F">次于西门外敷新净席。</p>
  <p id="a6G">次阿阇梨唤诸弟子。<a id="a-6H"></a>作护身印。<a id="a-6I"></a>一一诵咒七遍。<a id="a-6J"></a>各各与印诸弟子顶及两肩心咽眉间发际脑后。<a id="a-6K"></a>护身毕已。<a id="a-6L"></a>令诸弟子就于席上面向东坐。</p>
  <p id="a6M">次取香华及白芥子。<a id="a-6N"></a>阿阇梨把白芥子。<a id="a-6O"></a>各咒七遍。<a id="a-6P"></a>次第打诸弟子头上三遍。<a id="a-6Q"></a>打竟。<a id="a-6R"></a>更与护身。<a id="a-6S"></a>用马头观世音印咒之。<a id="a-6T"></a>次阿阇梨胡跪。<a id="a-6U"></a>问于最长弟子而云。<a id="a-6V"></a>汝今欲得学此法不。<a id="a-6W"></a>弟子答云欲得。<a id="a-6X"></a>如是次第问诸弟子。<a id="a-6Y"></a>法用如前。</p>
  <p id="a6Z">次阿阇梨手擎香水。<a id="a-6a"></a>泮诸弟子一一头上。<a id="a-6b"></a>复以右手。<a id="a-6c"></a>按诸弟子一一胸上。<a id="a-6d"></a>为诵马头观世音咒。<a id="a-6e"></a>次取咒索。<a id="a-6f"></a>各各与系诸弟子臂。<a id="a-6g"></a>男左女右。<a id="a-6h"></a>次以娑罗树汁香。<a id="a-6i"></a>次第与泮诸弟子身。<a id="a-6j"></a>右旋三转。<a id="a-6k"></a>泮香水竟。<a id="a-6l"></a>次旋炬火亦如前法。<a id="a-6m"></a>次与柳枝各长八指。<a id="a-6n"></a>次授与华竟。<a id="a-6o"></a>令诸弟子向东列坐。<a id="a-6p"></a>教诸弟子投华向前。<a id="a-6q"></a>次嚼柳枝亦如前投。<a id="a-6r"></a>若其华头向身者好。<a id="a-6s"></a>背向东者知魔障出。<a id="a-6t"></a>向南北者皆为不吉。<a id="a-6u"></a>柳枝嚼处向身者好。<a id="a-6v"></a>背向东者知魔障出。<a id="a-6w"></a>余如华法。<a id="a-6x"></a>次与洗手。<a id="a-6y"></a>各以手领跋折罗水。<a id="a-6z"></a>敬谢饮之。<a id="a-70"></a>次阿阇梨入坛。<a id="a-71"></a>启白诸佛菩萨金刚等云。<a id="a-72"></a>我以次第问诸弟子。<a id="a-73"></a>又以作法次第试竟。<a id="a-74"></a>今诸弟子。<a id="a-75"></a>欲入坛来供养圣众。<a id="a-76"></a>如是启已。<a id="a-77"></a>引入弟子略供养竟。<a id="a-78"></a>发遣出外。<a id="a-79"></a>阿阇梨语诸弟子。<a id="a-7A"></a>各卧睡去。<a id="a-7B"></a>若有所梦。<a id="a-7C"></a>明朝各各向我道之。<a id="a-7D"></a>时诸弟子总卧去后。</p>
  <p id="a7E">次阿阇梨入于坛内。<a id="a-7F"></a>白佛菩萨金刚等云。<a id="a-7G"></a>诸弟子等明日。<a id="a-7H"></a>更欲入道场来广作供养。<a id="a-7I"></a>诸佛菩萨金刚天等。<a id="a-7J"></a>请升空中。<a id="a-7K"></a>明欲供养。<a id="a-7L"></a>临时总赴受众供养(如是三说)。<a id="a-7M"></a>然后发遣坛内诸佛菩萨金刚。<a id="a-7N"></a>及诸天等。<a id="a-7O"></a>次阿阇梨。<a id="a-7P"></a>向坛北边。<a id="a-7Q"></a>面向南坐。<a id="a-7R"></a>着一火炉诵马头咒咒白芥子。<a id="a-7S"></a>一咒一烧一百八遍。<a id="a-7T"></a>时诸弟子即得灭罪。<a id="a-7U"></a>次阿阇梨与二弟子。<a id="a-7V"></a>于一夜中。<a id="a-7W"></a>以五色粉敷置坛内。<a id="a-7X"></a>敷置法者。<a id="a-7Y"></a>先从内院。<a id="a-7Z"></a>初以白色。<a id="a-7a"></a>次黄青赤。<a id="a-7b"></a>后以黑色。<a id="a-7c"></a>到明旦起。<a id="a-7d"></a>更置外院。<a id="a-7e"></a>从东北角右回作之。<a id="a-7f"></a>以五色物依前法作。<a id="a-7g"></a>于坛中心。<a id="a-7h"></a>安十一面观世音以为坐主。<a id="a-7i"></a>莲华座上安置轮形。</p>
  <p id="a7j">次内院东面中央。<a id="a-7k"></a>安阿弥陀佛。<a id="a-7l"></a>佛右边安释迦牟尼佛。<a id="a-7m"></a>左边安般若波罗蜜多。<a id="a-7n"></a>北面中央安大势至菩萨。<a id="a-7o"></a>右边安观世音母。<a id="a-7p"></a>左边安马头观世音。<a id="a-7q"></a>南面中央安金刚王。<a id="a-7r"></a>右边安金刚母。<a id="a-7s"></a>左边安跋折罗母瑟知。<a id="a-7t"></a>西面院门南边。<a id="a-7u"></a>安提头赖吒。<a id="a-7v"></a>北边安毗嚧陀迦。</p>
  <p id="a7w">次作外院东行。<a id="a-7x"></a>从北头。<a id="a-7y"></a>先安曼殊室利菩萨。</p>
  <p id="a7z">次弥勒菩萨。<a id="a-80"></a>次安栴檀德佛。<a id="a-81"></a>次阿閦佛。<a id="a-82"></a>次相德佛。<a id="a-83"></a>次普贤菩萨。<a id="a-84"></a>次月天。<a id="a-85"></a>次虚空藏菩萨。</p>
  <p id="a86">外院北面。<a id="a-87"></a>从东头先安摩诃税多(唐云大白观世音也)。<a id="a-88"></a>次摩诃室唎曳。<a id="a-89"></a>次随心观世音。<a id="a-8A"></a>次一瑳三跋底伽罗。<a id="a-8B"></a>次阿牟伽皤赊(唐云不空罥索)。<a id="a-8C"></a>次苾俱致。<a id="a-8D"></a>次毗摩罗末知。</p>
  <p id="a8E">此院南行从东头。<a id="a-8F"></a>先安火头金刚。<a id="a-8G"></a>次安尼蓝婆罗陀罗(唐云青金刚也)。<a id="a-8H"></a>次母噜陀吒伽(金刚儿名)。<a id="a-8I"></a>次苏皤(二合)斯驰(二合)迦罗。<a id="a-8J"></a>次素婆休(亦是金刚儿也)。<a id="a-8K"></a>次央鸠尸。<a id="a-8L"></a>次跋折罗商迦罗。</p>
  <p id="a8M">外院西行从南头。<a id="a-8N"></a>先安摩唎支。<a id="a-8O"></a>次安日天。<a id="a-8P"></a>次安毗噜博叉天王。<a id="a-8Q"></a>次安作门。<a id="a-8R"></a>门北壁毗沙门天王。<a id="a-8S"></a>次安地天。<a id="a-8T"></a>次安一切龙王。</p>
  <p id="a8U">其外院四角。<a id="a-8V"></a>各安交叉二跋折罗(如十字形)</p>
  <p id="a8W">又中院四角。<a id="a-8X"></a>准前各安二跋折罗。<a id="a-8Y"></a>亦交叉着(如十字形)</p>
  <p id="a8Z">次阿阇梨起立西门。<a id="a-8a"></a>看坛中事。<a id="a-8b"></a>何者是好何者不好。<a id="a-8c"></a>何者周匝何不周匝。<a id="a-8d"></a>好好捡挍仍于坛内。<a id="a-8e"></a>遣旧弟子守护而住。</p>
  <p id="a8f">次阿阇梨香汤洗浴。<a id="a-8g"></a>着新净衣。<a id="a-8h"></a>当以绯帛裹自头顶(红色亦得)仍以黄帛。<a id="a-8i"></a>绕头系额。</p>
  <p id="a8j">次以咒索系自左手。<a id="a-8k"></a>正当腕节。</p>
  <p id="a8l">次作护身印印于自身。<a id="a-8m"></a>皆用马头护身印咒。</p>
  <p id="a8n">次把跋折罗。<a id="a-8o"></a>作阿蜜哩多军茶利身印。<a id="a-8p"></a>三回右转于坛外边。</p>
  <p id="a8q">次作地结界。<a id="a-8r"></a>四方上方次第而作。<a id="a-8s"></a>并诵马头咒。</p>
  <p id="a8t">次取水罐一十三口各授一升许。<a id="a-8u"></a>满盛净水。<a id="a-8v"></a>于中少少盛着五谷。<a id="a-8w"></a>并着小小龙脑香。<a id="a-8x"></a>郁金香等及石榴黄。<a id="a-8y"></a>共前五宝。<a id="a-8z"></a>裹中盛已。<a id="a-90"></a>着于罐内。<a id="a-91"></a>其罐口上。<a id="a-92"></a>以柳柏枝并叶竹枝。<a id="a-93"></a>塞头嵷竖。<a id="a-94"></a>各以白绢束令不散。<a id="a-95"></a>次咒水罐一百八遍。<a id="a-96"></a>用十一面观世音咒咒罐如是一百八遍。<a id="a-97"></a>咒已将入。<a id="a-98"></a>先安内院四角中心。<a id="a-99"></a>各一水罐。</p>
  <p id="a9A">次于外院四角四门。<a id="a-9B"></a>各安一罐。<a id="a-9C"></a>次取两银盘。<a id="a-9D"></a>一盘盛香水一盘盛华。</p>
  <p id="a9E">次取彼盘内华。<a id="a-9F"></a>着于一盘香水中。<a id="a-9G"></a>浸竟。</p>
  <p id="a9H">次取彼华少许。<a id="a-9I"></a>着自掌中。<a id="a-9J"></a>即作身印。<a id="a-9K"></a>先请坛中心十一面观世音。<a id="a-9L"></a>诵七遍已。<a id="a-9M"></a>即作坐印。<a id="a-9N"></a>亦诵坐咒满七遍已。<a id="a-9O"></a>然后放华投于本位。<a id="a-9P"></a>安置既竟。</p>
  <p id="a9Q">次请中院东行。<a id="a-9R"></a>一一如前。<a id="a-9S"></a>次请北行。<a id="a-9T"></a>次请南行。<a id="a-9U"></a>次请西行竟。<a id="a-9V"></a>次请外院东行。<a id="a-9W"></a>次请北行。<a id="a-9X"></a>次请南行。<a id="a-9Y"></a>次请西行总奉请竟。</p>
  <p id="a9Z">次作大结界印。<a id="a-9a"></a>次取香水。<a id="a-9b"></a>散于坛内诸佛菩萨金刚等前。<a id="a-9c"></a>次散诸华。</p>
  <p id="a9d">次于坛中心着一香炉。<a id="a-9e"></a>四方八门各一香炉。<a id="a-9f"></a>总烧香竟。<a id="a-9g"></a>然后阿阇梨把一香炉烧种种香。<a id="a-9h"></a>从坛外边右绕一匝。<a id="a-9i"></a>行道已竟后。<a id="a-9j"></a>放着香炉。<a id="a-9k"></a>当于西水罐边。<a id="a-9l"></a>次取西门水罐之上五色线一头。<a id="a-9m"></a>将右转绕于坛外边竹竿之上。<a id="a-9n"></a>还到西门一匝系之。<a id="a-9o"></a>次着饮食。<a id="a-9p"></a>于坛中心观世音前四盘饮食其余诸菩萨等前各着一盘。<a id="a-9q"></a>次于中心着四盏灯。<a id="a-9r"></a>其余坐边各着一盏。<a id="a-9s"></a>次于佛菩萨等。<a id="a-9t"></a>布施金银绢帛钱财等物。<a id="a-9u"></a>随有布施。<a id="a-9v"></a>次阿阇梨将旧弟子。<a id="a-9w"></a>把香花水及煮五谷三四升许。<a id="a-9x"></a>其阿阇梨。<a id="a-9y"></a>施一宅中十方鬼神饮食。<a id="a-9z"></a>已竟。<a id="a-A0"></a>次阿阇梨洗手漱口。<a id="a-A1"></a>入坛三礼。<a id="a-A2"></a>却缩出来。<a id="a-A3"></a>次旧一弟子把一花叠。<a id="a-A4"></a>又一弟子手把香炉及白芥子。<a id="a-A5"></a>逐阇梨后。<a id="a-A6"></a>一一别唤新弟子来。<a id="a-A7"></a>在坛西北角外立。</p>
  <p id="aA8">次阿阇梨先把白芥子。<a id="a-A9"></a>以马头咒咒七遍已。<a id="a-AA"></a>三回打于弟子头上。<a id="a-AB"></a>次作护身印。<a id="a-AC"></a>印于弟子。<a id="a-AD"></a>次取香水。<a id="a-AE"></a>与其洗手。<a id="a-AF"></a>为弟子作观世音三摩夜印。<a id="a-AG"></a>印中着花。<a id="a-AH"></a>勿令放弃。<a id="a-AI"></a>次以帛裹其弟子眼。<a id="a-AJ"></a>阿阇梨心口发愿。<a id="a-AK"></a>以平等普大慈悲心。<a id="a-AL"></a>悉皆回向一切众生。<a id="a-AM"></a>次阿阇梨引将弟子。<a id="a-AN"></a>入坛西门。<a id="a-AO"></a>阿阇梨在南边立。<a id="a-AP"></a>弟子在北边立。<a id="a-AQ"></a>阿阇梨诵观世音三摩耶咒咒曰。</p>
  <p id="aAR">唵(一)般母婆皤(去音)夜(二)莎诃(三)</p>
  <p id="aAS">诵七遍已。<a id="a-AT"></a>教弟子云。<a id="a-AU"></a>向前散华。<a id="a-AV"></a>散竟好看。<a id="a-AW"></a>花堕何坐。<a id="a-AX"></a>知已语云。<a id="a-AY"></a>汝所散花。<a id="a-AZ"></a>着于某佛某菩萨等。<a id="a-Aa"></a>好念不忘。<a id="a-Ab"></a>其余弟子如上法用。<a id="a-Ac"></a>若三回散时。<a id="a-Ad"></a>总不著者。<a id="a-Ae"></a>更莫解帛随便摈出。<a id="a-Af"></a>是大罪人不合入坛。<a id="a-Ag"></a>教令至心忏悔众罪。<a id="a-Ah"></a>诸人竟后。<a id="a-Ai"></a>更启请佛。<a id="a-Aj"></a>方始引入。<a id="a-Ak"></a>准前散华。<a id="a-Al"></a>著者放帛。<a id="a-Am"></a>若不著者至竟摈出。<a id="a-An"></a>更勿令入。<a id="a-Ao"></a>其余弟子法用如前一一作竟。<a id="a-Ap"></a>次诸弟子在西门外。<a id="a-Aq"></a>正面向东。<a id="a-Ar"></a>作行列坐。<a id="a-As"></a>其火炉中着好炭火。<a id="a-At"></a>于西门外灌顶坛上。<a id="a-Au"></a>着一张床。<a id="a-Av"></a>留一盘食。<a id="a-Aw"></a>着四盏灯供养。<a id="a-Ax"></a>次遣二弟子各擎一盖。<a id="a-Ay"></a>一紫二绯。<a id="a-Az"></a>绯盖盖诸弟子。<a id="a-B0"></a>紫盖盖阿阇梨。<a id="a-B1"></a>一一次第引诸弟子。<a id="a-B2"></a>阿阇梨擎水罐。<a id="a-B3"></a>出到灌顶坛。<a id="a-B4"></a>右绕三匝。<a id="a-B5"></a>令其上床。<a id="a-B6"></a>阿阇梨亦自上床。<a id="a-B7"></a>弟子边立问云。<a id="a-B8"></a>汝前散花。<a id="a-B9"></a>着何等佛菩萨之坐。<a id="a-BA"></a>弟子答云。<a id="a-BB"></a>着某佛等。<a id="a-BC"></a>时阿阇梨随其所答。<a id="a-BD"></a>教作其印。<a id="a-BE"></a>印其顶上。<a id="a-BF"></a>印中着华。<a id="a-BG"></a>令至心念。<a id="a-BH"></a>随其本主佛菩萨等。<a id="a-BI"></a>阿阇梨即诵彼佛菩萨等咒。<a id="a-BJ"></a>与灌顶已。<a id="a-BK"></a>教令散华解印。<a id="a-BL"></a>着衣入坛谢佛。<a id="a-BM"></a>依本位坐。<a id="a-BN"></a>其余弟子法用如前。<a id="a-BO"></a>总灌顶已。</p>
  <p id="aBP">次阿阇梨坐于西门近火炉边。<a id="a-BQ"></a>正面向东。<a id="a-BR"></a>端身正念。<a id="a-BS"></a>先唤火天坐火炉中。<a id="a-BT"></a>次与酥蜜及胡麻等。<a id="a-BU"></a>各七遍咒于火中烧。</p>
  <p id="aBV">次阿阇梨心里记云。<a id="a-BW"></a>火神且出于火炉外。<a id="a-BX"></a>近炉边坐。<a id="a-BY"></a>次唤马头观世音。<a id="a-BZ"></a>坐火炉中莲花座上。<a id="a-Ba"></a>次阿阇梨把跋折罗。<a id="a-Bb"></a>一一次第唤诸弟子。<a id="a-Bc"></a>近阿阇梨。<a id="a-Bd"></a>教令正念胡跪合掌以跋折罗印其掌中。<a id="a-Be"></a>次与胡麻及酥蜜等。<a id="a-Bf"></a>咒三七遍令投火中竟。<a id="a-Bg"></a>语归本坐。<a id="a-Bh"></a>其余弟子法用如前。</p>
  <p id="aBi">次放火中马头观音。<a id="a-Bj"></a>归本位竟。<a id="a-Bk"></a>次请坛中心十一面观世音。<a id="a-Bl"></a>坐火炉中莲花座上。<a id="a-Bm"></a>烧胡麻等诵咒一百八遍。<a id="a-Bn"></a>已竟。<a id="a-Bo"></a>遣归本位。</p>
  <p id="aBp">次请一一佛。<a id="a-Bq"></a>次请一一菩萨。</p>
  <p id="aBr">次请一一金刚及诸天等。<a id="a-Bs"></a>法用如前。<a id="a-Bt"></a>各烧胡麻酥蜜等物。<a id="a-Bu"></a>咒三七遍。<a id="a-Bv"></a>次第各令归本坐竟。</p>
  <p id="aBw">次为当国天子。<a id="a-Bx"></a>烧胡麻等。<a id="a-By"></a>咒满一百八遍已竟。<a id="a-Bz"></a>次为历劫一切师僧父母及善知识。<a id="a-C0"></a>各烧诵咒。<a id="a-C1"></a>皆同前法。<a id="a-C2"></a>次为六道一切众生。<a id="a-C3"></a>烧同前法。<a id="a-C4"></a>咒三七遍。<a id="a-C5"></a>次为宅主。<a id="a-C6"></a>亦同前烧咒三七遍。<a id="a-C7"></a>次阿阇梨为自身烧咒三七遍。<a id="a-C8"></a>上从天子至阿阇梨。<a id="a-C9"></a>总用十一面观世音咒。</p>
  <p id="aCA">次阿阇梨把香炉烧香。<a id="a-CB"></a>右绕坛外一匝。<a id="a-CC"></a>来到西门前已。<a id="a-CD"></a>礼拜谢云。<a id="a-CE"></a>种种香花饮食供养皆不如法。<a id="a-CF"></a>大大惭愧。<a id="a-CG"></a>然后从坛中心。<a id="a-CH"></a>一一发遣。<a id="a-CI"></a>一一各作本印发遣。<a id="a-CJ"></a>发遣印咒唤时无别。<a id="a-CK"></a>次收布施佛菩萨等钱财宝物。<a id="a-CL"></a>若其诸佛菩萨物者。<a id="a-CM"></a>应用作佛菩萨形像。<a id="a-CN"></a>般若物者。<a id="a-CO"></a>用写诸经。<a id="a-CP"></a>若阿阇梨欲自作佛菩萨经者。<a id="a-CQ"></a>自收造像写经处用。<a id="a-CR"></a>若不作者。<a id="a-CS"></a>付嘱三纲。<a id="a-CT"></a>布施金刚天等物者。<a id="a-CU"></a>阿阇梨身自用亦得(不用第一)坛中饮食。<a id="a-CV"></a>其阿阇梨及弟子等皆不得食。<a id="a-CW"></a>若吃用者不得神验。<a id="a-CX"></a>与奴婢食。<a id="a-CY"></a>及余人等乃至畜生。<a id="a-CZ"></a>不入坛僧吃用亦得。<a id="a-Ca"></a>次阿阇梨手执炬火。<a id="a-Cb"></a>示诸弟子。<a id="a-Cc"></a>此是某佛某菩萨位金刚天等。<a id="a-Cd"></a>一一次第指示位竟。<a id="a-Ce"></a>然后以泥泥却坛上。<a id="a-Cf"></a>莫见日出。<a id="a-Cg"></a>以上略说坛法式竟。</p>
  <p id="aCh">次说印及陀罗尼法。</p>
  <p id="aCi">十一面三昧印第一</p>
  <p id="aCj">咒用大咒。</p>
  <p id="aCk">以二大指二小指。<a id="a-Cl"></a>直竖头合。<a id="a-Cm"></a>余指稍典。<a id="a-Cn"></a>头不相到。<a id="a-Co"></a>虚掌。<a id="a-Cp"></a>竖头指来去。</p>
  <p id="aCq">是法印咒。<a id="a-Cr"></a>能除一切贼难水难及火等难。<a id="a-Cs"></a>若诵持者。<a id="a-Ct"></a>虽经诸难皆无所畏。<a id="a-Cu"></a>由观世音威神力故。<a id="a-Cv"></a>若人欲请诸菩萨等。<a id="a-Cw"></a>先须作此三昧印咒。<a id="a-Cx"></a>当得一切菩萨欢喜。</p>
  <p id="aCy">身印第二</p>
  <p id="aCz">合腕。<a id="a-D0"></a>左右二大指并竖。<a id="a-D1"></a>以二头指屈中节。<a id="a-D2"></a>各以头押二大指头。<a id="a-D3"></a>二中指头相拄。<a id="a-D4"></a>二无名指直竖。<a id="a-D5"></a>开一寸半。<a id="a-D6"></a>又开二小指。<a id="a-D7"></a>离无名指背。<a id="a-D8"></a>一分许。<a id="a-D9"></a>二臂肘相着。<a id="a-DA"></a>头指来去用上大咒。</p>
  <p id="aDB">若能持此法印咒者。<a id="a-DC"></a>一切八难皆无所畏。<a id="a-DD"></a>若作坛法正供养时。<a id="a-DE"></a>烧胡麻等。<a id="a-DF"></a>用此印咒。<a id="a-DG"></a>若有鬼病。<a id="a-DH"></a>以此印咒其病即差。<a id="a-DI"></a>若不差者。<a id="a-DJ"></a>一百八遍咒印。<a id="a-DK"></a>念观世音菩萨。<a id="a-DL"></a>作此法者其病即差。<a id="a-DM"></a>若能日日洗手。<a id="a-DN"></a>而嚼杨枝净漱口已。<a id="a-DO"></a>着新净衣。<a id="a-DP"></a>诵咒数满一百八遍。<a id="a-DQ"></a>兼念观世音菩萨名字。<a id="a-DR"></a>作此法者。<a id="a-DS"></a>观世音菩萨欢喜。<a id="a-DT"></a>又取澡罐盛满净水。<a id="a-DU"></a>以此印印咒二十一遍经一宿已。<a id="a-DV"></a>用洗手面。<a id="a-DW"></a>一切恶人及鬼神等。<a id="a-DX"></a>不能恼害。</p>
  <p id="aDY">大心印咒第三</p>
  <p id="aDZ">准前身印。<a id="a-Da"></a>唯改二头指。<a id="a-Db"></a>押中指背上节。<a id="a-Dc"></a>以二大指各押中指中节侧。<a id="a-Dd"></a>大指来去咒曰。</p>
  <p id="aDe">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)诃诃诃诃(八)伊(上音)利(九)弥(上音)利(十)脂利(十一)毗利(十二)企利(十三)醯(上音)利(十四)莎诃(十五)</p>
  <p id="aDf">是法印咒。<a id="a-Dg"></a>若作一切坛法时。<a id="a-Dh"></a>用此印咒。<a id="a-Di"></a>咒水香花衣食等物及唤天等。<a id="a-Dj"></a>亦用此印咒。</p>
  <p id="aDk">小心印咒第四</p>
  <p id="aDl">准前身印。<a id="a-Dm"></a>唯改二头指屈头。<a id="a-Dn"></a>当中指中节侧上头指来去咒曰。</p>
  <p id="aDo">那(上音)谟(上音)阿[口*梨]耶(一)婆路(轻呼)枳帝摄跋(二合)啰(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)豆[口*樓]豆[口*樓](七)诃诃诃诃(八)莎诃(九)</p>
  <p id="aDp">是法印咒。<a id="a-Dq"></a>若人诵持此咒印者。<a id="a-Dr"></a>当觅一百八茎莲华。<a id="a-Ds"></a>江水中浴。<a id="a-Dt"></a>着新净衣还入江水。<a id="a-Du"></a>立至于膝。<a id="a-Dv"></a>面正向东。<a id="a-Dw"></a>作此印咒。<a id="a-Dx"></a>请观世音。<a id="a-Dy"></a>大指来去。<a id="a-Dz"></a>即作坐印安置于前。<a id="a-E0"></a>左手掏珠右手把华。<a id="a-E1"></a>七遍诵咒。<a id="a-E2"></a>然后散于观世音上。<a id="a-E3"></a>如是一华各咒七遍。<a id="a-E4"></a>尽其一百八茎华竟。<a id="a-E5"></a>寻即得见观世音菩萨。<a id="a-E6"></a>若一日不得一百八花者。<a id="a-E7"></a>一日觅取五茎莲花。<a id="a-E8"></a>作此法用。<a id="a-E9"></a>如是日别取五茎花。<a id="a-EA"></a>满一百八。<a id="a-EB"></a>作法同前。<a id="a-EC"></a>亦用此咒。<a id="a-ED"></a>咒香烧香咒油然灯。<a id="a-EE"></a>而供养之。</p>
  <p id="aEF">阇吒印咒第五(唐云发长)</p>
  <p id="aEG">准前身印。<a id="a-EH"></a>唯改二中指。<a id="a-EI"></a>屈中节头相拄。<a id="a-EJ"></a>附无名指后侧上节。<a id="a-EK"></a>咒曰。</p>
  <p id="aEL">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)悉唎悉唎悉唎(八)地哩地哩地哩(九)悉哩(十)莎诃(十一)</p>
  <p id="aEM">是法印咒。<a id="a-EN"></a>若居聚落。<a id="a-EO"></a>若在山中。<a id="a-EP"></a>离杂声处。<a id="a-EQ"></a>有华果树竹林。<a id="a-ER"></a>水池中央。<a id="a-ES"></a>起舍。<a id="a-ET"></a>日日洗浴入于道场。<a id="a-EU"></a>先作护身结界印竟。<a id="a-EV"></a>请观世音菩萨。<a id="a-EW"></a>作华座印安置座上。<a id="a-EX"></a>然三盏灯。<a id="a-EY"></a>种种香华供养礼拜赞叹毕已。<a id="a-EZ"></a>掏珠一心。<a id="a-Ea"></a>念观世音菩萨名字。<a id="a-Eb"></a>若人日日作此咒法。<a id="a-Ec"></a>满十万遍即得见观世音菩萨。<a id="a-Ed"></a>又若入道场。<a id="a-Ee"></a>欲以花香鬘供养时。<a id="a-Ef"></a>先以此咒咒花七遍。<a id="a-Eg"></a>用散像上。<a id="a-Eh"></a>复以此咒咒香七遍。<a id="a-Ei"></a>以涂尊像。<a id="a-Ej"></a>又以此咒咒鬘七遍。<a id="a-Ek"></a>以严尊像。</p>
  <p id="aEl">华座印咒第六</p>
  <p id="aEm">两腕相着。<a id="a-En"></a>以左右二大指及二小指。<a id="a-Eo"></a>各自相合并竖之。<a id="a-Ep"></a>余三指等总散。<a id="a-Eq"></a>大磔开之成咒曰。</p>
  <p id="aEr">唵(一)吽(二)迦摩啰(三)莎诃(四)</p>
  <p id="aEs">是法印咒。<a id="a-Et"></a>若请诸佛般若菩萨金刚天等。<a id="a-Eu"></a>一一皆用此大华座印咒。<a id="a-Ev"></a>以承迎。<a id="a-Ew"></a>以印右转坐之。<a id="a-Ex"></a>安慰定已。<a id="a-Ey"></a>后作金刚军茶利三摩耶法印。<a id="a-Ez"></a>结闭严密门户。<a id="a-F0"></a>然后种种作法供养。<a id="a-F1"></a>作坛疗病一切法者。<a id="a-F2"></a>皆应如是。</p>
  <p id="aF3">观世音护身印咒第七</p>
  <p id="aF4">准前身印。<a id="a-F5"></a>唯改二无名指。<a id="a-F6"></a>[打-丁+必]在中指背上。<a id="a-F7"></a>头当前侧上节。<a id="a-F8"></a>头令相拄。<a id="a-F9"></a>二小指头相拄咒曰。</p>
  <p id="aFA">那(上音)谟(上音)阿[口*梨]耶(一)婆路(轻呼)枳帝(二)摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)娑地娑智(八)娑地娑地(九)薮度薮度(十)莎诃(十一)</p>
  <p id="aFB">是法印咒。<a id="a-FC"></a>若行法人。<a id="a-FD"></a>欲作诸法及诵咒时。<a id="a-FE"></a>当以此印用护其身。<a id="a-FF"></a>然后行法。<a id="a-FG"></a>得观世音来护行者。<a id="a-FH"></a>令所作法皆悉有验。<a id="a-FI"></a>又是印咒若欲献供。<a id="a-FJ"></a>先诵此咒。<a id="a-FK"></a>咒诸饮食花果等味二十一遍。<a id="a-FL"></a>然后奉献。</p>
  <p id="aFM">婆罗跢印咒第八(唐云随心)</p>
  <p id="aFN">起立地上。<a id="a-FO"></a>脚如丁字。<a id="a-FP"></a>左脚丁尾右脚丁头。<a id="a-FQ"></a>小屈右膝。<a id="a-FR"></a>屈左臂肘。<a id="a-FS"></a>臂向肩上。<a id="a-FT"></a>手掌向身。<a id="a-FU"></a>大指食指以把华茎。<a id="a-FV"></a>中指无名指双屈。<a id="a-FW"></a>勿着华茎。<a id="a-FX"></a>小指小曲屈腕。<a id="a-FY"></a>右手总申臂。<a id="a-FZ"></a>并指向下。<a id="a-Fa"></a>掌背当右[月*坒]侧。<a id="a-Fb"></a>勿着[月*坒]上咒曰。</p>
  <p id="aFc">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)阿私跢私(八)虎噜虎噜(九)素噜素噜(十)莎诃(十一)</p>
  <p id="aFd">是法印咒。<a id="a-Fe"></a>若求法验者。<a id="a-Ff"></a>苏曼那茎然火。<a id="a-Fg"></a>又更别取苏曼那茎。<a id="a-Fh"></a>段别寸截三十一段。<a id="a-Fi"></a>用酥酪蜜三种相和。<a id="a-Fj"></a>一一别取苏曼那茎。<a id="a-Fk"></a>涂酥酪蜜。<a id="a-Fl"></a>诵咒一遍投着火中。<a id="a-Fm"></a>如是烧尽三十一段。<a id="a-Fn"></a>次第作之即得大验。<a id="a-Fo"></a>若小儿病。<a id="a-Fp"></a>用五色线。<a id="a-Fq"></a>一咒一结成三七结。<a id="a-Fr"></a>系其颈上。<a id="a-Fs"></a>咒师手作此印。<a id="a-Ft"></a>印小儿项。<a id="a-Fu"></a>其病即差。<a id="a-Fv"></a>若其咒师自身病者。<a id="a-Fw"></a>先作水坛纵广二肘。<a id="a-Fx"></a>其坛中心着一水罐。<a id="a-Fy"></a>满盛净水以五谷子着其罐中。<a id="a-Fz"></a>复以柳枝塞于罐口。<a id="a-G0"></a>结界已竟。<a id="a-G1"></a>面向正西。<a id="a-G2"></a>一心诵咒一百八遍。<a id="a-G3"></a>然后举罐灌自顶上已。<a id="a-G4"></a>用此左印为护身印。<a id="a-G5"></a>印身七处其病即差。<a id="a-G6"></a>又用此咒咒火然薪。</p>
  <p id="aG7">观世音檀陀印咒第九(唐云策杖)</p>
  <p id="aG8">反叉二中指无名指。<a id="a-G9"></a>在掌中右押左。<a id="a-GA"></a>屈右头指。<a id="a-GB"></a>以左小指头。<a id="a-GC"></a>押右头指甲。<a id="a-GD"></a>屈左大指。<a id="a-GE"></a>在右掌中。<a id="a-GF"></a>屈右大指。<a id="a-GG"></a>押左大指中节。<a id="a-GH"></a>头入左掌中。<a id="a-GI"></a>右小指与左头指直申。<a id="a-GJ"></a>二臂肘相着咒曰。</p>
  <p id="aGK">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)伊(上音)里弥里(八)只里弥里(九)地里醯(上音)里(十)莎诃(十一)</p>
  <p id="aGL">是法印咒。<a id="a-GM"></a>香汤洗浴着新净衣。<a id="a-GN"></a>入道场中。<a id="a-GO"></a>遣一弟子取于香华水火及草并白芥子。<a id="a-GP"></a>阿阇梨默然护身。<a id="a-GQ"></a>咒水七遍。<a id="a-GR"></a>散十方结界。<a id="a-GS"></a>次咒白芥子七遍。<a id="a-GT"></a>咒已散十方结界。<a id="a-GU"></a>次把草咒七遍。<a id="a-GV"></a>然火右旋三匝四方结界。<a id="a-GW"></a>次作此印诵咒七遍。<a id="a-GX"></a>请观世音。<a id="a-GY"></a>即作华座印安置毕已。<a id="a-GZ"></a>烧香散花。<a id="a-Ga"></a>种种上味饮食供养礼拜毕已。<a id="a-Gb"></a>发遣弟子。<a id="a-Gc"></a>阿阇梨不掏数珠。<a id="a-Gd"></a>默然诵咒。<a id="a-Ge"></a>结加趺坐。<a id="a-Gf"></a>以手作前策宝杖印。<a id="a-Gg"></a>当自胸上勿令着胸。<a id="a-Gh"></a>心记诵咒。<a id="a-Gi"></a>日日如是。<a id="a-Gj"></a>满七日已。<a id="a-Gk"></a>即得尸罗波罗蜜成。<a id="a-Gl"></a>罪障消灭。<a id="a-Gm"></a>第二七日更作此法。<a id="a-Gn"></a>并作种种音声供养。<a id="a-Go"></a>即得奢摩他。<a id="a-Gp"></a>第三七日更作此法种种供养。<a id="a-Gq"></a>如是七日。<a id="a-Gr"></a>日有一事。<a id="a-Gs"></a>谓初一日不食。<a id="a-Gt"></a>诵咒作此法者闻种种香。<a id="a-Gu"></a>第二日见大光明。<a id="a-Gv"></a>第三日得见鬼神。<a id="a-Gw"></a>第四日见四天王。<a id="a-Gx"></a>第五日见诸天。<a id="a-Gy"></a>第六日见观世音诸使者身。<a id="a-Gz"></a>第七日得见观世音菩萨。<a id="a-H0"></a>若以平等心。<a id="a-H1"></a>怜愍一切诸众生故作此法者。<a id="a-H2"></a>得如是验。<a id="a-H3"></a>亦以此印诵咒结界。</p>
  <p id="aH4">观世音甘露印咒第十</p>
  <p id="aH5">左右小指无名指。<a id="a-H6"></a>相合直竖。<a id="a-H7"></a>中指直竖。<a id="a-H8"></a>附无名指侧上。<a id="a-H9"></a>头开二分许。<a id="a-HA"></a>以二头指。<a id="a-HB"></a>各擗在中指背。<a id="a-HC"></a>头当上节。<a id="a-HD"></a>并二大指屈入掌中。<a id="a-HE"></a>头双拄二无名指中节文。<a id="a-HF"></a>二腕相着。<a id="a-HG"></a>以两腕根当心上着。<a id="a-HH"></a>掌向下垂咒曰。</p>
  <p id="aHI">唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)罗(去音)致帝帝哩(二合)脂致(八)阿揭车阿揭车(九)婆伽畔(十)阿[口*梨]耶(十一)婆路(轻呼)枳帝摄跋(二合)啰(去音十二)娑咩室地(十三)阿奴婆啰夜瑳(十四)莎诃(十五)</p>
  <p id="aHJ">是法印咒。<a id="a-HK"></a>行道事竟。<a id="a-HL"></a>请我还宫时。<a id="a-HM"></a>以此印印水。<a id="a-HN"></a>咒水七遍散洒四方。<a id="a-HO"></a>我即还去。<a id="a-HP"></a>世尊如是神咒。<a id="a-HQ"></a>虽不成立而能成办种种事业。<a id="a-HR"></a>至心诵念无不果愿。<a id="a-HS"></a>若患疟病。<a id="a-HT"></a>若一日一发。<a id="a-HU"></a>若二日一发。<a id="a-HV"></a>若三日一发。<a id="a-HW"></a>若四日一发。<a id="a-HX"></a>若患鬼病。<a id="a-HY"></a>若被恶鬼打。<a id="a-HZ"></a>若鬼子母打。<a id="a-Ha"></a>若茶枳尼所作。<a id="a-Hb"></a>若毗舍遮所作。<a id="a-Hc"></a>若羯吒布怛那所作。<a id="a-Hd"></a>若癫鬼。<a id="a-He"></a>若罗刹作。<a id="a-Hf"></a>若痫鬼作。<a id="a-Hg"></a>若余种种恶鬼所作。<a id="a-Hh"></a>皆以此印咒印病者。<a id="a-Hi"></a>咒一百八遍即得除愈。<a id="a-Hj"></a>若罪障重者。<a id="a-Hk"></a>用五色缕一咒一结。<a id="a-Hl"></a>如是结成一百八结。<a id="a-Hm"></a>系病者项或系臂上。<a id="a-Hn"></a>罪障消灭。<a id="a-Ho"></a>病即除差。</p>
  <p id="aHp">若患丁肿癫肿。<a id="a-Hq"></a>若身病疮疱。<a id="a-Hr"></a>疮疽疡癣等种种恶疮。<a id="a-Hs"></a>若被刀箭矛槊等伤。<a id="a-Ht"></a>蛇蝎蜈蚣毒蜂等螫。<a id="a-Hu"></a>皆以此咒咒之七遍。<a id="a-Hv"></a>即得除差。<a id="a-Hw"></a>若障重者。<a id="a-Hx"></a>咒黄土泥咒一七遍。<a id="a-Hy"></a>用涂患处即得除愈。</p>
  <p id="aHz">若患风病缓风偏风。<a id="a-I0"></a>若患废风憨风等病。<a id="a-I1"></a>耳聋鼻塞。<a id="a-I2"></a>皆印病处。<a id="a-I3"></a>至心诵咒一百八遍病即除愈。<a id="a-I4"></a>若障重者。<a id="a-I5"></a>以胡麻油。<a id="a-I6"></a>若用牛酥和桦皮煎。<a id="a-I7"></a>若青木香和胡麻油。<a id="a-I8"></a>煎以为膏。<a id="a-I9"></a>每以此印印咒七遍。<a id="a-IA"></a>以涂身上或滴耳鼻。<a id="a-IB"></a>若令服之病即除愈。<a id="a-IC"></a>若有诸余种种疾病。<a id="a-ID"></a>皆以此印印其病处。<a id="a-IE"></a>至心诵咒即得除愈。<a id="a-IF"></a>此咒神力说不可尽。<a id="a-IG"></a>若持法者因供养次必作此印当心上着。<a id="a-IH"></a>诵此咒时。<a id="a-II"></a>怜愍一切诸众生故。<a id="a-IJ"></a>施与一切鬼神甘露。<a id="a-IK"></a>一切鬼神皆大欢喜。<a id="a-IL"></a>不令一切众生病苦。</p>
 </body>
</html>