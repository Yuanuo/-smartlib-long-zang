<!doctype html>
<html id="z3IBTuPS2" data-ver="1345">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第六(观世音卷之三)</h1>
  <p id="a2">千转观世音菩萨心印咒第一(与一切观音菩萨心印咒同)</p>
  <p id="a3">头指以下四指反叉。<a id="a-4"></a>向内相捺。<a id="a-5"></a>左大指屈入头指中间。<a id="a-6"></a>右大指舒直向内。<a id="a-7"></a>勿曲。<a id="a-8"></a>两腕相合。<a id="a-9"></a>以右大指来去咒曰。</p>
  <p id="aA">唵(一)阿噜力(二)莎诃(三)</p>
  <p id="aB">若作此印法。<a id="a-C"></a>一切观世音菩萨见之。<a id="a-D"></a>请观世音坐。<a id="a-E"></a>作结界法。<a id="a-F"></a>烧香供养竟。<a id="a-G"></a>次作此印。<a id="a-H"></a>观音欢喜。<a id="a-I"></a>日日作者大好益善。</p>
  <p id="aJ">又千转印咒第二</p>
  <p id="aK">手印与前一切观世音心印同惟足不同。<a id="a-L"></a>头指以下四指反叉。<a id="a-M"></a>向内相捺。<a id="a-N"></a>左大指屈入头指中。<a id="a-O"></a>右大指舒直。<a id="a-P"></a>向内勿曲。<a id="a-Q"></a>两腕相合。<a id="a-R"></a>两脚作丁字形。<a id="a-S"></a>右脚丁头左脚丁尾。<a id="a-T"></a>乃右脚直立。<a id="a-U"></a>左膝曲在外。<a id="a-V"></a>努[膫-(日/小)+(夸-大)]。<a id="a-W"></a>身屈向左边。<a id="a-X"></a>以心印当右乳前。<a id="a-Y"></a>勿着乳。<a id="a-Z"></a>面作笑颜。<a id="a-a"></a>头面向右。<a id="a-b"></a>每月十五日香汤洒浴。<a id="a-c"></a>入于净室。<a id="a-d"></a>而作此印诵后大咒。<a id="a-e"></a>四重五逆悉皆消灭。</p>
  <p id="af">千转陀罗尼曰。</p>
  <p id="ag">那(上音)谟啰(上音)怛那(二合)跢啰(二合)夜耶(一)那谟阿[口*梨]耶婆卢(轻呼)枳帝摄筏(二合)啰耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)阇(上音)曳阇曳(七)阇(上音)夜婆醯(上音)儞(八)阇(上音)榆跢唎(上)(九)迦(上音)罗迦(上音)罗(十)么罗么罗(十一)者罗(上音)者罗(上)(十二)器拏器拏(十三)萨婆羯磨跋啰(上音)拏儞迷(十四)薄伽婆底(都儞反)娑(上音)诃(上音)萨啰薄羯底(十五)萨婆菩(上音)陀婆卢(轻呼)枳羝(十六)者刍(上音眼十七)输(上音)噜怛啰(上音耳十八)揭啰(上音)拏(上音鼻十九)是诃(上音)皤(二十舌)迦夜(二十一身)末弩(二十二心)毗(上音)输达儞(二十三)素啰(上音)素啰(上音二十四)钵啰(上音)素啰(上音)钵啰(上音)素啰(上音二十五)萨婆菩(上音)陀阿(上音)地瑟耻(二合)羝莎诃(二十六)达么陀(去音)睹揭啰(上音)鞞莎诃(二十七)阿(上音)婆皤(二十八)娑(上音)皤婆皤(二十九)达摩皤(三十)菩陀(上音)尼曳(三十一)莎诃(三十二)</p>
  <p id="ah">千转经云。<a id="a-i"></a>诵此咒已恶业销灭。<a id="a-j"></a>诵至七遍五逆罪灭。<a id="a-k"></a>若满千遍已罪无不灭。<a id="a-l"></a>满十万遍面见观音种种庄严者。<a id="a-m"></a>七日之中初作法时。<a id="a-n"></a>惟得食乳糜酥酪白饼粳米饭。<a id="a-o"></a>不得食盐酱菜。<a id="a-p"></a>最后一日勿食。<a id="a-q"></a>十五日夜空腹。<a id="a-r"></a>佛前相续诵咒。<a id="a-s"></a>无定限数。<a id="a-t"></a>见像动摇。<a id="a-u"></a>出声唱言善哉善哉。<a id="a-v"></a>放光明曜。<a id="a-w"></a>复以真珠宝物安咒师顶上。<a id="a-x"></a>即知成验。<a id="a-y"></a>面见观音已。<a id="a-z"></a>得满一切善愿。<a id="a-10"></a>又于睡眠中。<a id="a-11"></a>梦见观音种种庄严者。<a id="a-12"></a>一切善事成就。<a id="a-13"></a>一切恶业销灭。<a id="a-14"></a>直转读者亦得灭罪。<a id="a-15"></a>欲东西行时。<a id="a-16"></a>先咒手七遍以摩拭面所至之处无诸灾横。</p>
  <p id="a17">若能清净如法常诵不废。<a id="a-18"></a>得第一地。<a id="a-19"></a>若有女人能诵持者。<a id="a-1A"></a>后成男子。<a id="a-1B"></a>更不重受如是女形。<a id="a-1C"></a>失作坛。<a id="a-1D"></a>安置供养备讫。<a id="a-1E"></a>然始诵咒。<a id="a-1F"></a>其坛四面各十六肘。<a id="a-1G"></a>四重作规。<a id="a-1H"></a>院相皆外白色内四色。<a id="a-1I"></a>各一重如似壁势。<a id="a-1J"></a>即是八重也。<a id="a-1K"></a>合五方色。<a id="a-1L"></a>四面开门。<a id="a-1M"></a>东西南北相当。<a id="a-1N"></a>正中一重不须开门。<a id="a-1O"></a>大瓦罐八枚。<a id="a-1P"></a>瓮子四枚。<a id="a-1Q"></a>各满盛水。<a id="a-1R"></a>插柏及柳枝。<a id="a-1S"></a>安水罐瓮中。<a id="a-1T"></a>作白饼粳米饭乳酪酥蜜香果子等供养。<a id="a-1U"></a>然十六灯。<a id="a-1V"></a>四门外合插十六只未经用箭。<a id="a-1W"></a>挂五彩线于箭上。<a id="a-1X"></a>取佉陀啰木(紫姜木是)四枚。<a id="a-1Y"></a>二长五指。<a id="a-1Z"></a>二长六指。<a id="a-1a"></a>钉坛四角。<a id="a-1b"></a>散种种时非时华于坛上。<a id="a-1c"></a>又取颇伽木(拘杞子小者是)一千八百枚。<a id="a-1d"></a>各长一尺。<a id="a-1e"></a>若一瓦钵若铜钵。<a id="a-1f"></a>和酥乳涂此木枝。<a id="a-1g"></a>咒一枝一遍即掷火中。<a id="a-1h"></a>无佉陀啰木时(赤枣木代亦得)须画一白色观音圣者像。<a id="a-1i"></a>随力大小作。<a id="a-1j"></a>又先翻法云。<a id="a-1k"></a>千劫聚集业障。<a id="a-1l"></a>一时诵念悉皆灭尽。<a id="a-1m"></a>得千佛聚集善根。<a id="a-1n"></a>得背千劫流转生老病死边际。<a id="a-1o"></a>舍此身已。<a id="a-1p"></a>即见千转轮圣王。<a id="a-1q"></a>恒持十善。<a id="a-1r"></a>若欲生诸佛净土者。<a id="a-1s"></a>昼夜各三时诵二十一遍。<a id="a-1t"></a>满三七日。<a id="a-1u"></a>如其所欲。<a id="a-1v"></a>即于梦中。<a id="a-1w"></a>或见佛金色形像及菩萨形像。<a id="a-1x"></a>此是先相。<a id="a-1y"></a>即知当生净土。</p>
  <p id="a1z">又受持法。<a id="a-20"></a>取突婆香(唐云茅香)并苗五斤。<a id="a-21"></a>楮木一千个。<a id="a-22"></a>长一尺。<a id="a-23"></a>并酥总咒一千遍。<a id="a-24"></a>临欲烧之。<a id="a-25"></a>以酥涂木茎及香上。<a id="a-26"></a>各咒一遍烧之。<a id="a-27"></a>预五月六月。<a id="a-28"></a>取牛粪阴干。<a id="a-29"></a>突婆香水和作泥作场。<a id="a-2A"></a>身二肘圆作场。<a id="a-2B"></a>场上安种种华香。<a id="a-2C"></a>冬月无华。<a id="a-2D"></a>刻华安之。<a id="a-2E"></a>然熏陆香。<a id="a-2F"></a>咒师面向东坐诵满一千遍。<a id="a-2G"></a>法成。<a id="a-2H"></a>未咒之时。<a id="a-2I"></a>用此咒水二十一遍或七遍。<a id="a-2J"></a>服之。<a id="a-2K"></a>咒水解污净室。<a id="a-2L"></a>道场佛堂。<a id="a-2M"></a>洒身。<a id="a-2N"></a>咒柳枝打病。<a id="a-2O"></a>咒水治病并得。<a id="a-2P"></a>各二十一遍。<a id="a-2Q"></a>若能一生日别三时。<a id="a-2R"></a>时别诵二十一遍。<a id="a-2S"></a>灭罪不可思议。<a id="a-2T"></a>通一切用。<a id="a-2U"></a>作是法者观世音欢喜。</p>
  <p id="a2V">观世音母身法印第三</p>
  <p id="a2W">两大指坚。<a id="a-2X"></a>各捻二小指头。<a id="a-2Y"></a>两手并竖相着。<a id="a-2Z"></a>二头指相捻。<a id="a-2a"></a>在二大指小指上。<a id="a-2b"></a>二无名指亦尔。<a id="a-2c"></a>二中指在上。<a id="a-2d"></a>头少不相到。<a id="a-2e"></a>掌下相着。<a id="a-2f"></a>头指来去咒曰。</p>
  <p id="a2g">唵(一)税闭(二合)提(二)槃陀啰(二合)婆悉尼(三)折吒么俱吒(四)陀罗尼(五)莎诃(六)</p>
  <p id="a2h">是法印咒。<a id="a-2i"></a>若有人能日日作之。<a id="a-2j"></a>相续供养。<a id="a-2k"></a>以胡麻酥蜜和稻谷华。<a id="a-2l"></a>诵咒一遍一烧火中。<a id="a-2m"></a>如是乃至一千八遍。<a id="a-2n"></a>一百八遍咒烧亦得。<a id="a-2o"></a>如是日日作是法者。<a id="a-2p"></a>一切观世音欢喜。<a id="a-2q"></a>又法孩儿啼哭。<a id="a-2r"></a>当以此咒。<a id="a-2s"></a>咒结咒索。<a id="a-2t"></a>系项即止。</p>
  <p id="a2u">观世音母心印咒第四</p>
  <p id="a2v">合腕。<a id="a-2w"></a>二食指二中指二无名指。<a id="a-2x"></a>并屈头相拄。<a id="a-2y"></a>与大节令平。<a id="a-2z"></a>二大指并竖相着。<a id="a-30"></a>捻食指头侧。<a id="a-31"></a>二小指竖头相着。<a id="a-32"></a>大指来去咒曰。</p>
  <p id="a33">唵(一)摩诃室唎(二合)曳(二)莎诃(三)</p>
  <p id="a34">是前二法印咒。<a id="a-35"></a>名观世音母法。<a id="a-36"></a>若有人诵持。<a id="a-37"></a>能除身中百亿劫重罪。<a id="a-38"></a>一切菩萨闻此咒者。<a id="a-39"></a>皆得奢摩他。<a id="a-3A"></a>由此因绿得成佛位。<a id="a-3B"></a>故名菩萨母咒。<a id="a-3C"></a>有能受持者。<a id="a-3D"></a>不久当蒙诸佛授记。<a id="a-3E"></a>一切观世音菩萨。<a id="a-3F"></a>由此咒印得奢摩他记。</p>
  <p id="a3G">持一切观世音菩萨三昧印咒第五</p>
  <p id="a3H">两腕合。<a id="a-3I"></a>二大指二小指。<a id="a-3J"></a>直竖头合。<a id="a-3K"></a>余指不相着。<a id="a-3L"></a>直竖(但开二大指小指头不相到是名十一面印是大三昧印头指来去)咒用十一面大咒。</p>
  <p id="a3M">作是法者。<a id="a-3N"></a>能除一切王贼水火刀毒等难。<a id="a-3O"></a>皆无怖畏。<a id="a-3P"></a>是观世音威神力故。<a id="a-3Q"></a>欲请诸菩萨等法。<a id="a-3R"></a>先须作三昧印。<a id="a-3S"></a>即得一切菩萨欢喜。</p>
  <p id="a3T">观世音菩萨随心印咒第六</p>
  <p id="a3U">二手中指无名小三指。<a id="a-3V"></a>向外相叉。<a id="a-3W"></a>合掌右压左。<a id="a-3X"></a>指头总博掌背。<a id="a-3Y"></a>并竖二食指相着。<a id="a-3Z"></a>大指亦然。<a id="a-3a"></a>各博食指。<a id="a-3b"></a>大指来去。<a id="a-3c"></a>归命与前十一面等归命法同咒曰。</p>
  <p id="a3d">跢侄他(一)唵(二)多(去)唎多(去音)唎(三)咄多(去音)唎(四)咄唎(五)莎诃(六)</p>
  <p id="a3e">是法印咒。<a id="a-3f"></a>若人欲得聪明。<a id="a-3g"></a>取一黄牛置清净所。<a id="a-3h"></a>令一童男子持八戒斋。<a id="a-3i"></a>构取牛乳。<a id="a-3j"></a>经于三日。<a id="a-3k"></a>所构得乳。<a id="a-3l"></a>日日还与其牛饮之。<a id="a-3m"></a>从第四日至第七日。<a id="a-3n"></a>构得乳者。<a id="a-3o"></a>即用作酪。<a id="a-3p"></a>以酪作酥。<a id="a-3q"></a>日月蚀时。<a id="a-3r"></a>香汤洒浴。<a id="a-3s"></a>着新净衣。<a id="a-3t"></a>而作四肘五彩水坛。<a id="a-3u"></a>其坛无门。<a id="a-3v"></a>其坛东面置莲华座。<a id="a-3w"></a>座上安置鸡都摩致。<a id="a-3x"></a>南面置都逻罗华座。<a id="a-3y"></a>北面置俱噜屈罗华座。<a id="a-3z"></a>中央置随心观世音华座。<a id="a-40"></a>十六盏灯八盘饮食。<a id="a-41"></a>烧香散华而供养已。<a id="a-42"></a>取前件酥。<a id="a-43"></a>盛一新净赤铜器中。<a id="a-44"></a>咒师此日不食。<a id="a-45"></a>三度洒浴。<a id="a-46"></a>念佛。<a id="a-47"></a>不得余想。<a id="a-48"></a>将其酥碗置坛中心。<a id="a-49"></a>令其作酥小儿。<a id="a-4A"></a>在外看于日月。<a id="a-4B"></a>勿令小儿见坛内事。<a id="a-4C"></a>咒师不得见于日月。<a id="a-4D"></a>若见日月一不得验。<a id="a-4E"></a>若日月渐生来。<a id="a-4F"></a>至心作多唎心印。<a id="a-4G"></a>把其酥碗。<a id="a-4H"></a>数数咒酥。<a id="a-4I"></a>其酥碗中三种相现。<a id="a-4J"></a>谓[曘-雨+而]烟火。<a id="a-4K"></a>若但[曘-雨+而]。<a id="a-4L"></a>服酥之人一日诵得七百偈经。<a id="a-4M"></a>若出烟者。<a id="a-4N"></a>服酥之人一日诵得七百偈经。<a id="a-4O"></a>若出火者。<a id="a-4P"></a>服酥之人及与他服。<a id="a-4Q"></a>即大聪明。<a id="a-4R"></a>一日诵得一千偈经。<a id="a-4S"></a>若其如常。<a id="a-4T"></a>亦能强记。<a id="a-4U"></a>其酥一两二两三四五两。<a id="a-4V"></a>任意皆得。</p>
  <p id="a4W">又有随心观世音印第七(不见别号亦无别咒)</p>
  <p id="a4X">二手十指皆竖头合。<a id="a-4Y"></a>掌内少空。<a id="a-4Z"></a>两腕相着。<a id="a-4a"></a>正当心上(此印共供养一切印法同)</p>
  <p id="a4b">随心观世音祈一切愿印第八</p>
  <p id="a4c">左手大指屈而向掌。<a id="a-4d"></a>又屈头指头。<a id="a-4e"></a>离大指头四五分许。<a id="a-4f"></a>中指以下三指。<a id="a-4g"></a>总申相博。<a id="a-4h"></a>以印横侧着心上。<a id="a-4i"></a>指头向右。<a id="a-4j"></a>咒用前咒。<a id="a-4k"></a>是一法印。<a id="a-4l"></a>欲求愿时。<a id="a-4m"></a>先作纵广四肘水坛。<a id="a-4n"></a>悬诸幡盖种种庄严。<a id="a-4o"></a>于其坛中着随心像。<a id="a-4p"></a>当其像前列着四碗。<a id="a-4q"></a>其四碗中各盛一味。<a id="a-4r"></a>谓盛石蜜沙糖乳蜜。<a id="a-4s"></a>如其次第各盛供养。<a id="a-4t"></a>散种种华烧沉水香。<a id="a-4u"></a>供养像已。<a id="a-4v"></a>对像至心发露忏悔。<a id="a-4w"></a>随其所愿仰祈请竟。<a id="a-4x"></a>像前作印。<a id="a-4y"></a>以袈裟覆。<a id="a-4z"></a>或用净巾。<a id="a-50"></a>覆其印已。<a id="a-51"></a>至心诵咒满八百遍。<a id="a-52"></a>更莫余缘。<a id="a-53"></a>诵此咒竟。<a id="a-54"></a>随心所愿悉得称意。<a id="a-55"></a>随事大小。<a id="a-56"></a>一日乃至七日作法。<a id="a-57"></a>日日三时。<a id="a-58"></a>晨朝日中及黄昏时。<a id="a-59"></a>依前作法必果所愿。<a id="a-5A"></a>除不至心。</p>
  <p id="a5B">十二臂观世音菩萨身印咒第九</p>
  <p id="a5C">左右无名指。<a id="a-5D"></a>各列在中指背上。<a id="a-5E"></a>竖二中指头相着。<a id="a-5F"></a>合竖二小指二大指并着。<a id="a-5G"></a>屈二食指头相拄。<a id="a-5H"></a>各压大指头。<a id="a-5I"></a>其食指齐第二节令平。<a id="a-5J"></a>食指来去咒曰。</p>
  <p id="a5K">唵(一)摩诃税(去音)羝(二)莎诃(三)</p>
  <p id="a5L">是法印咒。<a id="a-5M"></a>取牛粪牛尿酥乳酪等各一大两。<a id="a-5N"></a>总共和搅。<a id="a-5O"></a>香汤洒浴着新净衣。<a id="a-5P"></a>正面向东。<a id="a-5Q"></a>并足蹲坐。<a id="a-5R"></a>即咒前药一百八遍。<a id="a-5S"></a>六月一服一年再服自身无病治病大吉。</p>
  <p id="a5T">观世音菩萨不空罥索身印咒第十</p>
  <p id="a5U">准前观世音母身印。<a id="a-5V"></a>上唯改开二中指。<a id="a-5W"></a>去一寸许。<a id="a-5X"></a>二头指无名指少举。<a id="a-5Y"></a>勿与大指相着。<a id="a-5Z"></a>头指无名指间。<a id="a-5a"></a>开容一中指地。<a id="a-5b"></a>头指来去咒曰。</p>
  <p id="a5c">跢侄他(一)唵(二)湿闭(二合)多夜(三)湿闭(二合)多菩阇(去音)夜(四)咽(去音)醯咽醯(五)钵啰么(六)输驮萨埵(七)摩诃迦嚧腻迦(八)莎诃(九)</p>
  <p id="a5d">是法印咒。<a id="a-5e"></a>通种种用皆有大力。<a id="a-5f"></a>亦能降伏一切恶鬼神。<a id="a-5g"></a>疗一切病。<a id="a-5h"></a>一切贼难皆不能害。<a id="a-5i"></a>若被枷锁。<a id="a-5j"></a>取施输末罗指。<a id="a-5k"></a>作印咒已。<a id="a-5l"></a>涂枷锁上。<a id="a-5m"></a>更至心咒即得解脱。</p>
  <p id="a5n">观世音菩萨不空罥索口法印第十一</p>
  <p id="a5o">以左右小指。<a id="a-5p"></a>内只直竖。<a id="a-5q"></a>右无名指。<a id="a-5r"></a>[打-丁+必]左无名指中指背。<a id="a-5s"></a>向头指中指岐间入。<a id="a-5t"></a>左无名指。<a id="a-5u"></a>从右中指无名指间出之。<a id="a-5v"></a>即入食指中指岐间入。<a id="a-5w"></a>二中指直竖头相拄。<a id="a-5x"></a>屈二食指。<a id="a-5y"></a>各钩无名指头。<a id="a-5z"></a>并二大指。<a id="a-60"></a>直竖头相拄。<a id="a-61"></a>与小指离半寸许。<a id="a-62"></a>同诵前咒。</p>
  <p id="a63">观世音菩萨不空罥索牙法印第十二</p>
  <p id="a64">准前口印。<a id="a-65"></a>唯改少屈二中指头。<a id="a-66"></a>各压二大指头。<a id="a-67"></a>二小指出外右压左。<a id="a-68"></a>总握无名指背。<a id="a-69"></a>咒用前咒。</p>
  <p id="a6A">是一法印。<a id="a-6B"></a>能除一切水火风贼刀及王难。<a id="a-6C"></a>夜叉罗刹一切鬼神毒龙毒蛇系缚等难。<a id="a-6D"></a>若人日日常作供养。<a id="a-6E"></a>得观世音及诸菩萨等皆生欢喜。<a id="a-6F"></a>命终得生阿弥陀佛国。<a id="a-6G"></a>又复十方净土随意往生。</p>
  <p id="a6H">若欲止风。<a id="a-6I"></a>先以此咒咒灰一百八遍。<a id="a-6J"></a>小片绢裹。<a id="a-6K"></a>将随身去。<a id="a-6L"></a>若风来者。<a id="a-6M"></a>以右手取灰。<a id="a-6N"></a>向风打散。<a id="a-6O"></a>次以右余指作拳。<a id="a-6P"></a>头指直竖。<a id="a-6Q"></a>向风数数诵咒嗔喝即断。</p>
  <p id="a6R">观世音菩萨不空罥索心中心咒第十三</p>
  <p id="a6S">咒曰。</p>
  <p id="a6T">唵(一)唎悉底哩(二合)卢迦(去耶反)毗社夜(二)阿谟伽波舍(三)摩诃鸠嚧驮(四)啰阇夜(五)唎陀(去音)夜(六)阿波啰(上音)提阿跢(七)呜吽呜[合*牛](八)[打-丁+巿][打-丁+巿](九)</p>
  <p id="a6U">是一法咒。<a id="a-6V"></a>能灭罪障。<a id="a-6W"></a>忏悔治病。<a id="a-6X"></a>大有神验。<a id="a-6Y"></a>具如不空罥索经说。</p>
  <p id="a6Z">画观世音菩萨像法</p>
  <p id="a6a">一切观世音菩萨像。<a id="a-6b"></a>通身白色。<a id="a-6c"></a>结加趺坐百宝庄严莲华座上。<a id="a-6d"></a>头戴七宝庄严华冠。<a id="a-6e"></a>而有重光。<a id="a-6f"></a>其华冠中有立化佛。<a id="a-6g"></a>其华冠后作簸箕光。<a id="a-6h"></a>其光之内总作赤色。<a id="a-6i"></a>其像背倚七宝绣机。<a id="a-6j"></a>其像左手屈臂当心。<a id="a-6k"></a>又屈中指向上直竖。<a id="a-6l"></a>右手屈臂。<a id="a-6m"></a>向左手上。<a id="a-6n"></a>屈头指与大指相捻。<a id="a-6o"></a>而拄左手中指之上。<a id="a-6p"></a>其像颈有宝珠璎珞。<a id="a-6q"></a>左右臂腕各有宝钏。<a id="a-6r"></a>又以宝花庄白亵络膊。<a id="a-6s"></a>身着花庄白亵之裙。<a id="a-6t"></a>其裙腰作青色赤裹。<a id="a-6u"></a>又以宝[絕-巴+日]系其腰上。<a id="a-6v"></a>其像左右厢各有一菩萨。<a id="a-6w"></a>以为侍者。<a id="a-6x"></a>其二菩萨。<a id="a-6y"></a>通身黄色俱头戴华冠。<a id="a-6z"></a>右厢菩萨。<a id="a-70"></a>右手屈臂而把白拂。<a id="a-71"></a>左手屈臂而把莲华。<a id="a-72"></a>左厢菩萨。<a id="a-73"></a>右手屈臂把杂宝华一枝。<a id="a-74"></a>左臂屈竖手把白拂。<a id="a-75"></a>悉着朝霞。<a id="a-76"></a>缦[膫-(日/小)+(夸-大)]之上。<a id="a-77"></a>华庄白亵绞于髀上。<a id="a-78"></a>而各立于莲华座上。<a id="a-79"></a>其像侍者后左右厢。<a id="a-7A"></a>各有三菩萨。<a id="a-7B"></a>以次上下侧身。<a id="a-7C"></a>各面向像瞻仰而坐。<a id="a-7D"></a>助观世音。<a id="a-7E"></a>神通自在救护众生。<a id="a-7F"></a>其像左厢上一菩萨。<a id="a-7G"></a>通身黄色头上有少黄色。<a id="a-7H"></a>以宝庄华。<a id="a-7I"></a>缘于髻上。<a id="a-7J"></a>青色圆光。<a id="a-7K"></a>耳有白环。<a id="a-7L"></a>而申右手当右膝上。<a id="a-7M"></a>皆展五指。<a id="a-7N"></a>垂掌向下。<a id="a-7O"></a>左手当心而把莲华。<a id="a-7P"></a>以白华亵络其膊上。<a id="a-7Q"></a>两臂腕上而着宝钏。<a id="a-7R"></a>又以朝霞缦[膫-(日/小)+(夸-大)]。<a id="a-7S"></a>而坐青莲华上。<a id="a-7T"></a>次下菩萨。<a id="a-7U"></a>通身黄色头戴华鬘作赤圆光耳有白环。<a id="a-7V"></a>乳房高大。<a id="a-7W"></a>以轻白华亵。<a id="a-7X"></a>横缦乳上。<a id="a-7Y"></a>右手背在髀上。<a id="a-7Z"></a>屈着。<a id="a-7a"></a>竖手向上。<a id="a-7b"></a>五指俱散。<a id="a-7c"></a>左手覆在左髀膝间。<a id="a-7d"></a>臂腕有钏。<a id="a-7e"></a>着朝霞裙坐红莲华上。<a id="a-7f"></a>次下菩萨。<a id="a-7g"></a>通身白色。<a id="a-7h"></a>面上眉间而有天眼。<a id="a-7i"></a>其头发髻如似赤色。<a id="a-7j"></a>头无华鬘。<a id="a-7k"></a>作青圆光。<a id="a-7l"></a>耳上无环。<a id="a-7m"></a>而有四臂右边一臂。<a id="a-7n"></a>屈肘向后腋间出举向头。<a id="a-7o"></a>以其手指拄着发鬓。<a id="a-7p"></a>一手屈臂。<a id="a-7q"></a>拄右膝上。<a id="a-7r"></a>把黄色数珠珠有三七。<a id="a-7s"></a>左一臂屈肘向后。<a id="a-7t"></a>腋间出手。<a id="a-7u"></a>向上至于肩上。<a id="a-7v"></a>手指如拳。<a id="a-7w"></a>一臂拄着髀膝间。<a id="a-7x"></a>覆手把经匣。<a id="a-7y"></a>以浅绿纱络其膊上。<a id="a-7z"></a>以朝霞裙交其脚胫。<a id="a-80"></a>而坐紫色莲华座上。<a id="a-81"></a>右厢三菩萨。<a id="a-82"></a>次上一菩萨。<a id="a-83"></a>通身白色头戴华鬘。<a id="a-84"></a>作青圆光。<a id="a-85"></a>耳有白环乳房高大。<a id="a-86"></a>以白华亵横缦乳上。<a id="a-87"></a>左手屈臂在左髀上。<a id="a-88"></a>而把莲华。<a id="a-89"></a>右手按髀上。<a id="a-8A"></a>仰把一物。<a id="a-8B"></a>状似果子。<a id="a-8C"></a>亦如似华。<a id="a-8D"></a>盛在掌中。<a id="a-8E"></a>班斑然作。<a id="a-8F"></a>臂腕有钏。<a id="a-8G"></a>着朝霞裙。<a id="a-8H"></a>帖膝坐于紫莲华上。<a id="a-8I"></a>次下菩萨。<a id="a-8J"></a>通身黄色头戴赤色华鬘。<a id="a-8K"></a>作赤圆光。<a id="a-8L"></a>耳有白环。<a id="a-8M"></a>左手屈臂在左髀上。<a id="a-8N"></a>把于莲华。<a id="a-8O"></a>右手在右髀上。<a id="a-8P"></a>仰掌散指如峻显之。<a id="a-8Q"></a>臂腕有钏。<a id="a-8R"></a>以素白亵络其膊上。<a id="a-8S"></a>着朝霞裙。<a id="a-8T"></a>交脚而坐红莲华上。<a id="a-8U"></a>次下菩萨。<a id="a-8V"></a>通身黄色头有花鬘。<a id="a-8W"></a>仰面向上看视其像。<a id="a-8X"></a>耳有白环作青圆光。<a id="a-8Y"></a>而有四臂。<a id="a-8Z"></a>乳房高大。<a id="a-8a"></a>以白宝褺横缦乳上。<a id="a-8b"></a>二手合掌。<a id="a-8c"></a>又一左手屈臂在左髀上。<a id="a-8d"></a>而把莲花。<a id="a-8e"></a>其华紫色。<a id="a-8f"></a>其华茎状如箭干形。<a id="a-8g"></a>而作黄色。<a id="a-8h"></a>华头向上。<a id="a-8i"></a>右一臂屈向后。<a id="a-8j"></a>腋间出手。<a id="a-8k"></a>向上至于肩前。<a id="a-8l"></a>而把数珠。<a id="a-8m"></a>珠有三七。<a id="a-8n"></a>而着赤色菊华褺裙。<a id="a-8o"></a>交脚而坐青莲华上。<a id="a-8p"></a>其菩萨等并是观世音菩萨眷属。<a id="a-8q"></a>于其像上。<a id="a-8r"></a>近光左右。<a id="a-8s"></a>各有二躯须陀会天。<a id="a-8t"></a>右厢天者。<a id="a-8u"></a>作乾闼婆音乐供养。<a id="a-8v"></a>左厢天者。<a id="a-8w"></a>以散华香供养菩萨。<a id="a-8x"></a>又华光两边。<a id="a-8y"></a>各有四鸟而助供养。<a id="a-8z"></a>左边有二频伽鸟。<a id="a-90"></a>并行而立。<a id="a-91"></a>次后有二鹦鹉。<a id="a-92"></a>并行。<a id="a-93"></a>右边有二孔雀。<a id="a-94"></a>并行。<a id="a-95"></a>次后有二白鹤。<a id="a-96"></a>并行。<a id="a-97"></a>其像座下左厢。<a id="a-98"></a>又有二菩萨。<a id="a-99"></a>通身赤色作年少形。<a id="a-9A"></a>颜容端正躯貌肥壮。<a id="a-9B"></a>头发短促如作赤色。<a id="a-9C"></a>面上眉间有一天眼。<a id="a-9D"></a>有一白蛇。<a id="a-9E"></a>从背后出。<a id="a-9F"></a>而向左转高举头。<a id="a-9G"></a>却向此菩萨面看。<a id="a-9H"></a>右手屈展。<a id="a-9I"></a>左手近乳而把莲华。<a id="a-9J"></a>而着竖襕青白色亵。<a id="a-9K"></a>短小裙子缦腰[膫-(日/小)+(夸-大)]上。<a id="a-9L"></a>立而不坐。<a id="a-9M"></a>右厢菩萨。<a id="a-9N"></a>通身黄色着朝霞裙。<a id="a-9O"></a>合掌峻坐紫莲华上。<a id="a-9P"></a>仰面看像而作供养。<a id="a-9Q"></a>布以绿地。<a id="a-9R"></a>其像两边有菩提树。<a id="a-9S"></a>于其树上有凌霄华。<a id="a-9T"></a>绞络座下。<a id="a-9U"></a>着青绿黄赤紫等色。<a id="a-9V"></a>为厕宝地画像法竟。</p>
  <p data-pb></p>
  <h2 id="a9W">观世音毗俱知菩萨三昧法印咒品(印有二十一咒有四十四)</h2>
  <p id="a9X">如是我闻。<a id="a-9Y"></a>一时佛在王舍城中。<a id="a-9Z"></a>说诸法印陀罗尼咒时。<a id="a-9a"></a>与无量菩萨大众及无数持咒贤圣众俱。<a id="a-9b"></a>前后围绕。<a id="a-9c"></a>来诣佛所。<a id="a-9d"></a>到佛所已。<a id="a-9e"></a>五体投地顶礼佛足。<a id="a-9f"></a>礼佛足已。<a id="a-9g"></a>绕佛三匝却坐一面。</p>
  <p id="a9h">尔时观世音菩萨摩诃萨白佛言。<a id="a-9i"></a>世尊我有心咒。<a id="a-9j"></a>名毗俱知。<a id="a-9k"></a>甚深微妙秘密神通。<a id="a-9l"></a>具诸法印及坛场法。<a id="a-9m"></a>护持世间普令众生。<a id="a-9n"></a>人非人等免离诸苦。<a id="a-9o"></a>一切众生获其利益。<a id="a-9p"></a>我今欲说。<a id="a-9q"></a>惟愿世尊听许我说。<a id="a-9r"></a>时佛赞言。<a id="a-9s"></a>善哉善哉善男子。<a id="a-9t"></a>汝为一切诸众生故。<a id="a-9u"></a>欲说法印陀罗尼坛。<a id="a-9v"></a>我助汝喜随汝意说。<a id="a-9w"></a>尔时同会诸菩萨众莫不欢喜。<a id="a-9x"></a>一时称善。<a id="a-9y"></a>尔时观世音菩萨承佛神力即说印咒。</p>
  <p id="a9z">毗俱知大身法印咒第一</p>
  <p id="aA0">先反列二手小指。<a id="a-A1"></a>各在无名指背上。<a id="a-A2"></a>次各列无名指。<a id="a-A3"></a>在中指背上。<a id="a-A4"></a>二腕相着。<a id="a-A5"></a>竖二中指头相拄。<a id="a-A6"></a>竖二大指二食指。<a id="a-A7"></a>然其食指少屈。<a id="a-A8"></a>似不屈势。<a id="a-A9"></a>头指来去(若以二食指总屈来即是华座印)咒曰。</p>
  <p id="aAA">那(上音)谟萨婆怛他伽底骠(一)阿啰诃陀(上音)骠(比冶反二)三藐三菩提骠(比冶反三)唵(四)跛冶那(去音)萨儞(五)怛啰(二合上)萨儞(六)怛啰(二合上)西(七)怛啰(二合上)萨耶(八)毗[口*梨](二合)俱(上音)知(九)跢知(十)倍移跢知(十一)倍移跢知(十二)倍啰(上音)提(十三)倍啰(上音)提(十四)湿闭(二合)羝(十五)遮智尼(十六)莎(去音)诃(十七)</p>
  <p id="aAB">是法印咒。<a id="a-AC"></a>若欲诵时。<a id="a-AD"></a>可作身印至心诵之。<a id="a-AE"></a>诸佛闻者皆悉称赞。<a id="a-AF"></a>若诸菩萨闻咒音者。<a id="a-AG"></a>皆生欢喜。<a id="a-AH"></a>诸天闻者。<a id="a-AI"></a>皆悉顶礼。<a id="a-AJ"></a>一切金刚闻咒音者。<a id="a-AK"></a>皆悉怖畏。<a id="a-AL"></a>若诸鬼神闻咒音者。<a id="a-AM"></a>皆生恐惧。<a id="a-AN"></a>六道一切众生闻者。<a id="a-AO"></a>一切皆发菩提之心。<a id="a-AP"></a>在地狱中受苦闻者。<a id="a-AQ"></a>皆得停息一切酸楚。<a id="a-AR"></a>法应如是。</p>
  <p id="aAS">毗俱知大心咒第二(用身印)</p>
  <p id="aAT">咒曰。</p>
  <p id="aAU">唵(一)毗梨(二合)俱(上音)知(二)俱(上音)知诃(入音三)</p>
  <p id="aAV">毗俱(上音)知中大心咒第三(用身印)</p>
  <p id="aAW">咒曰。</p>
  <p id="aAX">唵(一)毗[口*梨](二合)俱(上音)知(二)没驮(上音)儞(三)索(四)</p>
  <p id="aAY">毗俱知小心咒第四(用身印)</p>
  <p id="aAZ">咒曰。</p>
  <p id="aAa">唵(一)毗唎(二合)(二)</p>
  <p id="aAb">毗俱知中小心咒第五(用身印)</p>
  <p id="aAc">咒曰。</p>
  <p id="aAd">唵(一)毗唎(二合)俱(上音)知(二)莎诃(三)</p>
  <p id="aAe">请毗俱知来咒第六(用身印)</p>
  <p id="aAf">咒曰。</p>
  <p id="aAg">唵(一)毗唎(二合)俱(上音)知(二)莎诃(三)</p>
  <p id="aAh">毗俱知一切用咒第七(用身印亦名大心咒)</p>
  <p id="aAi">咒曰。</p>
  <p id="aAj">唵(一)般摩跋时唎(二合)儞(二)呜吽(三)泮(四)</p>
  <p id="aAk">毗俱知顶咒第八(用身印亦名头咒)</p>
  <p id="aAl">咒曰。</p>
  <p id="aAm">唵(一)智儞(二)莎诃(三)</p>
  <p id="aAn">若有人。<a id="a-Ao"></a>持前大咒等八种咒时。<a id="a-Ap"></a>欲作法者。<a id="a-Aq"></a>皆应同用前法身印。<a id="a-Ar"></a>种种有验。</p>
  <p id="aAs">毗俱知香炉法印咒第九(印是第二咒是第九)</p>
  <p id="aAt">准前身印。<a id="a-Au"></a>上唯改二大指。<a id="a-Av"></a>博着二食指。<a id="a-Aw"></a>二中指屈上节。<a id="a-Ax"></a>头相拄咒曰。</p>
  <p id="aAy">唵(一)赐俱(上音)嚧俱(上音)嚧(二)毗阇(去音)曳(三)莎诃(四)</p>
  <p id="aAz">是法印咒。<a id="a-B0"></a>当欲作法诵毗俱知菩萨咒时。<a id="a-B1"></a>当以此印印其香炉。<a id="a-B2"></a>及印香已。<a id="a-B3"></a>然后烧香。<a id="a-B4"></a>手执香炉。<a id="a-B5"></a>心口发愿。<a id="a-B6"></a>今为某事(云云)。<a id="a-B7"></a>供养毕已。<a id="a-B8"></a>次印香水。</p>
  <p id="aB9">毗俱知香水法印咒第十(印是第三咒是第十梵音云乾陀达罗度波)</p>
  <p id="aBA">以右手五指。<a id="a-BB"></a>相博展之。<a id="a-BC"></a>屈肘。<a id="a-BD"></a>侧手印香水上。<a id="a-BE"></a>左手无用咒曰。</p>
  <p id="aBF">唵(一)菩底(都尔反下同二)菩陀钵底(三)输达(上音)儞(四)莎诃(五)</p>
  <p id="aBG">是法印咒。<a id="a-BH"></a>当欲作法诵咒之时。<a id="a-BI"></a>作印印水诵咒七遍。<a id="a-BJ"></a>以水散洒头身之上。<a id="a-BK"></a>亦用此法咒。<a id="a-BL"></a>供养诸佛菩萨等已。<a id="a-BM"></a>次作护身印咒法事。</p>
  <p id="aBN">毗俱知护身法印咒第十一(印是第四咒是十一)</p>
  <p id="aBO">斜侧覆二手。<a id="a-BP"></a>以二大指并竖。<a id="a-BQ"></a>仍头状似鸟翅。</p>
  <p id="aBR">咒曰。</p>
  <p id="aBS">唵(一)鼻(上音)比儞(二)诃(入上音呼)</p>
  <p id="aBT">是法印咒。<a id="a-BU"></a>当欲作法诵咒之时。<a id="a-BV"></a>即以此印护自身已次作结界。</p>
  <p id="aBW">毗俱知结地。<a id="a-BX"></a>界法印咒第十二(印是第五咒是十二)</p>
  <p id="aBY">左右中指以下。<a id="a-BZ"></a>反叉掌中右压左。<a id="a-Ba"></a>指背博掌。<a id="a-Bb"></a>以二大指斜并相拄。<a id="a-Bc"></a>直竖。<a id="a-Bd"></a>屈二食指。<a id="a-Be"></a>相博甲。<a id="a-Bf"></a>相背。<a id="a-Bg"></a>以二大指拄地咒曰。</p>
  <p id="aBh">唵(一)倍移跢知(二)呜吽(三)</p>
  <p id="aBi">是法印咒。<a id="a-Bj"></a>当欲作法诵咒之时。<a id="a-Bk"></a>以此印印地。<a id="a-Bl"></a>辟除一切地上地下所有诸恶魔神鬼等。<a id="a-Bm"></a>次作四方结界印咒。</p>
  <p id="aBn">毗俱知结四方界法印咒第十三(印是第六咒第十三梵音波罗迦罗)</p>
  <p id="aBo">先侧左手。<a id="a-Bp"></a>五指相着。<a id="a-Bq"></a>以右手压左臂上。<a id="a-Br"></a>手背相着。<a id="a-Bs"></a>以右大指钩左大指。<a id="a-Bt"></a>随日右转咒曰。</p>
  <p id="aBu">唵(一)婆移跢知(二)呜吽(三是咒同地界咒)</p>
  <p id="aBv">是法印咒。<a id="a-Bw"></a>当欲作法诵咒之时。<a id="a-Bx"></a>即以此印右旋三转。<a id="a-By"></a>向四方绕。<a id="a-Bz"></a>辟除四方所有一切魔鬼神等。<a id="a-C0"></a>次作结上方界印咒。</p>
  <p id="aC1">毗俱知结上方界法印咒第十四(印是第七咒第十四)</p>
  <p id="aC2">左右二手。<a id="a-C3"></a>中指以下三指反叉。<a id="a-C4"></a>右压左。<a id="a-C5"></a>指背博掌。<a id="a-C6"></a>以二大指。<a id="a-C7"></a>头斜相拄。<a id="a-C8"></a>屈二食指。<a id="a-C9"></a>甲相博拄。<a id="a-CA"></a>以大指头。<a id="a-CB"></a>倒临顶上。<a id="a-CC"></a>勿令着顶咒曰。</p>
  <p id="aCD">唵(一)跢知(二)呜吽(三)</p>
  <p id="aCE">是法印咒。<a id="a-CF"></a>能除天上虚空所有一切诸魔恶鬼神等。<a id="a-CG"></a>当欲作法诵咒之时。<a id="a-CH"></a>但护身结界。<a id="a-CI"></a>更无所畏。<a id="a-CJ"></a>种种欲作毗俱知法。<a id="a-CK"></a>无有妨难皆有神验。</p>
  <p id="aCL">毗俱知师子座法印(印是第八用大心咒梵本云思蝇伽散那)</p>
  <p id="aCM">以左右头指中指无名指。<a id="a-CN"></a>头相拄。<a id="a-CO"></a>合腕。<a id="a-CP"></a>以二小指直竖。<a id="a-CQ"></a>相去半寸许。<a id="a-CR"></a>以二大指。<a id="a-CS"></a>屈入掌内(若来向外直竖二大指名来)</p>
  <p id="aCT">毗俱知欢喜法印(印是第九用大心咒)</p>
  <p id="aCU">二手各屈小指。<a id="a-CV"></a>以二大指各压甲上。<a id="a-CW"></a>余指各散舒。<a id="a-CX"></a>右手者直舒臂。<a id="a-CY"></a>左手者覆胸上着。<a id="a-CZ"></a>起立屈右膝。<a id="a-Ca"></a>身就右边。<a id="a-Cb"></a>左脚斜直竖(若二脚相去四尺许即是使者印若唤来用右食指屈即来展即去)是一法印。<a id="a-Cc"></a>打一切鬼及阿修罗。<a id="a-Cd"></a>所在用者皆得大验。<a id="a-Ce"></a>若恶人作一切恶法。<a id="a-Cf"></a>欲来相害者。<a id="a-Cg"></a>作此印咒悉皆不成。</p>
  <p id="aCh">毗俱知供养法印(印是第十用大心咒梵本云阿伽母陀罗)</p>
  <p id="aCi">准前身印。<a id="a-Cj"></a>唯改二大指。<a id="a-Ck"></a>开头相去二寸半许(若并屈二大指入掌即是来法出二大指即是去法)是一法印。<a id="a-Cl"></a>若以种种华香饮食。<a id="a-Cm"></a>供养三宝。<a id="a-Cn"></a>并作此印而供养者。<a id="a-Co"></a>得福无量。<a id="a-Cp"></a>一切菩萨皆大欢喜。</p>
  <p id="aCq">毗俱知随心法印(印第十一用大心咒)</p>
  <p id="aCr">屈二无名指在掌。<a id="a-Cs"></a>右压左。<a id="a-Ct"></a>二小指二中指各竖相着。<a id="a-Cu"></a>屈二食指。<a id="a-Cv"></a>各附中指第一节下。<a id="a-Cw"></a>以二大指。<a id="a-Cx"></a>屈博食指下节侧是一法印。<a id="a-Cy"></a>欲供养时。<a id="a-Cz"></a>当作此印诵大心咒。<a id="a-D0"></a>毗俱知身现行者前。<a id="a-D1"></a>令行者见。<a id="a-D2"></a>所愿皆随称心所欲。</p>
  <p id="aD3">毗俱知施与一切食法印(印第十二用大心咒梵音云皤唎)</p>
  <p id="aD4">以二手。<a id="a-D5"></a>仰舒八指。<a id="a-D6"></a>小指至腕侧相博。<a id="a-D7"></a>各屈二大指头。<a id="a-D8"></a>于掌中心着。<a id="a-D9"></a>是一法印。<a id="a-DA"></a>印中盛着诸饮食已。<a id="a-DB"></a>将布施与护法神等。<a id="a-DC"></a>一切众生一切得者。<a id="a-DD"></a>皆生欢喜。<a id="a-DE"></a>以前五印。<a id="a-DF"></a>皆共同诵前大心咒。<a id="a-DG"></a>种种有验。</p>
  <p id="aDH">毗俱知华供养法印咒(印第十三咒第十五)</p>
  <p id="aDI">合掌仍虚掌。<a id="a-DJ"></a>中屈二食指于掌。<a id="a-DK"></a>内现二大。<a id="a-DL"></a>指并竖勿博着食指咒曰。</p>
  <p id="aDM">唵(一)失哩(二合)智罗(上音)閦(初数反)弥(二)苏婆罗(上音)帝(三)钵啰(上二合)底(都尔反)纥哩(二合)瑟拏(二合四)摩逾波指登布史(五)莎诃(六)</p>
  <p id="aDN">是法印咒。<a id="a-DO"></a>若作观世音毗俱知菩萨法事。<a id="a-DP"></a>皆须应作此印供养。<a id="a-DQ"></a>得蒙一切菩萨欢喜。</p>
  <p id="aDR">毗俱知香供养咒(咒第十六印用华供养印)</p>
  <p id="aDS">咒曰。</p>
  <p id="aDT">唵(一)钵罗(二合上)底(都尔反)纥哩(二合)瑟拏(二合)(二)杜么啰俱(上音)梨(三)莎诃(四)</p>
  <p id="aDU">毗俱知灭罪咒(咒第十七印用花供养印)</p>
  <p id="aDV">唵(一)阿地邑(以入反二合)地(二)毗诃啰儞(三)波啰(二合)提(四)莎诃(五)</p>
  <p id="aDW">是二咒法。<a id="a-DX"></a>若作毗俱知法。<a id="a-DY"></a>皆同作前华供养印。<a id="a-DZ"></a>诵此二咒。<a id="a-Da"></a>一切诸佛闻此咒者。<a id="a-Db"></a>皆生欢喜。<a id="a-Dc"></a>悉得除灭无量劫罪。</p>
  <p id="aDd">毗俱知万里结界供养咒(咒第十八用法身印)</p>
  <p id="aDe">咒曰。</p>
  <p id="aDf">唵(一)纥哩(二合)瑟拏(二合)丝(二)呜吽(三)[打-丁+巿](四)</p>
  <p id="aDg">是一咒者。<a id="a-Dh"></a>若欲作诸道场。<a id="a-Di"></a>结法坛所。<a id="a-Dj"></a>广为供养。<a id="a-Dk"></a>惧诸魔事。<a id="a-Dl"></a>应可用结前法身印。<a id="a-Dm"></a>诵是咒时即得法成。</p>
  <p id="aDn">毗俱知作坛泥地供养咒(咒第十九用香水印)</p>
  <p id="aDo">咒曰。</p>
  <p id="aDp">唵(一)帝誓帝阇婆(上音)底(都尔反二)</p>
  <p id="aDq">是一咒者。<a id="a-Dr"></a>若欲立坛广设供养。<a id="a-Ds"></a>用前香水印。<a id="a-Dt"></a>印香水已。<a id="a-Du"></a>当以此咒。<a id="a-Dv"></a>咒其香水一百八遍。<a id="a-Dw"></a>用涂坛地。<a id="a-Dx"></a>即得法成。</p>
  <p data-pb></p>
  <h2 id="aDy">毗俱知菩萨降魔印咒法品</h2>
  <p id="aDz">毗俱知法甲咒(咒第二十)</p>
  <p id="aE0">咒曰。</p>
  <p id="aE1">唵(一)跛治那(去音)舍儞(二)呜吽(三)[打-丁+巿](四)</p>
  <p id="aE2">毗俱知法弩咒(咒二十一)</p>
  <p id="aE3">咒曰。</p>
  <p id="aE4">唵(一)跢啰(二合上)萨西(二)呜吽(三)</p>
  <p id="aE5">毗俱知法左射咒(咒二十二)</p>
  <p id="aE6">咒曰。</p>
  <p id="aE7">唵(一)跢啰(二合上)萨耶(二)呜吽(三)</p>
  <p id="aE8">毗俱知法右射咒(咒二十三)</p>
  <p id="aE9">咒曰。</p>
  <p id="aEA">唵(一)跢啰(二合上)萨儞(二)呜吽(三)</p>
  <p id="aEB">毗俱知法箭咒(咒二十四)</p>
  <p id="aEC">咒曰。</p>
  <p id="aED">唵(一)毗[口*梨](二合)俱(上音)知(二)呜吽(三)</p>
  <p id="aEE">毗俱知解一切外道及诸法事等结界咒(咒二十五)</p>
  <p id="aEF">咒曰。</p>
  <p id="aEG">唵(一)湿闭(二合)羝(二)阇智儞(三)莎诃(四)</p>
  <p id="aEH">是甲等咒。<a id="a-EI"></a>若作毗俱知道场。<a id="a-EJ"></a>及设诸坛。<a id="a-EK"></a>结界防护。<a id="a-EL"></a>供养之所。<a id="a-EM"></a>及以疗病。<a id="a-EN"></a>防诸神鬼。<a id="a-EO"></a>破诸外道婆罗门难法。<a id="a-EP"></a>一一皆须作前身印。<a id="a-EQ"></a>诵此六咒。<a id="a-ER"></a>及诵诸咒。<a id="a-ES"></a>悉得有验。</p>
  <p id="aET">毗俱知斫迦罗法印(印第十四)</p>
  <p id="aEU">准佛轮印。<a id="a-EV"></a>上唯改二食指。<a id="a-EW"></a>去中指半寸许。</p>
  <p id="aEX">毗俱知跋折啰法印(印第十五亦名嗔印)</p>
  <p id="aEY">二手合以二大指。<a id="a-EZ"></a>各捻掌内无名指下节。<a id="a-Ea"></a>并屈二无名指。<a id="a-Eb"></a>压大指上。<a id="a-Ec"></a>余三指各头合。<a id="a-Ed"></a>二手三指中节。<a id="a-Ee"></a>相去一寸许。</p>
  <p id="aEf">毗俱知打一切鬼法印(印第十六)</p>
  <p id="aEg">准前屈左手食指无名指小指。<a id="a-Eh"></a>以大指压三指甲上。<a id="a-Ei"></a>勿令现甲。<a id="a-Ej"></a>直竖中指。<a id="a-Ek"></a>起立并两脚。<a id="a-El"></a>将印置额上。<a id="a-Em"></a>以中指向下垂。<a id="a-En"></a>当眉间。<a id="a-Eo"></a>面作嗔形。<a id="a-Ep"></a>右手无用应用。<a id="a-Eq"></a>此印打一切鬼。</p>
  <p id="aEr">毗俱知三眼法印(印第十七)</p>
  <p id="aEs">准佛顶印。<a id="a-Et"></a>上惟改二手中指已下三指。<a id="a-Eu"></a>反相叉掌中。<a id="a-Ev"></a>直竖二食指。<a id="a-Ew"></a>头相拄。<a id="a-Ex"></a>其二大指。<a id="a-Ey"></a>勿博中指。<a id="a-Ez"></a>各附食指侧竖。<a id="a-F0"></a>起立并二脚。<a id="a-F1"></a>反列手。<a id="a-F2"></a>正当额上。<a id="a-F3"></a>指头正当眉间。<a id="a-F4"></a>下垂面作嗔形(同军茶利三眼法印)是一法印。<a id="a-F5"></a>若欲疗病。<a id="a-F6"></a>及将降伏一切恶魔大鬼神等。<a id="a-F7"></a>当用此印诵前大咒。<a id="a-F8"></a>法皆有验。</p>
  <p id="aF9">毗俱知掏数珠法印咒(印第十八咒二十六)</p>
  <p id="aFA">与十一面观世音部掏数珠法同。<a id="a-FB"></a>更无别异。<a id="a-FC"></a>用大心咒。<a id="a-FD"></a>又用灭障碍咒曰。</p>
  <p id="aFE">唵(一)毗唎(二合)舍棱(轻呼)伽(上音)儞(二)索(三)</p>
  <p id="aFF">是法印咒。<a id="a-FG"></a>名灭障碍。<a id="a-FH"></a>毗俱知菩萨云。<a id="a-FI"></a>作印掏珠。<a id="a-FJ"></a>诵此咒时。<a id="a-FK"></a>除去过去未来现在三业罪障。<a id="a-FL"></a>皆悉销灭永尽无余。<a id="a-FM"></a>皆诵此咒无不有验。</p>
  <p id="aFN">毗俱知捻灰法印咒(印第十九咒二十七)</p>
  <p id="aFO">以右手大指及无名指。<a id="a-FP"></a>捻取灰咒七遍。<a id="a-FQ"></a>顶上着咒曰。</p>
  <p id="aFR">唵(一)乌特(二合)伽(上音)底(都尔反二)息普(二合)噜(三)莎诃(四)</p>
  <p id="aFS">是法印咒。<a id="a-FT"></a>若人诵持毗俱知咒法。<a id="a-FU"></a>若有出行来去之处。<a id="a-FV"></a>欲自防护。<a id="a-FW"></a>及与他人防护其身。<a id="a-FX"></a>以此法印。<a id="a-FY"></a>捻灰咒七遍。<a id="a-FZ"></a>从顶至眉间两腋咽下心等六处。<a id="a-Fa"></a>以灰涂之。<a id="a-Fb"></a>处处去者皆无障碍。</p>
  <p id="aFc">毗俱知发遣一切去法印咒(印第二十咒二十八)</p>
  <p id="aFd">以左手。<a id="a-Fe"></a>屈中指无名指头。<a id="a-Ff"></a>至第二节令平以大指相博。<a id="a-Fg"></a>三指似综。<a id="a-Fh"></a>小指及食指各直舒。<a id="a-Fi"></a>勿博无名指中指。<a id="a-Fj"></a>屈膝并坐。<a id="a-Fk"></a>以右手拓地。<a id="a-Fl"></a>用左手印综三指。<a id="a-Fm"></a>当胸前着。<a id="a-Fn"></a>腰屈向前咒曰。</p>
  <p id="aFo">唵(一)毗[口*梨](二合)俱(上音)知(二)俱(上音)知(三)呜吽(四)儞儞(五)脚(六)</p>
  <p id="aFp">是法印咒。<a id="a-Fq"></a>若欲发遣一切。<a id="a-Fr"></a>及欲驱使。<a id="a-Fs"></a>当作此印手拓地已。<a id="a-Ft"></a>举头口云去去即。<a id="a-Fu"></a>当速去。</p>
  <p data-pb></p>
  <h2 id="aFv">毗俱知菩萨使者法印品</h2>
  <p id="aFw">毗俱知有二使者一名钵啰塔摩。<a id="a-Fx"></a>二名钵啰萨那　是二使者各说一咒。<a id="a-Fy"></a>请用菩萨前身印降伏一切。</p>
  <p id="aFz">使者钵啰塔摩咒(合前二十九使者咒第一)</p>
  <p id="aG0">即说咒曰。</p>
  <p id="aG1">唵(一)毗[口*梨](二合)俱(上音)底兮(二合二)婆罗提(三)伽罗婆(四)莎诃(五)</p>
  <p id="aG2">使者钵啰萨那咒(合前咒三十使者咒第二)</p>
  <p id="aG3">即说咒曰。</p>
  <p id="aG4">唵(一)婆伽婆底兮(二合)(二)毗[口*梨](二合)俱(上音)底兮(二合下同三)钵啰(二合)那儞兮(四)钵啰(二合)婆皤底(五)莎诃(六)</p>
  <p id="aG5">是二咒诵。<a id="a-G6"></a>菩萨闻者心生欢喜。<a id="a-G7"></a>其二使者随请菩萨。<a id="a-G8"></a>菩萨印可是人得说此神咒者。<a id="a-G9"></a>能令一切皆生信仰。<a id="a-GA"></a>更有余咒亦请通用。<a id="a-GB"></a>及诸印等助成菩萨威神力故。<a id="a-GC"></a>尔时佛亦同时悉皆印可。<a id="a-GD"></a>其使者等皆大欢喜。<a id="a-GE"></a>行菩萨法人。<a id="a-GF"></a>当诵持是咒法者。<a id="a-GG"></a>能令咒师所为之法。<a id="a-GH"></a>皆蒙菩萨常所护念即说咒曰(咒第三十一使者咒第三)</p>
  <p id="aGI">唵(一)跢知(二)呜吽(三)脚(四)</p>
  <p id="aGJ">使者上方结界法咒(合前三十二使者第四)</p>
  <p id="aGK">咒曰。</p>
  <p id="aGL">唵(一)婆移跢知(二)呜吽(三)[打-丁+巿](四)</p>
  <p id="aGM">又结界咒(咒合前三十三使者咒第五)</p>
  <p id="aGN">咒曰。</p>
  <p id="aGO">唵(一)湿闭(二合)羝(二)阇知儞(三)[打-丁+巿](四)</p>
  <p id="aGP">是二咒者结护之时并用菩萨结界护身印诵咒法成。</p>
  <p id="aGQ">使者头法咒(咒合前三十四使者咒第六)</p>
  <p id="aGR">咒曰。</p>
  <p id="aGS">唵(一)皤冶那(去音)舍儞(二)莎诃(三)</p>
  <p id="aGT">使者顶法咒(咒合前三十五使者咒第七)</p>
  <p id="aGU">咒曰。</p>
  <p id="aGV">唵(一)跢啰(二合上)萨儞(二)呜吽(二合三)</p>
  <p id="aGW">使者眼法咒(咒合前三十六使者咒第八)</p>
  <p id="aGX">咒曰。</p>
  <p id="aGY">唵(一)跢啰(二合上)萨耶(二)[打-丁+巿](三)</p>
  <p id="aGZ">使者口法咒(咒合前三十七使者咒第九)</p>
  <p id="aGa">咒曰。</p>
  <p id="aGb">唵(一)跢啰(二合上)西(二)呜吽(二合)(三)[打-丁+巿](四)</p>
  <p id="aGc">使者心法咒(咒合前三十八使者咒第十)</p>
  <p id="aGd">咒曰。</p>
  <p id="aGe">唵(一)毗[口*梨](二合)俱(上音)知(二)[打-丁+巿](三)</p>
  <p id="aGf">使者弓法咒(咒合前三十九使者咒第十一)</p>
  <p id="aGg">咒曰。</p>
  <p id="aGh">唵(一)婆移跢知(二)呜吽(二合)(三)[打-丁+巿](四)</p>
  <p id="aGi">使者箭法咒(咒合前第四十使者咒第十二)</p>
  <p id="aGj">咒曰。</p>
  <p id="aGk">唵(一)啰(上)知(二)[打-丁+巿](三)</p>
  <p id="aGl">使者棓法咒(咒合前四十一使者咒第十三)</p>
  <p id="aGm">咒曰。</p>
  <p id="aGn">唵(一)婆移跢知(二)[打-丁+巿](三)</p>
  <p id="aGo">是诸咒等。<a id="a-Gp"></a>皆悉通用毗俱知菩萨法印。<a id="a-Gq"></a>制伏鬼神疗诸疾病。<a id="a-Gr"></a>救护众生皆当有验。</p>
  <p id="aGs">小心咒(咒合前四十二)</p>
  <p id="aGt">咒曰。</p>
  <p id="aGu">唵(一)岐(入)(二)</p>
  <p id="aGv">毗俱知菩萨阿唎茶法印咒(印第二十一亦名一字印咒)</p>
  <p id="aGw">以二手四指。<a id="a-Gx"></a>各握大指作拳。<a id="a-Gy"></a>先右手在左腋下。<a id="a-Gz"></a>次以左手在右腋下。<a id="a-H0"></a>屈左膝身就左边。<a id="a-H1"></a>右脚斜直竖(一准军荼利身法印)咒曰。</p>
  <p id="aH2">唵(一)苾凌(二合去音长呼)</p>
  <p id="aH3">结是印已。<a id="a-H4"></a>诵前大咒满七遍已。<a id="a-H5"></a>即摄后脚。<a id="a-H6"></a>脚跟正当在右膝下。<a id="a-H7"></a>脚莫着地。<a id="a-H8"></a>右旋一匝。<a id="a-H9"></a>口称唬吽。<a id="a-HA"></a>唱一声已。<a id="a-HB"></a>诵一字咒。<a id="a-HC"></a>四顾看望。<a id="a-HD"></a>起大嗔形成。<a id="a-HE"></a>是毗俱知一法印。<a id="a-HF"></a>名为大大母达啰。<a id="a-HG"></a>毗俱知当作此法欲打一切。<a id="a-HH"></a>尔时会中诸金刚部眷属众等。<a id="a-HI"></a>而生大畏。<a id="a-HJ"></a>诸天魔等。<a id="a-HK"></a>悉皆摧碎一时闷绝。<a id="a-HL"></a>以菩萨印威神力故。<a id="a-HM"></a>诵一字咒一遍。<a id="a-HN"></a>即当诵观音身咒。<a id="a-HO"></a>等无差别。<a id="a-HP"></a>一字佛顶功德无异。</p>
  <p data-pb></p>
  <h2 id="aHQ">毗俱知救病法坛品</h2>
  <p id="aHR">咒师若欲救病人者。<a id="a-HS"></a>至于病家。<a id="a-HT"></a>香汤洒浴着新净衣。<a id="a-HU"></a>与作法坛。<a id="a-HV"></a>救其病苦。<a id="a-HW"></a>其作坛处。<a id="a-HX"></a>宜就好地。<a id="a-HY"></a>居近水树华林之间。<a id="a-HZ"></a>若临恒河崖岸之处。<a id="a-Ha"></a>或近有龙深潭之所。<a id="a-Hb"></a>随其所住最胜之处。<a id="a-Hc"></a>净修其地。<a id="a-Hd"></a>如十一面七日坛法。<a id="a-He"></a>净修地竟。<a id="a-Hf"></a>香泥涂地。<a id="a-Hg"></a>悬于种种杂色幡盖及诸宝器。<a id="a-Hh"></a>其道场中应作四肘五色法坛。<a id="a-Hi"></a>坛中心着毗俱知菩萨位。<a id="a-Hj"></a>东方作莲华座。<a id="a-Hk"></a>座上横着一口大刀。<a id="a-Hl"></a>北方亦作一莲华座。<a id="a-Hm"></a>座上仰安明镜一面。<a id="a-Hn"></a>南方复作一莲华座。<a id="a-Ho"></a>于其座上竖三只箭。<a id="a-Hp"></a>坛西门外敷咒师座。<a id="a-Hq"></a>取五水罐各受一升以下者。<a id="a-Hr"></a>好满盛净水。<a id="a-Hs"></a>着五谷子。<a id="a-Ht"></a>以青柏叶及竹叶枝梨柰叶枝。<a id="a-Hu"></a>塞其罐口。<a id="a-Hv"></a>庄严罐已。<a id="a-Hw"></a>将安四角及坛中心。<a id="a-Hx"></a>种种上味果食十盘。<a id="a-Hy"></a>然十二灯。<a id="a-Hz"></a>以诸香华种种作法。<a id="a-I0"></a>诵咒供养日日不绝。<a id="a-I1"></a>满七日已。<a id="a-I2"></a>当候随心法印至验为限。<a id="a-I3"></a>至诚忏悔。<a id="a-I4"></a>得灭除障速成证验。<a id="a-I5"></a>后若疗病亦依此法。<a id="a-I6"></a>令其病人。<a id="a-I7"></a>在咒师东面向北坐。<a id="a-I8"></a>咒白芥子。<a id="a-I9"></a>绕其病人头上。<a id="a-IA"></a>烧之三日。<a id="a-IB"></a>定差。<a id="a-IC"></a>若作是法坛。<a id="a-ID"></a>如能候得日月蚀时。<a id="a-IE"></a>为此坛者最为大验。<a id="a-IF"></a>若不值遇日月蚀时。<a id="a-IG"></a>于其月内择取吉日。<a id="a-IH"></a>若无如前好处所者。<a id="a-II"></a>当就好寺作坛亦得。<a id="a-IJ"></a>而其咒师。<a id="a-IK"></a>必须得他布施白马。<a id="a-IL"></a>若无白马。<a id="a-IM"></a>用银作马而与咒师。<a id="a-IN"></a>若无银作马。<a id="a-IO"></a>任咒师意所须之物。<a id="a-IP"></a>以代马用若无物者。<a id="a-IQ"></a>好心孝顺持戒坚固。<a id="a-IR"></a>能得不违阿阇梨教严决之者。<a id="a-IS"></a>方教此法。</p>
  <p id="aIT">毗俱知菩萨咒功能</p>
  <p id="aIU">若有沙门若婆罗门若善男子善女人等。<a id="a-IV"></a>持是大咒印。<a id="a-IW"></a>为护身结界种种作法。<a id="a-IX"></a>疗病忏悔。<a id="a-IY"></a>供养香华不绝者。<a id="a-IZ"></a>当得菩萨护念。</p>
  <p id="aIa">若欲入阿修罗宫者。<a id="a-Ib"></a>于八年中日日诵咒。<a id="a-Ic"></a>满三千遍。<a id="a-Id"></a>作三眼印。<a id="a-Ie"></a>用前大咒。<a id="a-If"></a>咒白芥子一百八遍。<a id="a-Ig"></a>一咒一散以打地上。<a id="a-Ih"></a>其地即开而作孔穴。<a id="a-Ii"></a>咒师得入。<a id="a-Ij"></a>欲住得见弥勒佛者。<a id="a-Ik"></a>即任意住。<a id="a-Il"></a>若欲出来勿入城中。<a id="a-Im"></a>若见道中有财物者。<a id="a-In"></a>将擎出来亦得无罪。<a id="a-Io"></a>若有果子取而食之。<a id="a-Ip"></a>寿命一千岁。</p>
  <p id="aIq">若意得大海竭者。<a id="a-Ir"></a>可至海际经三个月。<a id="a-Is"></a>用前大咒。<a id="a-It"></a>咒白芥子一百八遍。<a id="a-Iu"></a>散海水中。<a id="a-Iv"></a>日日如是海水即竭。<a id="a-Iw"></a>若意欲得捉龙取者。<a id="a-Ix"></a>应当近于有龙水边。<a id="a-Iy"></a>经一百日。<a id="a-Iz"></a>作法诵咒。<a id="a-J0"></a>其龙自出。<a id="a-J1"></a>来就咒师任为调伏。<a id="a-J2"></a>若治热病最为验吉。</p>
  <p id="aJ3">若人欲得安怛啰(二合)陀那。<a id="a-J4"></a>取摩那叱啰(唐云石雄黄也)蜜陀僧二物。<a id="a-J5"></a>等分共捣为末。<a id="a-J6"></a>更细研之。<a id="a-J7"></a>经六个月。<a id="a-J8"></a>日日洒浴着新净衣。<a id="a-J9"></a>日日三时。<a id="a-JA"></a>平旦日中及日暮时。<a id="a-JB"></a>至心咒药一百八遍讫。<a id="a-JC"></a>更咒七遍。<a id="a-JD"></a>点着眼中。<a id="a-JE"></a>即得随意安怛啰(二合)陀那。<a id="a-JF"></a>洒去方见。<a id="a-JG"></a>其药勿使余人把之。</p>
  <p id="aJH">若意欲入阿修罗宫。<a id="a-JI"></a>有诸恶物罗刹蛇等而作障难。<a id="a-JJ"></a>及门不开。<a id="a-JK"></a>黑闇等障。<a id="a-JL"></a>皆预作意。<a id="a-JM"></a>咒白芥子一千八遍。<a id="a-JN"></a>自随将行。<a id="a-JO"></a>但有障处即用打之。<a id="a-JP"></a>在在处处皆无障碍。</p>
  <p id="aJQ">画毗俱知像法</p>
  <p id="aJR">若用白褺。<a id="a-JS"></a>若于绢上。<a id="a-JT"></a>画作其像。<a id="a-JU"></a>画师先受持八戒斋。<a id="a-JV"></a>画释迦佛像。<a id="a-JW"></a>左厢画金刚。<a id="a-JX"></a>右厢画观世音菩萨。<a id="a-JY"></a>其佛金色金刚身。<a id="a-JZ"></a>面勿黑勿白。<a id="a-Ja"></a>形状如年十六童子。<a id="a-Jb"></a>一切身分。<a id="a-Jc"></a>犹如庄严菩萨身法。<a id="a-Jd"></a>其观世音面及身分。<a id="a-Je"></a>头冠璎珞天衣庄严。<a id="a-Jf"></a>锦绮罗裙。<a id="a-Jg"></a>皆如余处画观世音菩萨之法。<a id="a-Jh"></a>观音左手下。<a id="a-Ji"></a>更别画天女形。<a id="a-Jj"></a>身皆白色。<a id="a-Jk"></a>衣服赤白。<a id="a-Jl"></a>貌极端正。<a id="a-Jm"></a>头戴华冠。<a id="a-Jn"></a>次画持咒师。<a id="a-Jo"></a>在下胡跪手执香炉。<a id="a-Jp"></a>向观世音。<a id="a-Jq"></a>作此像已。<a id="a-Jr"></a>从白月一日至十五日。<a id="a-Js"></a>当食大麦乳糜。<a id="a-Jt"></a>恒诵后咒。<a id="a-Ju"></a>至黑月八日。<a id="a-Jv"></a>三日三夜勿食。<a id="a-Jw"></a>供养像时。<a id="a-Jx"></a>其天女像即放光。<a id="a-Jy"></a>入佛脚指中。<a id="a-Jz"></a>见此相时悉果心愿。</p>
  <p id="aK0">又若欲见槃茶啰婆私尼。<a id="a-K1"></a>于十三日若十四日或十五日。<a id="a-K2"></a>三日三夜。<a id="a-K3"></a>可入大海水中诵咒。<a id="a-K4"></a>张其画像于水岸上。<a id="a-K5"></a>以百千莲华供养之。<a id="a-K6"></a>时其槃茶啰婆私尼天神若来。<a id="a-K7"></a>修道聪明智慧辩才持咒仙人。<a id="a-K8"></a>随其所愿皆得如意。</p>
  <p id="aK9">又毗俱知咒咒曰。</p>
  <p id="aKA">那(上音)么萨皤跢他揭羝骠(鼻朝反一)婆伽(上音)皤帝弊(鼻可反二)唵(三)萨皤婆(上音)夜那舍儞(四)怛啰娑(上音)儞怛啰娑(上音)儞(五)怛啰娑(上音)夜怛啰娑夜(六)怛啰西(七)苾炬智(八)儞矩智(九)哆智哆智(十)吠跢智吠跢智(十一)户噜噜吠跢智(十二)税(去音)羝阇(上音)智儞(十三)莎诃(十四句)</p>
  <p id="aKB">是咒亦名观世音菩萨说金刚咒。</p>
  <p id="aKC">诵此咒时。<a id="a-KD"></a>一切障难皆悉休息。<a id="a-KE"></a>若欲自护。<a id="a-KF"></a>咒灰七遍。<a id="a-KG"></a>点额项下并二膊上。<a id="a-KH"></a>去处无畏若为他人咒其头发。<a id="a-KI"></a>结作为结。<a id="a-KJ"></a>心恒念咒。<a id="a-KK"></a>一切官府。<a id="a-KL"></a>若夜独行。<a id="a-KM"></a>若贼中行。<a id="a-KN"></a>一切畏处皆得无难。<a id="a-KO"></a>所有恶人。<a id="a-KP"></a>皆欢喜归伏不能为碍。<a id="a-KQ"></a>欲降伏一切。<a id="a-KR"></a>当于白月十五日。<a id="a-KS"></a>一日一夜勿食。<a id="a-KT"></a>以菩提树为柴。<a id="a-KU"></a>然火。<a id="a-KV"></a>一撮胡麻。<a id="a-KW"></a>咒一遍已掷火中烧。<a id="a-KX"></a>如是数满八千遍时。<a id="a-KY"></a>一切归伏。<a id="a-KZ"></a>尸利沙树(合欢树是)拘留孙佛得道树是。<a id="a-Ka"></a>但是佛得道树。<a id="a-Kb"></a>即得用也。<a id="a-Kc"></a>苦练亦得。</p>
  <p id="aKd">若被一切怨人厌祷。<a id="a-Ke"></a>遂失心性。<a id="a-Kf"></a>取男骨作橛。<a id="a-Kg"></a>咒满八千遍。<a id="a-Kh"></a>丁埋怨人门底。<a id="a-Ki"></a>还令彼人失心性也。</p>
  <p id="aKj">又法取烧尸灰。<a id="a-Kk"></a>于黑月八日。<a id="a-Kl"></a>咒一撮灰。<a id="a-Km"></a>一遍掷火中烧。<a id="a-Kn"></a>如是满八千遍。<a id="a-Ko"></a>怨人即灭。</p>
  <p id="aKp">又法于黑月十四日。<a id="a-Kq"></a>入水中立至脐。<a id="a-Kr"></a>诵咒。<a id="a-Ks"></a>一切怨家恶贼群众。<a id="a-Kt"></a>两作和解俱生善心。<a id="a-Ku"></a>又法欲作四方结界。<a id="a-Kv"></a>取佉陀啰木。<a id="a-Kw"></a>长横八指四枚。<a id="a-Kx"></a>各咒八百遍已。<a id="a-Ky"></a>钉着四方。<a id="a-Kz"></a>一切恶鬼及恶怨人。<a id="a-L0"></a>皆不得入此界之内。<a id="a-L1"></a>又于界中作曼茶罗。<a id="a-L2"></a>咒水二十一遍。<a id="a-L3"></a>洒散地上。<a id="a-L4"></a>即成结界。<a id="a-L5"></a>于中即堪作咒法也。</p>
  <p id="aL6">又法萨埵姥跢跛吒(上音)那吽蒲利沙蜱七遍咒芥子。<a id="a-L7"></a>又法云长命阙物难成不译也。</p>
  <p id="aL8">又法取秦牛酥一点子许。<a id="a-L9"></a>一咒一烧。<a id="a-LA"></a>如是数满八千遍已。<a id="a-LB"></a>若到一切病痛障碍。<a id="a-LC"></a>并悉销除。<a id="a-LD"></a>亦不须看日月时节。<a id="a-LE"></a>得作即作。<a id="a-LF"></a>柴亦任用。</p>
  <p id="aLG">又法取木患子柴。<a id="a-LH"></a>然火烧药(此土无故阙之)</p>
  <p id="aLI">又法嗔贼来欲踬顿我。<a id="a-LJ"></a>诵此咒已即心欢喜。</p>
  <p id="aLK">又法官事。<a id="a-LL"></a>月八日于观音像边。<a id="a-LM"></a>咒白花。<a id="a-LN"></a>一茎一遍掷火中烧。<a id="a-LO"></a>满八千遍。<a id="a-LP"></a>官事解了。</p>
  <p id="aLQ">又法有贼欲来侵乱。<a id="a-LR"></a>于观音像前至心诵咒。<a id="a-LS"></a>贼即还去。</p>
  <p id="aLT">又法随求何法。<a id="a-LU"></a>诵此咒时烧无烟炭。<a id="a-LV"></a>咒白芥子。<a id="a-LW"></a>一颗一遍一掷火中烧。<a id="a-LX"></a>满八千遍所求皆遂。<a id="a-LY"></a>又咒白芥子七遍。<a id="a-LZ"></a>一切起尸。<a id="a-La"></a>鬼等皆悉被缚。</p>
  <p id="aLb">又法咒石蜜七遍。<a id="a-Lc"></a>掷着水中。<a id="a-Ld"></a>即取此水作曼茶罗结界。<a id="a-Le"></a>于中诵咒。<a id="a-Lf"></a>一切师子大虫禽兽水牛白象啰阇朱啰水等皆不能害。<a id="a-Lg"></a>毗俱知印咒及功能法略说已竟。</p>
 </body>
</html>