<!doctype html>
<html id="z3IBTuaS9" data-ver="1662">
 <head>
  <meta charset="utf-8">
  <meta author="阿地瞿多">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说陀罗尼集经卷第十三</h1>
  <h2 id="a2">佛说诸佛大陀罗尼都会道场印品</h2>
  <p id="a3">如是我闻。<a id="a-4"></a>一时佛在舍卫国祇树给孤独园。<a id="a-5"></a>与大阿罗汉众及诸菩萨摩诃萨。<a id="a-6"></a>并诸金刚及诸眷属天龙八部六师外道人非人等。<a id="a-7"></a>共会演说诸陀罗尼三昧神咒法印坛等秘密法藏。<a id="a-8"></a>利益一切。</p>
  <p id="a9">尔时会中有一菩萨。<a id="a-A"></a>名十一面观世音菩萨。<a id="a-B"></a>并诸眷属从座而起。<a id="a-C"></a>偏袒右肩右膝着地。<a id="a-D"></a>合掌恭敬五体投地。<a id="a-E"></a>顶礼佛足礼佛足已。<a id="a-F"></a>却坐一面而白佛言。<a id="a-G"></a>世尊诸佛慈悲善为方便。<a id="a-H"></a>对诸圣众。<a id="a-I"></a>说是总持三昧神咒法印坛等秘密法藏。<a id="a-J"></a>从昔过去及现住世。<a id="a-K"></a>十方一切恒沙佛等。<a id="a-L"></a>皆因此法。<a id="a-M"></a>得成圣果。<a id="a-N"></a>是诸徒众深心乐着得未曾有。<a id="a-O"></a>便于会中各说法咒而助护念。<a id="a-P"></a>我等闻是心生欢喜。<a id="a-Q"></a>又有都会道场法坛。<a id="a-R"></a>功德成就。<a id="a-S"></a>度脱一切诸众生等速得成佛。<a id="a-T"></a>若有沙门若婆罗门若优婆塞优婆夷诸善男子善女人等。<a id="a-U"></a>虽心爱乐欲学受持一切诸佛及菩萨等说陀罗尼神咒法印。<a id="a-V"></a>皆未曾入我都会坛。<a id="a-W"></a>亦未能了秘密决法显之名字而得证成。<a id="a-X"></a>恐有辄作法印等者。<a id="a-Y"></a>惧诸烦恼侵扰身心。<a id="a-Z"></a>如是人等不会我意轻而妄作。<a id="a-a"></a>致使众魔动念。<a id="a-b"></a>散乱咒力无效。<a id="a-c"></a>是故我今欲护沙门及婆罗门并天人等。<a id="a-d"></a>欲令洞达一切诸佛说圆具法无挂碍故。<a id="a-e"></a>大众闻已实称非妄。<a id="a-f"></a>佛言善哉善哉速为我说。<a id="a-g"></a>而说偈言。</p>
  <p id="ah">一一诸佛土　　心多乐着法</p>
  <p id="ai">广引秘密藏　　善说巧方便</p>
  <p id="aj">劝道诸众生　　慈悲自护念</p>
  <p id="ak">闻是陀罗尼　　一切皆归伏</p>
  <p id="al">或有都法坛　　共会一切意</p>
  <p id="am">从佛法印可　　证成断疑惑</p>
  <p id="an">尔时一切诸佛。<a id="a-o"></a>菩萨摩诃萨金刚眷属天龙八部药叉鬼等。<a id="a-p"></a>闻佛说此微妙偈已。<a id="a-q"></a>皆大欢喜心无疑惑决定成信。</p>
  <p id="ar">尔时观世音菩萨。<a id="a-s"></a>承佛威神告大众言。<a id="a-t"></a>若有沙门若婆罗门若善男子善女人等。<a id="a-u"></a>欲请秘密法藏要决。<a id="a-v"></a>意欲成就及诸国王心生决定。<a id="a-w"></a>欲求忏悔灭一切罪。<a id="a-x"></a>愿乐见闻都大道场坛法事者。<a id="a-y"></a>皆须预近春时三月。<a id="a-z"></a>秋时三月。<a id="a-10"></a>冬时三月。<a id="a-11"></a>是上月也。<a id="a-12"></a>就中起春三月一日。<a id="a-13"></a>若秋九月生一日。<a id="a-14"></a>冬十二月月生一日。<a id="a-15"></a>如是最好第一上日。<a id="a-16"></a>皆取上旬为始。<a id="a-17"></a>乃至七日七夜法事总了。<a id="a-18"></a>若欲作意成办法事。<a id="a-19"></a>先须预访一清净所宽大院宇及有精丽大舍之处。<a id="a-1A"></a>乃至寺舍佛堂之所。<a id="a-1B"></a>乃于露地作之亦得。<a id="a-1C"></a>定知处已。<a id="a-1D"></a>至其白月一日平旦。<a id="a-1E"></a>阿阇梨与诸弟子。<a id="a-1F"></a>香汤洗浴着新净衣。<a id="a-1G"></a>将诸香华至其处所。<a id="a-1H"></a>阿阇梨把跋折罗。<a id="a-1I"></a>应当问彼诸弟子言。<a id="a-1J"></a>汝等必能决定。<a id="a-1K"></a>受我诸佛等说秘密法藏。<a id="a-1L"></a>不生疑惑不。<a id="a-1M"></a>徒众答言。<a id="a-1N"></a>我等于佛法中。<a id="a-1O"></a>决定诚信不生疑惑(如是重重三问三答)徒众答已。<a id="a-1P"></a>然后阿阇梨手印香炉及净水等。<a id="a-1Q"></a>用马头印印其净水咒三七遍。<a id="a-1R"></a>而把香炉胡跪烧香。<a id="a-1S"></a>仰启一切诸佛般若菩萨金刚天等。<a id="a-1T"></a>及与一切冥圣业道。<a id="a-1U"></a>今此地者是我之地。<a id="a-1V"></a>我今欲立七日七夜都大道场法坛之会。<a id="a-1W"></a>供养一切十方世界恒沙佛等。<a id="a-1X"></a>一切般若波罗蜜多。<a id="a-1Y"></a>一切大地诸菩萨众金刚天等。<a id="a-1Z"></a>仰请诸佛领诸徒众。<a id="a-1a"></a>决定一切秘密法藏不可思议大法门故。<a id="a-1b"></a>取诸证成。<a id="a-1c"></a>我今欲作护身结界供养法事。<a id="a-1d"></a>在此院内东西南北四维上下。<a id="a-1e"></a>所有一切恶神鬼等。<a id="a-1f"></a>皆出去我结界之所七里之外。<a id="a-1g"></a>若善神鬼我佛法中有利益者。<a id="a-1h"></a>随意而住。<a id="a-1i"></a>作此语已。</p>
  <p id="a1j">次用前水右绕。<a id="a-1k"></a>遍洒道场之地。<a id="a-1l"></a>次即作前军茶利法一度结界。<a id="a-1m"></a>其结界印咒。<a id="a-1n"></a>如军茶利部中所说更无别法。<a id="a-1o"></a>当结界时。<a id="a-1p"></a>任阿阇梨心。<a id="a-1q"></a>摽远近宽窄为界。<a id="a-1r"></a>其法坛量。<a id="a-1s"></a>若为帝王一百二十肘。<a id="a-1t"></a>若受法坛方十六肘十二肘等。<a id="a-1u"></a>若忏悔坛及治病坛皆作水坛。<a id="a-1v"></a>四肘以下一肘以上悉得通用。<a id="a-1w"></a>其肘长短。<a id="a-1x"></a>随其咒师臂肘长短以为量数。<a id="a-1y"></a>其地皆须方面齐等。<a id="a-1z"></a>若作水坛。<a id="a-20"></a>亦不须择日月时节。<a id="a-21"></a>其地随得。<a id="a-22"></a>净处即作。<a id="a-23"></a>平正地面。<a id="a-24"></a>即须香埿涂其地上。<a id="a-25"></a>即成坛法。<a id="a-26"></a>仍须四角竖摽为记。<a id="a-27"></a>若作大坛。<a id="a-28"></a>如前结界四角竖摽。<a id="a-29"></a>摽记已竟。<a id="a-2A"></a>唤人掘地出其恶土。<a id="a-2B"></a>若得上地掘去一磔。<a id="a-2C"></a>若得次地掘出一肘。<a id="a-2D"></a>若得下地掘出三肘。<a id="a-2E"></a>悉除其中骨发炭灰瓦砾礓石树根草木糠等恶物。<a id="a-2F"></a>尽诸恶物到好实地。<a id="a-2G"></a>然后将好土来。<a id="a-2H"></a>发底一度以香水[打-丁+巿]一度。<a id="a-2I"></a>着土。<a id="a-2J"></a>即用杵筑筑令平满。<a id="a-2K"></a>必须坚鞭。<a id="a-2L"></a>若得基高最为第一次第二日于晨朝时。<a id="a-2M"></a>阿阇梨及诸弟子。<a id="a-2N"></a>香汤洗浴着新净衣。<a id="a-2O"></a>四五弟子随阿阇梨入道场中。<a id="a-2P"></a>用力驱使庄严道场。<a id="a-2Q"></a>其外威仪。<a id="a-2R"></a>四门四角皆须威严。<a id="a-2S"></a>门别各着一双神王。<a id="a-2T"></a>又左右厢悬神王幡。<a id="a-2U"></a>门门四口悬杂彩幡三十六口。<a id="a-2V"></a>门别如是。<a id="a-2W"></a>其幡新好长八尺者。<a id="a-2X"></a>四角各悬一神王幡。<a id="a-2Y"></a>悬杂彩幡。<a id="a-2Z"></a>门别四口(其幡竿亦准此)若在舍中唯开前后二门。<a id="a-2a"></a>前门两边着神王像。<a id="a-2b"></a>一双相对。<a id="a-2c"></a>后门两边亦着神王一双相对(皆新好者)其道场门左右两相。<a id="a-2d"></a>各竖四橛。<a id="a-2e"></a>绳子围绕。<a id="a-2f"></a>绳围之内以香泥涂为护净界。<a id="a-2g"></a>其中拟着一切供养。</p>
  <p id="a2h">次阿阇梨更作一度军茶利法结界毕已。<a id="a-2i"></a>即作种种香埿一瓮。<a id="a-2j"></a>用柳枝搅。<a id="a-2k"></a>以诵般若大心咒咒曰。</p>
  <p id="a2l">跢侄他(一)揭(去音下同)帝揭帝(二)波罗揭帝(三)波罗僧揭帝(四)菩提(五)莎诃(六)</p>
  <p id="a2m">其咒遍数。<a id="a-2n"></a>若为国王诵之满足一百八遍。<a id="a-2o"></a>若为三品以上诵之五十六遍。<a id="a-2p"></a>若为四品五品诵七七遍。<a id="a-2q"></a>若为六品七品诵五七遍。<a id="a-2r"></a>若为八品下及百姓诵三七遍。<a id="a-2s"></a>一切坛法皆如是咒。<a id="a-2t"></a>咒泥既竟用泥涂地。<a id="a-2u"></a>涂地之法随日摩之。<a id="a-2v"></a>涂地已竟。<a id="a-2w"></a>更作一度军荼利法结界如前。<a id="a-2x"></a>次第三日晨朝洗浴以净牛粪。<a id="a-2y"></a>取其牛粪莫令着地。<a id="a-2z"></a>将净器承取。<a id="a-30"></a>以香汤和。<a id="a-31"></a>咒如前已。<a id="a-32"></a>遍地涂之。<a id="a-33"></a>次将一绳子。<a id="a-34"></a>量取肘数长短若干。<a id="a-35"></a>临时看院宽窄为度。<a id="a-36"></a>数结记定。<a id="a-37"></a>于道场处四方挽之。<a id="a-38"></a>下以白粉点之为记。<a id="a-39"></a>阿阇梨先从东北角至西南角。<a id="a-3A"></a>挽绳定之。<a id="a-3B"></a>离柱四指下点为记。<a id="a-3C"></a>次从东南角至西北角。<a id="a-3D"></a>挽绳定之。<a id="a-3E"></a>离柱四指下点为记。<a id="a-3F"></a>正当中央绳相交处。<a id="a-3G"></a>又下点竟。<a id="a-3H"></a>各当点处穿一小孔。<a id="a-3I"></a>深一磔许。<a id="a-3J"></a>其中拟埋七宝五谷。<a id="a-3K"></a>其七宝者。<a id="a-3L"></a>一金二银三真珠四珊瑚五虎珀六水精七琉璃是名七宝。<a id="a-3M"></a>其五谷者一大麦二小麦三稻谷四小豆五胡麻是名五谷。<a id="a-3N"></a>其宝等碎五谷相和。<a id="a-3O"></a>以绢片裹。<a id="a-3P"></a>用五色线系头。<a id="a-3Q"></a>将埋五孔之中。<a id="a-3R"></a>而于地外出其线头。<a id="a-3S"></a>长五指许。<a id="a-3T"></a>　此宝物等一下以后永不得出。<a id="a-3U"></a>从此而起金绳界地七宝合成。<a id="a-3V"></a>诸佛居上演说大乘转法轮处。<a id="a-3W"></a>即以此地将作佛堂最为第一。<a id="a-3X"></a>凡人居上一无利益次更结界。<a id="a-3Y"></a>其结界法把跋折啰(唐翻金刚杵也)依军茶利法用结界三回。<a id="a-3Z"></a>右行于其坛外。<a id="a-3a"></a>更作辟除毗那夜迦印法诵咒。<a id="a-3b"></a>如是次第四方上下总结界竟到夜着灯。</p>
  <p id="a3c">次第四日晨朝结界亦如上说。<a id="a-3d"></a>即以牛粪香汤和泥。<a id="a-3e"></a>同前咒已。<a id="a-3f"></a>遣弟子等用手摩地。<a id="a-3g"></a>从东北角起首。<a id="a-3h"></a>向右逐日摩地。<a id="a-3i"></a>莫逆左摩。<a id="a-3j"></a>如是次第转摩遍地至东北角。<a id="a-3k"></a>于道场中。<a id="a-3l"></a>弟子行动一物以上布置法用。<a id="a-3m"></a>皆随逐日向右行之。<a id="a-3n"></a>不得逆日向左而行。<a id="a-3o"></a>其道场地纵广正等而开四门。<a id="a-3p"></a>四角竖椽。<a id="a-3q"></a>其椽深埋。<a id="a-3r"></a>四椽上头四面各别横着一椽。<a id="a-3s"></a>其椽悉须粗大一类。<a id="a-3t"></a>四面精细修削令方。<a id="a-3u"></a>竖者批上头横者凿孔。<a id="a-3v"></a>各相串钏。<a id="a-3w"></a>四方端直长短临时。<a id="a-3x"></a>看其道场阔狭大小。<a id="a-3y"></a>不可预定且约略准(以粗竹替椽等亦得)于其木上总缠彩帛。<a id="a-3z"></a>杂色间错。<a id="a-40"></a>次取大幡。<a id="a-41"></a>于上纵横八道盖之。<a id="a-42"></a>东西南北四维相交。<a id="a-43"></a>是名上方庄严之法。<a id="a-44"></a>其大幡上东悬一双碧色幡子。<a id="a-45"></a>南悬一双绯色幡子。<a id="a-46"></a>西悬一双白色幡子。<a id="a-47"></a>北悬一双深青幡子。<a id="a-48"></a>中悬四口黄色幡子。<a id="a-49"></a>皆各缀着大幡上悬(为知五方所王之气)次于四面各着大幡而作阑额。<a id="a-4A"></a>次于额上。<a id="a-4B"></a>四面皆着金铜泡花。<a id="a-4C"></a>及金银器宝镜等物。<a id="a-4D"></a>隔隔皆然。<a id="a-4E"></a>并饰四柱亦复如是。<a id="a-4F"></a>次第庄严。<a id="a-4G"></a>次延绳子四面围绕。<a id="a-4H"></a>系着柱上。<a id="a-4I"></a>而其绳上悬杂彩幡。<a id="a-4J"></a>众宝铃带及诸宝佩间错庄严。<a id="a-4K"></a>次于四面盘绕真珠。<a id="a-4L"></a>次着宝网种种严饰。<a id="a-4M"></a>严饰已竟。<a id="a-4N"></a>次于道场西门。<a id="a-4O"></a>如南相去二尺许地。<a id="a-4P"></a>穿作方坑四面正等。<a id="a-4Q"></a>各长二尺深亦二尺。<a id="a-4R"></a>其坑当中留一土心。<a id="a-4S"></a>其土心上。<a id="a-4T"></a>以香汤和净牛粪泥作莲华座。<a id="a-4U"></a>必须加意精细撩理。</p>
  <p id="a4V">又以紫彩而作一盖。<a id="a-4W"></a>亦用绯彩而作一盖。<a id="a-4X"></a>其二盖骨屈竹而作。<a id="a-4Y"></a>各长九尺干。<a id="a-4Z"></a>拟执将行从。<a id="a-4a"></a>覆阿阇梨入坛弟子。<a id="a-4b"></a>来去出入作威仪用。<a id="a-4c"></a>于其道场次东北地。<a id="a-4d"></a>去二三尺。<a id="a-4e"></a>更作四肘白水坛位。</p>
  <p id="a4f">次道场外向西南地中庭亦得。<a id="a-4g"></a>又更别立四肘白坛。<a id="a-4h"></a>其坛四角竖四幡竿。<a id="a-4i"></a>竿上悬幡。<a id="a-4j"></a>填筑竿孔。<a id="a-4k"></a>清净扫拭。<a id="a-4l"></a>更作一遍大结界法。<a id="a-4m"></a>辟静道场。<a id="a-4n"></a>然灯烛烧种种香次第五日阿阇梨将二弟子。<a id="a-4o"></a>晨朝洗浴着新净衣。<a id="a-4p"></a>令一弟子捉一银钵宬香水泥。<a id="a-4q"></a>令一弟子捉一金钵宬香粉水。<a id="a-4r"></a>及把一条小细绳子。<a id="a-4s"></a>随阿阇梨从入道场。<a id="a-4t"></a>到道场所阿阇梨行道一遍赞叹作礼。<a id="a-4u"></a>遣捉香泥弟子入坛。<a id="a-4v"></a>从东北角以手摩地。<a id="a-4w"></a>如前摩法。<a id="a-4x"></a>如待泥处湆湆然然干次。<a id="a-4y"></a>阿阇梨与捉粉水香水弟子俱入道场。<a id="a-4z"></a>取绳量肘知其长短。<a id="a-50"></a>从檀东北角向东南角。<a id="a-51"></a>急挽定已各点为记。<a id="a-52"></a>次移向西南亦点为记。<a id="a-53"></a>次移西北亦点为记。<a id="a-54"></a>以绳染粉。<a id="a-55"></a>遣一弟子把绳子头。<a id="a-56"></a>跪坐于坛东北角地。<a id="a-57"></a>以绳子头着坛正角先点之处。<a id="a-58"></a>着地急挽。<a id="a-59"></a>阿阇梨把绳一头。<a id="a-5A"></a>向东南角。<a id="a-5B"></a>着坛正角先点之处。<a id="a-5C"></a>二人一时共相急挽。<a id="a-5D"></a>遣一弟子捻绳中央絣着地上。<a id="a-5E"></a>次东北角弟子起。<a id="a-5F"></a>向西南角坐。<a id="a-5G"></a>准前絣之。<a id="a-5H"></a>次东南角阿阇梨起。<a id="a-5I"></a>向西北角坐。<a id="a-5J"></a>准前絣之。<a id="a-5K"></a>次西南角弟子起。<a id="a-5L"></a>向东北角坐。<a id="a-5M"></a>准前絣之次于絣绳内离一肘地。<a id="a-5N"></a>更依前点。<a id="a-5O"></a>如是四角皆点记已。<a id="a-5P"></a>即于粉中染绳絣之。<a id="a-5Q"></a>法用如前次取八肘绳子中屈。<a id="a-5R"></a>当坛外方先下点处。<a id="a-5S"></a>又屈一肘绳子正中。<a id="a-5T"></a>更以二肘绳。<a id="a-5U"></a>从坛一方中央点量。<a id="a-5V"></a>中点左右更点两处。<a id="a-5W"></a>次其一方门壁。<a id="a-5X"></a>去坛强五指许。<a id="a-5Y"></a>次更屈门壁。<a id="a-5Z"></a>向左右边五指许作。<a id="a-5a"></a>次其坛门左右两畔。<a id="a-5b"></a>宽五指作。<a id="a-5c"></a>次其门外边端直絣着。<a id="a-5d"></a>一方既尔三方亦然。</p>
  <p id="a5e">次作中院。<a id="a-5f"></a>外绳四肘。<a id="a-5g"></a>其外院内与其中院外绳两间。<a id="a-5h"></a>开一肘道其中院门者。<a id="a-5i"></a>四方壁与向左右边。<a id="a-5j"></a>总作三指阔。<a id="a-5k"></a>其门外边绳子直拼法如前说。<a id="a-5l"></a>其中院内四方。<a id="a-5m"></a>各离外院内绳各一肘地。<a id="a-5n"></a>更絣粉绳。<a id="a-5o"></a>其坛中心作二肘院。<a id="a-5p"></a>莫作门成次第六日阿阇梨以五色线。<a id="a-5q"></a>随其受法人数多少。<a id="a-5r"></a>为结咒索。<a id="a-5s"></a>用马头观世音菩萨大心咒咒之。<a id="a-5t"></a>即说咒曰。</p>
  <p id="a5u">唵(一)阿弥哩(二合)都知(二合)皤(去音)婆(二)吽[打-丁+巿](三)</p>
  <p id="a5v">当用此咒一咒一结。<a id="a-5w"></a>如是满结五十四结。<a id="a-5x"></a>作咒索已。<a id="a-5y"></a>次将绢片。<a id="a-5z"></a>七宝五谷一处共裹。<a id="a-60"></a>以五色线牢系其头。<a id="a-61"></a>亦准人数。<a id="a-62"></a>其日西时。<a id="a-63"></a>阿阇梨与诸应入坛弟子等。<a id="a-64"></a>总洗浴竟着新净衣。<a id="a-65"></a>令弟子等作行列坐于道场外。<a id="a-66"></a>如近西边次阿阇梨与诸弟子。<a id="a-67"></a>作大结界护身法事。<a id="a-68"></a>至日没后。<a id="a-69"></a>阿阇梨入道场中。<a id="a-6A"></a>请佛般若菩萨金刚及诸天等。<a id="a-6B"></a>入坛安置。<a id="a-6C"></a>佛座中心。<a id="a-6D"></a>观世音等于北方座。<a id="a-6E"></a>金刚藏等于南方座。<a id="a-6F"></a>而以种种上妙香华五盘饮食。<a id="a-6G"></a>然十六灯。<a id="a-6H"></a>而作供养法事已竟次阿阇梨出道场。<a id="a-6I"></a>迎引弟子等。<a id="a-6J"></a>至于道场。<a id="a-6K"></a>近西门首行列而立。<a id="a-6L"></a>少分行香供养礼拜。<a id="a-6M"></a>作法事已次阿阇梨一一更与作护身印。<a id="a-6N"></a>诵咒印于一一弟子身上。<a id="a-6O"></a>如前。<a id="a-6P"></a>然后遣就席上跪坐各面向东。<a id="a-6Q"></a>阿阇梨把。<a id="a-6R"></a>白芥子。<a id="a-6S"></a>咒打一一弟子头面心等三遍。<a id="a-6T"></a>然后用马头观世音菩萨印咒。<a id="a-6U"></a>更作护身法事如前次阿阇梨胡跪。<a id="a-6V"></a>具问最长弟子。<a id="a-6W"></a>汝等欲得受此法不。<a id="a-6X"></a>其弟子等答云。<a id="a-6Y"></a>欲得如是等法。<a id="a-6Z"></a>具问答已次阿阇梨把香水器。<a id="a-6a"></a>[打-丁+巿]于一一弟子头上。<a id="a-6b"></a>复以右手案于一一弟子胸上。<a id="a-6c"></a>口诵马头观世音菩萨心咒。<a id="a-6d"></a>与护持讫次以咒索。<a id="a-6e"></a>系于一一弟子左臂。<a id="a-6f"></a>次阿阇梨引诸弟子。<a id="a-6g"></a>退位而下自东阶而于西阶下。<a id="a-6h"></a>跪地而坐次阿阇梨即以娑罗树汁香水。<a id="a-6i"></a>次第与洒一一弟子前。<a id="a-6j"></a>右绕三匝。<a id="a-6k"></a>次用炬火右绕三匝。<a id="a-6l"></a>亦如前法。<a id="a-6m"></a>次与柳枝次与杂华。<a id="a-6n"></a>皆准前法。<a id="a-6o"></a>右绕授与诸弟子等。<a id="a-6p"></a>其弟子等受柳枝已。<a id="a-6q"></a>却缩跪坐嚼杨枝头。<a id="a-6r"></a>然后向前投其柳枝。<a id="a-6s"></a>阿阇梨一一看其柳枝堕处。<a id="a-6t"></a>若其柳枝嚼头向身即为大吉。<a id="a-6u"></a>若向南者即为不吉。<a id="a-6v"></a>若其嚼头向余方者即知平平。<a id="a-6w"></a>如是次第试验遍已。<a id="a-6x"></a>然后次第香水灌掌。<a id="a-6y"></a>及与饮之。<a id="a-6z"></a>人各三饮。<a id="a-70"></a>一一弟子灌掌遍竟次阿阇梨以跋折罗。<a id="a-71"></a>印水自饮。<a id="a-72"></a>作法事已。<a id="a-73"></a>引诸弟子升于道场。<a id="a-74"></a>从西阶上于道场侧行列而坐。<a id="a-75"></a>与作一遍行香法事讫。<a id="a-76"></a>次阿阇梨语诸弟子。<a id="a-77"></a>汝等卧去。<a id="a-78"></a>若有梦相明朝向我各具说之。<a id="a-79"></a>各各用心不得造次向他漏泄。<a id="a-7A"></a>作是语已次阿阇梨引弟子等。<a id="a-7B"></a>从东阶下各散归房次阿阇梨入道场内。<a id="a-7C"></a>启佛菩萨金刚等云。<a id="a-7D"></a>是诸弟子欲入坛来。<a id="a-7E"></a>各各取证。<a id="a-7F"></a>我弟子某甲与作法用总遍问竟。<a id="a-7G"></a>诸弟子等明日欲来入坛供养。<a id="a-7H"></a>愿佛般若菩萨金刚及诸天等。<a id="a-7I"></a>今夜大悲境界徒众。<a id="a-7J"></a>弟子某甲明日普请一切三宝及诸眷属。<a id="a-7K"></a>广为供养。<a id="a-7L"></a>愿大慈悲明日皆赴。<a id="a-7M"></a>受诸供养证明法事(如是三说)然后发遣坛内诸佛菩萨金刚。<a id="a-7N"></a>随缘旦散次阿阇梨向坛北边。<a id="a-7O"></a>着火炉已诵马头观世音大心咒。<a id="a-7P"></a>咒白芥子一咒一烧于火炉中。<a id="a-7Q"></a>一百八遍。<a id="a-7R"></a>令诸弟子灭罪除障。<a id="a-7S"></a>次阿阇梨与曾入坛弟子二三人等。<a id="a-7T"></a>于一夜中以五色粉。<a id="a-7U"></a>敷置坛内庄严其地。<a id="a-7V"></a>其法用者先从内布。<a id="a-7W"></a>以白色粉。<a id="a-7X"></a>次黄色粉。<a id="a-7Y"></a>次赤色粉。<a id="a-7Z"></a>次青色粉。<a id="a-7a"></a>次黑色粉。<a id="a-7b"></a>四面布讫即至外院。<a id="a-7c"></a>从东北角右回作之。<a id="a-7d"></a>布五色粉亦如前法。<a id="a-7e"></a>四面布讫。<a id="a-7f"></a>以帝殊罗施之为座主。<a id="a-7g"></a>当中心敷大莲花座。<a id="a-7h"></a>座主即是释迦如来顶上化佛。<a id="a-7i"></a>号佛顶佛。<a id="a-7j"></a>如其不以佛顶为主。<a id="a-7k"></a>随意所念诸佛菩萨替位亦得。<a id="a-7l"></a>除其座主以外诸佛及菩萨等。<a id="a-7m"></a>皆在本位而受供养。<a id="a-7n"></a>自非诸佛般若及十一面等菩萨相替。<a id="a-7o"></a>余皆不得而作都会法坛之主余有疗病诸水坛等。<a id="a-7p"></a>及经一宿忏悔坛者。<a id="a-7q"></a>随其所应。<a id="a-7r"></a>以当部中佛菩萨等而为座主作供养者种种皆好。<a id="a-7s"></a>中心安置座主位已次于内院东面当中。<a id="a-7t"></a>安般若波罗蜜多华座(一)次右边安释迦牟尼佛座(二)次左边安一切佛心佛座(三)次于北面正当门中。<a id="a-7u"></a>安大势至菩萨座(四)次右边安观世音母座(五)次左边安观世音菩萨座(六)次于南面正当门中。<a id="a-7v"></a>安金刚啰阇座(七)次右边安摩么鸡座(是名金刚母八)次左边安摩帝那座(名金刚使者九)次于西面院门南。<a id="a-7w"></a>安普贤菩萨座(十)次院门北。<a id="a-7x"></a>安弥勒菩萨座(十一)次院东北角。<a id="a-7y"></a>安阿舍尼座(十二)次东南角。<a id="a-7z"></a>安跋折啰苏皤(二合)悉地(二合)迦啰座(十三)西南角。<a id="a-80"></a>安跋折啰健茶。<a id="a-81"></a>西北角安火神座。<a id="a-82"></a>次外院东面北头第一。<a id="a-83"></a>先安曼殊室利菩萨座(十四)以次南。<a id="a-84"></a>安十方一切佛座(十五)次安栴檀德佛座(十六)次安阿閦佛座(十七)当院门中。<a id="a-85"></a>安阿弥陀佛座(十八)次安相德佛座(十九)次安虚空藏菩萨座(二十)次安乌瑟尼沙座(二十一)次安十方一切佛顶座(二十二)当院北面从东向西第一。<a id="a-86"></a>先安陀罗尼藏座(二十三)次安地藏菩萨座(二十四)次安马头观世音座(二十五)次安不空罥索座(二十六)次安一瑳三跋底伽座(二十七)当院门中。<a id="a-87"></a>安随心观世音座(二十八)次安摩诃室唎耶座(二十九)次安六臂观世音座(三十)次安毗俱知观世音菩萨座(三十一)当院南面从东第一。<a id="a-88"></a>安乌抠沙摩座(唐云不净金刚三十二)次安跋折啰吒诃娑座(三十三)次安跋折啰母瑟知座(名金刚儿三十四)次安跋折啰央俱施座(名为金刚小女三十五)次当院门。<a id="a-89"></a>安苏摩诃座(三十六)次安跋折啰商迦罗座(名为金刚天女三十七)次安迦儞俱嚧陀座(三十八)次安随心金刚座(三十九)次安跋折啰阿蜜哩多军茶利座(四十)当院西面门南。<a id="a-8A"></a>安乌摩地毗摩座(四十一)次安尼蓝跋罗座(四十二)次安一切天座(四十三)次其门北。<a id="a-8B"></a>安摩醯首罗座(四十四)次安母郁(二合)陀吒佉座(此是正位四十五)次安毗[口*梨]齯唎知座(四十六)当院东北角。<a id="a-8C"></a>安婆[打-丁+翕]毗伽座(四十七)东南角。<a id="a-8D"></a>安母郁(二合)陀吒迦座(此是摄位四十八)西南角。<a id="a-8E"></a>安迦尼俱嚧陀(此是摄位四十九)西北角。<a id="a-8F"></a>安跋折啰室哩(二合)尼座(五十)至次外院东面北头第一。<a id="a-8G"></a>安毗那夜迦座(五十一)次安毗陀耶(二合)陀啰座(五十二)次安首陀会天座(五十三)次安提头赖吒座(五十四)剂院门北。<a id="a-8H"></a>安帝释弟子座(五十五)剂院门南。<a id="a-8I"></a>安帝释天座(五十六)次南。<a id="a-8J"></a>安月天座(五十七)次安跋摩天座(五十八)次安星天座(五十九)次安佛使者座(六十)当院北面东头第一。<a id="a-8K"></a>安伊沙那鬼王座(六十一)次安婆罗醯鬼座(六十二)次安遮文荼座(六十三)次安蓝毗迦座(六十四)剂院门东。<a id="a-8L"></a>安跋折啰健茶座(六十五)剂院门西。<a id="a-8M"></a>安毗沙门王座(六十六)次西。<a id="a-8N"></a>安俱毗啰药叉座(六十七)次安旃达波罗婆娑菩萨座(六十八)次安摩尼跋陀座(六十九)次安斯驮遏他座(七十)当院南面东头第一。<a id="a-8O"></a>安火天座(七十一)次安毗蓝婆咒驮座(七十二)次安那罗延座(七十三)次安弥嚧尸佉啰座(七十四)剂院门东。<a id="a-8P"></a>安毗楼茶迦座(七十五)剂院门西。<a id="a-8Q"></a>安琰摩坛茶座(七十六)次西。<a id="a-8R"></a>安琰摩弟子座(七十七)次安紧那罗王座(七十八)次安毗舍遮王座(七十九)次安啰刹娑王座(八十)当院西面门南第一。<a id="a-8S"></a>安难陀龙王座(八十一)次安日天座(八十二)次安摩唎支座(八十三)次安阿素啰王座(八十四)次安阎罗王座(八十五)剂院门北。<a id="a-8T"></a>安忧婆难陀龙王座(八十六)次安地天座(八十七)次安毗楼博叉座(八十八)次安乾闼婆座(八十九)次安风天座(九十)当院东北角安枳唎枳唎俱嚧陀座(九十一)东南角。<a id="a-8U"></a>安跋折啰迻那座(九十二)西南角。<a id="a-8V"></a>安婆榆鞞伽座(九十三)西北角。<a id="a-8W"></a>安跋折啰尸佉罗座(九十四)</p>
  <p id="a8X">如前所说三重院中。<a id="a-8Y"></a>各除四角摄位以外。<a id="a-8Z"></a>次第各别作莲花座。<a id="a-8a"></a>略说十二肘坛法竟其十六肘如图中说。<a id="a-8b"></a>座数多少位隔宽窄。<a id="a-8c"></a>随其施主供具多少加减而作。<a id="a-8d"></a>是名下方庄严之法。<a id="a-8e"></a>次于火炉中以赤白粉涂饰莲花。<a id="a-8f"></a>次于坛东北可四尺地。<a id="a-8g"></a>作四肘坛。<a id="a-8h"></a>坛上纯用赤白二色粉为界道并作莲华座。<a id="a-8i"></a>次于中庭灌顶坛上。<a id="a-8j"></a>唯以白粉一色界。<a id="a-8k"></a>道作莲华座种种安置。<a id="a-8l"></a>诸位地竟。<a id="a-8m"></a>阿阇梨起立西门前。<a id="a-8n"></a>看于坛内诸坐分位。<a id="a-8o"></a>何者是好何者不好。<a id="a-8p"></a>何者周匝何不周匝。<a id="a-8q"></a>子细捡挍。<a id="a-8r"></a>不周匝处更报修理。<a id="a-8s"></a>更作一遍大结界法。<a id="a-8t"></a>把跋折罗种种结护。<a id="a-8u"></a>略供养竟。<a id="a-8v"></a>留曾入坛弟子守护。<a id="a-8w"></a>莫令余人辄入道场。<a id="a-8x"></a>说第六日庄严法竟。<a id="a-8y"></a>次第七日朝阿阇梨香汤洗浴着新净衣。<a id="a-8z"></a>以三尺黄裹自头顶。<a id="a-90"></a>然后以四尺绯绕额系头。<a id="a-91"></a>名为头戴天冠之法。<a id="a-92"></a>次以前结五色咒索。<a id="a-93"></a>系自右臂手腕下已。<a id="a-94"></a>即作马头护身咒印。<a id="a-95"></a>印自身上入于道场。<a id="a-96"></a>次把跋折啰。<a id="a-97"></a>即作金刚军茶利等大身印咒。<a id="a-98"></a>三回右转于坛外边种种作法。<a id="a-99"></a>次更作马头观世音印。<a id="a-9A"></a>并诵马头观世音咒。<a id="a-9B"></a>结十方界。<a id="a-9C"></a>次取金银瓶盥。<a id="a-9D"></a>一一各满盛净水已。<a id="a-9E"></a>一一盥中。<a id="a-9F"></a>着少五谷并龙脑香。<a id="a-9G"></a>及前绢裹七宝物竟。<a id="a-9H"></a>即以柳枝竹枝梨枝柏枝各并叶。<a id="a-9I"></a>塞诸盥瓶口。<a id="a-9J"></a>仍露七宝裹线头出。<a id="a-9K"></a>拟灌顶时一一弟子承着此宝。<a id="a-9L"></a>于其一一水罐塞中。<a id="a-9M"></a>各着一颗好石榴已一一水罐塞上。<a id="a-9N"></a>各以生绢三尺系其枝叶。<a id="a-9O"></a>次取四宝盘。<a id="a-9P"></a>二金盘中盛满香水。<a id="a-9Q"></a>二银盘中盛满杂花。<a id="a-9R"></a>次以种种宝华果树。<a id="a-9S"></a>一一插趺。<a id="a-9T"></a>竖安坛上。<a id="a-9U"></a>次取十条五色宝烛。<a id="a-9V"></a>安铜檠上。<a id="a-9W"></a>行列堂门绳围之内次具食盘于铜盘上。<a id="a-9X"></a>一一盘中。<a id="a-9Y"></a>各具盛着种种果食上妙果子。<a id="a-9Z"></a>石蜜葡萄沙糖苏蜜乳粥等。<a id="a-9a"></a>次具灯盏一一着油各各然灯。<a id="a-9b"></a>次具金银叠合娑罗及铜钵。<a id="a-9c"></a>盛以酥蜜香油杂华。<a id="a-9d"></a>并其咒索白芥子胡麻人稻谷华八功德水。<a id="a-9e"></a>随其所应皆悉严备。<a id="a-9f"></a>兼铜香炉并宝子具。<a id="a-9g"></a>中央四门各各一具。<a id="a-9h"></a>次具六食盘。<a id="a-9i"></a>薄饼饱[飢-几+俞]饪头等饼种种具备。<a id="a-9j"></a>各二十枚总细切碎。<a id="a-9k"></a>以和乳粥杂果子等。<a id="a-9l"></a>总相和盛于一盘中拟烧供养。<a id="a-9m"></a>次以苏蜜乳酪清油。<a id="a-9n"></a>各盛器中。<a id="a-9o"></a>次具蜜浆一升于铜钵中。<a id="a-9p"></a>兼着银杓。<a id="a-9q"></a>次具熟五谷小豆青稞大麦谷大豆等。<a id="a-9r"></a>筐器中盛并着一杓着于堂前。<a id="a-9s"></a>次添二铜澡罐。<a id="a-9t"></a>一拟净用一拟污用。<a id="a-9u"></a>次具谷柴松明炭等。<a id="a-9v"></a>所有拟入道场用者。<a id="a-9w"></a>皆悉严整置堂门外两相绳内。<a id="a-9x"></a>次阿阇梨一一细看周匝以不。<a id="a-9y"></a>皆以手度入于绳内。<a id="a-9z"></a>外灌华香八功德水列在门西。<a id="a-A0"></a>蜡烛食盘灯柴炭等列在门东。<a id="a-A1"></a>次清乐两部。<a id="a-A2"></a>长笛箫笙筚篥琵琶击竹箜篌方响筝叶铜钹等各具两事。<a id="a-A3"></a>当道场门东西两边相对列坐。<a id="a-A4"></a>又遣二弟子入道场内。<a id="a-A5"></a>近西壁下而敷毡褥。<a id="a-A6"></a>如是办竟。<a id="a-A7"></a>次阿阇梨于门东西。<a id="a-A8"></a>更作法事护持令定。<a id="a-A9"></a>莫令一人辄在其处撩乱位坐次阿阇梨遣诸徒众。<a id="a-AA"></a>香汤洒浴着新净衣。<a id="a-AB"></a>各向道场中庭列坐。<a id="a-AC"></a>至日西时。<a id="a-AD"></a>阿阇梨发从堂外。<a id="a-AE"></a>手把香炉入道场中。<a id="a-AF"></a>右绕一匝行道已竟三礼。<a id="a-AG"></a>然后放香炉着。<a id="a-AH"></a>出自手取一金水罐。<a id="a-AI"></a>至坛西门胡跪至心。<a id="a-AJ"></a>诵观世音十一面菩萨咒一百八遍。<a id="a-AK"></a>若请诸佛为座主者。<a id="a-AL"></a>随其当部各诵本咒一百八遍。<a id="a-AM"></a>入坛放着座主位上。<a id="a-AN"></a>续后弟子擎一一罐与阿阇梨。<a id="a-AO"></a>次于内院四角东面中心。<a id="a-AP"></a>各着一罐。<a id="a-AQ"></a>又于外院四角各着一罐。<a id="a-AR"></a>又更外院东南北门各着一罐。<a id="a-AS"></a>其坛西门左右两边各着一罐。<a id="a-AT"></a>其西门罐于杂枝上盘五色线。<a id="a-AU"></a>斟酌围绕道场一匝。<a id="a-AV"></a>以度量已。<a id="a-AW"></a>即引其线绕于道场围之一匝。<a id="a-AX"></a>次将宝树入于内院。<a id="a-AY"></a>座主位上当于四角各着一树。<a id="a-AZ"></a>四门当中各着一树。<a id="a-Aa"></a>次着杂彩花果树等座别一树。<a id="a-Ab"></a>次将五色宝烛。<a id="a-Ac"></a>当于内院座主位前。<a id="a-Ad"></a>着三宝烛。<a id="a-Ae"></a>当于外院四面正中尊者位上。<a id="a-Af"></a>各着一烛。<a id="a-Ag"></a>外院四角各着一烛。<a id="a-Ah"></a>次着灯火。<a id="a-Ai"></a>先于内院四角。<a id="a-Aj"></a>夹座主位安四盏灯。<a id="a-Ak"></a>余座各别着四盏灯。<a id="a-Al"></a>次着种种香华盘等。<a id="a-Am"></a>次着食盘。<a id="a-An"></a>先于内院座主位前着四盘食。<a id="a-Ao"></a>其余座前各着一盘。<a id="a-Ap"></a>次着嚫施。<a id="a-Aq"></a>其诸佛位及般若位。<a id="a-Ar"></a>皆各着金及上锦绮罗等之物。<a id="a-As"></a>诸菩萨前皆各着银及杂绫彩上色物等。<a id="a-At"></a>诸金刚前。<a id="a-Au"></a>各着铜钱缦彩帛等。<a id="a-Av"></a>诸天等前皆各着钱一色之物(其宝物等任施主意施之多少)散道场日。<a id="a-Aw"></a>其佛前物充作佛用。<a id="a-Ax"></a>般若前物写般若经及诸经等。<a id="a-Ay"></a>诸菩萨物作菩萨用。<a id="a-Az"></a>其金刚物及天等物入阿阇梨。<a id="a-B0"></a>仍如法用。<a id="a-B1"></a>其头冠绢及二伞盖并系水罐绢。<a id="a-B2"></a>亦入阿阇梨用。<a id="a-B3"></a>次严大香炉。<a id="a-B4"></a>先于内院座主位前着一香炉。<a id="a-B5"></a>以次外院当四门处着一香炉。<a id="a-B6"></a>更于外院当四门处各一香炉。<a id="a-B7"></a>次于西门近水罐边着大香炉。<a id="a-B8"></a>拟阿阇梨把擎来去作法事用。<a id="a-B9"></a>炉别各烧种种妙香皆令发烟。<a id="a-BA"></a>次于火炉边着一水罐。<a id="a-BB"></a>亦着食盘及灯各一。<a id="a-BC"></a>次阿阇梨转于四门立更子细看。<a id="a-BD"></a>必使周匝好捡挍已。<a id="a-BE"></a>阿阇梨手把香炉从坛外边。<a id="a-BF"></a>右绕一匝行道已竟即放香炉于本处着。<a id="a-BG"></a>次取西门外水罐之上五色线头。<a id="a-BH"></a>捉一头已引之右转。<a id="a-BI"></a>绕坛外边道场竿上。<a id="a-BJ"></a>还到西门一匝系之。<a id="a-BK"></a>次一弟子坛西门外。<a id="a-BL"></a>为阿阇梨敷于毡褥。<a id="a-BM"></a>其座去坛门三尺许。<a id="a-BN"></a>前拟行列一切供具香花等物。<a id="a-BO"></a>次阿阇梨把香炉擎作梵赞呗。<a id="a-BP"></a>出迎香华供养之具。<a id="a-BQ"></a>有四弟子舆供养具香水等器。<a id="a-BR"></a>从阿阇梨其阿阇梨手执香炉引入道场右绕一匝。<a id="a-BS"></a>坛西门外放着座前次第行列。<a id="a-BT"></a>一一香华盘[橾-品+ㄊ]供具。<a id="a-BU"></a>苏蜜乳酪并胡麻人。<a id="a-BV"></a>及诸余食柴炭松明。<a id="a-BW"></a>如是等物近火炉侧皆敷置竟。<a id="a-BX"></a>又以二盖倚道场侧。<a id="a-BY"></a>紫盖在北绯盖在南。<a id="a-BZ"></a>又于道场东北外侧白坛之上。<a id="a-Ba"></a>着五盘食并五盏灯。<a id="a-Bb"></a>种种安竟。<a id="a-Bc"></a>次阿阇梨出道场外。<a id="a-Bd"></a>门左右相二神王前。<a id="a-Be"></a>各着香炉灯及食盘各着一事。<a id="a-Bf"></a>次下堂阶到于中庭白坛之上。<a id="a-Bg"></a>着灯四盏饮食四盘。<a id="a-Bh"></a>次着宣台床子各一。<a id="a-Bi"></a>是则众人灌顶坛位。<a id="a-Bj"></a>次以音乐次第行列。<a id="a-Bk"></a>道场门外两相而坐。<a id="a-Bl"></a>次阿阇梨更作一遍捡挍周匝。<a id="a-Bm"></a>既捡挍竟即入道场。<a id="a-Bn"></a>于坛西门胡跪而坐。<a id="a-Bo"></a>手把香炉又更启白。<a id="a-Bp"></a>供养赞叹一遍声绝。<a id="a-Bq"></a>门外诸乐一时动作(散花佛曲终即止)。<a id="a-Br"></a>次阿阇梨取盘内华着香水中。<a id="a-Bs"></a>令少津液。<a id="a-Bt"></a>即以此华安自掌中。<a id="a-Bu"></a>作请佛印。<a id="a-Bv"></a>先请内院中心座主。<a id="a-Bw"></a>诵咒七遍去来之法如前所说。<a id="a-Bx"></a>请来即作华座之印诵咒七遍。<a id="a-By"></a>亦如前说。<a id="a-Bz"></a>安置座已。<a id="a-C0"></a>即放其手掌中之华。<a id="a-C1"></a>次于内院东行。<a id="a-C2"></a>一一次第作印奉请。<a id="a-C3"></a>各诵本咒七遍去来。<a id="a-C4"></a>及座之法。<a id="a-C5"></a>具如上说华座之法。<a id="a-C6"></a>次请北行准上之法次请南行。<a id="a-C7"></a>亦准上法。<a id="a-C8"></a>次请西行。<a id="a-C9"></a>亦准上法。<a id="a-CA"></a>次至中外院。<a id="a-CB"></a>先从东行一一作印。<a id="a-CC"></a>各诵本咒七遍来去。<a id="a-CD"></a>具如本法。<a id="a-CE"></a>作华座印亦如上法。<a id="a-CF"></a>次请北行。<a id="a-CG"></a>亦准上法。<a id="a-CH"></a>次请南行。<a id="a-CI"></a>亦准上法。<a id="a-CJ"></a>次请西行。<a id="a-CK"></a>亦准上法。<a id="a-CL"></a>次至大外院。<a id="a-CM"></a>先从东行一一作印。<a id="a-CN"></a>各诵本咒七遍来去。<a id="a-CO"></a>皆作华座安置如前。<a id="a-CP"></a>次请北行。<a id="a-CQ"></a>亦准上法次请南行。<a id="a-CR"></a>亦准上法次请西行。<a id="a-CS"></a>亦准上法皆作华座安置如前。<a id="a-CT"></a>如其当部无印咒者。<a id="a-CU"></a>若请诸佛即用一切诸佛印法。<a id="a-CV"></a>若请诸菩萨通用一切菩萨印法。<a id="a-CW"></a>若请金刚亦用一切金刚印法。<a id="a-CX"></a>若请诸天亦用一切诸天印法。<a id="a-CY"></a>若请一切诸鬼神等亦用一切诸鬼神法。<a id="a-CZ"></a>一一次第总奉请竟。<a id="a-Ca"></a>次作三摩耶大结界法。<a id="a-Cb"></a>印法如是。<a id="a-Cc"></a>以左右无名指小指。<a id="a-Cd"></a>相叉在掌中。<a id="a-Ce"></a>竖以二中指。<a id="a-Cf"></a>斜申头相拄。<a id="a-Cg"></a>以二头指屈捻中指上节背。<a id="a-Ch"></a>以二大指附捻头指根本文。<a id="a-Ci"></a>咒曰。</p>
  <p id="aCj">唵(一)跋折啰(二合)(二)商迦礼(三)三摩罗(四)三摩焰(五)盘陀盘陀(六)莎诃(七)</p>
  <p id="aCk">作此法印诵咒七遍。<a id="a-Cl"></a>以印右转乃至三匝名大结界。<a id="a-Cm"></a>安慰坐定。<a id="a-Cn"></a>次取末香散于坛内诸佛菩萨金刚等上。<a id="a-Co"></a>次作散华法事一遍。<a id="a-Cp"></a>次礼三拜行道三匝。<a id="a-Cq"></a>以次令动门外诸乐(作阿弥陀佛曲曲终即止)次阿阇梨把香炉出。<a id="a-Cr"></a>领六弟子。<a id="a-Cs"></a>一一弟子各执一事。<a id="a-Ct"></a>一人执华水。<a id="a-Cu"></a>二人共舆煮熟五谷。<a id="a-Cv"></a>一人擎食盘。<a id="a-Cw"></a>一人擎蜜水盏。<a id="a-Cx"></a>一人把炬火。<a id="a-Cy"></a>随阿阇梨从后行之。<a id="a-Cz"></a>普皆施与一切陪从并及守护诸鬼神等。<a id="a-D0"></a>乃至周遍施与一切饿鬼之类。<a id="a-D1"></a>悉令满足。<a id="a-D2"></a>四方上下总散施已。<a id="a-D3"></a>次阿阇梨洗手漱口。<a id="a-D4"></a>入道场中三礼拜已。<a id="a-D5"></a>更作赞呗作法事竟。<a id="a-D6"></a>门外动乐(作观世音曲曲终止)次阿阇梨把跋折啰。<a id="a-D7"></a>唤十弟子至堂前立。<a id="a-D8"></a>一人擎蜡烛。<a id="a-D9"></a>一人捉香炉。<a id="a-DA"></a>一人擎华盘。<a id="a-DB"></a>一人擎香盘。<a id="a-DC"></a>一人执巾。<a id="a-DD"></a>是五人等引阿阇梨在前而行。<a id="a-DE"></a>其阿阇梨在后而出。<a id="a-DF"></a>随五人后。<a id="a-DG"></a>又令五人一人把澡罐。<a id="a-DH"></a>一人擎三衣。<a id="a-DI"></a>一人擎白芥子盘。<a id="a-DJ"></a>一人擎末香盘。<a id="a-DK"></a>一人擎安悉香盘。<a id="a-DL"></a>次后音乐各皆前后次第作行。<a id="a-DM"></a>从阿阇梨。<a id="a-DN"></a>阿阇梨执跋折啰。<a id="a-DO"></a>仍数轮转跋折啰。<a id="a-DP"></a>行作梵赞呗。<a id="a-DQ"></a>往迎受法诸徒众等。<a id="a-DR"></a>时彼徒众等见阿阇梨来。<a id="a-DS"></a>起立作行。<a id="a-DT"></a>阿阇梨到已。<a id="a-DU"></a>香炉回引。<a id="a-DV"></a>于前立住。<a id="a-DW"></a>烛及香花音乐。<a id="a-DX"></a>皆各在于彼门两相行立次阿阇梨进到门侧。<a id="a-DY"></a>其把澡罐及白芥子擎三衣人。<a id="a-DZ"></a>如是三人逐阿阇梨莫令相离。<a id="a-Da"></a>次阿阇梨口传佛教。<a id="a-Db"></a>宣示徒众而告众言。<a id="a-Dc"></a>汝等皆愿见学如是秘密法不(徒众答云愿乐见学)次阿阇梨取澡罐水。<a id="a-Dd"></a>右手中着。<a id="a-De"></a>诵军荼利心咒咒其水已。<a id="a-Df"></a>一一[打-丁+巿]打徒众头顶。<a id="a-Dg"></a>次用白芥子咒打徒众。<a id="a-Dh"></a>亦如上法。<a id="a-Di"></a>如是一一次第打已。<a id="a-Dj"></a>次阿阇梨还作梵赞。<a id="a-Dk"></a>引诸徒众。<a id="a-Dl"></a>令其徒众音乐后行。<a id="a-Dm"></a>遣其音乐动声不绝。<a id="a-Dn"></a>其徒众等各各心口思惟善事。<a id="a-Do"></a>向道场处。<a id="a-Dp"></a>近堂阶下西南角立。<a id="a-Dq"></a>定心跪坐令动音乐(曲终即止)次阿阇梨把白芥子。<a id="a-Dr"></a>诵马头菩萨咒。<a id="a-Ds"></a>咒七遍已三回打于一一头上。<a id="a-Dt"></a>次作护身印。<a id="a-Du"></a>印于一一弟子身上。<a id="a-Dv"></a>为作护身。<a id="a-Dw"></a>印身之法如军荼利法中所说。<a id="a-Dx"></a>次以澡罐水。<a id="a-Dy"></a>与其一一弟子。<a id="a-Dz"></a>洗手净漱口已。<a id="a-E0"></a>道场阶上正当门处。<a id="a-E1"></a>预敷毡席。<a id="a-E2"></a>准拟欲令音乐者坐。<a id="a-E3"></a>次阿阇梨引徒众等。<a id="a-E4"></a>升西阶上行立席上。<a id="a-E5"></a>即作三礼。<a id="a-E6"></a>皆与忏悔过现未来三业之罪。<a id="a-E7"></a>乃至丝毫不得覆藏。<a id="a-E8"></a>悉须发露令诸音乐在阶下行(曲终即止)。<a id="a-E9"></a>次阿阇梨入于道场。<a id="a-EA"></a>令其弟子取净毡席敷于堂内。<a id="a-EB"></a>放着香华蜡烛等器。<a id="a-EC"></a>其澡罐等且不须放。<a id="a-ED"></a>随后擎行供养作礼。<a id="a-EE"></a>仰启赞叹诸佛万行功德法事。<a id="a-EF"></a>而赞颂曰。</p>
  <p id="aEG">南无佛智慧精进　　那罗延力骨锁身</p>
  <p id="aEH">此般若波罗蜜多　　八万四千法门藏</p>
  <p id="aEI">万行功德之根本　　大慈悲父常普为</p>
  <p id="aEJ">一切六道众生类</p>
  <p id="aEK">作赞行道绕一匝已。<a id="a-EL"></a>三礼却缩出道场门。<a id="a-EM"></a>门外音乐一时俱动(曲终即止)。<a id="a-EN"></a>次阿阇梨更与徒众大护身法。<a id="a-EO"></a>以白芥子各打一遍。<a id="a-EP"></a>又作身印降伏心魔。<a id="a-EQ"></a>次以操罐水。<a id="a-ER"></a>一一咒打诸弟子心。<a id="a-ES"></a>人各一遍。<a id="a-ET"></a>次作手印一一印之。<a id="a-EU"></a>次以香水一一洒身。<a id="a-EV"></a>次以香炉熏令护净。<a id="a-EW"></a>次用跋折啰一一印顶。<a id="a-EX"></a>次更与香水洗手漱口竟(止乐)次阿阇梨唤其徒众。<a id="a-EY"></a>从年长者。<a id="a-EZ"></a>一一令就门边席上礼拜跪坐。<a id="a-Ea"></a>次阿阇梨将用黄绢。<a id="a-Eb"></a>以次与缦大弟子眼。<a id="a-Ec"></a>取弟子手。<a id="a-Ed"></a>与作观世音菩萨三昧印。<a id="a-Ee"></a>印中着花已。<a id="a-Ef"></a>阿阇梨牵弟子头。<a id="a-Eg"></a>入于道场。<a id="a-Eh"></a>坛西门前面向坛立。<a id="a-Ei"></a>阿阇梨在门北立。<a id="a-Ej"></a>弟子在门南立。<a id="a-Ek"></a>次阿阇梨诵观世音三昧咒咒曰。</p>
  <p id="aEl">唵(一)般母波婆(去音)夜(二)莎诃(三)</p>
  <p id="aEm">诵之七遍。<a id="a-En"></a>教令弟子。<a id="a-Eo"></a>散手中花任向坛内。<a id="a-Ep"></a>华着佛等莲花座已。<a id="a-Eq"></a>放眼去绢。<a id="a-Er"></a>令见位地礼三拜已。<a id="a-Es"></a>阿阇梨语。<a id="a-Et"></a>汝散花。<a id="a-Eu"></a>着某佛般若某菩萨某金刚某天等位。<a id="a-Ev"></a>随其所著。<a id="a-Ew"></a>好记莫忘。<a id="a-Ex"></a>散花竟者。<a id="a-Ey"></a>在道场内门南。<a id="a-Ez"></a>跪坐。<a id="a-F0"></a>待后弟子到来。<a id="a-F1"></a>即令却行而出坐于西边。<a id="a-F2"></a>诸余弟子一一准此总尽周遍。<a id="a-F3"></a>次阿阇梨亦准此法自散花已。<a id="a-F4"></a>次唤乐人上阶向坛。<a id="a-F5"></a>横列而坐作乐数曲。<a id="a-F6"></a>次阿阇梨严正威仪。<a id="a-F7"></a>领诸弟子礼启已一时行道绕坛三匝。<a id="a-F8"></a>依位而坐。<a id="a-F9"></a>次阿阇梨自取坛中座主位上水罐。<a id="a-FA"></a>却出到于坛西门外。<a id="a-FB"></a>遣一弟子手把绯盖。<a id="a-FC"></a>逐阇梨后。<a id="a-FD"></a>右绕道场。<a id="a-FE"></a>出至中庭灌顶坛上。<a id="a-FF"></a>从西门入到床子边正身而立。<a id="a-FG"></a>阿阇梨作灌顶法印。<a id="a-FH"></a>左脚丁立。<a id="a-FI"></a>仍去右脚三寸许。<a id="a-FJ"></a>左膝直立。<a id="a-FK"></a>右手下垂而申小指。<a id="a-FL"></a>少曲头指。<a id="a-FM"></a>屈其中指及无名指。<a id="a-FN"></a>状如钩形。<a id="a-FO"></a>大指亦少曲。<a id="a-FP"></a>去中头指可二分许。<a id="a-FQ"></a>左手亦尔。<a id="a-FR"></a>次把水罐。<a id="a-FS"></a>举两手擎。<a id="a-FT"></a>罐自顶上。<a id="a-FU"></a>口诵心咒七遍灌之。<a id="a-FV"></a>直向下注。<a id="a-FW"></a>当灌顶时心口发愿(云云)。<a id="a-FX"></a>竟即着净衣入道场内。<a id="a-FY"></a>道场门侧有一弟子。<a id="a-FZ"></a>把紫盖覆阿阇梨头。<a id="a-Fa"></a>至坛西门。<a id="a-Fb"></a>右绕道场行道一匝。</p>
  <p id="aFc">次阿阇梨更依次唤一一弟子。<a id="a-Fd"></a>入于坛中。<a id="a-Fe"></a>为取水罐准前却出。<a id="a-Ff"></a>至灌顶坛从西门入。<a id="a-Fg"></a>其执绯盖者。<a id="a-Fh"></a>逐阿阇梨法从后行。<a id="a-Fi"></a>覆于弟子至外坛所。<a id="a-Fj"></a>次阿阇梨与作法印。<a id="a-Fk"></a>捉擎水罐。<a id="a-Fl"></a>阿阇梨问汝前散华着何佛位。<a id="a-Fm"></a>般若菩萨金刚诸天及神鬼等。<a id="a-Fn"></a>随其所报与作本印。<a id="a-Fo"></a>顶戴印已。<a id="a-Fp"></a>印头向上。<a id="a-Fq"></a>掌中着华。<a id="a-Fr"></a>以印承水。<a id="a-Fs"></a>与诵本咒灌之顶上。<a id="a-Ft"></a>弟子心口发愿如前(云云)。<a id="a-Fu"></a>乃收罐中宝物之裹。<a id="a-Fv"></a>以此宝物系前咒索。<a id="a-Fw"></a>永不离身拟寿终时。<a id="a-Fx"></a>须将此宝为信验。<a id="a-Fy"></a>故与灌顶竟。<a id="a-Fz"></a>即着净衣入于道场。<a id="a-G0"></a>加以紫盖迎礼法事。<a id="a-G1"></a>一准阿阇梨威仪进止。<a id="a-G2"></a>至坛西门。<a id="a-G3"></a>教令三礼依本位坐。</p>
  <p id="aG4">次阿阇梨更入坛中。<a id="a-G5"></a>为取水罐一一准上。<a id="a-G6"></a>次第迎送灌顶法事。<a id="a-G7"></a>一无别异总周遍已。<a id="a-G8"></a>次阿阇梨礼拜供养。<a id="a-G9"></a>领诸徒众行道三匝还坐本处。<a id="a-GA"></a>次阿阇梨于坛西门。<a id="a-GB"></a>近火炉西端身而坐。<a id="a-GC"></a>其火炉中然谷柴已。<a id="a-GD"></a>次先应当作火天印。<a id="a-GE"></a>诵本咒唤坐火炉中。<a id="a-GF"></a>与烧香花苏蜜饮食胡麻人等。<a id="a-GG"></a>各七遍诵本咒烧已。<a id="a-GH"></a>阿阇梨心里记云。<a id="a-GI"></a>火天且出炉外边坐。<a id="a-GJ"></a>今欲供养佛及般若诸菩萨等次作马头观世音。<a id="a-GK"></a>印诵本咒。<a id="a-GL"></a>请作莲花印坐火炉中。<a id="a-GM"></a>次阿阇梨把跋折啰。<a id="a-GN"></a>次第唤诸入坛弟子。<a id="a-GO"></a>一一来就于阿阇梨右边。<a id="a-GP"></a>作礼跪坐合掌。<a id="a-GQ"></a>令其手捧跋折啰头。<a id="a-GR"></a>阿阇梨以右手。<a id="a-GS"></a>在弟子手上。<a id="a-GT"></a>握跋折啰。<a id="a-GU"></a>当用左手把胡麻人。<a id="a-GV"></a>诵本心咒七遍烧之次取苏咒三七遍烧。<a id="a-GW"></a>如是烧竟。<a id="a-GX"></a>令其弟子作礼而退依本位坐。<a id="a-GY"></a>自余弟子一一法事。<a id="a-GZ"></a>如前无异总周遍已。<a id="a-Ga"></a>还作本印诵心咒。<a id="a-Gb"></a>送马头菩萨本坐处已。<a id="a-Gc"></a>次请座主作其本印。<a id="a-Gd"></a>诵本心咒作莲华印。<a id="a-Ge"></a>坐火炉中。<a id="a-Gf"></a>诵其本咒。<a id="a-Gg"></a>烧诸香华并胡麻人苏蜜乳酪饮食杂果及油等物。<a id="a-Gh"></a>供养已竟。<a id="a-Gi"></a>还作本印。<a id="a-Gj"></a>诵其本咒送至本位次从内院一一次第。<a id="a-Gk"></a>请一一佛般若菩萨金刚天等。<a id="a-Gl"></a>各作本印诵其本咒。<a id="a-Gm"></a>作莲花印坐火炉中。<a id="a-Gn"></a>诵其本咒一百八遍或七七遍。<a id="a-Go"></a>皆通得用。<a id="a-Gp"></a>烧诸香花并胡麻人稣蜜乳酪饮食杂果及油等物。<a id="a-Gq"></a>供养已竟。<a id="a-Gr"></a>还作本印送至本位。<a id="a-Gs"></a>如是诸位各各迎请。<a id="a-Gt"></a>供养送法如前无异。<a id="a-Gu"></a>凡奉请送。<a id="a-Gv"></a>皆先从东面北头第一。<a id="a-Gw"></a>乃至南头第一座位毕。<a id="a-Gx"></a>东面竟。<a id="a-Gy"></a>次从北面东头第一。<a id="a-Gz"></a>乃至西头第一座位毕。<a id="a-H0"></a>北面竟。<a id="a-H1"></a>次从南面东头第一。<a id="a-H2"></a>乃至西头第一座位毕。<a id="a-H3"></a>南面竟。<a id="a-H4"></a>次从西面南头第一。<a id="a-H5"></a>乃至北头第一座位。<a id="a-H6"></a>一院既尔余院亦然。<a id="a-H7"></a>如是次第总周遍竟次为国主皇帝皇后。<a id="a-H8"></a>烧香华等诸物供养。<a id="a-H9"></a>为诵咒满四十九遍。<a id="a-HA"></a>次为太子诸王妃主。<a id="a-HB"></a>如是供养。<a id="a-HC"></a>亦诵咒满四十九遍。<a id="a-HD"></a>次为大臣文武百官。<a id="a-HE"></a>如是供养。<a id="a-HF"></a>亦诵咒满四十九遍。<a id="a-HG"></a>次为历劫过现诸师一切父母。<a id="a-HH"></a>供养诵咒四十九遍。<a id="a-HI"></a>次为一切业道诸官。<a id="a-HJ"></a>供养诵咒四十九遍次为十方一切施主。<a id="a-HK"></a>供养诵咒四十九遍。<a id="a-HL"></a>次为十方尽空法界六道四生八难八苦一切众生。<a id="a-HM"></a>供养诵咒四十九遍。<a id="a-HN"></a>次为阿阇梨自身。<a id="a-HO"></a>供养诵咒。<a id="a-HP"></a>满足二十一遍次为道场处主人合家。<a id="a-HQ"></a>供养诵咒遍数同前。<a id="a-HR"></a>自从国主乃至主人。<a id="a-HS"></a>总皆通诵观世音十一面菩萨大心咒。<a id="a-HT"></a>悉通一切供养法用次阿阇梨作一切佛般若菩萨金刚天等当部法印。<a id="a-HU"></a>不须诵咒。<a id="a-HV"></a>一一次第显示徒众而为供养。<a id="a-HW"></a>种种法事总周匝已。<a id="a-HX"></a>次作般若灭罪印。<a id="a-HY"></a>当心上着。<a id="a-HZ"></a>口说过现三业之罪。<a id="a-Ha"></a>一一具陈至心忏悔。<a id="a-Hb"></a>永断相续坐莫动摇。<a id="a-Hc"></a>诸弟子等数数礼佛。<a id="a-Hd"></a>次阿阇梨作金刚藏军茶利赞欢道场成就满愿印。<a id="a-He"></a>诵其神咒咒曰。</p>
  <p id="aHf">唵(一)萨婆菩驮阿提瑟耻(二合)帝(二)颇啰醯(上音)迷(三)伽伽那(去音)剑(平音四)娑缦驮(五)莎诃(六)</p>
  <p id="aHg">如是诵满七七遍已。<a id="a-Hh"></a>口出赞声而说颂曰。</p>
  <p id="aHi">那谟佛智慧精进　　那罗延力骨锁身</p>
  <p id="aHj">此是般若波罗蜜　　八万四千法门藏</p>
  <p id="aHk">万行功德之根本　　及陀罗尼普门藏</p>
  <p id="aHl">说是颂已各发愿云。<a id="a-Hm"></a>愿弟子等一会徒众。<a id="a-Hn"></a>一切蠢动众生之类。<a id="a-Ho"></a>及诸业道。<a id="a-Hp"></a>从今已去若在人间。<a id="a-Hq"></a>常闻大乘甚深经法陀罗尼藏十方诸佛大悲名号。<a id="a-Hr"></a>不见恶事不闻恶法。<a id="a-Hs"></a>不遇外道不遭九横八难八苦。<a id="a-Ht"></a>若命终时十方净土随意往生。<a id="a-Hu"></a>常见一切诸佛。<a id="a-Hv"></a>一切众生亦复如是。<a id="a-Hw"></a>时徒众等齐称善哉。<a id="a-Hx"></a>次阿阇梨唤诸弟子。<a id="a-Hy"></a>一一次第与作护身。<a id="a-Hz"></a>作护身竟。<a id="a-I0"></a>欲至明时。<a id="a-I1"></a>次阿阇梨手把香炉。<a id="a-I2"></a>引诸徒众行道三匝。<a id="a-I3"></a>作礼而退次阿阇梨仰启谢云。<a id="a-I4"></a>种种香花饮食供养。<a id="a-I5"></a>多不如法甚大惭愧。<a id="a-I6"></a>愿诸圣众以大慈悲布施欢喜。<a id="a-I7"></a>然后手作解印。<a id="a-I8"></a>以印左转咒七遍已。<a id="a-I9"></a>从座主以下一一各别作发遣印。<a id="a-IA"></a>及诵本咒各各发遣。<a id="a-IB"></a>与请无异。<a id="a-IC"></a>以印左转而散去之。<a id="a-ID"></a>名为去法。<a id="a-IE"></a>发遣尽竟。<a id="a-IF"></a>次遣一弟子收儭施钱绫绢等物。<a id="a-IG"></a>依前处分法用。<a id="a-IH"></a>遣一弟子收坛内食。<a id="a-II"></a>次阿阇梨分作三分。<a id="a-IJ"></a>一分送与寺内供养大众。<a id="a-IK"></a>一分施与贫穷乞儿。<a id="a-IL"></a>一分布施水陆虚空诸众生等。<a id="a-IM"></a>诸入坛弟子及阿阇梨并主人等。<a id="a-IN"></a>皆不合食。<a id="a-IO"></a>如其食者法皆无验既处分竟。<a id="a-IP"></a>次阿阇梨把于松明。<a id="a-IQ"></a>领诸弟子等。<a id="a-IR"></a>一一次第巡行入坛示徒众云。<a id="a-IS"></a>此是某佛所坐之处。<a id="a-IT"></a>此是某般若此是某菩萨。<a id="a-IU"></a>此是某金刚此是某圣僧。<a id="a-IV"></a>此是某天此是某神。<a id="a-IW"></a>此是某鬼此是某龙。<a id="a-IX"></a>如是一一次第具悉示令记念。<a id="a-IY"></a>后以净泥悉扫除却坛上色座。<a id="a-IZ"></a>莫到日出。<a id="a-Ia"></a>所有余法皆亦如是。<a id="a-Ib"></a>自外一切于后散除。</p>
  <p id="aIc">尔时佛告诸菩萨摩诃萨。<a id="a-Id"></a>及诸金刚阿罗汉等诸大众言。<a id="a-Ie"></a>我今此会。<a id="a-If"></a>说诸微妙甚深秘密陀罗尼印法藏之时。<a id="a-Ig"></a>乃有无量一切天人并八部众诸大鬼神。<a id="a-Ih"></a>及诸外道眷属等俱。<a id="a-Ii"></a>若苾刍若婆罗门优婆塞迦诸善男子人非人等。<a id="a-Ij"></a>闻我说是法印神咒希有之事。<a id="a-Ik"></a>莫不欢喜。</p>
  <p id="aIl">尔时十方无量无数恒河沙等诸佛如来。<a id="a-Im"></a>并诸菩萨摩诃萨金刚密迹大阿罗汉声闻众俱。<a id="a-In"></a>及诸天龙八部神等。<a id="a-Io"></a>各将香花饮食衣服种种伎乐。<a id="a-Ip"></a>而散供养同时赞叹。<a id="a-Iq"></a>遍满虚空。<a id="a-Ir"></a>闻佛说已皆大欢喜。<a id="a-Is"></a>各出本意而说咒法。<a id="a-It"></a>同诸利益。<a id="a-Iu"></a>时会复有无量诸天。<a id="a-Iv"></a>献诸咒法。<a id="a-Iw"></a>称有神力护佛法藏威严一切。<a id="a-Ix"></a>我亦印可。<a id="a-Iy"></a>是故同入我密藏中。<a id="a-Iz"></a>广设道场。<a id="a-J0"></a>具都坛法。<a id="a-J1"></a>列诸名字威临法位。<a id="a-J2"></a>若有人得遇闻是法。<a id="a-J3"></a>即能灭除一切众罪。<a id="a-J4"></a>何况更见广开法门陀罗尼藏。<a id="a-J5"></a>是名成就第一希有。<a id="a-J6"></a>是陀罗尼秘密法藏。<a id="a-J7"></a>实诚微细。<a id="a-J8"></a>亦难得见亦难得闻。<a id="a-J9"></a>亦难书写亦难得读。<a id="a-JA"></a>亦难受持。<a id="a-JB"></a>难解义趣方便之理。<a id="a-JC"></a>若有苾刍若婆罗门优婆塞迦善男子等。<a id="a-JD"></a>爱乐是经常修习诵。<a id="a-JE"></a>作诸法印广设道场。<a id="a-JF"></a>日日香花稣灯不绝。<a id="a-JG"></a>而为供养十方诸佛。<a id="a-JH"></a>威仪无缺恒为苦行。<a id="a-JI"></a>诵经念佛。<a id="a-JJ"></a>普为法界一切众生。<a id="a-JK"></a>忏悔过现三业之罪。<a id="a-JL"></a>勤修是等功德法门。<a id="a-JM"></a>身心无倦昼夜精进。<a id="a-JN"></a>常修梵行慈悲护念怜愍一切诸众生等。<a id="a-JO"></a>能除行者尘沙等劫障难之罪。<a id="a-JP"></a>于一念中皆悉灭除。<a id="a-JQ"></a>设复有人发菩提心。<a id="a-JR"></a>救诸疾病。<a id="a-JS"></a>深劝汝等。<a id="a-JT"></a>亦须方便慈爱一切苦恼众生。<a id="a-JU"></a>当知如是发心之人。<a id="a-JV"></a>现身常得种种果报。<a id="a-JW"></a>我与一切诸菩萨等。<a id="a-JX"></a>卫护行者日夜忆念不相舍离。<a id="a-JY"></a>无有横恶侵娆其身。<a id="a-JZ"></a>若命终后十方净土随意往生。<a id="a-Ja"></a>常见诸佛。<a id="a-Jb"></a>若行此法。<a id="a-Jc"></a>心生不善。<a id="a-Jd"></a>于其众生恒为欺负。<a id="a-Je"></a>妄说谄曲贪求名利。<a id="a-Jf"></a>于诸神鬼横作嗔呵。<a id="a-Jg"></a>承大威风常行恶事。<a id="a-Jh"></a>如是等辈被诸神鬼。<a id="a-Ji"></a>常伺觅便。<a id="a-Jj"></a>多遭横祸种种苦恼逼切其身。<a id="a-Jk"></a>若命终时更相刑害。<a id="a-Jl"></a>当堕地狱无有出期。<a id="a-Jm"></a>汝等众生皆须谛听。<a id="a-Jn"></a>受信我语决定无疑。</p>
  <p id="aJo">尔时世尊说此语已。<a id="a-Jp"></a>现坐会中一切大众。<a id="a-Jq"></a>闻佛教诲一时称善。<a id="a-Jr"></a>作礼而退。</p>
  <p id="aJs">佛说庄严道场及供养具支料度法(以下粗字皆是经本细字人意)</p>
  <p id="aJt">金铜铃带四十八道(各长七尺)　大佩二十八道(各长六尺)　小佩二十八道(各长四尺)　大镜二十八面(各阔一尺)　小镜四十面　琉璃泡华四百枚(各方圆一尺者)　彩色大幡一百尺者二十四口(四十九尺亦得新好者)　杂彩幡二百二十口(长一丈新好者)　真珠二百条(各长五尺)　朱网阔四尺长一丈(八扇)　金银瓶四十六枚(受一升者)　大铜[橾-品+ㄊ]四百枚(一尺五寸面者)　小铜[橾-品+ㄊ]二百枚(各七寸者)　银盘四面(各二尺五寸者)　杂金银器八十枚　金盘四面(阔二尺五寸者)　金银砂罗四十八枚(阔一尺以上者)　金杓一枚　银杓一枚　铜香炉宝子六具　金香炉宝子一具　金银娑罗二枚(受一升者一金一银)　七宝金银莲华五树(各高四尺新好严饰)　杂彩假华树一百(各新好者)　铜烛檠十二枚　金银盏屈卮等四十八枚　五色蜡烛十条　铜澡罐二十六枚(各受五升已上)　净布手巾三　澡豆一升　皂荚四十枚　炭灰一升　杨枝一束。</p>
  <p id="aJu">若以如是种种宝具严饰道场。<a id="a-Jv"></a>令其施主得于种种无量福德。</p>
  <p id="aJw">好长椽一十六根(根别径头三寸各长二丈五寸斫削凿孔如法相串)　小竹竿六十枚(各长二丈粗三指许)　画金刚幡十八口　画神王幡二十四口　画四天王幡四口　杂彩幡一百口(各长一丈新好色者)　绳八十尺者十二条(各粗如笔管大)　五色线二十两(五色者紫青绯白黄。<a id="a-Jx"></a>各须等分色别络之于一籰上络之。<a id="a-Jy"></a>各令色目等别作不得和杂。<a id="a-Jz"></a>取长四百尺为一段。<a id="a-K0"></a>残者五十尺为一段。<a id="a-K1"></a>又须四段许足用之)　五色小幡子(并身共脚总长三尺阔五寸色别各二枚深青二浅青二绯二白二黄四口)　甲胄金刚八躯(各高五尺庄严新好色者)　甲胄神王八躯(各高五尺庄严新好色者)　生绢六十段(五尺为之)　净白布二丈　白练一丈　绯绫一丈　紫绫一丈　黄绫三尺　绯绫四尺　净线鞋两量(一量拟净用一量污用)　袜两量(一量拟净用一量拟污用)　袜带准此(自从线鞋乃至袜带人人各具)</p>
  <p id="aK2">如是种种彩物之具严饰道场。<a id="a-K3"></a>施主见获无量无边种种福德满足第一(以上是经)</p>
  <p id="aK4">净牛粪五升(不食糟豆犊子粪以净筐器承取名之为净)　龙脑香十五两　稣合香十五两　郁金香十五两　上好和香一斤　沉水香二斤　熏陆香二斤　安悉香二斤　白胶香一斤　檀香末二斤　檀札二斤　杂草香五斤　杂草华五斤　杂树华五升(若无剪彩帛充皆令新好)　稻谷华三升　荞麦华三升。</p>
  <p id="aK5">如是种种华香供养。<a id="a-K6"></a>施主当获三业清净身常香洁。<a id="a-K7"></a>一切见者皆生欢喜。<a id="a-K8"></a>生生处处身常端正得大名闻。</p>
  <p id="aK9">清乐音声两部(其乐人等令香汤浴着新净衣勿食熏杂)　金二两　银二两　珊瑚二两　水精二两　琥珀二两　真珠二两　波斯琉璃二两(量入法人多少买用令足)　稻谷　小豆　小麦　大麦　青稞(是五谷者于市乞取一升不合买拟共七宝和于绢片裹用)</p>
  <p id="aKA">将诸衣服及以七宝五谷音乐施用供养。<a id="a-KB"></a>悉除施主三业宿殃常得安乐(以上是经)</p>
  <p id="aKC">上好赤土细末一石　黄土细末一石　干蓝淀末一石　细炭末一石　粳米粉二石(粗罗)　胡麻人一升　白蜜一升(滤去恶物)　好牛苏七斤(滤去恶物)　清胡麻油一斗五升(拟烧供养)　白芥子一斗五升(量七日用充足)　松明二十斤　谷木柴五束(湿者干之)　炭一百五十斤　灯五百盏　油五斗(然灯处用)　作果食五百盘(种种色目皆须备具)　上好果子石榴三百颗　大栗五百颗　大干枣五百颗　干柿五百颗　梨五百颗　胡桃人五百颗　沙糖二十五两　干葡萄一斤半(已上果子不得虫恶破损皆须上好者取)　薄饼[(麩-夫+(焙-火))-來+(土/儿)][(麩-夫+主)-來+(土/儿)]饪头各五百枚　饧糖团五百颗。</p>
  <p id="aKD">以外诸饼。<a id="a-KE"></a>随其国内人所尚者。<a id="a-KF"></a>除不净食以外。<a id="a-KG"></a>皆用。<a id="a-KH"></a>随时果子悉须具着。</p>
  <p id="aKI">干粳米饭三升　粳米乳粥二升(以上赤土等五种色末准百二十肘料若十六肘以下诸坛以次准料)</p>
  <p id="aKJ">以前食等。<a id="a-KK"></a>令作食人香汤洗浴斋戒洁净。<a id="a-KL"></a>勿令辄尝及弃捐之。</p>
  <p id="aKM">青稞　小豆　粟　大麦　大豆。</p>
  <p id="aKN">如是五种各熟二升。<a id="a-KO"></a>共盛净筐。<a id="a-KP"></a>并着小杓。<a id="a-KQ"></a>蜜水二升盛银钵中。<a id="a-KR"></a>并着银杓。<a id="a-KS"></a>共熟谷筐相近着之。<a id="a-KT"></a>拟欲散施供养护界诸善神等(以上是经)。<a id="a-KU"></a>如此供具严净广办建立道场。<a id="a-KV"></a>复以种种衣服庄严。<a id="a-KW"></a>施设供养。<a id="a-KX"></a>能除施主四重五逆。<a id="a-KY"></a>及阿阐提百亿恒沙劫中所有一切恶罪。<a id="a-KZ"></a>一念之中悉皆消灭。<a id="a-Ka"></a>莫能成办恶业果报。<a id="a-Kb"></a>其施主者现世具获六波罗蜜。<a id="a-Kc"></a>三业清净生生之处具足神通。<a id="a-Kd"></a>身相端严随意自在。<a id="a-Ke"></a>所愿皆果。<a id="a-Kf"></a>常得三宝护念施主。<a id="a-Kg"></a>行住坐卧一切时处身心安隐。<a id="a-Kh"></a>功德力故获斯大报。</p>
  <p id="aKi">普集会坛下方庄严十六肘图</p>
  <p id="aKj">中央一院纵广二肘。<a id="a-Kk"></a>此院正中作莲华座。<a id="a-Kl"></a>座上作轮。<a id="a-Km"></a>毂辐辋形皆悉具足。<a id="a-Kn"></a>是道场主所坐之位。<a id="a-Ko"></a>随其施主所乐佛等。<a id="a-Kp"></a>为道场主。<a id="a-Kq"></a>乃至般若及菩萨等随意安之。</p>
  <p id="aKr">其次外院纵广四肘。<a id="a-Ks"></a>一十二位。<a id="a-Kt"></a>于其四角各作地印跋折罗形。<a id="a-Ku"></a>形如金刚力士把杵。<a id="a-Kv"></a>两杵相叉(状如十字)头枕四角皆青黑色。<a id="a-Kw"></a>东北角印名稣摩诃。</p>
  <p id="aKx">东南角印名稣皤(二合)悉地(二合)伽罗。</p>
  <p id="aKy">西南角印名跋折啰健茶。</p>
  <p id="aKz">西北角印名曰火神是等名为金刚地印。<a id="a-L0"></a>东面北头第一华座。<a id="a-L1"></a>名为佛母般若之位。<a id="a-L2"></a>莲花座上作如方印。<a id="a-L3"></a>两双线道交彻印角。<a id="a-L4"></a>其印一印一角。<a id="a-L5"></a>柱华座上。<a id="a-L6"></a>光焰围绕。</p>
  <p id="aL7">第二华座是佛心位。<a id="a-L8"></a>莲花座上作佛头面。<a id="a-L9"></a>光焰围绕。</p>
  <p id="aLA">南面东头第一华座。<a id="a-LB"></a>是金刚母摩么鸡位。<a id="a-LC"></a>莲花座上安跋折啰。<a id="a-LD"></a>光焰围绕。</p>
  <p id="aLE">第二即是金刚王位。<a id="a-LF"></a>莲华座上作跋折啰。<a id="a-LG"></a>光焰围绕。</p>
  <p id="aLH">西行南头第一座主。<a id="a-LI"></a>名首陀会天。<a id="a-LJ"></a>莲华座上作火焰光。</p>
  <p id="aLK">第二座主名跋啰摩天。<a id="a-LL"></a>莲花座上作火焰光北面西头第一座主。<a id="a-LM"></a>名观世音王。<a id="a-LN"></a>莲花座上作含莲花。<a id="a-LO"></a>光焰围绕。</p>
  <p id="aLP">第二座主名观世音母。<a id="a-LQ"></a>莲花座上作含莲花。<a id="a-LR"></a>光焰围绕其跋折啰皆作金色。<a id="a-LS"></a>诸光焰形皆黄赤色。<a id="a-LT"></a>以下皆然第一院竟(凡四角印名为摄位花座上者名为正位以下例然)次第二院。<a id="a-LU"></a>纵广八肘二十六位四角地印形状布置。<a id="a-LV"></a>如前所说。<a id="a-LW"></a>东北角印名婆揄毗伽。<a id="a-LX"></a>东南角印名阿耆尼俱嚧陀。</p>
  <p id="aLY">西南角印名佉力伽陀施罗。</p>
  <p id="aLZ">西北角印名波陀尼差曳婆。</p>
  <p id="aLa">东面北头第一座主。<a id="a-Lb"></a>名微妙声佛顶。<a id="a-Lc"></a>莲华座上安置钵形。<a id="a-Ld"></a>光焰围绕。</p>
  <p id="aLe">第二座主名阿弥陀佛顶。<a id="a-Lf"></a>莲华座上作佛头顶光焰围绕。</p>
  <p id="aLg">第三座主名一切佛顶。<a id="a-Lh"></a>莲花座上作佛顶形光焰围绕。</p>
  <p id="aLi">第四座主名释迦文佛。<a id="a-Lj"></a>莲花座上作佛顶形光焰围绕。</p>
  <p id="aLk">第五座主名阿閦佛顶。<a id="a-Ll"></a>莲花座上作佛顶形光焰围绕。</p>
  <p id="aLm">第六座主名南方宝相佛顶。<a id="a-Ln"></a>莲花座作长方宝宝。<a id="a-Lo"></a>东西陜南北长。<a id="a-Lp"></a>作光焰围绕。</p>
  <p id="aLq">南面东头第一座主。<a id="a-Lr"></a>名乌枢沙摩(二合)莲花座上作跋折啰。<a id="a-Ls"></a>其跋折啰细腰三楞。<a id="a-Lt"></a>上下三股峰刃尖利。<a id="a-Lu"></a>色如前说。<a id="a-Lv"></a>光焰围绕。</p>
  <p id="aLw">第二座主名跋折啰尸佉啰。<a id="a-Lx"></a>莲花座上作跋折啰光焰围绕。</p>
  <p id="aLy">第三座主名阿蜜哩多军茶利。<a id="a-Lz"></a>莲花座上作跋折啰光焰围绕。</p>
  <p id="aM0">第四座主名迦尼俱嚧陀。<a id="a-M1"></a>莲花座上作跋折啰光焰围绕。</p>
  <p id="aM2">第五座主名波多啰跋折啰。<a id="a-M3"></a>莲花座上作跋折啰光焰围绕。</p>
  <p id="aM4">第六座主名跋折啰央俱施。<a id="a-M5"></a>莲花座上作跋折啰光焰围绕。</p>
  <p id="aM6">西面南头第一座主。<a id="a-M7"></a>名商迦罗。<a id="a-M8"></a>莲花座上作跋折啰光焰围绕。</p>
  <p id="aM9">第二座主名乌摩提毗。<a id="a-MA"></a>莲花座上作跋折啰光焰围绕。</p>
  <p id="aMB">次二肘地为道场门。</p>
  <p id="aMC">次其门北第一座主名摩醯首罗天。<a id="a-MD"></a>莲花座上作跋折啰光焰围绕。</p>
  <p id="aME">第二座主名波履跢婆(二合)天。<a id="a-MF"></a>莲花座上作跋折啰光焰围绕。</p>
  <p id="aMG">北面西头第一座主名六臂观世音。<a id="a-MH"></a>莲花座上作含莲花光焰围绕。</p>
  <p id="aMI">第二座主名盘陀罗婆母。<a id="a-MJ"></a>莲花座上作君迟瓶(傍开孔者名为君迟)光焰围绕。</p>
  <p id="aMK">第三座主名九臂观世音。<a id="a-ML"></a>莲花座上作宝花茎。<a id="a-MM"></a>茎有五节。<a id="a-MN"></a>节节有牙状似藕梢。<a id="a-MO"></a>卧着座上头枕于西。<a id="a-MP"></a>光焰围绕。</p>
  <p id="aMQ">第四座主名马头观世音。<a id="a-MR"></a>莲花座上作含莲花光焰围绕。</p>
  <p id="aMS">第五座主名摩诃税多观世音(唐云大白观世音)莲花座上作含莲花光焰围绕。</p>
  <p id="aMT">第六座主名十一面观世音。<a id="a-MU"></a>莲花座上作宝瓶形光焰围绕。<a id="a-MV"></a>第二院竟。</p>
  <p id="aMW">次第三院纵广正等一十二肘四十二位。<a id="a-MX"></a>四角地印形状布置亦如上说。</p>
  <p id="aMY">东北角印名跋折啰苏吽(二合)婆。</p>
  <p id="aMZ">东南角印名母郁陀(二合)吒迦(此是摄位)</p>
  <p id="aMa">西南角印名迦尼俱噜陀。</p>
  <p id="aMb">西北角印名跋折啰室哩(合)尼(此是摄位)</p>
  <p id="aMc">东面北头第一座主名相德佛。<a id="a-Md"></a>莲花座上作佛形像光焰围绕。</p>
  <p id="aMe">第二座主名阿弥陀佛。<a id="a-Mf"></a>莲花座上作佛形像光焰围绕。</p>
  <p id="aMg">第三座主名释迦金轮佛顶。</p>
  <p id="aMh">第四座主名释迦转法轮佛。</p>
  <p id="aMi">第五座主名栴檀德佛。</p>
  <p id="aMj">第六座主名白光明佛顶。</p>
  <p id="aMk">第七座主名无忧德佛。</p>
  <p id="aMl">第八座主名十方一切佛。</p>
  <p id="aMm">第九座主名毗婆尸佛。</p>
  <p id="aMn">第十座主名放光佛顶。</p>
  <p id="aMo">如是等座皆作莲花。<a id="a-Mp"></a>莲花座上作佛形像光焰围绕。</p>
  <p id="aMq">南行东头第一座主名跋折啰吒诃娑。<a id="a-Mr"></a>莲花座上作跋折啰其色纯黄光焰围绕。</p>
  <p id="aMs">第二座主名阿舍尼。<a id="a-Mt"></a>莲花座上作跋折啰色状如前光焰围绕(以下诸跋折啰色同)</p>
  <p id="aMu">第三座主名尼蓝跋陀罗(此云青金刚也)莲花座上作跋折啰光焰围绕。</p>
  <p id="aMv">第四座主名母郁(二合)吒伽(此是正位)莲花座上作跋折啰光焰围绕。</p>
  <p id="aMw">第五座主名稣婆休。<a id="a-Mx"></a>莲花座上作跋折啰光焰围绕。</p>
  <p id="aMy">第六座主名稣跋折啰室哩尼(此是正位)莲花座上作跋折啰光焰围绕。</p>
  <p id="aMz">第七座主名金刚印王。<a id="a-N0"></a>莲花座上作跋折啰光焰围绕。</p>
  <p id="aN1">第八座主名惧嘻耶金刚。<a id="a-N2"></a>莲花座上作跋折啰光焰围绕。</p>
  <p id="aN3">第九座主名跋折啰母瑟致(二合)莲华座上作跋折啰。<a id="a-N4"></a>傍作拳形。<a id="a-N5"></a>光焰围绕。</p>
  <p id="aN6">第十座主名谟娑(上音)罗。<a id="a-N7"></a>莲花座上作细腰杵。<a id="a-N8"></a>状如金刚力士把杵。<a id="a-N9"></a>光焰围绕。</p>
  <p id="aNA">西面南头第一座主。<a id="a-NB"></a>名他化自在天王莲花座上作跋折啰光焰围绕。</p>
  <p id="aNC">第二座主名化乐天王。<a id="a-ND"></a>莲花座上作跋折啰光焰围绕。</p>
  <p id="aNE">第三座主名兜率天王。<a id="a-NF"></a>莲花座上作跋折啰光焰围绕。</p>
  <p id="aNG">第四座主名夜摩天王。<a id="a-NH"></a>莲花座上作跋折啰光焰围绕。</p>
  <p id="aNI">次二肘地为道场门。</p>
  <p id="aNJ">次其门北第一座主。<a id="a-NK"></a>名乾闼婆。<a id="a-NL"></a>莲花座上作细腰鼓。<a id="a-NM"></a>光焰围绕。</p>
  <p id="aNN">第二座主名孔雀王。<a id="a-NO"></a>莲花座上作光焰形。</p>
  <p id="aNP">第三座主名伽噜茶。<a id="a-NQ"></a>作莲花座形。</p>
  <p id="aNR">第四座主名那罗延天。<a id="a-NS"></a>莲花座上作金轮形光焰围绕。</p>
  <p id="aNT">北面西头第一座主名毗俱致。<a id="a-NU"></a>莲花座上作光焰形。</p>
  <p id="aNV">第二座主名阿梨多(去音)梨(唐云随心)莲花座上作数珠形光焰围绕。</p>
  <p id="aNW">第三座主名马头心。<a id="a-NX"></a>莲花座上作含莲花光焰围绕。</p>
  <p id="aNY">第四座主名一瑳三跋提迦罗。<a id="a-NZ"></a>莲花座上作光焰形。</p>
  <p id="aNa">第五座主名阿牟伽皤赊。<a id="a-Nb"></a>莲花座上作盘罥索光焰围绕。</p>
  <p id="aNc">第六座主名四臂观世音。<a id="a-Nd"></a>莲花座上作白莲花光焰围绕。</p>
  <p id="aNe">第七座主名十一面观世音小心。<a id="a-Nf"></a>莲花座上作含莲花光焰围绕。</p>
  <p id="aNg">第八座主名十一面观世音大心。<a id="a-Nh"></a>莲花座上作含莲花光焰围绕。</p>
  <p id="aNi">第九座主名一切观世音心。<a id="a-Nj"></a>莲花座上作含莲花光焰围绕。</p>
  <p id="aNk">第十座主名摩诃室唎曳。<a id="a-Nl"></a>莲花座上作含莲花其华红色光焰围绕。<a id="a-Nm"></a>第三院竟次第四院纵广正等一十六肘五十八位。<a id="a-Nn"></a>四角地印形状布置亦如上说。</p>
  <p id="aNo">东北角印名枳唎枳唎俱噜陀。</p>
  <p id="aNp">东南角印名跋折啰西(去音)那。</p>
  <p id="aNq">西南角印名婆榆檀茶。</p>
  <p id="aNr">西北角印名跋折啰尸佉罗。</p>
  <p id="aNs">东面北头第一座主。<a id="a-Nt"></a>名毗那夜迦。<a id="a-Nu"></a>莲花座上作似椎棓。<a id="a-Nv"></a>椎头向上竖华座上。<a id="a-Nw"></a>椎头八瓣。<a id="a-Nx"></a>柄随长短。<a id="a-Ny"></a>从头向下可有数寸。<a id="a-Nz"></a>作偃月刃。<a id="a-O0"></a>刃根着干。<a id="a-O1"></a>刃身起楞。<a id="a-O2"></a>椎头刃间。<a id="a-O3"></a>作两三节。<a id="a-O4"></a>如刀子口光焰围绕。</p>
  <p id="aO5">第二座主名毗陀耶(二合)陀啰。<a id="a-O6"></a>莲华座上作咥[口*梨](二合)首罗头。<a id="a-O7"></a>光焰围绕。</p>
  <p id="aO8">第三座主名首檀污跢菩萨。<a id="a-O9"></a>莲华座上作金刚台。<a id="a-OA"></a>金刚台上作敷莲花。<a id="a-OB"></a>其叶二分。<a id="a-OC"></a>一分下垂一分向上。<a id="a-OD"></a>其华叶上作光焰形。</p>
  <p id="aOE">第四座主名弥勒菩萨。<a id="a-OF"></a>莲花座上作似槊锋。<a id="a-OG"></a>槊锋刃稍阔。<a id="a-OH"></a>细项腹大。<a id="a-OI"></a>纯黄金色。<a id="a-OJ"></a>正中起楞光焰围绕。</p>
  <p id="aOK">第五座主名文殊师利菩萨。<a id="a-OL"></a>莲花座上作光焰形。</p>
  <p id="aOM">第六座主名虚空藏菩萨。<a id="a-ON"></a>莲花座上作灭罪印光焰围绕。</p>
  <p id="aOO">第七座主名提头赖吒。<a id="a-OP"></a>莲花座上作金刚杵光焰围绕。</p>
  <p id="aOQ">第八座主名因陀罗誓多(唐云帝释侍者)莲花座上作咥[口*梨]首罗头。<a id="a-OR"></a>其色纯黄光焰围绕。</p>
  <p id="aOS">第九座主名因陀罗(帝释异名)莲花座上作跋折啰光焰围绕。</p>
  <p id="aOT">第十座主名为月天。<a id="a-OU"></a>莲花座上作月轮形其色纯白。</p>
  <p id="aOV">第十一座主名普贤菩萨。<a id="a-OW"></a>莲花座上作光焰形。</p>
  <p id="aOX">第十二座主名一切星宿天。<a id="a-OY"></a>莲花座上作似宝瓨腹大项粗。<a id="a-OZ"></a>连珠绕腹。<a id="a-Oa"></a>其瓨口上作青空色。<a id="a-Ob"></a>如伞盖形。<a id="a-Oc"></a>其中满点众多白点。<a id="a-Od"></a>光焰围绕。</p>
  <p id="aOe">第十三座主名勃陀誓多。<a id="a-Of"></a>作佛塔形并基四重。<a id="a-Og"></a>光焰围绕。</p>
  <p id="aOh">第十四座主名陀罗尼藏。<a id="a-Oi"></a>莲花座上作宝藏形光焰围绕。</p>
  <p id="aOj">南面东头第一座主名曰火天。<a id="a-Ok"></a>莲花座上作宝瓨形。<a id="a-Ol"></a>其瓨口上出于火焰。</p>
  <p id="aOm">第二座主名摩伽啰脱阇菩萨。<a id="a-On"></a>莲花座上作光焰形。</p>
  <p id="aOo">第三座主名地藏菩萨。<a id="a-Op"></a>莲花座上作似宝瓶。<a id="a-Oq"></a>而无瓶底。<a id="a-Or"></a>其瓶口头如二偃月。<a id="a-Os"></a>相拄仰卧。<a id="a-Ot"></a>其瓶青色。<a id="a-Ou"></a>偃月纯白。<a id="a-Ov"></a>光焰围绕。</p>
  <p id="aOw">第四座主名毗[口*樓]吒(上音)迦。<a id="a-Ox"></a>莲花座上作咥[口*梨]首罗头(唐云二叉戟头)光焰围绕。</p>
  <p id="aOy">第五座主名阎摩啰阇。<a id="a-Oz"></a>莲花座上作咥[口*梨]首罗头。<a id="a-P0"></a>光焰围绕。</p>
  <p id="aP1">第六座主名阎摩旦茶。<a id="a-P2"></a>莲花座上作于人形。<a id="a-P3"></a>头面似佛而眼稍大。<a id="a-P4"></a>着鱼鳞甲半身而出。<a id="a-P5"></a>光焰围绕。</p>
  <p id="aP6">第七座主名随心金刚。<a id="a-P7"></a>莲花座上作跋折罗光焰围绕。</p>
  <p id="aP8">第八座主名婆榆毗伽(此是正位)。<a id="a-P9"></a>莲花座上作金刚杵光焰围绕。</p>
  <p id="aPA">第九座主名毗蓝婆咒驮。<a id="a-PB"></a>莲花座上作咥[口*梨]首罗头。<a id="a-PC"></a>光焰围绕。</p>
  <p id="aPD">第十座主名功德天。<a id="a-PE"></a>莲花座上作如意珠光焰围绕。</p>
  <p id="aPF">第十一座主名大辩天神。<a id="a-PG"></a>莲花座上作光焰形。</p>
  <p id="aPH">第十二座主名弥嚧尸佉啰。<a id="a-PI"></a>莲花座上作咥[口*梨]首罗头光焰围绕。</p>
  <p id="aPJ">第十三座主名一切鬼。<a id="a-PK"></a>莲花座上作伏突刀光焰围绕。</p>
  <p id="aPL">第十四座主名一切罗刹。<a id="a-PM"></a>莲花座上作竖剑形光焰围绕。</p>
  <p id="aPN">西面南头第一座主名阿素啰王。<a id="a-PO"></a>莲花座上作竖角弓光焰围绕。</p>
  <p id="aPP">第二座主名摩唎支天。<a id="a-PQ"></a>莲花座上作天扇形。<a id="a-PR"></a>其扇中作西国万字。<a id="a-PS"></a>光焰围绕。</p>
  <p id="aPT">第三座主名曰天子。<a id="a-PU"></a>莲花座上作日轮形纯黄赤色光焰围绕。</p>
  <p id="aPV">第四座主名散脂大将军。<a id="a-PW"></a>莲花座上作竖剑形光焰围绕。</p>
  <p id="aPX">第五座主名一切天。<a id="a-PY"></a>莲花座上作光焰形。</p>
  <p id="aPZ">第六座主名难陀那(去音)伽罗阇。<a id="a-Pa"></a>形如蟒蛇。<a id="a-Pb"></a>举头而视。</p>
  <p id="aPc">次二肘地为道场门。</p>
  <p id="aPd">次其门北第一座主名优婆难陀那(去音)伽罗阇。<a id="a-Pe"></a>身相如前难陀形状。<a id="a-Pf"></a>亦举头视。</p>
  <p id="aPg">第二座主名曰地天。<a id="a-Ph"></a>莲花座上作宝[賏/凡]形。<a id="a-Pi"></a>满宬七宝光焰围绕。</p>
  <p id="aPj">第三座主名毗[口*梨]齯唎知。<a id="a-Pk"></a>莲花座上作光焰形。</p>
  <p id="aPl">第四座主名紧那(上音)啰。<a id="a-Pm"></a>作莲花座。</p>
  <p id="aPn">第五座主名摩睺罗伽。<a id="a-Po"></a>作莲花座。</p>
  <p id="aPp">第六座主名毗嚧跛叉。<a id="a-Pq"></a>莲花座上作盘罥索光焰围绕。</p>
  <p id="aPr">北面西头第一座主名曰风天。<a id="a-Ps"></a>莲花座上作竖幡竿。<a id="a-Pt"></a>竿上悬幡光焰围绕。</p>
  <p id="aPu">第二座主名皤嚧那提婆(唐云天水)莲花座上作光焰形。<a id="a-Pv"></a>莲花座下有水波文。</p>
  <p id="aPw">第三座主名斯驮遏(去音)他。<a id="a-Px"></a>莲花座上作光焰形。</p>
  <p id="aPy">第四座主名摩尼咒陀。<a id="a-Pz"></a>莲花座上作光焰形。</p>
  <p id="aQ0">第五座主名旃陀波罗婆娑菩萨。<a id="a-Q1"></a>莲花座上作青莲花。<a id="a-Q2"></a>含而未敷光焰围绕。</p>
  <p id="aQ3">第六座主名俱毗啰药叉。<a id="a-Q4"></a>莲花座上作咥[口*梨]首罗头。<a id="a-Q5"></a>纯青铁色光焰围绕。</p>
  <p id="aQ6">第七座主名毗沙门王。<a id="a-Q7"></a>当门安置。<a id="a-Q8"></a>莲花座上作五节椎。<a id="a-Q9"></a>八楞成就。<a id="a-QA"></a>状如宝柱。<a id="a-QB"></a>纯黄金色光焰围绕。</p>
  <p id="aQC">第八座主名跋折啰揵茶(此是正位)。<a id="a-QD"></a>莲花座上作跋折啰光焰围绕。</p>
  <p id="aQE">第九座主名商枳儞。<a id="a-QF"></a>莲花座上作似瓶形。<a id="a-QG"></a>而腹小瘦。<a id="a-QH"></a>中有竖楞。<a id="a-QI"></a>楞屮上。<a id="a-QJ"></a>口如铎口。<a id="a-QK"></a>其色纯黄青光焰围绕。</p>
  <p id="aQL">第十座主名蓝毗迦。<a id="a-QM"></a>作莲花座。</p>
  <p id="aQN">第十一座主名遮文茶。<a id="a-QO"></a>莲花座上作似银钵。<a id="a-QP"></a>圆宝承底。<a id="a-QQ"></a>其钵腹左边。<a id="a-QR"></a>偏开一眼。<a id="a-QS"></a>如神王目光焰围绕。</p>
  <p id="aQT">第十二座主名婆罗醯鬼。<a id="a-QU"></a>莲花座上作竖剑形。</p>
  <p id="aQV">第十三座主名伊湿伐(二合)罗。<a id="a-QW"></a>莲花座上作咥[口*梨]首罗头。</p>
  <p id="aQX">第十四座主名伊沙那鬼王。<a id="a-QY"></a>莲花座上作咥[口*梨]首罗头。<a id="a-QZ"></a>作纯黄色。</p>
  <p id="aQa">此十六肘普集会坛有广有略。<a id="a-Qb"></a>所言广者十六肘内。<a id="a-Qc"></a>作二百九莲华座位。<a id="a-Qd"></a>所言略者十六肘内。<a id="a-Qe"></a>百三十九莲华座位。<a id="a-Qf"></a>如前所说若为国王大臣长者。<a id="a-Qg"></a>具有种种上妙供具七宝器等。<a id="a-Qh"></a>阿阇梨有众多聪明快利弟子。<a id="a-Qi"></a>应作广坛。<a id="a-Qj"></a>若其施主乏少种种上妙供具七宝器等。<a id="a-Qk"></a>阿阇梨无众多聪明快利弟子。<a id="a-Ql"></a>应作略坛。</p>
  <p id="aQm">已说十六肘坛法竟。</p>
  <p id="aQn">普集会坛。</p>
 </body>
</html>