<!doctype html>
<html id="z3IBTqAQQ" data-ver="1066">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="大乘五大部外重译经">
  <meta period="梁">
 </head>
 <body>
  <h1 id="a1">无上依经卷上</h1>
  <h2 id="a2">校量造佛功德品第一</h2>
  <p id="a3">如是我闻。<a id="a-4"></a>一时佛婆伽婆。<a id="a-5"></a>住王舍城迦兰陀竹林。<a id="a-6"></a>与大比丘众千二百五十人俱。<a id="a-7"></a>悉是罗汉。<a id="a-8"></a>诸漏已尽所作已办。<a id="a-9"></a>舍诸重担获得己利。<a id="a-A"></a>尽诸有结其心善得解脱善得自在。<a id="a-B"></a>善通奢摩他毗钵舍那。<a id="a-C"></a>其名曰净命阿若憍陈如。<a id="a-D"></a>净命马胜。<a id="a-E"></a>净命贤胜。<a id="a-F"></a>净命婆沙波。<a id="a-G"></a>净命摩诃那摩。<a id="a-H"></a>净命沤楼频蠡迦葉。<a id="a-I"></a>净命伽耶迦葉。<a id="a-J"></a>净命那提迦葉。<a id="a-K"></a>净命耶输陀。<a id="a-L"></a>净命摩诃迦葉。<a id="a-M"></a>净命舍利弗。<a id="a-N"></a>净命摩诃目揵连。<a id="a-O"></a>净命须菩提。<a id="a-P"></a>净命须婆睺罗。<a id="a-Q"></a>净命摩诃拘郗罗。<a id="a-R"></a>净命优波离。<a id="a-S"></a>净命富楼那弥多罗尼子。<a id="a-T"></a>净命摩诃纯陀。<a id="a-U"></a>净命摩诃劫宾那。<a id="a-V"></a>净命离婆多。<a id="a-W"></a>净命毕陵伽婆蹉。<a id="a-X"></a>净命阿尼楼[馬*犬]。<a id="a-Y"></a>净命孙陀罗难陀。<a id="a-Z"></a>净命罗睺罗。<a id="a-a"></a>唯除阿难在学地。<a id="a-b"></a>如是等千二百五十人。<a id="a-c"></a>复有大比丘尼众五百人俱。<a id="a-d"></a>其名曰摩诃波阇波提比丘尼。<a id="a-e"></a>青莲花色比丘尼。<a id="a-f"></a>绮摩比丘尼。<a id="a-g"></a>跋陀比丘尼。<a id="a-h"></a>难陀比丘尼。<a id="a-i"></a>耶输陀罗比丘尼。<a id="a-j"></a>如是等各有眷属。<a id="a-k"></a>复有菩萨摩诃萨无量百千。<a id="a-l"></a>是贤劫中诸菩萨众。<a id="a-m"></a>皆悉通达大深法性。<a id="a-n"></a>从调易化善行平等修菩萨道。<a id="a-o"></a>一切众生真善知识。<a id="a-p"></a>得无碍陀罗尼。<a id="a-q"></a>转不退法轮。<a id="a-r"></a>已经供养无量诸佛。<a id="a-s"></a>皆从他方世界来集。<a id="a-t"></a>一生补处圣者弥勒菩萨以为上首。<a id="a-u"></a>复有优婆塞百千万众。<a id="a-v"></a>频婆沙罗王以为上首。<a id="a-w"></a>复有无量百千优婆夷众。<a id="a-x"></a>毗提希夫人以为上首。</p>
  <p id="ay">尔时世尊。<a id="a-z"></a>为诸天人恭敬尊重随从供养。<a id="a-10"></a>于是净命阿难。<a id="a-11"></a>在大众中承佛神力。<a id="a-12"></a>即从座起偏袒右肩。<a id="a-13"></a>右膝着地顶礼佛足。<a id="a-14"></a>向佛合掌而作是言。<a id="a-15"></a>世尊。<a id="a-16"></a>我于今日着衣持钵。<a id="a-17"></a>入王舍城次第乞食。<a id="a-18"></a>我见一处大高重阁。<a id="a-19"></a>庄严新成雕饰装画内外宛密。<a id="a-1A"></a>见此事已即生心念。<a id="a-1B"></a>若清信善男子善女人。<a id="a-1C"></a>造此大高重阁。<a id="a-1D"></a>布施四方众僧并具四事。<a id="a-1E"></a>若如来灭后。<a id="a-1F"></a>取佛舍利如芥子大安立塔中。<a id="a-1G"></a>起塔如阿摩罗子大。<a id="a-1H"></a>戴刹如针大。<a id="a-1I"></a>露盘如枣叶大。<a id="a-1J"></a>造佛如麦子大。<a id="a-1K"></a>此二功德何者为胜。<a id="a-1L"></a>今问世尊。<a id="a-1M"></a>惟愿解说。<a id="a-1N"></a>佛言。<a id="a-1O"></a>善哉善哉。<a id="a-1P"></a>阿难。<a id="a-1Q"></a>能问如来如此大事。<a id="a-1R"></a>汝能修行众多利益。<a id="a-1S"></a>怜愍世间作归依处。<a id="a-1T"></a>能令人天得道安乐。<a id="a-1U"></a>能拔众生不住苦地。<a id="a-1V"></a>是故阿难。<a id="a-1W"></a>汝今谛听。<a id="a-1X"></a>专思念之敬心信受。<a id="a-1Y"></a>善哉世尊。<a id="a-1Z"></a>愿乐欲闻。<a id="a-1a"></a>佛言。<a id="a-1b"></a>阿难。<a id="a-1c"></a>此阎浮提世界纵广七千由旬。<a id="a-1d"></a>其洲北边广大。<a id="a-1e"></a>南方如车人面亦尔。<a id="a-1f"></a>其中悉满须陀洹斯陀含阿那含阿罗汉辟支佛等。<a id="a-1g"></a>譬如蔗林竹林荻林若麻田若稻田。<a id="a-1h"></a>稠密不空无间缺处。<a id="a-1i"></a>如是阿难。<a id="a-1j"></a>此阎浮提满须陀洹乃至辟支佛。<a id="a-1k"></a>若有一人尽形寿。<a id="a-1l"></a>供养衣服饮食汤药卧具。<a id="a-1m"></a>入涅槃后悉起大塔。<a id="a-1n"></a>供养然灯烧香涂香末香华鬘衣服伞盖幢幡等。<a id="a-1o"></a>阿难。<a id="a-1p"></a>于意云何。<a id="a-1q"></a>是人以是因缘生功德多不。<a id="a-1r"></a>阿难言。<a id="a-1s"></a>甚多世尊。<a id="a-1t"></a>甚多修伽陀。<a id="a-1u"></a>是人以是因缘生功德多。<a id="a-1v"></a>佛言。<a id="a-1w"></a>阿难。<a id="a-1x"></a>且置阎浮提洲。<a id="a-1y"></a>西瞿耶尼纵广八千由旬。<a id="a-1z"></a>其洲作半月形人面亦尔。<a id="a-20"></a>其中满须陀洹乃至辟支佛等。<a id="a-21"></a>譬如蔗林竹林荻林若麻田稻田稠密不空。<a id="a-22"></a>如是阿难。<a id="a-23"></a>此瞿耶尼悉满须陀洹乃至辟支佛等。<a id="a-24"></a>若有一人尽形寿。<a id="a-25"></a>供养衣服饮食汤药卧具。<a id="a-26"></a>入涅槃后悉起大塔。<a id="a-27"></a>供养然灯烧香涂香华鬘衣服伞盖幢幡等。<a id="a-28"></a>阿难。<a id="a-29"></a>于意云何。<a id="a-2A"></a>是人以是因缘生功德多不。<a id="a-2B"></a>阿难言。<a id="a-2C"></a>甚多世尊。<a id="a-2D"></a>甚多修伽陀。<a id="a-2E"></a>阿难。<a id="a-2F"></a>且置瞿耶尼洲。<a id="a-2G"></a>东弗于逮纵广九千由旬。<a id="a-2H"></a>其洲圆如满月人面亦尔。<a id="a-2I"></a>满中须陀洹乃至辟支佛等。<a id="a-2J"></a>譬如蔗林竹林荻林若麻田若稻田稠密不空。<a id="a-2K"></a>如是阿难。<a id="a-2L"></a>此弗于逮满须陀洹乃至辟支佛等。<a id="a-2M"></a>若有一人尽形寿。<a id="a-2N"></a>供养衣服饮食汤药卧具。<a id="a-2O"></a>入涅槃后悉起大塔。<a id="a-2P"></a>供养然灯烧香涂香末香华鬘衣服伞盖幢幡等。<a id="a-2Q"></a>阿难。<a id="a-2R"></a>于意云何。<a id="a-2S"></a>是人以是因缘生功德多不。<a id="a-2T"></a>阿难言。<a id="a-2U"></a>甚多世尊。<a id="a-2V"></a>甚多修伽陀。<a id="a-2W"></a>阿难。<a id="a-2X"></a>且置东弗于逮洲。<a id="a-2Y"></a>北郁单越纵广十千由旬。<a id="a-2Z"></a>其洲方人面亦尔。<a id="a-2a"></a>满中须陀洹乃至辟支佛。<a id="a-2b"></a>譬如蔗林竹林荻林若麻田若稻田稠密不空。<a id="a-2c"></a>如是阿难。<a id="a-2d"></a>此郁单越满中须陀洹乃至辟支佛等。<a id="a-2e"></a>若有一人尽形寿。<a id="a-2f"></a>供养衣服饮食汤药卧具。<a id="a-2g"></a>入涅槃后悉起大塔。<a id="a-2h"></a>供养然灯烧香涂香末香华鬘衣服伞盖幡幢等。<a id="a-2i"></a>阿难。<a id="a-2j"></a>于意云何。<a id="a-2k"></a>是人以是因缘生功德多不。<a id="a-2l"></a>阿难言。<a id="a-2m"></a>甚多世尊。<a id="a-2n"></a>甚多修伽陀。<a id="a-2o"></a>阿难。<a id="a-2p"></a>且置北郁单越洲。<a id="a-2q"></a>天帝释天宫住处。<a id="a-2r"></a>有大飞阁名常胜殿。<a id="a-2s"></a>八万四千高楼围绕。<a id="a-2t"></a>八万四千青琉璃柱。<a id="a-2u"></a>真金宝网罗覆其上。<a id="a-2v"></a>金绳铃网四面张施。<a id="a-2w"></a>金银宝砂栴檀香水杂种天华洒布其地。<a id="a-2x"></a>八万四千绮饰窗牖。<a id="a-2y"></a>毗琉璃宝因陀尼罗宝颇梨宝莲华色宝等间错庄严。<a id="a-2z"></a>八万四千扶栏阶道。<a id="a-30"></a>纯青琉璃之所合成。<a id="a-31"></a>阿难。<a id="a-32"></a>若有清信善男子善女人。<a id="a-33"></a>造作如帝释天宫飞阁高楼常胜宝殿百千拘胝施与四方众僧。<a id="a-34"></a>若复有人如来般涅槃后。<a id="a-35"></a>取舍利如芥子大。<a id="a-36"></a>造塔如摩罗子大。<a id="a-37"></a>戴刹如针大。<a id="a-38"></a>露槃如枣叶大。<a id="a-39"></a>造佛形像如麦子大。<a id="a-3A"></a>此功德于前所说。<a id="a-3B"></a>百分不及一。<a id="a-3C"></a>千万亿分乃至僧祇数分所不及一。<a id="a-3D"></a>分分不相及。<a id="a-3E"></a>譬喻所不能及。<a id="a-3F"></a>何以故。<a id="a-3G"></a>如来无量故。<a id="a-3H"></a>阿难。<a id="a-3I"></a>且置如是功德。<a id="a-3J"></a>此阎浮提西瞿耶尼东弗于逮北郁单越。<a id="a-3K"></a>大海须弥及铁围山。<a id="a-3L"></a>并娑诃世界碎为微尘。<a id="a-3M"></a>以此次第数。<a id="a-3N"></a>悉是须陀洹斯陀含阿那含阿罗汉辟支佛。<a id="a-3O"></a>若有清信善男子善女人。<a id="a-3P"></a>尽形寿供养。<a id="a-3Q"></a>若灭度后起塔供养。<a id="a-3R"></a>于意云何。<a id="a-3S"></a>是善男子善女人得福多不。<a id="a-3T"></a>甚多世尊。<a id="a-3U"></a>甚多修伽陀。<a id="a-3V"></a>佛告阿难。<a id="a-3W"></a>若有善男子善女人。<a id="a-3X"></a>佛涅槃后取舍利如芥子大。<a id="a-3Y"></a>造塔如阿摩罗子大。<a id="a-3Z"></a>戴刹如针大。<a id="a-3a"></a>露槃如枣叶大。<a id="a-3b"></a>造佛如麦子大。<a id="a-3c"></a>此功德于前所说。<a id="a-3d"></a>百分不及一。<a id="a-3e"></a>千万亿分不及一。<a id="a-3f"></a>乃至算数譬喻所不能及。<a id="a-3g"></a>阿难。<a id="a-3h"></a>若此功德不回向阿耨多罗三藐三菩提。<a id="a-3i"></a>此功德聚所获福报。<a id="a-3j"></a>尽娑诃世界微尘数。<a id="a-3k"></a>作他化自在天王化乐天王兜率陀天王夜摩天王三十三天王。<a id="a-3l"></a>况复转轮圣王。</p>
  <p data-pb></p>
  <h2 id="a3m">如来界品第二</h2>
  <p id="a3n">佛告阿难。<a id="a-3o"></a>佛婆伽婆般涅槃后。<a id="a-3p"></a>起刹立塔造像供养。<a id="a-3q"></a>功德福报不可称量。<a id="a-3r"></a>微尘算数所不能知。<a id="a-3s"></a>云何如此阿难。<a id="a-3t"></a>如来希有。<a id="a-3u"></a>不可思议。<a id="a-3v"></a>所以者何。<a id="a-3w"></a>为界为性不可思议。<a id="a-3x"></a>为菩提为证得不可思议。<a id="a-3y"></a>为功德为法不可思议。<a id="a-3z"></a>为利益为作事不可思议。<a id="a-40"></a>阿难。<a id="a-41"></a>何者是如来界。<a id="a-42"></a>云何如来为界不可思议。<a id="a-43"></a>阿难。<a id="a-44"></a>一切众生有阴入界。<a id="a-45"></a>胜相种类内外所现。<a id="a-46"></a>无始时节相续流来。<a id="a-47"></a>法尔所得至明妙善。<a id="a-48"></a>此处若心意识不能缘起。<a id="a-49"></a>觉观分别不能缘起。<a id="a-4A"></a>不正思惟不能缘起。<a id="a-4B"></a>若与不正思惟相离是法不起无明。<a id="a-4C"></a>若不起无明是法非十二有分起缘。<a id="a-4D"></a>若非十二有分起缘是法无相。<a id="a-4E"></a>若无相者是法非所作。<a id="a-4F"></a>无生无灭无减无尽。<a id="a-4G"></a>是常是恒是寂是住。<a id="a-4H"></a>本性清净无所染着远离无垢。<a id="a-4I"></a>从烦恼[穀-禾+卵]超出解脱。<a id="a-4J"></a>与如来法正顺相应。<a id="a-4K"></a>过恒沙数不相离不舍智不可思量。<a id="a-4L"></a>阿难。<a id="a-4M"></a>譬如无价如意宝珠。<a id="a-4N"></a>庄严莹治可爱明净。<a id="a-4O"></a>其体圆洁无有垢污。<a id="a-4P"></a>弃之秽泥经百千劫。<a id="a-4Q"></a>过是已后有人拾取。<a id="a-4R"></a>取已洗净守护保持不令堕坠。<a id="a-4S"></a>是如意宝既被洗持。<a id="a-4T"></a>还得清净不舍宝种。<a id="a-4U"></a>如是阿难。<a id="a-4V"></a>一切如来昔在因地。<a id="a-4W"></a>知众生界自性清净。<a id="a-4X"></a>客尘烦恼之所污浊。<a id="a-4Y"></a>诸佛如来作是思惟。<a id="a-4Z"></a>客尘烦恼不入众生清净界中。<a id="a-4a"></a>此烦恼垢为外障覆。<a id="a-4b"></a>虚妄思惟之所构起。<a id="a-4c"></a>我等能为一切众生。<a id="a-4d"></a>说深妙法除烦恼障。<a id="a-4e"></a>不应生下劣心。<a id="a-4f"></a>以大量故。<a id="a-4g"></a>于诸众生生尊重心。<a id="a-4h"></a>起大师敬起般若。<a id="a-4i"></a>起阇那。<a id="a-4j"></a>起大悲。<a id="a-4k"></a>依此五法。<a id="a-4l"></a>菩萨得入阿鞞跋致位。<a id="a-4m"></a>是诸菩萨复更思惟。<a id="a-4n"></a>此烦恼垢无力无能。<a id="a-4o"></a>不与根本相应。<a id="a-4p"></a>无真实本无依处本。<a id="a-4q"></a>最清净本。<a id="a-4r"></a>是故无本。<a id="a-4s"></a>虚妄思惟颠倒习起。<a id="a-4t"></a>如地水风依本得住。<a id="a-4u"></a>是本者无所依。<a id="a-4v"></a>烦恼亦如是。<a id="a-4w"></a>无真实依。<a id="a-4x"></a>若如实知正思惟观。<a id="a-4y"></a>是诸烦恼不起违逆。<a id="a-4z"></a>我今应观令诸烦恼不染着。<a id="a-50"></a>我若有烦恼不能染着。<a id="a-51"></a>是名善哉。<a id="a-52"></a>若使我等着烦恼染。<a id="a-53"></a>云何能为众生说法解烦恼缚。<a id="a-54"></a>是故我今应舍烦恼。<a id="a-55"></a>应说正法解众生缚。<a id="a-56"></a>若有烦恼令生死相续。<a id="a-57"></a>与善根相应。<a id="a-58"></a>如此烦恼我应摄受。<a id="a-59"></a>为成熟众生成熟佛法。<a id="a-5A"></a>如是阿难。<a id="a-5B"></a>如来在因地中。<a id="a-5C"></a>依如实知依如量修。<a id="a-5D"></a>达如来界无染无著。<a id="a-5E"></a>能入生死轮转生死。<a id="a-5F"></a>非烦恼缚证大方便。<a id="a-5G"></a>住无住处寂静涅槃。<a id="a-5H"></a>速得阿耨多罗三藐三菩提。</p>
  <p id="a5I">阿难。<a id="a-5J"></a>是如来界无量无边。<a id="a-5K"></a>诸烦恼[穀-禾+卵]之所隐蔽。<a id="a-5L"></a>随生死流漂没六道无始轮转。<a id="a-5M"></a>我说名众生界。<a id="a-5N"></a>阿难。<a id="a-5O"></a>是众生界于生死苦。<a id="a-5P"></a>而起厌离除六尘欲。<a id="a-5Q"></a>依八万四千法门十波罗蜜所摄。<a id="a-5R"></a>修菩提道。<a id="a-5S"></a>我说名菩萨。<a id="a-5T"></a>阿难。<a id="a-5U"></a>是众生界已得出离诸烦恼[穀-禾+卵]。<a id="a-5V"></a>过一切苦洗除垢秽。<a id="a-5W"></a>究竟淡然清净澄洁。<a id="a-5X"></a>为诸众生之所愿见。<a id="a-5Y"></a>微妙上地一切智地一切无碍。<a id="a-5Z"></a>入此中住至无比能已得法王大自在力。<a id="a-5a"></a>我说名多陀阿伽度阿罗诃三藐三佛陀。</p>
  <p id="a5b">阿难。<a id="a-5c"></a>是如来界于三位中一切处等。<a id="a-5d"></a>悉无挂碍本来寂静。<a id="a-5e"></a>譬如虚空一切色种不能覆不能满不能塞。<a id="a-5f"></a>若土器若银器若金器。<a id="a-5g"></a>虚空处等如来界者亦复如是。<a id="a-5h"></a>于三位中一切处等悉无挂碍。<a id="a-5i"></a>阿难。<a id="a-5j"></a>一切如来在因地时。<a id="a-5k"></a>依如实知依如量修。<a id="a-5l"></a>观如来界五种功德。<a id="a-5m"></a>不可说无二相。<a id="a-5n"></a>过一异过觉观境界。<a id="a-5o"></a>一切处一味。<a id="a-5p"></a>菩萨见已除众生相除法异相除大结相。<a id="a-5q"></a>依无碍智于众生相续中。<a id="a-5r"></a>观如来界兴奇异意。<a id="a-5s"></a>咄哉众生。<a id="a-5t"></a>如来即在众生身内。<a id="a-5u"></a>如理不见如来。<a id="a-5v"></a>是故我说具分圣道。<a id="a-5w"></a>开解无始相结覆障。<a id="a-5x"></a>令诸众生因圣道力破除相结。<a id="a-5y"></a>自能证见如理如来真实平等。<a id="a-5z"></a>何因如此。<a id="a-60"></a>一切众生执相所缚。<a id="a-61"></a>不识如来不得如来不见如来。<a id="a-62"></a>阿难。<a id="a-63"></a>如来昔在因地。<a id="a-64"></a>观如来界通达明了。<a id="a-65"></a>正觉众法悉平等如。<a id="a-66"></a>正转无上微妙法轮。<a id="a-67"></a>正直成熟圣弟子众。<a id="a-68"></a>无量无边恭敬围绕。<a id="a-69"></a>住于无余清凉涅槃。<a id="a-6A"></a>乃至世界穷尽不舍众生为利益事。</p>
  <p id="a6B">阿难。<a id="a-6C"></a>是如来界自性净故。<a id="a-6D"></a>于众生处无异相故。<a id="a-6E"></a>无差别故。<a id="a-6F"></a>极随平等清亮润滑。<a id="a-6G"></a>最妙柔贤与其相应。<a id="a-6H"></a>阿难。<a id="a-6I"></a>譬如水界自性清润。<a id="a-6J"></a>能摄能润能长一切药草树木。<a id="a-6K"></a>如是阿难。<a id="a-6L"></a>一切诸佛在因地中。<a id="a-6M"></a>依如来界修行善根利益众生。<a id="a-6N"></a>为此事故来入三界现生老病死。<a id="a-6O"></a>是诸菩萨生老等苦非真实有。<a id="a-6P"></a>何以故。<a id="a-6Q"></a>已如实见如来界故。<a id="a-6R"></a>阿难。<a id="a-6S"></a>譬如豪富长者惟有一男端正聪黠。<a id="a-6T"></a>保念爱惜瞻视养护情无暂舍。<a id="a-6U"></a>是儿稚小贪乐舞戏。<a id="a-6V"></a>不悟脚跌堕大深坑粪秽死尸膖烂臭处。<a id="a-6W"></a>其儿母亲及余眷属。<a id="a-6X"></a>见子堕坑惊唤大叫。<a id="a-6Y"></a>呜呼痛哉烦冤懊恼。<a id="a-6Z"></a>是诸亲属虽复悲号而身无力。<a id="a-6a"></a>怯弱不能入此深坑救拔子苦。<a id="a-6b"></a>是时长者速疾驰还。<a id="a-6c"></a>念子心重不厌臭秽。<a id="a-6d"></a>自入坑中捉子牵出。<a id="a-6e"></a>如是阿难。<a id="a-6f"></a>我作此喻以显实义。<a id="a-6g"></a>所言死尸粪坑譬于三界。<a id="a-6h"></a>其一子者譬凡夫众生。<a id="a-6i"></a>母及眷属譬声闻缘觉。<a id="a-6j"></a>是二乘人见诸众生漂没有流沉溺生死。<a id="a-6k"></a>虽复忧念伤叹慈愍。<a id="a-6l"></a>无力无能济拔令出。<a id="a-6m"></a>豪富长者即是菩萨。<a id="a-6n"></a>清净无垢无秽浊心。<a id="a-6o"></a>已能证见未曾习法。<a id="a-6p"></a>来入生死臭恶之处。<a id="a-6q"></a>而现受身济拔众生。<a id="a-6r"></a>阿难当知。<a id="a-6s"></a>如是菩萨大悲希有不可言说。<a id="a-6t"></a>超出三界脱诸累缚。<a id="a-6u"></a>更入三界受三有生。<a id="a-6v"></a>因沤和拘舍罗。<a id="a-6w"></a>摄持波若波罗蜜。<a id="a-6x"></a>虽有烦恼。<a id="a-6y"></a>不能点污。<a id="a-6z"></a>演说正法灭众生苦。<a id="a-70"></a>阿难。<a id="a-71"></a>是如来界大威神无变异柔润故。<a id="a-72"></a>汝应知。<a id="a-73"></a>阿难。<a id="a-74"></a>是众生界是诸圣性。<a id="a-75"></a>无修无不修。<a id="a-76"></a>无行无不行。<a id="a-77"></a>无心无心法。<a id="a-78"></a>无业无果报。<a id="a-79"></a>无苦无乐得入是处。<a id="a-7A"></a>是性平等。<a id="a-7B"></a>是性无异相。<a id="a-7C"></a>是性远离。<a id="a-7D"></a>是性随从。<a id="a-7E"></a>是性广大。<a id="a-7F"></a>是性无我所。<a id="a-7G"></a>是性无高下。<a id="a-7H"></a>是性真实。<a id="a-7I"></a>是性无尽。<a id="a-7J"></a>是性常住。<a id="a-7K"></a>是性明净。<a id="a-7L"></a>阿难。<a id="a-7M"></a>云何是性是诸圣性。<a id="a-7N"></a>一切圣法缘此得成。<a id="a-7O"></a>一切圣人依因此性而得显现。<a id="a-7P"></a>故我说之为诸圣性。</p>
  <p id="a7Q">阿难。<a id="a-7R"></a>我今说如来性。<a id="a-7S"></a>过恒沙数一切如来不共真实。<a id="a-7T"></a>从此法出而得显现名如来界。<a id="a-7U"></a>信乐正说深味爱重。<a id="a-7V"></a>一切圣贤人戒定慧身即得成就。<a id="a-7W"></a>是故此法名为法身。<a id="a-7X"></a>是法者相摄不相离。<a id="a-7Y"></a>不舍智非有解。<a id="a-7Z"></a>是依是持是处。<a id="a-7a"></a>若法不相摄相离。<a id="a-7b"></a>舍智有解。<a id="a-7c"></a>亦是依是持是处。<a id="a-7d"></a>是故我说。<a id="a-7e"></a>一切法藏无变异故名为如如。<a id="a-7f"></a>无颠倒故名为实际。<a id="a-7g"></a>过一切相名为寂灭。<a id="a-7h"></a>圣人行处无分别智之境界故名第一义。<a id="a-7i"></a>阿难。<a id="a-7j"></a>是如来界。<a id="a-7k"></a>非有非无不染不净。<a id="a-7l"></a>自性无垢清净相应。<a id="a-7m"></a>汝当知。</p>
  <p id="a7n">阿难。<a id="a-7o"></a>云何如来为界不可思议。<a id="a-7p"></a>阿难。<a id="a-7q"></a>是如来界在有垢地。<a id="a-7r"></a>净不净法俱在一时。<a id="a-7s"></a>是处不可思惟。<a id="a-7t"></a>依甚深理而得解脱。<a id="a-7u"></a>成阿罗汉成辟支佛。<a id="a-7v"></a>非其境界。<a id="a-7w"></a>阿难。<a id="a-7x"></a>有二种法不可通达。<a id="a-7y"></a>一者自性清净法界。<a id="a-7z"></a>不可通达。<a id="a-80"></a>二者烦恼垢障不可通达。<a id="a-81"></a>惟阿毗跋致菩萨与大法相应。<a id="a-82"></a>能听能受能持。<a id="a-83"></a>诸菩萨声闻缘觉。<a id="a-84"></a>信佛语故得知此法。<a id="a-85"></a>阿难。<a id="a-86"></a>如来为此界性不可思议。</p>
  <p data-pb></p>
  <h2 id="a87">菩提品第三</h2>
  <p id="a88">佛告阿难。<a id="a-89"></a>何者如来阿耨多罗三藐三菩提。<a id="a-8A"></a>诸佛婆伽婆在无漏界。<a id="a-8B"></a>一切障永尽。<a id="a-8C"></a>转依寂静明净。<a id="a-8D"></a>是无上菩提与十种分相应。<a id="a-8E"></a>汝当知。<a id="a-8F"></a>何等为十。<a id="a-8G"></a>一者自性。<a id="a-8H"></a>二者因缘。<a id="a-8I"></a>三者惑障。<a id="a-8J"></a>四者至果。<a id="a-8K"></a>五者作事。<a id="a-8L"></a>六者相摄。<a id="a-8M"></a>七者行处。<a id="a-8N"></a>八者常住。<a id="a-8O"></a>九者不共。<a id="a-8P"></a>十者不可思惟。<a id="a-8Q"></a>阿难。<a id="a-8R"></a>何者名为菩提自性。<a id="a-8S"></a>十地十波罗蜜。<a id="a-8T"></a>如理如量修出离道。<a id="a-8U"></a>所得转依寂静明净。<a id="a-8V"></a>声闻缘觉非其境界。<a id="a-8W"></a>是即名为菩提自性。<a id="a-8X"></a>阿难。<a id="a-8Y"></a>是界未除烦恼[穀-禾+卵]。<a id="a-8Z"></a>我说名如来藏至极清净。<a id="a-8a"></a>是名转依法。<a id="a-8b"></a>有四种相。<a id="a-8c"></a>一者生起缘故。<a id="a-8d"></a>二者灭尽缘故。<a id="a-8e"></a>三者正熟思量所知法果故。<a id="a-8f"></a>四者最清净法界体故。<a id="a-8g"></a>何者名生起缘。<a id="a-8h"></a>出一切世如来相续。<a id="a-8i"></a>是菩提道生起缘处。<a id="a-8j"></a>何者名灭尽缘。<a id="a-8k"></a>三品烦恼根本种类。<a id="a-8l"></a>依因此法永灭尽故。<a id="a-8m"></a>何者所知法果。<a id="a-8n"></a>已正通达所知真如证得果故。<a id="a-8o"></a>何者名法界体。<a id="a-8p"></a>灭诸相结最净法界所显现故。<a id="a-8q"></a>阿难。<a id="a-8r"></a>是转依相。<a id="a-8s"></a>是转依者。<a id="a-8t"></a>则佛婆伽婆无上菩提故名菩提性。</p>
  <p id="a8u">阿难。<a id="a-8v"></a>有四种法为得无上菩提作因。<a id="a-8w"></a>何者为四。<a id="a-8x"></a>一者愿乐修习摩诃衍法。<a id="a-8y"></a>二者修习般若波罗蜜。<a id="a-8z"></a>三者修习破虚空三昧门。<a id="a-90"></a>四者修习如来大悲。<a id="a-91"></a>阿难。<a id="a-92"></a>有四种惑障菩提果。<a id="a-93"></a>何者为四。<a id="a-94"></a>一者弃背大乘法。<a id="a-95"></a>二者邪执我见。<a id="a-96"></a>三者畏生死苦。<a id="a-97"></a>四者不行利益他众生事。<a id="a-98"></a>阿难。<a id="a-99"></a>有四种菩提无上胜果。<a id="a-9A"></a>何者为四。<a id="a-9B"></a>一者最净。<a id="a-9C"></a>二者真我。<a id="a-9D"></a>三者妙乐。<a id="a-9E"></a>四者常住。<a id="a-9F"></a>是时阿难闻佛语已。<a id="a-9G"></a>于众会中即从座起。<a id="a-9H"></a>偏袒右肩右膝着地。<a id="a-9I"></a>曲躬恭敬顶礼佛足。<a id="a-9J"></a>合掌向佛而说偈言。</p>
  <p id="a9K">能说能行甚深理　　永度有流不退没</p>
  <p id="a9L">已过怨结诸怖畏　　故我稽首问瞿昙</p>
  <p id="a9M">云何法是菩提因　　云何名障名为果</p>
  <p id="a9N">惟愿慈善大悲尊　　怜愍我等分别说</p>
  <p id="a9O">是时世尊唱言。<a id="a-9P"></a>善哉阿难。<a id="a-9Q"></a>能问如来甚深大义。<a id="a-9R"></a>汝行利益多众生故。<a id="a-9S"></a>为令人天得道安乐。<a id="a-9T"></a>汝今谛听。<a id="a-9U"></a>至心渴仰恭敬信受。<a id="a-9V"></a>善哉世尊。<a id="a-9W"></a>愿乐欲闻。<a id="a-9X"></a>佛告阿难。<a id="a-9Y"></a>世间中有三品众生。<a id="a-9Z"></a>一者著有。<a id="a-9a"></a>二者着无。<a id="a-9b"></a>三者不著有无著有者复有二种。<a id="a-9c"></a>一者背涅槃道无涅槃性。<a id="a-9d"></a>不求涅槃愿乐生死。<a id="a-9e"></a>二者于我法中不生渴仰诽谤大乘。<a id="a-9f"></a>阿难。<a id="a-9g"></a>是等众生非佛弟子佛非大师非归依处。<a id="a-9h"></a>如是人等已住愚盲。<a id="a-9i"></a>必堕崄怖大闇之中。<a id="a-9j"></a>于旷野地更入黑秽棘刺稠林。<a id="a-9k"></a>以生死缚作于后际。<a id="a-9l"></a>落阐提网不能自出。<a id="a-9m"></a>着断无者亦有二种。<a id="a-9n"></a>一者行无方便。<a id="a-9o"></a>二者行有方便。<a id="a-9p"></a>行无方便复有二人。<a id="a-9q"></a>一者在佛法外九十六种异学外道。<a id="a-9r"></a>如支罗歌波育婆等。<a id="a-9s"></a>二者在佛法中能生信心。<a id="a-9t"></a>坚着我见不爱正理。<a id="a-9u"></a>我说此人同彼外道。<a id="a-9v"></a>复有增上慢人。<a id="a-9w"></a>在正法中观空。<a id="a-9x"></a>生于有无二见。<a id="a-9y"></a>是真空者。<a id="a-9z"></a>直向无上菩提一道净解脱门。<a id="a-A0"></a>如来显了开示正说。<a id="a-A1"></a>于中生空见我说不可治。<a id="a-A2"></a>阿难。<a id="a-A3"></a>若有人执我见如须弥山大我不惊怪亦不毁呰。<a id="a-A4"></a>增上慢人执着空见。<a id="a-A5"></a>如一毛发作十六分我不许可。<a id="a-A6"></a>行有方便亦有二人。<a id="a-A7"></a>一声闻乘。<a id="a-A8"></a>唯修自利而不能为利益他事。<a id="a-A9"></a>二缘觉乘。<a id="a-AA"></a>少能利他少事而住少得云足。<a id="a-AB"></a>不著有无者。<a id="a-AC"></a>最上利根修行大乘。<a id="a-AD"></a>是人不着生死如。<a id="a-AE"></a>阐提不行无方便如。<a id="a-AF"></a>外道不行有方便如。<a id="a-AG"></a>二乘云何而行。<a id="a-AH"></a>观于生死及涅槃界平等一相。<a id="a-AI"></a>至得正道其心安止。<a id="a-AJ"></a>住无住处清净涅槃。<a id="a-AK"></a>游行生死不被染污。<a id="a-AL"></a>修大悲心以为根本。<a id="a-AM"></a>志力高强坚住不动。</p>
  <p id="aAN">佛言。<a id="a-AO"></a>阿难。<a id="a-AP"></a>若人贪着三有诽谤大乘。<a id="a-AQ"></a>名一阐提堕邪定聚。<a id="a-AR"></a>若人着无行无方便堕不定聚。<a id="a-AS"></a>复有着无行有方便。<a id="a-AT"></a>不著有无行平等道。<a id="a-AU"></a>名正定聚。<a id="a-AV"></a>阿难。<a id="a-AW"></a>不著有无修行平等。<a id="a-AX"></a>惟除此人余有四人。<a id="a-AY"></a>一者一阐提。<a id="a-AZ"></a>二者外道。<a id="a-Aa"></a>三者声闻。<a id="a-Ab"></a>四者缘觉。<a id="a-Ac"></a>有四惑障。<a id="a-Ad"></a>不能证得如来法身无上菩提。<a id="a-Ae"></a>何者为四。<a id="a-Af"></a>弃舍大乘是阐提障。<a id="a-Ag"></a>为除此障。<a id="a-Ah"></a>我说菩萨修行信乐大乘真法。<a id="a-Ai"></a>于一切处谬执我见。<a id="a-Aj"></a>是外道障。<a id="a-Ak"></a>为除此障。<a id="a-Al"></a>我说菩萨修行般若波罗蜜法。<a id="a-Am"></a>于生死中厌畏疲极是声闻障。<a id="a-An"></a>为除此障。<a id="a-Ao"></a>我说菩萨修行破虚空三昧门。<a id="a-Ap"></a>背利益他小事为足是缘觉障。<a id="a-Aq"></a>为除此障。<a id="a-Ar"></a>我说菩萨修行大悲。<a id="a-As"></a>是四种人有四种惑。<a id="a-At"></a>为除此惑说四圣道。<a id="a-Au"></a>因此胜道治四颠倒。<a id="a-Av"></a>能证如来无上最妙法身四德波罗蜜果。</p>
  <p id="aAw">阿难。<a id="a-Ax"></a>色等诸法悉皆无常而生常想。<a id="a-Ay"></a>诸法皆苦而生乐想。<a id="a-Az"></a>诸法无我而生我想。<a id="a-B0"></a>诸法不净而生净想。<a id="a-B1"></a>是名颠倒。<a id="a-B2"></a>观色等法是无常苦无我不净。<a id="a-B3"></a>不名颠倒。<a id="a-B4"></a>是不颠倒。<a id="a-B5"></a>若观如来妙德法身即成颠倒。<a id="a-B6"></a>治此颠倒我说如来法身四德。<a id="a-B7"></a>何者为四。<a id="a-B8"></a>一者常住波罗蜜。<a id="a-B9"></a>二者安乐波罗蜜。<a id="a-BA"></a>三者真我波罗蜜。<a id="a-BB"></a>四者清净波罗蜜阿难。<a id="a-BC"></a>一切凡夫执内五阴起颠倒见。<a id="a-BD"></a>于无常中而生常见。<a id="a-BE"></a>于实苦中而生乐见。<a id="a-BF"></a>于无我中而生我见。<a id="a-BG"></a>于不净中而生净见。<a id="a-BH"></a>阿难。<a id="a-BI"></a>如来法身是一切种智之境界故。<a id="a-BJ"></a>声闻缘觉不能观察如来法身。<a id="a-BK"></a>颠倒修习不可拔断。<a id="a-BL"></a>云何如此。<a id="a-BM"></a>如来法身最胜常住应当修习。<a id="a-BN"></a>背常住修住无常修。<a id="a-BO"></a>如来法身最上妙乐应当修习。<a id="a-BP"></a>背妙乐修住于苦修。<a id="a-BQ"></a>如来法身最胜真我应当修习。<a id="a-BR"></a>背真我修住无我修。<a id="a-BS"></a>如来法身最极清净应当修习。<a id="a-BT"></a>背清净修住不清净修。<a id="a-BU"></a>因此倒修声闻缘觉所住之道。<a id="a-BV"></a>非是如来法身四德道所至处。<a id="a-BW"></a>是故法身常乐我净非其境界。<a id="a-BX"></a>阿难。<a id="a-BY"></a>若有众生信如来语。<a id="a-BZ"></a>能见法身常乐我净。<a id="a-Ba"></a>是众生者无颠倒心生真正见。<a id="a-Bb"></a>云何如此。<a id="a-Bc"></a>倒修声闻缘觉所住之道。<a id="a-Bd"></a>非是如来法身四德道所至处。<a id="a-Be"></a>是故法身常乐我净非其境界。</p>
  <p id="aBf">阿难。<a id="a-Bg"></a>若有众生信如来语。<a id="a-Bh"></a>能见法身常乐我净。<a id="a-Bi"></a>是众生者。<a id="a-Bj"></a>无颠倒心生真正见。<a id="a-Bk"></a>云何如此。<a id="a-Bl"></a>阿难。<a id="a-Bm"></a>如来法身是真常乐我净波罗蜜。<a id="a-Bn"></a>若有众生因胜妙道观如来身。<a id="a-Bo"></a>是等众生从明入明。<a id="a-Bp"></a>从安隐处至胜乐处。<a id="a-Bq"></a>是佛真子佛心爱念。<a id="a-Br"></a>从佛口出得佛成就。<a id="a-Bs"></a>从法化生得法财分。<a id="a-Bt"></a>阿难。<a id="a-Bu"></a>一阐提人弃背正法。<a id="a-Bv"></a>生死臭秽深心贪乐。<a id="a-Bw"></a>为除此惑我说修行愿乐大乘。<a id="a-Bx"></a>依因此法得最净果。<a id="a-By"></a>阿难。<a id="a-Bz"></a>一切外道邪执我见而生取着。<a id="a-C0"></a>色等诸法是无我相无诤故。<a id="a-C1"></a>三世佛一切处。<a id="a-C2"></a>及我说乃名真我。<a id="a-C3"></a>是诸外道执内五阴。<a id="a-C4"></a>而起我见心安快乐。<a id="a-C5"></a>为破此惑。<a id="a-C6"></a>是故我说修习般若波罗蜜。<a id="a-C7"></a>依因此法得真我果。<a id="a-C8"></a>阿难。<a id="a-C9"></a>声闻人者怖畏生死。<a id="a-CA"></a>于苦灭处而生欣乐。<a id="a-CB"></a>为除此执我说修习破虚空三昧门。<a id="a-CC"></a>依因此法得具足分。<a id="a-CD"></a>世出世乐波罗蜜果。<a id="a-CE"></a>阿难。<a id="a-CF"></a>缘觉人者不能观察利益他事。<a id="a-CG"></a>与诸众生不和合住。<a id="a-CH"></a>独处思惟心安快乐。<a id="a-CI"></a>为除此执我说修习菩萨大悲。<a id="a-CJ"></a>依因此法恒遍十方。<a id="a-CK"></a>为诸众生作利益事所留住故。<a id="a-CL"></a>得于常住波罗蜜果。<a id="a-CM"></a>阿难。<a id="a-CN"></a>因此四德。<a id="a-CO"></a>一切如来实称法界。<a id="a-CP"></a>不著有无如大虚空修空界最究竟。<a id="a-CQ"></a>过三际永安住。<a id="a-CR"></a>阿难。<a id="a-CS"></a>一切阿罗汉辟支佛大地菩萨。<a id="a-CT"></a>为四种障。<a id="a-CU"></a>不得如来法身四德波罗蜜。<a id="a-CV"></a>何者为四。<a id="a-CW"></a>一者生缘惑。<a id="a-CX"></a>二者生因惑。<a id="a-CY"></a>三者有有。<a id="a-CZ"></a>四者无有。<a id="a-Ca"></a>何者生缘惑。<a id="a-Cb"></a>即是无明住生一切行。<a id="a-Cc"></a>如无明生业。<a id="a-Cd"></a>何者是生因惑。<a id="a-Ce"></a>是无明住地所生诸行。<a id="a-Cf"></a>譬如无明所生诸业。<a id="a-Cg"></a>何者有有。<a id="a-Ch"></a>缘无明住地。<a id="a-Ci"></a>因无明住地。<a id="a-Cj"></a>所起无漏行。<a id="a-Ck"></a>三种意生身。<a id="a-Cl"></a>譬如四取为缘。<a id="a-Cm"></a>三有漏业为因起三种有。<a id="a-Cn"></a>何者无有。<a id="a-Co"></a>缘三种意生身。<a id="a-Cp"></a>不可觉知微细堕灭。<a id="a-Cq"></a>譬如缘三有中生念念老死。<a id="a-Cr"></a>无明住地一切烦恼是其依处未断除故。<a id="a-Cs"></a>诸阿罗汉及辟支佛自在菩萨。<a id="a-Ct"></a>不得至见烦恼垢浊习气臭秽。<a id="a-Cu"></a>究竟灭尽大净波罗蜜。<a id="a-Cv"></a>因无明住地起轻相惑。<a id="a-Cw"></a>有虚妄行未灭除故。<a id="a-Cx"></a>不得至见无作无行极寂大我波罗蜜。<a id="a-Cy"></a>缘无明住地因微细虚妄起无漏业。<a id="a-Cz"></a>意生诸阴未除尽故。<a id="a-D0"></a>不得至见极灭远离大乐波罗蜜。<a id="a-D1"></a>若未能得一切烦恼诸业生难永尽无余。<a id="a-D2"></a>是诸如来为甘露界。<a id="a-D3"></a>则变易死断流灭无量。<a id="a-D4"></a>不得至见极无变异大常波罗蜜。<a id="a-D5"></a>阿难。<a id="a-D6"></a>于三界中有四种难。<a id="a-D7"></a>一者烦恼难。<a id="a-D8"></a>二者业难。<a id="a-D9"></a>三者生报难。<a id="a-DA"></a>四者过失难。<a id="a-DB"></a>无明住地所起方便生死。<a id="a-DC"></a>如三界内烦恼难。<a id="a-DD"></a>无明住地所起因缘生死。<a id="a-DE"></a>如三界内业难。<a id="a-DF"></a>无明住地所起有有生死。<a id="a-DG"></a>如三界内生难。<a id="a-DH"></a>无明住地所起无有生死。<a id="a-DI"></a>如三界内过失难。<a id="a-DJ"></a>应如是知。<a id="a-DK"></a>阿难。<a id="a-DL"></a>四种生死未除灭故。<a id="a-DM"></a>三种意生身无有常乐我净波罗蜜果。<a id="a-DN"></a>惟佛法身是常是乐是我是净波罗蜜汝应知。</p>
  <p id="aDO">阿难。<a id="a-DP"></a>如来法身大净波罗蜜应知有二种。<a id="a-DQ"></a>自性清净是其通相。<a id="a-DR"></a>无垢清净是其别相。<a id="a-DS"></a>大我波罗蜜应知有二种远离一切外道邪执。<a id="a-DT"></a>出过我见虚妄故。<a id="a-DU"></a>远离二乘计理谬执。<a id="a-DV"></a>出过无我虚妄故。<a id="a-DW"></a>大乐波罗蜜应知有二种。<a id="a-DX"></a>断苦集本解习气缚。<a id="a-DY"></a>则能证得一切苦灭。<a id="a-DZ"></a>意生诸阴拔除尽故。<a id="a-Da"></a>大常波罗蜜应知有二种。<a id="a-Db"></a>既不损减无常诸行出过断见故。<a id="a-Dc"></a>亦不增益常住涅槃。<a id="a-Dd"></a>出过常见故。<a id="a-De"></a>若计诸行无常。<a id="a-Df"></a>是名断见。<a id="a-Dg"></a>若计涅槃常住。<a id="a-Dh"></a>是名常见。<a id="a-Di"></a>治四惑障翻四颠倒。<a id="a-Dj"></a>常乐我净为其真果。<a id="a-Dk"></a>阿难。<a id="a-Dl"></a>何者是菩提利益事有二种事。<a id="a-Dm"></a>一者无分别智。<a id="a-Dn"></a>二者无分别后智。<a id="a-Do"></a>是二种智有二种事。<a id="a-Dp"></a>一者为成就自利。<a id="a-Dq"></a>二者为成就利他。<a id="a-Dr"></a>何者自利。<a id="a-Ds"></a>圆满解脱身持净法身。<a id="a-Dt"></a>灭烦恼障一切智障。<a id="a-Du"></a>是名自利。<a id="a-Dv"></a>无分别智能成此法。<a id="a-Dw"></a>何者为利他。<a id="a-Dx"></a>从无分别后智。<a id="a-Dy"></a>乃至尽生死际不作思量。<a id="a-Dz"></a>显二种身说法无穷无间无量。<a id="a-E0"></a>为脱生死三恶道苦。<a id="a-E1"></a>为欲安立一切众生。<a id="a-E2"></a>置于善道住三乘处。<a id="a-E3"></a>是名利他。<a id="a-E4"></a>复次自利。<a id="a-E5"></a>与三功德分不相离。<a id="a-E6"></a>一者无漏。<a id="a-E7"></a>二者遍满。<a id="a-E8"></a>三者无为。<a id="a-E9"></a>复次利他。<a id="a-EA"></a>与四功德分不相离。<a id="a-EB"></a>拔济众生不堕四处。<a id="a-EC"></a>一者妄见痴迷疑惑。<a id="a-ED"></a>二者苦道恶道堕道。<a id="a-EE"></a>三者以嫉妒心以怨结心破坏正教。<a id="a-EF"></a>四者以下劣心贪乐小乘。<a id="a-EG"></a>阿难。<a id="a-EH"></a>兴此二事自利利他。<a id="a-EI"></a>是菩提事。<a id="a-EJ"></a>阿难。<a id="a-EK"></a>何者名菩提相应法。<a id="a-EL"></a>无上菩提是真实相。<a id="a-EM"></a>十九种法与其相应。<a id="a-EN"></a>一者不可思量。<a id="a-EO"></a>二者微细。<a id="a-EP"></a>三者真实。<a id="a-EQ"></a>四者道理甚深。<a id="a-ER"></a>五者不可见。<a id="a-ES"></a>六者难通达。<a id="a-ET"></a>七者常。<a id="a-EU"></a>八者在。<a id="a-EV"></a>九者寂。<a id="a-EW"></a>十者恒。<a id="a-EX"></a>十一清凉。<a id="a-EY"></a>十二遍满。<a id="a-EZ"></a>十三无分别。<a id="a-Ea"></a>十四无著。<a id="a-Eb"></a>十五无碍。<a id="a-Ec"></a>十六随顺。<a id="a-Ed"></a>十七不可执。<a id="a-Ee"></a>十八大净。<a id="a-Ef"></a>十九澄清。<a id="a-Eg"></a>此十九法与无上菩提恒不相离。<a id="a-Eh"></a>故名菩提相应之法。</p>
  <p id="aEi">阿难。<a id="a-Ej"></a>何者是菩提行处。<a id="a-Ek"></a>三种道理显现三身。<a id="a-El"></a>一者甚深道理。<a id="a-Em"></a>二者广大道理。<a id="a-En"></a>三者万德道理。<a id="a-Eo"></a>阿难。<a id="a-Ep"></a>第一身者。<a id="a-Eq"></a>与五种相五种功德相应。<a id="a-Er"></a>何者五种相。<a id="a-Es"></a>一者无为。<a id="a-Et"></a>二者不相离。<a id="a-Eu"></a>三者离二边。<a id="a-Ev"></a>四者脱一切障。<a id="a-Ew"></a>五者自性清净。<a id="a-Ex"></a>何者五种功德。<a id="a-Ey"></a>一者不可量。<a id="a-Ez"></a>二者不可数。<a id="a-F0"></a>三者难思。<a id="a-F1"></a>四者不共。<a id="a-F2"></a>五者究竟清净。<a id="a-F3"></a>第二身者。<a id="a-F4"></a>法身净流之所显现。<a id="a-F5"></a>一切无量如来功德。<a id="a-F6"></a>摩诃般若大悲为体。<a id="a-F7"></a>与五种功德相应。<a id="a-F8"></a>一者无分别相。<a id="a-F9"></a>二者无功用心。<a id="a-FA"></a>三者称众生意作利益。<a id="a-FB"></a>四者与法身不相离。<a id="a-FC"></a>五者恒遍一时不舍众生。<a id="a-FD"></a>第三身者。<a id="a-FE"></a>般若大悲净流所显色种为体。<a id="a-FF"></a>与四分功德相应。<a id="a-FG"></a>一者三十二相。<a id="a-FH"></a>二者八十种好。<a id="a-FI"></a>三者威德。<a id="a-FJ"></a>四者力。<a id="a-FK"></a>能于诸众生根欲性行相摄相应。<a id="a-FL"></a>于秽佛土示现种种本生之事。<a id="a-FM"></a>或复示现升兜率天。<a id="a-FN"></a>或复示现从彼天下。<a id="a-FO"></a>或复示现降神母胎。<a id="a-FP"></a>或现初生出胎。<a id="a-FQ"></a>或现俱摩罗位。<a id="a-FR"></a>或现受学十八明处。<a id="a-FS"></a>或现诸戏游于后园。<a id="a-FT"></a>或现出家或现苦行。<a id="a-FU"></a>或诣道场或成佛道。<a id="a-FV"></a>或波罗捺转妙法轮或坚固林般涅槃那。<a id="a-FW"></a>示现如是种种之事。<a id="a-FX"></a>乃至尽于生死后际。<a id="a-FY"></a>阿难。<a id="a-FZ"></a>无上菩提摄三身尽。<a id="a-Fa"></a>是故名为菩提行处。<a id="a-Fb"></a>阿难。<a id="a-Fc"></a>何者无上菩提常住法。<a id="a-Fd"></a>而此常住有二种法为作因缘。<a id="a-Fe"></a>一者不生不灭。<a id="a-Ff"></a>二者无穷无尽。<a id="a-Fg"></a>是名菩提常住法。<a id="a-Fh"></a>阿难。<a id="a-Fi"></a>何者是无上菩提不共相。<a id="a-Fj"></a>不共有二种。<a id="a-Fk"></a>一者不可知。<a id="a-Fl"></a>若诸凡夫声闻缘觉不能通达。<a id="a-Fm"></a>非其境界。<a id="a-Fn"></a>二者不可得。<a id="a-Fo"></a>除佛一人余无得者。<a id="a-Fp"></a>是不共法有五种。<a id="a-Fq"></a>一者如如理甚深故。<a id="a-Fr"></a>二者自在不可动故。<a id="a-Fs"></a>三者清净无漏界所摄故。<a id="a-Ft"></a>四者一切所知处无碍故。<a id="a-Fu"></a>五者为众生利益事圆满故是名菩提不共相。</p>
  <p id="aFv">阿难。<a id="a-Fw"></a>何者是无上菩提不可思惟。<a id="a-Fx"></a>有六种因故不可思惟。<a id="a-Fy"></a>一者过语言境界。<a id="a-Fz"></a>二者第一义谛所摄。<a id="a-G0"></a>三者已过觉观分别思惟。<a id="a-G1"></a>四者譬类所不能得。<a id="a-G2"></a>五者于一切法最上品故。<a id="a-G3"></a>六者生死涅槃处不可安立故。<a id="a-G4"></a>是名无上菩提不可思惟。<a id="a-G5"></a>阿难。<a id="a-G6"></a>云何如来为无上菩提不可思议。<a id="a-G7"></a>阿难。<a id="a-G8"></a>一切如来住无上菩提处有五种因缘不可思议。<a id="a-G9"></a>何者为五。<a id="a-GA"></a>一者自性。<a id="a-GB"></a>二者处。<a id="a-GC"></a>三者住。<a id="a-GD"></a>四者为一异。<a id="a-GE"></a>五者为利益。<a id="a-GF"></a>阿难。<a id="a-GG"></a>云何如来为菩提自性不可思议。<a id="a-GH"></a>即色是如来不可得。<a id="a-GI"></a>离色是如来不可得。<a id="a-GJ"></a>受想行识亦如是。<a id="a-GK"></a>即地界是如来不可得。<a id="a-GL"></a>离地界是如来不可得。<a id="a-GM"></a>水火风界亦如是。<a id="a-GN"></a>即眼入是如来不可得。<a id="a-GO"></a>离眼入是如来不可得。<a id="a-GP"></a>耳鼻舌身意亦如是。<a id="a-GQ"></a>即有法是如来不可得。<a id="a-GR"></a>无法亦如是。<a id="a-GS"></a>是名菩提性不可思议。<a id="a-GT"></a>阿难。<a id="a-GU"></a>云何如来为菩提处不可思议。<a id="a-GV"></a>如来在欲界不可思议。<a id="a-GW"></a>离欲界亦不可思议。<a id="a-GX"></a>色无色界亦如是。<a id="a-GY"></a>如来在人中不可思议。<a id="a-GZ"></a>离人中亦不可思议。<a id="a-Ga"></a>六道亦如是。<a id="a-Gb"></a>如来在东方不可思议。<a id="a-Gc"></a>离东方亦不可思议。<a id="a-Gd"></a>十方亦如是。<a id="a-Ge"></a>是名为处不可思议。<a id="a-Gf"></a>阿难。<a id="a-Gg"></a>何者是如来为菩提住不可思议。<a id="a-Gh"></a>阿难。<a id="a-Gi"></a>安乐住如来住不可思议。<a id="a-Gj"></a>寂静住如来住不可思议。<a id="a-Gk"></a>有心住如来住不可思议。<a id="a-Gl"></a>无心住如来住不可思议。<a id="a-Gm"></a>如是梵住圣住如来住不可思议。<a id="a-Gn"></a>是名为住不可思议。<a id="a-Go"></a>阿难云何。<a id="a-Gp"></a>如来为一异不可思议。<a id="a-Gq"></a>三世如来在一处住。<a id="a-Gr"></a>何者一处。<a id="a-Gs"></a>自性清净无漏法界。<a id="a-Gt"></a>是诸如来若一若异不可思议。<a id="a-Gu"></a>是名一异不可思议。<a id="a-Gv"></a>阿难。<a id="a-Gw"></a>云何如来为利益事不可思议。<a id="a-Gx"></a>如是如来等一法界。<a id="a-Gy"></a>智慧神力正勤威德悉皆平等。<a id="a-Gz"></a>住于无漏清净法界。<a id="a-H0"></a>诸如来等因此转依。<a id="a-H1"></a>能为众生无量利益。<a id="a-H2"></a>是名利益不可思议。<a id="a-H3"></a>复次不可思议有二种。<a id="a-H4"></a>一者不可言说。<a id="a-H5"></a>过语言境界故。<a id="a-H6"></a>二者出一切世。<a id="a-H7"></a>于世间中无譬类故。<a id="a-H8"></a>是名不可思议。<a id="a-H9"></a>复次真如本不被染末无垢污不可思议。<a id="a-HA"></a>阿难。<a id="a-HB"></a>是名菩提不可思议。</p>
 </body>
</html>