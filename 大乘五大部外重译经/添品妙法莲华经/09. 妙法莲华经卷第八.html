<!doctype html>
<html id="z3IBTfkMM" data-ver="804">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">妙法莲华经卷第八</h1>
  <h2 id="a2">观世音菩萨普门品第二十四</h2>
  <p id="a3">尔时无尽意菩萨，<a id="a-4"></a>即从座起偏袒右肩合掌向佛，<a id="a-5"></a>而作是言，<a id="a-6"></a>世尊，<a id="a-7"></a>观世音菩萨，<a id="a-8"></a>以何因缘名观世音，<a id="a-9"></a>佛告无尽意菩萨，<a id="a-A"></a>善男子，<a id="a-B"></a>若有无量百千万亿众生，<a id="a-C"></a>受诸苦恼，<a id="a-D"></a>闻是观世音菩萨，<a id="a-E"></a>一心称名观世音菩萨，<a id="a-F"></a>即时观其音声皆得解脱。</p>
  <p id="aG">若有持是观世音菩萨名者，<a id="a-H"></a>设入大火火不能烧，<a id="a-I"></a>由是菩萨威神力故，<a id="a-J"></a>若为大水所漂，<a id="a-K"></a>称其名号即得浅处，<a id="a-L"></a>若有百千万亿众生，<a id="a-M"></a>为求金银琉璃车磲马瑙珊瑚琥珀真珠等宝，<a id="a-N"></a>入于大海，<a id="a-O"></a>假使黑风吹其船舫，<a id="a-P"></a>飘堕罗刹鬼国，<a id="a-Q"></a>其中若有乃至一人称观世音菩萨名者，<a id="a-R"></a>是诸人等皆得解脱罗刹之难，<a id="a-S"></a>以是因缘名观世音。</p>
  <p id="aT">若复有人临当被害称观世音菩萨名者，<a id="a-U"></a>彼所执刀杖，<a id="a-V"></a>寻段段坏而得解脱。<a id="a-W"></a>若三千大千国土满中夜叉罗刹，<a id="a-X"></a>欲来恼人，<a id="a-Y"></a>闻其称观世音菩萨名者，<a id="a-Z"></a>是诸恶鬼尚不能以恶眼视之，<a id="a-a"></a>况复加害？</p>
  <p id="ab">设复有人，<a id="a-c"></a>若有罪若无罪，<a id="a-d"></a>杻械枷锁捡系其身，<a id="a-e"></a>称观世音菩萨名者，<a id="a-f"></a>皆悉断坏即得解脱。<a id="a-g"></a>若三千大千国土满中怨贼，<a id="a-h"></a>有一商主将诸商人，<a id="a-i"></a>赍持重宝经过险路，<a id="a-j"></a>其中一人作是唱言，<a id="a-k"></a>诸善男子勿得恐怖，<a id="a-l"></a>汝等应当一心称观世音菩萨名号，<a id="a-m"></a>是菩萨能以无畏施于众生，<a id="a-n"></a>汝等若称名者，<a id="a-o"></a>于此怨贼当得解脱。<a id="a-p"></a>众商人闻俱发声言，<a id="a-q"></a>南无观世音菩萨，<a id="a-r"></a>称其名故即得解脱。<a id="a-s"></a>无尽意，<a id="a-t"></a>观世音菩萨摩诃萨，<a id="a-u"></a>威神之力巍巍如是，<a id="a-v"></a>若有众生，<a id="a-w"></a>多于淫欲，<a id="a-x"></a>常念恭敬观世音菩萨，<a id="a-y"></a>便得离欲。<a id="a-z"></a>若多瞋恚，<a id="a-10"></a>常念恭敬观世音菩萨，<a id="a-11"></a>便得离瞋。<a id="a-12"></a>若多愚痴常念恭敬观世音菩萨，<a id="a-13"></a>便得离痴。<a id="a-14"></a>无尽意，<a id="a-15"></a>观世音菩萨，<a id="a-16"></a>有如是等大威神力，<a id="a-17"></a>多所饶益，<a id="a-18"></a>是故众生常应心念，<a id="a-19"></a>若有女人，<a id="a-1A"></a>设欲求男，<a id="a-1B"></a>礼</p>
  <p id="a1C">拜恭敬观世音菩萨，<a id="a-1D"></a>便生福德智慧之男，<a id="a-1E"></a>设欲求女，<a id="a-1F"></a>便生端正有相之女，<a id="a-1G"></a>宿殖德本众人爱敬。<a id="a-1H"></a>无尽意，<a id="a-1I"></a>观世音菩萨有如是力，<a id="a-1J"></a>若有众生，<a id="a-1K"></a>恭敬礼拜观世音菩萨，<a id="a-1L"></a>福不唐捐，<a id="a-1M"></a>是故众生，<a id="a-1N"></a>皆应受持观世音菩萨名号。<a id="a-1O"></a>无尽意，<a id="a-1P"></a>若有人受持六十二亿恒河沙菩萨名字，<a id="a-1Q"></a>复尽形供养饮食衣服卧具医药，<a id="a-1R"></a>于汝意云何？<a id="a-1S"></a>是善男子善女人，<a id="a-1T"></a>功德多不？<a id="a-1U"></a>无尽意言，<a id="a-1V"></a>甚多世尊，<a id="a-1W"></a>佛言：<a id="a-1X"></a>若复有人，<a id="a-1Y"></a>受持观世音菩萨名号，<a id="a-1Z"></a>乃至一时礼拜供养，<a id="a-1a"></a>是二人福正等无异，<a id="a-1b"></a>于百千万亿劫不可穷尽。<a id="a-1c"></a>无尽意，<a id="a-1d"></a>受持观世音菩萨名号，<a id="a-1e"></a>得如是无量无边福德之利。<a id="a-1f"></a>无尽意菩萨白佛言：<a id="a-1g"></a>世尊，<a id="a-1h"></a>观世音菩萨，<a id="a-1i"></a>云何游此娑婆世界，<a id="a-1j"></a>云何而为众生说法，<a id="a-1k"></a>方便之力其事云何？<a id="a-1l"></a>佛告无尽意菩萨，<a id="a-1m"></a>善男子，<a id="a-1n"></a>若有国土众生应以佛身得度者，<a id="a-1o"></a>观世音菩萨，<a id="a-1p"></a>即现佛身而为说法，<a id="a-1q"></a>应以辟支佛身得度者，<a id="a-1r"></a>即现辟支佛身而为说法，<a id="a-1s"></a>应以声闻身得度者，<a id="a-1t"></a>即现声闻身而为说法，<a id="a-1u"></a>应以梵王身得度者，<a id="a-1v"></a>即现梵王身而为说法，<a id="a-1w"></a>应以帝释身得度者，<a id="a-1x"></a>即现帝释身而为说法，<a id="a-1y"></a>应以自在天身得度者，<a id="a-1z"></a>即现自在天身而为说法，<a id="a-20"></a>应以大自在天身得度者，<a id="a-21"></a>即现大自在天身而为说法，<a id="a-22"></a>应以天大将军身得度者，<a id="a-23"></a>即现天大将军身而为说法，<a id="a-24"></a>应以毗沙门身得度者，<a id="a-25"></a>即现毗沙门身而为说法，<a id="a-26"></a>应以小王身得度者，<a id="a-27"></a>即现小王身而为说法，<a id="a-28"></a>应以长者身得度者，<a id="a-29"></a>即现长者身而为说法，<a id="a-2A"></a>应以居士身得度者，<a id="a-2B"></a>即现居士身而为说法，<a id="a-2C"></a>应以宰官身得度者，<a id="a-2D"></a>即现宰官身而为说法，<a id="a-2E"></a>应以婆罗门身得度者，<a id="a-2F"></a>即现婆罗门身而为说法，<a id="a-2G"></a>应以比丘比丘尼优婆塞优婆夷身得度者，<a id="a-2H"></a>即现比丘比丘尼优婆塞优婆夷身而为说法，<a id="a-2I"></a>应以长者居士宰官婆罗门妇女身得度者，<a id="a-2J"></a>即现妇女身而为说法，<a id="a-2K"></a>应以童男童女身得度者，<a id="a-2L"></a>即现童男童女身而为说法，<a id="a-2M"></a>应以天龙夜叉乾闼婆阿修罗迦楼罗紧那罗摩睺罗伽人非人等身得度者，<a id="a-2N"></a>即皆现之而为说法。<a id="a-2O"></a>应以执金刚神得度者，<a id="a-2P"></a>即现执金刚神而为说法。<a id="a-2Q"></a>无尽意，<a id="a-2R"></a>观世音菩萨，<a id="a-2S"></a>成就如是功德，<a id="a-2T"></a>以种种形游诸国土，<a id="a-2U"></a>度脱众生，<a id="a-2V"></a>是故汝等，<a id="a-2W"></a>应当一心供养观世音菩萨，<a id="a-2X"></a>是观世音菩萨摩诃萨，<a id="a-2Y"></a>于怖畏急难之中，<a id="a-2Z"></a>能施无畏，<a id="a-2a"></a>是故此娑婆世界，<a id="a-2b"></a>皆号之为施无畏者。<a id="a-2c"></a>无尽意菩萨白佛言，<a id="a-2d"></a>世尊，<a id="a-2e"></a>我今当供养观世音菩萨，<a id="a-2f"></a>即解颈众宝珠璎珞价直百千两金，<a id="a-2g"></a>而以与之，<a id="a-2h"></a>作是言，<a id="a-2i"></a>仁者，<a id="a-2j"></a>受此法施珍宝璎珞，<a id="a-2k"></a>时观世音菩萨不肯受之，<a id="a-2l"></a>无尽意复白观世音菩萨言：<a id="a-2m"></a>仁者，<a id="a-2n"></a>愍我等故受此璎珞。<a id="a-2o"></a>尔时佛告观世音菩萨，<a id="a-2p"></a>当愍此无尽意菩萨及四众天龙夜叉乾闼婆阿修罗迦楼罗紧那罗摩睺罗伽人非人等故，<a id="a-2q"></a>受是璎珞，<a id="a-2r"></a>即时观世音菩萨，<a id="a-2s"></a>愍诸四众及于天龙人非人等故，<a id="a-2t"></a>受其璎珞，<a id="a-2u"></a>分作二分，<a id="a-2v"></a>一分奉释迦牟尼佛，<a id="a-2w"></a>一分奉多宝佛塔。<a id="a-2x"></a>无尽意，<a id="a-2y"></a>观世音菩萨，<a id="a-2z"></a>有如是自在神力，<a id="a-30"></a>游于娑婆世界。</p>
  <p id="a31">尔时庄严幢菩萨问无尽意菩萨言，<a id="a-32"></a>佛子，<a id="a-33"></a>以何因缘名观世音，<a id="a-34"></a>无尽意菩萨即便遍观观世音菩萨过去愿海，<a id="a-35"></a>告庄严幢菩萨言，<a id="a-36"></a>佛子谛听，<a id="a-37"></a>观世音菩萨所行之行。<a id="a-38"></a>尔时无尽意菩萨即说偈言：<a id="a-39"></a>世尊妙相具，<a id="a-3A"></a>我今重问彼，<a id="a-3B"></a>佛子何因缘，<a id="a-3C"></a>名为观世音，<a id="a-3D"></a>具足妙相尊，<a id="a-3E"></a>偈答无尽意，<a id="a-3F"></a>汝听观音行，<a id="a-3G"></a>善应诸方所，<a id="a-3H"></a>弘誓深如海，<a id="a-3I"></a>历劫不思议，<a id="a-3J"></a>侍多千亿佛，<a id="a-3K"></a>发大清净愿，<a id="a-3L"></a>我为汝略说，<a id="a-3M"></a>闻名及见身，<a id="a-3N"></a>心念不空过，<a id="a-3O"></a>能灭诸有苦，<a id="a-3P"></a>假使兴害意，<a id="a-3Q"></a>推落大火坑，<a id="a-3R"></a>念彼观音力，<a id="a-3S"></a>火坑变成池，<a id="a-3T"></a>或漂流巨海，<a id="a-3U"></a>鱼龙诸鬼难，<a id="a-3V"></a>念彼观音力，<a id="a-3W"></a>波浪不能没，<a id="a-3X"></a>或在须弥峰，<a id="a-3Y"></a>为人所推堕，<a id="a-3Z"></a>念彼观音力，<a id="a-3a"></a>如日虚空住，<a id="a-3b"></a>或被恶人逐，<a id="a-3c"></a>堕落金刚山，<a id="a-3d"></a>念彼观音力，<a id="a-3e"></a>不能损一毛，<a id="a-3f"></a>或值怨贼绕，<a id="a-3g"></a>各执刀加害，<a id="a-3h"></a>念彼观音力，<a id="a-3i"></a>咸即起慈心，<a id="a-3j"></a>或遭王难苦，<a id="a-3k"></a>临刑欲寿终，<a id="a-3l"></a>念彼观音力，<a id="a-3m"></a>刀寻段段坏，<a id="a-3n"></a>或囚禁枷锁，<a id="a-3o"></a>手足被杻械，<a id="a-3p"></a>念彼观音力，<a id="a-3q"></a>释然得解脱，<a id="a-3r"></a>咒咀诸毒药，<a id="a-3s"></a>所欲害身者，<a id="a-3t"></a>念彼观音力，<a id="a-3u"></a>彼即转回去，<a id="a-3v"></a>或遇恶罗刹，<a id="a-3w"></a>毒龙诸鬼等，<a id="a-3x"></a>念彼观音力，<a id="a-3y"></a>时悉不敢害，<a id="a-3z"></a>若恶兽围绕，<a id="a-40"></a>利牙爪可怖，</p>
  <p id="a41">念彼观音力，<a id="a-42"></a>疾走无边方，<a id="a-43"></a>蚖蛇及蝮蝎，<a id="a-44"></a>毒气烟火燃，<a id="a-45"></a>念彼观音力，<a id="a-46"></a>寻声自回去，<a id="a-47"></a>云雷鼓掣电，<a id="a-48"></a>降雹澍大雨，<a id="a-49"></a>念彼观音力，<a id="a-4A"></a>应时得消散，<a id="a-4B"></a>众生被困厄，<a id="a-4C"></a>无量苦逼身，<a id="a-4D"></a>观音妙智力，<a id="a-4E"></a>能救世间苦，<a id="a-4F"></a>具足神通力，<a id="a-4G"></a>广修智方便，<a id="a-4H"></a>十方诸国土，<a id="a-4I"></a>无刹不现身，<a id="a-4J"></a>种种诸恶趣，<a id="a-4K"></a>地狱鬼畜生，<a id="a-4L"></a>生老病死苦，<a id="a-4M"></a>以渐悉令灭，<a id="a-4N"></a>真观清净观，<a id="a-4O"></a>广大智慧观，<a id="a-4P"></a>悲观及慈观，<a id="a-4Q"></a>常愿常瞻仰，<a id="a-4R"></a>无垢清净光，<a id="a-4S"></a>慧日破诸闇，<a id="a-4T"></a>能伏灾风火，<a id="a-4U"></a>普明照世间，<a id="a-4V"></a>悲体戒雷震，<a id="a-4W"></a>慈意妙大云，<a id="a-4X"></a>澍甘露法雨，<a id="a-4Y"></a>灭除烦恼焰，<a id="a-4Z"></a>诤讼经官处，<a id="a-4a"></a>怖畏军阵中，<a id="a-4b"></a>念彼观音力，<a id="a-4c"></a>众怨悉退散，<a id="a-4d"></a>妙音观世音，<a id="a-4e"></a>梵音海潮音，<a id="a-4f"></a>胜彼世间音，<a id="a-4g"></a>是故须常念，<a id="a-4h"></a>念念勿生疑，<a id="a-4i"></a>观世音净圣，<a id="a-4j"></a>于苦恼死厄，<a id="a-4k"></a>能为作依怙，<a id="a-4l"></a>具一切功德，<a id="a-4m"></a>慈眼视众生，<a id="a-4n"></a>福聚海无量，<a id="a-4o"></a>是故应顶礼。</p>
  <p id="a4p">尔时持地菩萨即从座起，<a id="a-4q"></a>前白佛言，<a id="a-4r"></a>世尊，<a id="a-4s"></a>若有众生，<a id="a-4t"></a>闻是观世音菩萨品自在之业普门示现神通力者，<a id="a-4u"></a>当知是人功德不少，<a id="a-4v"></a>佛说是普门品时，<a id="a-4w"></a>众中八万四千众生，<a id="a-4x"></a>皆发无等等阿耨多罗三藐三菩提心。</p>
  <p data-pb></p>
  <h2 id="a4y">妙庄严王本事品第二十五</h2>
  <p id="a4z">尔时佛告诸大众，<a id="a-50"></a>乃往古世，<a id="a-51"></a>过无量无边不可思议阿僧祇劫，<a id="a-52"></a>有佛名云雷音宿王华智多陀阿伽度阿罗诃三藐三佛陀，<a id="a-53"></a>国名光明庄严，<a id="a-54"></a>劫名喜见，<a id="a-55"></a>彼佛法中有王，<a id="a-56"></a>名妙庄严，<a id="a-57"></a>其王夫人，<a id="a-58"></a>名曰净德，<a id="a-59"></a>有二子，<a id="a-5A"></a>一名净藏，<a id="a-5B"></a>二名净眼，<a id="a-5C"></a>是二子，<a id="a-5D"></a>有大神力福德智慧，<a id="a-5E"></a>久修菩萨所行之道，<a id="a-5F"></a>所谓檀波罗蜜，<a id="a-5G"></a>尸罗波罗蜜，<a id="a-5H"></a>羼提波罗蜜，<a id="a-5I"></a>毗梨耶波罗蜜，<a id="a-5J"></a>禅波罗蜜，<a id="a-5K"></a>般若波罗蜜，<a id="a-5L"></a>方便波罗蜜，<a id="a-5M"></a>慈悲喜舍，<a id="a-5N"></a>乃至三十七助道法，<a id="a-5O"></a>皆悉明了通达。<a id="a-5P"></a>又得菩萨净三昧，<a id="a-5Q"></a>日星宿三昧，<a id="a-5R"></a>净光三昧，<a id="a-5S"></a>净色三昧，<a id="a-5T"></a>净照明三昧，<a id="a-5U"></a>长庄严三昧，<a id="a-5V"></a>大威德藏三昧，<a id="a-5W"></a>于此三昧亦悉通达。<a id="a-5X"></a>尔时彼佛欲引导妙庄严王，<a id="a-5Y"></a>及愍念众生故，<a id="a-5Z"></a>说是法华经，<a id="a-5a"></a>时净藏净眼二子，<a id="a-5b"></a>到其母所合十指爪掌白言，<a id="a-5c"></a>愿母往诣云雷音宿王华智佛所，<a id="a-5d"></a>我等亦当侍从亲觐供养礼拜，<a id="a-5e"></a>所以者何？<a id="a-5f"></a>此佛于一切天人众中，<a id="a-5g"></a>说法华经，<a id="a-5h"></a>宜应听受，<a id="a-5i"></a>母告子言，<a id="a-5j"></a>汝父信受外道，<a id="a-5k"></a>深著婆罗门法，<a id="a-5l"></a>汝等应往白父与共俱去，<a id="a-5m"></a>净藏净眼合十指爪掌白母，<a id="a-5n"></a>我等是法王子，<a id="a-5o"></a>而生此邪见家，<a id="a-5p"></a>母告子言，<a id="a-5q"></a>汝等当忧念汝父为现神变，<a id="a-5r"></a>若得见者心必清净，<a id="a-5s"></a>或听我等往至佛所，<a id="a-5t"></a>于是二子，<a id="a-5u"></a>念其父故，<a id="a-5v"></a>踊在虚空高七多罗树，<a id="a-5w"></a>现种种神变，<a id="a-5x"></a>于虚空中行住坐卧，<a id="a-5y"></a>身上出水身下出火，<a id="a-5z"></a>身下出水身上出火，<a id="a-60"></a>或现大身满虚空中，<a id="a-61"></a>而复现小，<a id="a-62"></a>小复现大，<a id="a-63"></a>于空中灭，<a id="a-64"></a>忽然在地，<a id="a-65"></a>入地如水履水如地，<a id="a-66"></a>现如是等种种神变，<a id="a-67"></a>令其父王心净信解。<a id="a-68"></a>时父见子神力如是，<a id="a-69"></a>心大欢喜得未曾有，<a id="a-6A"></a>合掌向子言，<a id="a-6B"></a>汝等师为是谁，<a id="a-6C"></a>谁之弟子，<a id="a-6D"></a>二子白言，<a id="a-6E"></a>大王，<a id="a-6F"></a>彼云雷音宿王华智佛，<a id="a-6G"></a>今在七宝菩提树下法座上坐，<a id="a-6H"></a>于一切世间天人众中，<a id="a-6I"></a>广说法华经，<a id="a-6J"></a>是我等师，<a id="a-6K"></a>我是弟子，<a id="a-6L"></a>父语子言，<a id="a-6M"></a>我今亦欲见汝等师，<a id="a-6N"></a>可共俱往，<a id="a-6O"></a>于是二子从空中下，<a id="a-6P"></a>到其母所合掌白母，<a id="a-6Q"></a>父王今已信解，<a id="a-6R"></a>堪任发阿耨多罗三藐三菩提心，<a id="a-6S"></a>我等为父已作佛事，<a id="a-6T"></a>愿母见听于彼佛所出家修道。<a id="a-6U"></a>尔时二子，<a id="a-6V"></a>欲重宣其意，<a id="a-6W"></a>以偈白母：<a id="a-6X"></a>愿母放我等，<a id="a-6Y"></a>出家作沙门，<a id="a-6Z"></a>诸佛甚难值，<a id="a-6a"></a>我等随佛学，<a id="a-6b"></a>如优昙波罗，<a id="a-6c"></a>值佛复难是，<a id="a-6d"></a>脱诸难亦难，<a id="a-6e"></a>愿听我出家。</p>
  <p id="a6f">母即告言，<a id="a-6g"></a>听汝出家，<a id="a-6h"></a>所以者何？<a id="a-6i"></a>佛难值故，<a id="a-6j"></a>于是二子白父母言，<a id="a-6k"></a>善哉父母！<a id="a-6l"></a>愿时往诣云雷音宿王华智佛所亲觐供养，<a id="a-6m"></a>所以者何？<a id="a-6n"></a>佛难得值，<a id="a-6o"></a>如优昙波罗华，<a id="a-6p"></a>又如一眼之龟值浮木孔，<a id="a-6q"></a>而我等宿福深厚生值佛法，<a id="a-6r"></a>是故父母，<a id="a-6s"></a>当听我等令得出家，<a id="a-6t"></a>所以者何？<a id="a-6u"></a>诸佛难值时亦难遇，<a id="a-6v"></a>彼时妙庄严王，<a id="a-6w"></a>后宫八万四千人，<a id="a-6x"></a>悉皆堪任受持是法华经，<a id="a-6y"></a>净眼菩萨，<a id="a-6z"></a>于法华三昧久已通达，<a id="a-70"></a>净藏菩萨，<a id="a-71"></a>已于无量百千万亿劫通达离诸恶趣三昧，<a id="a-72"></a>欲令一切众生离诸恶趣故，<a id="a-73"></a>其王夫人，<a id="a-74"></a>得诸佛集三昧，<a id="a-75"></a>能知诸佛秘密之藏，<a id="a-76"></a>二子如是以方便力善化</p>
  <p id="a77">其父，<a id="a-78"></a>令心信解好乐佛法，<a id="a-79"></a>于是妙庄严王，<a id="a-7A"></a>与群臣眷属俱，<a id="a-7B"></a>净德夫人与后宫婇女眷属俱，<a id="a-7C"></a>其王二子与四万二千人俱，<a id="a-7D"></a>一时共诣佛所，<a id="a-7E"></a>到已头面礼足，<a id="a-7F"></a>绕佛三匝却住一面。<a id="a-7G"></a>尔时彼佛，<a id="a-7H"></a>为王说法示教利喜，<a id="a-7I"></a>王大欢悦，<a id="a-7J"></a>尔时妙庄严王及其夫人，<a id="a-7K"></a>解颈真珠璎珞价直百千，<a id="a-7L"></a>以散佛上，<a id="a-7M"></a>于虚空中化成四柱宝台，<a id="a-7N"></a>台中有大宝床，<a id="a-7O"></a>敷百千万天衣，<a id="a-7P"></a>其上有佛结跏趺坐，<a id="a-7Q"></a>放大光明。</p>
  <p id="a7R">尔时妙庄严王作是念，<a id="a-7S"></a>佛身希有端严殊特，<a id="a-7T"></a>成就第一微妙之色，<a id="a-7U"></a>时云雷音宿王华智佛告四众言，<a id="a-7V"></a>汝等见是妙庄严王于我前合掌立不？<a id="a-7W"></a>此王于我法中作比丘，<a id="a-7X"></a>精勤修习助佛道法，<a id="a-7Y"></a>当得作佛，<a id="a-7Z"></a>号娑罗树王，<a id="a-7a"></a>国名大光，<a id="a-7b"></a>劫名大高王，<a id="a-7c"></a>其娑罗树王佛，<a id="a-7d"></a>有无量菩萨众及无量声闻，<a id="a-7e"></a>其国平正，<a id="a-7f"></a>功德如是，<a id="a-7g"></a>其王即时以国付弟，<a id="a-7h"></a>与夫人二子并诸眷属，<a id="a-7i"></a>于佛法中出家修道，<a id="a-7j"></a>王出家已，<a id="a-7k"></a>于八万四千岁常勤精进，<a id="a-7l"></a>修行妙法华经，<a id="a-7m"></a>过是已后，<a id="a-7n"></a>得一切净功德庄严三昧，<a id="a-7o"></a>即升虚空高七多罗树，<a id="a-7p"></a>而白佛言，<a id="a-7q"></a>世尊，<a id="a-7r"></a>此我二子已作佛事，<a id="a-7s"></a>以神通变化转我邪心，<a id="a-7t"></a>令得安住于佛法中得见世尊，<a id="a-7u"></a>此二子者是我善知识，<a id="a-7v"></a>为欲发起宿世善根饶益我故，<a id="a-7w"></a>来生我家。<a id="a-7x"></a>尔时云雷音宿王华智佛告妙庄严王言，<a id="a-7y"></a>如是如是，<a id="a-7z"></a>如汝所言，<a id="a-80"></a>若善男子善女人，<a id="a-81"></a>种善根故，<a id="a-82"></a>世世得善知识，<a id="a-83"></a>其善知识，<a id="a-84"></a>能作佛事示教利喜，<a id="a-85"></a>令入阿耨多罗三藐三菩提，<a id="a-86"></a>大王当知，<a id="a-87"></a>善知识者是大因缘，<a id="a-88"></a>所谓化导令得见佛，<a id="a-89"></a>发阿耨多罗三藐三菩提心。<a id="a-8A"></a>大王，<a id="a-8B"></a>汝见此二子不？<a id="a-8C"></a>此二子已曾供养六十五百千万亿那由他恒河沙诸佛亲见恭敬，<a id="a-8D"></a>于诸佛所受持法华经，<a id="a-8E"></a>愍念邪见众生，<a id="a-8F"></a>令住正见，<a id="a-8G"></a>妙庄严王，<a id="a-8H"></a>即从虚空中下，<a id="a-8I"></a>而白佛言，<a id="a-8J"></a>世尊，<a id="a-8K"></a>如来甚希有以功德智慧故，<a id="a-8L"></a>顶上肉髻光明显照，<a id="a-8M"></a>其眼长广而绀青色，<a id="a-8N"></a>眉间毫相白如珂月，<a id="a-8O"></a>齿白齐密常有光明，<a id="a-8P"></a>唇色赤好如频婆果。<a id="a-8Q"></a>尔时妙庄严王，<a id="a-8R"></a>赞叹佛如是等无量百千万亿功德已，<a id="a-8S"></a>于如来前一心合掌复白佛言，<a id="a-8T"></a>世尊，<a id="a-8U"></a>未曾有也，<a id="a-8V"></a>如来之法具足成就，<a id="a-8W"></a>不可思议微妙功德，<a id="a-8X"></a>教戒所行安隐快善，<a id="a-8Y"></a>我从今日，<a id="a-8Z"></a>不复自随心行，<a id="a-8a"></a>不生邪见憍慢，<a id="a-8b"></a>瞋恚诸恶之心，<a id="a-8c"></a>说是语已礼佛而出，<a id="a-8d"></a>佛告大众，<a id="a-8e"></a>于意云何？<a id="a-8f"></a>妙庄严王，<a id="a-8g"></a>岂异人乎？<a id="a-8h"></a>今华德菩萨是。<a id="a-8i"></a>其净德夫人，<a id="a-8j"></a>今佛前光照庄严相菩萨是。<a id="a-8k"></a>哀愍妙庄严王及诸眷属故于彼中生，<a id="a-8l"></a>其二子者，<a id="a-8m"></a>今药王菩萨药上菩萨是。<a id="a-8n"></a>是药王药上菩萨，<a id="a-8o"></a>成就如此诸大功德，<a id="a-8p"></a>已于无量百千万亿诸佛所殖众德本，<a id="a-8q"></a>成就不可思议诸善功德，<a id="a-8r"></a>若有人识是二菩萨名字者，<a id="a-8s"></a>一切世间诸天人民，<a id="a-8t"></a>亦应礼拜，<a id="a-8u"></a>佛说是妙庄严王本事品时，<a id="a-8v"></a>八万四千人远尘离垢，<a id="a-8w"></a>于诸法中得法眼净。</p>
  <p data-pb></p>
  <h2 id="a8x">普贤菩萨劝发品第二十六</h2>
  <p id="a8y">尔时普贤菩萨，<a id="a-8z"></a>以自在神通威德名闻，<a id="a-90"></a>与大菩萨无量无边不可称数，<a id="a-91"></a>从东方来，<a id="a-92"></a>所经诸国普皆震动，<a id="a-93"></a>雨宝莲华，<a id="a-94"></a>作无量百千万亿种种伎乐，<a id="a-95"></a>又与无数诸天龙夜叉乾闼婆阿修罗迦楼罗紧那罗摩睺罗伽人非人等大众围绕，<a id="a-96"></a>各现威德神通之力，<a id="a-97"></a>到娑婆世界耆阇崛山中，<a id="a-98"></a>头面礼释迦牟尼佛，<a id="a-99"></a>右绕七匝白佛言，<a id="a-9A"></a>世尊，<a id="a-9B"></a>我于宝威德上王佛国，<a id="a-9C"></a>遥闻此娑婆世界说法华经，<a id="a-9D"></a>与无量无边百千万亿诸菩萨众共来听受，<a id="a-9E"></a>唯愿世尊，<a id="a-9F"></a>当为说之。<a id="a-9G"></a>若善男子善女人，<a id="a-9H"></a>于如来灭后，<a id="a-9I"></a>云何能得是法华经，<a id="a-9J"></a>佛告普贤菩萨，<a id="a-9K"></a>若善男子善女人，<a id="a-9L"></a>成就四法，<a id="a-9M"></a>于如来灭后当得是法华经，<a id="a-9N"></a>一者为诸佛护念，<a id="a-9O"></a>二者殖诸德本，<a id="a-9P"></a>三者入正定聚，<a id="a-9Q"></a>四者发救一切众生之心。<a id="a-9R"></a>善男子善女人，<a id="a-9S"></a>如是成就四法，<a id="a-9T"></a>于如来灭后必得是经。<a id="a-9U"></a>尔时普贤菩萨白佛言，<a id="a-9V"></a>世尊，<a id="a-9W"></a>于后五百岁浊恶世中，<a id="a-9X"></a>其有受持是经典者，<a id="a-9Y"></a>我当守护除其衰患令得安隐，<a id="a-9Z"></a>使无伺求得其便者，<a id="a-9a"></a>若魔若魔子，<a id="a-9b"></a>若魔女若魔民，<a id="a-9c"></a>若为魔所著者，<a id="a-9d"></a>若夜叉若罗刹，<a id="a-9e"></a>若鸠槃荼若毗舍阇，<a id="a-9f"></a>若吉遮若富单那，<a id="a-9g"></a>若韦陀罗等诸恼人者，<a id="a-9h"></a>皆不得便，<a id="a-9i"></a>是人若行若立读诵此经，<a id="a-9j"></a>我尔时乘六牙白象王，<a id="a-9k"></a>与大菩萨众俱诣其所而自现身，<a id="a-9l"></a>供养守护安慰其心，<a id="a-9m"></a>亦为供养法华经故，<a id="a-9n"></a>是人若坐思惟此经。<a id="a-9o"></a>尔时我复乘白象王，<a id="a-9p"></a>现其人前，<a id="a-9q"></a>其人若于此法华经，<a id="a-9r"></a>有所忘失一句一偈，<a id="a-9s"></a>我当教之与共读诵，<a id="a-9t"></a>还令通利。<a id="a-9u"></a>尔时受持读诵法华经者，<a id="a-9v"></a>得见我身，<a id="a-9w"></a>甚大欢喜转复精进，<a id="a-9x"></a>以见我故，<a id="a-9y"></a>即得三昧及陀罗尼，<a id="a-9z"></a>名为旋陀罗尼百千万亿旋陀罗尼法音方便陀罗尼，<a id="a-A0"></a>得如是等陀罗尼。<a id="a-A1"></a>世尊，<a id="a-A2"></a>若后世后五百岁浊恶世中，<a id="a-A3"></a>比丘比丘尼优婆塞优婆夷，<a id="a-A4"></a>求索者，</p>
  <p id="aA5">受持者，<a id="a-A6"></a>读诵者，<a id="a-A7"></a>书写者，<a id="a-A8"></a>欲修习是法华经者，<a id="a-A9"></a>于三七日中应一心精进，<a id="a-AA"></a>满三七日已，<a id="a-AB"></a>我当乘六牙白象，<a id="a-AC"></a>与无量菩萨而自围绕，<a id="a-AD"></a>以一切众生所喜见身现其人前，<a id="a-AE"></a>而为说法示教利喜，<a id="a-AF"></a>亦复与其陀罗尼咒，<a id="a-AG"></a>得是陀罗尼故，<a id="a-AH"></a>无有非人能破坏者，<a id="a-AI"></a>亦不为女人之所惑乱，<a id="a-AJ"></a>我身亦自常护是人，<a id="a-AK"></a>惟愿世尊，<a id="a-AL"></a>听我说此陀罗尼，<a id="a-AM"></a>即于佛前，<a id="a-AN"></a>而说咒曰：<a id="a-AO"></a>多（上）侄他阿坛荼（徒皆反）坛荼（直下反）钵底坛荼跋啰（上）多（上）尔坛荼（上）矩舍（始迦上反）犁坛荼稣（上）陀唎（上）稣（上）陀啰（上）陀啰（上）跋底勃驮钵膻泥陀啰（上）尼（奴移反）阿跋啰（上）怛尔阿啰怛尔僧伽（上）跛[口*梨]（上）绮羯僧伽（上）尔伽多（上）泥达啰（上）磨（上）跛[口*梨]（上）绮羯啰（上）婆（上）娑（上）多（上）婆（上）户噜多（上）憍（俱照反）舍（始迦上）罗耶阿（上）努伽（上）羝[言*斯]伽（上）鼻（上）[打-丁+只][口*梨]驰（上）羝。<a id="a-AP"></a>世尊，<a id="a-AQ"></a>若有菩萨，<a id="a-AR"></a>得闻是陀罗尼者，<a id="a-AS"></a>当知普贤神通之力，<a id="a-AT"></a>若法华经行阎浮提有受持者，<a id="a-AU"></a>应作是念，<a id="a-AV"></a>皆是普贤威神之力，<a id="a-AW"></a>若有受持读诵正忆念解其义趣如说修行，<a id="a-AX"></a>当知是人行普贤行，<a id="a-AY"></a>于无量无边诸佛所深种善根，<a id="a-AZ"></a>为诸如来手摩其头，<a id="a-Aa"></a>若但书写，<a id="a-Ab"></a>是人命终，<a id="a-Ac"></a>当生忉利天上，<a id="a-Ad"></a>是时八万四千天女，<a id="a-Ae"></a>作众伎乐而来迎之，<a id="a-Af"></a>其人即著七宝冠，<a id="a-Ag"></a>于婇女中娱乐快乐，<a id="a-Ah"></a>何况受持读诵正忆念解其义趣如说修行，<a id="a-Ai"></a>若有人受持读诵解其义趣，<a id="a-Aj"></a>是人命终为千佛授手令不恐怖，<a id="a-Ak"></a>不堕恶趣，<a id="a-Al"></a>即往兜率天上弥勒菩萨所，<a id="a-Am"></a>弥勒菩萨有三十二相大菩萨众所共围绕，<a id="a-An"></a>有百千万亿天女眷属，<a id="a-Ao"></a>而于中生，<a id="a-Ap"></a>有如是等功德利益，<a id="a-Aq"></a>是故智者应当一心自书若使人书，<a id="a-Ar"></a>受持读诵正忆念如说修行。<a id="a-As"></a>世尊，<a id="a-At"></a>我今以神通力守护是经，<a id="a-Au"></a>于如来灭后阎浮提内，<a id="a-Av"></a>广令流布使不断绝。<a id="a-Aw"></a>尔时释迦牟尼佛赞言，<a id="a-Ax"></a>善哉善哉！<a id="a-Ay"></a>普贤，<a id="a-Az"></a>汝能护助是经，<a id="a-B0"></a>令多所众生安乐利益，<a id="a-B1"></a>汝已成就不可思议功德，<a id="a-B2"></a>深大慈悲，<a id="a-B3"></a>从久远来，<a id="a-B4"></a>发阿耨多罗三藐三菩提意，<a id="a-B5"></a>而能作是神通之愿，<a id="a-B6"></a>守护是经，<a id="a-B7"></a>我当以神通力守护能受持普贤菩萨名者。<a id="a-B8"></a>普贤！<a id="a-B9"></a>若有受持读诵正忆念修习书写是法华经者，<a id="a-BA"></a>当知是人则见释迦牟尼佛，<a id="a-BB"></a>如从佛口闻此经典，<a id="a-BC"></a>当知是人供养释迦牟尼佛，<a id="a-BD"></a>当知是人佛赞善哉！<a id="a-BE"></a>当知是人为释迦牟尼佛手摩其头，<a id="a-BF"></a>当知是人为释迦牟尼佛衣之所覆，<a id="a-BG"></a>如是之人不复贪著世乐，<a id="a-BH"></a>不好外道经书手笔，<a id="a-BI"></a>亦复不喜亲近其人，<a id="a-BJ"></a>及诸恶者若屠儿若畜猪羊鸡狗若猎师若炫卖女色，<a id="a-BK"></a>是人心意质直，<a id="a-BL"></a>有正忆念有福德力，<a id="a-BM"></a>是人不为三毒所恼，<a id="a-BN"></a>亦不为嫉妒我慢邪慢增上慢所恼，<a id="a-BO"></a>是人少欲知足，<a id="a-BP"></a>能修普贤之行。<a id="a-BQ"></a>普贤！<a id="a-BR"></a>若如来灭后后五百岁，<a id="a-BS"></a>若有人见受持读诵法华经者，<a id="a-BT"></a>应作是念，<a id="a-BU"></a>此人不久当诣道场破诸魔众，<a id="a-BV"></a>得阿耨多罗三藐三菩提，<a id="a-BW"></a>转法轮击法鼓吹法螺雨法雨，<a id="a-BX"></a>当坐天人大众中师子法座上。<a id="a-BY"></a>普贤！<a id="a-BZ"></a>若于后世，<a id="a-Ba"></a>受持读诵是经典者，<a id="a-Bb"></a>是人不复贪著衣服卧具饮食资生之物，<a id="a-Bc"></a>所愿不虚，<a id="a-Bd"></a>亦于现世得其福报，<a id="a-Be"></a>若有人轻毁之言，<a id="a-Bf"></a>汝狂人耳，<a id="a-Bg"></a>空作是行终无所获，<a id="a-Bh"></a>如是罪报，<a id="a-Bi"></a>当世世无眼，<a id="a-Bj"></a>若有供养赞叹之者，<a id="a-Bk"></a>当于今世得现果报，<a id="a-Bl"></a>若复见受持是经者，<a id="a-Bm"></a>出其过恶，<a id="a-Bn"></a>若实若不实，<a id="a-Bo"></a>此人现世得白癞病，<a id="a-Bp"></a>若有轻笑之者，<a id="a-Bq"></a>当世世牙齿疏缺，<a id="a-Br"></a>丑唇平鼻手脚缭戾，<a id="a-Bs"></a>眼目角睐身体臭秽，<a id="a-Bt"></a>恶疮脓血水腹短气，<a id="a-Bu"></a>诸恶重病，<a id="a-Bv"></a>是故普贤，<a id="a-Bw"></a>若见受持是经者，<a id="a-Bx"></a>当起远迎当如敬佛，<a id="a-By"></a>说是普贤劝发品时，<a id="a-Bz"></a>恒河沙等无量无边菩萨，<a id="a-C0"></a>得百千亿旋陀罗尼，<a id="a-C1"></a>三千大千世界微尘等诸菩萨，<a id="a-C2"></a>具普贤道。</p>
  <p data-pb></p>
  <h2 id="aC3">嘱累品第二十七</h2>
  <p id="aC4">尔时释迦牟尼佛，<a id="a-C5"></a>从座而起现大神力，<a id="a-C6"></a>以右手摩无量菩萨摩诃萨顶，<a id="a-C7"></a>而作是言，<a id="a-C8"></a>我于无量百千万亿阿僧祇劫，<a id="a-C9"></a>修集是难得阿耨多罗三藐三菩提法，<a id="a-CA"></a>今以付嘱汝等，<a id="a-CB"></a>汝等应当一心流布此法广令增益，<a id="a-CC"></a>如是三摩诸菩萨摩诃萨顶，<a id="a-CD"></a>而作是言，<a id="a-CE"></a>我于无量百千万亿阿僧祇劫，<a id="a-CF"></a>修集是难得阿耨多罗三藐三菩提法，<a id="a-CG"></a>今以付嘱汝等，<a id="a-CH"></a>汝当受持读诵广宣此法，<a id="a-CI"></a>令一切众生普得闻知，<a id="a-CJ"></a>所以者何？<a id="a-CK"></a>如来有大慈悲，<a id="a-CL"></a>无诸悭吝，<a id="a-CM"></a>亦无所畏，<a id="a-CN"></a>能与众生佛之智慧如来智慧自然智慧，<a id="a-CO"></a>如来是一切众生之大施主，<a id="a-CP"></a>汝等亦应随学如来之法，<a id="a-CQ"></a>勿生悭吝，<a id="a-CR"></a>于未来世，<a id="a-CS"></a>若有善男子善女人信如来智慧者，<a id="a-CT"></a>当为演说此法华经使得闻知，<a id="a-CU"></a>为令其人得佛慧故，<a id="a-CV"></a>若有众生不信受者，<a id="a-CW"></a>当于如来余深法中示教利喜，<a id="a-CX"></a>汝等若能如是，<a id="a-CY"></a>则为已报诸佛之恩，<a id="a-CZ"></a>时诸菩萨摩诃萨闻佛作是说已，<a id="a-Ca"></a>皆大欢喜遍满其身，<a id="a-Cb"></a>益加恭敬曲躬低头，<a id="a-Cc"></a>合掌向佛俱发声言，<a id="a-Cd"></a>如世尊敕，<a id="a-Ce"></a>当具奉行，<a id="a-Cf"></a>唯然世尊，<a id="a-Cg"></a>愿不有虑，<a id="a-Ch"></a>诸菩萨摩</p>
  <p id="aCi">诃萨众，<a id="a-Cj"></a>如是三反俱发声言，<a id="a-Ck"></a>如世尊敕当具奉行，<a id="a-Cl"></a>唯然世尊，<a id="a-Cm"></a>愿不有虑。<a id="a-Cn"></a>尔时释迦牟尼佛，<a id="a-Co"></a>令十方来诸分身佛各还本土，<a id="a-Cp"></a>而作是言，<a id="a-Cq"></a>诸佛各随所安，<a id="a-Cr"></a>多宝佛塔还可如故，<a id="a-Cs"></a>说是语时，<a id="a-Ct"></a>十方无量分身诸佛坐宝树下师子座上者，<a id="a-Cu"></a>及多宝佛并上行等无边阿僧祇菩萨大众，<a id="a-Cv"></a>舍利弗等声闻四众，<a id="a-Cw"></a>及一切世间天人阿修罗等，<a id="a-Cx"></a>闻佛所说皆大欢喜。</p>
 </body>
</html>