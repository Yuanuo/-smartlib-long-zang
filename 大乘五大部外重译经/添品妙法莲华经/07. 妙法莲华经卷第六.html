<!doctype html>
<html id="z3IBTfhMK" data-ver="1479">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">妙法莲华经卷第六</h1>
  <h2 id="a2">如来寿量品第十五</h2>
  <p id="a3">尔时佛告诸菩萨及一切大众，<a id="a-4"></a>诸善男子，<a id="a-5"></a>汝等当信解如来诚谛之语。<a id="a-6"></a>复告大众，<a id="a-7"></a>汝等当信解如来诚谛之语。<a id="a-8"></a>又复告诸大众，<a id="a-9"></a>汝等当信解如来诚谛之语。<a id="a-A"></a>是时菩萨大众，<a id="a-B"></a>弥勒为首，<a id="a-C"></a>合掌白佛言：<a id="a-D"></a>世尊，<a id="a-E"></a>惟愿说之，<a id="a-F"></a>我等当信受佛语，<a id="a-G"></a>如是三白已。<a id="a-H"></a>复言，<a id="a-I"></a>惟愿说之，<a id="a-J"></a>我等当信受佛语。<a id="a-K"></a>尔时世尊知诸菩萨三请不止，<a id="a-L"></a>而告之言，<a id="a-M"></a>汝等谛听，<a id="a-N"></a>如来秘密神通之力，<a id="a-O"></a>一切世间天人及阿修罗，<a id="a-P"></a>皆谓今释迦牟尼佛，<a id="a-Q"></a>出释氏宫，<a id="a-R"></a>去伽耶城不远，<a id="a-S"></a>坐于道场，<a id="a-T"></a>得阿耨多罗三藐三菩提。<a id="a-U"></a>然善男子，<a id="a-V"></a>我实成佛已来，<a id="a-W"></a>无量无边百千万亿那由他劫，<a id="a-X"></a>譬如五百千万亿那由他阿僧祇三千大千世界，<a id="a-Y"></a>假使有人末为微尘，<a id="a-Z"></a>过于东方五百千万亿那由他阿僧祇国，<a id="a-a"></a>乃下一尘，<a id="a-b"></a>如从东行尽是微尘，<a id="a-c"></a>诸善男子，<a id="a-d"></a>于汝意云何？<a id="a-e"></a>是诸世界，<a id="a-f"></a>可得思惟校计知其数不？<a id="a-g"></a>弥勒菩萨等俱白佛言：<a id="a-h"></a>世尊，<a id="a-i"></a>是诸世界无量无边，<a id="a-j"></a>非算数所知，<a id="a-k"></a>亦非心力所及，<a id="a-l"></a>一切声闻辟支佛，<a id="a-m"></a>以无漏智，<a id="a-n"></a>不能思惟知其限数，<a id="a-o"></a>我等住阿惟越致地，<a id="a-p"></a>于是事中亦所不达。<a id="a-q"></a>世尊，<a id="a-r"></a>如是诸世界无量无边。<a id="a-s"></a>尔时佛告大菩萨众，<a id="a-t"></a>诸善男子，<a id="a-u"></a>今当分明宣语汝等，<a id="a-v"></a>是诸世界，<a id="a-w"></a>若著微尘及不著者，<a id="a-x"></a>尽以为尘，<a id="a-y"></a>一尘一劫，<a id="a-z"></a>我成佛已来复过于此，<a id="a-10"></a>百千万亿那由他阿僧祇劫，<a id="a-11"></a>自从是来，<a id="a-12"></a>我常在此娑婆世界说法教化，<a id="a-13"></a>亦于余处百千万亿那由他阿僧祇国，<a id="a-14"></a>导利众生，<a id="a-15"></a>诸善男子，<a id="a-16"></a>于是中间，<a id="a-17"></a>我说然灯佛等，<a id="a-18"></a>又复言其入于涅槃，<a id="a-19"></a>如是皆以方便分别，<a id="a-1A"></a>诸善男子，<a id="a-1B"></a>若有众生来至我所，<a id="a-1C"></a>我以佛眼观其信等诸根利钝，<a id="a-1D"></a>随所应度处处自说名字不同年纪大小，<a id="a-1E"></a>亦复现言当入涅槃，<a id="a-1F"></a>又以种种方便说微妙法，<a id="a-1G"></a>能令众生发欢喜心，<a id="a-1H"></a>诸善男子，<a id="a-1I"></a>如来见诸</p>
  <p id="a1J">众生乐于小法德薄垢重者，<a id="a-1K"></a>为是人说，<a id="a-1L"></a>我少出家得阿耨多罗三藐三菩提，<a id="a-1M"></a>然我实成佛已来久远若斯，<a id="a-1N"></a>但以方便教化众生，<a id="a-1O"></a>令入佛道，<a id="a-1P"></a>作如是说，<a id="a-1Q"></a>诸善男子，<a id="a-1R"></a>如来所演经典，<a id="a-1S"></a>皆为度脱众生，<a id="a-1T"></a>或说己身或说他身，<a id="a-1U"></a>或示己身或示他身，<a id="a-1V"></a>或示己事或示他事，<a id="a-1W"></a>诸所言说皆实不虚，<a id="a-1X"></a>所以者何？<a id="a-1Y"></a>如来如实知见三界之相，<a id="a-1Z"></a>无有生死若退若出，<a id="a-1a"></a>亦无在世及灭度者，<a id="a-1b"></a>非实非虚非如非异，<a id="a-1c"></a>不如三界见于三界，<a id="a-1d"></a>如斯之事，<a id="a-1e"></a>如来明见无有错谬，<a id="a-1f"></a>以诸众生有种种性种种欲种种行种种忆想分别故，<a id="a-1g"></a>欲令生诸善根，<a id="a-1h"></a>以若干因缘譬喻言辞，<a id="a-1i"></a>种种说法，<a id="a-1j"></a>所作佛事未曾暂废，<a id="a-1k"></a>如是我成佛已来甚大久远，<a id="a-1l"></a>寿命无量阿僧祇劫，<a id="a-1m"></a>常住不灭。<a id="a-1n"></a>诸善男子，<a id="a-1o"></a>我本行菩萨道所成寿命，<a id="a-1p"></a>今犹未尽，<a id="a-1q"></a>复倍上数，<a id="a-1r"></a>然今非实灭度，<a id="a-1s"></a>而便唱言，<a id="a-1t"></a>当取灭度，<a id="a-1u"></a>如来以是方便教化众生，<a id="a-1v"></a>所以者何？<a id="a-1w"></a>若佛久住于世，<a id="a-1x"></a>薄德之人不种善根，<a id="a-1y"></a>贫穷下贱贪著五欲，<a id="a-1z"></a>入于忆想妄见网中，<a id="a-20"></a>若见如来常在不灭，<a id="a-21"></a>便起憍恣而怀厌怠，<a id="a-22"></a>不能生难遭之想恭敬之心，<a id="a-23"></a>是故如来以方便说，<a id="a-24"></a>比丘当知诸佛出世难可值遇，<a id="a-25"></a>所以者何？<a id="a-26"></a>诸薄德人，<a id="a-27"></a>过无量百千万亿劫，<a id="a-28"></a>或有见佛或不见者，<a id="a-29"></a>以此事故，<a id="a-2A"></a>我作是言，<a id="a-2B"></a>诸比丘如来难可得见，<a id="a-2C"></a>斯众生等闻如是语，<a id="a-2D"></a>必当生于难遭之想，<a id="a-2E"></a>心怀恋慕渴仰于佛，<a id="a-2F"></a>便种善根，<a id="a-2G"></a>是故如来，<a id="a-2H"></a>虽不实灭而言灭度。<a id="a-2I"></a>又善男子，<a id="a-2J"></a>诸佛如来法皆如是，<a id="a-2K"></a>为度众生皆实不虚，<a id="a-2L"></a>譬如良医智慧聪达明练方药善治众病，<a id="a-2M"></a>其人多诸子息，<a id="a-2N"></a>若十二十乃至百数，<a id="a-2O"></a>以有事缘远至余国，<a id="a-2P"></a>诸子于后饮他毒药，<a id="a-2Q"></a>药发闷乱宛转于地，<a id="a-2R"></a>是时其父还来归家，<a id="a-2S"></a>诸子饮毒，<a id="a-2T"></a>或失本心或不失者，<a id="a-2U"></a>遥见其父皆大欢喜，<a id="a-2V"></a>拜跪问讯善安隐归，<a id="a-2W"></a>我等愚痴误服毒药，<a id="a-2X"></a>愿见救疗更赐寿命，<a id="a-2Y"></a>父见子等苦恼如是，<a id="a-2Z"></a>依诸经方求好药草，<a id="a-2a"></a>色香美味皆悉具足，<a id="a-2b"></a>捣簁和合与子令服，<a id="a-2c"></a>而作是言，<a id="a-2d"></a>此大良药，<a id="a-2e"></a>色香美味皆悉具足，<a id="a-2f"></a>汝等可服速除苦恼无复众患。<a id="a-2g"></a>其诸子中不失心者，<a id="a-2h"></a>见此良药色香俱好，<a id="a-2i"></a>即便服之病尽除愈。<a id="a-2j"></a>余失心者，<a id="a-2k"></a>见其父来，<a id="a-2l"></a>虽亦欢喜问讯求索治病，<a id="a-2m"></a>然与其药而不肯服，<a id="a-2n"></a>所以者何？<a id="a-2o"></a>毒气深入失本心故。<a id="a-2p"></a>于此好色香药而谓不美，<a id="a-2q"></a>父作是念，<a id="a-2r"></a>此子可愍，<a id="a-2s"></a>为毒所中心皆颠倒，<a id="a-2t"></a>虽见我喜求索救疗，<a id="a-2u"></a>如是好药而不肯服，<a id="a-2v"></a>我今当设方便令服此药，<a id="a-2w"></a>即作是言，<a id="a-2x"></a>汝等当知，<a id="a-2y"></a>我今衰老死时已至，<a id="a-2z"></a>是好良药今留在此，<a id="a-30"></a>汝可取服勿忧不差，<a id="a-31"></a>作是教已复至他国，<a id="a-32"></a>遣使还告，<a id="a-33"></a>汝父已死，<a id="a-34"></a>是时诸子闻父背丧，<a id="a-35"></a>心大忧恼而作是念，<a id="a-36"></a>若父在者，<a id="a-37"></a>慈愍我等能见救护，<a id="a-38"></a>今者舍我远丧他国，<a id="a-39"></a>自惟孤露无复恃怙，<a id="a-3A"></a>常怀悲感心遂醒悟，<a id="a-3B"></a>乃知此药色味香美，<a id="a-3C"></a>即取服之毒病皆愈，<a id="a-3D"></a>其父闻子悉已得差，<a id="a-3E"></a>寻便来归咸使见之，<a id="a-3F"></a>诸善男子，<a id="a-3G"></a>于意云何？<a id="a-3H"></a>颇有人能说此良医虚妄罪不？<a id="a-3I"></a>不也世尊，<a id="a-3J"></a>佛言，<a id="a-3K"></a>我亦如是，<a id="a-3L"></a>成佛已来无量无边百千万亿那由他阿僧祇劫，<a id="a-3M"></a>为众生故，<a id="a-3N"></a>以方便力言当灭度，<a id="a-3O"></a>亦无有能如法说我虚妄过者。<a id="a-3P"></a>尔时世尊，<a id="a-3Q"></a>欲重宣此义，<a id="a-3R"></a>而说偈言：<a id="a-3S"></a>自我得佛来，<a id="a-3T"></a>所经诸劫数，<a id="a-3U"></a>无量百千万，<a id="a-3V"></a>亿载阿僧祇，<a id="a-3W"></a>常说法教化，<a id="a-3X"></a>无数亿众生，<a id="a-3Y"></a>令入于佛道，<a id="a-3Z"></a>尔来无量劫，<a id="a-3a"></a>为度众生故，<a id="a-3b"></a>方便现涅槃，<a id="a-3c"></a>而实不灭度，<a id="a-3d"></a>常住此说法，<a id="a-3e"></a>我常住于此，<a id="a-3f"></a>以诸神通力，<a id="a-3g"></a>令颠倒众生，<a id="a-3h"></a>虽近而不见，<a id="a-3i"></a>众见我灭度，<a id="a-3j"></a>广供养舍利，<a id="a-3k"></a>咸皆怀恋慕，<a id="a-3l"></a>而生渴仰心，<a id="a-3m"></a>众生既信伏，<a id="a-3n"></a>质直意柔软，<a id="a-3o"></a>一心欲见佛，<a id="a-3p"></a>不自惜身命，<a id="a-3q"></a>时我及众僧，<a id="a-3r"></a>俱出灵鹫山，<a id="a-3s"></a>我时语众生，<a id="a-3t"></a>常在此不灭，<a id="a-3u"></a>以方便力故，<a id="a-3v"></a>现有灭不灭，<a id="a-3w"></a>余国有众生，<a id="a-3x"></a>恭敬信乐者，<a id="a-3y"></a>我复于彼中，<a id="a-3z"></a>为说无上法，<a id="a-40"></a>汝等不闻此，<a id="a-41"></a>但谓我灭度，<a id="a-42"></a>我见诸众生，<a id="a-43"></a>没在于苦恼，<a id="a-44"></a>故不为现身，<a id="a-45"></a>令其生渴仰，<a id="a-46"></a>因其心恋慕，<a id="a-47"></a>乃出为说法，<a id="a-48"></a>神通力如是，<a id="a-49"></a>于阿僧祇劫，<a id="a-4A"></a>常在灵鹫山，<a id="a-4B"></a>及余诸住处，<a id="a-4C"></a>众生见劫尽，<a id="a-4D"></a>大火所烧时，<a id="a-4E"></a>我此土安隐，<a id="a-4F"></a>天人常充满，<a id="a-4G"></a>园林诸堂阁，<a id="a-4H"></a>种种宝庄严，<a id="a-4I"></a>宝树多花果，<a id="a-4J"></a>众生所游乐，<a id="a-4K"></a>诸天击天鼓，<a id="a-4L"></a>常作众伎乐，<a id="a-4M"></a>雨曼陀罗华，<a id="a-4N"></a>散佛及大众。</p>
  <p id="a4O">我净土不毁，<a id="a-4P"></a>而众见烧尽，<a id="a-4Q"></a>忧怖诸苦恼，<a id="a-4R"></a>如是悉充满，<a id="a-4S"></a>是诸罪众生，<a id="a-4T"></a>以恶业因缘，<a id="a-4U"></a>过阿僧祇劫，<a id="a-4V"></a>不闻三宝名，<a id="a-4W"></a>诸有修功德，<a id="a-4X"></a>柔和质直者，<a id="a-4Y"></a>则皆见我身，<a id="a-4Z"></a>在此而说法，<a id="a-4a"></a>或时为此众，<a id="a-4b"></a>说佛寿无量，<a id="a-4c"></a>久乃见佛者，<a id="a-4d"></a>为说佛难值，<a id="a-4e"></a>我智力如是，<a id="a-4f"></a>慧光照无量，<a id="a-4g"></a>寿命无数劫，<a id="a-4h"></a>久修业所得，<a id="a-4i"></a>汝等有智者，<a id="a-4j"></a>勿于此生疑，<a id="a-4k"></a>当断令永尽，<a id="a-4l"></a>佛语实不虚，<a id="a-4m"></a>如医善方便，<a id="a-4n"></a>为治狂子故，<a id="a-4o"></a>实在而言死，<a id="a-4p"></a>无能说虚妄，<a id="a-4q"></a>我亦为世父，<a id="a-4r"></a>救诸苦患者，<a id="a-4s"></a>为凡夫颠倒，<a id="a-4t"></a>实在而言灭，<a id="a-4u"></a>以常见我故，<a id="a-4v"></a>而生憍恣心，<a id="a-4w"></a>放逸著五欲，<a id="a-4x"></a>堕于恶道中，<a id="a-4y"></a>我常知众生，<a id="a-4z"></a>行道不行道，<a id="a-50"></a>随应所可度，<a id="a-51"></a>为说种种法，<a id="a-52"></a>每自作是意，<a id="a-53"></a>以何令众生，<a id="a-54"></a>得入无上道，<a id="a-55"></a>速成就佛身。</p>
  <p data-pb></p>
  <h2 id="a56">分别功德品第十六</h2>
  <p id="a57">尔时大会，<a id="a-58"></a>闻佛说寿命劫数长远如是，<a id="a-59"></a>无量无边阿僧祇众生得大饶益。<a id="a-5A"></a>于时世尊，<a id="a-5B"></a>告弥勒菩萨摩诃萨，<a id="a-5C"></a>阿逸多！<a id="a-5D"></a>我说是如来寿命长远时，<a id="a-5E"></a>六百八十万亿那由他恒河沙众生，<a id="a-5F"></a>得无生法忍，<a id="a-5G"></a>复有千倍菩萨摩诃萨，<a id="a-5H"></a>得闻持陀罗尼门。<a id="a-5I"></a>复有一世界微尘数菩萨摩诃萨，<a id="a-5J"></a>得乐说无碍辩才。<a id="a-5K"></a>复有一世界微尘数菩萨摩诃萨，<a id="a-5L"></a>得百千万亿无量旋陀罗尼。<a id="a-5M"></a>复有三千大千世界微尘数菩萨摩诃萨，<a id="a-5N"></a>能转不退法轮。<a id="a-5O"></a>复有二千中国土微尘数菩萨摩诃萨，<a id="a-5P"></a>能转清净法轮。<a id="a-5Q"></a>复有小千国土微尘数菩萨摩诃萨，<a id="a-5R"></a>八生当得阿耨多罗三藐三菩提。<a id="a-5S"></a>复有四四天下微尘数菩萨摩诃萨，<a id="a-5T"></a>四生当得阿耨多罗三藐三菩提。<a id="a-5U"></a>复有三四天下微尘数菩萨摩诃萨，<a id="a-5V"></a>三生当得阿耨多罗三藐三菩提。<a id="a-5W"></a>复有二四天下微尘数菩萨摩诃萨，<a id="a-5X"></a>二生当得阿耨多罗三藐三菩提。<a id="a-5Y"></a>复有一四天下微尘数菩萨摩诃萨，<a id="a-5Z"></a>一生当得阿耨多罗三藐三菩提。<a id="a-5a"></a>复有八世界微尘数众生，<a id="a-5b"></a>皆发阿耨多罗三藐三菩提心，<a id="a-5c"></a>佛说是诸菩萨摩诃萨得大法利时，<a id="a-5d"></a>于虚空中，<a id="a-5e"></a>雨曼陀罗华摩诃曼陀罗华，<a id="a-5f"></a>以散无量百千万亿众宝树下师子座上诸佛，<a id="a-5g"></a>并散七宝塔中师子座上释迦牟尼佛，<a id="a-5h"></a>及久灭度多宝如来，<a id="a-5i"></a>亦散一切诸大菩萨及四部众。<a id="a-5j"></a>又雨细末栴檀沉水香等，<a id="a-5k"></a>于虚空中，<a id="a-5l"></a>天鼓自鸣妙声深远。<a id="a-5m"></a>又雨千种天衣，<a id="a-5n"></a>垂诸璎珞真珠璎珞摩尼珠璎珞如意珠璎珞，<a id="a-5o"></a>遍于九方，<a id="a-5p"></a>众宝香炉烧无价香，<a id="a-5q"></a>自然周至供养大会，<a id="a-5r"></a>一一佛上，<a id="a-5s"></a>有诸菩萨执持幡盖，<a id="a-5t"></a>次第而上至于梵天，<a id="a-5u"></a>是诸菩萨，<a id="a-5v"></a>以妙音声歌无量颂，<a id="a-5w"></a>赞叹诸佛。<a id="a-5x"></a>尔时弥勒菩萨从座而起，<a id="a-5y"></a>偏袒右肩合掌向佛，<a id="a-5z"></a>而说偈言：<a id="a-60"></a>佛说希有法，<a id="a-61"></a>昔所未曾闻，<a id="a-62"></a>世尊有大力，<a id="a-63"></a>寿命不可量，<a id="a-64"></a>无数诸佛子，<a id="a-65"></a>闻世尊分别，<a id="a-66"></a>说得法利者，<a id="a-67"></a>欢喜充遍身，<a id="a-68"></a>或住不退地，<a id="a-69"></a>或得陀罗尼，<a id="a-6A"></a>或无碍乐说，<a id="a-6B"></a>万亿旋总持，<a id="a-6C"></a>或有大千界，<a id="a-6D"></a>微尘数菩萨，<a id="a-6E"></a>各各皆能转，<a id="a-6F"></a>不退之法轮，<a id="a-6G"></a>复有中千界，<a id="a-6H"></a>微尘数菩萨，<a id="a-6I"></a>各各皆能转，<a id="a-6J"></a>清净之法轮，<a id="a-6K"></a>复有小千界，<a id="a-6L"></a>微尘数菩萨，<a id="a-6M"></a>余各八生在，<a id="a-6N"></a>当得成佛道，<a id="a-6O"></a>复有四三二，<a id="a-6P"></a>如此四天下，<a id="a-6Q"></a>微尘诸菩萨，<a id="a-6R"></a>随数生成佛，<a id="a-6S"></a>或一四天下，<a id="a-6T"></a>微尘数菩萨，<a id="a-6U"></a>余有一生在，<a id="a-6V"></a>当成一切智，<a id="a-6W"></a>如是等众生，<a id="a-6X"></a>闻佛寿长远，<a id="a-6Y"></a>得无量无漏，<a id="a-6Z"></a>清净之果报，<a id="a-6a"></a>复有八世界，<a id="a-6b"></a>微尘数众生，<a id="a-6c"></a>闻佛说寿命，<a id="a-6d"></a>皆发无上心，<a id="a-6e"></a>世尊说无量，<a id="a-6f"></a>不可思议法，<a id="a-6g"></a>多有所饶益，<a id="a-6h"></a>如虚空无边，<a id="a-6i"></a>雨天曼陀罗，<a id="a-6j"></a>摩诃曼陀罗，<a id="a-6k"></a>释梵如恒沙，<a id="a-6l"></a>无数佛土来，<a id="a-6m"></a>雨栴檀沉水，<a id="a-6n"></a>缤纷而乱坠，<a id="a-6o"></a>如鸟飞空下，<a id="a-6p"></a>供散于诸佛，<a id="a-6q"></a>天鼓虚空中，<a id="a-6r"></a>自然出妙声，<a id="a-6s"></a>天衣千万种，<a id="a-6t"></a>旋转而来下，<a id="a-6u"></a>众宝妙香炉，<a id="a-6v"></a>烧无价之香，<a id="a-6w"></a>自然悉周遍，<a id="a-6x"></a>供养诸世尊，<a id="a-6y"></a>其大菩萨众，<a id="a-6z"></a>执七宝幡盖，</p>
  <p id="a70">高妙万亿种，<a id="a-71"></a>次第至梵天，<a id="a-72"></a>一一诸佛前，<a id="a-73"></a>宝幢悬胜幡，<a id="a-74"></a>亦以千万偈，<a id="a-75"></a>歌咏诸如来，<a id="a-76"></a>如是种种事，<a id="a-77"></a>昔所未曾有，<a id="a-78"></a>闻佛寿无量，<a id="a-79"></a>一切皆欢喜，<a id="a-7A"></a>佛名闻十方，<a id="a-7B"></a>广饶益众生，<a id="a-7C"></a>一切具善根，<a id="a-7D"></a>以助无上心。</p>
  <p id="a7E">尔时佛告弥勒菩萨摩诃萨，<a id="a-7F"></a>阿逸多！<a id="a-7G"></a>其有众生，<a id="a-7H"></a>闻佛寿命长远如是，<a id="a-7I"></a>乃至能生一念信解，<a id="a-7J"></a>所得功德无有限量，<a id="a-7K"></a>若有善男子善女人，<a id="a-7L"></a>为阿耨多罗三藐三菩提故，<a id="a-7M"></a>于八十万亿那由他劫，<a id="a-7N"></a>行五波罗蜜，<a id="a-7O"></a>檀波罗蜜，<a id="a-7P"></a>尸罗波罗蜜，<a id="a-7Q"></a>羼提波罗蜜，<a id="a-7R"></a>毗梨耶波罗蜜，<a id="a-7S"></a>禅波罗蜜，<a id="a-7T"></a>除般若波罗蜜，<a id="a-7U"></a>以是功德比前功德，<a id="a-7V"></a>百分千分百千万亿分，<a id="a-7W"></a>不及其一，<a id="a-7X"></a>乃至算数譬喻所不能知，<a id="a-7Y"></a>若善男子有如是功德，<a id="a-7Z"></a>于阿耨多罗三藐三菩提退者，<a id="a-7a"></a>无有是处。<a id="a-7b"></a>尔时世尊，<a id="a-7c"></a>欲重宣此义，<a id="a-7d"></a>而说偈言：<a id="a-7e"></a>若人求佛慧，<a id="a-7f"></a>于八十万亿，<a id="a-7g"></a>那由他劫数，<a id="a-7h"></a>行五波罗蜜，<a id="a-7i"></a>于是诸劫中，<a id="a-7j"></a>布施供养佛，<a id="a-7k"></a>及缘觉弟子，<a id="a-7l"></a>并诸菩萨众，<a id="a-7m"></a>珍异之饮食，<a id="a-7n"></a>上服与卧具，<a id="a-7o"></a>栴檀立精舍，<a id="a-7p"></a>以园林庄严，<a id="a-7q"></a>如是等布施，<a id="a-7r"></a>种种皆微妙，<a id="a-7s"></a>尽此诸劫数，<a id="a-7t"></a>以回向佛道，<a id="a-7u"></a>若复持禁戒，<a id="a-7v"></a>清净无缺漏，<a id="a-7w"></a>求于无上道，<a id="a-7x"></a>诸佛之所叹，<a id="a-7y"></a>若复行忍辱，<a id="a-7z"></a>住于调柔地，<a id="a-80"></a>设众恶来加，<a id="a-81"></a>其心不倾动，<a id="a-82"></a>诸有得法者，<a id="a-83"></a>怀于增上慢，<a id="a-84"></a>为此所轻恼，<a id="a-85"></a>如是亦能忍，<a id="a-86"></a>若复勤精进，<a id="a-87"></a>志念常坚固，<a id="a-88"></a>于无量亿劫，<a id="a-89"></a>一心不懈怠，<a id="a-8A"></a>又于无数劫，<a id="a-8B"></a>住于空闲处，<a id="a-8C"></a>若坐若经行，<a id="a-8D"></a>除睡常摄心，<a id="a-8E"></a>以是因缘故，<a id="a-8F"></a>能生诸禅定，<a id="a-8G"></a>八十亿万劫，<a id="a-8H"></a>安住心不乱，<a id="a-8I"></a>持此一心福，<a id="a-8J"></a>愿求无上道，<a id="a-8K"></a>我得一切智，<a id="a-8L"></a>尽诸禅定际，<a id="a-8M"></a>是人于百千，<a id="a-8N"></a>万亿劫数中，<a id="a-8O"></a>行此诸功德，<a id="a-8P"></a>如上之所说，<a id="a-8Q"></a>有善男女等，<a id="a-8R"></a>闻我说寿命，<a id="a-8S"></a>乃至一念信，<a id="a-8T"></a>其福过于彼，<a id="a-8U"></a>若人悉无有，<a id="a-8V"></a>一切诸疑悔，<a id="a-8W"></a>深心须臾信，<a id="a-8X"></a>其福为如此，<a id="a-8Y"></a>其有诸菩萨，<a id="a-8Z"></a>无量劫行道，<a id="a-8a"></a>闻我说寿命，<a id="a-8b"></a>是则能信受，<a id="a-8c"></a>如是诸人等，<a id="a-8d"></a>顶受此经典，<a id="a-8e"></a>愿我于未来，<a id="a-8f"></a>长寿度众生，<a id="a-8g"></a>如今日世尊，<a id="a-8h"></a>诸释中之王，<a id="a-8i"></a>道场师子吼，<a id="a-8j"></a>说法无所畏，<a id="a-8k"></a>我等未来世，<a id="a-8l"></a>一切所尊敬，<a id="a-8m"></a>坐于道场时，<a id="a-8n"></a>说寿亦如是，<a id="a-8o"></a>若有深心者，<a id="a-8p"></a>清净而质直，<a id="a-8q"></a>多闻能总持，<a id="a-8r"></a>随义解佛语，<a id="a-8s"></a>如是之人等，<a id="a-8t"></a>于此无有疑。</p>
  <p id="a8u">又阿逸多！<a id="a-8v"></a>若有闻佛寿命长远解其言趣，<a id="a-8w"></a>是人所得功德无有限量，<a id="a-8x"></a>能起如来无上之慧，<a id="a-8y"></a>何况广闻是经若教人闻，<a id="a-8z"></a>若自持若教人持，<a id="a-90"></a>若自书若教人书，<a id="a-91"></a>若以华香璎珞幢幡缯盖香油稣灯供养经卷，<a id="a-92"></a>是人功德无量无边，<a id="a-93"></a>能生一切种智。<a id="a-94"></a>阿逸多！<a id="a-95"></a>若善男子善女人，<a id="a-96"></a>闻我说寿命长远，<a id="a-97"></a>深心信解，<a id="a-98"></a>则为见佛常在耆阇崛山共大菩萨诸声闻众围绕说法。<a id="a-99"></a>又见此娑婆世界，<a id="a-9A"></a>其地琉璃坦然平正，<a id="a-9B"></a>阎浮檀金以界八道，<a id="a-9C"></a>宝树行列，<a id="a-9D"></a>诸台楼观皆悉宝成，<a id="a-9E"></a>其菩萨众咸处其中，<a id="a-9F"></a>若有能如是观者，<a id="a-9G"></a>当知是为深信解相。<a id="a-9H"></a>又复如来灭后，<a id="a-9I"></a>若闻是经，<a id="a-9J"></a>而不毁呰起随喜心，<a id="a-9K"></a>当知已为深信解相，<a id="a-9L"></a>何况读诵受持之者，<a id="a-9M"></a>斯人则为顶戴如来。<a id="a-9N"></a>阿逸多！<a id="a-9O"></a>是善男子善女人，<a id="a-9P"></a>不须为我复起塔寺及作僧坊以四事供养众僧，<a id="a-9Q"></a>所以者何？<a id="a-9R"></a>是善男子善女人，<a id="a-9S"></a>受持读诵是经典者，<a id="a-9T"></a>为已起塔造立僧坊供养众僧，<a id="a-9U"></a>则为以佛舍利起七宝塔，<a id="a-9V"></a>高广渐小至于梵天，<a id="a-9W"></a>悬诸幡盖及众宝铃，<a id="a-9X"></a>华香璎珞末香涂香烧香，<a id="a-9Y"></a>众鼓伎乐箫笛箜篌，<a id="a-9Z"></a>种种舞戏，<a id="a-9a"></a>以妙音声歌呗赞诵，<a id="a-9b"></a>则为已于无量千万亿劫作是供养已。<a id="a-9c"></a>阿逸多！<a id="a-9d"></a>若我灭后，<a id="a-9e"></a>闻是经典有能受持，<a id="a-9f"></a>若自书若教人书，<a id="a-9g"></a>则为起立僧坊，<a id="a-9h"></a>以赤栴檀作诸殿堂，<a id="a-9i"></a>三十有二，<a id="a-9j"></a>高八多罗树，<a id="a-9k"></a>高广严好，<a id="a-9l"></a>百千比丘于其中止，<a id="a-9m"></a>园林浴池经行禅窟，<a id="a-9n"></a>衣服饮食床褥汤药，<a id="a-9o"></a>一切乐具充满其中，<a id="a-9p"></a>如是僧坊堂阁若干百千万亿其数无量，<a id="a-9q"></a>以此现前供养于我及比丘僧，<a id="a-9r"></a>是故我说，<a id="a-9s"></a>如来灭后，<a id="a-9t"></a>若有受持读诵为他人说，<a id="a-9u"></a>若自书若教人书，<a id="a-9v"></a>供养经卷，<a id="a-9w"></a>不须</p>
  <p id="a9x">复起塔寺及造僧坊供养众僧，<a id="a-9y"></a>况复有人能持是经，<a id="a-9z"></a>兼行布施持戒忍辱精进一心智慧，<a id="a-A0"></a>其德最胜无量无边，<a id="a-A1"></a>譬如虚空东西南北四维上下无量无边，<a id="a-A2"></a>是人功德亦复如是无量无边，<a id="a-A3"></a>疾至一切种智。<a id="a-A4"></a>若人读诵受持是经为他人说，<a id="a-A5"></a>若自书若教人书，<a id="a-A6"></a>复能起塔及造僧坊，<a id="a-A7"></a>供养赞叹声闻众僧，<a id="a-A8"></a>亦以百千万亿赞叹之法，<a id="a-A9"></a>赞叹菩萨功德。<a id="a-AA"></a>又为他人种种因缘，<a id="a-AB"></a>随义解说此法华经，<a id="a-AC"></a>复能清净持戒，<a id="a-AD"></a>与柔和者而共同止，<a id="a-AE"></a>忍辱无瞋志念坚固，<a id="a-AF"></a>常贵坐禅得诸深定，<a id="a-AG"></a>精进勇猛摄诸善法，<a id="a-AH"></a>利根智慧善答问难。<a id="a-AI"></a>阿逸多！<a id="a-AJ"></a>若我灭后，<a id="a-AK"></a>诸善男子善女人，<a id="a-AL"></a>受持读诵是经典者，<a id="a-AM"></a>复有如是诸善功德，<a id="a-AN"></a>当知是人已趣道场，<a id="a-AO"></a>近阿耨多罗三藐三菩提，<a id="a-AP"></a>坐道树下。<a id="a-AQ"></a>阿逸多！<a id="a-AR"></a>是善男子若坐若立若经行处，<a id="a-AS"></a>是中便应起塔，<a id="a-AT"></a>一切天人皆应供养，<a id="a-AU"></a>如佛之塔。<a id="a-AV"></a>尔时世尊，<a id="a-AW"></a>欲重宣此义，<a id="a-AX"></a>而说偈言：<a id="a-AY"></a>若我灭度后，<a id="a-AZ"></a>能奉持此经，<a id="a-Aa"></a>斯人福无量，<a id="a-Ab"></a>如上之所说，<a id="a-Ac"></a>是则为具足，<a id="a-Ad"></a>一切诸供养，<a id="a-Ae"></a>以舍利起塔，<a id="a-Af"></a>七宝而庄严，<a id="a-Ag"></a>表刹甚高广，<a id="a-Ah"></a>渐小至梵天，<a id="a-Ai"></a>宝铃千万亿，<a id="a-Aj"></a>风动出妙声，<a id="a-Ak"></a>又于无量劫，<a id="a-Al"></a>而供养此塔，<a id="a-Am"></a>华香诸璎珞，<a id="a-An"></a>天衣众伎乐，<a id="a-Ao"></a>然香油稣灯，<a id="a-Ap"></a>周匝常照明，<a id="a-Aq"></a>恶世法末时，<a id="a-Ar"></a>能持是经者，<a id="a-As"></a>则为已如上，<a id="a-At"></a>具足诸供养，<a id="a-Au"></a>若能持此经，<a id="a-Av"></a>则如佛现在，<a id="a-Aw"></a>以牛头栴檀，<a id="a-Ax"></a>起僧坊供养，<a id="a-Ay"></a>堂有三十二，<a id="a-Az"></a>高八多罗树，<a id="a-B0"></a>上馔妙衣服，<a id="a-B1"></a>床卧皆具足，<a id="a-B2"></a>百千众住处，<a id="a-B3"></a>园林诸流池，<a id="a-B4"></a>经行及禅窟，<a id="a-B5"></a>种种皆严好，<a id="a-B6"></a>若有信解心，<a id="a-B7"></a>受持读诵书，<a id="a-B8"></a>若复教人书，<a id="a-B9"></a>及供养经卷，<a id="a-BA"></a>散华香末香，<a id="a-BB"></a>以须曼瞻卜，<a id="a-BC"></a>阿提目多伽，<a id="a-BD"></a>薰油常然之，<a id="a-BE"></a>如是供养者，<a id="a-BF"></a>得无量功德，<a id="a-BG"></a>如虚空无边，<a id="a-BH"></a>其福亦如是，<a id="a-BI"></a>况复持此经，<a id="a-BJ"></a>兼布施持戒，<a id="a-BK"></a>忍辱乐禅定，<a id="a-BL"></a>不瞋不恶口，<a id="a-BM"></a>恭敬于塔庙，<a id="a-BN"></a>谦下诸比丘，<a id="a-BO"></a>远离自高心，<a id="a-BP"></a>常思惟智慧，<a id="a-BQ"></a>有问难不瞋，<a id="a-BR"></a>随顺为解说，<a id="a-BS"></a>若能行是行，<a id="a-BT"></a>功德不可量，<a id="a-BU"></a>若见此法师，<a id="a-BV"></a>成就如是德，<a id="a-BW"></a>应以天华散，<a id="a-BX"></a>天衣覆其身，<a id="a-BY"></a>头面接足礼，<a id="a-BZ"></a>生心如佛想，<a id="a-Ba"></a>又应作是念，<a id="a-Bb"></a>不久诣道树，<a id="a-Bc"></a>得无漏无为，<a id="a-Bd"></a>广利诸人天，<a id="a-Be"></a>其所住止处，<a id="a-Bf"></a>经行若坐卧，<a id="a-Bg"></a>乃至说一偈，<a id="a-Bh"></a>是中应起塔，<a id="a-Bi"></a>庄严令妙好，<a id="a-Bj"></a>种种以供养，<a id="a-Bk"></a>佛子住此地，<a id="a-Bl"></a>则是佛受用，<a id="a-Bm"></a>常在于其中，<a id="a-Bn"></a>经行及坐卧。</p>
  <p data-pb></p>
  <h2 id="aBo">随喜功德品第十七</h2>
  <p id="aBp">尔时弥勒菩萨摩诃萨白佛言：<a id="a-Bq"></a>世尊，<a id="a-Br"></a>若有善男子善女人，<a id="a-Bs"></a>闻是法华经随喜者，<a id="a-Bt"></a>得几所福？<a id="a-Bu"></a>而说偈言：<a id="a-Bv"></a>世尊灭度后，<a id="a-Bw"></a>其有闻是经，<a id="a-Bx"></a>若能随喜者，<a id="a-By"></a>为得几所福？</p>
  <p id="aBz">尔时佛告弥勒菩萨摩诃萨，<a id="a-C0"></a>阿逸多！<a id="a-C1"></a>如来灭后，<a id="a-C2"></a>若比丘比丘尼优婆塞优婆夷，<a id="a-C3"></a>及余智者，<a id="a-C4"></a>若长若幼，<a id="a-C5"></a>闻是经随喜已，<a id="a-C6"></a>从法会出至于余处，<a id="a-C7"></a>若在僧坊若空闲地，<a id="a-C8"></a>若城邑巷陌聚落田里，<a id="a-C9"></a>如其所闻，<a id="a-CA"></a>为父母宗亲善友知识，<a id="a-CB"></a>随力演说，<a id="a-CC"></a>是诸人等闻已随喜，<a id="a-CD"></a>复行转教，<a id="a-CE"></a>余人闻已亦随喜转教，<a id="a-CF"></a>如是展转至第五十，<a id="a-CG"></a>阿逸多！<a id="a-CH"></a>其第五十善男子善女人随喜功德，<a id="a-CI"></a>我今说之，<a id="a-CJ"></a>汝当善听，<a id="a-CK"></a>若四百万亿阿僧祇世界，<a id="a-CL"></a>六趣四生众生，<a id="a-CM"></a>卵生胎生湿生化生，<a id="a-CN"></a>若有形无形，<a id="a-CO"></a>有想无想，<a id="a-CP"></a>非有想非无想，<a id="a-CQ"></a>无足二足四足多足，<a id="a-CR"></a>如是等在众生数者，<a id="a-CS"></a>有人求福，<a id="a-CT"></a>随其所欲娱乐之具皆给与之。<a id="a-CU"></a>一一众生，<a id="a-CV"></a>与满阎浮提金银琉璃车磲马瑙珊瑚虎珀诸妙珍宝，<a id="a-CW"></a>及象马车乘七宝所成宫殿楼阁等，<a id="a-CX"></a>是大施主如是布施，<a id="a-CY"></a>满八十年已，<a id="a-CZ"></a>而作是念，<a id="a-Ca"></a>我已施众生娱乐之具，<a id="a-Cb"></a>随意所欲，<a id="a-Cc"></a>然此众生皆已衰老，<a id="a-Cd"></a>年过八十发白面皱，<a id="a-Ce"></a>将死不久，<a id="a-Cf"></a>我当以佛法而训导之，<a id="a-Cg"></a>即集此众生，<a id="a-Ch"></a>宣布法</p>
  <p id="aCi">化示教利喜，<a id="a-Cj"></a>一时皆得须陀洹道斯陀含道阿那含道阿罗汉道，<a id="a-Ck"></a>尽诸有漏，<a id="a-Cl"></a>于深禅定皆得自在，<a id="a-Cm"></a>具八解脱，<a id="a-Cn"></a>于汝意云何？<a id="a-Co"></a>是大施主所得功德，<a id="a-Cp"></a>宁为多不？<a id="a-Cq"></a>弥勒白佛言，<a id="a-Cr"></a>世尊，<a id="a-Cs"></a>是人功德甚多无量无边，<a id="a-Ct"></a>若是施主，<a id="a-Cu"></a>但施众生一切乐具，<a id="a-Cv"></a>功德无量，<a id="a-Cw"></a>何况令得阿罗汉果。<a id="a-Cx"></a>佛告弥勒，<a id="a-Cy"></a>我今分明语汝，<a id="a-Cz"></a>是人以一切乐具，<a id="a-D0"></a>施于四百万亿阿僧祇世界六趣众生。<a id="a-D1"></a>又令得阿罗汉果，<a id="a-D2"></a>所得功德，<a id="a-D3"></a>不如是第五十人闻法华经一偈随喜功德，<a id="a-D4"></a>百分千分百千万亿分，<a id="a-D5"></a>不及其一，<a id="a-D6"></a>乃至算数譬喻所不能知。<a id="a-D7"></a>阿逸多！<a id="a-D8"></a>如是第五十人，<a id="a-D9"></a>展转闻法华经随喜功德，<a id="a-DA"></a>尚无量无边阿僧祇，<a id="a-DB"></a>何况最初于会中闻而随喜者，<a id="a-DC"></a>其福复胜无量无边阿僧祇不可得比。<a id="a-DD"></a>又阿逸多！<a id="a-DE"></a>若人为是经故，<a id="a-DF"></a>往诣僧坊，<a id="a-DG"></a>若坐若立须臾听受，<a id="a-DH"></a>缘是功德转身所生，<a id="a-DI"></a>得好上妙象马车乘珍宝辇舆及乘天宫，<a id="a-DJ"></a>若复有人于讲法处坐，<a id="a-DK"></a>更有人来劝令坐听，<a id="a-DL"></a>若分座令坐，<a id="a-DM"></a>是人功德，<a id="a-DN"></a>转身得帝释坐处，<a id="a-DO"></a>若梵王坐处，<a id="a-DP"></a>若转轮圣王所坐之处。<a id="a-DQ"></a>阿逸多！，<a id="a-DR"></a>若复有人语余人言，<a id="a-DS"></a>有经名法华，<a id="a-DT"></a>可共往听，<a id="a-DU"></a>即受其教乃至须臾间闻，<a id="a-DV"></a>是人功德，<a id="a-DW"></a>转身得与陀罗尼菩萨共生一处，<a id="a-DX"></a>利根智慧，<a id="a-DY"></a>百千万世终不喑哑，<a id="a-DZ"></a>口气不臭舌常无病，<a id="a-Da"></a>口亦无病齿不垢黑，<a id="a-Db"></a>不黄不疏亦不缺落，<a id="a-Dc"></a>不差不曲唇不下垂，<a id="a-Dd"></a>亦不褰缩不粗涩不疮胗，<a id="a-De"></a>亦不缺坏亦不喎斜，<a id="a-Df"></a>不厚不大亦不黧黑，<a id="a-Dg"></a>无诸可恶，<a id="a-Dh"></a>鼻不[月+扁][月+弟]亦不曲戾，<a id="a-Di"></a>面色不黑亦不狭长，<a id="a-Dj"></a>亦不窊曲，<a id="a-Dk"></a>无有一切不可喜相，<a id="a-Dl"></a>唇舌牙齿悉皆严好，<a id="a-Dm"></a>鼻修高直面貌圆满，<a id="a-Dn"></a>眉高而长额广平正，<a id="a-Do"></a>人相具足，<a id="a-Dp"></a>世世所生见佛闻法，<a id="a-Dq"></a>信受教诲，<a id="a-Dr"></a>阿逸多，<a id="a-Ds"></a>汝且观是劝于一人令往听法，<a id="a-Dt"></a>功德如此，<a id="a-Du"></a>何况一心听说读诵，<a id="a-Dv"></a>而于大众为人分别如说修行。<a id="a-Dw"></a>尔时世尊，<a id="a-Dx"></a>欲重宣此义，<a id="a-Dy"></a>而说偈言：<a id="a-Dz"></a>若人于法会，<a id="a-E0"></a>得闻是经典，<a id="a-E1"></a>乃至于一偈，<a id="a-E2"></a>随喜为他说，<a id="a-E3"></a>如是展转教，<a id="a-E4"></a>至于第五十，<a id="a-E5"></a>最后人获福，<a id="a-E6"></a>今当分别之，<a id="a-E7"></a>如有大施主，<a id="a-E8"></a>供给无量众，<a id="a-E9"></a>具满八十岁，<a id="a-EA"></a>随意之所欲，<a id="a-EB"></a>见彼衰老相，<a id="a-EC"></a>发白而面皱，<a id="a-ED"></a>齿疏形枯竭，<a id="a-EE"></a>念其死不久，<a id="a-EF"></a>我今应当教，<a id="a-EG"></a>令得于道果，<a id="a-EH"></a>即为方便说，<a id="a-EI"></a>涅槃真实法，<a id="a-EJ"></a>世皆不牢固，<a id="a-EK"></a>如水沫泡焰，<a id="a-EL"></a>汝等咸应当，<a id="a-EM"></a>疾生厌离心，<a id="a-EN"></a>诸人闻是法，<a id="a-EO"></a>皆得阿罗汉，<a id="a-EP"></a>具足六神通，<a id="a-EQ"></a>三明八解脱，<a id="a-ER"></a>最后第五十，<a id="a-ES"></a>闻一偈随喜，<a id="a-ET"></a>是人福胜彼，<a id="a-EU"></a>不可为譬喻，<a id="a-EV"></a>如是展转闻，<a id="a-EW"></a>其福尚无量，<a id="a-EX"></a>何况于法会，<a id="a-EY"></a>初闻随喜者，<a id="a-EZ"></a>若有劝一人，<a id="a-Ea"></a>将引听法华，<a id="a-Eb"></a>言此经深妙，<a id="a-Ec"></a>千万劫难遇，<a id="a-Ed"></a>即受教往听，<a id="a-Ee"></a>乃至须臾闻，<a id="a-Ef"></a>斯人之福报，<a id="a-Eg"></a>今当分别说，<a id="a-Eh"></a>世世无口患，<a id="a-Ei"></a>齿不疏黄黑，<a id="a-Ej"></a>唇不厚褰缺，<a id="a-Ek"></a>无有可恶相，<a id="a-El"></a>舌不干黑短，<a id="a-Em"></a>鼻高修且直，<a id="a-En"></a>额广而平正，<a id="a-Eo"></a>面目悉端严，<a id="a-Ep"></a>为人所喜见，<a id="a-Eq"></a>口气无臭秽，<a id="a-Er"></a>优钵华之香，<a id="a-Es"></a>常从其口出，<a id="a-Et"></a>若故诣僧坊，<a id="a-Eu"></a>欲听法华经，<a id="a-Ev"></a>须臾闻欢喜，<a id="a-Ew"></a>今当说其福，<a id="a-Ex"></a>后生天人中，<a id="a-Ey"></a>得妙象马车，<a id="a-Ez"></a>珍宝之辇舆，<a id="a-F0"></a>及乘天宫殿，<a id="a-F1"></a>若于讲法处，<a id="a-F2"></a>劝人坐听经，<a id="a-F3"></a>是福因缘得，<a id="a-F4"></a>释梵转轮座，<a id="a-F5"></a>何况一心听，<a id="a-F6"></a>解说其义趣，<a id="a-F7"></a>如说而修行，<a id="a-F8"></a>其福不可限。</p>
  <p data-pb></p>
  <h2 id="aF9">法师功德品第十八</h2>
  <p id="aFA">尔时佛告常精进菩萨摩诃萨，<a id="a-FB"></a>若善男子善女人，<a id="a-FC"></a>受持是法华经，<a id="a-FD"></a>若读若诵若解说若书写，<a id="a-FE"></a>是人当得八百眼功德，<a id="a-FF"></a>千二百耳功德，<a id="a-FG"></a>八百鼻功德，<a id="a-FH"></a>千二百舌功德，<a id="a-FI"></a>八百身功德，<a id="a-FJ"></a>千二百意功德，<a id="a-FK"></a>以是功德庄严六根皆令清净，<a id="a-FL"></a>是善男子善女人，<a id="a-FM"></a>父母所生清净肉眼，<a id="a-FN"></a>见于三千大千世界，<a id="a-FO"></a>内外所有山林河海，<a id="a-FP"></a>下至阿鼻地狱上至有顶，<a id="a-FQ"></a>亦见其中一切众生，<a id="a-FR"></a>及业因缘果报生处，<a id="a-FS"></a>悉见悉知。<a id="a-FT"></a>尔时世尊，<a id="a-FU"></a>欲重宣此义，<a id="a-FV"></a>而说偈言：<a id="a-FW"></a>若于大众中，<a id="a-FX"></a>以无所畏心，<a id="a-FY"></a>说是法华经，<a id="a-FZ"></a>汝听其功德，<a id="a-Fa"></a>是人得八百，<a id="a-Fb"></a>功德殊胜眼，<a id="a-Fc"></a>以是庄严故，<a id="a-Fd"></a>其目甚清净，<a id="a-Fe"></a>父母所生眼，<a id="a-Ff"></a>悉见三千界，</p>
  <p id="aFg">内外弥楼山，<a id="a-Fh"></a>须弥及铁围，<a id="a-Fi"></a>并诸余山林，<a id="a-Fj"></a>大海江河水，<a id="a-Fk"></a>下至阿鼻狱，<a id="a-Fl"></a>上至有顶处，<a id="a-Fm"></a>其中诸众生，<a id="a-Fn"></a>一切皆悉见，<a id="a-Fo"></a>虽未得天眼，<a id="a-Fp"></a>肉眼力如是。</p>
  <p id="aFq">复次常精进，<a id="a-Fr"></a>若善男子善女人，<a id="a-Fs"></a>受持此经，<a id="a-Ft"></a>若读若诵若解说若书写，<a id="a-Fu"></a>得千二百耳功德，<a id="a-Fv"></a>以是清净耳，<a id="a-Fw"></a>闻三千大千世界，<a id="a-Fx"></a>下至阿鼻地狱上至有顶，<a id="a-Fy"></a>其中内外种种所有语言音声，<a id="a-Fz"></a>象声马声牛声车声，<a id="a-G0"></a>啼哭声愁叹声，<a id="a-G1"></a>螺声鼓声钟声铃声，<a id="a-G2"></a>笑声语声，<a id="a-G3"></a>男声女声童子声童女声，<a id="a-G4"></a>法声非法声，<a id="a-G5"></a>苦声乐声，<a id="a-G6"></a>凡夫声圣人声，<a id="a-G7"></a>喜声不喜声天声龙声夜叉声，<a id="a-G8"></a>乾闼婆声阿修罗声，<a id="a-G9"></a>迦楼罗声紧那罗声摩睺罗伽声，<a id="a-GA"></a>火声水声风声地狱声畜生声饿鬼声，<a id="a-GB"></a>比丘声比丘尼声，<a id="a-GC"></a>声闻声辟支佛声，<a id="a-GD"></a>菩萨声佛声，<a id="a-GE"></a>以要言之，<a id="a-GF"></a>三千大千世界中，<a id="a-GG"></a>一切内外所有诸声，<a id="a-GH"></a>虽未得天耳，<a id="a-GI"></a>以父母所生清净常耳，<a id="a-GJ"></a>皆悉闻知。<a id="a-GK"></a>如是分别种种音声，<a id="a-GL"></a>而不坏耳根。<a id="a-GM"></a>尔时世尊，<a id="a-GN"></a>欲重宣此义，<a id="a-GO"></a>而说偈言：<a id="a-GP"></a>父母所生耳，<a id="a-GQ"></a>清净无浊秽，<a id="a-GR"></a>以此常耳闻，<a id="a-GS"></a>三千世界声，<a id="a-GT"></a>象马车牛声，<a id="a-GU"></a>钟铃螺鼓声，<a id="a-GV"></a>琴瑟箜篌声，<a id="a-GW"></a>箫笛之音声，<a id="a-GX"></a>清净好歌声，<a id="a-GY"></a>听之而不著，<a id="a-GZ"></a>无数种人声，<a id="a-Ga"></a>闻悉能解了，<a id="a-Gb"></a>又闻诸天声，<a id="a-Gc"></a>微妙之歌音，<a id="a-Gd"></a>及闻男女声，<a id="a-Ge"></a>童子童女声，<a id="a-Gf"></a>山川险谷中，<a id="a-Gg"></a>迦陵频伽声，<a id="a-Gh"></a>命命等诸鸟，<a id="a-Gi"></a>悉闻其音声，<a id="a-Gj"></a>地狱众苦痛，<a id="a-Gk"></a>种种楚毒声，<a id="a-Gl"></a>饿鬼饥渴逼，<a id="a-Gm"></a>求索饮食声，<a id="a-Gn"></a>诸阿修罗等，<a id="a-Go"></a>居在大海边，<a id="a-Gp"></a>自共言语时，<a id="a-Gq"></a>出于大音声，<a id="a-Gr"></a>如是说法者，<a id="a-Gs"></a>安住于此间，<a id="a-Gt"></a>遥闻是众声，<a id="a-Gu"></a>而不坏耳根，<a id="a-Gv"></a>十方世界中，<a id="a-Gw"></a>禽兽鸣相呼，<a id="a-Gx"></a>其说法之人，<a id="a-Gy"></a>于此悉闻之，<a id="a-Gz"></a>其诸梵天上，<a id="a-H0"></a>光音及遍净，<a id="a-H1"></a>乃至有顶天，<a id="a-H2"></a>言语之音声，<a id="a-H3"></a>法师住于此，<a id="a-H4"></a>悉皆得闻之，<a id="a-H5"></a>一切比丘众，<a id="a-H6"></a>及诸比丘尼，<a id="a-H7"></a>若读诵经典，<a id="a-H8"></a>若为他人说，<a id="a-H9"></a>法师住于此，<a id="a-HA"></a>悉皆得闻之，<a id="a-HB"></a>复有诸菩萨，<a id="a-HC"></a>读诵于经法，<a id="a-HD"></a>若为他人说，<a id="a-HE"></a>撰集解其义，<a id="a-HF"></a>如是诸音声，<a id="a-HG"></a>悉皆得闻之，<a id="a-HH"></a>诸佛大圣尊，<a id="a-HI"></a>教化众生者，<a id="a-HJ"></a>于诸大会中，<a id="a-HK"></a>演说微妙法，<a id="a-HL"></a>持此法华者，<a id="a-HM"></a>悉皆得闻之，<a id="a-HN"></a>三千大千界，<a id="a-HO"></a>内外诸音声，<a id="a-HP"></a>下至阿鼻狱，<a id="a-HQ"></a>上至有顶天，<a id="a-HR"></a>皆闻其音声，<a id="a-HS"></a>而不坏耳根，<a id="a-HT"></a>其耳聪利故，<a id="a-HU"></a>悉能分别知，<a id="a-HV"></a>持是法华者，<a id="a-HW"></a>虽未得天耳，<a id="a-HX"></a>但用所生耳，<a id="a-HY"></a>功德已如是。</p>
  <p id="aHZ">复次常精进，<a id="a-Ha"></a>若善男子善女人，<a id="a-Hb"></a>受持是经，<a id="a-Hc"></a>若读若诵若解说若书写，<a id="a-Hd"></a>成就八百鼻功德，<a id="a-He"></a>以是清净鼻根，<a id="a-Hf"></a>闻于三千大千世界，<a id="a-Hg"></a>上下内外种种诸香，<a id="a-Hh"></a>须曼那华香，<a id="a-Hi"></a>阇提华香，<a id="a-Hj"></a>末利华香，<a id="a-Hk"></a>瞻卜华香，<a id="a-Hl"></a>波罗罗华香，<a id="a-Hm"></a>赤莲华香，<a id="a-Hn"></a>青莲华香，<a id="a-Ho"></a>白莲华香，<a id="a-Hp"></a>华树香果树香，<a id="a-Hq"></a>栴檀香沉水香，<a id="a-Hr"></a>多摩罗跋香，<a id="a-Hs"></a>多伽罗香，<a id="a-Ht"></a>及千万种和香，<a id="a-Hu"></a>若末若丸若涂香，<a id="a-Hv"></a>持是经者于此间住，<a id="a-Hw"></a>悉能分别。<a id="a-Hx"></a>又复别知众生之香，<a id="a-Hy"></a>象香马香牛羊等香，<a id="a-Hz"></a>男香女香童子香童女香，<a id="a-I0"></a>及草木丛林香，<a id="a-I1"></a>若近若远所有诸香，<a id="a-I2"></a>悉皆得闻分别不错，<a id="a-I3"></a>持是经者，<a id="a-I4"></a>虽住于此，<a id="a-I5"></a>亦闻天上诸天之香，<a id="a-I6"></a>波利质多罗拘鞞陀罗树香，<a id="a-I7"></a>及曼陀罗华香，<a id="a-I8"></a>摩诃曼陀罗华香，<a id="a-I9"></a>曼殊沙华香，<a id="a-IA"></a>摩诃曼殊沙华香，<a id="a-IB"></a>栴檀沉水种种末香，<a id="a-IC"></a>诸杂华香，<a id="a-ID"></a>如是等天香，<a id="a-IE"></a>和合所出之香，<a id="a-IF"></a>无不闻知。<a id="a-IG"></a>又闻诸天身香，<a id="a-IH"></a>释提桓因在胜殿上，<a id="a-II"></a>五欲娱乐嬉戏时香，<a id="a-IJ"></a>若在妙法堂上，<a id="a-IK"></a>为忉利诸天说法时香，<a id="a-IL"></a>若于诸园游戏时香，<a id="a-IM"></a>及余天等男女身香，<a id="a-IN"></a>皆悉遥闻，<a id="a-IO"></a>如是展转，<a id="a-IP"></a>乃至梵天，<a id="a-IQ"></a>上至有顶，<a id="a-IR"></a>诸天身香，<a id="a-IS"></a>亦皆闻之。<a id="a-IT"></a>并闻诸天所烧之香，<a id="a-IU"></a>及声闻香辟支佛香，<a id="a-IV"></a>菩萨香诸佛身香，<a id="a-IW"></a>亦皆遥闻知其所在，<a id="a-IX"></a>虽闻此香，<a id="a-IY"></a>然于鼻根不坏不错，<a id="a-IZ"></a>若欲分别为他人说，<a id="a-Ia"></a>忆念不谬。<a id="a-Ib"></a>尔时世尊，<a id="a-Ic"></a>欲重宣此义，<a id="a-Id"></a>而说偈言：<a id="a-Ie"></a>是人鼻清净，<a id="a-If"></a>于此世界中，<a id="a-Ig"></a>若香若臭物，<a id="a-Ih"></a>种种悉闻知，<a id="a-Ii"></a>须曼那阇提，<a id="a-Ij"></a>多摩罗栴檀，<a id="a-Ik"></a>沉水及桂香，<a id="a-Il"></a>种种华果香，<a id="a-Im"></a>及知众生香，<a id="a-In"></a>男子女人香，<a id="a-Io"></a>说法者远住，<a id="a-Ip"></a>闻香知所在，</p>
  <p id="aIq">大势转轮王，<a id="a-Ir"></a>小转轮及子，<a id="a-Is"></a>群臣诸宫人，<a id="a-It"></a>闻香知所在，<a id="a-Iu"></a>身所著珍宝，<a id="a-Iv"></a>及地中宝藏，<a id="a-Iw"></a>转轮王宝女，<a id="a-Ix"></a>闻香知所在，<a id="a-Iy"></a>诸人严身具，<a id="a-Iz"></a>衣服及璎珞，<a id="a-J0"></a>种种所涂香，<a id="a-J1"></a>闻则知其身，<a id="a-J2"></a>诸天若行坐，<a id="a-J3"></a>游戏及神变，<a id="a-J4"></a>持是法华者，<a id="a-J5"></a>闻香悉能知，<a id="a-J6"></a>诸树华果实，<a id="a-J7"></a>及稣油香气，<a id="a-J8"></a>持经者住此，<a id="a-J9"></a>悉知其所在，<a id="a-JA"></a>诸山深险处，<a id="a-JB"></a>栴檀树华敷，<a id="a-JC"></a>众生在中者，<a id="a-JD"></a>闻香悉能知，<a id="a-JE"></a>铁围山大海，<a id="a-JF"></a>地中诸众生，<a id="a-JG"></a>持经者闻香，<a id="a-JH"></a>悉知其所在，<a id="a-JI"></a>阿修罗男女，<a id="a-JJ"></a>及其诸眷属，<a id="a-JK"></a>斗诤游戏时，<a id="a-JL"></a>闻香皆能知，<a id="a-JM"></a>旷野险隘处，<a id="a-JN"></a>师子象虎狼，<a id="a-JO"></a>野牛水牛等，<a id="a-JP"></a>闻香知所在，<a id="a-JQ"></a>若有怀妊者，<a id="a-JR"></a>未辨其男女，<a id="a-JS"></a>无根及非人，<a id="a-JT"></a>闻香悉能知，<a id="a-JU"></a>以闻香力故，<a id="a-JV"></a>知其初怀妊，<a id="a-JW"></a>成就不成就，<a id="a-JX"></a>安乐产福子，<a id="a-JY"></a>以闻香力故，<a id="a-JZ"></a>知男女所念，<a id="a-Ja"></a>染欲痴恚心，<a id="a-Jb"></a>亦知修善者，<a id="a-Jc"></a>地中众伏藏，<a id="a-Jd"></a>金银诸珍宝，<a id="a-Je"></a>铜器之所盛，<a id="a-Jf"></a>闻香悉能知，<a id="a-Jg"></a>种种诸璎珞，<a id="a-Jh"></a>无能识其价，<a id="a-Ji"></a>闻香知贵贱，<a id="a-Jj"></a>出处及所在，<a id="a-Jk"></a>天上诸华等，<a id="a-Jl"></a>曼陀曼殊沙，<a id="a-Jm"></a>波利质多树，<a id="a-Jn"></a>闻香悉能知，<a id="a-Jo"></a>天上诸宫殿，<a id="a-Jp"></a>上中下差别，<a id="a-Jq"></a>众宝华庄严，<a id="a-Jr"></a>闻香悉能知，<a id="a-Js"></a>天园林胜殿，<a id="a-Jt"></a>诸观妙法堂，<a id="a-Ju"></a>在中而娱乐，<a id="a-Jv"></a>闻香悉能知，<a id="a-Jw"></a>诸天若听法，<a id="a-Jx"></a>或受五欲时，<a id="a-Jy"></a>来往行坐卧，<a id="a-Jz"></a>闻香悉能知，<a id="a-K0"></a>天女所著衣，<a id="a-K1"></a>好华香庄严，<a id="a-K2"></a>周旋游戏时，<a id="a-K3"></a>闻香悉能知，<a id="a-K4"></a>如是展转上，<a id="a-K5"></a>乃至于梵天，<a id="a-K6"></a>入禅出禅者，<a id="a-K7"></a>闻香悉能知，<a id="a-K8"></a>光音遍净天，<a id="a-K9"></a>乃至于有顶，<a id="a-KA"></a>初生及退没，<a id="a-KB"></a>闻香悉能知，<a id="a-KC"></a>诸比丘众等，<a id="a-KD"></a>于法常精进，<a id="a-KE"></a>若坐若经行，<a id="a-KF"></a>及读诵经法，<a id="a-KG"></a>或在林树下，<a id="a-KH"></a>专精而坐禅，<a id="a-KI"></a>持经者闻香，<a id="a-KJ"></a>悉知其所在，<a id="a-KK"></a>菩萨志坚固，<a id="a-KL"></a>坐禅若读经，<a id="a-KM"></a>或为人说法，<a id="a-KN"></a>闻香悉能知，<a id="a-KO"></a>在在方世尊，<a id="a-KP"></a>一切所恭敬，<a id="a-KQ"></a>愍众而说法，<a id="a-KR"></a>闻香悉能知，<a id="a-KS"></a>众生在佛前，<a id="a-KT"></a>闻经皆欢喜，<a id="a-KU"></a>如法而修行，<a id="a-KV"></a>闻香悉能知，<a id="a-KW"></a>虽未得菩萨，<a id="a-KX"></a>无漏法生鼻，<a id="a-KY"></a>而是持经者，<a id="a-KZ"></a>先得此鼻相。</p>
  <p id="aKa">复次常精进，<a id="a-Kb"></a>若善男子善女人，<a id="a-Kc"></a>受持是经，<a id="a-Kd"></a>若读若诵若解说若书写，<a id="a-Ke"></a>得千二百舌功德，<a id="a-Kf"></a>若好若丑若美不美，<a id="a-Kg"></a>及诸苦涩物，<a id="a-Kh"></a>在其舌根，<a id="a-Ki"></a>皆变成上味，<a id="a-Kj"></a>如天甘露，<a id="a-Kk"></a>无不美者，<a id="a-Kl"></a>若以舌根，<a id="a-Km"></a>于大众中有所演说，<a id="a-Kn"></a>出深妙声能入其心，<a id="a-Ko"></a>皆令欢喜快乐，<a id="a-Kp"></a>又诸天子天女释梵诸天，<a id="a-Kq"></a>闻是深妙音声，<a id="a-Kr"></a>有所演说言论次第，<a id="a-Ks"></a>皆悉来听，<a id="a-Kt"></a>及诸龙龙女，<a id="a-Ku"></a>夜叉夜叉女，<a id="a-Kv"></a>乾闼婆乾闼婆女，<a id="a-Kw"></a>阿修罗阿修罗女，<a id="a-Kx"></a>迦楼罗迦楼罗女，<a id="a-Ky"></a>紧那罗紧那罗女，<a id="a-Kz"></a>摩睺罗伽摩睺罗伽女，<a id="a-L0"></a>为听法故，<a id="a-L1"></a>皆来亲近恭敬供养，<a id="a-L2"></a>及比丘比丘尼优婆塞优婆夷，<a id="a-L3"></a>国王王子群臣眷属，<a id="a-L4"></a>小转轮王大转轮王，<a id="a-L5"></a>七宝千子内外眷属，<a id="a-L6"></a>乘其宫殿俱来听法，<a id="a-L7"></a>以是菩萨善说法故，<a id="a-L8"></a>婆罗门居士国内人民，<a id="a-L9"></a>尽其形寿随侍供养。<a id="a-LA"></a>又诸声闻辟支佛菩萨诸佛，<a id="a-LB"></a>常乐见之，<a id="a-LC"></a>是人所在方面，<a id="a-LD"></a>诸佛皆向其处说法，<a id="a-LE"></a>悉能受持一切佛法。<a id="a-LF"></a>又能出于深妙法音，<a id="a-LG"></a>尔时世尊，<a id="a-LH"></a>欲重宣此义，<a id="a-LI"></a>而说偈言：<a id="a-LJ"></a>是人舌根净，<a id="a-LK"></a>终不受恶味，<a id="a-LL"></a>其有所食啖，<a id="a-LM"></a>悉皆成甘露，<a id="a-LN"></a>以深净妙声，<a id="a-LO"></a>于大众说法，<a id="a-LP"></a>以诸因缘喻，<a id="a-LQ"></a>引导众生心，<a id="a-LR"></a>闻者皆欢喜，<a id="a-LS"></a>设诸上供养，<a id="a-LT"></a>诸天龙夜叉，<a id="a-LU"></a>及阿修罗等，<a id="a-LV"></a>皆以恭敬心，<a id="a-LW"></a>而共来听法，<a id="a-LX"></a>是说法之人，<a id="a-LY"></a>若欲以妙音，<a id="a-LZ"></a>遍满三千界，<a id="a-La"></a>随意即能至，<a id="a-Lb"></a>大小转轮王，<a id="a-Lc"></a>及千子眷属，<a id="a-Ld"></a>合掌恭敬心，<a id="a-Le"></a>常来听受法，<a id="a-Lf"></a>诸天龙夜叉，<a id="a-Lg"></a>罗刹毗舍阇，<a id="a-Lh"></a>亦以欢喜心，<a id="a-Li"></a>常乐来供养，<a id="a-Lj"></a>梵天王魔王，<a id="a-Lk"></a>自在大自在，</p>
  <p id="aLl">如是诸天众，<a id="a-Lm"></a>常来至其所，<a id="a-Ln"></a>诸佛及弟子，<a id="a-Lo"></a>闻其说法音，<a id="a-Lp"></a>常念而守护，<a id="a-Lq"></a>或时为现身。</p>
  <p id="aLr">复次常精进，<a id="a-Ls"></a>若善男子善女人，<a id="a-Lt"></a>受持是经，<a id="a-Lu"></a>若读若诵若解说若书写，<a id="a-Lv"></a>得八百身功德，<a id="a-Lw"></a>得清净身，<a id="a-Lx"></a>如净琉璃，<a id="a-Ly"></a>众生喜见其身净故，<a id="a-Lz"></a>三千大千世界众生，<a id="a-M0"></a>生时死时上下好丑，<a id="a-M1"></a>生善处恶处，<a id="a-M2"></a>悉于中现，<a id="a-M3"></a>及铁围山大铁围山，<a id="a-M4"></a>弥楼山摩诃弥楼山等诸山，<a id="a-M5"></a>及其中众生悉于中现，<a id="a-M6"></a>下至阿鼻地狱上至有顶，<a id="a-M7"></a>所有及众生，<a id="a-M8"></a>悉于中现，<a id="a-M9"></a>若声闻辟支佛菩萨诸佛说法，<a id="a-MA"></a>皆于身中现其色像。<a id="a-MB"></a>尔时世尊，<a id="a-MC"></a>欲重宣此义，<a id="a-MD"></a>而说偈言：<a id="a-ME"></a>若持法华者，<a id="a-MF"></a>其身甚清净，<a id="a-MG"></a>如彼净琉璃，<a id="a-MH"></a>众生皆喜见，<a id="a-MI"></a>又如净明镜，<a id="a-MJ"></a>悉见诸色像，<a id="a-MK"></a>菩萨于净身，<a id="a-ML"></a>皆见世所有，<a id="a-MM"></a>唯独自明了，<a id="a-MN"></a>余人所不见，<a id="a-MO"></a>三千世界中，<a id="a-MP"></a>一切诸群萌，<a id="a-MQ"></a>天人阿修罗，<a id="a-MR"></a>地狱鬼畜生，<a id="a-MS"></a>如是诸色像，<a id="a-MT"></a>皆于身中现，<a id="a-MU"></a>诸天等宫殿，<a id="a-MV"></a>乃至于有顶，<a id="a-MW"></a>铁围及弥楼，<a id="a-MX"></a>摩诃弥楼山，<a id="a-MY"></a>诸大海水等，<a id="a-MZ"></a>皆于身中现，<a id="a-Ma"></a>诸佛及声闻，<a id="a-Mb"></a>佛子菩萨等，<a id="a-Mc"></a>若独若在众，<a id="a-Md"></a>说法悉皆现，<a id="a-Me"></a>虽未得无漏，<a id="a-Mf"></a>法性之妙身，<a id="a-Mg"></a>以清净常体，<a id="a-Mh"></a>一切于中现，</p>
  <p id="aMi">复次常精进，<a id="a-Mj"></a>若善男子善女人，<a id="a-Mk"></a>如来灭后受持是经，<a id="a-Ml"></a>若读若诵若解说若书写，<a id="a-Mm"></a>得千二百意功德，<a id="a-Mn"></a>以是清净意根，<a id="a-Mo"></a>乃至闻一偈一句，<a id="a-Mp"></a>通达无量无边之义，<a id="a-Mq"></a>解是义已，<a id="a-Mr"></a>能演说一句一偈，<a id="a-Ms"></a>至于一月四月，<a id="a-Mt"></a>乃至一岁，<a id="a-Mu"></a>诸所说法随其义趣，<a id="a-Mv"></a>皆与实相不相违背，<a id="a-Mw"></a>若说俗间经书治世语言资生业等，<a id="a-Mx"></a>皆顺正法，<a id="a-My"></a>三千大千世界六趣众生，<a id="a-Mz"></a>心之所行心所动作心所戏论，<a id="a-N0"></a>皆悉知之。<a id="a-N1"></a>虽未得无漏智慧，<a id="a-N2"></a>而其意根清净如此，<a id="a-N3"></a>是人有所思惟筹量言说，<a id="a-N4"></a>皆是佛法无不真实，<a id="a-N5"></a>亦是先佛经中所说。<a id="a-N6"></a>尔时世尊，<a id="a-N7"></a>欲重宣此义，<a id="a-N8"></a>而说偈言：<a id="a-N9"></a>是人意清净，<a id="a-NA"></a>明利无秽浊，<a id="a-NB"></a>以此妙意根，<a id="a-NC"></a>知上中下法，<a id="a-ND"></a>乃至闻一偈，<a id="a-NE"></a>通达无量义，<a id="a-NF"></a>次第如法说，<a id="a-NG"></a>月四月至岁，<a id="a-NH"></a>是世界内外，<a id="a-NI"></a>一切诸众生，<a id="a-NJ"></a>若天龙及人，<a id="a-NK"></a>夜叉鬼神等，<a id="a-NL"></a>其在六趣中，<a id="a-NM"></a>所念若干种，<a id="a-NN"></a>持法华之报，<a id="a-NO"></a>一时皆悉知，<a id="a-NP"></a>十方无数佛，<a id="a-NQ"></a>百福庄严相，<a id="a-NR"></a>为众生说法，<a id="a-NS"></a>悉闻能受持，<a id="a-NT"></a>思惟无量义，<a id="a-NU"></a>说法亦无量，<a id="a-NV"></a>终始不忘错，<a id="a-NW"></a>以持法华故，<a id="a-NX"></a>悉知诸法相，<a id="a-NY"></a>随义识次第，<a id="a-NZ"></a>达名字语言，<a id="a-Na"></a>如所知演说，<a id="a-Nb"></a>此人有所说，<a id="a-Nc"></a>皆是先佛法，<a id="a-Nd"></a>以演此法故，<a id="a-Ne"></a>于众无所畏，<a id="a-Nf"></a>持法华经者，<a id="a-Ng"></a>意根净若斯，<a id="a-Nh"></a>虽未得无漏，<a id="a-Ni"></a>先有如是相，<a id="a-Nj"></a>是人持此经，<a id="a-Nk"></a>安住希有地，<a id="a-Nl"></a>为一切众生，<a id="a-Nm"></a>欢喜而爱敬，<a id="a-Nn"></a>能以千万种，<a id="a-No"></a>善巧之语言，<a id="a-Np"></a>分别而说法，<a id="a-Nq"></a>持法华经故，</p>
 </body>
</html>