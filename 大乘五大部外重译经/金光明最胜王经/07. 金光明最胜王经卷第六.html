<!doctype html>
<html id="z3IBTdnLQ" data-ver="987">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">金光明最胜王经卷第六</h1>
  <h2 id="a2">四天王护国品第十二</h2>
  <p id="a3">尔时，<a id="a-4"></a>世尊闻四天王恭敬供养《金光明经》，<a id="a-5"></a>及能拥护诸持经者，<a id="a-6"></a>赞言：<a id="a-7"></a>“善哉！<a id="a-8"></a>善哉！<a id="a-9"></a>汝等四王，<a id="a-A"></a>已于过去无量百千万亿佛所，<a id="a-B"></a>恭敬供养，<a id="a-C"></a>尊重赞叹，<a id="a-D"></a>植诸善根，<a id="a-E"></a>修行正法，<a id="a-F"></a>常说正法，<a id="a-G"></a>以法化世。<a id="a-H"></a>汝等长夜于诸众生，<a id="a-I"></a>常思利益，<a id="a-J"></a>起大慈心，<a id="a-K"></a>愿与安乐，<a id="a-L"></a>以是因缘能令汝等现受胜报。<a id="a-M"></a>若有人王，<a id="a-N"></a>恭敬供养此《金光明》最胜经典，<a id="a-O"></a>汝等应当勤加守护令得安隐。<a id="a-P"></a>汝诸四王，<a id="a-Q"></a>及余眷属无量无数百千药叉，<a id="a-R"></a>护是经者，<a id="a-S"></a>即是护持去来现在诸佛正法。<a id="a-T"></a>汝等四王及余天众，<a id="a-U"></a>并诸药叉与阿苏罗，<a id="a-V"></a>共斗战时常得胜利。<a id="a-W"></a>汝等若能护持是经，<a id="a-X"></a>由经力故，<a id="a-Y"></a>能除众苦、<a id="a-Z"></a>怨贼饥馑及诸疾疫。<a id="a-a"></a>是故汝等，<a id="a-b"></a>若见四众受持读诵此经王者，<a id="a-c"></a>亦应勤心共加守护，<a id="a-d"></a>为除衰恼，<a id="a-e"></a>施与安乐。<a id="a-f"></a>”</p>
  <p id="ag">尔时，<a id="a-h"></a>四天王即从座起，<a id="a-i"></a>偏袒右肩，<a id="a-j"></a>右膝著地，<a id="a-k"></a>合掌恭敬，<a id="a-l"></a>白佛言：<a id="a-m"></a>“世尊，<a id="a-n"></a>此《金光明最胜经王》，<a id="a-o"></a>于未来世，<a id="a-p"></a>若有国土、<a id="a-q"></a>城邑聚落、<a id="a-r"></a>山林旷野，<a id="a-s"></a>随所至处流布之时，<a id="a-t"></a>若彼国王于此经典，<a id="a-u"></a>至心听受称叹供养，<a id="a-v"></a>并复供给受持是经，<a id="a-w"></a>四部之众深心拥护令离衰恼；<a id="a-x"></a>以是因缘，<a id="a-y"></a>我护彼王及诸人众，<a id="a-z"></a>皆令安隐远离忧苦，<a id="a-10"></a>增益寿命，<a id="a-11"></a>威德具足。<a id="a-12"></a>世尊，<a id="a-13"></a>若彼国王，<a id="a-14"></a>见于四众受持经者，<a id="a-15"></a>恭敬守护犹如父母，<a id="a-16"></a>一切所须悉皆供给；<a id="a-17"></a>我等四王常为守护，<a id="a-18"></a>令诸有情无不尊敬。<a id="a-19"></a>是故我等并与无量药叉诸神，<a id="a-1A"></a>随此经王所流布处，<a id="a-1B"></a>潜身拥护令无留难，<a id="a-1C"></a>亦当护念听是经人诸国王等，<a id="a-1D"></a>除其衰患，<a id="a-1E"></a>悉令安隐，<a id="a-1F"></a>他方怨贼皆使退散。<a id="a-1G"></a>若有人王听是经时，<a id="a-1H"></a>邻国怨敌兴如是念：<a id="a-1I"></a>‘当具四兵坏彼国土。<a id="a-1J"></a>’世尊，<a id="a-1K"></a>以是经王威神力故，<a id="a-1L"></a>是时邻敌更有异怨而来侵扰，<a id="a-1M"></a>于其境界，<a id="a-1N"></a>多诸灾变疫病流行。<a id="a-1O"></a>时王见已，<a id="a-1P"></a>即严四兵发向彼国欲为讨罚。<a id="a-1Q"></a>我等尔时，<a id="a-1R"></a>当与眷属无量无边药叉诸神，<a id="a-1S"></a>各自隐形为作护助，<a id="a-1T"></a>令彼怨敌自然降伏，<a id="a-1U"></a>尚不敢来至其国界，<a id="a-1V"></a>岂复得有兵戈相罚？<a id="a-1W"></a>”</p>
  <p id="a1X">尔时，<a id="a-1Y"></a>佛告四天王：<a id="a-1Z"></a>“善哉！<a id="a-1a"></a>善哉！<a id="a-1b"></a>汝等四王，<a id="a-1c"></a>乃能拥护如是经典。<a id="a-1d"></a>我于过去百千俱胝那庾多劫，<a id="a-1e"></a>修诸苦行，<a id="a-1f"></a>得阿耨多罗三藐三菩提，<a id="a-1g"></a>证一切智，<a id="a-1h"></a>今说是法。<a id="a-1i"></a>若有人王，<a id="a-1j"></a>受持是经恭敬供养者，<a id="a-1k"></a>为消衰患令其安隐，<a id="a-1l"></a>亦复拥护城邑聚落，<a id="a-1m"></a>乃至怨贼悉令退散，<a id="a-1n"></a>亦令一切赡部洲内所有诸王，<a id="a-1o"></a>永无衰恼斗诤之事。<a id="a-1p"></a>四王当知，<a id="a-1q"></a>此赡部洲八万四千城邑聚落，<a id="a-1r"></a>八万四千诸人王等，<a id="a-1s"></a>各于其国，<a id="a-1t"></a>受诸快乐皆得自在，<a id="a-1u"></a>所有财宝丰足受用不相侵夺，<a id="a-1v"></a>随彼宿因而受其报，<a id="a-1w"></a>不起恶念贪求他国，<a id="a-1x"></a>咸生少欲利乐之心，<a id="a-1y"></a>无有斗战系缚等苦。<a id="a-1z"></a>其土人民自生爱乐，<a id="a-20"></a>上下和穆犹如水乳，<a id="a-21"></a>情相爱重欢喜游戏，<a id="a-22"></a>慈悲谦让增长善根，<a id="a-23"></a>以是因缘，<a id="a-24"></a>此赡部洲安隐丰乐，<a id="a-25"></a>人民炽盛，<a id="a-26"></a>大地沃壤，<a id="a-27"></a>寒暑调和，<a id="a-28"></a>时不乖序，<a id="a-29"></a>日月星宿常度无亏，<a id="a-2A"></a>风雨随时离诸灾横，<a id="a-2B"></a>资产财宝皆悉丰盈，<a id="a-2C"></a>心无悭鄙，<a id="a-2D"></a>常行慧施，<a id="a-2E"></a>具十善业；<a id="a-2F"></a>若人命终，<a id="a-2G"></a>多生天上增益天众。</p>
  <p id="a2H">“大王，<a id="a-2I"></a>若未来世有诸人王听受是经，<a id="a-2J"></a>恭敬供养并受持经，<a id="a-2K"></a>四部之众尊重称赞。<a id="a-2L"></a>复欲安乐饶益汝等，<a id="a-2M"></a>及诸眷属无量百千诸药叉众，<a id="a-2N"></a>是故彼王常当听受是妙经王。<a id="a-2O"></a>由得闻此正法之水，<a id="a-2P"></a>甘露上味，<a id="a-2Q"></a>增益汝等身心势力，<a id="a-2R"></a>精进勇猛，<a id="a-2S"></a>福德威光悉令充满。<a id="a-2T"></a>是诸人王，<a id="a-2U"></a>若能至心听受是经，<a id="a-2V"></a>则为广大希有供养，<a id="a-2W"></a>供养于我释迦牟尼应正等觉。<a id="a-2X"></a>若供养我，<a id="a-2Y"></a>则是供养过去、<a id="a-2Z"></a>未来、<a id="a-2a"></a>现在百千俱胝那庾多佛。<a id="a-2b"></a>若能供养三世诸佛，<a id="a-2c"></a>则得无量不可思议功德之聚。<a id="a-2d"></a>以是因缘，<a id="a-2e"></a>汝等应当拥护彼王、<a id="a-2f"></a>后妃眷属令无衰恼，<a id="a-2g"></a>及宫宅神，<a id="a-2h"></a>常受安乐，<a id="a-2i"></a>功德难思。<a id="a-2j"></a>是诸国土所有人民，<a id="a-2k"></a>亦受种种五欲之乐，<a id="a-2l"></a>一切恶事皆令消殄。<a id="a-2m"></a>”</p>
  <p id="a2n">尔时，<a id="a-2o"></a>四天王白佛言：<a id="a-2p"></a>“世尊，<a id="a-2q"></a>于未来世，<a id="a-2r"></a>若有人王乐听如是《金光明经》，<a id="a-2s"></a>为欲拥护自身后妃王子，<a id="a-2t"></a>乃至内宫诸婇女等，<a id="a-2u"></a>城邑宫殿，<a id="a-2v"></a>皆得第一不可思议最上欢喜寂静安乐。<a id="a-2w"></a>于现世中，<a id="a-2x"></a>王位尊高，<a id="a-2y"></a>自在昌盛常得增长，<a id="a-2z"></a>复欲摄受无量无边难思福聚，<a id="a-30"></a>于自国土令无怨敌及诸忧恼灾厄事者。<a id="a-31"></a>世尊，<a id="a-32"></a>如是人王，<a id="a-33"></a>不应放逸令心散乱，<a id="a-34"></a>当生恭敬至诚殷重，<a id="a-35"></a>听受如是最胜经王。<a id="a-36"></a>欲听之时，<a id="a-37"></a>先当庄严最上宫室，<a id="a-38"></a>王所爱重显敞之处，<a id="a-39"></a>香水洒地，<a id="a-3A"></a>散众名华，<a id="a-3B"></a>安置师子殊胜法座，<a id="a-3C"></a>以诸珍宝而为校饰，<a id="a-3D"></a>张施种种宝盖幢幡，<a id="a-3E"></a>烧无价香，<a id="a-3F"></a>奏诸音乐。<a id="a-3G"></a>其王尔时当净澡浴，<a id="a-3H"></a>以香涂身，<a id="a-3I"></a>著新净衣及诸璎珞，<a id="a-3J"></a>坐小卑座不生高举，<a id="a-3K"></a>舍自在位离诸憍慢，<a id="a-3L"></a>端心正念听是经王。<a id="a-3M"></a>于法师所，<a id="a-3N"></a>起大师想。<a id="a-3O"></a>复于宫内后妃、<a id="a-3P"></a>王子、<a id="a-3Q"></a>婇女眷属生慈愍心，<a id="a-3R"></a>喜悦相视，<a id="a-3S"></a>和颜软语。<a id="a-3T"></a>于自身心大喜充遍，<a id="a-3U"></a>作如是念：<a id="a-3V"></a>‘我今获得难思殊胜广大利益。<a id="a-3W"></a>’于此经王盛兴供养，<a id="a-3X"></a>既敷设已，<a id="a-3Y"></a>见法师至，<a id="a-3Z"></a>当起虔敬渴仰之心。<a id="a-3a"></a>”</p>
  <p id="a3b">尔时，<a id="a-3c"></a>佛告四天王：<a id="a-3d"></a>“不应如是不迎法师！<a id="a-3e"></a>时彼人王，<a id="a-3f"></a>应著纯净鲜洁之衣，<a id="a-3g"></a>种种璎珞以为严饰，<a id="a-3h"></a>自持白盖及以香华，<a id="a-3i"></a>备整军仪，<a id="a-3j"></a>盛陈音乐，<a id="a-3k"></a>步出城阙迎彼法师，<a id="a-3l"></a>运想虔恭为吉祥事。<a id="a-3m"></a>四王，<a id="a-3n"></a>以何因缘，<a id="a-3o"></a>令彼人王亲作如是恭敬供养？<a id="a-3p"></a>由彼人王举足下足，<a id="a-3q"></a>步步即是恭敬供养承事尊重百千万亿那庾多诸佛世尊，<a id="a-3r"></a>复得超越如是劫数生死之苦，<a id="a-3s"></a>复于来世如是劫数当受轮王殊胜尊位。<a id="a-3t"></a>随其步步，<a id="a-3u"></a>亦于现世福德增长，<a id="a-3v"></a>自在为王，<a id="a-3w"></a>感应难思，<a id="a-3x"></a>众所钦重。<a id="a-3y"></a>当于无量百千亿劫人天受用七宝宫殿，<a id="a-3z"></a>所在生处常得为王，<a id="a-40"></a>增益寿命，<a id="a-41"></a>言词辩了人天信受，<a id="a-42"></a>无所畏惧有大名称，<a id="a-43"></a>咸共瞻仰，<a id="a-44"></a>天上人中受胜妙乐，<a id="a-45"></a>获大力势，<a id="a-46"></a>有大威德，<a id="a-47"></a>身相奇妙端严无比，<a id="a-48"></a>值天人师，<a id="a-49"></a>遇善知识，<a id="a-4A"></a>成就具足无量福聚。</p>
  <p id="a4B">“四王当知，<a id="a-4C"></a>彼诸人王，<a id="a-4D"></a>见如是等种种无量功德利益故，<a id="a-4E"></a>应自往奉迎法师若一踰缮那乃至百千踰缮那，<a id="a-4F"></a>于说法师应生佛想，<a id="a-4G"></a>还至城已作如是念：<a id="a-4H"></a>‘今日释迦牟尼如来应正等觉，<a id="a-4I"></a>入我宫中，<a id="a-4J"></a>受我供养，<a id="a-4K"></a>为我说法。<a id="a-4L"></a>我闻法已，<a id="a-4M"></a>即于阿耨多罗三藐三菩提不复退转，<a id="a-4N"></a>即是值遇百千万亿那庾多诸佛世尊。<a id="a-4O"></a>我于今日，<a id="a-4P"></a>即是种种广大殊胜上妙乐具，<a id="a-4Q"></a>供养过去、<a id="a-4R"></a>未来、<a id="a-4S"></a>现在诸佛。<a id="a-4T"></a>我于今日，<a id="a-4U"></a>即是永拔琰摩王界、<a id="a-4V"></a>地狱、<a id="a-4W"></a>饿鬼、<a id="a-4X"></a>傍生之苦，<a id="a-4Y"></a>便为已种无量百千万亿转轮圣王、<a id="a-4Z"></a>释、<a id="a-4a"></a>梵天主善根种子；<a id="a-4b"></a>当令无量百千万亿众生，<a id="a-4c"></a>出生死苦，<a id="a-4d"></a>得涅槃乐，<a id="a-4e"></a>积集无量无边不可思议福德之聚；<a id="a-4f"></a>后宫眷属及诸人民皆蒙安隐，<a id="a-4g"></a>国土清泰无诸灾厄；<a id="a-4h"></a>毒害恶人他方怨敌，<a id="a-4i"></a>不来侵扰，<a id="a-4j"></a>远离忧患。<a id="a-4k"></a>’四王当知，<a id="a-4l"></a>时彼人王，<a id="a-4m"></a>应作如是尊重正法；<a id="a-4n"></a>亦于受持是妙经典，<a id="a-4o"></a>苾刍、<a id="a-4p"></a>苾刍尼、<a id="a-4q"></a>邬波索迦、<a id="a-4r"></a>邬波斯迦，<a id="a-4s"></a>供养恭敬，<a id="a-4t"></a>尊重赞叹。<a id="a-4u"></a>所获善根，<a id="a-4v"></a>先以胜福，<a id="a-4w"></a>施与汝等及诸眷属。<a id="a-4x"></a>彼之人王，<a id="a-4y"></a>有大福德善业因缘，<a id="a-4z"></a>于现世中，<a id="a-50"></a>得大自在，<a id="a-51"></a>增益威光，<a id="a-52"></a>吉祥妙相皆悉庄严，<a id="a-53"></a>一切怨敌能以正法而摧伏之。<a id="a-54"></a>”</p>
  <p id="a55">尔时，<a id="a-56"></a>四天王白佛言：<a id="a-57"></a>“世尊，<a id="a-58"></a>若有人王，<a id="a-59"></a>能作如是恭敬正法听此经王，<a id="a-5A"></a>并于四众持经之人，<a id="a-5B"></a>恭敬供养，<a id="a-5C"></a>尊重赞叹。<a id="a-5D"></a>时彼人王，<a id="a-5E"></a>欲为我等生欢喜故，<a id="a-5F"></a>当在一边近于法座，<a id="a-5G"></a>香水洒地，<a id="a-5H"></a>散众名华，<a id="a-5I"></a>安置处所设四王座，<a id="a-5J"></a>我与彼王共听正法。<a id="a-5K"></a>其王所有自利善根，<a id="a-5L"></a>亦以福分施及我等。<a id="a-5M"></a>世尊，<a id="a-5N"></a>时彼人王，<a id="a-5O"></a>请说法者升座之时，<a id="a-5P"></a>便为我等烧众名香，<a id="a-5Q"></a>供养是经。<a id="a-5R"></a>世尊，<a id="a-5S"></a>时彼香烟于一念顷上升虚空，<a id="a-5T"></a>即至我等诸天宫殿，<a id="a-5U"></a>于虚空中变成香盖。<a id="a-5V"></a>我等天众闻彼妙香，<a id="a-5W"></a>香有金光，<a id="a-5X"></a>照曜我等所居宫殿，<a id="a-5Y"></a>乃至梵宫及以帝释、<a id="a-5Z"></a>大辩才天、<a id="a-5a"></a>大吉祥天、<a id="a-5b"></a>坚牢地神、<a id="a-5c"></a>正了知大将、<a id="a-5d"></a>二十八部诸药叉神、<a id="a-5e"></a>大自在天、<a id="a-5f"></a>金刚密主、<a id="a-5g"></a>宝贤大将、<a id="a-5h"></a>诃利底母五百眷属、<a id="a-5i"></a>无热恼池龙王、<a id="a-5j"></a>大海龙王所居之处。<a id="a-5k"></a>世尊，<a id="a-5l"></a>如是等众，<a id="a-5m"></a>于自宫殿见彼香烟，<a id="a-5n"></a>一刹那顷变成香盖，<a id="a-5o"></a>闻香芬馥，<a id="a-5p"></a>睹色光明，<a id="a-5q"></a>遍至一切诸天神宫。<a id="a-5r"></a>”</p>
  <p id="a5s">佛告四天王：<a id="a-5t"></a>“是香光明，<a id="a-5u"></a>非但至此宫殿变成香盖，<a id="a-5v"></a>放大光明。<a id="a-5w"></a>由彼人王手擎香炉，<a id="a-5x"></a>烧众名香供养经时，<a id="a-5y"></a>其香烟气于一念顷，<a id="a-5z"></a>遍至三千大千世界，<a id="a-60"></a>百亿日月、<a id="a-61"></a>百亿妙高山王、<a id="a-62"></a>百亿四洲，<a id="a-63"></a>于此三千大千世界一切天、<a id="a-64"></a>龙、<a id="a-65"></a>药叉、<a id="a-66"></a>健闼婆、<a id="a-67"></a>阿苏罗、<a id="a-68"></a>揭路荼、<a id="a-69"></a>紧那罗、<a id="a-6A"></a>莫呼洛伽宫殿之所，<a id="a-6B"></a>于虚空中充满而住。<a id="a-6C"></a>种种香烟变成云盖，<a id="a-6D"></a>其盖金色普照天宫。<a id="a-6E"></a>如是三千大千世界，<a id="a-6F"></a>所有种种香云香盖，<a id="a-6G"></a>皆是《金光明最胜王经》威神之力。<a id="a-6H"></a>是诸人王，<a id="a-6I"></a>手持香炉供养经时，<a id="a-6J"></a>种种香气，<a id="a-6K"></a>非但遍此三千大千世界，<a id="a-6L"></a>于一念顷，<a id="a-6M"></a>亦遍十方无量无边恒河沙等百千万亿诸佛国土，<a id="a-6N"></a>于诸佛上虚空之中，<a id="a-6O"></a>变成香盖，<a id="a-6P"></a>金色普照，<a id="a-6Q"></a>亦复如是。<a id="a-6R"></a>时彼诸佛闻此妙香，<a id="a-6S"></a>睹斯云盖及以金色。<a id="a-6T"></a>于十方界恒河沙等诸佛世尊现神变已，<a id="a-6U"></a>彼诸世尊，<a id="a-6V"></a>悉共观察，<a id="a-6W"></a>异口同音赞法师曰：<a id="a-6X"></a>‘善哉！<a id="a-6Y"></a>善哉！<a id="a-6Z"></a>汝大丈夫，<a id="a-6a"></a>能广流布如是甚深微妙经典，<a id="a-6b"></a>则为成就无量无边不可思议福德之聚。<a id="a-6c"></a>若有听闻如是经者，<a id="a-6d"></a>所获功德其量甚多，<a id="a-6e"></a>何况书写受持读诵，<a id="a-6f"></a>为他敷演，<a id="a-6g"></a>如说修行！<a id="a-6h"></a>何以故？<a id="a-6i"></a>善男子，<a id="a-6j"></a>若有众生，<a id="a-6k"></a>闻此《金光明最胜王经》者，<a id="a-6l"></a>即于阿耨多罗三藐三菩提不复退转。<a id="a-6m"></a>’</p>
  <p id="a6n">“尔时，<a id="a-6o"></a>十方有百千俱胝那庾多，<a id="a-6p"></a>无量无数恒河沙等诸佛刹土，<a id="a-6q"></a>彼诸刹土，<a id="a-6r"></a>一切如来异口同音，<a id="a-6s"></a>于法座上，<a id="a-6t"></a>赞彼法师言：<a id="a-6u"></a>‘善哉！<a id="a-6v"></a>善哉！<a id="a-6w"></a>善男子，<a id="a-6x"></a>汝于来世，<a id="a-6y"></a>以精勤力，<a id="a-6z"></a>当修无量百千苦行，<a id="a-70"></a>具足资粮超诸圣众，<a id="a-71"></a>出过三界为最胜尊，<a id="a-72"></a>当坐菩提树王之下殊胜庄严，<a id="a-73"></a>能救三千大千世界有缘众生，<a id="a-74"></a>善能摧伏可畏形仪诸魔军众，<a id="a-75"></a>觉了诸法最胜清净甚深无上正等菩提。<a id="a-76"></a>善男子，<a id="a-77"></a>汝当坐于金刚之座，<a id="a-78"></a>转于无上诸佛所赞十二妙行甚深法轮，<a id="a-79"></a>能击无上最大法鼓，<a id="a-7A"></a>能吹无上极妙法螺，<a id="a-7B"></a>能建无上殊胜法幢，<a id="a-7C"></a>能燃无上极明法炬，<a id="a-7D"></a>能降无上甘露法雨，<a id="a-7E"></a>能断无量烦恼怨结，<a id="a-7F"></a>能令无量百千万亿那庾多有情，<a id="a-7G"></a>渡于无涯可畏大海，<a id="a-7H"></a>解脱生死无际轮回，<a id="a-7I"></a>值遇无量百千万亿那庾多佛。<a id="a-7J"></a>’”</p>
  <p id="a7K">尔时，<a id="a-7L"></a>四天王复白佛言：<a id="a-7M"></a>“世尊，<a id="a-7N"></a>是《金光明最胜王经》，<a id="a-7O"></a>能于未来、<a id="a-7P"></a>现在成就如是无量功德。<a id="a-7Q"></a>是故人王，<a id="a-7R"></a>若得闻是微妙经典，<a id="a-7S"></a>即是已于百千万亿无量佛所种诸善根，<a id="a-7T"></a>于彼人王我当护念。<a id="a-7U"></a>复见无量福德利故，<a id="a-7V"></a>我等四王，<a id="a-7W"></a>及余眷属无量百千万亿诸神，<a id="a-7X"></a>于自宫殿，<a id="a-7Y"></a>见是种种香烟云盖神变之时，<a id="a-7Z"></a>我当隐蔽不现其身，<a id="a-7a"></a>为听法故，<a id="a-7b"></a>当至是王清净严饰所止宫殿讲法之处。<a id="a-7c"></a>如是乃至梵宫帝释、<a id="a-7d"></a>大辩才天、<a id="a-7e"></a>大吉祥天、<a id="a-7f"></a>坚牢地神、<a id="a-7g"></a>正了知大将、<a id="a-7h"></a>二十八部诸药叉神、<a id="a-7i"></a>大自在天、<a id="a-7j"></a>金刚密主、<a id="a-7k"></a>宝贤大将、<a id="a-7l"></a>诃利底母五百眷属、<a id="a-7m"></a>无热恼池龙王、<a id="a-7n"></a>大海龙王无量百千万亿那庾多诸天药叉，<a id="a-7o"></a>如是等众为听法故皆不现身，<a id="a-7p"></a>至彼人王殊胜宫殿庄严高座说法之所。<a id="a-7q"></a>世尊，<a id="a-7r"></a>我等四王及余眷属药叉诸神，<a id="a-7s"></a>皆当一心共彼人王为善知识，<a id="a-7t"></a>因是无上大法施主，<a id="a-7u"></a>以甘露味充足于我。<a id="a-7v"></a>是故我等拥护是王，<a id="a-7w"></a>除其衰患，<a id="a-7x"></a>令得安隐，<a id="a-7y"></a>及其宫殿城邑国土，<a id="a-7z"></a>诸恶灾变悉令消灭。<a id="a-80"></a>”</p>
  <p id="a81">尔时，<a id="a-82"></a>四天王俱共合掌，<a id="a-83"></a>白佛言：<a id="a-84"></a>“世尊，<a id="a-85"></a>若有人王于其国土，<a id="a-86"></a>虽有此经未常流布，<a id="a-87"></a>心生舍离不乐听闻，<a id="a-88"></a>亦不供养尊重赞叹，<a id="a-89"></a>见四部众持经之人亦复不能尊重供养，<a id="a-8A"></a>遂令我等及余眷属无量诸天，<a id="a-8B"></a>不得闻此甚深妙法，<a id="a-8C"></a>背甘露味，<a id="a-8D"></a>失正法流，<a id="a-8E"></a>无有威光及以势力，<a id="a-8F"></a>增长恶趣，<a id="a-8G"></a>损减人天，<a id="a-8H"></a>坠生死河，<a id="a-8I"></a>乖涅槃路。<a id="a-8J"></a>世尊，<a id="a-8K"></a>我等四王并诸眷属，<a id="a-8L"></a>及药叉等见如斯事，<a id="a-8M"></a>舍其国土无拥护心。<a id="a-8N"></a>非但我等舍弃是王，<a id="a-8O"></a>亦有无量守护国土诸大善神悉皆舍去；<a id="a-8P"></a>既舍离已，<a id="a-8Q"></a>其国当有种种灾祸，<a id="a-8R"></a>丧失国位，<a id="a-8S"></a>一切人众皆无善心，<a id="a-8T"></a>唯有系缚、<a id="a-8U"></a>杀害瞋诤、<a id="a-8V"></a>互相谗谄、<a id="a-8W"></a>枉及无辜，<a id="a-8X"></a>疾疫流行，<a id="a-8Y"></a>彗星数出，<a id="a-8Z"></a>两日并现，<a id="a-8a"></a>薄蚀无恒，<a id="a-8b"></a>黑白二虹表不祥相，<a id="a-8c"></a>星流地动，<a id="a-8d"></a>井内发声，<a id="a-8e"></a>暴雨恶风不依时节，<a id="a-8f"></a>常遭饥馑，<a id="a-8g"></a>苗实不成，<a id="a-8h"></a>多有他方怨贼侵掠，<a id="a-8i"></a>国内人民受诸苦恼，<a id="a-8j"></a>土地无有可乐之处。<a id="a-8k"></a>世尊，<a id="a-8l"></a>我等四王，<a id="a-8m"></a>及与无量百千天神，<a id="a-8n"></a>并护国土诸旧善神，<a id="a-8o"></a>远离去时，<a id="a-8p"></a>生如是等无量百千灾怪恶事。</p>
  <p id="a8q">“世尊，<a id="a-8r"></a>若有人王，<a id="a-8s"></a>欲护国土常受快乐，<a id="a-8t"></a>欲令众生咸蒙安隐，<a id="a-8u"></a>欲得摧伏一切外敌，<a id="a-8v"></a>于自国境永得昌盛，<a id="a-8w"></a>欲令正教流布世间，<a id="a-8x"></a>苦恼恶法皆除灭者。<a id="a-8y"></a>世尊，<a id="a-8z"></a>是诸国主必当听受是妙经王，<a id="a-90"></a>亦应恭敬供养读诵受持经者。<a id="a-91"></a>我等及余无量天众，<a id="a-92"></a>以是听法善根威力，<a id="a-93"></a>得服无上甘露法味，<a id="a-94"></a>增益我等所有眷属，<a id="a-95"></a>并余天神皆得胜利。<a id="a-96"></a>何以故？<a id="a-97"></a>以是人王至心听受是经典故。<a id="a-98"></a>世尊，<a id="a-99"></a>如大梵天，<a id="a-9A"></a>于诸有情常为宣说世出世论，<a id="a-9B"></a>帝释复说种种诸论，<a id="a-9C"></a>五通神仙亦说诸论。<a id="a-9D"></a>世尊，<a id="a-9E"></a>梵天、<a id="a-9F"></a>帝释、<a id="a-9G"></a>五通仙人，<a id="a-9H"></a>虽有百千俱胝那庾多无量诸论；<a id="a-9I"></a>然佛世尊慈悲哀愍，<a id="a-9J"></a>为人天众说《金光明》微妙经典，<a id="a-9K"></a>比前所说，<a id="a-9L"></a>胜彼百千俱胝那庾多倍不可为喻！<a id="a-9M"></a>何以故？<a id="a-9N"></a>由此能令诸赡部洲所有王等正法化世，<a id="a-9O"></a>能与众生安乐之事，<a id="a-9P"></a>为护自身及诸眷属令无苦恼，<a id="a-9Q"></a>又无他方怨贼侵害，<a id="a-9R"></a>所有诸恶悉皆远去，<a id="a-9S"></a>亦令国土灾厄屏除，<a id="a-9T"></a>化以正法无有诤讼。<a id="a-9U"></a>是故人王各于国土，<a id="a-9V"></a>当燃法炬明照无边，<a id="a-9W"></a>增益天众并诸眷属。</p>
  <p id="a9X">“世尊，<a id="a-9Y"></a>我等四王、<a id="a-9Z"></a>无量天神、<a id="a-9a"></a>药叉之众，<a id="a-9b"></a>赡部洲内所有天神，<a id="a-9c"></a>以是因缘，<a id="a-9d"></a>得服无上甘露法味，<a id="a-9e"></a>获大威德，<a id="a-9f"></a>势力光明无不具足，<a id="a-9g"></a>一切众生皆得安隐，<a id="a-9h"></a>复于来世无量百千不可思议那庾多劫常受快乐，<a id="a-9i"></a>复得值遇无量诸佛种诸善根，<a id="a-9j"></a>然后证得阿耨多罗三藐三菩提。<a id="a-9k"></a>如是无量无边胜利，<a id="a-9l"></a>皆是如来应正等觉，<a id="a-9m"></a>以大慈悲过诸梵众，<a id="a-9n"></a>以大智慧逾于帝释，<a id="a-9o"></a>修诸苦行胜五通仙，<a id="a-9p"></a>百千万亿那庾多倍不可称计，<a id="a-9q"></a>为诸众生演说如是微妙经典，<a id="a-9r"></a>令赡部洲一切国主及诸人众，<a id="a-9s"></a>明了世间所有法式、<a id="a-9t"></a>治国化人劝导之事。<a id="a-9u"></a>由此经王流通力故，<a id="a-9v"></a>普得安乐。<a id="a-9w"></a>此等福利，<a id="a-9x"></a>皆是释迦大师，<a id="a-9y"></a>于此经典广为流通，<a id="a-9z"></a>慈悲力故。<a id="a-A0"></a>世尊，<a id="a-A1"></a>以是因缘，<a id="a-A2"></a>诸人王等皆应受持供养、<a id="a-A3"></a>恭敬尊重、<a id="a-A4"></a>赞叹此妙经王。<a id="a-A5"></a>何以故？<a id="a-A6"></a>如是等不可思议殊胜功德利益一切，<a id="a-A7"></a>是故名曰最胜经王。<a id="a-A8"></a>”</p>
  <p id="aA9">尔时，<a id="a-AA"></a>世尊复告四天王：<a id="a-AB"></a>“汝等四王及余眷属，<a id="a-AC"></a>无量百千俱胝那庾多诸天大众，<a id="a-AD"></a>见彼人王，<a id="a-AE"></a>若能至心听是经典，<a id="a-AF"></a>供养恭敬尊重赞叹者，<a id="a-AG"></a>应当拥护除其衰患，<a id="a-AH"></a>能令汝等亦受安乐。<a id="a-AI"></a>若四部众，<a id="a-AJ"></a>能广流布是经王者，<a id="a-AK"></a>于人天中广作佛事，<a id="a-AL"></a>普能利益无量众生。<a id="a-AM"></a>如是之人，<a id="a-AN"></a>汝等四王，<a id="a-AO"></a>常当拥护。<a id="a-AP"></a>如是四众，<a id="a-AQ"></a>勿使他缘共相侵扰，<a id="a-AR"></a>令彼身心寂静安乐，<a id="a-AS"></a>于此经王，<a id="a-AT"></a>广宣流布令不断绝，<a id="a-AU"></a>利益有情尽未来际。<a id="a-AV"></a>”</p>
  <p id="aAW">尔时，<a id="a-AX"></a>多闻天王从座而起，<a id="a-AY"></a>白佛言：<a id="a-AZ"></a>“世尊，<a id="a-Aa"></a>我有如意宝珠陀罗尼法。<a id="a-Ab"></a>若有众生乐受持者，<a id="a-Ac"></a>功德无量。<a id="a-Ad"></a>我常拥护，<a id="a-Ae"></a>令彼众生离苦得乐，<a id="a-Af"></a>能成福智二种资粮。<a id="a-Ag"></a>欲受持者，<a id="a-Ah"></a>先当诵此护身之咒。<a id="a-Ai"></a>”即说咒曰：</p>
  <p id="aAj">“南谟薜室啰末拏也莫诃曷啰阇也(但是也上之字)(皆须引声)　怛姪他啰啰啰啰　矩怒矩怒　区怒区怒　寠怒寠怒　飒嚩飒嚩　羯啰羯啰　莫诃毗羯喇么　莫诃毗羯喇么　莫诃曷啰社曷[口+洛]叉曷[口+洛]叉　睹漫(自称己名)　萨婆萨埵难者　莎诃(此之二字皆长引声)。</p>
  <p id="aAk">“世尊，<a id="a-Al"></a>诵此咒者，<a id="a-Am"></a>当以白线咒之七遍，<a id="a-An"></a>一遍一结系之肘后，<a id="a-Ao"></a>其事必成。<a id="a-Ap"></a>应取诸香，<a id="a-Aq"></a>所谓安息、<a id="a-Ar"></a>栴檀、<a id="a-As"></a>龙脑、<a id="a-At"></a>苏合多揭罗、<a id="a-Au"></a>薰陆，<a id="a-Av"></a>皆须等分和合一处，<a id="a-Aw"></a>手执香炉烧香供养，<a id="a-Ax"></a>清净澡浴著鲜洁衣，<a id="a-Ay"></a>于一静室可诵神咒。</p>
  <p id="aAz">“请我薜室啰末拏天王，<a id="a-B0"></a>即说咒曰：</p>
  <p id="aB1">“南谟薜室啰末拏(引)也　南谟檀那䭾也檀泥说啰(引)也　阿揭撦　阿钵唎弭哆檀泥说啰　钵啰么　迦留尼迦　萨婆萨埵呬哆振哆　么么(已名)檀那　末奴钵喇拽撦碎阎摩揭撦　莎诃。</p>
  <p id="aB2">“此咒诵满一七遍已，<a id="a-B3"></a>次诵本咒。<a id="a-B4"></a>欲诵咒时，<a id="a-B5"></a>先当称名敬礼三宝及薜室罗末拏天王，<a id="a-B6"></a>能施财物，<a id="a-B7"></a>令诸众生所求愿满，<a id="a-B8"></a>悉能成就与其安乐。<a id="a-B9"></a>如是礼已，<a id="a-BA"></a>次诵薜室罗末拏天王，<a id="a-BB"></a>如意末尼宝心神咒，<a id="a-BC"></a>能施众生随意安乐。<a id="a-BD"></a>”</p>
  <p id="aBE">尔时，<a id="a-BF"></a>多闻天王即于佛前，<a id="a-BG"></a>说如意末尼宝心咒曰：</p>
  <p id="aBH">“南谟曷喇怛娜　怛喇夜(引)也　南谟薜室啰末拏(引)也　莫诃啰阇(引)也　怛姪他四弭四弭　苏母苏母　栴荼栴荼　折啰折啰　萨啰萨啰　羯啰羯啰　枳哩枳哩矩噜矩噜　母噜母噜　主噜主噜　娑大也頞贪　我名某甲　昵店頞他　达达睹莎诃　南谟薜室啰末拏也　莎诃　檀那䭾也　莎诃　曼奴喇他钵唎脯喇迦(引)也　莎诃。</p>
  <p id="aBI">“受持咒时，<a id="a-BJ"></a>先诵千遍，<a id="a-BK"></a>然后于净室中，<a id="a-BL"></a>瞿摩涂地作小坛场，<a id="a-BM"></a>随时饮食一心供养，<a id="a-BN"></a>常燃妙香令烟不绝，<a id="a-BO"></a>诵前心咒昼夜系心，<a id="a-BP"></a>唯自耳闻，<a id="a-BQ"></a>勿令他解。<a id="a-BR"></a>时有薜室啰末拏王子，<a id="a-BS"></a>名禅腻师，<a id="a-BT"></a>现童子形来至其所，<a id="a-BU"></a>问言：<a id="a-BV"></a>‘何故须唤我父？<a id="a-BW"></a>’即可报言：<a id="a-BX"></a>‘我为供养三宝，<a id="a-BY"></a>事须财物，<a id="a-BZ"></a>愿当施与。<a id="a-Ba"></a>’时禅腻师，<a id="a-Bb"></a>闻是语已即还父所，<a id="a-Bc"></a>白其父言：<a id="a-Bd"></a>‘今有善人，<a id="a-Be"></a>发至诚心供养三宝，<a id="a-Bf"></a>少乏财物，<a id="a-Bg"></a>为斯请召。<a id="a-Bh"></a>’其父报曰：<a id="a-Bi"></a>‘汝可速去，<a id="a-Bj"></a>日日与彼一百迦利沙波拏(此是根本梵音惟目贝齿而随方不定，<a id="a-Bk"></a>或是贝齿，<a id="a-Bl"></a>或是金银铜铁等钱，<a id="a-Bm"></a>然摩揭陀现今通用一迦利沙波拏，<a id="a-Bn"></a>有一千六百贝齿总数，<a id="a-Bo"></a>可以准知若准物直随处不定，<a id="a-Bp"></a>若人持咒得成就者获物之时自知其数。<a id="a-Bq"></a>有本云，<a id="a-Br"></a>每日与一百陈那罗即金钱也，<a id="a-Bs"></a>乃至尽形日日常得西方求者多有神验，<a id="a-Bt"></a>除不至心也)。<a id="a-Bu"></a>’</p>
  <p id="aBv">“其持咒者见是相已，<a id="a-Bw"></a>知事得成，<a id="a-Bx"></a>当须独处净室，<a id="a-By"></a>烧香而卧。<a id="a-Bz"></a>可于床边置一香箧，<a id="a-C0"></a>每至天晓，<a id="a-C1"></a>观其箧中获所求物。<a id="a-C2"></a>每得物时，<a id="a-C3"></a>当日即须供养三宝，<a id="a-C4"></a>香华饮食兼施贫乏，<a id="a-C5"></a>皆令罄尽不得停留。<a id="a-C6"></a>于诸有情起慈悲念，<a id="a-C7"></a>勿生瞋诳谄害之心。<a id="a-C8"></a>若起瞋者即失神验，<a id="a-C9"></a>常可护心勿令瞋恚。<a id="a-CA"></a>又持此咒者，<a id="a-CB"></a>于每日中忆我多闻天王，<a id="a-CC"></a>及男女眷属称扬赞叹，<a id="a-CD"></a>恒以十善共相资助，<a id="a-CE"></a>令彼天等福力增明，<a id="a-CF"></a>众善普臻，<a id="a-CG"></a>证菩提处。<a id="a-CH"></a>彼诸天众见是事已，<a id="a-CI"></a>皆大欢喜，<a id="a-CJ"></a>共来拥卫持咒之人。<a id="a-CK"></a>又持咒者，<a id="a-CL"></a>寿命长远，<a id="a-CM"></a>经无量岁，<a id="a-CN"></a>永离三塗，<a id="a-CO"></a>常无灾厄，<a id="a-CP"></a>亦令获得如意宝珠及以伏藏，<a id="a-CQ"></a>神通自在，<a id="a-CR"></a>所愿皆成。<a id="a-CS"></a>若求官荣，<a id="a-CT"></a>无不称意，<a id="a-CU"></a>亦解一切禽兽之语。</p>
  <p id="aCV">“世尊，<a id="a-CW"></a>若持咒时，<a id="a-CX"></a>欲得见我自身现者，<a id="a-CY"></a>可于月八日或十五日，<a id="a-CZ"></a>于白叠上画佛形像，<a id="a-Ca"></a>当用木胶杂彩庄饰。<a id="a-Cb"></a>其画像人为受八戒。<a id="a-Cc"></a>于佛左边，<a id="a-Cd"></a>作吉祥天女像。<a id="a-Ce"></a>于佛右边，<a id="a-Cf"></a>作我多闻天像。<a id="a-Cg"></a>并画男女眷属之类，<a id="a-Ch"></a>安置坐处咸令如法，<a id="a-Ci"></a>布列华彩，<a id="a-Cj"></a>烧众名香，<a id="a-Ck"></a>然灯续明昼夜无歇，<a id="a-Cl"></a>上妙饮食种种珍奇，<a id="a-Cm"></a>发殷重心随时供养，<a id="a-Cn"></a>受持神咒不得轻心。<a id="a-Co"></a>请召我时，<a id="a-Cp"></a>应诵此咒：</p>
  <p id="aCq">“南谟室利健那(引)也　勃陀(引)也　南谟薜室啰末拏也　药叉啰阇(引下同)也　莫诃啰阇　阿地啰阇也　南么室唎耶裛　莫诃提弊(引)裛　怛姪他　怛啰怛啰　咄噜咄噜　末啰末啰　窣率吐窣率吐　汉娜汉娜　末尼羯诺迦　跋折啰薜瑠璃也　目底迦楞讫㗚哆　设唎啰裔蒲(引)　萨婆萨埵呬哆迦(引)摩　薜室啰末拏　室唎夜提鼻跋[口+臘]婆(引)也　医呬医呬　磨毗蓝婆瞿㗚拏瞿㗚拏　祙(麻八反)　喇娑祙喇娑达䭾呬么么　阿目迦那末写(自称己名)　达哩设那迦末写　达哩设南　么么末那　钵唎曷啰大也　莎诃。</p>
  <p id="aCr">“世尊，<a id="a-Cs"></a>我若见此诵咒之人，<a id="a-Ct"></a>复见如是盛兴供养，<a id="a-Cu"></a>即生慈爱欢喜之心。<a id="a-Cv"></a>我即变身，<a id="a-Cw"></a>作小儿形，<a id="a-Cx"></a>或作老人苾刍之像，<a id="a-Cy"></a>手持如意末尼宝珠，<a id="a-Cz"></a>并持金囊入道场内，<a id="a-D0"></a>身现恭敬，<a id="a-D1"></a>口称佛名，<a id="a-D2"></a>语持咒者曰：<a id="a-D3"></a>‘随汝所求，<a id="a-D4"></a>皆令如愿。<a id="a-D5"></a>’或隐林薮，<a id="a-D6"></a>或造宝珠，<a id="a-D7"></a>或欲众人爱宠，<a id="a-D8"></a>或求金银等物，<a id="a-D9"></a>欲持诸咒，<a id="a-DA"></a>皆令有验；<a id="a-DB"></a>或欲神通寿命长远，<a id="a-DC"></a>及胜妙乐，<a id="a-DD"></a>无不称心。<a id="a-DE"></a>我今且说如是之事，<a id="a-DF"></a>若更求余，<a id="a-DG"></a>皆随所愿悉得成就。<a id="a-DH"></a>宝藏无尽，<a id="a-DI"></a>功德无穷。<a id="a-DJ"></a>假使日月坠堕于地，<a id="a-DK"></a>或可大地有时移转，<a id="a-DL"></a>我此实语终不虚然，<a id="a-DM"></a>常得安隐随心快乐。<a id="a-DN"></a>世尊，<a id="a-DO"></a>若有人能受持读诵是经王者，<a id="a-DP"></a>诵此咒时，<a id="a-DQ"></a>不假疲劳，<a id="a-DR"></a>法速成就。</p>
  <p id="aDS">“世尊，<a id="a-DT"></a>我今为彼贫穷困厄苦恼众生，<a id="a-DU"></a>说此神咒令获大利，<a id="a-DV"></a>皆得富乐自在无患。<a id="a-DW"></a>乃至尽形，<a id="a-DX"></a>我当拥护，<a id="a-DY"></a>随逐是人为除灾厄。<a id="a-DZ"></a>亦复令此持《金光明最胜王经》流通之者，<a id="a-Da"></a>及持咒人，<a id="a-Db"></a>于百步内光明照烛。<a id="a-Dc"></a>我之所有千药叉神亦常侍卫，<a id="a-Dd"></a>随欲驱使，<a id="a-De"></a>无不遂心。<a id="a-Df"></a>我说实言无有虚诳，<a id="a-Dg"></a>唯佛证知。<a id="a-Dh"></a>”</p>
  <p id="aDi">时，<a id="a-Dj"></a>多闻天王说此咒已，<a id="a-Dk"></a>佛言：<a id="a-Dl"></a>“善哉！<a id="a-Dm"></a>天王，<a id="a-Dn"></a>汝能破裂一切众生贫穷苦网，<a id="a-Do"></a>令得富乐。<a id="a-Dp"></a>说是神咒，<a id="a-Dq"></a>复令此经广行于世。<a id="a-Dr"></a>”</p>
  <p id="aDs">时，<a id="a-Dt"></a>四天王俱从座起，<a id="a-Du"></a>偏袒一肩，<a id="a-Dv"></a>顶礼双足，<a id="a-Dw"></a>右膝著地，<a id="a-Dx"></a>合掌恭敬，<a id="a-Dy"></a>以妙伽他赞佛功德：</p>
  <p id="aDz">“佛面犹如净满月，<a id="a-E0"></a>　亦如千日放光明，</p>
  <p id="aE1">目净修广若青莲，<a id="a-E2"></a>　齿白齐密犹珂雪。</p>
  <p id="aE3">佛德无边如大海，<a id="a-E4"></a>　无限妙宝积其中，</p>
  <p id="aE5">智慧德水镇恒盈，<a id="a-E6"></a>　百千胜定咸充满。</p>
  <p id="aE7">足下轮相皆严饰，<a id="a-E8"></a>　毂辋千辐悉齐平，</p>
  <p id="aE9">手足鞔网遍庄严，<a id="a-EA"></a>　犹如鹅王相具足。</p>
  <p id="aEB">佛身光耀等金山，<a id="a-EC"></a>　清净殊特无伦匹，</p>
  <p id="aED">亦如妙高功德满，<a id="a-EE"></a>　故我稽首佛山王。</p>
  <p id="aEF">相好如空不可测，<a id="a-EG"></a>　逾于千月放光明，</p>
  <p id="aEH">皆如焰幻不思议，<a id="a-EI"></a>　故我稽首心无著。<a id="a-EJ"></a>”</p>
  <p id="aEK">尔时，<a id="a-EL"></a>四天王赞叹佛已，<a id="a-EM"></a>世尊亦以伽他而答之曰：</p>
  <p id="aEN">“此金光明最胜经，<a id="a-EO"></a>　无上十力之所说，</p>
  <p id="aEP">汝等四王常拥护，<a id="a-EQ"></a>　应生勇猛不退心。</p>
  <p id="aER">此妙经宝极甚深，<a id="a-ES"></a>　能与一切有情乐，</p>
  <p id="aET">由彼有情安乐故，<a id="a-EU"></a>　常得流通赡部洲。</p>
  <p id="aEV">于此大千世界中，<a id="a-EW"></a>　所有一切有情类，</p>
  <p id="aEX">饿鬼傍生及地狱，<a id="a-EY"></a>　如是苦趣悉皆除。</p>
  <p id="aEZ">住此南洲诸国王，<a id="a-Ea"></a>　及余一切有情类，</p>
  <p id="aEb">由经威力常欢喜，<a id="a-Ec"></a>　皆蒙拥护得安宁。</p>
  <p id="aEd">亦使此中诸有情，<a id="a-Ee"></a>　除众病苦无贼盗，</p>
  <p id="aEf">赖此国土弘经故，<a id="a-Eg"></a>　安隐丰乐无违恼。</p>
  <p id="aEh">若人听受此经王，<a id="a-Ei"></a>　欲求尊贵及财利，</p>
  <p id="aEj">国土丰乐无违诤，<a id="a-Ek"></a>　随心所愿悉皆从。</p>
  <p id="aEl">能令他方贼退散，<a id="a-Em"></a>　于自国界常安隐，</p>
  <p id="aEn">由此最胜经王力，<a id="a-Eo"></a>　离诸苦恼无忧怖。</p>
  <p id="aEp">如宝树王在宅内，<a id="a-Eq"></a>　能生一切诸乐具，</p>
  <p id="aEr">最胜经王亦复然，<a id="a-Es"></a>　能与人王胜功德。</p>
  <p id="aEt">譬如澄洁清冷水，<a id="a-Eu"></a>　能除饥渴诸热恼，</p>
  <p id="aEv">最胜经王亦复然，<a id="a-Ew"></a>　令乐福者心满足。</p>
  <p id="aEx">如人室有妙宝箧，<a id="a-Ey"></a>　随所受用悉从心，</p>
  <p id="aEz">最胜经王亦复然，<a id="a-F0"></a>　福德随心无所乏。</p>
  <p id="aF1">汝等天主及天众，<a id="a-F2"></a>　应当供养此经王，</p>
  <p id="aF3">若能依教奉持经，<a id="a-F4"></a>　智慧威神皆具足。</p>
  <p id="aF5">现法十方一切佛，<a id="a-F6"></a>　咸共护念此经王，</p>
  <p id="aF7">见有读诵及受持，<a id="a-F8"></a>　称叹善哉甚希有。</p>
  <p id="aF9">若有人能听此经，<a id="a-FA"></a>　身心踊跃生欢喜，</p>
  <p id="aFB">常有百千药叉众，<a id="a-FC"></a>　随所住处护斯人。</p>
  <p id="aFD">于此世界诸天众，<a id="a-FE"></a>　其数无量不思议，</p>
  <p id="aFF">悉共听受此经王，<a id="a-FG"></a>　欢喜护持无退转。</p>
  <p id="aFH">若人听受此经王，<a id="a-FI"></a>　威德勇猛常自在，</p>
  <p id="aFJ">增益一切人天众，<a id="a-FK"></a>　令离衰恼益光明。<a id="a-FL"></a>”</p>
  <p id="aFM">尔时，<a id="a-FN"></a>四天王闻是颂已，<a id="a-FO"></a>欢喜踊跃，<a id="a-FP"></a>白佛言：<a id="a-FQ"></a>“世尊，<a id="a-FR"></a>我从昔来未曾得闻如是甚深微妙之法，<a id="a-FS"></a>心生悲喜，<a id="a-FT"></a>涕泪交流，<a id="a-FU"></a>举身战动，<a id="a-FV"></a>证不思议希有之事。<a id="a-FW"></a>”以天曼陀罗华、<a id="a-FX"></a>摩诃曼陀罗华而散佛上，<a id="a-FY"></a>作是殊胜供养佛已，<a id="a-FZ"></a>白佛言：<a id="a-Fa"></a>“世尊，<a id="a-Fb"></a>我等四王各有五百药叉眷属，<a id="a-Fc"></a>常当处处拥护是经及说法师，<a id="a-Fd"></a>以智光明而为助卫。<a id="a-Fe"></a>若于此经所有句义忘失之处，<a id="a-Ff"></a>我皆令彼忆念不忘，<a id="a-Fg"></a>并与陀罗尼殊胜法门令得具足。<a id="a-Fh"></a>复欲令此最胜经王所在之处，<a id="a-Fi"></a>为诸众生，<a id="a-Fj"></a>广宣流布，<a id="a-Fk"></a>不速隐没。<a id="a-Fl"></a>”</p>
  <p id="aFm">尔时，<a id="a-Fn"></a>世尊于大众中说是法时，<a id="a-Fo"></a>无量众生皆得大智聪睿辩才，<a id="a-Fp"></a>摄受无量福德之聚，<a id="a-Fq"></a>离诸忧恼发喜乐心，<a id="a-Fr"></a>善明众论，<a id="a-Fs"></a>登出离道，<a id="a-Ft"></a>不复退转，<a id="a-Fu"></a>速证菩提。</p>
 </body>
</html>