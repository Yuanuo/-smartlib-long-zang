<!doctype html>
<html id="z3IBTjTNs" data-ver="1115">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘五大部外重译经">
  <meta period="后汉">
 </head>
 <body>
  <h1 id="a1">伅真陀罗所问宝如来三昧经卷中</h1>
  <p id="a2">佛言。<a id="a-3"></a>其伅真陀罗。<a id="a-4"></a>妓乐音声如是。<a id="a-5"></a>用是音故。<a id="a-6"></a>令人发菩萨心。<a id="a-7"></a>是者其德甚厚。<a id="a-8"></a>佛说伅真陀罗功德。<a id="a-9"></a>尔时其在会者。<a id="a-A"></a>衣裓上皆化自有华。<a id="a-B"></a>皆起持是华。<a id="a-C"></a>散伅真陀罗上。<a id="a-D"></a>则时伅真陀罗。<a id="a-E"></a>以右肩悉受华。<a id="a-F"></a>其华不堕地。<a id="a-G"></a>便持是华供养散佛上。<a id="a-H"></a>其华于佛上。<a id="a-I"></a>便化作珍宝华盖。<a id="a-J"></a>覆蔽千佛刹。<a id="a-K"></a>其华盖者。<a id="a-L"></a>一一处悬亿百千珠宝。<a id="a-M"></a>其一珠光明出亿百光明。<a id="a-N"></a>一一明者有一莲华。<a id="a-O"></a>其色若干其香甚香。<a id="a-P"></a>其一一莲华上有坐佛。<a id="a-Q"></a>如释迦文。<a id="a-R"></a>皆言。<a id="a-S"></a>善哉善哉。<a id="a-T"></a>仁者伅真陀罗。<a id="a-U"></a>所化人甚多。<a id="a-V"></a>皆发阿耨多罗三藐三菩提心。<a id="a-W"></a>是菩萨之所作已度界。<a id="a-X"></a>己界亦现过于生死。<a id="a-Y"></a>复见如故。<a id="a-Z"></a>住于泥洹三界而行。<a id="a-a"></a>用一切人故。<a id="a-b"></a>伅真陀罗念诸坐佛。<a id="a-c"></a>欲持宝华盖遍覆其上。<a id="a-d"></a>应时坐三昧。<a id="a-e"></a>其三昧名严盖。<a id="a-f"></a>则时诸坐佛上皆有华盖。<a id="a-g"></a>及诸菩萨比丘僧。<a id="a-h"></a>其会者各各有华盖。<a id="a-i"></a>以手拥盖抵。<a id="a-j"></a>诸菩萨比丘僧会者。<a id="a-k"></a>皆持华盖供养上诸佛。<a id="a-l"></a>伅真陀罗。<a id="a-m"></a>复念欲请佛及诸化佛及菩萨比丘僧到香山。<a id="a-n"></a>自是其所居处欲令宫室。<a id="a-o"></a>及诸天鬼神一切。<a id="a-p"></a>闻说法时皆得安隐。<a id="a-q"></a>令悉见供养佛。<a id="a-r"></a>可已为本。<a id="a-s"></a>因是便可得福。<a id="a-t"></a>伅真陀罗。<a id="a-u"></a>便从坐起已。<a id="a-v"></a>头面着地。<a id="a-w"></a>为佛作礼。<a id="a-x"></a>白佛。<a id="a-y"></a>惟怛萨阿竭及菩萨诸比丘僧到香山。<a id="a-z"></a>就其请处欲以饭食供养七日。<a id="a-10"></a>令一切人得增益功德。<a id="a-11"></a>佛即时默声。<a id="a-12"></a>已受请故。<a id="a-13"></a>伅真陀罗。<a id="a-14"></a>则时欢喜。<a id="a-15"></a>使已所从中宫。<a id="a-16"></a>八万四千人。<a id="a-17"></a>皆鼓琴作伎乐供养佛。<a id="a-18"></a>作礼而去还归香山。<a id="a-19"></a>庄严宫舍纵广三万里。<a id="a-1A"></a>令受佛及俱来者。<a id="a-1B"></a>其地墙壁绀琉璃色。<a id="a-1C"></a>以天金分布其间。<a id="a-1D"></a>无央数宝以杂厕其中。<a id="a-1E"></a>悉具诸床座。<a id="a-1F"></a>其足者悉名宝。<a id="a-1G"></a>以天缯为綩綖。<a id="a-1H"></a>为佛作座而高二千三百里。<a id="a-1I"></a>相持珍宝而庄严之。<a id="a-1J"></a>周匝栏楯皆以众宝。<a id="a-1K"></a>皆悬缯幡盖。<a id="a-1L"></a>烧名殊香。<a id="a-1M"></a>上有帐幔悉覆其上。<a id="a-1N"></a>以天华散遍其地。<a id="a-1O"></a>近佛座处而有四树皆宝。<a id="a-1P"></a>伅真陀罗。<a id="a-1Q"></a>自呼官属及中宫。<a id="a-1R"></a>便言。<a id="a-1S"></a>佛者难值。<a id="a-1T"></a>譬若华优昙钵。<a id="a-1U"></a>今已得之当好供养。<a id="a-1V"></a>各弃谀谄嫉妒及贪。<a id="a-1W"></a>其乱者当正心。<a id="a-1X"></a>当至心供事。<a id="a-1Y"></a>皆当具华名殊绝好。<a id="a-1Z"></a>当以奉上名香及栴檀。<a id="a-1a"></a>于香山而熏之。<a id="a-1b"></a>今所当事是一切之尊。<a id="a-1c"></a>所作妓乐调和其音。<a id="a-1d"></a>当令悲好。<a id="a-1e"></a>其伅真陀罗所乐者。<a id="a-1f"></a>当作是供。<a id="a-1g"></a>人中之人。<a id="a-1h"></a>华盖缯幡。<a id="a-1i"></a>及天衣殊好软者。<a id="a-1j"></a>其色无数。<a id="a-1k"></a>当用是而奉上。<a id="a-1l"></a>佛者难值。<a id="a-1m"></a>其供事佛者。<a id="a-1n"></a>后生天上作四天释梵。<a id="a-1o"></a>其作是者便至此得。<a id="a-1p"></a>其色端正命则长寿。<a id="a-1q"></a>所生甚尊便得自在。<a id="a-1r"></a>其貌无辈所闻则得。<a id="a-1s"></a>其供佛者便得此德。<a id="a-1t"></a>若天上世间。<a id="a-1u"></a>常得安隐。<a id="a-1v"></a>其欲得是身常得休息。<a id="a-1w"></a>是皆供佛所致。<a id="a-1x"></a>其欲得辟支佛声闻菩萨道。<a id="a-1y"></a>为作是者便能降伏众魔。<a id="a-1z"></a>伅真陀罗。<a id="a-20"></a>为诸官属中宫说是。<a id="a-21"></a>受其教。<a id="a-22"></a>具诸华香。<a id="a-23"></a>调作百味之食。<a id="a-24"></a>便住香山之南。<a id="a-25"></a>与诸妓乐俱。<a id="a-26"></a>皆令而作鼓诸琴瑟。<a id="a-27"></a>所作已办。<a id="a-28"></a>愿及用时其音皆雅悦心。<a id="a-29"></a>一切欲令安隐莫不欢喜。<a id="a-2A"></a>其貌常净笑对一切。<a id="a-2B"></a>其尊无盖。<a id="a-2C"></a>诸天阿须伦莫不供事。<a id="a-2D"></a>惟愿用时屈神到是(一)。<a id="a-2E"></a>总持十种力。<a id="a-2F"></a>其力常胜莫能当者。<a id="a-2G"></a>降伏外道益于一切。<a id="a-2H"></a>其意已净弃于众垢。<a id="a-2I"></a>惟愿用时劳于尊神(二)。<a id="a-2J"></a>其身不受一切之尘。<a id="a-2K"></a>其功德不可胜数。<a id="a-2L"></a>其意甚尊无有极。<a id="a-2M"></a>所生甚豪。<a id="a-2N"></a>行步莫能与及逮之者。<a id="a-2O"></a>三道之恶已永无有所行。<a id="a-2P"></a>无行已悉舍行。<a id="a-2Q"></a>其有见者莫不欢乐(三)。<a id="a-2R"></a>其明过于日月星辰。<a id="a-2S"></a>及释梵之明而不敢当。<a id="a-2T"></a>其明过于三界之上。<a id="a-2U"></a>其明见者。<a id="a-2V"></a>若在冥中见于灯火。<a id="a-2W"></a>莫不欢喜。<a id="a-2X"></a>诸所有明皆悉为蔽。<a id="a-2Y"></a>其明无所不明。<a id="a-2Z"></a>诸天龙所有妓乐不从其乐。<a id="a-2a"></a>而可得脱日益垢浊。<a id="a-2b"></a>其闻佛音莫不得脱其垢便除。<a id="a-2c"></a>十方诸医不能除人心之垢。<a id="a-2d"></a>佛则是医。<a id="a-2e"></a>所语闻者心垢则除便得安隐。<a id="a-2f"></a>佛者实尊尊中之尊。<a id="a-2g"></a>莫能与等者所语悉净无有异诸。<a id="a-2h"></a>所有恶莫不为伏。<a id="a-2i"></a>惟愿用时劳其尊神。<a id="a-2j"></a>本已布施而行。<a id="a-2k"></a>今已住于布施。<a id="a-2l"></a>当以法而施与。<a id="a-2m"></a>本已行净戒。<a id="a-2n"></a>自致得安隐。<a id="a-2o"></a>伏意而忍辱得成。<a id="a-2p"></a>惟愿用时劳于尊神。<a id="a-2q"></a>住于精进。<a id="a-2r"></a>已禅旬而自娱乐。<a id="a-2s"></a>其心意已住。<a id="a-2t"></a>以智慧光明而见。<a id="a-2u"></a>心常而欢悦。<a id="a-2v"></a>惟愿用时劳屈尊神。<a id="a-2w"></a>其心慈哀等于一切。<a id="a-2x"></a>已受过诸限。<a id="a-2y"></a>其功德过于梵。<a id="a-2z"></a>已佛故而得住。<a id="a-30"></a>惟愿用时劳屈尊神。<a id="a-31"></a>则时佛告诸比丘僧。<a id="a-32"></a>各令护钵。<a id="a-33"></a>当就其请。<a id="a-34"></a>尽七日及护寺者。<a id="a-35"></a>提无离菩萨自念。<a id="a-36"></a>欲作交露车纵广四百里。<a id="a-37"></a>其中悉有莲华。<a id="a-38"></a>欲令佛及诸菩萨比丘僧。<a id="a-39"></a>各各坐一一莲华之上到香山。<a id="a-3A"></a>则时三昧。<a id="a-3B"></a>应时便有如所念。<a id="a-3C"></a>白佛今有交露车愿就之。<a id="a-3D"></a>佛便坐莲华上。<a id="a-3E"></a>其座高四丈九尺。<a id="a-3F"></a>诸菩萨及比丘僧。<a id="a-3G"></a>各各坐莲华之上。<a id="a-3H"></a>如所言。<a id="a-3I"></a>所以者何。<a id="a-3J"></a>惟加哀我各坐已竟。<a id="a-3K"></a>则时以右手。<a id="a-3L"></a>自以神足而擎举之。<a id="a-3M"></a>诸欲天子。<a id="a-3N"></a>诸色天子。<a id="a-3O"></a>见提无离菩萨所作威神变化乃尔。<a id="a-3P"></a>各以其妓乐华香。<a id="a-3Q"></a>而供养随到香山。<a id="a-3R"></a>伅真陀罗。<a id="a-3S"></a>遥见佛在交露中坐。<a id="a-3T"></a>来见已便令八万四千真陀罗揵陀罗。<a id="a-3U"></a>皆持华香而鼓琴瑟。<a id="a-3V"></a>作其唱乐而趣前迎佛。<a id="a-3W"></a>便相将入宫。<a id="a-3X"></a>到其处所佛就其座。<a id="a-3Y"></a>诸菩萨比丘僧各各悉坐。<a id="a-3Z"></a>伅真陀罗。<a id="a-3a"></a>语释梵四天王。<a id="a-3b"></a>今具已办各各布之。<a id="a-3c"></a>中宫一切各持饮食而悉供养。<a id="a-3d"></a>饮食已竟。<a id="a-3e"></a>行澡水讫。<a id="a-3f"></a>伅真陀罗。<a id="a-3g"></a>以机坐佛前听佛说经</p>
  <p id="a3h">佛语提无离菩萨。<a id="a-3i"></a>菩萨奉行檀波罗蜜。<a id="a-3j"></a>凡有三十二事。<a id="a-3k"></a>清净行之。<a id="a-3l"></a>何谓三十二事。<a id="a-3m"></a>一者菩萨布施欲求佛。<a id="a-3n"></a>发心为本。<a id="a-3o"></a>二者菩萨布施。<a id="a-3p"></a>当离罗汉辟支佛道。<a id="a-3q"></a>三者菩萨布施。<a id="a-3r"></a>念欲度脱十方人民。<a id="a-3s"></a>四者菩萨布施与人心不悔。<a id="a-3t"></a>五者菩萨布施与人。<a id="a-3u"></a>视之如佛。<a id="a-3v"></a>六者菩萨布施与人。<a id="a-3w"></a>心无悭贪。<a id="a-3x"></a>七者菩萨布施与人。<a id="a-3y"></a>心不乱欢喜与之。<a id="a-3z"></a>八者菩萨布施与人。<a id="a-40"></a>手自斟酌。<a id="a-41"></a>九者菩萨布施与人。<a id="a-42"></a>意广不殆。<a id="a-43"></a>十者菩萨布施与人。<a id="a-44"></a>不求欲有所生。<a id="a-45"></a>十一者菩萨布施与人。<a id="a-46"></a>不从中有所悕望。<a id="a-47"></a>十二者菩萨布施与人。<a id="a-48"></a>不有所置随佛经教。<a id="a-49"></a>十三者菩萨布施与人。<a id="a-4A"></a>乐佛经故。<a id="a-4B"></a>十四者菩萨布施与人。<a id="a-4C"></a>欲求佛道故。<a id="a-4D"></a>十五者菩萨布施与人。<a id="a-4E"></a>不自贡高。<a id="a-4F"></a>十六者菩萨布施与人。<a id="a-4G"></a>欲劝勉教人故。<a id="a-4H"></a>十七者菩萨布施与人。<a id="a-4I"></a>欲度脱人民。<a id="a-4J"></a>十八者菩萨布施与人。<a id="a-4K"></a>欲持经法教人民故。<a id="a-4L"></a>十九者菩萨布施与人。<a id="a-4M"></a>随佛教故。<a id="a-4N"></a>二十者菩萨布施与人。<a id="a-4O"></a>欲降伏魔官属故。<a id="a-4P"></a>二十一者菩萨布施与人。<a id="a-4Q"></a>欲求成就得佛故。<a id="a-4R"></a>二十二者菩萨布施与人。<a id="a-4S"></a>欲求为人中雄猛故。<a id="a-4T"></a>二十三者菩萨布施与人。<a id="a-4U"></a>欲闭塞饿鬼道故。<a id="a-4V"></a>二十四者菩萨布施与人。<a id="a-4W"></a>欲使后世习布施故。<a id="a-4X"></a>二十五者菩萨布施与人。<a id="a-4Y"></a>后世欲得豪贵富乐故。<a id="a-4Z"></a>二十六者菩萨布施与人。<a id="a-4a"></a>世世得菩萨道故。<a id="a-4b"></a>二十七者菩萨布施与人。<a id="a-4c"></a>常欲与善师相随故。<a id="a-4d"></a>二十八者菩萨布施与人。<a id="a-4e"></a>欲使世世和颜向十方人故。<a id="a-4f"></a>二十九者菩萨布施与人。<a id="a-4g"></a>欲成佛道之本故。<a id="a-4h"></a>三十者菩萨布施与人。<a id="a-4i"></a>欲反成就菩萨故。<a id="a-4j"></a>三十一者菩萨布施与人。<a id="a-4k"></a>欲得三十二相八十种好故。<a id="a-4l"></a>三十二者菩萨布施与人。<a id="a-4m"></a>欲成境界庄严。<a id="a-4n"></a>欲向佛入诸经法故。<a id="a-4o"></a>是为菩萨清净布施三十二事。<a id="a-4p"></a>菩萨行檀波罗蜜如是。</p>
  <p id="a4q">菩萨清净行尸波罗蜜。<a id="a-4r"></a>凡有三十二事。<a id="a-4s"></a>何谓三十二。<a id="a-4t"></a>一者菩萨身所行常清净。<a id="a-4u"></a>是为持戒。<a id="a-4v"></a>二者菩萨离悭贪嗔恚愚痴。<a id="a-4w"></a>口所言净洁。<a id="a-4x"></a>是为持戒。<a id="a-4y"></a>三者菩萨心作明慧不欺于佛。<a id="a-4z"></a>是为持戒。<a id="a-50"></a>四者菩萨不随外道奉行十事。<a id="a-51"></a>是为持戒。<a id="a-52"></a>五者菩萨生天上世间。<a id="a-53"></a>常不离佛道。<a id="a-54"></a>是为持戒。<a id="a-55"></a>六者菩萨离罗汉辟支佛。<a id="a-56"></a>心去调戏。<a id="a-57"></a>是为持戒。<a id="a-58"></a>七者菩萨远离谀谄。<a id="a-59"></a>入佛智慧。<a id="a-5A"></a>是为持戒。<a id="a-5B"></a>八者菩萨多学智慧心为第一。<a id="a-5C"></a>是为持戒。<a id="a-5D"></a>九者菩萨极大慈哀向于十方。<a id="a-5E"></a>是为持戒。<a id="a-5F"></a>十者菩萨遍护十方人悉具足。<a id="a-5G"></a>是为持戒。<a id="a-5H"></a>十一者菩萨未尝犯禁。<a id="a-5I"></a>离于惭愧。<a id="a-5J"></a>是为持戒。<a id="a-5K"></a>十二者菩萨不毁缺所行身常畏慎。<a id="a-5L"></a>是为持戒。<a id="a-5M"></a>十三者。<a id="a-5N"></a>菩萨不中道犯行违戾本心。<a id="a-5O"></a>是为持戒。<a id="a-5P"></a>十四者菩萨自守不犯众恶。<a id="a-5Q"></a>是为持戒。<a id="a-5R"></a>十五者菩萨随明人之教度脱恶道。<a id="a-5S"></a>是为持戒。<a id="a-5T"></a>十六者菩萨持戒生天之本。<a id="a-5U"></a>是为持戒。<a id="a-5V"></a>十七者菩萨悉欲具足随佛智慧。<a id="a-5W"></a>是为持戒。<a id="a-5X"></a>十八者菩萨常坚持戒不犯佛教。<a id="a-5Y"></a>是为持戒。<a id="a-5Z"></a>十九者菩萨不自贡高轻侮他人常自制止。<a id="a-5a"></a>是为持戒(少十九一法诸藏并阙)。<a id="a-5b"></a>二十者菩萨能自制心不随爱欲。<a id="a-5c"></a>是为持戒。<a id="a-5d"></a>二十一者菩萨持戒不失得佛诸经。<a id="a-5e"></a>是为持戒。<a id="a-5f"></a>二十二者菩萨持戒有信。<a id="a-5g"></a>劝助乐不欺。<a id="a-5h"></a>是为持戒。<a id="a-5i"></a>二十三者菩萨不犯悭贪。<a id="a-5j"></a>是为持戒。<a id="a-5k"></a>二十四者菩萨持戒坚住随法教化。<a id="a-5l"></a>是为持戒。<a id="a-5m"></a>二十五者菩萨弃捐财富。<a id="a-5n"></a>常欲作沙门是为持戒。<a id="a-5o"></a>二十六者菩萨习乐于空闲之处。<a id="a-5p"></a>乐于经法。<a id="a-5q"></a>是为持戒。<a id="a-5r"></a>二十七者菩萨不贪饮食衣被。<a id="a-5s"></a>欲入道故。<a id="a-5t"></a>是为持戒。<a id="a-5u"></a>二十八者菩萨断截诸恶成诸功德。<a id="a-5v"></a>是为持戒。<a id="a-5w"></a>二十九者菩萨暴露专精。<a id="a-5x"></a>远离姓族守功行德。<a id="a-5y"></a>是为持戒。<a id="a-5z"></a>三十者菩萨入深法行无所附着。<a id="a-60"></a>是为持戒。<a id="a-61"></a>三十一者菩萨随次第法行十二因缘。<a id="a-62"></a>是为持戒。<a id="a-63"></a>三十二者菩萨不随诸外道。<a id="a-64"></a>远离四颠倒。<a id="a-65"></a>是为持戒。<a id="a-66"></a>是为菩萨清净持戒三十二事。<a id="a-67"></a>菩萨行尸波罗蜜如是。</p>
  <p id="a68">菩萨清净行羼提波罗蜜。<a id="a-69"></a>凡有三十二事。<a id="a-6A"></a>何谓三十二事。<a id="a-6B"></a>一者菩萨不贪身。<a id="a-6C"></a>是为忍辱。<a id="a-6D"></a>二者菩萨不惜寿命。<a id="a-6E"></a>是为忍辱。<a id="a-6F"></a>三者菩萨不持嗔恚意向人。<a id="a-6G"></a>是为忍辱。<a id="a-6H"></a>四者菩萨人有骂詈毁辱悉受。<a id="a-6I"></a>是为忍辱。<a id="a-6J"></a>五者菩萨若见疲病羸劣。<a id="a-6K"></a>当哀伤之。<a id="a-6L"></a>是为忍辱。<a id="a-6M"></a>六者菩萨不轻易无教之人。<a id="a-6N"></a>是为忍辱。<a id="a-6O"></a>七者菩萨虽自豪尊为人所易。<a id="a-6P"></a>是为忍辱。<a id="a-6Q"></a>八者菩萨为人所剥割不嗔不怨。<a id="a-6R"></a>是为忍辱。<a id="a-6S"></a>九者菩萨无嗔恚恨意于人。<a id="a-6T"></a>是为忍辱。<a id="a-6U"></a>十者菩萨为人所败令就小道。<a id="a-6V"></a>心不回转。<a id="a-6W"></a>是为忍辱。<a id="a-6X"></a>十一者菩萨乐信佛道其心不懈。<a id="a-6Y"></a>是为忍辱。<a id="a-6Z"></a>十二者菩萨心不动乱。<a id="a-6a"></a>清净而住。<a id="a-6b"></a>是为忍辱。<a id="a-6c"></a>十三者菩萨未尝持嗔恚向人。<a id="a-6d"></a>是为忍辱十四者菩萨护他人心令不得起。<a id="a-6e"></a>是为忍辱。<a id="a-6f"></a>十五者菩萨常以柔软之心向人。<a id="a-6g"></a>是为忍辱。<a id="a-6h"></a>十六者菩萨常持慈哀之心向人。<a id="a-6i"></a>是为忍辱。<a id="a-6j"></a>十七者菩萨不恃自贡高之心向人。<a id="a-6k"></a>是为忍辱。<a id="a-6l"></a>十八者菩萨为十方天下人下屈。<a id="a-6m"></a>是为忍辱。<a id="a-6n"></a>十九者菩萨不持忿行向人。<a id="a-6o"></a>是为忍辱。<a id="a-6p"></a>二十者菩萨自守无所犯负。<a id="a-6q"></a>是为忍辱。<a id="a-6r"></a>二十一者菩萨常自制心令意不起。<a id="a-6s"></a>是为忍辱。<a id="a-6t"></a>二十二者菩萨自有过失能自悔责。<a id="a-6u"></a>是为忍辱。<a id="a-6v"></a>二十三者菩萨不持他人长短。<a id="a-6w"></a>是为忍辱。<a id="a-6x"></a>二十四者菩萨常乐念佛道是为忍辱。<a id="a-6y"></a>二十五者菩萨常乐解于经法。<a id="a-6z"></a>是为忍辱。<a id="a-70"></a>二十六者菩萨常爱乐十方人民。<a id="a-71"></a>是为忍辱。<a id="a-72"></a>二十七者菩萨常欲施与十方人民。<a id="a-73"></a>是为忍辱。<a id="a-74"></a>二十八者菩萨常持和心向人。<a id="a-75"></a>是为忍辱。<a id="a-76"></a>二十九者菩萨常喜劳来于人。<a id="a-77"></a>是为忍辱。<a id="a-78"></a>三十者菩萨常随经法不中断绝。<a id="a-79"></a>是为忍辱。<a id="a-7A"></a>三十一者菩萨闻有三治不恐不怖。<a id="a-7B"></a>是为忍辱。<a id="a-7C"></a>三十二者菩萨无所从生乐喜智慧。<a id="a-7D"></a>是为忍辱。<a id="a-7E"></a>是为菩萨清净忍辱三十二事。<a id="a-7F"></a>菩萨行羼提波罗蜜如是。</p>
  <p id="a7G">菩萨清净行精进波罗蜜。<a id="a-7H"></a>凡有三十二事。<a id="a-7I"></a>何谓三十二事。<a id="a-7J"></a>一者不断佛道。<a id="a-7K"></a>是为精进。<a id="a-7L"></a>二者不断经法。<a id="a-7M"></a>是为精进。<a id="a-7N"></a>三者不断比丘僧。<a id="a-7O"></a>是为精进。<a id="a-7P"></a>四者度不可计人。<a id="a-7Q"></a>是为精进。<a id="a-7R"></a>五者受不可复计死生心不殆。<a id="a-7S"></a>是为精进。<a id="a-7T"></a>六者当供养无央数佛无厌极。<a id="a-7U"></a>是为精进。<a id="a-7V"></a>七者当作不可复计功德。<a id="a-7W"></a>是为精进。<a id="a-7X"></a>八者当学不可复计经卷。<a id="a-7Y"></a>是为精进。<a id="a-7Z"></a>九者悉当教十方天下人。<a id="a-7a"></a>是为精进。<a id="a-7b"></a>十者成就十方天下人皆使得佛道。<a id="a-7c"></a>是为精进。<a id="a-7d"></a>十一者当为十方天下人。<a id="a-7e"></a>给所当得悉当从与之。<a id="a-7f"></a>是为精进。<a id="a-7g"></a>十二者自身所有好物持施与人。<a id="a-7h"></a>是为精进。<a id="a-7i"></a>十三者诸禁戒悉当护持。<a id="a-7j"></a>是为精进。<a id="a-7k"></a>十四者忍辱之力悉当柔弱。<a id="a-7l"></a>是为精进。<a id="a-7m"></a>十五者诸禅三昧悉当具足。<a id="a-7n"></a>是为精进。<a id="a-7o"></a>十六者诸智慧悉令具足。<a id="a-7p"></a>是为精进。<a id="a-7q"></a>十七者诸佛境界所行功德。<a id="a-7r"></a>自庄严作佛时境界。<a id="a-7s"></a>是为精进。<a id="a-7t"></a>十八者欲求极大力。<a id="a-7u"></a>是为精进。<a id="a-7v"></a>十九者悉降诸魔及官属。<a id="a-7w"></a>是为精进。<a id="a-7x"></a>二十者持佛经法。<a id="a-7y"></a>悉降伏余外道。<a id="a-7z"></a>是为精进。<a id="a-80"></a>二十一者十种力四无所畏。<a id="a-81"></a>诸佛经法悉欲得具足。<a id="a-82"></a>是为精进。<a id="a-83"></a>二十二者庄严身口心。<a id="a-84"></a>是为精进。<a id="a-85"></a>二十三者未尝懈怠休倦。<a id="a-86"></a>是为精进。<a id="a-87"></a>二十四者所作为事悉当究竟。<a id="a-88"></a>是为精进。<a id="a-89"></a>二十五者心常当猛健。<a id="a-8A"></a>是为精进。<a id="a-8B"></a>二十六者悉弃捐诸爱欲。<a id="a-8C"></a>是为精进。<a id="a-8D"></a>二十七者诸未度者悉当度之。<a id="a-8E"></a>诸未闻经者悉当使闻之。<a id="a-8F"></a>诸未般泥洹者皆令当得般泥洹。<a id="a-8G"></a>是为精进。<a id="a-8H"></a>二十八者一一相者辄有百福功德悉当具足。<a id="a-8I"></a>是为精进。<a id="a-8J"></a>二十九者诸佛经法悉当护之。<a id="a-8K"></a>是为精进。<a id="a-8L"></a>三十者不可复计诸佛境界我悉当知。<a id="a-8M"></a>是为精进。<a id="a-8N"></a>三十一者世世常当见无央数佛。<a id="a-8O"></a>是为精进。<a id="a-8P"></a>三十二者远离从精进出生。<a id="a-8Q"></a>远离身心无形。<a id="a-8R"></a>亦无所住。<a id="a-8S"></a>亦无所出。<a id="a-8T"></a>亦无所入。<a id="a-8U"></a>亦无所生。<a id="a-8V"></a>是为无所生乐住。<a id="a-8W"></a>是为菩萨清净行精进波罗蜜如是。</p>
  <p id="a8X">菩萨清净行禅波罗蜜。<a id="a-8Y"></a>凡有三十二事。<a id="a-8Z"></a>何谓三十二事。<a id="a-8a"></a>一者所念无所犯。<a id="a-8b"></a>是为净。<a id="a-8c"></a>二者所持不缺。<a id="a-8d"></a>是为净。<a id="a-8e"></a>三者所分别不忘。<a id="a-8f"></a>是为净。<a id="a-8g"></a>四者去离调戏。<a id="a-8h"></a>是为净。<a id="a-8i"></a>五者自守知足。<a id="a-8j"></a>是为净。<a id="a-8k"></a>六者心不邪念。<a id="a-8l"></a>是为净。<a id="a-8m"></a>七者劝人作功德持用索佛。<a id="a-8n"></a>是为净。<a id="a-8o"></a>八者不犯六事。<a id="a-8p"></a>是为净。<a id="a-8q"></a>九者适无所著。<a id="a-8r"></a>是为净。<a id="a-8s"></a>十者自观内外。<a id="a-8t"></a>是为净。<a id="a-8u"></a>十一者悉具五旬。<a id="a-8v"></a>是为净。<a id="a-8w"></a>十二者心常柔软。<a id="a-8x"></a>是为净。<a id="a-8y"></a>十三者不着于身。<a id="a-8z"></a>是为净。<a id="a-90"></a>十四者内行定。<a id="a-91"></a>是为净。<a id="a-92"></a>十五者向入佛道。<a id="a-93"></a>是为净。<a id="a-94"></a>十六者远离于恶人。<a id="a-95"></a>是为净。<a id="a-96"></a>十七者智慧明所入。<a id="a-97"></a>是为净。<a id="a-98"></a>十八者悉入所因功德。<a id="a-99"></a>是为净。<a id="a-9A"></a>十九者悉令经法本乐。<a id="a-9B"></a>是为净。<a id="a-9C"></a>二十者随次第入行。<a id="a-9D"></a>是为净。<a id="a-9E"></a>二十一者智慧恩不转。<a id="a-9F"></a>是为净。<a id="a-9G"></a>二十二者沤和拘舍罗所成就。<a id="a-9H"></a>是为净。<a id="a-9I"></a>二十三者悉欲具足佛事。<a id="a-9J"></a>是为净。<a id="a-9K"></a>二十四者悉哀苦人。<a id="a-9L"></a>是为净。<a id="a-9M"></a>二十五者不与罗汉辟支佛从事。<a id="a-9N"></a>是为净。<a id="a-9O"></a>二十六者稍稍乐入深智慧具足。<a id="a-9P"></a>是为净。<a id="a-9Q"></a>二十七者所作功德不厌。<a id="a-9R"></a>是为净。<a id="a-9S"></a>二十八者一切人本无有人信是事。<a id="a-9T"></a>是为净。<a id="a-9U"></a>二十九者悉得佛三昧不乱。<a id="a-9V"></a>是为净。<a id="a-9W"></a>三十者悉入十方天下人所念事悉见。<a id="a-9X"></a>是为净。<a id="a-9Y"></a>三十一者悉知十方天人身事。<a id="a-9Z"></a>是为净。<a id="a-9a"></a>三十二者譬如医王悉愈人病。<a id="a-9b"></a>菩萨持经法。<a id="a-9c"></a>悉愈十方天下人生死老病。<a id="a-9d"></a>是为净。<a id="a-9e"></a>菩萨行禅波罗蜜清净如是。</p>
  <p id="a9f">菩萨行般若波罗蜜。<a id="a-9g"></a>凡有三十二事。<a id="a-9h"></a>何谓三十二事。<a id="a-9i"></a>一者欲得佛诸经法无厌时。<a id="a-9j"></a>是为高明。<a id="a-9k"></a>二者随次念诸经法。<a id="a-9l"></a>是为高明。<a id="a-9m"></a>三者智慧解黠。<a id="a-9n"></a>是为高明。<a id="a-9o"></a>四者所因法不灭智慧。<a id="a-9p"></a>是为高明。<a id="a-9q"></a>五者入黠守解五阴。<a id="a-9r"></a>是为高明。<a id="a-9s"></a>六者以黠慧承经法解于本端。<a id="a-9t"></a>是为高明。<a id="a-9u"></a>七者阿伊檀拘舍罗持智慧解。<a id="a-9v"></a>是为高明。<a id="a-9w"></a>八者十二因缘拘舍罗稍稍觉知。<a id="a-9x"></a>是为高明。<a id="a-9y"></a>九者四谛拘舍罗悉知是灭。<a id="a-9z"></a>是为高明。<a id="a-A0"></a>十者稍稍入慧拘舍罗制不随泥洹。<a id="a-A1"></a>是为高明。<a id="a-A2"></a>十一者内观皆悉晓知。<a id="a-A3"></a>是为高明。<a id="a-A4"></a>十二者故受化生死。<a id="a-A5"></a>当悉晓知。<a id="a-A6"></a>是为高明。<a id="a-A7"></a>十三者诸经法无所从生悉当晓知。<a id="a-A8"></a>是为高明。<a id="a-A9"></a>十四者一切人本端无形本自净。<a id="a-AA"></a>随世间习俗而入度十方人。<a id="a-AB"></a>是为高明。<a id="a-AC"></a>十五者一切法为一法耳。<a id="a-AD"></a>本端者泥洹也。<a id="a-AE"></a>是为高明。<a id="a-AF"></a>十六者一切境界为一境界耳。<a id="a-AG"></a>何以故。<a id="a-AH"></a>本自空故。<a id="a-AI"></a>是为高明。<a id="a-AJ"></a>十七者一切佛为一佛耳。<a id="a-AK"></a>何以故。<a id="a-AL"></a>法身所入不可计故。<a id="a-AM"></a>是为高明。<a id="a-AN"></a>十八者一切事不悉见说。<a id="a-AO"></a>何以故。<a id="a-AP"></a>各各有字拘舍罗悉当知。<a id="a-AQ"></a>是为高明。<a id="a-AR"></a>十九者无所挂碍护智慧。<a id="a-AS"></a>不可计十方天下人来问悉能报。<a id="a-AT"></a>是为高明。<a id="a-AU"></a>二十者悉得诸经法未尝有忘。<a id="a-AV"></a>用得陀邻尼故。<a id="a-AW"></a>是为高明。<a id="a-AX"></a>二十一者悉觉诸魔事。<a id="a-AY"></a>觉者当即远离。<a id="a-AZ"></a>是为高明。<a id="a-Aa"></a>二十二者一切法如幻。<a id="a-Ab"></a>譬如人假着。<a id="a-Ac"></a>笼躯须臾脱去。<a id="a-Ad"></a>一切无所有亦如是。<a id="a-Ae"></a>是为高明。<a id="a-Af"></a>二十三者如梦中所见。<a id="a-Ag"></a>及水中影深山音响。<a id="a-Ah"></a>一切法皆如是。<a id="a-Ai"></a>是为高明。<a id="a-Aj"></a>二十四者一切法皆空。<a id="a-Ak"></a>本无所从来故。<a id="a-Al"></a>是为高明。<a id="a-Am"></a>二十五者十方天下人心所念。<a id="a-An"></a>智慧悉至悉知其本。<a id="a-Ao"></a>是为高明。<a id="a-Ap"></a>二十六者持沤和拘舍罗威神之力入泥洹。<a id="a-Aq"></a>后复来出现生死。<a id="a-Ar"></a>是为高明。<a id="a-As"></a>二十七者空无想无愿。<a id="a-At"></a>一切法随教悉见度脱。<a id="a-Au"></a>是为高明。<a id="a-Av"></a>二十八者本端定无定无所见。<a id="a-Aw"></a>一切法悉了其本。<a id="a-Ax"></a>何以故。<a id="a-Ay"></a>一切法无所持无所著。<a id="a-Az"></a>是为高明。<a id="a-B0"></a>二十九者悉得明无有痴冥。<a id="a-B1"></a>悉得智慧光焰。<a id="a-B2"></a>为十方天下人。<a id="a-B3"></a>说经法悉度脱。<a id="a-B4"></a>是为高明。<a id="a-B5"></a>三十者一切生死本无所从来。<a id="a-B6"></a>去亦无所至。<a id="a-B7"></a>悉晓知随习俗入。<a id="a-B8"></a>而为十方人说法。<a id="a-B9"></a>更生更死示现如是。<a id="a-BA"></a>是为高明。<a id="a-BB"></a>三十一者四事不护智慧悉至遍皆悉知。<a id="a-BC"></a>是为高明。<a id="a-BD"></a>三十二者为十方人说经法。<a id="a-BE"></a>从次第随人所喜乐为说之。<a id="a-BF"></a>当自制心自护智慧。<a id="a-BG"></a>悉具足成就。<a id="a-BH"></a>诸佛悉遥见是高才。<a id="a-BI"></a>为菩萨持佛威神。<a id="a-BJ"></a>为悉拥护。<a id="a-BK"></a>是般若波罗蜜三十二事清净如是。</p>
  <p id="aBL">菩萨沤和拘舍罗所行。<a id="a-BM"></a>有三十二事。<a id="a-BN"></a>何谓三十二事。<a id="a-BO"></a>一者教十方天下人自护身。<a id="a-BP"></a>二者福多者亦不于中住。<a id="a-BQ"></a>福少者亦不于中住。<a id="a-BR"></a>三者教十方天下人民索菩萨道者。<a id="a-BS"></a>当教不索菩萨道者。<a id="a-BT"></a>不教悉视如师无异。<a id="a-BU"></a>四者常欲多珍宝财物施与众人。<a id="a-BV"></a>五者常乐求罗耶多教于人。<a id="a-BW"></a>六者示现母人身欲多教母人。<a id="a-BX"></a>七者示现年少教化小儿。<a id="a-BY"></a>八者示现若干种人。<a id="a-BZ"></a>用哀世间人故。<a id="a-Ba"></a>九者世间有狂乱者。<a id="a-Bb"></a>亦现狂身安隐度之。<a id="a-Bc"></a>十者若有乱心烦愦。<a id="a-Bd"></a>随其烦愦为说经道。<a id="a-Be"></a>十一者随十方人所喜持法往度之。<a id="a-Bf"></a>十二者持禁戒百岁若千岁。<a id="a-Bg"></a>若有人所欲喜舍戒往教度之。<a id="a-Bh"></a>十三者随人所好喜被服诸音伎乐。<a id="a-Bi"></a>持施与之人得莫不欢喜。<a id="a-Bj"></a>因持经法往教之。<a id="a-Bk"></a>十四者头陀沙门各异志行。<a id="a-Bl"></a>随其法行往教之。<a id="a-Bm"></a>十五者尼揵波和及余外道。<a id="a-Bn"></a>随其种类而入教之。<a id="a-Bo"></a>引着佛道中。<a id="a-Bp"></a>十六者于诸淫女人中。<a id="a-Bq"></a>示现端正化淫女人。<a id="a-Br"></a>独尊悉教诸淫女人令不淫。<a id="a-Bs"></a>及复化作男子。<a id="a-Bt"></a>稍稍内佛道中。<a id="a-Bu"></a>十七者若大会作诸音乐。<a id="a-Bv"></a>时有观者听音乐之声。<a id="a-Bw"></a>一切人大欢喜。<a id="a-Bx"></a>持诸音乐声说经法。<a id="a-By"></a>其有闻者莫不得度。<a id="a-Bz"></a>十八者世间工师伎道化身。<a id="a-C0"></a>悉入其中教化令为佛道。<a id="a-C1"></a>十九者示现般遮旬世间有贫穷羸劣者。<a id="a-C2"></a>指示地中伏藏财物。<a id="a-C3"></a>施与贫穷人。<a id="a-C4"></a>竟为说经法皆令发意。<a id="a-C5"></a>二十者世间有死丧号哭愁毒者。<a id="a-C6"></a>亦复化现威神。<a id="a-C7"></a>亦复愁毒化教愁毒人令为经道。<a id="a-C8"></a>二十一者世间亡财物。<a id="a-C9"></a>菩萨化示伏藏财物教令为道。<a id="a-CA"></a>二十二者若有侯王。<a id="a-CB"></a>若有傍臣。<a id="a-CC"></a>若有迦罗越。<a id="a-CD"></a>傥有无子愁毒者。<a id="a-CE"></a>便化入腹中作子。<a id="a-CF"></a>各为父母家室。<a id="a-CG"></a>说经令得度脱。<a id="a-CH"></a>二十三者于贾人中最尊贵。<a id="a-CI"></a>中道资粮乏绝。<a id="a-CJ"></a>便现威神。<a id="a-CK"></a>给与伴人浆水饮食令饱满。<a id="a-CL"></a>以为说经道。<a id="a-CM"></a>二十四者若有人堕地生盲。<a id="a-CN"></a>若百人若千人若万人。<a id="a-CO"></a>亦复持威神现盲人。<a id="a-CP"></a>悉复给示。<a id="a-CQ"></a>与衣被饮食所当得。<a id="a-CR"></a>悉使盲人得眼视。<a id="a-CS"></a>莫不欢喜。<a id="a-CT"></a>如是稍稍为说经法。<a id="a-CU"></a>皆使发意求佛道。<a id="a-CV"></a>二十五者于大城中。<a id="a-CW"></a>若有见囚徒拘系牢狱。<a id="a-CX"></a>亦复化现作囚徒。<a id="a-CY"></a>亦复各各在其中持威神之力。<a id="a-CZ"></a>悉使系者得洗沐衣被饮食。<a id="a-Ca"></a>悉为说经皆令发意索佛。<a id="a-Cb"></a>二十六者若有死罪将诣城外。<a id="a-Cc"></a>菩萨便持威神之力。<a id="a-Cd"></a>随其人数。<a id="a-Ce"></a>以化人补其处将人持去。<a id="a-Cf"></a>其人得脱大欢大喜。<a id="a-Cg"></a>便饮食令饱与衣被。<a id="a-Ch"></a>为说经道。<a id="a-Ci"></a>其人得脱喜乐。<a id="a-Cj"></a>皆发意求佛道。<a id="a-Ck"></a>二十七者若有斗诤变讼。<a id="a-Cl"></a>若诤钱财。<a id="a-Cm"></a>若诤田宅。<a id="a-Cn"></a>菩萨于中央两分和解。<a id="a-Co"></a>若有不足持钱财。<a id="a-Cp"></a>义为和解给足与却。<a id="a-Cq"></a>后为说经道。<a id="a-Cr"></a>令发意索佛道。<a id="a-Cs"></a>二十八者沤和拘舍罗。<a id="a-Ct"></a>菩萨常端正示现于人作丑恶。<a id="a-Cu"></a>二十九者现身作可怜沙门教人。<a id="a-Cv"></a>转复作白衣行教人。<a id="a-Cw"></a>三十者菩萨行沤和拘舍罗。<a id="a-Cx"></a>远离在外余道。<a id="a-Cy"></a>随其被服言语于其众中。<a id="a-Cz"></a>诽谤佛。<a id="a-D0"></a>诽谤法。<a id="a-D1"></a>诽谤比丘僧。<a id="a-D2"></a>稍稍持经法。<a id="a-D3"></a>教化引着佛道中。<a id="a-D4"></a>三十一者稍稍教人。<a id="a-D5"></a>般泥洹亦复随之。<a id="a-D6"></a>般泥洹即复化出异方现。<a id="a-D7"></a>三十二者行沤和拘舍罗菩萨。<a id="a-D8"></a>自在所喜而化现。<a id="a-D9"></a>若化出作罗汉。<a id="a-DA"></a>若复化出作辟支佛。<a id="a-DB"></a>若复现作菩萨。<a id="a-DC"></a>若复化现作佛。<a id="a-DD"></a>是为沤和拘舍罗三十二事清净如是。<a id="a-DE"></a>佛说般若波罗蜜时。<a id="a-DF"></a>伅真陀罗及眷属。<a id="a-DG"></a>及诸天龙阅叉犍陀罗九万三千人。<a id="a-DH"></a>悉发阿耨多罗三藐三菩提心。<a id="a-DI"></a>与佛俱来者八千菩萨。<a id="a-DJ"></a>悉得无所从生法乐忍。<a id="a-DK"></a>伅真陀罗王。<a id="a-DL"></a>得明慧三昧。<a id="a-DM"></a>闻佛所说欢喜踊跃。<a id="a-DN"></a>则以天缯贡上于佛。<a id="a-DO"></a>是间不能平其价数。<a id="a-DP"></a>则时伅真陀罗宫室八千人。<a id="a-DQ"></a>以千叶华盖以贡上佛。<a id="a-DR"></a>佛以威神。<a id="a-DS"></a>令华盖悉在虚空。<a id="a-DT"></a>置佛头上合为一华盖。<a id="a-DU"></a>纵广四千里。<a id="a-DV"></a>伅真陀罗子及诸夫人。<a id="a-DW"></a>见是威神变化。<a id="a-DX"></a>悉发阿耨多罗三藐三菩提心。<a id="a-DY"></a>皆对佛惟。<a id="a-DZ"></a>怛萨阿竭教照吾等。<a id="a-Da"></a>令成阿耨多罗三藐三菩提。<a id="a-Db"></a>作是言时。<a id="a-Dc"></a>佛则离地百四十丈坐于虚空。<a id="a-Dd"></a>从身放光明照三千大千之刹土。<a id="a-De"></a>伅真陀罗摩休勒。<a id="a-Df"></a>诸所有眷属。<a id="a-Dg"></a>及诸欲天子。<a id="a-Dh"></a>诸色天子。<a id="a-Di"></a>所有唱伎乐不鼓而自鸣。<a id="a-Dj"></a>于香华之山。<a id="a-Dk"></a>诸华果树悉作琴声。<a id="a-Dl"></a>其音甚好。<a id="a-Dm"></a>佛举身毛。<a id="a-Dn"></a>一一毛皆放光明。<a id="a-Do"></a>有莲华。<a id="a-Dp"></a>一一莲华有菩萨坐。<a id="a-Dq"></a>皆有三十二相。<a id="a-Dr"></a>用佛威神故。<a id="a-Ds"></a>诸伎乐声但闻说经。<a id="a-Dt"></a>皆作难经之音。<a id="a-Du"></a>如人所疑。<a id="a-Dv"></a>诸莲华上坐菩萨。<a id="a-Dw"></a>皆发遣难经之问。<a id="a-Dx"></a>决诸狐疑。</p>
  <p id="aDy">诸音而作声。<a id="a-Dz"></a>云何发菩萨心行而不忘。<a id="a-E0"></a>自致坐于佛树(一)。<a id="a-E1"></a>菩萨报言。<a id="a-E2"></a>其心欢。<a id="a-E3"></a>于一切便有无极大慈。<a id="a-E4"></a>以是之故不忘(二)。<a id="a-E5"></a>其音复作问。<a id="a-E6"></a>其意云何。<a id="a-E7"></a>所因云何云何。<a id="a-E8"></a>已无极大慈而生(三)。<a id="a-E9"></a>菩萨报言。<a id="a-EA"></a>其意。<a id="a-EB"></a>不谄所因如慧。<a id="a-EC"></a>无极大慈者致于泥洹(四)。<a id="a-ED"></a>其音复问。<a id="a-EE"></a>所施与云何已与。<a id="a-EF"></a>云何从而不悔所作。<a id="a-EG"></a>云何不求有所生。<a id="a-EH"></a>云何作菩萨愿(五)。<a id="a-EI"></a>菩萨报言。<a id="a-EJ"></a>所有物而不爱惜。<a id="a-EK"></a>既与便无有悔意。<a id="a-EL"></a>常念菩萨道故。<a id="a-EM"></a>不求有所生处(六)。<a id="a-EN"></a>其音复问所作净戒。<a id="a-EO"></a>云何于戒而不自贡高。<a id="a-EP"></a>云何教失戒者。<a id="a-EQ"></a>何从自致至摩诃衍(七)。<a id="a-ER"></a>菩萨报言。<a id="a-ES"></a>其有善心便有净戒。<a id="a-ET"></a>知一切法空故不贡高。<a id="a-EU"></a>作无极大慈故能教失戒者(八)。<a id="a-EV"></a>其音复问。<a id="a-EW"></a>若有骂詈挝捶欲杀者当云何有忍辱。<a id="a-EX"></a>其意云何不起而有悦(九)。<a id="a-EY"></a>菩萨报言。<a id="a-EZ"></a>当念我作佛时。<a id="a-Ea"></a>为一切人作医王。<a id="a-Eb"></a>其病者我当愈之。<a id="a-Ec"></a>以是故能忍辱。<a id="a-Ed"></a>其有骂詈挝捶欲杀者。<a id="a-Ee"></a>其意不起而有悦(十)。<a id="a-Ef"></a>其音复问。<a id="a-Eg"></a>精进云何而有究。<a id="a-Eh"></a>云何不殆成菩萨行(十一)。<a id="a-Ei"></a>菩萨报言。<a id="a-Ej"></a>精进者用法故。<a id="a-Ek"></a>欲护一切故而有究。<a id="a-El"></a>晓了空事故不殆(十二)。<a id="a-Em"></a>诸音复问。<a id="a-En"></a>其意当云何而令备足。<a id="a-Eo"></a>其心如深入。<a id="a-Ep"></a>云何于禅而自知无所希望(十三)。<a id="a-Eq"></a>菩萨报言。<a id="a-Er"></a>其心不迷故能备足。<a id="a-Es"></a>其心不谄故如深入。<a id="a-Et"></a>用沤和拘舍罗故能禅。<a id="a-Eu"></a>以是故无所希望(十四)。<a id="a-Ev"></a>诸音复问。<a id="a-Ew"></a>云何得智慧。<a id="a-Ex"></a>所见而直行。<a id="a-Ey"></a>云何具法慧业。<a id="a-Ez"></a>当云何而决疑(十五)。<a id="a-F0"></a>菩萨报言。<a id="a-F1"></a>喜学问者增于智慧。<a id="a-F2"></a>晓知十二因缘故能直行。<a id="a-F3"></a>喜以法施与。<a id="a-F4"></a>故决诸疑晓知其本(十六)。<a id="a-F5"></a>诸音复问。<a id="a-F6"></a>云何而多智。<a id="a-F7"></a>能自致是以闻。<a id="a-F8"></a>云何而教人而自致得尊(十七)。<a id="a-F9"></a>菩萨报言。<a id="a-FA"></a>常谦损故多智。<a id="a-FB"></a>所闻如作乃能致。<a id="a-FC"></a>是以法施无所悕望。<a id="a-FD"></a>故能至尊(十八)。<a id="a-FE"></a>诸音复问。<a id="a-FF"></a>其慈者而云何。<a id="a-FG"></a>乃至无极之大哀。<a id="a-FH"></a>云何具护等。<a id="a-FI"></a>云何得至梵天(十九)。<a id="a-FJ"></a>菩萨报言。<a id="a-FK"></a>其等心是则慈。<a id="a-FL"></a>不厌极是则护。<a id="a-FM"></a>因是其心欢喜悦。<a id="a-FN"></a>故能至梵天(二十)。<a id="a-FO"></a>诸音复问。<a id="a-FP"></a>云何菩萨能见佛。<a id="a-FQ"></a>见已云何而欢喜。<a id="a-FR"></a>云何闻法而不疑(二十一)。<a id="a-FS"></a>菩萨报言。<a id="a-FT"></a>其心常念佛故。<a id="a-FU"></a>能致得见闻法。<a id="a-FV"></a>其心而净洁故能无疑(二十二)。<a id="a-FW"></a>诸音复问。<a id="a-FX"></a>云何功德而可集。<a id="a-FY"></a>云何其慧而可合。<a id="a-FZ"></a>云何向观而可知。<a id="a-Fa"></a>如是之事云何求(二十三)。<a id="a-Fb"></a>菩萨报言。<a id="a-Fc"></a>于功德无厌足。<a id="a-Fd"></a>是故集学问无有厌故能致其慧。<a id="a-Fe"></a>其心不乱无所念。<a id="a-Ff"></a>是故为向观(二十四)。<a id="a-Fg"></a>诸音复问。<a id="a-Fh"></a>臧者云何其处。<a id="a-Fi"></a>云何其行。<a id="a-Fj"></a>云何所缘(二十五)。<a id="a-Fk"></a>菩萨报言。<a id="a-Fl"></a>臧者空无所有。<a id="a-Fm"></a>其处者波罗蜜四禅是其行。<a id="a-Fn"></a>所缘度一切(二十六)。<a id="a-Fo"></a>诸音复问。<a id="a-Fp"></a>何谓魔事。<a id="a-Fq"></a>何谓佛事。<a id="a-Fr"></a>云何所作至菩萨(二十七)。<a id="a-Fs"></a>菩萨报言。<a id="a-Ft"></a>无有胆而怯弱。<a id="a-Fu"></a>是故为魔事。<a id="a-Fv"></a>随摩诃衍心。<a id="a-Fw"></a>是故佛事。<a id="a-Fx"></a>悉舍众恶故致菩萨(二十八)。<a id="a-Fy"></a>诸音复问。<a id="a-Fz"></a>云何当亲近于迦罗蜜(汉云善友)。<a id="a-G0"></a>云何离于恶师。<a id="a-G1"></a>云何而等住。<a id="a-G2"></a>云何而舍(二十九)。<a id="a-G3"></a>菩萨报言。<a id="a-G4"></a>其教导菩萨道。<a id="a-G5"></a>是则为迦罗蜜。<a id="a-G6"></a>令离菩萨心。<a id="a-G7"></a>是则为恶师。<a id="a-G8"></a>所作而自知。<a id="a-G9"></a>是故为等住。<a id="a-GA"></a>舍外道诸邪。<a id="a-GB"></a>是则为政(三十)。<a id="a-GC"></a>诸音复问。<a id="a-GD"></a>云何可护诸法。<a id="a-GE"></a>云何可教一切人。<a id="a-GF"></a>云何为沤和拘舍罗。<a id="a-GG"></a>令成菩萨道(三十一)。<a id="a-GH"></a>菩萨报言。<a id="a-GI"></a>精进故能护法。<a id="a-GJ"></a>沤和拘舍罗故。<a id="a-GK"></a>能教人随人有无。<a id="a-GL"></a>若道若俗而为开导故。<a id="a-GM"></a>成至菩萨道(三十二)。<a id="a-GN"></a>诸音复问。<a id="a-GO"></a>云何所作而用慧。<a id="a-GP"></a>云何是魔事。<a id="a-GQ"></a>云何而谨敕不失时(三十三)。<a id="a-GR"></a>菩萨报言。<a id="a-GS"></a>所作令无罪是故慧所作而非法。<a id="a-GT"></a>是为魔事。<a id="a-GU"></a>常随其教。<a id="a-GV"></a>是则为谨敕常有谦损为人之所敬(三十四)。<a id="a-GW"></a>诸音复问。<a id="a-GX"></a>其道者云何。<a id="a-GY"></a>非道者云何。<a id="a-GZ"></a>云何造人令入道(三十五)。<a id="a-Ga"></a>菩萨报言。<a id="a-Gb"></a>六波罗蜜是故道。<a id="a-Gc"></a>其急者是声闻辟支佛事。<a id="a-Gd"></a>是故非菩萨道。<a id="a-Ge"></a>晓了般若波罗蜜沤和拘舍罗故。<a id="a-Gf"></a>能造人令入道(三十六)。<a id="a-Gg"></a>诸音复问。<a id="a-Gh"></a>何谓为利。<a id="a-Gi"></a>云何是镇。<a id="a-Gj"></a>云何能令勤苦人。<a id="a-Gk"></a>而令得欢喜(三十七)。<a id="a-Gl"></a>菩萨报言。<a id="a-Gm"></a>其得者七觉意。<a id="a-Gn"></a>其法者是则利。<a id="a-Go"></a>其镇者是则陀邻尼。<a id="a-Gp"></a>所教已法无饥渴。<a id="a-Gq"></a>是则为欢喜(三十八)。<a id="a-Gr"></a>其音复问。<a id="a-Gs"></a>何所是菩萨父母。<a id="a-Gt"></a>何所是亲属。<a id="a-Gu"></a>何所是眷属。<a id="a-Gv"></a>何所而有好(三十九)。<a id="a-Gw"></a>菩萨报言。<a id="a-Gx"></a>慧则为母。<a id="a-Gy"></a>法则为父。<a id="a-Gz"></a>三十七品是亲属。<a id="a-H0"></a>其功德是则为眷属(四十)。<a id="a-H1"></a>故能于一切而有好(四十一)。<a id="a-H2"></a>诸音复问。<a id="a-H3"></a>何从可知无我。<a id="a-H4"></a>何从可知慈而念一切。<a id="a-H5"></a>无我与慈。<a id="a-H6"></a>云何等令如称(四十二)。<a id="a-H7"></a>菩萨报言。<a id="a-H8"></a>晓了空事乃知无我。<a id="a-H9"></a>是则为大慈。<a id="a-HA"></a>知一切人皆空故(四十三)。<a id="a-HB"></a>一切生死无有生死法令然。<a id="a-HC"></a>其知是者亦复生死(四十四)。<a id="a-HD"></a>其谛者亦无有往。<a id="a-HE"></a>无有还者亦无有住。<a id="a-HF"></a>其作是者便能至道(四十五)。<a id="a-HG"></a>空无有相无有愿。<a id="a-HH"></a>已去求则为一相。<a id="a-HI"></a>已知者晓了五阴空。<a id="a-HJ"></a>故无有想。<a id="a-HK"></a>无有想故无愿。<a id="a-HL"></a>一相而无数(四十六)。<a id="a-HM"></a>事五阴则空。<a id="a-HN"></a>已知观故。<a id="a-HO"></a>五阴亦知观一切人悉空。<a id="a-HP"></a>亦不有亦不无(四十七)。<a id="a-HQ"></a>智慧则为护空。<a id="a-HR"></a>沤和拘舍罗护一切人。<a id="a-HS"></a>已无极大慈而教人。<a id="a-HT"></a>已故可至泥洹(四十八)。<a id="a-HU"></a>诸音复问。<a id="a-HV"></a>无有生故无所有。<a id="a-HW"></a>一切诸法如是(四十九)。<a id="a-HX"></a>何所生知微妙而生死(五十)。<a id="a-HY"></a>菩萨报言。<a id="a-HZ"></a>无所生故无所有。<a id="a-Ha"></a>是故慧之灭。<a id="a-Hb"></a>用沤和拘舍罗微妙。<a id="a-Hc"></a>故有生死(五十一)。<a id="a-Hd"></a>诸音复问。<a id="a-He"></a>何谓而得决。<a id="a-Hf"></a>何谓不复还。<a id="a-Hg"></a>云何而得忍。<a id="a-Hh"></a>云何而无疑(五十二)。<a id="a-Hi"></a>菩萨报言。<a id="a-Hj"></a>等住而得决。<a id="a-Hk"></a>已入法身不复还。<a id="a-Hl"></a>已得无所从生法乐忍便无疑(五十三)。<a id="a-Hm"></a>诸音复问。<a id="a-Hn"></a>何谓佛树。<a id="a-Ho"></a>何谓菩萨相。<a id="a-Hp"></a>何缘佛名为佛。<a id="a-Hq"></a>何谓名为怛萨阿竭(五十四)。<a id="a-Hr"></a>菩萨报言。<a id="a-Hs"></a>佛树者。<a id="a-Ht"></a>普若天无所不覆。<a id="a-Hu"></a>习诸法是菩萨相。<a id="a-Hv"></a>是故名曰佛。<a id="a-Hw"></a>以智故于心无所希望。<a id="a-Hx"></a>其身亦尔。<a id="a-Hy"></a>故名怛萨阿竭(五十五)。</p>
 </body>
</html>