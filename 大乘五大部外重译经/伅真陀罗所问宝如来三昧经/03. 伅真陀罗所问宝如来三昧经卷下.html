<!doctype html>
<html id="z3IBTjVNt" data-ver="1487">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘五大部外重译经">
  <meta period="后汉">
 </head>
 <body>
  <h1 id="a1">伅真陀罗所问宝如来三昧经卷下</h1>
  <p id="a2">伅真陀罗诸子。<a id="a-3"></a>闻是法得欢喜信忍。<a id="a-4"></a>各各解身上珍宝。<a id="a-5"></a>以供养上佛。<a id="a-6"></a>各各说言。<a id="a-7"></a>今用吾等故。<a id="a-8"></a>以是所有上佛。<a id="a-9"></a>今还得闻诸法。<a id="a-A"></a>各各白佛。<a id="a-B"></a>甚可奇。<a id="a-C"></a>是伎乐之音。<a id="a-D"></a>乃作是问。<a id="a-E"></a>诸坐化菩萨悉决其难。<a id="a-F"></a>其在会者皆无狐疑。<a id="a-G"></a>为我等开无央数冥。<a id="a-H"></a>而令得明。<a id="a-I"></a>是者谁之所致。<a id="a-J"></a>令诸伎乐音。<a id="a-K"></a>乃作是难问。<a id="a-L"></a>诸坐化菩萨。<a id="a-M"></a>而皆发遣。<a id="a-N"></a>悉为解之。<a id="a-O"></a>佛言。<a id="a-P"></a>皆怛萨阿竭之所致。<a id="a-Q"></a>若我欲令空而作音声常可致。<a id="a-R"></a>何况伎乐及诸树。<a id="a-S"></a>以是故怛萨阿竭所作不可计。<a id="a-T"></a>伅真陀罗诸子皆言。<a id="a-U"></a>令一切人皆如怛萨阿竭。<a id="a-V"></a>及伅真陀罗八万四千夫人。<a id="a-W"></a>各各持天珠而奉上佛。<a id="a-X"></a>则时散佛头上。<a id="a-Y"></a>便化作八万四千交露帐。<a id="a-Z"></a>其中悉有床具足皆珍宝。<a id="a-a"></a>皆布天缯以为綩綖。<a id="a-b"></a>诸交露帐中悉有坐佛。<a id="a-c"></a>其佛皆三十二相诸种好悉具。<a id="a-d"></a>八万四千夫人。<a id="a-e"></a>见是变化莫不欢喜。<a id="a-f"></a>皆发阿耨多罗三耶三菩提心。<a id="a-g"></a>皆踊跃合作一音。<a id="a-h"></a>而叹怛萨阿竭已。<a id="a-i"></a>自净复净他人。<a id="a-j"></a>悉去无垢。<a id="a-k"></a>无所著无所污。<a id="a-l"></a>其明甚好。<a id="a-m"></a>其眼如优钵华。<a id="a-n"></a>今自归明若如月(一)。<a id="a-o"></a>其欢者莫若如见佛。<a id="a-p"></a>佛为一切莫不断其罪。<a id="a-q"></a>所语其闻者莫不欢悦。<a id="a-r"></a>常爱乐于庐野。<a id="a-s"></a>以众宝而合成。<a id="a-t"></a>悉览持法宝藏。<a id="a-u"></a>今自归无所不度者(二)。<a id="a-v"></a>若度水以到岸。<a id="a-w"></a>却外道伏诸邪。<a id="a-x"></a>其净于莲华。<a id="a-y"></a>以空率化。<a id="a-z"></a>以谛教道。<a id="a-10"></a>今自归欢喜者(三)。<a id="a-11"></a>度四窦已四谛而率人。<a id="a-12"></a>于世间行与人眼。<a id="a-13"></a>足下轮有千好。<a id="a-14"></a>今自归音安好(四)。<a id="a-15"></a>其身过于人。<a id="a-16"></a>为一切而说之。<a id="a-17"></a>其有力无与佛等。<a id="a-18"></a>今自归十种力(五)。<a id="a-19"></a>而断欲有所得而不喜。<a id="a-1A"></a>无所得不已忧。<a id="a-1B"></a>于世间开盲者。<a id="a-1C"></a>如冥中然灯火(六)。<a id="a-1D"></a>已伏心致十种力而施与。<a id="a-1E"></a>自娱乐身已伏寂而度。<a id="a-1F"></a>今自归而无何(七)。<a id="a-1G"></a>其相者而甚尊。<a id="a-1H"></a>在于一切为之上。<a id="a-1I"></a>为一切示现。<a id="a-1J"></a>莫不得其本。<a id="a-1K"></a>其忍及慈已自娱乐。<a id="a-1L"></a>今自归为尊所敬(八)。<a id="a-1M"></a>若船师无所不度。<a id="a-1N"></a>佛者是即尊。<a id="a-1O"></a>烧三毒坏绝众冥。<a id="a-1P"></a>一切愚闇皆蒙其恩莫不来供。<a id="a-1Q"></a>今自归寂诸恶已尽(九)。<a id="a-1R"></a>光而七尺色若如金。<a id="a-1S"></a>其音甚大声而清净。<a id="a-1T"></a>于人之上是则为尊。<a id="a-1U"></a>今自归为一切而作本者(十)。<a id="a-1V"></a>贡高诸冥已悉除去。<a id="a-1W"></a>度于一切自守如道。<a id="a-1X"></a>为众作导。<a id="a-1Y"></a>所语悉谛而无有异。<a id="a-1Z"></a>今自归于冥而作明(十一)。<a id="a-1a"></a>其祠祀而甚大故名字。<a id="a-1b"></a>而悉闻其法说如所言。<a id="a-1c"></a>其所闻莫不遍。<a id="a-1d"></a>今自归欢喜(十二)。<a id="a-1e"></a>大已住其处。<a id="a-1f"></a>降伏贡高自用者于一切而无所著。<a id="a-1g"></a>故知而极尊。<a id="a-1h"></a>今自归脱人之欲者(十三)。<a id="a-1i"></a>其声甚好音闻梵天。<a id="a-1j"></a>悉知罪福。<a id="a-1k"></a>去人之垢。<a id="a-1l"></a>晓知五阴。<a id="a-1m"></a>所作得重莫能等者。<a id="a-1n"></a>今自归去诸秽垢(十四)。<a id="a-1o"></a>其心悉等将护一切已率其意。<a id="a-1p"></a>其知无所不晓。<a id="a-1q"></a>已住于道所作悉正。<a id="a-1r"></a>所教皆谛莫不得脱。<a id="a-1s"></a>今自归所知而时(十五)。<a id="a-1t"></a>为人示导其德软好。<a id="a-1u"></a>其闻音者莫不解释。<a id="a-1v"></a>众魔甚多莫不而伏。<a id="a-1w"></a>一切悉过。<a id="a-1x"></a>自用诸所贡高。<a id="a-1y"></a>今自归已去众恶(十六)。<a id="a-1z"></a>诸有附者莫不随教。<a id="a-20"></a>皆而来敬莫不供者。<a id="a-21"></a>其佛难值所入微妙。<a id="a-22"></a>其来问者莫不喜悦。<a id="a-23"></a>今自归其德无辈(十七)。<a id="a-24"></a>其意己力无所不晓。<a id="a-25"></a>于好于丑其心适等。<a id="a-26"></a>已坚住其处莫能动者。<a id="a-27"></a>今自归已总诸力(十八)。<a id="a-28"></a>其手足而有网。<a id="a-29"></a>足下有轮。<a id="a-2A"></a>脱诸生老死。<a id="a-2B"></a>常胜一切。<a id="a-2C"></a>今自归其德如天无所不盖(十九)。<a id="a-2D"></a>则时伅真陀罗夫人。<a id="a-2E"></a>赞叹已竟各各复问。<a id="a-2F"></a>虽发阿耨多罗三藐三菩提心。<a id="a-2G"></a>难以母人。<a id="a-2H"></a>自致阿耨多罗三耶三菩提(二十)。<a id="a-2I"></a>佛言。<a id="a-2J"></a>以一事离于母人。<a id="a-2K"></a>疾得男子。<a id="a-2L"></a>至阿耨多罗三耶三菩提。<a id="a-2M"></a>何谓一事。<a id="a-2N"></a>以发萨芸若。<a id="a-2O"></a>作无央数功德而不忘。<a id="a-2P"></a>是为一事。<a id="a-2Q"></a>复有二事。<a id="a-2R"></a>母人疾得男子。<a id="a-2S"></a>自致阿耨多罗。<a id="a-2T"></a>何谓二事。<a id="a-2U"></a>所作如所语不事诸天。<a id="a-2V"></a>但归于佛。<a id="a-2W"></a>所作如正不信于邪。<a id="a-2X"></a>是为二事。<a id="a-2Y"></a>复有三事。<a id="a-2Z"></a>母人疾得男子。<a id="a-2a"></a>自致阿耨多罗。<a id="a-2b"></a>何谓三事。<a id="a-2c"></a>护身三事而净。<a id="a-2d"></a>护口四事。<a id="a-2e"></a>护意三事。<a id="a-2f"></a>是为三事。<a id="a-2g"></a>复有四事。<a id="a-2h"></a>母人疾得男子。<a id="a-2i"></a>自致阿耨多罗。<a id="a-2j"></a>何谓四事。<a id="a-2k"></a>所施与不谀谄。<a id="a-2l"></a>于戒而不谀谄。<a id="a-2m"></a>常自守护亦不谀谄。<a id="a-2n"></a>听闻其法亦不谀谄。<a id="a-2o"></a>是为四事。<a id="a-2p"></a>复有五事。<a id="a-2q"></a>母人疾得男子。<a id="a-2r"></a>自致阿耨多罗。<a id="a-2s"></a>何谓五事。<a id="a-2t"></a>用法故。<a id="a-2u"></a>所作如法。<a id="a-2v"></a>闻法而直住。<a id="a-2w"></a>不乐于母人。<a id="a-2x"></a>常念作男子。<a id="a-2y"></a>是为五事。<a id="a-2z"></a>复有六事。<a id="a-30"></a>母人疾得男子。<a id="a-31"></a>自致阿耨多罗。<a id="a-32"></a>何谓六事。<a id="a-33"></a>不懈怠。<a id="a-34"></a>所作不忘。<a id="a-35"></a>其心柔软。<a id="a-36"></a>质朴而不谀谄。<a id="a-37"></a>亦无恣态。<a id="a-38"></a>所作至诚。<a id="a-39"></a>是为六事。<a id="a-3A"></a>复有七事。<a id="a-3B"></a>母人疾得男子。<a id="a-3C"></a>自致阿耨多罗。<a id="a-3D"></a>何谓七事。<a id="a-3E"></a>常念佛得法身。<a id="a-3F"></a>常念法得佛慧。<a id="a-3G"></a>常念僧欲令来属。<a id="a-3H"></a>常念戒欲净之所求。<a id="a-3I"></a>常念施与去诸垢。<a id="a-3J"></a>常念天上欲令如菩萨心。<a id="a-3K"></a>常念人欲度生死故。<a id="a-3L"></a>是为七事。<a id="a-3M"></a>复有八事。<a id="a-3N"></a>母人疾得男子。<a id="a-3O"></a>自致阿耨多罗。<a id="a-3P"></a>何谓八事。<a id="a-3Q"></a>不以饮食而自乐。<a id="a-3R"></a>亦不华。<a id="a-3S"></a>亦不香。<a id="a-3T"></a>亦不众好杂色。<a id="a-3U"></a>亦不至戏观之庐。<a id="a-3V"></a>亦不倡伎而为乐。<a id="a-3W"></a>亦不歌舞。<a id="a-3X"></a>是为八事。<a id="a-3Y"></a>复有九事。<a id="a-3Z"></a>母人疾得男子。<a id="a-3a"></a>自致阿耨多罗。<a id="a-3b"></a>何谓为九。<a id="a-3c"></a>亦无所断。<a id="a-3d"></a>亦无所著。<a id="a-3e"></a>亦不念有我。<a id="a-3f"></a>亦不念有人。<a id="a-3g"></a>亦不念有寿。<a id="a-3h"></a>亦不念有命。<a id="a-3i"></a>亦不念有所生。<a id="a-3j"></a>亦不念无所生。<a id="a-3k"></a>而信因缘。<a id="a-3l"></a>是为九事。<a id="a-3m"></a>复有十事。<a id="a-3n"></a>母人疾得男子。<a id="a-3o"></a>自致阿耨多罗。<a id="a-3p"></a>何谓为十。<a id="a-3q"></a>为一切而有慈不贪利。<a id="a-3r"></a>一切物亦不念他。<a id="a-3s"></a>男子身命尽而不欺众。<a id="a-3t"></a>不两舌而喜骂。<a id="a-3u"></a>亦不妄语。<a id="a-3v"></a>其有作倡伎乐。<a id="a-3w"></a>其心不以为乐。<a id="a-3x"></a>亦不起意。<a id="a-3y"></a>亦无所恨而正住。<a id="a-3z"></a>不以邪罪福事而索知。<a id="a-40"></a>是为十事。<a id="a-41"></a>母人可得为男子。<a id="a-42"></a>疾得阿耨多罗三藐三菩提。<a id="a-43"></a>母人有施心有法心。<a id="a-44"></a>视诸色若水中之聚沫。<a id="a-45"></a>自于色不贡高。<a id="a-46"></a>于安于苦。<a id="a-47"></a>视若雨中之泡。<a id="a-48"></a>若得安不以为爱。<a id="a-49"></a>若得痛而不怒。<a id="a-4A"></a>于安隐亦不喜。<a id="a-4B"></a>于痛亦不忧。<a id="a-4C"></a>视而知思想。<a id="a-4D"></a>若野马。<a id="a-4E"></a>其心亦不在男。<a id="a-4F"></a>亦不在女。<a id="a-4G"></a>生死譬如芭蕉。<a id="a-4H"></a>知生死无有可于生死。<a id="a-4I"></a>亦不念有。<a id="a-4J"></a>亦不念无。<a id="a-4K"></a>其识譬如幻。<a id="a-4L"></a>视其心意。<a id="a-4M"></a>若幻无有异。<a id="a-4N"></a>于诸法无有着。<a id="a-4O"></a>以四大地水火风而知一切。<a id="a-4P"></a>若舍以三事而得成。<a id="a-4Q"></a>有草有土有木。<a id="a-4R"></a>人者亦无吾无我无命所作。<a id="a-4S"></a>如所为无崖阂。<a id="a-4T"></a>是则本眼已自然而有所视。<a id="a-4U"></a>眼者如水中泡。<a id="a-4V"></a>但怙以肉而里空本空而净。<a id="a-4W"></a>耳鼻口身意亦尔。<a id="a-4X"></a>视其身若如影。<a id="a-4Y"></a>其声者譬若向。<a id="a-4Z"></a>知其心如幻。<a id="a-4a"></a>其作是者。<a id="a-4b"></a>疾离母人而得男子。<a id="a-4c"></a>自致阿耨多罗三藐三菩提。<a id="a-4d"></a>佛说是时。<a id="a-4e"></a>诸夫人皆欢喜已。<a id="a-4f"></a>头面着佛足。<a id="a-4g"></a>应时佛笑。<a id="a-4h"></a>无央数色光明。<a id="a-4i"></a>而从口出遍十方。<a id="a-4j"></a>还绕身三匝还从顶入。<a id="a-4k"></a>阿难从坐起正衣服。<a id="a-4l"></a>长跪已赞叹而问。<a id="a-4m"></a>面明如月其光甚尊。<a id="a-4n"></a>其色如火中之金。<a id="a-4o"></a>今笑愿闻其缘。<a id="a-4p"></a>今欲所问(一)。<a id="a-4q"></a>总持尊慧。<a id="a-4r"></a>为一切悉作本。<a id="a-4s"></a>其因地之者莫不供事。<a id="a-4t"></a>属之所笑会有欢者。<a id="a-4u"></a>今欲而问(二)。<a id="a-4v"></a>已法施自乐。<a id="a-4w"></a>已清净之戒忍辱之力。<a id="a-4x"></a>属之所笑是谁之本。<a id="a-4y"></a>今欲所问(三)。<a id="a-4z"></a>精进而根得成之力。<a id="a-50"></a>以禅惟务以自娱乐。<a id="a-51"></a>其慧若天无所不遍。<a id="a-52"></a>属之所笑而为论本。<a id="a-53"></a>今欲所问(四)。<a id="a-54"></a>常若有慈。<a id="a-55"></a>加之于哀护。<a id="a-56"></a>寿适平而无奇特。<a id="a-57"></a>属之所笑谁当得本。<a id="a-58"></a>今欲所问(五)。<a id="a-59"></a>已断三毒而有三眼。<a id="a-5A"></a>所语法譬若甘露。<a id="a-5B"></a>属之所笑谁当值本。<a id="a-5C"></a>今欲所问(六)。<a id="a-5D"></a>降伏众魔却于外道。<a id="a-5E"></a>已四谛而教。<a id="a-5F"></a>属之所笑谁当致本。<a id="a-5G"></a>今欲所问(七)。<a id="a-5H"></a>尊于十力决断众疑。<a id="a-5I"></a>其德无数。<a id="a-5J"></a>属之所笑谁当得本。<a id="a-5K"></a>今欲所问(八)。<a id="a-5L"></a>佛语阿难。<a id="a-5M"></a>乃见伅真陀罗诸夫人眷属为我作礼者不。<a id="a-5N"></a>阿难白言。<a id="a-5O"></a>已见佛谓阿难。<a id="a-5P"></a>诸夫人因是欢喜。<a id="a-5Q"></a>为我作礼而自发心合会功德。<a id="a-5R"></a>寿终已后离于母人。<a id="a-5S"></a>当得男子便生兜术天上。<a id="a-5T"></a>当与弥勒相见讲议菩萨之事。<a id="a-5U"></a>弥勒佛时皆当供养。<a id="a-5V"></a>是波罗劫其当作佛者。<a id="a-5W"></a>皆悉来而供养。<a id="a-5X"></a>稍稍于是劫中。<a id="a-5Y"></a>当成菩萨行。<a id="a-5Z"></a>伅真陀罗自致至成佛。<a id="a-5a"></a>是诸夫人。<a id="a-5b"></a>皆当生彼佛刹悉作菩萨道。</p>
  <p id="a5c">伅真陀罗白佛。<a id="a-5d"></a>今吾等所作。<a id="a-5e"></a>已若如佛。<a id="a-5f"></a>生死已尽。<a id="a-5g"></a>但住于天及人。<a id="a-5h"></a>已住于佛道。<a id="a-5i"></a>今已具法藏。<a id="a-5j"></a>已住其慧地。<a id="a-5k"></a>已治于功德。<a id="a-5l"></a>已现于谛道。<a id="a-5m"></a>已说沤和拘舍罗。<a id="a-5n"></a>已造菩萨心。<a id="a-5o"></a>开决众法说。<a id="a-5p"></a>所说而得依欢喜。<a id="a-5q"></a>而闻法时。<a id="a-5r"></a>众会及诸菩萨各各有念。<a id="a-5s"></a>伅真陀罗能至久如。<a id="a-5t"></a>而成佛号字云何。<a id="a-5u"></a>及其刹土有众菩萨。<a id="a-5v"></a>及其所有佛。<a id="a-5w"></a>应时悉知诸菩萨所念。<a id="a-5x"></a>便呼阿难谓。<a id="a-5y"></a>伅真陀罗王。<a id="a-5z"></a>却后七万四千八百劫。<a id="a-60"></a>当为佛号字群那罗耶波披沙(汉曰德王明)。<a id="a-61"></a>其刹土名栴陀惟摩罗(汉言日月明)。<a id="a-62"></a>其劫名罗陀那三披(汉言宝等有)。<a id="a-63"></a>其地平等悉白琉璃。<a id="a-64"></a>其地之明譬若如日。<a id="a-65"></a>其地甚净无有尘垢。<a id="a-66"></a>在于虚空而有交露之帐。<a id="a-67"></a>皆悉众宝诸菩萨悉坐其中。<a id="a-68"></a>所行径处。<a id="a-69"></a>诸菩萨各见佛。<a id="a-6A"></a>见已便念。<a id="a-6B"></a>我之所见若如是。<a id="a-6C"></a>化诸菩萨所疑。<a id="a-6D"></a>所见佛则当开解其疑。<a id="a-6E"></a>皆当得无所从生法乐忍。<a id="a-6F"></a>尔时刹土无有城郭丘聚县邑。<a id="a-6G"></a>王者之土。<a id="a-6H"></a>一切人皆在交露帐中。<a id="a-6I"></a>不见母人。<a id="a-6J"></a>亦不闻母人。<a id="a-6K"></a>其往生者。<a id="a-6L"></a>皆悉而化在莲华师子之座。<a id="a-6M"></a>众菩萨以禅为乐。<a id="a-6N"></a>以法欢喜为食。<a id="a-6O"></a>亦无异道。<a id="a-6P"></a>不闻异道一切。<a id="a-6Q"></a>但有众菩萨。<a id="a-6R"></a>悉摩诃衍。<a id="a-6S"></a>无有邪道不信佛者亦无众魔。<a id="a-6T"></a>亦无魔民。<a id="a-6U"></a>亦无求者。<a id="a-6V"></a>亦无苦者。<a id="a-6W"></a>以好之藏。<a id="a-6X"></a>以空印而封。<a id="a-6Y"></a>彼闻诸天及人等无异。<a id="a-6Z"></a>但有名字。<a id="a-6a"></a>其佛寿十小劫。<a id="a-6b"></a>当以无央数众菩萨以为僧。<a id="a-6c"></a>悉当得不可议惟务。<a id="a-6d"></a>是佛欲般泥洹时。<a id="a-6e"></a>先当授菩萨决。<a id="a-6f"></a>其菩萨名曰沤多惟授。<a id="a-6g"></a>后当作佛号字摩诃惟授(汉言大严)。<a id="a-6h"></a>是劫罗陀罗三披。<a id="a-6i"></a>于佛于法于僧无有尽时。<a id="a-6j"></a>故名曰罗陀那三披。<a id="a-6k"></a>伅真陀罗。<a id="a-6l"></a>于佛前受决。<a id="a-6m"></a>即时欢喜踊跃。<a id="a-6n"></a>飞上去地百四十丈而住。<a id="a-6o"></a>欲令一切在会者而欢喜。<a id="a-6p"></a>自用功德。<a id="a-6q"></a>因佛威神而说叹。<a id="a-6r"></a>诸法本净。<a id="a-6s"></a>若空自然无有。<a id="a-6t"></a>自然故无垢。<a id="a-6u"></a>其知是者。<a id="a-6v"></a>则佛之上子(一)。<a id="a-6w"></a>若梦之所见不可得。<a id="a-6x"></a>故不可持。<a id="a-6y"></a>若如虚空。<a id="a-6z"></a>其知诸法如梦。<a id="a-70"></a>不以死生为勤苦(二)。<a id="a-71"></a>如幻师有所现。<a id="a-72"></a>于其中无所得其五阴若如幻(三)。<a id="a-73"></a>其色本若水中之沫。<a id="a-74"></a>痛痒者若水中之泡而自然。<a id="a-75"></a>思想者若野马如芭蕉无所得。<a id="a-76"></a>生死无所得(四)。<a id="a-77"></a>心意所知但有字。<a id="a-78"></a>佛言。<a id="a-79"></a>若如幻知五阴本如空。<a id="a-7A"></a>于生死不已等。<a id="a-7B"></a>已四大等如称所。<a id="a-7C"></a>已等如毒故(五)。<a id="a-7D"></a>六衰者如空野。<a id="a-7E"></a>已如法持佛威神(六)。<a id="a-7F"></a>自伏者乃施与。<a id="a-7G"></a>为是者即之安。<a id="a-7H"></a>其已净是则戒。<a id="a-7I"></a>想已尽则忍辱。<a id="a-7J"></a>能自制而寂为精进(七)。<a id="a-7K"></a>所作而无异。<a id="a-7L"></a>是则之为禅。<a id="a-7M"></a>如所缘无所碍故慧。<a id="a-7N"></a>持是学则波罗蜜(八)。<a id="a-7O"></a>无我无人则善慈。<a id="a-7P"></a>清净者是为哀。<a id="a-7Q"></a>其寂者若护等。<a id="a-7R"></a>作是行上梵天(九)。<a id="a-7S"></a>以四事杂施与受佛忍以不怒贪。<a id="a-7T"></a>已无过所有(十)。<a id="a-7U"></a>无我寿命亦尔。<a id="a-7V"></a>六衰空而悉寂。<a id="a-7W"></a>其知者则菩萨(十一)。<a id="a-7X"></a>菩萨者不希望。<a id="a-7Y"></a>不想有人无人。<a id="a-7Z"></a>亦不想有我无我。<a id="a-7a"></a>其心不二故无所著(十二)。<a id="a-7b"></a>法无所有。<a id="a-7c"></a>而无所依。<a id="a-7d"></a>去无所至。<a id="a-7e"></a>来无所从。<a id="a-7f"></a>住法身无所阂。<a id="a-7g"></a>怛萨者与佛等(十三)。<a id="a-7h"></a>亦不有亦不无。<a id="a-7i"></a>因法缘所因便有。<a id="a-7j"></a>若电现则灭。<a id="a-7k"></a>心者亦尔(十四)。<a id="a-7l"></a>于生死而有行。<a id="a-7m"></a>其心不可见。<a id="a-7n"></a>心者如风无所著。<a id="a-7o"></a>其心者为本净。<a id="a-7p"></a>已知心本净。<a id="a-7q"></a>于生死无所沾污(十五)。<a id="a-7r"></a>若垣壁墙因土草木而得成。<a id="a-7s"></a>其身无知。<a id="a-7t"></a>譬若石本之净。<a id="a-7u"></a>身者无所希望(十六)。<a id="a-7v"></a>若风不可得。<a id="a-7w"></a>其声亦尔。<a id="a-7x"></a>若山中有妓乐之响。<a id="a-7y"></a>其知是声之亦净。<a id="a-7z"></a>于是响亦不作欲(十七)。<a id="a-80"></a>若虚空而不堕。<a id="a-81"></a>无所住无有处。<a id="a-82"></a>尽知诸法。<a id="a-83"></a>若虚空无所住无所止。<a id="a-84"></a>如是知者已为等住(十八)。<a id="a-85"></a>若有大火不能焦烧其虚空。<a id="a-86"></a>其知诸法净若空。<a id="a-87"></a>若异方刹土而有大火。<a id="a-88"></a>往到彼间。<a id="a-89"></a>其火亦不能害。<a id="a-8A"></a>已知是法。<a id="a-8B"></a>不已须弥遮迦和山之为碍。<a id="a-8C"></a>其知是者。<a id="a-8D"></a>能遍诸刹土。<a id="a-8E"></a>其四大地水火风悉平等。<a id="a-8F"></a>用空故。<a id="a-8G"></a>其知是者。<a id="a-8H"></a>能到亿亿刹土(十九)。<a id="a-8I"></a>于三界而有声上中下。<a id="a-8J"></a>于百亿劫而有声。<a id="a-8K"></a>无有竟。<a id="a-8L"></a>本自然故(二十)。<a id="a-8M"></a>佛色心等如称而微妙。<a id="a-8N"></a>用净故。<a id="a-8O"></a>诸佛平等若称(二十一)。<a id="a-8P"></a>菩萨行已。<a id="a-8Q"></a>合会无央数之功德。<a id="a-8R"></a>已知善心诸法悉平等。<a id="a-8S"></a>后能便受其决(二十二)。<a id="a-8T"></a>菩萨者自己界于法身而甚净。<a id="a-8U"></a>其知是者后乃受决(二十三)。<a id="a-8V"></a>于色不想。<a id="a-8W"></a>于想亦不想。<a id="a-8X"></a>于痛痒思想生死识亦不想。<a id="a-8Y"></a>以法故而受决。<a id="a-8Z"></a>受决者不以阴四大。<a id="a-8a"></a>故空者尽平若称。<a id="a-8b"></a>已知是者为无所从生。<a id="a-8c"></a>后乃受决(二十四)。<a id="a-8d"></a>尽者不能自知。<a id="a-8e"></a>不尽者不能知尽。<a id="a-8f"></a>已向尽者。<a id="a-8g"></a>诸法忍后乃受决。<a id="a-8h"></a>无想者若直之道。<a id="a-8i"></a>有想者若入邪道。<a id="a-8j"></a>于诸法无所著。<a id="a-8k"></a>已过三世。<a id="a-8l"></a>其知是者乃得决(二十五)。<a id="a-8m"></a>自知我而自然。<a id="a-8n"></a>诸法悉自然。<a id="a-8o"></a>无我而自然。<a id="a-8p"></a>用空故而自然。<a id="a-8q"></a>空者自然无所有。<a id="a-8r"></a>其知三盖心等而空。<a id="a-8s"></a>是故曰自然。<a id="a-8t"></a>其知受决者。<a id="a-8u"></a>不当作是知。<a id="a-8v"></a>为有希望故。<a id="a-8w"></a>其知不心不意。<a id="a-8x"></a>受决者是则为受决(二十六)。<a id="a-8y"></a>伅真陀罗谓。<a id="a-8z"></a>诸会者若等悉住在地。<a id="a-90"></a>而我在虚空。<a id="a-91"></a>其知在地。<a id="a-92"></a>于虚空心适等。<a id="a-93"></a>遍于三世而无所著(二十七)。<a id="a-94"></a>伅真陀罗赞叹说是。<a id="a-95"></a>从虚空来下。<a id="a-96"></a>前到佛所而白曰。<a id="a-97"></a>今佛者用我故于世而有。<a id="a-98"></a>佛尽为我说。<a id="a-99"></a>吾之愿已从无央数阿僧祇劫而行菩萨道。<a id="a-9A"></a>不忘功德今悉得闻。<a id="a-9B"></a>时会诸菩萨各有是念。<a id="a-9C"></a>伅真陀罗。<a id="a-9D"></a>已从本何过去佛而发心。<a id="a-9E"></a>佛则知诸菩萨所念。<a id="a-9F"></a>欲决其疑故唤提无离菩萨言。<a id="a-9G"></a>过去不可胜数阿僧祇劫。</p>
  <p id="a9H">尔时有佛。<a id="a-9I"></a>号字罗陀那吱头(汉言为宝英)。<a id="a-9J"></a>其刹土名曰首呵(首呵者汉言曰为净貌)。<a id="a-9K"></a>其劫名波罗林(波罗林者清净貌)。<a id="a-9L"></a>尔时怛萨阿竭。<a id="a-9M"></a>有十二亿菩萨。<a id="a-9N"></a>皆精进悉得忍。<a id="a-9O"></a>皆阿惟越致。<a id="a-9P"></a>其佛寿六十亿岁。<a id="a-9Q"></a>其刹土庄严无所不办。<a id="a-9R"></a>其地悉琉璃。<a id="a-9S"></a>无种诸谷者。<a id="a-9T"></a>其有饥渴名美饮食尽悉在前。<a id="a-9U"></a>其土者无有异道。<a id="a-9V"></a>皆悉摩诃衍。<a id="a-9W"></a>尔时之世有遮迦越罗。<a id="a-9X"></a>名曰尼弥陀罗。<a id="a-9Y"></a>而主四方。<a id="a-9Z"></a>是遮迦越罗。<a id="a-9a"></a>供养佛六十亿菩萨至千亿万岁。<a id="a-9b"></a>所作功德而无央数。<a id="a-9c"></a>及夫人八万四千。<a id="a-9d"></a>及子千人。<a id="a-9e"></a>及官属八万四千人。<a id="a-9f"></a>与俱发阿耨多罗三耶三菩提心。<a id="a-9g"></a>发心复供事佛至亿万岁。<a id="a-9h"></a>却后以太子。<a id="a-9i"></a>名曰和陀波利林代而立为王。<a id="a-9j"></a>弃国行作沙门。<a id="a-9k"></a>其太子立为王者。<a id="a-9l"></a>亦供养佛。<a id="a-9m"></a>如前数已。<a id="a-9n"></a>复立其子而为王。<a id="a-9o"></a>便弃国行作沙门。<a id="a-9p"></a>如是展转相传如前法。<a id="a-9q"></a>乃至尽于佛寿。<a id="a-9r"></a>其佛般泥洹已。<a id="a-9s"></a>最后末王而制持法。<a id="a-9t"></a>佛语提无离菩萨。<a id="a-9u"></a>汝乃知时遮迦越罗尼弥陀罗不。<a id="a-9v"></a>今现伅真陀罗是。<a id="a-9w"></a>提无离则言。<a id="a-9x"></a>善哉善哉。<a id="a-9y"></a>佛之智以不可计尽久远。<a id="a-9z"></a>悉知而说之。<a id="a-A0"></a>佛言。<a id="a-A1"></a>是智不足言。<a id="a-A2"></a>所以故能知一切人已过去当来今现在心所行。<a id="a-A3"></a>有所因无所因。<a id="a-A4"></a>有功德无功德。<a id="a-A5"></a>是故怛萨阿竭智无所挂碍。<a id="a-A6"></a>佛说无所挂碍时。<a id="a-A7"></a>八万四千人。<a id="a-A8"></a>悉发阿耨多罗三耶三菩提心。<a id="a-A9"></a>伅真陀罗与宫室眷属。<a id="a-AA"></a>供养佛七日已。<a id="a-AB"></a>便持所有国土悉奉上佛。<a id="a-AC"></a>是者皆怛萨阿竭所有。<a id="a-AD"></a>时时抂尊来到是间。<a id="a-AE"></a>当用哀一切故。<a id="a-AF"></a>伅真陀罗太子。<a id="a-AG"></a>名曰遗摩罗涅。<a id="a-AH"></a>以摩尼珠交露以奉上佛。<a id="a-AI"></a>白言。<a id="a-AJ"></a>今吾伅真陀罗者。<a id="a-AK"></a>于伎乐而有大欲。<a id="a-AL"></a>唯愿佛以法教照吾等。<a id="a-AM"></a>令于伎乐而无欲心。<a id="a-AN"></a>佛言。<a id="a-AO"></a>从今已去我为若心作护。<a id="a-AP"></a>有伎乐之音时。<a id="a-AQ"></a>令若闻六十四法声当所向。<a id="a-AR"></a>何谓六十四法。<a id="a-AS"></a>但闻无常声。<a id="a-AT"></a>苦声。<a id="a-AU"></a>空声。<a id="a-AV"></a>无我声。<a id="a-AW"></a>寂声。<a id="a-AX"></a>清净声。<a id="a-AY"></a>无生死声。<a id="a-AZ"></a>本净声。<a id="a-Aa"></a>无所从生声。<a id="a-Ab"></a>如其本声。<a id="a-Ac"></a>本际声本无声。<a id="a-Ad"></a>法身声。<a id="a-Ae"></a>怛萨阿竭声。<a id="a-Af"></a>无人声。<a id="a-Ag"></a>无寿声。<a id="a-Ah"></a>无命声。<a id="a-Ai"></a>无来声。<a id="a-Aj"></a>无当来声。<a id="a-Ak"></a>无过去声。<a id="a-Al"></a>无现在声。<a id="a-Am"></a>无处所声。<a id="a-An"></a>无所得声。<a id="a-Ao"></a>无所上声。<a id="a-Ap"></a>布施声。<a id="a-Aq"></a>净戒声。<a id="a-Ar"></a>忍辱声。<a id="a-As"></a>精进声。<a id="a-At"></a>一心声。<a id="a-Au"></a>智慧声。<a id="a-Av"></a>慈声。<a id="a-Aw"></a>哀声。<a id="a-Ax"></a>护声。<a id="a-Ay"></a>等声。<a id="a-Az"></a>佛声。<a id="a-B0"></a>法声。<a id="a-B1"></a>僧声。<a id="a-B2"></a>不忘菩萨声。<a id="a-B3"></a>意止声。<a id="a-B4"></a>意断声。<a id="a-B5"></a>神足声。<a id="a-B6"></a>根声。<a id="a-B7"></a>力声。<a id="a-B8"></a>觉意声。<a id="a-B9"></a>道所入声。<a id="a-BA"></a>响声。<a id="a-BB"></a>观声。<a id="a-BC"></a>沤和拘舍罗声。<a id="a-BD"></a>四事杂布施声。<a id="a-BE"></a>教一切声。<a id="a-BF"></a>护法声。<a id="a-BG"></a>降伏魔声。<a id="a-BH"></a>幻声。<a id="a-BI"></a>梦所见声。<a id="a-BJ"></a>若日明声。<a id="a-BK"></a>若响声。<a id="a-BL"></a>若水中影声。<a id="a-BM"></a>不坏法身声。<a id="a-BN"></a>十种力声。<a id="a-BO"></a>四无所畏声。<a id="a-BP"></a>十八法不共声。<a id="a-BQ"></a>阿耨多罗三耶三菩提声。<a id="a-BR"></a>阿惟越致声。<a id="a-BS"></a>庄严国土声。<a id="a-BT"></a>是为六十四事。<a id="a-BU"></a>诸所伎乐以佛威神但闻法声。<a id="a-BV"></a>已入是者便得三十七品。<a id="a-BW"></a>时会者莫不欢喜。<a id="a-BX"></a>皆以头面着地。<a id="a-BY"></a>各各悉言。<a id="a-BZ"></a>菩萨甚尊。<a id="a-Ba"></a>已住法者。<a id="a-Bb"></a>皆为佛所护。<a id="a-Bc"></a>佛语。<a id="a-Bd"></a>诸会者如若之言。<a id="a-Be"></a>菩萨已住法者。<a id="a-Bf"></a>皆为佛所护。<a id="a-Bg"></a>所以者何。<a id="a-Bh"></a>以护菩萨者。<a id="a-Bi"></a>为护一切人。<a id="a-Bj"></a>所以者何。<a id="a-Bk"></a>菩萨发心用一切故。<a id="a-Bl"></a>所以为僧那。<a id="a-Bm"></a>将护愚冥脱于生死皆至泥洹。<a id="a-Bn"></a>佛言。<a id="a-Bo"></a>其知护菩萨者。<a id="a-Bp"></a>是人已为护一切人。<a id="a-Bq"></a>以其有以钵震越衣被。<a id="a-Br"></a>所当得者而与菩萨已。<a id="a-Bs"></a>为施与一切已所以者何。<a id="a-Bt"></a>菩萨出息入息而得生活。<a id="a-Bu"></a>譬若如人有出息入息。<a id="a-Bv"></a>因是而得住足。<a id="a-Bw"></a>欲饶益一切故。<a id="a-Bx"></a>一切众会。<a id="a-By"></a>诸欲天子。<a id="a-Bz"></a>诸色天子。<a id="a-C0"></a>清净天子。<a id="a-C1"></a>真陀罗揵陀罗摩休勒。<a id="a-C2"></a>皆赞叹劝助佛之所言。<a id="a-C3"></a>皆持众华而散佛上。<a id="a-C4"></a>伅真陀罗自念。<a id="a-C5"></a>诸比丘菩萨上至佛。<a id="a-C6"></a>皆当还去。<a id="a-C7"></a>欲令因伅真陀罗神足。<a id="a-C8"></a>而还便化作交露车。<a id="a-C9"></a>纵广三百里皆悉众宝。<a id="a-CA"></a>无央数宝以为诸树。<a id="a-CB"></a>为怛萨阿竭作师子座。<a id="a-CC"></a>高四丈九尺。<a id="a-CD"></a>以天缯无央数色。<a id="a-CE"></a>有綩綖布其诸座。<a id="a-CF"></a>令诸比丘菩萨各各就坐。<a id="a-CG"></a>为诸帝释四梵天王。<a id="a-CH"></a>作座如天座。<a id="a-CI"></a>则已成办。<a id="a-CJ"></a>白佛。<a id="a-CK"></a>已加哀当就之。<a id="a-CL"></a>佛与比丘僧诸菩萨。<a id="a-CM"></a>悉就伅真陀罗车。<a id="a-CN"></a>则时因伅真陀罗神足。<a id="a-CO"></a>去地百四十丈。<a id="a-CP"></a>其车行于虚空。<a id="a-CQ"></a>八千天子。<a id="a-CR"></a>其诸伅真陀罗揵陀罗皆共随从。<a id="a-CS"></a>伅真陀罗以金为绳。<a id="a-CT"></a>与眷属俱挽交露车适当向道。<a id="a-CU"></a>佛放光明悉照三千大千刹土。<a id="a-CV"></a>王阿阇世及诸群臣。<a id="a-CW"></a>比丘比丘尼。<a id="a-CX"></a>优婆塞优婆夷。<a id="a-CY"></a>见光明知佛当来。<a id="a-CZ"></a>悉持缯盖幡花香。<a id="a-Ca"></a>出罗阅城。<a id="a-Cb"></a>皆出而行迎。<a id="a-Cc"></a>伅真陀罗八万四千伎乐。<a id="a-Cd"></a>皆作倡伎鼓琴瑟而行。<a id="a-Ce"></a>其音先闻。<a id="a-Cf"></a>伅真陀罗与子及眷属。<a id="a-Cg"></a>挽车送佛。<a id="a-Ch"></a>至耆阇崛山中已到。<a id="a-Ci"></a>佛从车已下自就其座。<a id="a-Cj"></a>诸比丘菩萨皆在前而住。<a id="a-Ck"></a>阿阇贳王。<a id="a-Cl"></a>比丘比丘尼。<a id="a-Cm"></a>优婆塞优婆夷。<a id="a-Cn"></a>诸一一尊者。<a id="a-Co"></a>及散王属阿阇贳者。<a id="a-Cp"></a>皆持缯盖华香。<a id="a-Cq"></a>悉以供养佛作礼。<a id="a-Cr"></a>各各问言。<a id="a-Cs"></a>怛萨阿竭。<a id="a-Ct"></a>提无离菩萨问佛。<a id="a-Cu"></a>伅真陀罗与诸眷属。<a id="a-Cv"></a>以车送佛到是。<a id="a-Cw"></a>当得何功德。<a id="a-Cx"></a>佛言。<a id="a-Cy"></a>伅真陀罗及眷属。<a id="a-Cz"></a>其发阿耨多罗三耶三菩心者。<a id="a-D0"></a>因是功德皆当得五旬。<a id="a-D1"></a>乃至成佛而不忘。<a id="a-D2"></a>从一刹到一刹供养诸佛。<a id="a-D3"></a>闻其法亦供。<a id="a-D4"></a>视诸比丘僧。<a id="a-D5"></a>皆当知宿命。<a id="a-D6"></a>悉当成无极之大哀。<a id="a-D7"></a>常当护法。<a id="a-D8"></a>常当教化一切人。<a id="a-D9"></a>王阿阇贳语伅真陀罗。<a id="a-DA"></a>善哉仁者。<a id="a-DB"></a>为佛所誉。<a id="a-DC"></a>阿阇贳复报语伅真陀罗仁所作功德。<a id="a-DD"></a>愿分我少所令我得其功德。<a id="a-DE"></a>伅真陀罗则答言。<a id="a-DF"></a>若可意者持是功德。<a id="a-DG"></a>而相与及一切人。<a id="a-DH"></a>何以故。<a id="a-DI"></a>菩萨诸所作功德。<a id="a-DJ"></a>皆为一切故。<a id="a-DK"></a>不于中有所贪。<a id="a-DL"></a>诸所作功德。<a id="a-DM"></a>不念独是我所作。<a id="a-DN"></a>一切人许菩萨有所作。<a id="a-DO"></a>为一切当蒙其福祐。<a id="a-DP"></a>何以故。<a id="a-DQ"></a>菩萨者。<a id="a-DR"></a>是一切之因缘。<a id="a-DS"></a>稍而自习故能益于人。<a id="a-DT"></a>伅真陀罗谓阿阇贳。<a id="a-DU"></a>善哉仁者。<a id="a-DV"></a>而得二加罗蜜。<a id="a-DW"></a>一者是佛。<a id="a-DX"></a>二者是文殊尸利。<a id="a-DY"></a>蒙是恩所作非法其狐疑悉得解除。<a id="a-DZ"></a>阿阇贳王言。<a id="a-Da"></a>菩萨所作甚善。<a id="a-Db"></a>已意作法器。<a id="a-Dc"></a>诸所闻法其心不疑。<a id="a-Dd"></a>亦不念亦不忘。<a id="a-De"></a>提无离菩萨问佛。<a id="a-Df"></a>何谓菩萨能作法器。<a id="a-Dg"></a>佛言。<a id="a-Dh"></a>以三十二事为法器。<a id="a-Di"></a>何谓三十二事。<a id="a-Dj"></a>菩萨坚住为佛所护。<a id="a-Dk"></a>是为法器(一)。<a id="a-Dl"></a>其意不谄所语无异。<a id="a-Dm"></a>于功德有信。<a id="a-Dn"></a>是为法器(二)。<a id="a-Do"></a>以习菩萨事。<a id="a-Dp"></a>是为法器(三)。<a id="a-Dq"></a>所闻用意。<a id="a-Dr"></a>是为法器(四)。<a id="a-Ds"></a>已入意稍欲至道。<a id="a-Dt"></a>是为法器(五)。<a id="a-Du"></a>入知诸本。<a id="a-Dv"></a>是为法器(六)。<a id="a-Dw"></a>布施得尊。<a id="a-Dx"></a>是为法器(七)。<a id="a-Dy"></a>净戒具足所愿。<a id="a-Dz"></a>是为法器(八)。<a id="a-E0"></a>忍辱者致三十二相。<a id="a-E1"></a>是为法器(九)。<a id="a-E2"></a>精进者一切诸佛法。<a id="a-E3"></a>是为法器(十)。<a id="a-E4"></a>一心者疗治其病。<a id="a-E5"></a>是为法器(十一)。<a id="a-E6"></a>智慧者无所挂碍。<a id="a-E7"></a>是为法器(十二)。<a id="a-E8"></a>慈者为一切人而等。<a id="a-E9"></a>是为法器(十三)。<a id="a-EA"></a>其哀者护一切贫穷。<a id="a-EB"></a>是为法器(十四)。<a id="a-EC"></a>其护者为哀一切人。<a id="a-ED"></a>是为法器(十五)。<a id="a-EE"></a>等心者为一切其心无有异。<a id="a-EF"></a>是为法器(十六)。<a id="a-EG"></a>为人作迦罗蜜。<a id="a-EH"></a>是为一切功德之法器(十七)。<a id="a-EI"></a>所闻不厌足。<a id="a-EJ"></a>是为般若波罗蜜法器(十八)。<a id="a-EK"></a>作沙门虽离父母亲属。<a id="a-EL"></a>其心不已为勤苦。<a id="a-EM"></a>是为法器(十九)。<a id="a-EN"></a>乐在山间而自独处其心专一。<a id="a-EO"></a>是为法器(二十)。<a id="a-EP"></a>能忍空闲可得禅旬。<a id="a-EQ"></a>是为法器(二十一)。<a id="a-ER"></a>其无者己所有而与之便教道入。<a id="a-ES"></a>是为法器(二十二)。<a id="a-ET"></a>护诸法使盲冥而得明。<a id="a-EU"></a>是则为法器(二十三)。<a id="a-EV"></a>知陀邻尼。<a id="a-EW"></a>晓了其事能开导人。<a id="a-EX"></a>是为法器(二十四)。<a id="a-EY"></a>在所欲为一切人能决其疑。<a id="a-EZ"></a>是为法器(二十五)。<a id="a-Ea"></a>其念佛者疾得见佛。<a id="a-Eb"></a>是为法器(二十六)。<a id="a-Ec"></a>(二十七二十八两法诸本并皆阙)。<a id="a-Ed"></a>其无嗔怒其心不恨。<a id="a-Ee"></a>其功德不知尽。<a id="a-Ef"></a>是为法器。<a id="a-Eg"></a>已知空事不慕所有。<a id="a-Eh"></a>是为法器。<a id="a-Ei"></a>晓了十二因缘过着断上而去。<a id="a-Ej"></a>是为法器(二十九)。<a id="a-Ek"></a>已得法忍者。<a id="a-El"></a>是为法器(三十)。<a id="a-Em"></a>今受决不久。<a id="a-En"></a>是为法器(三十一)。<a id="a-Eo"></a>于阿惟越致。<a id="a-Ep"></a>前其力故不动转。<a id="a-Eq"></a>是为法器(三十二)。<a id="a-Er"></a>是为三十二事菩萨法器。<a id="a-Es"></a>说是时万人皆发阿耨多罗三耶三菩心。<a id="a-Et"></a>皆举言。<a id="a-Eu"></a>令一切悉得是法器。<a id="a-Ev"></a>令吾等逮得如佛所说法器。<a id="a-Ew"></a>佛谓伅真陀罗。<a id="a-Ex"></a>可还处所勿令人勤劳。<a id="a-Ey"></a>伅真陀罗言。<a id="a-Ez"></a>其心念劳者。<a id="a-F0"></a>是非菩萨。<a id="a-F1"></a>其不念劳者是为菩萨。<a id="a-F2"></a>伅真陀罗复问佛。<a id="a-F3"></a>何所菩萨念劳。<a id="a-F4"></a>何所菩萨而不念劳。<a id="a-F5"></a>佛言。<a id="a-F6"></a>菩萨以四事可知有劳。<a id="a-F7"></a>何谓四事可知有劳。<a id="a-F8"></a>闻无央数人其心恐怖。<a id="a-F9"></a>是为一劳。<a id="a-FA"></a>闻不可度生死其心恐怖。<a id="a-FB"></a>是为二劳。<a id="a-FC"></a>闻不可限诸佛智其心恐怖。<a id="a-FD"></a>是为三劳。<a id="a-FE"></a>闻无央数功德而成一相其心恐怖。<a id="a-FF"></a>是为四事。<a id="a-FG"></a>知而有劳。<a id="a-FH"></a>菩萨以四事知而不劳。<a id="a-FI"></a>何谓四事。<a id="a-FJ"></a>欲度一切人皆令至泥洹。<a id="a-FK"></a>是为一事不以为劳。<a id="a-FL"></a>欲自护无央数生死。<a id="a-FM"></a>盖欲作功德其心不恐。<a id="a-FN"></a>是则不为劳。<a id="a-FO"></a>闻无央数佛智。<a id="a-FP"></a>欲悉具足其心不恐。<a id="a-FQ"></a>是则不难。<a id="a-FR"></a>闻无央数功德而成一相其心不恐。<a id="a-FS"></a>续作功德不以为难。<a id="a-FT"></a>是为四事知菩萨而不为勤劳。<a id="a-FU"></a>复有四事。<a id="a-FV"></a>知而计勤劳。<a id="a-FW"></a>何谓四事。<a id="a-FX"></a>中间中间。<a id="a-FY"></a>爱乐声闻之事而往附觐。<a id="a-FZ"></a>中间中间。<a id="a-Fa"></a>乐辟支佛法而往亲近。<a id="a-Fb"></a>诸法欲尽时而不用意。<a id="a-Fc"></a>亦无有护。<a id="a-Fd"></a>亦不教人发菩萨心。<a id="a-Fe"></a>是为四事。<a id="a-Ff"></a>知菩萨而计勤劳。<a id="a-Fg"></a>复有四事不可计有劳。<a id="a-Fh"></a>何谓四事。<a id="a-Fi"></a>不于罗汉辟支佛法而自娱乐。<a id="a-Fj"></a>听亡身命不离其法。<a id="a-Fk"></a>若闻有好人可发菩萨心。<a id="a-Fl"></a>故往教不避大远。<a id="a-Fm"></a>是为四事知菩萨而不为劳。<a id="a-Fn"></a>复有四事。<a id="a-Fo"></a>可知有劳。<a id="a-Fp"></a>何谓四事。<a id="a-Fq"></a>若沙门婆罗门贫穷乞丐者。<a id="a-Fr"></a>如有所求辄嗔怒向之。<a id="a-Fs"></a>但忧食饮卧起得安。<a id="a-Ft"></a>而不念余人。<a id="a-Fu"></a>不念学问。<a id="a-Fv"></a>我当多知时时所闻慧急去而不欲教人向。<a id="a-Fw"></a>是为四事。<a id="a-Fx"></a>知菩萨而计有劳。<a id="a-Fy"></a>复有四事。<a id="a-Fz"></a>知而不计劳。<a id="a-G0"></a>何谓四事。<a id="a-G1"></a>其乞丐者有所求则而施与。<a id="a-G2"></a>视之如迦罗蜜。<a id="a-G3"></a>其心柔软好颜向一切。<a id="a-G4"></a>不自念身安但欲安他人。<a id="a-G5"></a>于学不以厌足。<a id="a-G6"></a>如所闻教化一切人无所希望。<a id="a-G7"></a>是为四事。<a id="a-G8"></a>知菩萨不计有劳。<a id="a-G9"></a>复有四事。<a id="a-GA"></a>菩萨计而有劳。<a id="a-GB"></a>何谓四事。<a id="a-GC"></a>不求波罗蜜道。<a id="a-GD"></a>不以四事而有所施。<a id="a-GE"></a>于一切人不精进而欲教其趣。<a id="a-GF"></a>可所闻念已为足。<a id="a-GG"></a>不念菩萨道。<a id="a-GH"></a>是为四事知计有劳。<a id="a-GI"></a>复有四事。<a id="a-GJ"></a>可知菩萨不计有劳。<a id="a-GK"></a>何谓四事。<a id="a-GL"></a>若身被火不已为剧。<a id="a-GM"></a>求诸波罗蜜亦如是不以懈怠。<a id="a-GN"></a>以四事施与常以备足不逆求者。<a id="a-GO"></a>以精进欲于人欢喜。<a id="a-GP"></a>欲具诸功德知而不厌。<a id="a-GQ"></a>是为四事。<a id="a-GR"></a>菩萨知不计劳。<a id="a-GS"></a>佛谓阿阇贳。<a id="a-GT"></a>闻菩萨而不计劳则。<a id="a-GU"></a>答言已闻。<a id="a-GV"></a>佛言。<a id="a-GW"></a>已闻者从今已去。<a id="a-GX"></a>其有行菩萨者。<a id="a-GY"></a>所作勿厌极而计劳。<a id="a-GZ"></a>王阿阇贳问佛。<a id="a-Ga"></a>何谓菩萨行。<a id="a-Gb"></a>佛则于伅真陀罗揵陀罗诸会中而言。<a id="a-Gc"></a>各各得所。<a id="a-Gd"></a>其阿阇贳闻佛所说菩萨行。<a id="a-Ge"></a>如所行闻法则作行。<a id="a-Gf"></a>于菩萨不计勤苦而行。<a id="a-Gg"></a>于一切等心行。<a id="a-Gh"></a>坚固行。<a id="a-Gi"></a>谛行。<a id="a-Gj"></a>其意所作而净行。<a id="a-Gk"></a>于菩萨法而不谄行。<a id="a-Gl"></a>布施行。<a id="a-Gm"></a>与行。<a id="a-Gn"></a>所有无所惜行。<a id="a-Go"></a>其作菩萨行不作有。<a id="a-Gp"></a>所依净戒行。<a id="a-Gq"></a>寂行。<a id="a-Gr"></a>身口意净行。<a id="a-Gs"></a>菩萨已心常念而行忍辱行。<a id="a-Gt"></a>弃舍众恨而行。<a id="a-Gu"></a>其作菩萨行者。<a id="a-Gv"></a>不起其意精进行。<a id="a-Gw"></a>有所致行。<a id="a-Gx"></a>于生死不以勤剧而行。<a id="a-Gy"></a>其作菩萨行其心不怯弱。<a id="a-Gz"></a>禅行。<a id="a-H0"></a>知行。<a id="a-H1"></a>安身心而行。<a id="a-H2"></a>其作菩萨行心而不乱。<a id="a-H3"></a>菩萨者以智慧行当如法行。<a id="a-H4"></a>其行菩萨不计有所得。<a id="a-H5"></a>慈行。<a id="a-H6"></a>柔心行。<a id="a-H7"></a>常作哀行。<a id="a-H8"></a>菩萨所作行。<a id="a-H9"></a>无有恚行。<a id="a-HA"></a>空行。<a id="a-HB"></a>以意行。<a id="a-HC"></a>无有想清净行。<a id="a-HD"></a>其菩萨行无所愿。<a id="a-HE"></a>菩萨行是当行。<a id="a-HF"></a>具足意智慧行。<a id="a-HG"></a>菩萨所行。<a id="a-HH"></a>无所碍信行。<a id="a-HI"></a>精进行。<a id="a-HJ"></a>用意安三昧行。<a id="a-HK"></a>其菩萨行无所断神足行。<a id="a-HL"></a>惟务行。<a id="a-HM"></a>以五旬行。<a id="a-HN"></a>菩萨所作而不罪行。<a id="a-HO"></a>平实行。<a id="a-HP"></a>乘法行。<a id="a-HQ"></a>欲教一切而行。<a id="a-HR"></a>其如菩萨行。<a id="a-HS"></a>所作而不藉因缘行。<a id="a-HT"></a>如作行。<a id="a-HU"></a>断绝众冥行。<a id="a-HV"></a>于菩萨所作而不错净行。<a id="a-HW"></a>清净行。<a id="a-HX"></a>脱众垢行。<a id="a-HY"></a>菩萨其作是行。<a id="a-HZ"></a>无有悔安行。<a id="a-Ha"></a>护一切令无畏行。<a id="a-Hb"></a>菩萨其作是行。<a id="a-Hc"></a>为悉具足所欲。<a id="a-Hd"></a>如日行。<a id="a-He"></a>如月行。<a id="a-Hf"></a>如莲花不污行。<a id="a-Hg"></a>菩萨作是行。<a id="a-Hh"></a>为诸天一切之所敬。<a id="a-Hi"></a>如释行。<a id="a-Hj"></a>如梵行。<a id="a-Hk"></a>具足道行。<a id="a-Hl"></a>菩萨其作是行。<a id="a-Hm"></a>众魔悉恐。<a id="a-Hn"></a>持行。<a id="a-Ho"></a>尊行。<a id="a-Hp"></a>尽淫怒痴行。<a id="a-Hq"></a>菩萨作是行者。<a id="a-Hr"></a>无央数诸天皆赞叹之。<a id="a-Hs"></a>所行。<a id="a-Ht"></a>久长行。<a id="a-Hu"></a>智慧眼清净行。<a id="a-Hv"></a>菩萨作是行者。<a id="a-Hw"></a>无所希望。<a id="a-Hx"></a>寂行。<a id="a-Hy"></a>肃行。<a id="a-Hz"></a>于名色无所著行。<a id="a-I0"></a>菩萨其作是行。<a id="a-I1"></a>无有罪。<a id="a-I2"></a>菩萨所作如是行。<a id="a-I3"></a>为诸天所叹。<a id="a-I4"></a>所语柔软行。<a id="a-I5"></a>如平等行。<a id="a-I6"></a>舍邪道行。<a id="a-I7"></a>菩萨之所行以慧为本行。<a id="a-I8"></a>勇猛行。<a id="a-I9"></a>动众魔行。<a id="a-IA"></a>会当坐佛树无有异行。<a id="a-IB"></a>得陀邻尼行者。<a id="a-IC"></a>菩萨在所作而不厌行。<a id="a-ID"></a>山间行。<a id="a-IE"></a>能忍行。<a id="a-IF"></a>常爱乐欲作沙门行菩萨所行如所因。<a id="a-IG"></a>欲脱行而心行。<a id="a-IH"></a>于一切而尊行。<a id="a-II"></a>菩萨所缘所而不失。<a id="a-IJ"></a>辩行。<a id="a-IK"></a>沤和拘舍罗行。<a id="a-IL"></a>于禅旬而不希望行。<a id="a-IM"></a>其作菩萨无所法行。<a id="a-IN"></a>于俗行。<a id="a-IO"></a>非俗行。<a id="a-IP"></a>欲色无色行。<a id="a-IQ"></a>菩萨作是行。<a id="a-IR"></a>无所畏。<a id="a-IS"></a>一切无所不行。<a id="a-IT"></a>尽知一切人行。<a id="a-IU"></a>菩萨所行。<a id="a-IV"></a>譬若如天无所不覆(三十二)。<a id="a-IW"></a>佛说菩萨行时。<a id="a-IX"></a>五百菩萨皆得无所从生。<a id="a-IY"></a>法乐忍。<a id="a-IZ"></a>于众会八千人。<a id="a-Ia"></a>皆发阿耨多罗三耶三菩心。<a id="a-Ib"></a>悉对佛言。<a id="a-Ic"></a>吾等悉当奉行菩萨行如所行。<a id="a-Id"></a>佛作瑞应。<a id="a-Ie"></a>欲令伅真陀罗还归其处。<a id="a-If"></a>时伅真陀罗宫室眷属。<a id="a-Ig"></a>绕佛三匝。<a id="a-Ih"></a>前长跪而辞。<a id="a-Ii"></a>放身光明皆作伎乐鼓于琴瑟。<a id="a-Ij"></a>地六反为震动。<a id="a-Ik"></a>而雨天华。<a id="a-Il"></a>便还处所归其宫室。<a id="a-Im"></a>释提桓因白佛言。<a id="a-In"></a>今伅真陀罗。<a id="a-Io"></a>供养佛及法比丘僧诸菩萨。<a id="a-Ip"></a>其功德已出我上。<a id="a-Iq"></a>佛语释提桓因。<a id="a-Ir"></a>不独过若上。<a id="a-Is"></a>其德已过三千大千刹土诸释梵四天王诸声闻辟支佛上。<a id="a-It"></a>所以过者何。<a id="a-Iu"></a>菩萨一发心。<a id="a-Iv"></a>过诸声闻辟支佛一切人。<a id="a-Iw"></a>当因其法得度脱故。<a id="a-Ix"></a>菩萨胜于一切。<a id="a-Iy"></a>莫能有胜于佛者。<a id="a-Iz"></a>故知无能胜菩萨者。<a id="a-J0"></a>所以者何。<a id="a-J1"></a>佛因菩萨心。<a id="a-J2"></a>而自致成诸声闻。<a id="a-J3"></a>悉因佛法而得成。<a id="a-J4"></a>佛说是语。<a id="a-J5"></a>释提桓因则自泣泪出。<a id="a-J6"></a>白佛。<a id="a-J7"></a>令我有损本。<a id="a-J8"></a>不发菩萨心。<a id="a-J9"></a>时座中有天子。<a id="a-JA"></a>名曰惧或。<a id="a-JB"></a>谓释提桓因。<a id="a-JC"></a>佛法而普天。<a id="a-JD"></a>莫不发菩萨心。<a id="a-JE"></a>今若之悔。<a id="a-JF"></a>当复何益。<a id="a-JG"></a>所以者何。<a id="a-JH"></a>焦烧菩萨种故。<a id="a-JI"></a>已不在菩萨法器。<a id="a-JJ"></a>惧或说是语时。<a id="a-JK"></a>五百忉利天子。<a id="a-JL"></a>皆发阿耨多罗三耶三菩心。<a id="a-JM"></a>惧或天子白佛。<a id="a-JN"></a>我见佛从本行。<a id="a-JO"></a>菩萨从提和竭佛受决。<a id="a-JP"></a>得无所从生法忍。<a id="a-JQ"></a>时今怛萨阿竭。<a id="a-JR"></a>如所得法乐忍。<a id="a-JS"></a>惟愿说之。<a id="a-JT"></a>今吾等闻佛。<a id="a-JU"></a>佛言。<a id="a-JV"></a>无功德菩萨。<a id="a-JW"></a>不能得闻无所从生法乐忍。<a id="a-JX"></a>佛语惧或。<a id="a-JY"></a>菩萨以四事。<a id="a-JZ"></a>得无所从生法忍。<a id="a-Ja"></a>何谓四事。<a id="a-Jb"></a>等知诸佛以过去当来今现在无有(一)。<a id="a-Jc"></a>于诸法等无有异(二)。<a id="a-Jd"></a>等诸刹土(三)。<a id="a-Je"></a>等一切人(四)。<a id="a-Jf"></a>是为四事。<a id="a-Jg"></a>复有四事。<a id="a-Jh"></a>何谓四事。<a id="a-Ji"></a>乐空而知四禅(一)。<a id="a-Jj"></a>以无极哀乐于三活(二)。<a id="a-Jk"></a>以沤和拘舍罗乐六波罗蜜(三)。<a id="a-Jl"></a>以智慧乐于五旬(四)。<a id="a-Jm"></a>是为四事。<a id="a-Jn"></a>复有四事。<a id="a-Jo"></a>何谓四事。<a id="a-Jp"></a>于五阴求菩萨道。<a id="a-Jq"></a>菩萨知五阴而自然(一)。<a id="a-Jr"></a>于四大求菩萨以自然(二)。<a id="a-Js"></a>信四大于六衰求菩萨。<a id="a-Jt"></a>视六衰而自然(三)。<a id="a-Ju"></a>于诸法求菩萨。<a id="a-Jv"></a>于诸法自然而不疑(四)。<a id="a-Jw"></a>是为四事。<a id="a-Jx"></a>复有四事。<a id="a-Jy"></a>何谓四事。<a id="a-Jz"></a>以住于本际而知诸法(一)。<a id="a-K0"></a>已住怛萨阿竭。<a id="a-K1"></a>于法无所不入。<a id="a-K2"></a>于三世而等(二)。<a id="a-K3"></a>入于法身悉知诸法。<a id="a-K4"></a>其相若空不可坏(三)。<a id="a-K5"></a>视诸法悉等无有异(四)。<a id="a-K6"></a>是为四事。<a id="a-K7"></a>菩萨得无所从生法乐忍。<a id="a-K8"></a>说是时。<a id="a-K9"></a>五百菩萨悉得无所从生法乐。<a id="a-KA"></a>惧或天子。<a id="a-KB"></a>得法忍不疑。<a id="a-KC"></a>说是欲竟时。<a id="a-KD"></a>佛呼阿难。<a id="a-KE"></a>若悉得伅真陀罗所问不。<a id="a-KF"></a>阿难白言。<a id="a-KG"></a>悉得甚善。<a id="a-KH"></a>是法快哉无比。<a id="a-KI"></a>甚深微妙如本所说。<a id="a-KJ"></a>以是而知本晓了诸法。<a id="a-KK"></a>阿难白佛。<a id="a-KL"></a>如本所闻法。<a id="a-KM"></a>今闻是者可悉晓了。<a id="a-KN"></a>今我声闻。<a id="a-KO"></a>闻是悉晓了是法。<a id="a-KP"></a>何况菩萨其智无极。<a id="a-KQ"></a>其心若海无所不受。<a id="a-KR"></a>其智甚广无所不苞。<a id="a-KS"></a>于诸法无所不总。<a id="a-KT"></a>于众宝而为大器。<a id="a-KU"></a>于一切无倩者而为作倩。<a id="a-KV"></a>若视厚其慧不可度。<a id="a-KW"></a>阿难复问佛。<a id="a-KX"></a>其后闻是者。<a id="a-KY"></a>当得向法明。<a id="a-KZ"></a>佛言。<a id="a-Ka"></a>今怛萨阿竭一毛光明。<a id="a-Kb"></a>悉覆三千大千日月之明。<a id="a-Kc"></a>如怛萨阿竭举身毛光明。<a id="a-Kd"></a>不如得是法明。<a id="a-Ke"></a>其决无所不过。<a id="a-Kf"></a>所以者何。<a id="a-Kg"></a>诸明者皆因智慧而得。<a id="a-Kh"></a>法明者而知一切人。<a id="a-Ki"></a>故尊而无盖者一其后闻是者。<a id="a-Kj"></a>皆得慧明便持讽诵读。<a id="a-Kk"></a>教人为其法智。<a id="a-Kl"></a>不离菩萨。<a id="a-Km"></a>用一切故。<a id="a-Kn"></a>于无极哀以为摩呵僧那僧涅。<a id="a-Ko"></a>以慈而为铠以降伏众魔。<a id="a-Kp"></a>稍近佛树下。<a id="a-Kq"></a>阿难白言。<a id="a-Kr"></a>今我承佛威神而持是法。<a id="a-Ks"></a>其讽诵读。<a id="a-Kt"></a>为一切人广说。<a id="a-Ku"></a>其福云何。<a id="a-Kv"></a>佛言。<a id="a-Kw"></a>若有人以七宝满三千大千刹土。<a id="a-Kx"></a>施与须陀洹斯陀含阿那含阿罗汉辟支佛上至佛。<a id="a-Ky"></a>所作功德至千岁。<a id="a-Kz"></a>佛问阿难。<a id="a-L0"></a>其德甚多不。<a id="a-L1"></a>阿难白言。<a id="a-L2"></a>甚多甚多。<a id="a-L3"></a>天中天。<a id="a-L4"></a>佛言。<a id="a-L5"></a>不如男子女人奉行菩萨事。<a id="a-L6"></a>而昼夜各三讽诵读。<a id="a-L7"></a>若为人说是法中事。<a id="a-L8"></a>其德出彼上。<a id="a-L9"></a>何况说如是法者。<a id="a-LA"></a>何以故。<a id="a-LB"></a>菩萨以经中四事。<a id="a-LC"></a>为人说解中义是故为法施。<a id="a-LD"></a>众施中之尊。<a id="a-LE"></a>于是为极上之恩。<a id="a-LF"></a>法施者是为极上之护。<a id="a-LG"></a>何以故。<a id="a-LH"></a>其法施者。<a id="a-LI"></a>闻听心垢则除便得脱。<a id="a-LJ"></a>其所有物而施与。<a id="a-LK"></a>但长养于生死。<a id="a-LL"></a>其欲度于生死者。<a id="a-LM"></a>当以法而施与。<a id="a-LN"></a>是为随佛教法施者。<a id="a-LO"></a>一切人因是中而得德。<a id="a-LP"></a>菩萨法施时。<a id="a-LQ"></a>得三十二事。<a id="a-LR"></a>何谓三十二事。<a id="a-LS"></a>用意安(一)。<a id="a-LT"></a>所作安(二)。<a id="a-LU"></a>于行安(三)。<a id="a-LV"></a>于爱欲少(四)。<a id="a-LW"></a>于怒鲜(五)。<a id="a-LX"></a>痴亦尔(六)。<a id="a-LY"></a>自就脱。<a id="a-LZ"></a>复脱人。<a id="a-La"></a>度生死(七)。<a id="a-Lb"></a>为人所爱(八)。<a id="a-Lc"></a>为诸天所叹(九)。<a id="a-Ld"></a>为龙阅叉犍陀罗所护(十)。<a id="a-Le"></a>因所作而分越(十一)。<a id="a-Lf"></a>便得衣钵震越床卧具病瘦医药(十二)。<a id="a-Lg"></a>名声远近莫不闻者。<a id="a-Lh"></a>终不为邪之所得(十三)。<a id="a-Li"></a>为诸佛之所赞便能行护法(十四)。<a id="a-Lj"></a>因是而得法身。<a id="a-Lk"></a>不畏于恶道(十五)。<a id="a-Ll"></a>于诸天及人不以为难(十六)。<a id="a-Lm"></a>所生不离诸佛法(十七)。<a id="a-Ln"></a>所生便知宿命(十八)。<a id="a-Lo"></a>所生爱(十九)。<a id="a-Lp"></a>身而不缺减(二十)。<a id="a-Lq"></a>便逮得三十二相(二十一)。<a id="a-Lr"></a>得陀邻尼所破坏欲(二十二)。<a id="a-Ls"></a>而知诸因缘以禅自养(二十三)。<a id="a-Lt"></a>以大慧治道路(二十四)。<a id="a-Lu"></a>于冥疾明(二十五)。<a id="a-Lv"></a>其心不邪念(二十六)。<a id="a-Lw"></a>俗事之所施与而过上(二十七)。<a id="a-Lx"></a>于法藏不可尽在所欲(二十八少二十九至三十二四法诸本皆阙)。<a id="a-Ly"></a>是为三十二。<a id="a-Lz"></a>释提桓因白佛。<a id="a-M0"></a>我奉行持是法。<a id="a-M1"></a>若佛般泥洹以后。<a id="a-M2"></a>其有人应法器者。<a id="a-M3"></a>我当拥护令得闻是法。<a id="a-M4"></a>所以者何。<a id="a-M5"></a>如是经中所说功德。<a id="a-M6"></a>用功德欢喜故。<a id="a-M7"></a>佛言。<a id="a-M8"></a>善哉善哉。<a id="a-M9"></a>释提桓因于我前而勇猛若师子说。<a id="a-MA"></a>后当护是法。<a id="a-MB"></a>用是功德故。<a id="a-MC"></a>若阿须伦欲以兵而来不敢当若。<a id="a-MD"></a>所以者何。<a id="a-ME"></a>是法要无能得者。<a id="a-MF"></a>而若欲护之。<a id="a-MG"></a>其有所畏者。<a id="a-MH"></a>所见不邪故。<a id="a-MI"></a>于法无所希望。<a id="a-MJ"></a>是故为护。<a id="a-MK"></a>梵天白佛。<a id="a-ML"></a>其有郡国县邑聚落其说是法。<a id="a-MM"></a>吾等自当舍其处所当往拥护。<a id="a-MN"></a>所以故声闻辟支佛释梵。<a id="a-MO"></a>因是法而得自成致。<a id="a-MP"></a>四天王白佛。<a id="a-MQ"></a>吾等是佛弟子。<a id="a-MR"></a>皆当奉行是法。<a id="a-MS"></a>当拥护之令得久住。<a id="a-MT"></a>其吾等所部主。<a id="a-MU"></a>不信佛法者。<a id="a-MV"></a>若龙阅叉犍陀罗真陀罗摩休勒。<a id="a-MW"></a>其有不信者。<a id="a-MX"></a>我当令信。<a id="a-MY"></a>则皆言。<a id="a-MZ"></a>随其习俗。<a id="a-Ma"></a>说咒曰。</p>
  <p id="aMb">多錍唵錍阿猎錍婆少猎錍休晏摩休晏伊晏牵晏阿和[口*鞮]惟越[口*鞮]波利眄陀那尼蚊眄波袈散那吚和吚和惟利頞眄妲眄妲摩罗伊陀。</p>
  <p id="aMc">悉当令信向佛法其有邪意者皆令正心。<a id="a-Md"></a>其有阅叉自用者。<a id="a-Me"></a>皆不自贡高。<a id="a-Mf"></a>皆当令赞叹佛而拥护法。<a id="a-Mg"></a>是要佛之所说。<a id="a-Mh"></a>四天王咒是言。<a id="a-Mi"></a>其有求人短者皆得不胜。<a id="a-Mj"></a>佛语弥勒。<a id="a-Mk"></a>提无离菩萨。<a id="a-Ml"></a>我从阿僧祇劫。<a id="a-Mm"></a>而行菩萨道。<a id="a-Mn"></a>今以法而相属累令得久住。<a id="a-Mo"></a>弥勒菩萨谓提无离菩萨。<a id="a-Mp"></a>佛般泥洹已后。<a id="a-Mq"></a>吾等当护是法。<a id="a-Mr"></a>当教告人广说其事。<a id="a-Ms"></a>后世若有菩萨有功德者。<a id="a-Mt"></a>当逮得是经卷。<a id="a-Mu"></a>我等当劝助而拥护之。<a id="a-Mv"></a>若后世其逮得是经者。<a id="a-Mw"></a>有书讽诵读皆得安隐。<a id="a-Mx"></a>当知弥勒。<a id="a-My"></a>提无离菩萨之所拥护。<a id="a-Mz"></a>时于会中。<a id="a-N0"></a>魔来而白佛。<a id="a-N1"></a>佛为声闻说法时。<a id="a-N2"></a>我不恐惧。<a id="a-N3"></a>亦无所忧。<a id="a-N4"></a>佛今所说菩萨印。<a id="a-N5"></a>住怛萨阿竭稍近菩萨道。<a id="a-N6"></a>为一切作护。<a id="a-N7"></a>我今闻是愁忧。<a id="a-N8"></a>譬若如老今以羸极。<a id="a-N9"></a>若欲躄地。<a id="a-NA"></a>惟怛萨阿竭加哀而哀。<a id="a-NB"></a>所以者何。<a id="a-NC"></a>闻是甚愁甚忧。<a id="a-ND"></a>从今已去莫复说是。<a id="a-NE"></a>佛谓。<a id="a-NF"></a>魔莫复啼哭。<a id="a-NG"></a>亦勿致愁。<a id="a-NH"></a>今若伴者亦甚众多。<a id="a-NI"></a>其有不闻是法者。<a id="a-NJ"></a>悉是其伴。<a id="a-NK"></a>信乐者少少耳。<a id="a-NL"></a>佛以取土著爪甲上。<a id="a-NM"></a>其有信向是法。<a id="a-NN"></a>其数若爪上之土。<a id="a-NO"></a>其有不信者之数。<a id="a-NP"></a>譬若地之土。<a id="a-NQ"></a>如地土之数不信者。<a id="a-NR"></a>悉若之侣也。<a id="a-NS"></a>用是故且自欢喜。<a id="a-NT"></a>无央数一切人界。<a id="a-NU"></a>说是法时悉发阿耨多罗三耶三菩提心。<a id="a-NV"></a>九万二千菩萨皆得无所从生法忍。<a id="a-NW"></a>八万四千人皆得须陀洹道。<a id="a-NX"></a>八千比丘皆得阿罗汉。<a id="a-NY"></a>尔时三千大千刹土而为六反震动。<a id="a-NZ"></a>其光明无所不照。<a id="a-Na"></a>普雨于天华。<a id="a-Nb"></a>其琴瑟倡伎乐不鼓而自鸣。<a id="a-Nc"></a>诸天无央数辈。<a id="a-Nd"></a>在虚空中皆言。<a id="a-Ne"></a>善哉善哉。<a id="a-Nf"></a>吾等于阎浮利。<a id="a-Ng"></a>再见法轮而转。<a id="a-Nh"></a>如怛萨阿竭。<a id="a-Ni"></a>于波罗那界转于法轮。<a id="a-Nj"></a>多得安隐。<a id="a-Nk"></a>不如今之所说复增加转倍。<a id="a-Nl"></a>其有持讽诵读是经者。<a id="a-Nm"></a>所说以为助法轮转。<a id="a-Nn"></a>弥勒提无离菩萨及阿难问佛。<a id="a-No"></a>是法为何等。<a id="a-Np"></a>当云何行。<a id="a-Nq"></a>佛言。<a id="a-Nr"></a>是名伅真陀罗。<a id="a-Ns"></a>所问诸波罗蜜解诸法宝品。<a id="a-Nt"></a>佛说是经。<a id="a-Nu"></a>弥勒提无离菩萨。<a id="a-Nv"></a>比丘僧诸天人。<a id="a-Nw"></a>犍陀罗鬼神龙。<a id="a-Nx"></a>莫不欢喜。<a id="a-Ny"></a>前为佛作礼而去。</p>
 </body>
</html>