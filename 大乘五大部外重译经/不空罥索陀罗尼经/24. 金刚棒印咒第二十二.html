<!doctype html>
<html id="z3IBTrgR8" data-ver="47">
 <head>
  <meta charset="utf-8">
  <meta author="李无谄">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">金刚棒印咒第二十二</h1>
  <p id="a2">二手十指总屈掌中。<a id="a-3"></a>急把为卷。<a id="a-4"></a>则诵咒曰。</p>
  <p id="a5">嘻唎(二合一)诃(上二)呬(醯枳反三)虎吽(二合四)泮吒(半音五)莎诃(六)</p>
  <p id="a6">此金刚棒印咒。<a id="a-7"></a>名声普闻。<a id="a-8"></a>此通前诸印中用。<a id="a-9"></a>是咒名为五字心咒。<a id="a-A"></a>已说不空罥索法竟。</p>
  <p id="aB">(从第一咒以下诸咒。<a id="a-C"></a>除莎诃外。<a id="a-D"></a>皆是一字。<a id="a-E"></a>但有二合三合等子。<a id="a-F"></a>应急呼之。<a id="a-G"></a>傍注口者应转舌呼。<a id="a-H"></a>其泮吒字大张口呼。<a id="a-I"></a>舌拄上齶。<a id="a-J"></a>但惠日谨案。<a id="a-K"></a>西域大咒藏中说。<a id="a-L"></a>佛在世时凡咒法中。<a id="a-M"></a>云诵十万遍得成者。<a id="a-N"></a>以佛在世佛威力故。<a id="a-O"></a>得成佛成度后诵十万遍不成者。<a id="a-P"></a>缘众生薄福。<a id="a-Q"></a>要须满百万遍方可得成。<a id="a-R"></a>以遍数多故。<a id="a-S"></a>一消诸障。<a id="a-T"></a>二则于咒绰有其功。<a id="a-U"></a>若有众生宿业障重。<a id="a-V"></a>诵满百万遍不得成者。<a id="a-W"></a>仍须诵二百万遍或三百万遍或四百万。<a id="a-X"></a>乃至诵满七百万遍必成就。<a id="a-Y"></a>然此中言诵一百八遍得法成就者。<a id="a-Z"></a>其先诵不空罥索咒人有功效法先成就。<a id="a-a"></a>为此等人故说一百八遍成就。<a id="a-b"></a>未曾见闻但依前所说遍数诵持悉得成就。<a id="a-c"></a>其咒印一品惠日续检梵本翻入。<a id="a-d"></a>合成一十七品。<a id="a-e"></a>然此罥索咒更大有方法。<a id="a-f"></a>翻广如大咒藏所说。<a id="a-g"></a>其有人未曾经和尚阇梨入大缦茶罗坛场者。<a id="a-h"></a>觅取大轮金刚咒诵二十一遍。<a id="a-i"></a>即当入坛。<a id="a-j"></a>然后作诸咒法。<a id="a-k"></a>悉得成就也)</p>
 </body>
</html>