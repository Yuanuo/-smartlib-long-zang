<!doctype html>
<html id="z3IBTeXLl" data-ver="587">
 <head>
  <meta charset="utf-8">
  <meta author="宝贵">
  <meta author="志德">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">金光明经卷第五</h1>
  <h2 id="a2">四天王品第十</h2>
  <p id="a3">尔时毗沙门天王。<a id="a-4"></a>提头赖吒天王。<a id="a-5"></a>毗留勒叉天王。<a id="a-6"></a>毗留博叉天王。<a id="a-7"></a>俱从坐起偏袒右肩。<a id="a-8"></a>右膝着地胡跪合掌白佛言。<a id="a-9"></a>世尊。<a id="a-A"></a>是金光明微妙经典众经之王。<a id="a-B"></a>诸佛世尊之所护念。<a id="a-C"></a>庄严菩萨深妙功德。<a id="a-D"></a>常为诸天之所恭敬。<a id="a-E"></a>能令天王心生欢喜。<a id="a-F"></a>亦为护世之所赞叹。<a id="a-G"></a>此经能照诸天宫殿。<a id="a-H"></a>是经能与众生快乐。<a id="a-I"></a>是经能令地狱饿鬼畜生诸河焦干枯竭。<a id="a-J"></a>是经能除一切怖畏。<a id="a-K"></a>是经能却他方怨贼是经能除谷贵饥馑。<a id="a-L"></a>是经能愈一切疫病。<a id="a-M"></a>是经能灭恶星变异。<a id="a-N"></a>是经能去一切忧恼。<a id="a-O"></a>举要言之。<a id="a-P"></a>是经能灭一切众生无量无边百千苦恼。<a id="a-Q"></a>世尊。<a id="a-R"></a>是金光明微妙经典。<a id="a-S"></a>若在大众广宣说时。<a id="a-T"></a>我等四王及余眷属。<a id="a-U"></a>闻此甘露无上法味。<a id="a-V"></a>增益身力心进勇锐具诸威德。<a id="a-W"></a>世尊。<a id="a-X"></a>我等四王能说正法。<a id="a-Y"></a>修行正法。<a id="a-Z"></a>为世法王以法治世。<a id="a-a"></a>世尊。<a id="a-b"></a>我等四王及天龙鬼神乾闼婆阿修罗迦楼罗紧那罗摩睺罗伽。<a id="a-c"></a>以法治世。<a id="a-d"></a>遮诸恶鬼啖精气者。<a id="a-e"></a>世尊。<a id="a-f"></a>我等四王二十八部诸鬼神等。<a id="a-g"></a>及无量百千鬼神。<a id="a-h"></a>以净天眼过于人眼。<a id="a-i"></a>常观拥护此阎浮提。<a id="a-j"></a>世尊。<a id="a-k"></a>是故我等名护世王。<a id="a-l"></a>若此国土有诸衰耗怨贼侵境。<a id="a-m"></a>饥馑疾疫种种艰难。<a id="a-n"></a>若有比丘受持是经。<a id="a-o"></a>我等四王当共劝请。<a id="a-p"></a>令是比丘以我力故疾往彼所国邑郡县。<a id="a-q"></a>广宣流布是金光明微妙经典。<a id="a-r"></a>令如是等种种百千衰耗之事悉皆灭尽。<a id="a-s"></a>世尊。<a id="a-t"></a>如诸国王所有土境。<a id="a-u"></a>是持经者若至其国。<a id="a-v"></a>是王应当往是人所。<a id="a-w"></a>听受如是微妙经典。<a id="a-x"></a>闻已欢喜。<a id="a-y"></a>复当护念恭敬是人。<a id="a-z"></a>世尊。<a id="a-10"></a>我等四王复当勤心拥护是王及国人民。<a id="a-11"></a>为除衰患令得安隐。<a id="a-12"></a>世尊。<a id="a-13"></a>若有比丘比丘尼优婆塞优婆夷受持是经。<a id="a-14"></a>若诸人王有能供给施其所安。<a id="a-15"></a>我等四王亦当令是王及国人一切安隐具足无患。<a id="a-16"></a>世尊。<a id="a-17"></a>若有四众受持读诵是妙经典。<a id="a-18"></a>若诸人王有能供养恭敬尊重赞叹。<a id="a-19"></a>我等四王亦复当令如是人王于诸王中。<a id="a-1A"></a>常得第一供养恭敬尊重赞叹。<a id="a-1B"></a>亦令余王钦尚羡慕称叹其善。</p>
  <p id="a1C">尔时世尊赞叹护世四天王等。<a id="a-1D"></a>善哉善哉。<a id="a-1E"></a>汝等四王。<a id="a-1F"></a>过去以曾供养恭敬尊重赞叹无量百千万亿诸佛。<a id="a-1G"></a>于诸佛所种诸善根。<a id="a-1H"></a>说于正法修行正法。<a id="a-1I"></a>以法治世为人天王。<a id="a-1J"></a>汝等今日长夜利益。<a id="a-1K"></a>于诸众生行大悲心。<a id="a-1L"></a>施与众生一切乐具。<a id="a-1M"></a>能遮诸恶勤与诸善。<a id="a-1N"></a>以是义故。<a id="a-1O"></a>若有人王能供养恭敬此金光明微妙经典。<a id="a-1P"></a>汝等正应如是护念。<a id="a-1Q"></a>灭其苦恼与其安乐。<a id="a-1R"></a>汝等四王及诸眷属无量无边百千鬼神。<a id="a-1S"></a>若能护念如是经典者。<a id="a-1T"></a>即是护持去来现在诸佛正法。<a id="a-1U"></a>汝等四王及余天众百千鬼神。<a id="a-1V"></a>与阿修罗共战斗时。<a id="a-1W"></a>汝等诸天常得胜利。<a id="a-1X"></a>汝等若能护念是经。<a id="a-1Y"></a>悉能消伏一切诸苦。<a id="a-1Z"></a>所谓怨贼饥馑疾疫。<a id="a-1a"></a>若四部众有能受持读诵此经。<a id="a-1b"></a>汝等亦应勤心守护。<a id="a-1c"></a>为除衰恼施与安乐。</p>
  <p id="a1d">尔时四王。<a id="a-1e"></a>复白佛言。<a id="a-1f"></a>世尊。<a id="a-1g"></a>是金光明微妙经典。<a id="a-1h"></a>于未来世在所流布。<a id="a-1i"></a>若国土城邑郡县村落随所至处。<a id="a-1j"></a>若诸国王以天律治世。<a id="a-1k"></a>复能恭敬至心听受是妙经典。<a id="a-1l"></a>并复尊重供养供给持是经典四部之众。<a id="a-1m"></a>以是因缘我等时时得闻如是微妙经典。<a id="a-1n"></a>闻已即得增益身力。<a id="a-1o"></a>心进勇锐具诸威德。<a id="a-1p"></a>是故我等及无量鬼神常当隐形。<a id="a-1q"></a>随是妙典所流布处。<a id="a-1r"></a>而作拥护令无留难。<a id="a-1s"></a>亦当护念听是经典诸国王等。<a id="a-1t"></a>及其人民除其患难悉令安隐。<a id="a-1u"></a>他方怨贼亦使退散。<a id="a-1v"></a>若有人王听是经时。<a id="a-1w"></a>邻国怨敌兴如是念。<a id="a-1x"></a>当具四兵坏彼国土。<a id="a-1y"></a>世尊。<a id="a-1z"></a>以是经典威神力故。<a id="a-20"></a>尔时邻敌更有异怨为作留难。<a id="a-21"></a>于其境界起诸衰恼灾异疫病。<a id="a-22"></a>尔时怨敌起如是等诸恶事已。<a id="a-23"></a>备具四兵发向是国规往讨罚。<a id="a-24"></a>我等尔时当与眷属无量无边百千鬼神。<a id="a-25"></a>隐蔽其形为作护助。<a id="a-26"></a>令彼怨敌自然退散。<a id="a-27"></a>起诸怖惧种种留难。<a id="a-28"></a>彼国兵众尚不能到。<a id="a-29"></a>况复当能有所破坏。</p>
  <p id="a2A">尔时佛赞四天王等。<a id="a-2B"></a>善哉善哉。<a id="a-2C"></a>汝等四王。<a id="a-2D"></a>乃能拥护我百千亿那由他劫所可修习阿耨多罗三藐三菩提。<a id="a-2E"></a>及诸人王受持是经恭敬供养者。<a id="a-2F"></a>为消衰患令其安乐。<a id="a-2G"></a>复能拥护宫殿舍宅。<a id="a-2H"></a>城邑村落国土边疆。<a id="a-2I"></a>乃至怨贼悉令退散。<a id="a-2J"></a>灭其衰恼令得安隐。<a id="a-2K"></a>亦令一切阎浮提内所有诸王。<a id="a-2L"></a>无诸凶衰斗讼之事。<a id="a-2M"></a>四王当知。<a id="a-2N"></a>此阎浮提八万四千城邑聚落。<a id="a-2O"></a>八万四千诸人王等。<a id="a-2P"></a>各于其国娱乐快乐。<a id="a-2Q"></a>各各于国而得自在。<a id="a-2R"></a>于自所有钱财珍宝。<a id="a-2S"></a>各各自足不相侵夺。<a id="a-2T"></a>如其宿世所修习业随业受报。<a id="a-2U"></a>不生恶心贪求他国。<a id="a-2V"></a>各各自生利益之心。<a id="a-2W"></a>生于慈心安乐之心不诤讼心不破坏心无系缚心无楚挞心。<a id="a-2X"></a>各于其上自生欢乐。<a id="a-2Y"></a>上下和穆犹如水乳。<a id="a-2Z"></a>心相爱念增诸善根。<a id="a-2a"></a>以是因缘故。<a id="a-2b"></a>此阎浮提安隐丰乐。<a id="a-2c"></a>人民炽盛大地沃壤。<a id="a-2d"></a>阴阳调和时不越序。<a id="a-2e"></a>日月星宿不失常度。<a id="a-2f"></a>风雨随时无诸灾横。<a id="a-2g"></a>人民丰溢自足于财。<a id="a-2h"></a>心无贪吝亦无嫉妒等行十善。<a id="a-2i"></a>其人寿终多生天上。<a id="a-2j"></a>天宫充满增益天众。<a id="a-2k"></a>若未来世有诸人王听是经典。<a id="a-2l"></a>及供养恭敬受持是经四部之众。<a id="a-2m"></a>是王则为安乐利益。<a id="a-2n"></a>汝等四王。<a id="a-2o"></a>及余眷属无量百千诸鬼神等。<a id="a-2p"></a>何以故。<a id="a-2q"></a>汝等四王。<a id="a-2r"></a>若得时时闻是经典。<a id="a-2s"></a>则为已得正法之水服甘露味。<a id="a-2t"></a>增益身力心进勇锐具诸威德。<a id="a-2u"></a>是诸人王。<a id="a-2v"></a>若能至心听受是典。<a id="a-2w"></a>则为已能供养于我。<a id="a-2x"></a>若供养我。<a id="a-2y"></a>则是供养过去未来现在诸佛。<a id="a-2z"></a>若能供养过去未来现在诸佛。<a id="a-30"></a>则得无量不可思议功德之聚。<a id="a-31"></a>以是因缘是诸人王应得拥护。<a id="a-32"></a>及后妃婇女中宫眷属诸王子等。<a id="a-33"></a>亦应得护衰恼消灭快乐炽盛。<a id="a-34"></a>宫殿堂宇安隐清净无诸灾变。<a id="a-35"></a>护宅之神增长威德。<a id="a-36"></a>亦受无量欢悦快乐。<a id="a-37"></a>是诸国土所有人民。<a id="a-38"></a>悉受种种五欲之乐。<a id="a-39"></a>一切恶事悉皆消灭。</p>
  <p id="a3A">尔时四天王白佛言。<a id="a-3B"></a>世尊。<a id="a-3C"></a>未来之世若有人王。<a id="a-3D"></a>欲得护身及后妃婇女诸王子等。<a id="a-3E"></a>宫殿屋宅得第一护身所王领最为殊胜。<a id="a-3F"></a>具不可思议王者功德。<a id="a-3G"></a>欲得摄取无量福聚。<a id="a-3H"></a>国土无有他方怨贼。<a id="a-3I"></a>无诸忧恼及诸苦事。<a id="a-3J"></a>世尊。<a id="a-3K"></a>如是人王不应放逸散乱其心。<a id="a-3L"></a>应生恭敬谦下之心。<a id="a-3M"></a>应当庄严第一微妙最胜宫宅。<a id="a-3N"></a>种种香汁持用洒地。<a id="a-3O"></a>散种种华敷大法座师子之座。<a id="a-3P"></a>兼以无量珍琦异物而为绞饰。<a id="a-3Q"></a>张施种种无数微妙幢幡宝盖。<a id="a-3R"></a>当净洗浴以香涂身。<a id="a-3S"></a>着好净衣璎珞自严。<a id="a-3T"></a>坐小卑座不自高大。<a id="a-3U"></a>除去自在离诸放逸。<a id="a-3V"></a>谦下自卑除去憍慢。<a id="a-3W"></a>正念听受如是妙典。<a id="a-3X"></a>于说法者生世尊想。<a id="a-3Y"></a>复于宫内后妃王子婇女眷属。<a id="a-3Z"></a>生慈哀心和颜与语劝以种种供养之具供养法师。<a id="a-3a"></a>是王尔时既劝化已。<a id="a-3b"></a>即生无量欢喜快乐。<a id="a-3c"></a>心怀悦豫倍复自励。<a id="a-3d"></a>不生疲惓多作利益。<a id="a-3e"></a>于说法者倍生恭敬。</p>
  <p id="a3f">尔时佛告四天大王。<a id="a-3g"></a>尔时人王应着白净鲜洁之衣。<a id="a-3h"></a>种种璎珞齐整庄严。<a id="a-3i"></a>执持素帛微妙上盖。<a id="a-3j"></a>服饰容仪不失常则。<a id="a-3k"></a>躬出奉迎说法之人。<a id="a-3l"></a>何以故。<a id="a-3m"></a>是王如是随其举足步步之中。<a id="a-3n"></a>即是供养值遇百千亿那由他诸佛世尊。<a id="a-3o"></a>复得超越如是等劫生死之难。<a id="a-3p"></a>复于来世尔所劫中。<a id="a-3q"></a>常得封受转轮王位。<a id="a-3r"></a>随其步步亦得如是现世功德。<a id="a-3s"></a>不可思议自在之力。<a id="a-3t"></a>常得最胜极妙七宝人天宫殿。<a id="a-3u"></a>在在生处增益寿命。<a id="a-3v"></a>言语辩了人所信用。<a id="a-3w"></a>无所畏忌有大名称。<a id="a-3x"></a>常为人天之所恭敬。<a id="a-3y"></a>天上人中受上妙乐。<a id="a-3z"></a>得大势力具足威德。<a id="a-40"></a>身色微妙端严第一。<a id="a-41"></a>常值诸佛遇善知识。<a id="a-42"></a>成就具足无量福聚。<a id="a-43"></a>汝等四天王。<a id="a-44"></a>如是人王见如是等种种无量功德利益。<a id="a-45"></a>是故此王应当躬出奉迎法师。<a id="a-46"></a>若一由旬至百千由旬。<a id="a-47"></a>于说法师应生佛想。<a id="a-48"></a>应作是念。<a id="a-49"></a>今日释迦如来正智。<a id="a-4A"></a>入于我宫受我供养。<a id="a-4B"></a>为我说法我闻是法。<a id="a-4C"></a>即不退转于阿耨多罗三藐三菩提。<a id="a-4D"></a>已为得值百千万亿那由他佛。<a id="a-4E"></a>为已供养过去未来现在诸佛。<a id="a-4F"></a>已得毕竟三恶道苦。<a id="a-4G"></a>我今已种百千无量转轮圣王释梵之因。<a id="a-4H"></a>已种无边善根种子。<a id="a-4I"></a>已令无量百千万亿诸众生等度于生死。<a id="a-4J"></a>已集无量无边福聚。<a id="a-4K"></a>后宫眷属已得拥护宫宅。<a id="a-4L"></a>诸衰悉以消灭。<a id="a-4M"></a>国土无有怨贼棘刺。<a id="a-4N"></a>他方怨敌不能侵凌。<a id="a-4O"></a>汝等四王。<a id="a-4P"></a>如是人王应作如是供养正法。<a id="a-4Q"></a>清净听受是妙经典。<a id="a-4R"></a>及恭敬供养尊重赞叹。<a id="a-4S"></a>持是经典四部之众。<a id="a-4T"></a>亦当回此所得最胜功德之分。<a id="a-4U"></a>施与汝等及余眷属诸天鬼神。<a id="a-4V"></a>聚集如是诸善功德。<a id="a-4W"></a>现世常得无量无边不可思议自在之利。<a id="a-4X"></a>威德势力成就具足。<a id="a-4Y"></a>能以正法摧伏诸恶。</p>
  <p id="a4Z">尔时四王白佛言。<a id="a-4a"></a>世尊。<a id="a-4b"></a>若未来世有诸人王。<a id="a-4c"></a>作如是等恭敬正法。<a id="a-4d"></a>至心听受是妙经典。<a id="a-4e"></a>及恭敬供养尊重赞叹。<a id="a-4f"></a>持是经典四部之众。<a id="a-4g"></a>严治舍宅香汁洒地。<a id="a-4h"></a>专心正念听说法时。<a id="a-4i"></a>我等四王亦当在中共听此法。<a id="a-4j"></a>愿诸人王为自利故。<a id="a-4k"></a>以己所得功德少分施与我等。<a id="a-4l"></a>世尊。<a id="a-4m"></a>是诸人王于说法者所坐之处。<a id="a-4n"></a>为我等故烧种种香供养是经。<a id="a-4o"></a>是妙香气于一念顷即至我等诸天宫殿。<a id="a-4p"></a>其香即时变成香盖。<a id="a-4q"></a>其香微妙金色晃耀。<a id="a-4r"></a>照我等宫释宫梵宫大辩神天。<a id="a-4s"></a>功德神天坚牢地神。<a id="a-4t"></a>散脂鬼神最大将军。<a id="a-4u"></a>二十八部鬼神大将。<a id="a-4v"></a>摩醯首罗金刚密迹。<a id="a-4w"></a>摩尼跋陀鬼神大将。<a id="a-4x"></a>鬼子母与五百儿子周匝围绕。<a id="a-4y"></a>阿耨达龙王。<a id="a-4z"></a>娑竭罗龙王。<a id="a-50"></a>如是等众自于宫殿各各得闻是妙香气。<a id="a-51"></a>及见香盖光明普照。<a id="a-52"></a>是香盖光明亦照一切诸天宫殿。<a id="a-53"></a>佛告四王。<a id="a-54"></a>是香盖光明非但至汝四王宫殿。<a id="a-55"></a>何以故。<a id="a-56"></a>是诸人王手擎香炉供养经时。<a id="a-57"></a>其香遍布于一念顷遍至三千大千世界。<a id="a-58"></a>百亿日月百亿大海。<a id="a-59"></a>百亿须弥山。<a id="a-5A"></a>百亿大铁围山小铁围山。<a id="a-5B"></a>及诸山王。<a id="a-5C"></a>百亿四天下。<a id="a-5D"></a>百亿四天王。<a id="a-5E"></a>百亿三十三天。<a id="a-5F"></a>乃至百亿非想非非想天。<a id="a-5G"></a>于此三千大千世界。<a id="a-5H"></a>百亿三十三天。<a id="a-5I"></a>一切龙鬼乾闼婆阿修罗迦楼罗紧那罗摩睺罗伽宫殿。<a id="a-5J"></a>虚空悉满种种香烟云盖。<a id="a-5K"></a>其盖金光亦照宫殿。<a id="a-5L"></a>如是三千大千世界所有种种香烟云盖。<a id="a-5M"></a>皆是此经威神力故。<a id="a-5N"></a>是诸人王手擎香炉供养经时。<a id="a-5O"></a>种种香气不但遍此三千大千世界。<a id="a-5P"></a>于一念顷亦遍十方无量无边恒河沙等。<a id="a-5Q"></a>百千万亿诸佛世界。<a id="a-5R"></a>于诸佛上虚空之中亦成香盖。<a id="a-5S"></a>金色普照亦复如是。<a id="a-5T"></a>诸佛世尊闻是妙香。<a id="a-5U"></a>见是香盖及金色光。<a id="a-5V"></a>于十方界恒河沙等诸佛世尊。<a id="a-5W"></a>作如是等神力变化已。<a id="a-5X"></a>异口同音于说法者称赞。<a id="a-5Y"></a>善哉善哉。<a id="a-5Z"></a>大士。<a id="a-5a"></a>汝能广宣流布如是甚深微妙经典。<a id="a-5b"></a>则为成就无量无边不可思议功德之聚。<a id="a-5c"></a>若有闻是甚深经典。<a id="a-5d"></a>所得功德则为不少。<a id="a-5e"></a>况持读诵为他众生开示分别演说其义。<a id="a-5f"></a>何以故。<a id="a-5g"></a>善男子。<a id="a-5h"></a>此金光明微妙经典。<a id="a-5i"></a>无量无边亿那由他诸菩萨等。<a id="a-5j"></a>若得闻者。<a id="a-5k"></a>即不退转于阿耨多罗三藐三菩提。<a id="a-5l"></a>尔时十方无量无边恒河沙等诸佛世界。<a id="a-5m"></a>现在诸佛异口同声作如是言。<a id="a-5n"></a>善男子。<a id="a-5o"></a>汝于来世毕定当得坐于道场菩提树下。<a id="a-5p"></a>于三界中最尊最胜。<a id="a-5q"></a>出过一切众生之上。<a id="a-5r"></a>勤修力故受诸苦行。<a id="a-5s"></a>善能庄严菩提道场。<a id="a-5t"></a>能坏三千大千世界外道邪论。<a id="a-5u"></a>摧伏诸魔怨贼异形。<a id="a-5v"></a>觉了诸法第一寂灭清净无垢。<a id="a-5w"></a>甚深无上菩提之道。<a id="a-5x"></a>善男子。<a id="a-5y"></a>汝已能坐金刚座处。<a id="a-5z"></a>转于无上诸佛所赞十二种行甚深法轮。<a id="a-60"></a>能击无上最大法鼓。<a id="a-61"></a>能吹无上极妙法蠡。<a id="a-62"></a>能竖无上最胜法幢。<a id="a-63"></a>能然无上极明法炬。<a id="a-64"></a>能雨无上甘露法雨。<a id="a-65"></a>能断无量烦恼怨结。<a id="a-66"></a>能令无量百千万亿那由他众。<a id="a-67"></a>度于无涯可畏大海。<a id="a-68"></a>能脱生死无际轮转。<a id="a-69"></a>复遇无量百千万亿那由他佛。</p>
  <p id="a6A">尔时四天王复白佛言。<a id="a-6B"></a>世尊。<a id="a-6C"></a>是金光明微妙经典。<a id="a-6D"></a>能得未来现在种种无量功德。<a id="a-6E"></a>是故人王若得闻是微妙经典。<a id="a-6F"></a>则为已于百千万亿无量佛所种诸善根。<a id="a-6G"></a>我以敬念是人王故。<a id="a-6H"></a>复见无量福德利故。<a id="a-6I"></a>我等四王及余眷属。<a id="a-6J"></a>无量百千万亿鬼神。<a id="a-6K"></a>于自宫殿见是种种香烟云盖瑞应之时。<a id="a-6L"></a>我当隐蔽不现其身。<a id="a-6M"></a>为听法故当至是王所止宫殿讲法之处。<a id="a-6N"></a>大梵天王释提桓因。<a id="a-6O"></a>大辩天神功德天神。<a id="a-6P"></a>坚牢地神散脂鬼神大将军等。<a id="a-6Q"></a>二十八部鬼神大将。<a id="a-6R"></a>摩醯首罗金刚密迹。<a id="a-6S"></a>摩尼跋陀鬼神大将。<a id="a-6T"></a>鬼子母及五百鬼子周匝围绕。<a id="a-6U"></a>阿耨达龙王娑竭罗龙王。<a id="a-6V"></a>无量百千万亿那由他鬼神诸天。<a id="a-6W"></a>如是等众为听法故。<a id="a-6X"></a>悉自隐蔽不现其身。<a id="a-6Y"></a>至是人王所止宫殿讲法之处。<a id="a-6Z"></a>世尊。<a id="a-6a"></a>我等四王及余眷属无量鬼神。<a id="a-6b"></a>悉当同心以是人王为善知识。<a id="a-6c"></a>同共一行善相应行。<a id="a-6d"></a>能为无上大法施主。<a id="a-6e"></a>以甘露味充足我等。<a id="a-6f"></a>我等应当拥护是王。<a id="a-6g"></a>除其衰患令得安隐。<a id="a-6h"></a>及其宫宅国土城邑。<a id="a-6i"></a>诸恶灾患悉令消灭。<a id="a-6j"></a>世尊。<a id="a-6k"></a>若有人王于此经典心生舍离不乐听闻。<a id="a-6l"></a>其心不欲恭敬供养尊重赞叹。<a id="a-6m"></a>若四部众有受持读诵赞说之者。<a id="a-6n"></a>亦复不能恭敬供养尊重赞叹。<a id="a-6o"></a>我等四王及余眷属无量鬼神。<a id="a-6p"></a>即便不得闻此正法。<a id="a-6q"></a>背甘露味失大法利。<a id="a-6r"></a>无有势力及以威德。<a id="a-6s"></a>减损天众增长恶趣。<a id="a-6t"></a>世尊。<a id="a-6u"></a>我等四王及无量鬼神舍其国土。<a id="a-6v"></a>不但我等亦有无量守护国土。<a id="a-6w"></a>诸旧善神皆悉舍去。<a id="a-6x"></a>我等诸天及诸鬼神既舍离已。<a id="a-6y"></a>其国当有种种灾异。<a id="a-6z"></a>一切人民失其善心唯有系缚。<a id="a-70"></a>嗔恚斗诤互相破坏多诸疾疫彗星现怪流星崩落。<a id="a-71"></a>五星诸宿违失常度。<a id="a-72"></a>两日并现日月薄蚀。<a id="a-73"></a>白黑恶虹数数出现。<a id="a-74"></a>大地震动发大音声。<a id="a-75"></a>恶风恶雨无日不有。<a id="a-76"></a>谷米勇贵饥馑冻饿。<a id="a-77"></a>多有他方怨贼侵掠。<a id="a-78"></a>其国人民多受苦恼。<a id="a-79"></a>其地无有可爱乐处。<a id="a-7A"></a>世尊。<a id="a-7B"></a>我等四王及诸无量百千鬼神。<a id="a-7C"></a>并守国土诸旧善神远离去时。<a id="a-7D"></a>生如是等无量恶事。<a id="a-7E"></a>世尊。<a id="a-7F"></a>若有人王欲得自护。<a id="a-7G"></a>及王国土多受安乐。<a id="a-7H"></a>欲令国土一切众生悉皆成就具足快乐。<a id="a-7I"></a>欲得摧伏一切外敌。<a id="a-7J"></a>欲得拥护一切国土。<a id="a-7K"></a>欲以正法正治国土。<a id="a-7L"></a>欲得除灭众生怖畏。<a id="a-7M"></a>世尊。<a id="a-7N"></a>是人王等应当毕定听是经典。<a id="a-7O"></a>及恭敬供养读诵受持是经典者。<a id="a-7P"></a>我等四王及无量鬼神。<a id="a-7Q"></a>以是法食善根因缘。<a id="a-7R"></a>得服甘露无上法味。<a id="a-7S"></a>增长身力心进勇锐。<a id="a-7T"></a>增益诸天。<a id="a-7U"></a>何以故。<a id="a-7V"></a>以是人王至心听受是经典故。<a id="a-7W"></a>如诸梵天说出欲论。<a id="a-7X"></a>释提桓因种种善论。<a id="a-7Y"></a>五通之人神仙之论。<a id="a-7Z"></a>世尊。<a id="a-7a"></a>梵天释提桓因五神通人。<a id="a-7b"></a>虽有百千亿那由他无量胜论。<a id="a-7c"></a>是金光明于中最胜。<a id="a-7d"></a>所以者何。<a id="a-7e"></a>如来说是金光明经为众生故。<a id="a-7f"></a>为令一切阎浮提内诸人王等以正法治。<a id="a-7g"></a>为与一切众生安乐。<a id="a-7h"></a>为欲爱护一切众生。<a id="a-7i"></a>欲令众生无诸苦恼。<a id="a-7j"></a>无有他方怨贼棘刺所有诸恶背而不向。<a id="a-7k"></a>欲令国土无有忧恼。<a id="a-7l"></a>以正法教无有诤讼。<a id="a-7m"></a>是故人王各于国土。<a id="a-7n"></a>应然法炬炽然正法增益天众。<a id="a-7o"></a>我等四王及无量鬼神。<a id="a-7p"></a>阎浮提内诸天善神。<a id="a-7q"></a>以是因缘得服甘露法味充足。<a id="a-7r"></a>得大威德进力具足。<a id="a-7s"></a>阎浮提内安隐丰乐。<a id="a-7t"></a>人民炽盛安乐其处。<a id="a-7u"></a>复于来世无量百千不可思议那由他劫。<a id="a-7v"></a>常受微妙第一快乐。<a id="a-7w"></a>复得值遇无量诸佛种诸善根。<a id="a-7x"></a>然后证成阿耨多罗三藐三菩提。<a id="a-7y"></a>如是等无量功德悉是如来正遍知说。<a id="a-7z"></a>如来过于百千亿那由他诸梵天等。<a id="a-80"></a>以大悲力故。<a id="a-81"></a>亦过无量百千亿那由他释提桓因。<a id="a-82"></a>以苦行力故。<a id="a-83"></a>是故如来为诸众生。<a id="a-84"></a>演说如是金光明经。<a id="a-85"></a>若阎浮提一切众生。<a id="a-86"></a>及诸人王世间出世间。<a id="a-87"></a>所作国事所造世论。<a id="a-88"></a>皆因此经欲令众生得安乐故。<a id="a-89"></a>释迦如来示现是经广宣流布。<a id="a-8A"></a>世尊。<a id="a-8B"></a>以是因缘故。<a id="a-8C"></a>是诸人王应当毕定听受供养恭敬尊重赞叹是经</p>
  <p id="a8D">尔时佛复告四天王。<a id="a-8E"></a>汝等四王及余眷属。<a id="a-8F"></a>无量百千那由他鬼神。<a id="a-8G"></a>是诸人王若能至心听是经典。<a id="a-8H"></a>供养恭敬尊重赞叹。<a id="a-8I"></a>汝等四王正应拥护。<a id="a-8J"></a>灭其衰患而与安乐。<a id="a-8K"></a>若有人能广宣流布如是妙典。<a id="a-8L"></a>于人天中大作佛事。<a id="a-8M"></a>能大利益无量众生。<a id="a-8N"></a>如是之人汝等四王必当拥护。<a id="a-8O"></a>莫令他缘而得扰乱。<a id="a-8P"></a>令心澹静受于快乐。<a id="a-8Q"></a>续复当得广宣是经。<a id="a-8R"></a>尔时四王。<a id="a-8S"></a>即从坐起偏袒右肩。<a id="a-8T"></a>右膝着地长跪合掌。<a id="a-8U"></a>于世尊前以偈赞曰。</p>
  <p id="a8V">佛月清净　　满足庄严　　佛日晖曜</p>
  <p id="a8W">放千光明　　如来面目　　最上明净</p>
  <p id="a8X">齿白无垢　　如莲华根　　功德无量</p>
  <p id="a8Y">犹如大海　　智渊无边　　法水具足</p>
  <p id="a8Z">百千三昧　　无有缺减　　足下平满</p>
  <p id="a8a">千辐相现　　足指网缦　　犹如鹅王</p>
  <p id="a8b">光明晃曜　　如宝山王　　微妙清净</p>
  <p id="a8c">如炼真金　　所有福德　　不可思议</p>
  <p id="a8d">佛功德山　　我今敬礼　　佛真法身</p>
  <p id="a8e">犹如虚空　　应物现形　　如水中月</p>
  <p id="a8f">无有障碍　　如焰如化　　是故我今</p>
  <p id="a8g">稽首佛月</p>
  <p id="a8h">尔时世尊以偈答曰。</p>
  <p id="a8i">此金光明　　诸经之王　　甚深最胜</p>
  <p id="a8j">为无有上　　十力世尊　　之所宣说</p>
  <p id="a8k">汝等四王　　应当勤护　　以是因缘</p>
  <p id="a8l">是深妙典　　能与众生　　无量快乐</p>
  <p id="a8m">为诸众生　　安乐利益　　故久流布</p>
  <p id="a8n">于阎浮提　　能灭三千　　大千世界</p>
  <p id="a8o">所有恶趣　　无量诸苦　　阎浮提内</p>
  <p id="a8p">诸人王等　　心生慈愍　　正法治世</p>
  <p id="a8q">若能流布　　此妙经典　　则令其土</p>
  <p id="a8r">安隐丰熟　　所有众生　　悉受快乐</p>
  <p id="a8s">若有人王　　欲爱己身　　及其国土</p>
  <p id="a8t">欲令丰盛　　应当至心　　净洁洗浴</p>
  <p id="a8u">往法会所　　听受是典　　是经能作</p>
  <p id="a8v">所有善事　　摧伏一切　　内外怨贼</p>
  <p id="a8w">复能除灭　　无量怖畏　　是诸经王</p>
  <p id="a8x">能与一切　　无量众生　　安隐快乐</p>
  <p id="a8y">譬如宝树　　在人家中　　悉能出生</p>
  <p id="a8z">一切珍宝　　是妙经典　　亦复如是</p>
  <p id="a90">悉能出生　　诸王功德　　如清冷水</p>
  <p id="a91">能除渴乏　　是妙经典　　亦复如是</p>
  <p id="a92">能除诸王　　功德渴乏　　譬如珍宝</p>
  <p id="a93">异物箧器　　悉在于手　　随意所用</p>
  <p id="a94">是金光明　　亦复如是　　随意能与</p>
  <p id="a95">诸王法宝　　是金光明　　微妙经典</p>
  <p id="a96">常为诸天　　恭敬供养　　亦为护世</p>
  <p id="a97">四大天王　　威神势力　　之所护持</p>
  <p id="a98">十方诸佛　　常念是经　　若有演说</p>
  <p id="a99">称赞善哉　　亦有百千　　无量鬼神</p>
  <p id="a9A">从十方来　　拥护是人　　若有得闻</p>
  <p id="a9B">是妙经典　　心生欢喜　　踊跃无量</p>
  <p id="a9C">阎浮提内　　无量大众　　皆悉欢喜</p>
  <p id="a9D">集听是法　　听是经故　　具诸威德</p>
  <p id="a9E">增益天众　　精气身力</p>
  <p id="a9F">尔时四王闻是偈已白佛言。<a id="a-9G"></a>世尊。<a id="a-9H"></a>我从昔来未曾得闻如是微妙寂灭之法。<a id="a-9I"></a>我闻是已。<a id="a-9J"></a>心生悲喜涕泪横流。<a id="a-9K"></a>举身战动支体嬉怡。<a id="a-9L"></a>复得无量不可思议具足妙乐。<a id="a-9M"></a>以天曼陀罗华摩诃曼陀罗华。<a id="a-9N"></a>供养奉散于如来上。<a id="a-9O"></a>作如是等供养佛已。<a id="a-9P"></a>复白佛言。<a id="a-9Q"></a>世尊。<a id="a-9R"></a>我等四王各各自有五百鬼神。<a id="a-9S"></a>常当随逐是说法者而为守护。</p>
 </body>
</html>