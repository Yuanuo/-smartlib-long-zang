<!doctype html>
<html id="z3IBTeTLj" data-ver="699">
 <head>
  <meta charset="utf-8">
  <meta author="宝贵">
  <meta author="志德">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">金光明经卷第三</h1>
  <h2 id="a2">陀罗尼最净地品第六</h2>
  <p id="a3">是时师子相无碍光焰菩萨。<a id="a-4"></a>与无量亿众从座俱起。<a id="a-5"></a>偏袒右肩右膝着地。<a id="a-6"></a>合掌恭敬顶礼佛足。<a id="a-7"></a>以种种华香宝幢幡盖。<a id="a-8"></a>以为供养而作是言。<a id="a-9"></a>以几因缘得菩提心。<a id="a-A"></a>何者是菩提心。<a id="a-B"></a>世尊。<a id="a-C"></a>于菩提者。<a id="a-D"></a>现在心不可得未来心不可得过去心不可得。<a id="a-E"></a>离菩提者。<a id="a-F"></a>菩提心亦不可得。<a id="a-G"></a>菩提者不可言说。<a id="a-H"></a>心者亦无色无相。<a id="a-I"></a>无事无业非可造作。<a id="a-J"></a>众生者亦不可得亦不可知。<a id="a-K"></a>世尊。<a id="a-L"></a>云何诸法甚深之义而可得知。</p>
  <p id="aM">佛言。<a id="a-N"></a>善男子。<a id="a-O"></a>菩提秘密事业造作不可得知。<a id="a-P"></a>离菩提菩提心亦不可得。<a id="a-Q"></a>菩提者不可言说。<a id="a-R"></a>心亦无相。<a id="a-S"></a>众生亦不可得知。<a id="a-T"></a>何以故。<a id="a-U"></a>如意心亦如是。<a id="a-V"></a>如心菩提亦如是。<a id="a-W"></a>如心如菩提。<a id="a-X"></a>众生亦如是。<a id="a-Y"></a>如众生一切三世法亦如是。</p>
  <p id="aZ">佛言。<a id="a-a"></a>善男子。<a id="a-b"></a>如是菩萨摩诃萨得名。<a id="a-c"></a>是心通一切法。<a id="a-d"></a>是说菩提菩提心。<a id="a-e"></a>菩提非过去非未来非现在。<a id="a-f"></a>心亦如是。<a id="a-g"></a>众生亦如是。<a id="a-h"></a>于如此中亦不可得。<a id="a-i"></a>何以故。<a id="a-j"></a>一切法无生故。<a id="a-k"></a>菩提不可得菩提名不可得。<a id="a-l"></a>众生众生名不可得。<a id="a-m"></a>声闻声闻名不可得。<a id="a-n"></a>缘觉缘觉名不可得。<a id="a-o"></a>菩萨菩萨名不可得。<a id="a-p"></a>佛佛名不可得。<a id="a-q"></a>行非行不可得。<a id="a-r"></a>行非行名不可得。<a id="a-s"></a>于一切寂静法中而得安住。<a id="a-t"></a>依一切功德善根而得发出。<a id="a-u"></a>是名初发菩提心。<a id="a-v"></a>譬如宝须弥山王。<a id="a-w"></a>是名檀波罗蜜因。<a id="a-x"></a>第二发心譬如大地持一一法事故。<a id="a-y"></a>是名尸波罗蜜因。<a id="a-z"></a>譬如师子臆长毫兽王有大神力独步无畏无有战怖。<a id="a-10"></a>如是第三心。<a id="a-11"></a>说羼提波罗蜜因。<a id="a-12"></a>譬如风轮那罗延力勇壮速疾。<a id="a-13"></a>如是第四心不退转。<a id="a-14"></a>是名毗梨耶波罗蜜因。<a id="a-15"></a>譬如七宝楼观有四阶道清凉之风来吹四门。<a id="a-16"></a>如是第五心上种种功德法藏犹未满足。<a id="a-17"></a>是名禅波罗蜜因。<a id="a-18"></a>譬如日轮光耀炎盛。<a id="a-19"></a>如是第六心能破灭生死大闇故。<a id="a-1A"></a>是名般若波罗蜜因。<a id="a-1B"></a>譬如大富商主能令一切心愿满足。<a id="a-1C"></a>如是第七心。<a id="a-1D"></a>能令得度生死险恶道故。<a id="a-1E"></a>能令得多功德宝故。<a id="a-1F"></a>是名方便胜智波罗蜜因。<a id="a-1G"></a>譬如月净圆满。<a id="a-1H"></a>如是第八心。<a id="a-1I"></a>一切境界清净具足故。<a id="a-1J"></a>是名愿波罗蜜因。<a id="a-1K"></a>譬如转轮圣王主兵宝臣如意处分。<a id="a-1L"></a>如是第九心。<a id="a-1M"></a>善能庄严清净佛土功德普洽广利一切故。<a id="a-1N"></a>是名力波罗蜜因。<a id="a-1O"></a>譬如虚空及转轮圣王。<a id="a-1P"></a>如是第十心。<a id="a-1Q"></a>于一切境界皆悉通达故。<a id="a-1R"></a>于一切法自在至灌顶位故。<a id="a-1S"></a>是名智波罗蜜因。<a id="a-1T"></a>佛言。<a id="a-1U"></a>善男子。<a id="a-1V"></a>如是十种菩萨摩诃萨菩提心因。</p>
  <p id="a1W">佛言。<a id="a-1X"></a>善男子。<a id="a-1Y"></a>依五种法成就菩萨摩诃萨檀波罗蜜。<a id="a-1Z"></a>何者为五。<a id="a-1a"></a>一者信根。<a id="a-1b"></a>二者慈悲。<a id="a-1c"></a>三者无求欲心。<a id="a-1d"></a>四者摄受一切众生。<a id="a-1e"></a>五者愿求一切智智。<a id="a-1f"></a>是善男子。<a id="a-1g"></a>依是五法檀波罗蜜能得成就。<a id="a-1h"></a>佛言。<a id="a-1i"></a>善男子。<a id="a-1j"></a>依是五法。<a id="a-1k"></a>菩萨摩诃萨成就尸波罗蜜何者为五。<a id="a-1l"></a>一者三业清净。<a id="a-1m"></a>二者不为一切众生作烦恼因缘。<a id="a-1n"></a>三者断诸恶道开善道门。<a id="a-1o"></a>四者过于声闻缘觉之地。<a id="a-1p"></a>五者一切功德愿满足故。<a id="a-1q"></a>善男子。<a id="a-1r"></a>依是五法尸波罗蜜能得成就。</p>
  <p id="a1s">佛言。<a id="a-1t"></a>善男子。<a id="a-1u"></a>又依五法。<a id="a-1v"></a>菩萨摩诃萨成就羼提波罗蜜。<a id="a-1w"></a>何者为五。<a id="a-1x"></a>一者伏贪嗔烦恼。<a id="a-1y"></a>二者不惜身命不生安乐止息之观。<a id="a-1z"></a>三者思惟往业。<a id="a-20"></a>四者为欲成熟一切众生功德善根。<a id="a-21"></a>发慈悲心。<a id="a-22"></a>五者为得甚深无生法忍。<a id="a-23"></a>善男子。<a id="a-24"></a>是名菩萨摩诃萨成就羼提波罗蜜。</p>
  <p id="a25">佛言。<a id="a-26"></a>善男子。<a id="a-27"></a>又依五法。<a id="a-28"></a>菩萨摩诃萨成就毗梨耶波罗蜜。<a id="a-29"></a>何等为五。<a id="a-2A"></a>一者与诸烦恼不得共住。<a id="a-2B"></a>二者福德未具不得安乐。<a id="a-2C"></a>三者一切难行不生厌心。<a id="a-2D"></a>四者为欲利益一切众生。<a id="a-2E"></a>成就大慈悲摄受。<a id="a-2F"></a>五者愿求不退转地。<a id="a-2G"></a>善男子。<a id="a-2H"></a>是名菩萨摩诃萨成就毗梨耶波罗蜜。</p>
  <p id="a2I">佛言。<a id="a-2J"></a>善男子。<a id="a-2K"></a>又依五法。<a id="a-2L"></a>成就菩萨摩诃萨禅那波罗蜜。<a id="a-2M"></a>何等为五。<a id="a-2N"></a>一者一切善法摄持不散。<a id="a-2O"></a>二者解脱生死二处不着。<a id="a-2P"></a>三者愿得神通。<a id="a-2Q"></a>为成就众生善根故。<a id="a-2R"></a>四者发心洗浣法界。<a id="a-2S"></a>为清净心故。<a id="a-2T"></a>五者为断众生一切烦恼根故。<a id="a-2U"></a>善男子。<a id="a-2V"></a>是名菩萨摩诃萨成就禅那波罗蜜。</p>
  <p id="a2W">佛言。<a id="a-2X"></a>善男子。<a id="a-2Y"></a>又有五法。<a id="a-2Z"></a>菩萨摩诃萨成就般若波罗蜜。<a id="a-2a"></a>云何为五。<a id="a-2b"></a>一者一切诸佛菩萨聪慧大智。<a id="a-2c"></a>供养亲近心无厌足。<a id="a-2d"></a>二者诸佛如来说甚深法。<a id="a-2e"></a>心常乐闻无有厌足。<a id="a-2f"></a>三者真俗胜智。<a id="a-2g"></a>四者见思烦恼。<a id="a-2h"></a>如是胜智能分别断。<a id="a-2i"></a>五者于世间五明之法皆悉通达。<a id="a-2j"></a>善男子。<a id="a-2k"></a>是名菩萨摩诃萨成就般若波罗蜜。<a id="a-2l"></a>佛言。<a id="a-2m"></a>善男子。<a id="a-2n"></a>又依五法。<a id="a-2o"></a>菩萨摩诃萨成就方便胜智波罗蜜。<a id="a-2p"></a>何者为五。<a id="a-2q"></a>一者于一切众生意欲烦恼行心悉通达。<a id="a-2r"></a>二者无量对治诸法之门心皆晓了。<a id="a-2s"></a>三者大慈大悲入出自在。<a id="a-2t"></a>四者于摩诃波罗蜜多能修行成熟满足悉皆愿求。<a id="a-2u"></a>五者一切佛法了达摄受皆悉愿求。<a id="a-2v"></a>善男子。<a id="a-2w"></a>是名菩萨摩诃萨成就方便胜智波罗蜜。</p>
  <p id="a2x">佛言。<a id="a-2y"></a>善男子。<a id="a-2z"></a>又有五法。<a id="a-30"></a>菩萨摩诃萨成就愿波罗蜜。<a id="a-31"></a>何者为五。<a id="a-32"></a>一者于一切法。<a id="a-33"></a>本来不生不灭。<a id="a-34"></a>不有不无。<a id="a-35"></a>心安乐住。<a id="a-36"></a>二者观一切诸法最妙。<a id="a-37"></a>一切垢清净心得安住。<a id="a-38"></a>三者过一切相心如如。<a id="a-39"></a>无作无行。<a id="a-3A"></a>不异不动。<a id="a-3B"></a>安心于如。<a id="a-3C"></a>四者为利益众生事。<a id="a-3D"></a>于俗谛中得安心住。<a id="a-3E"></a>五者于奢摩他毗钵舍那同时能住。<a id="a-3F"></a>善男子。<a id="a-3G"></a>是名菩萨摩诃萨成就愿波罗蜜。</p>
  <p id="a3H">佛言。<a id="a-3I"></a>善男子。<a id="a-3J"></a>依此五法。<a id="a-3K"></a>菩萨摩诃萨成就力波罗蜜。<a id="a-3L"></a>何者为五。<a id="a-3M"></a>一者一切众生心行险恶智力能解。<a id="a-3N"></a>二者能令一切众生入于甚深之法三者一切众生往还生死。<a id="a-3O"></a>随其因缘如是见知。<a id="a-3P"></a>四者于一切众生三聚智力能分别知。<a id="a-3Q"></a>五者如理为种为熟为脱。<a id="a-3R"></a>如是说法皆是智力故。<a id="a-3S"></a>善男子。<a id="a-3T"></a>是名菩萨摩诃萨成就力波罗蜜。</p>
  <p id="a3U">佛言。<a id="a-3V"></a>善男子。<a id="a-3W"></a>复有五法。<a id="a-3X"></a>菩萨摩诃萨修行成就智波罗蜜。<a id="a-3Y"></a>何等为五。<a id="a-3Z"></a>一者于一切法分别善恶具足智能。<a id="a-3a"></a>二者于黑白法远离摄受具足智能。<a id="a-3b"></a>三者于生死涅槃不厌不喜具足智能。<a id="a-3c"></a>四者大福德行。<a id="a-3d"></a>大智慧行。<a id="a-3e"></a>得度究竟具足智能。<a id="a-3f"></a>五者一切诸佛不共法等及一切智智。<a id="a-3g"></a>具足灌顶智能。<a id="a-3h"></a>善男子。<a id="a-3i"></a>是名菩萨摩诃萨成就智波罗蜜。<a id="a-3j"></a>佛言。<a id="a-3k"></a>善男子。<a id="a-3l"></a>何者波罗蜜义。<a id="a-3m"></a>行道胜利。<a id="a-3n"></a>是波罗蜜义。<a id="a-3o"></a>大甚深智满足。<a id="a-3p"></a>是波罗蜜义。<a id="a-3q"></a>行非行法心不执着。<a id="a-3r"></a>是波罗蜜义。<a id="a-3s"></a>生死过失涅槃功德正觉正观。<a id="a-3t"></a>是波罗蜜义。<a id="a-3u"></a>愚人智人皆悉摄受。<a id="a-3v"></a>是波罗蜜义。<a id="a-3w"></a>能现种种珍妙法宝。<a id="a-3x"></a>是波罗蜜义。<a id="a-3y"></a>无碍解脱智满足。<a id="a-3z"></a>是波罗蜜义。<a id="a-40"></a>法界众生界生分别知。<a id="a-41"></a>是波罗蜜义。<a id="a-42"></a>檀等及智能令至不退转地。<a id="a-43"></a>是波罗蜜义。<a id="a-44"></a>能令满足无生法忍。<a id="a-45"></a>是波罗蜜义。<a id="a-46"></a>一切众生功德善根能令成熟。<a id="a-47"></a>是波罗蜜义。<a id="a-48"></a>于菩提清凉道场。<a id="a-49"></a>佛慧十力四无畏不共法等成就。<a id="a-4A"></a>是波罗蜜义。<a id="a-4B"></a>生死涅槃皆是妄见能度无余。<a id="a-4C"></a>是波罗蜜义。<a id="a-4D"></a>济度一切。<a id="a-4E"></a>是波罗蜜义。<a id="a-4F"></a>一切外人来相诘难。<a id="a-4G"></a>善能解释令其降伏。<a id="a-4H"></a>是波罗蜜义。<a id="a-4I"></a>能转十二行法轮。<a id="a-4J"></a>是波罗蜜义。<a id="a-4K"></a>无所著无所见。<a id="a-4L"></a>无患累无异思惟。<a id="a-4M"></a>是波罗蜜义。</p>
  <p id="a4N">善男子。<a id="a-4O"></a>初菩萨地是相前现。<a id="a-4P"></a>三千大千世界无量无边种种宝物等藏皆悉盈满。<a id="a-4Q"></a>菩萨悉见。</p>
  <p id="a4R">善男子。<a id="a-4S"></a>菩萨二地是相前现。<a id="a-4T"></a>三千大千世界地平如掌。<a id="a-4U"></a>无量无数种种妙色。<a id="a-4V"></a>清净之宝庄严之具。<a id="a-4W"></a>菩萨悉见。</p>
  <p id="a4X">善男子。<a id="a-4Y"></a>菩萨三地是相前现。<a id="a-4Z"></a>自身勇健铠仗庄严。<a id="a-4a"></a>一切怨贼皆能摧伏。<a id="a-4b"></a>菩萨悉见。</p>
  <p id="a4c">善男子。<a id="a-4d"></a>菩萨四地是相前现。<a id="a-4e"></a>四方风轮种种妙华。<a id="a-4f"></a>悉皆散洒圆满地上。<a id="a-4g"></a>菩萨悉见。</p>
  <p id="a4h">善男子。<a id="a-4i"></a>菩萨五地是相前现。<a id="a-4j"></a>如宝女人一切庄严。<a id="a-4k"></a>其身顶上散多那华。<a id="a-4l"></a>妙宝璎珞贯饰身首。<a id="a-4m"></a>菩萨悉见。</p>
  <p id="a4n">善男子。<a id="a-4o"></a>菩萨六地是相前现。<a id="a-4p"></a>七宝华池有四阶道。<a id="a-4q"></a>金沙遍满清净无秽。<a id="a-4r"></a>八功德水皆悉盈满。<a id="a-4s"></a>郁波罗花。<a id="a-4t"></a>拘物头华。<a id="a-4u"></a>分陀利华庄严其池。<a id="a-4v"></a>于华池所自身游戏。<a id="a-4w"></a>快乐清净清凉无比。<a id="a-4x"></a>菩萨悉见。<a id="a-4y"></a>善男子。<a id="a-4z"></a>菩萨七地是相前现。<a id="a-50"></a>左边右边应堕地狱。<a id="a-51"></a>以菩萨力故还得不堕。<a id="a-52"></a>无有损伤无有痛恼。<a id="a-53"></a>菩萨悉见。</p>
  <p id="a54">善男子。<a id="a-55"></a>菩萨八地是相前现。<a id="a-56"></a>左边右边。<a id="a-57"></a>师子臆长毫兽王。<a id="a-58"></a>一切众兽悉皆怖畏。<a id="a-59"></a>菩萨悉见。<a id="a-5A"></a>善男子。<a id="a-5B"></a>菩萨九地是相前现。<a id="a-5C"></a>转轮圣王无量亿众围绕供养。<a id="a-5D"></a>顶上白盖无量众宝之所庄严以覆于上。<a id="a-5E"></a>菩萨悉见。</p>
  <p id="a5F">善男子。<a id="a-5G"></a>菩萨十地是相前现。<a id="a-5H"></a>如来之身金色晃耀。<a id="a-5I"></a>无量净光悉皆圆满。<a id="a-5J"></a>无量亿梵王围绕。<a id="a-5K"></a>恭敬供养。<a id="a-5L"></a>转于无上微妙法轮。<a id="a-5M"></a>菩萨悉见。</p>
  <p id="a5N">善男子。<a id="a-5O"></a>云何初地而名欢喜。<a id="a-5P"></a>得出世心昔所未得。<a id="a-5Q"></a>而今始得大事大用。<a id="a-5R"></a>如意所愿悉皆成就。<a id="a-5S"></a>大欢喜庆乐故。<a id="a-5T"></a>是故初地名为欢喜地。<a id="a-5U"></a>一切微细之罪。<a id="a-5V"></a>破戒过失皆清净故。<a id="a-5W"></a>是故二地说名无垢地。</p>
  <p id="a5X">无量智慧光明三昧。<a id="a-5Y"></a>不可倾动无能摧伏。<a id="a-5Z"></a>闻持陀罗尼为作本故。<a id="a-5a"></a>是故三地说名明地。</p>
  <p id="a5b">能烧烦恼以智慧火增长光明。<a id="a-5c"></a>是修行道品依处所故。<a id="a-5d"></a>是故四地说名焰地。<a id="a-5e"></a>是修行方便胜智自在难得故。<a id="a-5f"></a>见思烦恼不可伏故。<a id="a-5g"></a>是故五地说名难胜地。<a id="a-5h"></a>行法相续了了显现。<a id="a-5i"></a>无相多思惟现前故。<a id="a-5j"></a>是故六地说名现前地。</p>
  <p id="a5k">无漏无间无相思惟。<a id="a-5l"></a>解脱三昧远修行故。<a id="a-5m"></a>是地清净无障无碍。<a id="a-5n"></a>是故七地说名远行地。</p>
  <p id="a5o">无相正思惟修得自在。<a id="a-5p"></a>诸烦恼行不能令动。<a id="a-5q"></a>是故八地说名不动地。</p>
  <p id="a5r">说一切种种法。<a id="a-5s"></a>而得自在。<a id="a-5t"></a>无患累故。<a id="a-5u"></a>增长智慧自在无碍故。<a id="a-5v"></a>是故九地说名善慧地。</p>
  <p id="a5w">法身如虚空智慧如大云。<a id="a-5x"></a>能令遍满覆一切故。<a id="a-5y"></a>是故第十名法云地。</p>
  <p id="a5z">初地欲行有相道是无明障碍。<a id="a-60"></a>生死怖畏是无明。<a id="a-61"></a>依二种粗心是初地障。</p>
  <p id="a62">微细罪过因无明。<a id="a-63"></a>种种业行相因无明。<a id="a-64"></a>依二种粗心是二地障。</p>
  <p id="a65">昔所未得胜利得故动涌因无明。<a id="a-66"></a>不具闻持陀罗尼因无明。<a id="a-67"></a>依二种粗心是三地障。</p>
  <p id="a68">味禅定乐生爱着心因无明。<a id="a-69"></a>微妙净法爱因无明。<a id="a-6A"></a>依二种粗心是四地障。</p>
  <p id="a6B">一意欲入涅槃思惟。<a id="a-6C"></a>一意欲入生死思惟。<a id="a-6D"></a>是涅槃思惟是生死思惟无明为因。<a id="a-6E"></a>生死涅槃不平等思惟无明为因。<a id="a-6F"></a>依二种粗心是五地障。</p>
  <p id="a6G">行法相续了了显现无明为因。<a id="a-6H"></a>法相数数行至于心无明为因。<a id="a-6I"></a>依二种粗心是六地障。</p>
  <p id="a6J">微细诸相或现不现无明一味熟思惟欲断未得方便无明依二种粗心是七地障。</p>
  <p id="a6K">于无相法多用功力无明执相自在难可得度无明依二种粗心是八地障。</p>
  <p id="a6L">说法无量。<a id="a-6M"></a>名味句无量。<a id="a-6N"></a>智慧分别无量。<a id="a-6O"></a>未能摄持无明四无碍辩未得自在无明依二种粗心是九地障。</p>
  <p id="a6P">最大神通未得如意无明微妙秘密之藏修行未足无明依二种粗心是十地障。</p>
  <p id="a6Q">一切境界微细智碍无明为因。<a id="a-6R"></a>未来是碍不更生未得不更生智无明为因。<a id="a-6S"></a>是如来地障是善男子。<a id="a-6T"></a>于初菩萨地行向檀波罗蜜。</p>
  <p id="a6U">于二地行向尸波罗蜜。</p>
  <p id="a6V">于三地行向羼提波罗蜜。</p>
  <p id="a6W">四地行向毗黎耶波罗蜜。</p>
  <p id="a6X">五地行向禅那波罗蜜。</p>
  <p id="a6Y">六地行向般若波罗蜜。</p>
  <p id="a6Z">七地行向方便胜智波罗蜜。</p>
  <p id="a6a">八地行向愿波罗蜜。</p>
  <p id="a6b">九地行向力波罗蜜。</p>
  <p id="a6c">十地行向智波罗蜜。</p>
  <p id="a6d">善男子。<a id="a-6e"></a>菩萨摩诃萨初发心名妙宝起三摩提摄受得生。</p>
  <p id="a6f">第二发心可爱住三摩提摄受得生。</p>
  <p id="a6g">第三发心难动三摩提摄受得生。</p>
  <p id="a6h">第四发心不退转三昧摄受得生。</p>
  <p id="a6i">第五发心宝华三昧摄受得生。</p>
  <p id="a6j">第六发心日圆光焰三昧摄受得生。</p>
  <p id="a6k">第七发心一切愿如意成就三昧摄受得生。</p>
  <p id="a6l">第八发心现在佛现前证住三昧摄受得生。</p>
  <p id="a6m">第九发心智藏三昧摄受得生。</p>
  <p id="a6n">第十发心首楞严摩伽三昧摄受得生。</p>
  <p id="a6o">善男子。<a id="a-6p"></a>是名诸菩萨摩诃萨十种发心。<a id="a-6q"></a>善男子。<a id="a-6r"></a>菩萨摩诃萨。<a id="a-6s"></a>于此初地依功德力名陀罗尼得生。</p>
  <p id="a6t">尔时世尊而说咒曰。</p>
  <p id="a6u">怛侄他(天可切后九篇初他字悉同此音其一)富楼尼(念履切后九篇音尼字悉同此音其二)那罗弟(吴音呼弟其三)头吼头吼头吼(其四)那(移我切)跋修履愈(其五)乌婆娑底(知履切其六)那(移我切)跋旃杜鲁(其七)弟(吴音呼弟)愈多底(吴音呼底其八)多跋铎洛衫(霜舰切其九)但地(图宝切)波履诃岚(里含切其十)苟留(良吼切其十一)锁诃(虎可切后九篇末诃字悉同此音其十二)。</p>
  <p id="a6v">善男子。<a id="a-6w"></a>是陀罗尼名过一恒河沙数诸佛为救护。<a id="a-6x"></a>初地菩萨诵持此陀罗尼咒。<a id="a-6y"></a>得度脱一切怖畏一切恶兽一切恶鬼。<a id="a-6z"></a>人非人等灾横诸恼。<a id="a-70"></a>解脱五障不忘念初地。</p>
  <p id="a71">善男子。<a id="a-72"></a>诸菩萨摩诃萨。<a id="a-73"></a>于此二地善安乐住名陀罗尼得生。</p>
  <p id="a74">怛侄他(其一)郁坐(殊果切)离(良纸切其二)脂履脂履(其三)郁竖罗(留我切其四)竖罗(留我切)南(泥感切其五)禅斗禅斗郁坐(殊果切)离(良纸切其六)吼柳吼柳(其七)锁诃(虎可切其八)。</p>
  <p id="a75">善男子。<a id="a-76"></a>是陀罗尼名过二恒河沙数诸佛为救护。<a id="a-77"></a>二地菩萨诵持此陀罗尼咒。<a id="a-78"></a>得度脱一切怖畏一切恶兽一切恶鬼。<a id="a-79"></a>人非人等怨贼灾横诸恼。<a id="a-7A"></a>解脱五障不忘念二地。</p>
  <p id="a7B">善男子。<a id="a-7C"></a>菩萨摩诃萨于此三地难胜大力名陀罗尼得生。</p>
  <p id="a7D">怛侄他(其一)但杝(图买切)枳(其二)般(方限切)杝(图买切)枳(其三)柯罗智(知尔切其四)高懒(急啭音呼此两字)智(知尔切其五)枳由离(良纸切其六)但底(知履切)离(良纸切其七)锁诃(其八)。</p>
  <p id="a7E">善男子。<a id="a-7F"></a>是陀罗尼名过三恒河沙诸佛为救护。<a id="a-7G"></a>三地菩萨诵持陀罗尼咒。<a id="a-7H"></a>得度脱一切怖畏。<a id="a-7I"></a>一切恶兽虎狼师子。<a id="a-7J"></a>一切恶鬼人非人等。<a id="a-7K"></a>怨贼灾横诸有恼害。<a id="a-7L"></a>解脱五障不忘念三地。</p>
  <p id="a7M">善男子。<a id="a-7N"></a>菩萨摩诃萨。<a id="a-7O"></a>于此四地大利益难坏名陀罗尼得生。</p>
  <p id="a7P">怛侄他(其一)尸履尸履(其二)陀弥尼陀弥尼(其三)陀履陀履尼(其四)尸履尸履尼(其五)毗(防履切)舍(申我切)罗(留我切)婆细(吴音呼洒其六)波豕那(其七)盘陀诃(虎可切)寐(无死切)底(吴音呼底其八)锁诃(虎可切其九)。</p>
  <p id="a7Q">善男子。<a id="a-7R"></a>是陀罗尼名过四恒河沙诸佛为救护。<a id="a-7S"></a>四地菩萨诵持陀罗尼。<a id="a-7T"></a>得度一切怖畏。<a id="a-7U"></a>一切恶兽虎狼师子。<a id="a-7V"></a>一切恶鬼人非人等。<a id="a-7W"></a>怨贼灾横及诸毒害。<a id="a-7X"></a>解脱五障不忘念四地。</p>
  <p id="a7Y">善男子。<a id="a-7Z"></a>菩萨摩诃萨。<a id="a-7a"></a>于此五地种种功德庄严名陀罗尼得生。</p>
  <p id="a7b">怛侄他(其一)诃里诃里尼(其二)遮履遮履尼(其三)柯罗(留我切)摩尼(其四)僧柯罗(留我切)摩尼(其五)三婆诃沙尼(其六)剡(常琰切)婆诃尼(其七)悉(吴音呼悉)耽婆诃尼(其八)谟诃尼(其九)莎琰部吼陛(吴音呼陛其十)锁诃(虎可切其十一)。</p>
  <p id="a7c">善男子。<a id="a-7d"></a>是陀罗尼名过五恒河沙诸佛为救护。<a id="a-7e"></a>五地菩萨诵持陀罗尼。<a id="a-7f"></a>得度一切怖畏。<a id="a-7g"></a>一切毒害虎狼师子。<a id="a-7h"></a>一切恶鬼人非人等。<a id="a-7i"></a>怨贼灾横诸有恼害。<a id="a-7j"></a>解脱五障不忘念五地。</p>
  <p id="a7k">善男子。<a id="a-7l"></a>是菩萨摩诃萨。<a id="a-7m"></a>于此六地圆智等名陀罗尼得生。</p>
  <p id="a7n">怛侄他(其一)毗头离(良纸切)毗头离(同上音其二)摩履尼(其三)柯履柯履(其四)苾(蜉必切)头诱诃底(吴音呼底其五)留(良吼切)留留留(三字同上其六)周柳周柳(其七)杜鲁婆杜鲁婆(其八)舍(申我切)舍舍(两字同上音)者(章我切其九)婆栗沙(使下切其十)萨(相脱切)活(急啭音呼此两字)私底(知履切其十一)萨婆萨捶南(宁甘切其十二)悉迟(直梨切)遐(香家切)斗(其十三)曼(无丹切)多罗波杝(其十四)锁诃(虎可切其十五)。</p>
  <p id="a7o">善男子。<a id="a-7p"></a>是陀罗尼名过六恒河沙诸佛为救护。<a id="a-7q"></a>六地菩萨诵持陀罗尼。<a id="a-7r"></a>得度一切怖畏。<a id="a-7s"></a>一切毒害虎狼师子。<a id="a-7t"></a>一切恶鬼人非人等。<a id="a-7u"></a>怨贼灾横诸有恼害。<a id="a-7v"></a>解脱五障不忘念六地。</p>
  <p id="a7w">善男子。<a id="a-7x"></a>菩萨摩诃萨。<a id="a-7y"></a>于此七地法胜行名陀罗尼得生。</p>
  <p id="a7z">怛侄他(其一)阇诃阇诃漏(良后切其二)阇诃阇诃阇诃漏(同前音其三)鞞柳枳鞞柳枳(其四)阿蜜多罗(留我切)伽诃尼(其五)婆力洒尼(其六)鞞柳耻枳(其七)婆柳婆底(其八)鞞提喜(诃履切)枳(其九)频(防邻切)陀鞞履尼(其十)蜜栗怛底(知履切)枳(其十一)蒲呼帚酉蒲呼帚酉(其十二)锁诃(虎可切其十三)。</p>
  <p id="a80">善男子。<a id="a-81"></a>是陀罗尼名过七恒河沙诸佛为救护。<a id="a-82"></a>七地菩萨诵持陀罗尼咒。<a id="a-83"></a>得度一切怖畏。<a id="a-84"></a>一切恶兽虎狼师子。<a id="a-85"></a>一切恶鬼人非人等。<a id="a-86"></a>怨贼毒害灾横。<a id="a-87"></a>解脱五障不忘念七地。</p>
  <p id="a88">善男子。<a id="a-89"></a>菩萨摩诃萨。<a id="a-8A"></a>于此八地无尽藏名陀罗尼得生。</p>
  <p id="a8B">怛侄他(其一)矢履(急啭音呼此两字)矢履(其二)尸履(小缓音呼此两字其三)寐(无死切)底寐(同上切)底(其四)柯履柯履(其五)诃履诃履(其六)醯柳醯柳(其七)周柳周柳(其八)盘陀诃寐(无死切其九)锁诃(其十)。</p>
  <p id="a8C">善男子。<a id="a-8D"></a>是陀罗尼名过八恒河沙诸佛为救护。<a id="a-8E"></a>八地菩萨诵持陀罗尼。<a id="a-8F"></a>得度一切怖畏。<a id="a-8G"></a>一切恶兽虎狼师子。<a id="a-8H"></a>一切恶鬼人非人等。<a id="a-8I"></a>怨贼毒害灾横。<a id="a-8J"></a>解脱五障不忘念八地。</p>
  <p id="a8K">善男子。<a id="a-8L"></a>菩萨摩诃萨于此九地无量门名陀罗尼得生。</p>
  <p id="a8M">怛侄他(其一)诃履旃地履枳(其二)俱岚婆罗(留我切)梯(吴音呼弟他弟切其三)斗罗(同前音)死(其四)拔吒拔吒死(其五)矢履矢履(其六)柯尸履(其七)柯比尸履(其八)萨(相脱切)活私底(知履切其九)萨婆萨埵南(宁甘切其十)锁诃(虎可切其十一)。</p>
  <p id="a8N">善男子。<a id="a-8O"></a>是陀罗尼名过九恒河沙诸佛为救护。<a id="a-8P"></a>九地菩萨诵持陀罗尼。<a id="a-8Q"></a>得度一切怖畏。<a id="a-8R"></a>一切恶兽虎狼师子。<a id="a-8S"></a>一切恶鬼人非人等。<a id="a-8T"></a>怨贼毒害灾横。<a id="a-8U"></a>解脱五障不忘念九地。</p>
  <p id="a8V">善男子。<a id="a-8W"></a>菩萨摩诃萨。<a id="a-8X"></a>于此十地破坏坚固金刚山名陀罗尼得生。</p>
  <p id="a8Y">怛侄他(其一)悉提(吴音呼提)醯(吴音呼弟诃弟切后三醯字悉同此音其二)修悉提(同前音)醯(诃弟切其三)姥者祢(吴音呼弟年弟切后三祢字悉同此音其四)姥差(楚解切)祢(其五)毗目底(吴音呼底后四底字悉同此音其六)阿摩詈(吴音呼弟留弟切后五詈字悉同此音其七)毗摩詈(其八)涅摩詈(其九)瞢(望恒切)伽詈(其十)喜懒若(如也切)竭(奇达切)刺(留达切急啭此音呼此两字)陛(吴音呼陛)醯(诃弟切其十一)何刺那竭(奇达切)刺陛(吴音呼陛)醯(其十二)婆曼多跋渴(喜达切)弟(吴音呼弟)詈(其十三)萨婆赖他(听我切)娑陀呵(虎可切)祢(其十四)摩那死(其十五)摩诃摩那死(其十六)頞部吼底(其十七)頞哲部吼底(其十八)婆罗弟(同前音其十九)毗罗是(其二十)頞周底(其二十一)阿美里底(其二十二)阿罗是(其二十三)毗罗是(其二十四)婆蓝诃米(吴音呼弟无弟切其二十五)婆蓝摩须詈(其二十六)富楼祢(其二十七)富栖那摩怒罗体(吴音呼体其二十八)锁诃(其二十九)。</p>
  <p id="a8Z">善男子。<a id="a-8a"></a>是陀罗尼灌顶吉祥句。<a id="a-8b"></a>名过十恒河沙诸佛为救护。<a id="a-8c"></a>十地菩萨诵持陀罗尼咒。<a id="a-8d"></a>得度一切怖畏。<a id="a-8e"></a>一切恶兽虎狼师子。<a id="a-8f"></a>一切恶鬼人非人等。<a id="a-8g"></a>怨贼毒害灾横。<a id="a-8h"></a>解脱五障不忘念十地。</p>
  <p id="a8i">是时师子相无碍光炎菩萨。<a id="a-8j"></a>即从坐起偏袒右肩。<a id="a-8k"></a>右膝着地合掌恭敬顶礼佛足。<a id="a-8l"></a>即以偈颂而赞叹佛。</p>
  <p id="a8m">敬礼无譬喻　　说深无相义</p>
  <p id="a8n">众生失于见　　世尊能济度</p>
  <p id="a8o">世尊佛眼故　　无见一法相</p>
  <p id="a8p">无上尊法眼　　见不思议义</p>
  <p id="a8q">不能生一法　　亦不灭一法</p>
  <p id="a8r">为平等见故　　尊至无上处</p>
  <p id="a8s">不损生死故　　愿尊证涅槃</p>
  <p id="a8t">过二法见故　　是故证寂静</p>
  <p id="a8u">世尊智一味　　净品不净品</p>
  <p id="a8v">不分别界故　　获无上清净</p>
  <p id="a8w">世尊无边身　　不说一言字</p>
  <p id="a8x">一切弟子众　　饱满法雨故</p>
  <p id="a8y">众生相思惟　　一切种皆无</p>
  <p id="a8z">困苦诸众生　　世尊普救济</p>
  <p id="a90">苦乐常无常　　有我无我等</p>
  <p id="a91">如是众多义　　世尊慧无著</p>
  <p id="a92">世间不一异　　譬如空谷响</p>
  <p id="a93">不度亦不灭　　唯佛能了知</p>
  <p id="a94">法界无分别　　是故无异乘</p>
  <p id="a95">为度众生故　　分别说三乘</p>
  <p id="a96">是时大自在梵王。<a id="a-97"></a>于大会中从坐而起偏袒右肩。<a id="a-98"></a>右膝着地合掌恭敬顶礼佛足。<a id="a-99"></a>而白佛言。<a id="a-9A"></a>世尊。<a id="a-9B"></a>希有难量。<a id="a-9C"></a>是金光明经微妙之义究竟满足。<a id="a-9D"></a>皆能成就一切佛法一切佛恩。</p>
  <p id="a9E">佛言。<a id="a-9F"></a>如是如是。<a id="a-9G"></a>善男子。<a id="a-9H"></a>如汝所说。<a id="a-9I"></a>善男子。<a id="a-9J"></a>若得听闻是金光明经一切菩萨不退阿耨多罗三藐三菩提。<a id="a-9K"></a>何以故。<a id="a-9L"></a>善男子。<a id="a-9M"></a>是不退地菩萨成熟善根。<a id="a-9N"></a>是第一印是金光明微妙经典众经之王故。<a id="a-9O"></a>得听闻受持读诵。<a id="a-9P"></a>何以故。<a id="a-9Q"></a>善男子。<a id="a-9R"></a>若一切众生未种善根。<a id="a-9S"></a>未成熟善根。<a id="a-9T"></a>未亲近诸佛。<a id="a-9U"></a>不得听闻是金光明经善男子。<a id="a-9V"></a>是金光明经以听闻受持故。<a id="a-9W"></a>是善男子善女人。<a id="a-9X"></a>一切罪障悉能除灭得极清净。<a id="a-9Y"></a>常得见佛不离世尊。<a id="a-9Z"></a>常闻妙法常听正法。<a id="a-9a"></a>生不退地。<a id="a-9b"></a>师子胜人而得亲近不相远离。<a id="a-9c"></a>无尽无减海印出妙功德陀罗尼。<a id="a-9d"></a>无尽无减众生意行言语通达陀罗尼。<a id="a-9e"></a>无尽无减日圆无垢相光陀罗尼。<a id="a-9f"></a>无尽无减满月相光陀罗尼。<a id="a-9g"></a>无尽无减能伏一切惑事功德流陀罗尼。<a id="a-9h"></a>无尽无减破坏坚固金刚山陀罗尼无尽无减说不可说义因缘藏陀罗尼。<a id="a-9i"></a>无尽无减真实语言法则音声通达陀罗尼。<a id="a-9j"></a>无尽无减虚空无垢心行印陀罗尼。<a id="a-9k"></a>无尽无减无边佛身能显现陀罗尼。<a id="a-9l"></a>善男子。<a id="a-9m"></a>如是诸陀罗尼等得成就故。<a id="a-9n"></a>菩萨摩诃萨于十方一切佛土。<a id="a-9o"></a>诸化佛身说无上种种正法。<a id="a-9p"></a>于法如如不动不去不来。<a id="a-9q"></a>善能成熟一切众生善根。<a id="a-9r"></a>亦不见一切众生可成熟者。<a id="a-9s"></a>说种种诸法于诸言辞不动不去不住不来。<a id="a-9t"></a>能现生灭向无生灭。<a id="a-9u"></a>说诸行法无所去来。<a id="a-9v"></a>一切法无异故。<a id="a-9w"></a>说是金光明经已。<a id="a-9x"></a>三万亿菩萨摩诃萨得无生法忍。<a id="a-9y"></a>无量诸菩萨不退菩提心。<a id="a-9z"></a>无量无边比丘得法眼净。<a id="a-A0"></a>无量众生发菩萨心。<a id="a-A1"></a>是时世尊而说偈言。</p>
  <p id="aA2">逆生死流道　　甚深微难见</p>
  <p id="aA3">贪欲覆众生　　愚冥暗不见</p>
  <p id="aA4">是时大会之众。<a id="a-A5"></a>从座而起偏袒右肩。<a id="a-A6"></a>右膝着地合掌恭敬。<a id="a-A7"></a>顶礼佛足而白佛言。<a id="a-A8"></a>若有处处讲宣此金光明经。<a id="a-A9"></a>是会大众皆悉往彼为作听众。<a id="a-AA"></a>是说法师种种利益。<a id="a-AB"></a>安乐无障身心泰然。<a id="a-AC"></a>我等皆当尽心供养。<a id="a-AD"></a>令诸听众安隐快乐。<a id="a-AE"></a>是所国土无诸怨贼恐怖之难。<a id="a-AF"></a>无饥馑畏。<a id="a-AG"></a>无非人畏。<a id="a-AH"></a>人民兴盛。<a id="a-AI"></a>是说法处一切诸天人非人等及诸众生。<a id="a-AJ"></a>不得从上而过污漫说法之处。<a id="a-AK"></a>何以故。<a id="a-AL"></a>说法之处即是其塔。<a id="a-AM"></a>善男子善女人。<a id="a-AN"></a>应当以诸香华缯彩幡盖。<a id="a-AO"></a>供养是说法处。<a id="a-AP"></a>我等为作救护利益。<a id="a-AQ"></a>消除一切障碍。<a id="a-AR"></a>随其所须如意供给悉令具足。<a id="a-AS"></a>佛言。<a id="a-AT"></a>善男子如是。<a id="a-AU"></a>汝等应当精勤修行如此经典。<a id="a-AV"></a>则法久住于世。</p>
  <p id="aAW">合部金光明经卷第三</p>
  <p id="aAX">生死怖畏无明故。<a id="a-AY"></a>是初地障。<a id="a-AZ"></a>碍微细罪过因无明。<a id="a-Aa"></a>种种业行相因无明故是二地障。<a id="a-Ab"></a>业所未得胜利得故动涌因无明故。<a id="a-Ac"></a>不具闻持陀罗尼因无明。<a id="a-Ad"></a>是二无明说三地障。<a id="a-Ae"></a>味禅定乐生爱着心无明作因。<a id="a-Af"></a>是四地障。<a id="a-Ag"></a>一意欲入涅槃思惟一意欲入生死思惟。<a id="a-Ah"></a>是涅槃思惟是生死思惟无明为因。<a id="a-Ai"></a>生死涅槃不平等思惟无明为因。<a id="a-Aj"></a>是第五地障。<a id="a-Ak"></a>行法相续了了显现无明为因。<a id="a-Al"></a>法相数数行至于心无明为因。<a id="a-Am"></a>是第六地障。<a id="a-An"></a>微细诸相或现不现无明为因。<a id="a-Ao"></a>一味熟思惟欲断未得方便无明为因。<a id="a-Ap"></a>是七地障。<a id="a-Aq"></a>于无相法多用功力无明为因。<a id="a-Ar"></a>执相自在难可得度无明为因。<a id="a-As"></a>依二种粗心。<a id="a-At"></a>是八地障。<a id="a-Au"></a>说法无量。<a id="a-Av"></a>名味句无量智慧分别无量。<a id="a-Aw"></a>未能摄持无明为因。<a id="a-Ax"></a>四无碍辩未得自在无明为因。<a id="a-Ay"></a>依二种粗心。<a id="a-Az"></a>是第九地障。<a id="a-B0"></a>最大神通未得如意无明为因。<a id="a-B1"></a>微妙秘密之藏修行未足无明为因。<a id="a-B2"></a>依二种粗心。<a id="a-B3"></a>是第十地障。<a id="a-B4"></a>一切境界微细智碍无明为因。<a id="a-B5"></a>未来是碍不更生未得不更生智无明为因。<a id="a-B6"></a>是如来地障。</p>
  <p id="aB7">哆侄他(天可切后九句并同此一)富楼抳(念履切下抳并同此二)那罗提(音弟三)豆(平声)吼豆吼豆吼(四)耶(移我切)跋修履瑜(五)乌婆娑底(知履切六)耶(同上)跋旃陀(上声)鲁(七)提(同上)瑜多底(八)哆跋铎骆忏(霜[月*監]切九)檀地(途买切)波履诃岚(罗含切十)苟留(良吼切十一)莎(平声)诃(上声十二)。</p>
  <p id="aB8">多侄他(一)郁坐(殊果切)离(音戾二)旨(平声)履旨履(三)郁社逻(去声四)社逻南(上声五)禅斗禅斗(六)郁坐离(同上七)吼柳吼柳(八)莎诃(九)。</p>
  <p id="aB9">哆侄他(一)檀地(并同前音)枳(二)般(六限切)陀(上声)枳(三)柯罗智(知尔切四)高懒(二合)智(五)枳由詈(六)檀知(上声)詈(七)莎诃(八)。</p>
  <p id="aBA">哆侄他(一)尸利尸利(二)陀弥抳陀弥抳(三)陀履陀履抳(四)尸履尸履抳(五)陛舍(申俄切)逻婆细(音洒六)波豕那(七)盘陀诃(上声)寐(无死切)底(八)莎诃(九)。</p>
  <p id="aBB">哆侄他(一)诃里诃里抳(二)遮履遮履尼(三)迦逻摩抳(四)僧迦逻摩抳(五)三婆诃沙抳(六)剡(常琰切)婆诃[打-丁+貳](七)悉耽婆诃抳(八)谟诃抳(九)莎琰部吼陛(十)莎诃(十一)。</p>
  <p id="aBC">哆侄他(一)毗头詈毗头詈(二)摩履抳(三)柯履柯履(四)苾(浮必切)头诱诃底(五)溜溜溜溜(啭音呼六)周柳周柳(七)杜鲁婆杜鲁婆(八)遮(申俄切)遮遮(同上)者(章我切九)婆栗沙(使下切十)萨(相脱切)活(二合急呼)只底(知履切十一)萨婆萨埵南(十二)悉迟遐(香家切)斗(十三)曼(无丹切)多罗波拖(十四)莎诃(十五)。</p>
  <p id="aBD">哆侄他(一)阇诃阇诃漏(良后切二)阇诃阇诃阇诃漏(同上三)鞞柳枳鞞柳枳(四)阿蜜多逻伽诃多抳(五)婆力洒抳(六)鞞柳耻枳(七)婆柳波底(八)鞞提喜枳(九)频陀鞞履抳(十)蜜栗呾底枳(十一)蒲呼帚酉蒲呼帚酉(十二)莎诃(十三)。</p>
  <p id="aBE">哆侄他(一)死履(二合急呼)死履(二)始履(小缓呼)尼(三)寐(无死切)底寐底(四)柯履柯履(五)诃履诃履(六)醯柳醯柳(七)周柳周柳(八)伴(平声)陀诃寐(同上九)莎诃(十)。</p>
  <p id="aBF">哆侄他(一)诃履旃柁(徒可切)履枳(二)俱岚婆逻梯(他弟切三)斗逻死(四)拔吒拔吒死(五)死履死履(六)柯死履(七)柯补(音比)修履(八)萨(相脱切)活(二合)只底(九)萨婆萨埵南(平声十)莎诃(十一)。</p>
  <p id="aBG">哆侄他(一)悉提醯(诃弟切下三同二)修悉提醯(三)姥者祢(年弟切四)姥差(楚解切)祢(同上五)毗目底(六)阿摩詈(留弟切下同七)毗摩詈(八)涅摩詈(九)瞢(望恒切)伽詈(十)喜懒若(如也切)竭(奇达切)刺(留达切二合急呼)陛醯(十一)何刺那竭刺陛醯(十二)娑曼多跋竭提詈(十三)萨跋刺他(听我切)娑陀呵(虎可切)祢(十四)摩那死(十五)摩诃摩那死(十六)遏部吼底(十七)遏哲部吼底(十八)婆逻提(上声十九)毗逻提(二十)遏周底(二十一)阿美里底(二十二)阿逻是(二十三)毗逻是(二十四)婆览诃寐(忘己切二十五)婆览摩须詈(二十六)富娄祢(二十七)富娄那摩怒逻体(二十八)莎诃(二十九)</p>
 </body>
</html>