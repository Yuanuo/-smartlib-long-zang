<!doctype html>
<html id="z3IBTkxOc" data-ver="1363">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">入楞伽经卷第二</h1>
  <h2 id="a2">集一切佛法品第三之一</h2>
  <p id="a3">尔时，<a id="a-4"></a>圣者大慧菩萨复白佛言：<a id="a-5"></a>“世尊，<a id="a-6"></a>诸识有几种生、<a id="a-7"></a>住、<a id="a-8"></a>灭？<a id="a-9"></a>”</p>
  <p id="aA">佛告圣者大慧菩萨言：<a id="a-B"></a>“大慧，<a id="a-C"></a>诸识生、<a id="a-D"></a>住、<a id="a-E"></a>灭，<a id="a-F"></a>非思量者之所能知。<a id="a-G"></a>大慧，<a id="a-H"></a>诸识各有二种生、<a id="a-I"></a>住、<a id="a-J"></a>灭。<a id="a-K"></a>大慧，<a id="a-L"></a>诸识二种灭者：<a id="a-M"></a>一者、<a id="a-N"></a>相灭，<a id="a-O"></a>二者、<a id="a-P"></a>相续灭。<a id="a-Q"></a>大慧，<a id="a-R"></a>诸识又二种住：<a id="a-S"></a>一者、<a id="a-T"></a>相住，<a id="a-U"></a>二者、<a id="a-V"></a>相续住。<a id="a-W"></a>大慧，<a id="a-X"></a>诸识有二种生：<a id="a-Y"></a>一者、<a id="a-Z"></a>相生，<a id="a-a"></a>二者、<a id="a-b"></a>相续生。<a id="a-c"></a>大慧，<a id="a-d"></a>识有三种。<a id="a-e"></a>何等三种？<a id="a-f"></a>一者、<a id="a-g"></a>转相识，<a id="a-h"></a>二者、<a id="a-i"></a>业相识，<a id="a-j"></a>三者、<a id="a-k"></a>智相识。</p>
  <p id="al">“大慧，<a id="a-m"></a>有八种识，<a id="a-n"></a>略说有二种。<a id="a-o"></a>何等为二？<a id="a-p"></a>一者、<a id="a-q"></a>了别识，<a id="a-r"></a>二者、<a id="a-s"></a>分别事识。<a id="a-t"></a>大慧，<a id="a-u"></a>如明镜中见诸色像；<a id="a-v"></a>大慧，<a id="a-w"></a>了别识，<a id="a-x"></a>亦如是见种种镜像。<a id="a-y"></a>大慧，<a id="a-z"></a>了别识、<a id="a-10"></a>分别事识，<a id="a-11"></a>彼二种识无差别相，<a id="a-12"></a>迭共为因。<a id="a-13"></a>大慧，<a id="a-14"></a>了别识，<a id="a-15"></a>不可思议熏、<a id="a-16"></a>变因。<a id="a-17"></a>大慧，<a id="a-18"></a>分别事识，<a id="a-19"></a>分别取境界，<a id="a-1A"></a>因无始来戏论熏习。</p>
  <p id="a1B">“大慧，<a id="a-1C"></a>阿梨耶识，<a id="a-1D"></a>虚妄分别种种熏灭，<a id="a-1E"></a>诸根亦灭。<a id="a-1F"></a>大慧，<a id="a-1G"></a>是名相灭。<a id="a-1H"></a>大慧，<a id="a-1I"></a>相续灭者，<a id="a-1J"></a>相续因灭，<a id="a-1K"></a>则相续灭；<a id="a-1L"></a>因灭、<a id="a-1M"></a>缘灭，<a id="a-1N"></a>则相续灭。<a id="a-1O"></a>大慧，<a id="a-1P"></a>所谓依法、<a id="a-1Q"></a>依缘：<a id="a-1R"></a>言依法者，<a id="a-1S"></a>谓无始戏论妄想熏习；<a id="a-1T"></a>言依缘者，<a id="a-1U"></a>谓自心识见境界分别。</p>
  <p id="a1V">“大慧，<a id="a-1W"></a>譬如泥团、<a id="a-1X"></a>微尘，<a id="a-1Y"></a>非异、<a id="a-1Z"></a>非不异；<a id="a-1a"></a>金、<a id="a-1b"></a>庄严具，<a id="a-1c"></a>亦复如是，<a id="a-1d"></a>非异、<a id="a-1e"></a>非不异。<a id="a-1f"></a>大慧，<a id="a-1g"></a>若泥团异者，<a id="a-1h"></a>非彼所成，<a id="a-1i"></a>而实彼成，<a id="a-1j"></a>是故不异；<a id="a-1k"></a>若不异者，<a id="a-1l"></a>泥团、<a id="a-1m"></a>微尘应无差别。<a id="a-1n"></a>大慧，<a id="a-1o"></a>如是转识、<a id="a-1p"></a>阿梨耶识，<a id="a-1q"></a>若异相者，<a id="a-1r"></a>不从阿梨耶识生；<a id="a-1s"></a>若不异者，<a id="a-1t"></a>转识灭，<a id="a-1u"></a>阿梨耶识亦应灭，<a id="a-1v"></a>而自相阿梨耶识不灭。<a id="a-1w"></a>是故，<a id="a-1x"></a>大慧，<a id="a-1y"></a>诸识自相灭，<a id="a-1z"></a>自相灭者业相灭。<a id="a-20"></a>若自相灭者，<a id="a-21"></a>阿梨耶识应灭。</p>
  <p id="a22">“大慧，<a id="a-23"></a>若阿梨耶识灭者，<a id="a-24"></a>此不异外道断见戏论。<a id="a-25"></a>大慧，<a id="a-26"></a>彼诸外道作如是说，<a id="a-27"></a>所谓离诸境界相续识灭，<a id="a-28"></a>相续识灭已即灭诸识。<a id="a-29"></a>大慧，<a id="a-2A"></a>若相续识灭者，<a id="a-2B"></a>无始世来诸识应灭。<a id="a-2C"></a>大慧，<a id="a-2D"></a>诸外道说相续诸识从作者生，<a id="a-2E"></a>不说识依眼、<a id="a-2F"></a>色、<a id="a-2G"></a>空、<a id="a-2H"></a>明和合而生，<a id="a-2I"></a>而说有作者。<a id="a-2J"></a>大慧，<a id="a-2K"></a>何者是外道作者？<a id="a-2L"></a>胜人、<a id="a-2M"></a>自在、<a id="a-2N"></a>时、<a id="a-2O"></a>微尘等，<a id="a-2P"></a>是能作者。</p>
  <p id="a2Q">“复次，<a id="a-2R"></a>大慧，<a id="a-2S"></a>有七种自性。<a id="a-2T"></a>何等为七？<a id="a-2U"></a>一者、<a id="a-2V"></a>集性自性，<a id="a-2W"></a>二者、<a id="a-2X"></a>性自性，<a id="a-2Y"></a>三者、<a id="a-2Z"></a>相性自性，<a id="a-2a"></a>四者、<a id="a-2b"></a>大性自性，<a id="a-2c"></a>五者、<a id="a-2d"></a>因性自性，<a id="a-2e"></a>六者、<a id="a-2f"></a>缘性自性，<a id="a-2g"></a>七者、<a id="a-2h"></a>成性自性。</p>
  <p id="a2i">“复次，<a id="a-2j"></a>大慧，<a id="a-2k"></a>有七种第一义。<a id="a-2l"></a>何等为七？<a id="a-2m"></a>一者、<a id="a-2n"></a>心境界，<a id="a-2o"></a>二者、<a id="a-2p"></a>智境界，<a id="a-2q"></a>三者、<a id="a-2r"></a>慧境界，<a id="a-2s"></a>四者、<a id="a-2t"></a>二见境界，<a id="a-2u"></a>五者、<a id="a-2v"></a>过二见境界，<a id="a-2w"></a>六者、<a id="a-2x"></a>过佛子地境界，<a id="a-2y"></a>七者、<a id="a-2z"></a>入如来地内行境界。</p>
  <p id="a30">“大慧，<a id="a-31"></a>此是过去、<a id="a-32"></a>未来、<a id="a-33"></a>现在诸佛如来应正遍知，<a id="a-34"></a>性自性第一义心。<a id="a-35"></a>大慧，<a id="a-36"></a>依此性自性第一义心，<a id="a-37"></a>诸佛如来毕竟得于世间、<a id="a-38"></a>出世间。<a id="a-39"></a>诸佛智慧眼，<a id="a-3A"></a>同相、<a id="a-3B"></a>别相诸法建立；<a id="a-3C"></a>如所建立，<a id="a-3D"></a>不与外道邪见共同。<a id="a-3E"></a>大慧，<a id="a-3F"></a>云何不与外道邪见共同？<a id="a-3G"></a>所谓分别自心境界妄想见，<a id="a-3H"></a>而不觉知自心想见。<a id="a-3I"></a>大慧，<a id="a-3J"></a>诸愚痴凡夫，<a id="a-3K"></a>无有实体以为第一义，<a id="a-3L"></a>说二见论。</p>
  <p id="a3M">“复次，<a id="a-3N"></a>大慧，<a id="a-3O"></a>汝今谛听，<a id="a-3P"></a>我为汝说。<a id="a-3Q"></a>虚妄分别以为有物，<a id="a-3R"></a>为断三种苦。<a id="a-3S"></a>何等为三？<a id="a-3T"></a>谓无知、<a id="a-3U"></a>爱、<a id="a-3V"></a>业因缘灭，<a id="a-3W"></a>自心所见如幻境界。<a id="a-3X"></a>大慧，<a id="a-3Y"></a>诸沙门、<a id="a-3Z"></a>婆罗门作如是说，<a id="a-3a"></a>本无始生依因果而现。<a id="a-3b"></a>复作是说，<a id="a-3c"></a>实有物住，<a id="a-3d"></a>依诸缘故；<a id="a-3e"></a>有阴界入生住灭，<a id="a-3f"></a>以生者灭故。<a id="a-3g"></a>大慧，<a id="a-3h"></a>彼沙门、<a id="a-3i"></a>婆罗门说，<a id="a-3j"></a>相续体本无始有，<a id="a-3k"></a>若生、<a id="a-3l"></a>若灭、<a id="a-3m"></a>若涅槃、<a id="a-3n"></a>若道、<a id="a-3o"></a>若业、<a id="a-3p"></a>若果、<a id="a-3q"></a>若谛。<a id="a-3r"></a>破坏诸法，<a id="a-3s"></a>是断灭论，<a id="a-3t"></a>非我所说。<a id="a-3u"></a>何以故？<a id="a-3v"></a>以现法不久当可得故，<a id="a-3w"></a>不见根本故。</p>
  <p id="a3x">“大慧，<a id="a-3y"></a>譬如瓶破不得瓶用。<a id="a-3z"></a>大慧，<a id="a-40"></a>譬如燋种不生芽等。<a id="a-41"></a>大慧，<a id="a-42"></a>彼阴界入是灭，<a id="a-43"></a>过去阴界入灭，<a id="a-44"></a>现在、<a id="a-45"></a>未来亦灭。<a id="a-46"></a>何以故？<a id="a-47"></a>因自心虚妄分别见故。<a id="a-48"></a>大慧，<a id="a-49"></a>无彼阴界入相续体故。<a id="a-4A"></a>大慧，<a id="a-4B"></a>若本无始生、<a id="a-4C"></a>依三法生种种识者，<a id="a-4D"></a>龟毛何故不生沙、<a id="a-4E"></a>不出油？<a id="a-4F"></a>汝之所立决定之义，<a id="a-4G"></a>是即自坏；<a id="a-4H"></a>汝说有无说生，<a id="a-4I"></a>所成因果亦坏。<a id="a-4J"></a>大慧，<a id="a-4K"></a>若如是依三法因缘，<a id="a-4L"></a>应生诸法因果自相，<a id="a-4M"></a>过去、<a id="a-4N"></a>现在、<a id="a-4O"></a>未来有无诸相譬喻及阿含；<a id="a-4P"></a>自觉观地，<a id="a-4Q"></a>依自见薰心，<a id="a-4R"></a>作如是说。<a id="a-4S"></a>大慧，<a id="a-4T"></a>愚痴凡夫亦复如是，<a id="a-4U"></a>恶见所害，<a id="a-4V"></a>邪见迷意，<a id="a-4W"></a>无智妄称一切智说。</p>
  <p id="a4X">“大慧，<a id="a-4Y"></a>若复有沙门、<a id="a-4Z"></a>婆罗门，<a id="a-4a"></a>见诸法离自性故，<a id="a-4b"></a>如云、<a id="a-4c"></a>火轮、<a id="a-4d"></a>揵闼婆城不生不灭故，<a id="a-4e"></a>如幻、<a id="a-4f"></a>阳焰、<a id="a-4g"></a>水中月故，<a id="a-4h"></a>如梦内外心依无始世来虚妄分别戏论而现故，<a id="a-4i"></a>离自心虚妄分别可见因缘故，<a id="a-4j"></a>离灭尽妄想说所说法故，<a id="a-4k"></a>离身资生持用法故，<a id="a-4l"></a>离阿梨耶识取境界相应故，<a id="a-4m"></a>入寂静境界故，<a id="a-4n"></a>离生住灭法故，<a id="a-4o"></a>如是思惟观察自心以为生故。<a id="a-4p"></a>大慧，<a id="a-4q"></a>如是菩萨不久当得世间、<a id="a-4r"></a>涅槃平等之心。<a id="a-4s"></a>大慧，<a id="a-4t"></a>汝巧方便、<a id="a-4u"></a>开发方便，<a id="a-4v"></a>观察一切诸众生界，<a id="a-4w"></a>皆悉如幻，<a id="a-4x"></a>如镜中像故，<a id="a-4y"></a>无因缘起远离内境故，<a id="a-4z"></a>自心见外境界故，<a id="a-50"></a>次第随入无相处故，<a id="a-51"></a>次第随入从地至地三昧境界故，<a id="a-52"></a>信三界自心幻故。<a id="a-53"></a>大慧，<a id="a-54"></a>如是修行者当得如幻三昧故，<a id="a-55"></a>入自心寂静境界故，<a id="a-56"></a>到彼岸境界故，<a id="a-57"></a>离作者生法故，<a id="a-58"></a>得金刚三昧故，<a id="a-59"></a>入如来身故，<a id="a-5A"></a>入如来化身故，<a id="a-5B"></a>入诸力通自在大慈大悲庄严身故，<a id="a-5C"></a>入一切佛国土故，<a id="a-5D"></a>入一切众生所乐故，<a id="a-5E"></a>离心意意识境界故，<a id="a-5F"></a>转身得妙身故。<a id="a-5G"></a>大慧，<a id="a-5H"></a>诸菩萨摩诃萨如是修行者，<a id="a-5I"></a>必得如来无上妙身。</p>
  <p id="a5J">“大慧，<a id="a-5K"></a>菩萨欲证如来身者，<a id="a-5L"></a>当远离阴界入心因缘和合法故，<a id="a-5M"></a>远离生住灭虚妄分别戏论故，<a id="a-5N"></a>诸法唯心，<a id="a-5O"></a>当如是知见三界因无始世来虚妄分别戏论而有故，<a id="a-5P"></a>观如来地寂静不生故，<a id="a-5Q"></a>进趣内身圣行故。<a id="a-5R"></a>大慧，<a id="a-5S"></a>汝当不久得心自在无功用行究竟故，<a id="a-5T"></a>如众色随摩尼宝化身入诸众生微细心故，<a id="a-5U"></a>以入随心地故，<a id="a-5V"></a>令诸众生次第入地故。<a id="a-5W"></a>是故，<a id="a-5X"></a>大慧，<a id="a-5Y"></a>诸菩萨摩诃萨应当善知诸菩萨修行自内法故。<a id="a-5Z"></a>”</p>
  <p id="a5a">尔时，<a id="a-5b"></a>圣者大慧菩萨摩诃萨，<a id="a-5c"></a>复白佛言：<a id="a-5d"></a>“惟愿世尊，<a id="a-5e"></a>为诸菩萨摩诃萨，<a id="a-5f"></a>说心意意识、<a id="a-5g"></a>五法、<a id="a-5h"></a>自体相应法门，<a id="a-5i"></a>诸佛菩萨修行之处，<a id="a-5j"></a>远离自心邪见境界和合故，<a id="a-5k"></a>能破一切言语譬喻体相故，<a id="a-5l"></a>一切诸佛所说法心。<a id="a-5m"></a>为楞伽城摩罗耶山大海中诸菩萨，<a id="a-5n"></a>说观察阿梨耶识大海波境界，<a id="a-5o"></a>说法身如来所说法故。<a id="a-5p"></a>”</p>
  <p id="a5q">尔时，<a id="a-5r"></a>佛告圣者大慧菩萨摩诃萨言：<a id="a-5s"></a>“大慧，<a id="a-5t"></a>有四因缘眼识生。<a id="a-5u"></a>何等为四？<a id="a-5v"></a>一者、<a id="a-5w"></a>不觉自内身取境界故，<a id="a-5x"></a>二者、<a id="a-5y"></a>无始世来虚妄分别色境界薰习执著戏论故，<a id="a-5z"></a>三者、<a id="a-60"></a>识自性体如是故，<a id="a-61"></a>四者、<a id="a-62"></a>乐见种种色相故。<a id="a-63"></a>大慧，<a id="a-64"></a>是名四种因缘，<a id="a-65"></a>于阿梨耶识海起大勇波，<a id="a-66"></a>能生转识。</p>
  <p id="a67">“大慧，<a id="a-68"></a>如眼识起识，<a id="a-69"></a>一切诸根、<a id="a-6A"></a>毛孔一时转识生，<a id="a-6B"></a>如镜中像多少一时；<a id="a-6C"></a>复有随因缘次第生。<a id="a-6D"></a>大慧，<a id="a-6E"></a>犹如猛风吹境心海，<a id="a-6F"></a>而识波生不断；<a id="a-6G"></a>因事相故，<a id="a-6H"></a>迭共不相离故，<a id="a-6I"></a>业体相使缚故，<a id="a-6J"></a>不觉色体故，<a id="a-6K"></a>而五识身转故。</p>
  <p id="a6L">“大慧，<a id="a-6M"></a>不离彼五识，<a id="a-6N"></a>因了别识相，<a id="a-6O"></a>名为意识，<a id="a-6P"></a>共彼因常转故。<a id="a-6Q"></a>大慧，<a id="a-6R"></a>五识及心识不作是念：<a id="a-6S"></a>‘我迭共为因。<a id="a-6T"></a>’自心见虚妄分别取诸境界，<a id="a-6U"></a>而彼各各不异相俱现分别境界。<a id="a-6V"></a>如是彼识微细生灭。<a id="a-6W"></a>以入修行三昧者不觉不知微细熏习，<a id="a-6X"></a>而修行者作是心：<a id="a-6Y"></a>‘我灭诸识入三昧。<a id="a-6Z"></a>’而修行者不灭诸识入三昧。<a id="a-6a"></a>大慧，<a id="a-6b"></a>熏集种子心不灭，<a id="a-6c"></a>取外境界诸识灭。</p>
  <p id="a6d">“大慧，<a id="a-6e"></a>如是微细阿梨耶识行，<a id="a-6f"></a>除佛如来及入地诸菩萨摩诃萨；<a id="a-6g"></a>诸余声闻、<a id="a-6h"></a>辟支佛、<a id="a-6i"></a>外道修行者不能知故，<a id="a-6j"></a>入三昧智力亦不能觉，<a id="a-6k"></a>以其不知诸地相故，<a id="a-6l"></a>以不知智慧方便差别善决定故，<a id="a-6m"></a>以不能觉诸佛如来集诸善根故，<a id="a-6n"></a>以不能知自现境界分别戏论故，<a id="a-6o"></a>以不能入种种稠林阿梨耶识窟故。<a id="a-6p"></a>大慧，<a id="a-6q"></a>唯下中上如实修行者，<a id="a-6r"></a>乃能分别见自心中虚妄见故，<a id="a-6s"></a>能于无量国土为诸如来授位故，<a id="a-6t"></a>得无量自在力神通三昧故，<a id="a-6u"></a>依善知识佛子眷属而能得见心意意识自心自体境界故，<a id="a-6v"></a>分别生死大海以业、<a id="a-6w"></a>爱、<a id="a-6x"></a>无智以为因有故。<a id="a-6y"></a>大慧，<a id="a-6z"></a>是故如实修行者，<a id="a-70"></a>应推觅亲近善知识故。<a id="a-71"></a>”</p>
  <p id="a72">尔时，<a id="a-73"></a>世尊而说偈言：</p>
  <p id="a74">“譬如巨海浪，<a id="a-75"></a> 斯由猛风起，</p>
  <p id="a76">洪波鼓冥壑，<a id="a-77"></a> 无有断绝时。</p>
  <p id="a78">梨耶识亦尔，<a id="a-79"></a> 境界风吹动，</p>
  <p id="a7A">种种诸识浪，<a id="a-7B"></a> 腾跃而转生。</p>
  <p id="a7C">青赤盐珂乳，<a id="a-7D"></a> 味及于石蜜，</p>
  <p id="a7E">众华与果实，<a id="a-7F"></a> 如日月光明，</p>
  <p id="a7G">非异非不异；<a id="a-7H"></a> 海水起波浪，</p>
  <p id="a7I">七识亦如是，<a id="a-7J"></a> 心俱和合生。</p>
  <p id="a7K">譬如海水动，<a id="a-7L"></a> 种种波浪转，</p>
  <p id="a7M">梨耶识亦尔，<a id="a-7N"></a> 种种诸识生。</p>
  <p id="a7O">心意及意识，<a id="a-7P"></a> 为诸相故说，</p>
  <p id="a7Q">诸识无别相，<a id="a-7R"></a> 非见所见相。</p>
  <p id="a7S">譬如海水波，<a id="a-7T"></a> 是则无差别，</p>
  <p id="a7U">诸识心如是，<a id="a-7V"></a> 异亦不可得。</p>
  <p id="a7W">心能集诸业，<a id="a-7X"></a> 意能观集境，</p>
  <p id="a7Y">识能了所识，<a id="a-7Z"></a> 五识现分别。<a id="a-7a"></a>”</p>
  <p id="a7b">尔时，<a id="a-7c"></a>圣者大慧菩萨摩诃萨，<a id="a-7d"></a>以偈问佛：</p>
  <p id="a7e">“青赤诸色像，<a id="a-7f"></a> 自识如是见，</p>
  <p id="a7g">水波相对法，<a id="a-7h"></a> 何故如是说？<a id="a-7i"></a>”</p>
  <p id="a7j">尔时，<a id="a-7k"></a>世尊以偈答曰：</p>
  <p id="a7l">“青赤诸杂色，<a id="a-7m"></a> 波中悉皆无，</p>
  <p id="a7n">说转识心中，<a id="a-7o"></a> 为凡夫相说。</p>
  <p id="a7p">彼业悉皆无，<a id="a-7q"></a> 自心离可取，</p>
  <p id="a7r">可取及能取，<a id="a-7s"></a> 与彼波浪同。</p>
  <p id="a7t">身资生住持，<a id="a-7u"></a> 众生唯识见，</p>
  <p id="a7v">是故现转识，<a id="a-7w"></a> 水波浪相似。</p>
  <p id="a7x">大海波浪动，<a id="a-7y"></a> 鼓跃可分别，</p>
  <p id="a7z">阿梨耶识转，<a id="a-80"></a> 何故不觉知？</p>
  <p id="a81">凡夫无智慧，<a id="a-82"></a> 梨耶识如海，</p>
  <p id="a83">波浪转对法，<a id="a-84"></a> 是故譬喻说。<a id="a-85"></a>”</p>
  <p id="a86">尔时，<a id="a-87"></a>圣者大慧菩萨摩诃萨，<a id="a-88"></a>复说偈言：</p>
  <p id="a89">“日出光等照，<a id="a-8A"></a> 下中上众生，</p>
  <p id="a8B">如来出世间，<a id="a-8C"></a> 为凡夫说实。</p>
  <p id="a8D">佛得究竟法，<a id="a-8E"></a> 何故不说实？</p>
  <p id="a8F">若说真实者，<a id="a-8G"></a> 彼心无真实。</p>
  <p id="a8H">尔时，<a id="a-8I"></a>世尊以偈答曰：</p>
  <p id="a8J">“譬如海波浪，<a id="a-8K"></a> 镜中像及梦。</p>
  <p id="a8L">俱时而得现，<a id="a-8M"></a> 心境界亦然，</p>
  <p id="a8N">境界不具故，<a id="a-8O"></a> 是故次第现。</p>
  <p id="a8P">识者识所识，<a id="a-8Q"></a> 意者然不然，</p>
  <p id="a8R">五则以现见，<a id="a-8S"></a> 定中无如是。</p>
  <p id="a8T">譬如巧画师，<a id="a-8U"></a> 及画师弟子，</p>
  <p id="a8V">布彩图众像，<a id="a-8W"></a> 我说法亦尔。</p>
  <p id="a8X">彩色本无文，<a id="a-8Y"></a> 非笔亦非器，</p>
  <p id="a8Z">为众生说故，<a id="a-8a"></a> 绮错画众像。</p>
  <p id="a8b">言说离真实，<a id="a-8c"></a> 真实离名字，</p>
  <p id="a8d">我得真实处，<a id="a-8e"></a> 如实内身知。</p>
  <p id="a8f">离觉所觉相，<a id="a-8g"></a> 解如实为说，</p>
  <p id="a8h">此为佛子说。<a id="a-8i"></a> 愚者异分别，</p>
  <p id="a8j">种种皆如幻，<a id="a-8k"></a> 唯见非真实。</p>
  <p id="a8l">如是种种说，<a id="a-8m"></a> 随事实不实，</p>
  <p id="a8n">为此人故说，<a id="a-8o"></a> 于彼为非说。</p>
  <p id="a8p">彼彼诸病人，<a id="a-8q"></a> 良医随处药，</p>
  <p id="a8r">如来为众生，<a id="a-8s"></a> 唯心应器说。</p>
  <p id="a8t">妄想非境界，<a id="a-8u"></a> 声闻亦非分，</p>
  <p id="a8v">诸如来世尊，<a id="a-8w"></a> 自觉境界说。<a id="a-8x"></a>”</p>
  <p id="a8y">“复次，<a id="a-8z"></a>大慧，<a id="a-90"></a>若菩萨摩诃萨欲知自心，<a id="a-91"></a>离虚妄分别能取、<a id="a-92"></a>可取境界相者；<a id="a-93"></a>当离愦闹，<a id="a-94"></a>离睡眠盖，<a id="a-95"></a>初夜、<a id="a-96"></a>后夜常自觉悟，<a id="a-97"></a>修行方便；<a id="a-98"></a>离诸外道一切戏论；<a id="a-99"></a>离声闻、<a id="a-9A"></a>缘觉乘相，<a id="a-9B"></a>当通达自心现见虚妄分别之相。</p>
  <p id="a9C">“复次，<a id="a-9D"></a>大慧，<a id="a-9E"></a>菩萨摩诃萨，<a id="a-9F"></a>建立住持智慧心相者，<a id="a-9G"></a>于上圣智三相，<a id="a-9H"></a>当勤修学。<a id="a-9I"></a>大慧，<a id="a-9J"></a>何等为上圣智三相？<a id="a-9K"></a>所谓无所有相、<a id="a-9L"></a>一切诸佛自愿住持相、<a id="a-9M"></a>内身圣智自觉知相。<a id="a-9N"></a>修行此已，<a id="a-9O"></a>能舍跛驴智慧之相，<a id="a-9P"></a>得胜子第八地三相修行。</p>
  <p id="a9Q">“大慧，<a id="a-9R"></a>何者无所有相？<a id="a-9S"></a>谓观声闻、<a id="a-9T"></a>缘觉、<a id="a-9U"></a>外道相。</p>
  <p id="a9V">“大慧，<a id="a-9W"></a>何者一切诸佛自愿住持相？<a id="a-9X"></a>谓诸佛本自作愿住持诸法。</p>
  <p id="a9Y">“大慧，<a id="a-9Z"></a>何者内身圣智自觉知相？<a id="a-9a"></a>一切法相无所执著，<a id="a-9b"></a>得如幻三昧身，<a id="a-9c"></a>诸佛地处进趣修行。</p>
  <p id="a9d">“大慧，<a id="a-9e"></a>是名上圣智三相。<a id="a-9f"></a>若成就此三相者，<a id="a-9g"></a>能到自觉圣智境界。<a id="a-9h"></a>是故，<a id="a-9i"></a>大慧，<a id="a-9j"></a>诸菩萨摩诃萨求上圣智三相者，<a id="a-9k"></a>当如是学。<a id="a-9l"></a>”</p>
  <p id="a9m">尔时，<a id="a-9n"></a>圣者大慧菩萨摩诃萨，<a id="a-9o"></a>知诸大菩萨众心之所念，<a id="a-9p"></a>承佛如来住持之力，<a id="a-9q"></a>问于如来名圣智行分别法门体：<a id="a-9r"></a>“世尊，<a id="a-9s"></a>愿为我说名圣智行分别法门体？<a id="a-9t"></a>依百八见分别说。<a id="a-9u"></a>如来应正遍知，<a id="a-9v"></a>依此百八见，<a id="a-9w"></a>为诸菩萨摩诃萨，<a id="a-9x"></a>分别说自相、<a id="a-9y"></a>同相妄想分别体修行差别法。<a id="a-9z"></a>大慧，<a id="a-A0"></a>诸菩萨善得此妄想分别自体法行差别，<a id="a-A1"></a>能清净人无我、<a id="a-A2"></a>法无我，<a id="a-A3"></a>善解诸地，<a id="a-A4"></a>过诸声闻、<a id="a-A5"></a>辟支佛禅定三摩跋提之乐；<a id="a-A6"></a>得诸佛如来不可思议境界修行故，<a id="a-A7"></a>得离五法、<a id="a-A8"></a>自体相行；<a id="a-A9"></a>入诸佛法身体真实行故，<a id="a-AA"></a>得如来法身善决定处；<a id="a-AB"></a>如幻境界所成故，<a id="a-AC"></a>一切国土从兜率天、<a id="a-AD"></a>阿迦尼吒处，<a id="a-AE"></a>得如来法身故。<a id="a-AF"></a>”</p>
  <p id="aAG">佛告圣者大慧菩萨：<a id="a-AH"></a>“有一种外道，<a id="a-AI"></a>邪见执著空无，<a id="a-AJ"></a>所有妄想分别智因有二：<a id="a-AK"></a>自体无体，<a id="a-AL"></a>分别兔角无；<a id="a-AM"></a>如兔角无，<a id="a-AN"></a>诸法亦无。<a id="a-AO"></a>大慧，<a id="a-AP"></a>复有余外道，<a id="a-AQ"></a>见四大功德实有物，<a id="a-AR"></a>见各各有差别相实无兔角，<a id="a-AS"></a>虚妄执著妄想分别实有牛角。<a id="a-AT"></a>大慧，<a id="a-AU"></a>彼诸外道堕于二见，<a id="a-AV"></a>不知唯心，<a id="a-AW"></a>妄想分别增长自心界。<a id="a-AX"></a>大慧，<a id="a-AY"></a>如身资生器世间等，<a id="a-AZ"></a>唯是心分别。<a id="a-Aa"></a>不得分别，<a id="a-Ab"></a>兔角离于有无。<a id="a-Ac"></a>大慧，<a id="a-Ad"></a>不得分别，<a id="a-Ae"></a>一切诸法离于有无。<a id="a-Af"></a>大慧，<a id="a-Ag"></a>若有人离于有无，<a id="a-Ah"></a>作如是言：<a id="a-Ai"></a>‘无有有兔角分别，<a id="a-Aj"></a>不得分别无有有兔角。<a id="a-Ak"></a>’彼人见相待因，<a id="a-Al"></a>不得分别无兔角。<a id="a-Am"></a>何以故？<a id="a-An"></a>大慧，<a id="a-Ao"></a>乃至观察微细微尘，<a id="a-Ap"></a>不见实事。<a id="a-Aq"></a>离圣人智境界，<a id="a-Ar"></a>不得分别有牛角。<a id="a-As"></a>”</p>
  <p id="aAt">尔时，<a id="a-Au"></a>圣者大慧菩萨摩诃萨白佛言：<a id="a-Av"></a>“世尊，<a id="a-Aw"></a>世尊，<a id="a-Ax"></a>愚痴凡夫不见分别相，<a id="a-Ay"></a>而比智分别彼人见无。<a id="a-Az"></a>”</p>
  <p id="aB0">佛告圣者大慧菩萨言：<a id="a-B1"></a>“大慧，<a id="a-B2"></a>非观分别心彼人无相。<a id="a-B3"></a>何以故？<a id="a-B4"></a>因虚妄分别心，<a id="a-B5"></a>依角有分别心。<a id="a-B6"></a>大慧，<a id="a-B7"></a>依止虚妄角有分别心，<a id="a-B8"></a>是故依依止因。<a id="a-B9"></a>离相待法，<a id="a-BA"></a>非见法彼无角。<a id="a-BB"></a>大慧，<a id="a-BC"></a>若离分别心更有分别，<a id="a-BD"></a>应离角有，<a id="a-BE"></a>非因角有。<a id="a-BF"></a>大慧，<a id="a-BG"></a>若不离彼分别心，<a id="a-BH"></a>彼法乃至观察微尘不见有实物。<a id="a-BI"></a>大慧，<a id="a-BJ"></a>不离于心，<a id="a-BK"></a>彼法应无。<a id="a-BL"></a>以彼二法有无不可得，<a id="a-BM"></a>若尔，<a id="a-BN"></a>见何等法有、<a id="a-BO"></a>何等法无？<a id="a-BP"></a>大慧，<a id="a-BQ"></a>若不如是见有无，<a id="a-BR"></a>不得分别有无。<a id="a-BS"></a>此义云何？<a id="a-BT"></a>见有牛角，<a id="a-BU"></a>见无兔角，<a id="a-BV"></a>不得如是分别。<a id="a-BW"></a>大慧，<a id="a-BX"></a>以因不相似故，<a id="a-BY"></a>有无义不成。<a id="a-BZ"></a>以诸外道、<a id="a-Ba"></a>凡夫、<a id="a-Bb"></a>声闻说有无义，<a id="a-Bc"></a>二俱不成故。</p>
  <p id="aBd">“大慧，<a id="a-Be"></a>复有余外道，<a id="a-Bf"></a>见色有因妄想执著形相长短，<a id="a-Bg"></a>见虚空无形相分齐，<a id="a-Bh"></a>见诸色相异于虚空有其分齐。<a id="a-Bi"></a>大慧，<a id="a-Bj"></a>虚空即是色，<a id="a-Bk"></a>以色大入虚空故。<a id="a-Bl"></a>大慧，<a id="a-Bm"></a>色即是虚空，<a id="a-Bn"></a>依此法有彼法、<a id="a-Bo"></a>依彼法有此法故，<a id="a-Bp"></a>以依色分别虚空、<a id="a-Bq"></a>依虚空分别色故。<a id="a-Br"></a>大慧，<a id="a-Bs"></a>四大种生，<a id="a-Bt"></a>自相各别，<a id="a-Bu"></a>不住虚空，<a id="a-Bv"></a>而四大中非无虚空。<a id="a-Bw"></a>大慧，<a id="a-Bx"></a>兔角亦如是，<a id="a-By"></a>因牛角有，<a id="a-Bz"></a>言兔角无。<a id="a-C0"></a>大慧，<a id="a-C1"></a>又彼牛角析为微尘，<a id="a-C2"></a>分别微尘相不可得见。<a id="a-C3"></a>彼何等何等法有，<a id="a-C4"></a>何等何等法无，<a id="a-C5"></a>而言有耶、<a id="a-C6"></a>无耶？<a id="a-C7"></a>若如是观，<a id="a-C8"></a>余法亦然。<a id="a-C9"></a>”</p>
  <p id="aCA">尔时，<a id="a-CB"></a>佛告圣者大慧菩萨言：<a id="a-CC"></a>“大慧，<a id="a-CD"></a>汝当应离兔角、<a id="a-CE"></a>牛角，<a id="a-CF"></a>虚空、<a id="a-CG"></a>色，<a id="a-CH"></a>异妄想见等。<a id="a-CI"></a>大慧，<a id="a-CJ"></a>汝亦应为诸菩萨说离兔角等相。<a id="a-CK"></a>大慧，<a id="a-CL"></a>汝应当知自心所见虚妄分别之相。<a id="a-CM"></a>大慧，<a id="a-CN"></a>汝当于诸佛国土中，<a id="a-CO"></a>为诸佛子，<a id="a-CP"></a>说汝自心现见一切虚妄境界。<a id="a-CQ"></a>”</p>
  <p id="aCR">尔时，<a id="a-CS"></a>世尊重说偈言：</p>
  <p id="aCT">“色于心中无，<a id="a-CU"></a> 心依境见有，</p>
  <p id="aCV">内识众生见，<a id="a-CW"></a> 身资生住处。</p>
  <p id="aCX">心意与意识，<a id="a-CY"></a> 自性及五法，</p>
  <p id="aCZ">二种无我净，<a id="a-Ca"></a> 如来如是说。</p>
  <p id="aCb">长短有无等，<a id="a-Cc"></a> 展转互相生，</p>
  <p id="aCd">以无故成有，<a id="a-Ce"></a> 以有故成无。</p>
  <p id="aCf">分别微尘体，<a id="a-Cg"></a> 不起色妄想，</p>
  <p id="aCh">但心安住处，<a id="a-Ci"></a> 恶见不能净。</p>
  <p id="aCj">非妄智境界，<a id="a-Ck"></a> 声闻亦不知，</p>
  <p id="aCl">如来之所说，<a id="a-Cm"></a> 自觉之境界。<a id="a-Cn"></a>”</p>
  <p id="aCo">尔时，<a id="a-Cp"></a>圣者大慧菩萨摩诃萨，<a id="a-Cq"></a>为净自心现流，<a id="a-Cr"></a>复请如来而作是言：<a id="a-Cs"></a>“世尊，<a id="a-Ct"></a>云何净除自心现流？<a id="a-Cu"></a>为次第净，<a id="a-Cv"></a>为一时耶？<a id="a-Cw"></a>”</p>
  <p id="aCx">佛告圣者大慧菩萨摩诃萨言：<a id="a-Cy"></a>“大慧，<a id="a-Cz"></a>净自心现流，<a id="a-D0"></a>次第渐净，<a id="a-D1"></a>非为一时。<a id="a-D2"></a>大慧，<a id="a-D3"></a>譬如庵摩罗果，<a id="a-D4"></a>渐次成熟，<a id="a-D5"></a>非为一时。<a id="a-D6"></a>大慧，<a id="a-D7"></a>众生清净自心现流亦复如是，<a id="a-D8"></a>渐次清净，<a id="a-D9"></a>非为一时。<a id="a-DA"></a>譬如陶师造作诸器，<a id="a-DB"></a>渐次成就，<a id="a-DC"></a>非为一时。<a id="a-DD"></a>大慧，<a id="a-DE"></a>诸佛如来净诸众生自心现流亦复如是，<a id="a-DF"></a>渐次而净，<a id="a-DG"></a>非一时净。<a id="a-DH"></a>大慧，<a id="a-DI"></a>譬如大地生诸树林药草万物，<a id="a-DJ"></a>渐次增长，<a id="a-DK"></a>非一时成。<a id="a-DL"></a>大慧，<a id="a-DM"></a>诸佛如来净诸众生自心现流亦复如是，<a id="a-DN"></a>渐次而净，<a id="a-DO"></a>非一时净。<a id="a-DP"></a>大慧，<a id="a-DQ"></a>譬如有人学诸音乐、<a id="a-DR"></a>歌舞、<a id="a-DS"></a>书画种种伎术，<a id="a-DT"></a>渐次而解，<a id="a-DU"></a>非一时知。<a id="a-DV"></a>大慧，<a id="a-DW"></a>诸佛如来净诸众生自心现流亦复如是，<a id="a-DX"></a>渐次而净，<a id="a-DY"></a>非一时净。</p>
  <p id="aDZ">“大慧，<a id="a-Da"></a>譬如明镜无分别心，<a id="a-Db"></a>一时俱现一切色像；<a id="a-Dc"></a>如来世尊亦复如是，<a id="a-Dd"></a>无有分别净诸众生自心现流，<a id="a-De"></a>一时清净，<a id="a-Df"></a>非渐次净，<a id="a-Dg"></a>令住寂静无分别处。<a id="a-Dh"></a>大慧，<a id="a-Di"></a>譬如日月轮相光明，<a id="a-Dj"></a>一时遍照一切色像非为前后。<a id="a-Dk"></a>大慧，<a id="a-Dl"></a>如来世尊亦复如是，<a id="a-Dm"></a>为令众生离自心烦恼见薰习气过患，<a id="a-Dn"></a>一时示现不思议智最胜境界。<a id="a-Do"></a>大慧，<a id="a-Dp"></a>譬如阿梨耶识分别现境自身资生器世间等，<a id="a-Dq"></a>一时而知，<a id="a-Dr"></a>非是前后。<a id="a-Ds"></a>大慧，<a id="a-Dt"></a>报佛如来亦复如是，<a id="a-Du"></a>一时成熟诸众生界，<a id="a-Dv"></a>置究竟天净妙宫殿修行清净之处。<a id="a-Dw"></a>大慧，<a id="a-Dx"></a>譬如法佛、<a id="a-Dy"></a>报佛放诸光明，<a id="a-Dz"></a>有应化佛照诸世间。<a id="a-E0"></a>大慧，<a id="a-E1"></a>内身圣行光明法体，<a id="a-E2"></a>照除世间有无邪见亦复如是。</p>
  <p id="aE3">“复次，<a id="a-E4"></a>大慧，<a id="a-E5"></a>法佛、<a id="a-E6"></a>报佛，<a id="a-E7"></a>说一切法自相同相故，<a id="a-E8"></a>因自心现见薰习相故，<a id="a-E9"></a>因虚妄分别戏论相缚故，<a id="a-EA"></a>如所说法无如是体故。<a id="a-EB"></a>大慧，<a id="a-EC"></a>譬如幻师幻作一切种种形像，<a id="a-ED"></a>诸愚痴人取以为实，<a id="a-EE"></a>而彼诸像实不可得。<a id="a-EF"></a>复次，<a id="a-EG"></a>大慧，<a id="a-EH"></a>虚妄法体依因缘法，<a id="a-EI"></a>执著有实分别而生。<a id="a-EJ"></a>大慧，<a id="a-EK"></a>如巧幻师，<a id="a-EL"></a>依草木瓦石作种种事，<a id="a-EM"></a>依于咒术人工之力，<a id="a-EN"></a>成就一切众生形色身分之相名幻人像；<a id="a-EO"></a>众生见幻种种形色，<a id="a-EP"></a>执著为人，<a id="a-EQ"></a>而实无人。<a id="a-ER"></a>大慧，<a id="a-ES"></a>众生虽见以为是人，<a id="a-ET"></a>无实人体。<a id="a-EU"></a>大慧，<a id="a-EV"></a>因缘法体随心分别亦复如是，<a id="a-EW"></a>以见心相种种幻故。<a id="a-EX"></a>何以故？<a id="a-EY"></a>以执著虚妄相，<a id="a-EZ"></a>因分别心熏习故。<a id="a-Ea"></a>大慧，<a id="a-Eb"></a>是名分别虚妄体相。<a id="a-Ec"></a>大慧，<a id="a-Ed"></a>是名报佛说法之相。</p>
  <p id="aEe">“大慧，<a id="a-Ef"></a>法佛说法者，<a id="a-Eg"></a>离心相应体故，<a id="a-Eh"></a>内证圣行境界故。<a id="a-Ei"></a>大慧，<a id="a-Ej"></a>是名法佛说法之相。</p>
  <p id="aEk">“大慧，<a id="a-El"></a>应化佛所作，<a id="a-Em"></a>应佛说施、<a id="a-En"></a>戒、<a id="a-Eo"></a>忍、<a id="a-Ep"></a>精进、<a id="a-Eq"></a>禅定、<a id="a-Er"></a>智慧故，<a id="a-Es"></a>阴界入解脱故，<a id="a-Et"></a>建立识想差别行故，<a id="a-Eu"></a>说诸外道、<a id="a-Ev"></a>无色三摩跋提次第相。<a id="a-Ew"></a>大慧，<a id="a-Ex"></a>是名应佛所作，<a id="a-Ey"></a>应佛说法相。</p>
  <p id="aEz">“复次，<a id="a-F0"></a>大慧，<a id="a-F1"></a>法佛说法者，<a id="a-F2"></a>离攀缘故，<a id="a-F3"></a>离能观所观故，<a id="a-F4"></a>离所作相量相故。<a id="a-F5"></a>大慧，<a id="a-F6"></a>非诸凡夫、<a id="a-F7"></a>声闻、<a id="a-F8"></a>缘觉、<a id="a-F9"></a>外道境界故，<a id="a-FA"></a>以诸外道执著虚妄我相故。<a id="a-FB"></a>是故，<a id="a-FC"></a>大慧，<a id="a-FD"></a>如是内身自觉修行胜相，<a id="a-FE"></a>当如是学。<a id="a-FF"></a>大慧，<a id="a-FG"></a>汝当应离见自心相，<a id="a-FH"></a>以为非实。</p>
  <p id="aFI">“复次，<a id="a-FJ"></a>大慧，<a id="a-FK"></a>声闻乘有二种差别相，<a id="a-FL"></a>谓于内身证得圣相故，<a id="a-FM"></a>执著虚妄相分别有物故。</p>
  <p id="aFN">“大慧，<a id="a-FO"></a>何者声闻内身证得圣相？<a id="a-FP"></a>谓无常、<a id="a-FQ"></a>苦、<a id="a-FR"></a>空、<a id="a-FS"></a>无我境界故，<a id="a-FT"></a>真谛离欲寂灭故，<a id="a-FU"></a>阴界入故，<a id="a-FV"></a>自相同相故，<a id="a-FW"></a>内外不灭相故，<a id="a-FX"></a>见如实法故，<a id="a-FY"></a>得心三昧；<a id="a-FZ"></a>得心三昧已，<a id="a-Fa"></a>得禅定解脱、<a id="a-Fb"></a>三昧道果三摩跋提不退解脱故，<a id="a-Fc"></a>未得不可思议薰习变易死故，<a id="a-Fd"></a>内身证得圣乐行法住声闻地故。<a id="a-Fe"></a>大慧，<a id="a-Ff"></a>是名声闻内身证得圣相。<a id="a-Fg"></a>大慧，<a id="a-Fh"></a>菩萨摩诃萨入诸声闻内证圣行三昧乐法，<a id="a-Fi"></a>而不取寂灭空门乐，<a id="a-Fj"></a>不取三摩跋提乐，<a id="a-Fk"></a>以怜愍众生故起本愿力行，<a id="a-Fl"></a>是故虽知不取为究竟。<a id="a-Fm"></a>大慧，<a id="a-Fn"></a>是名声闻内身证圣修行乐相。<a id="a-Fo"></a>大慧，<a id="a-Fp"></a>菩萨摩诃萨应当修行内身证圣修行乐门而不取著。</p>
  <p id="aFq">“大慧，<a id="a-Fr"></a>何者是声闻分别有物执著虚妄相？<a id="a-Fs"></a>谓于四大坚湿热动相、<a id="a-Ft"></a>青黄赤白等相故，<a id="a-Fu"></a>无作者而有生故，<a id="a-Fv"></a>自相同相故，<a id="a-Fw"></a>斟量相应阿含先胜见善说故，<a id="a-Fx"></a>依彼法虚妄执著以为实有。<a id="a-Fy"></a>大慧，<a id="a-Fz"></a>是名声闻分别有物执著虚妄相。<a id="a-G0"></a>大慧，<a id="a-G1"></a>菩萨摩诃萨于彼声闻法应知而舍，<a id="a-G2"></a>舍已入法无我相，<a id="a-G3"></a>入法无我相已入人无我，<a id="a-G4"></a>观察无我相已次第入诸地。<a id="a-G5"></a>大慧，<a id="a-G6"></a>是名声闻分别有物执著虚妄相。</p>
  <p id="aG7">“大慧，<a id="a-G8"></a>所言声闻乘有二种相者，<a id="a-G9"></a>我已说竟。<a id="a-GA"></a>”</p>
  <p id="aGB">尔时，<a id="a-GC"></a>圣者大慧菩萨摩诃萨复白佛言：<a id="a-GD"></a>“世尊，<a id="a-GE"></a>世尊所说常不可思议法，<a id="a-GF"></a>内身证圣境界法第一义法。<a id="a-GG"></a>世尊，<a id="a-GH"></a>外道亦说常不可思议因果，<a id="a-GI"></a>此义云何？<a id="a-GJ"></a>”</p>
  <p id="aGK">佛告圣者大慧菩萨言：<a id="a-GL"></a>“大慧，<a id="a-GM"></a>诸外道说常不可思议，<a id="a-GN"></a>因果不成。<a id="a-GO"></a>何以故？<a id="a-GP"></a>大慧，<a id="a-GQ"></a>诸外道说常不可思议，<a id="a-GR"></a>非因自相相应故。<a id="a-GS"></a>大慧，<a id="a-GT"></a>诸外道说常不可思议，<a id="a-GU"></a>若因自相不相应者，<a id="a-GV"></a>此何等法，<a id="a-GW"></a>何等法了出？<a id="a-GX"></a>是故外道不得言常不可思议。</p>
  <p id="aGY">“复次，<a id="a-GZ"></a>大慧，<a id="a-Ga"></a>诸外道说常不可思议者，<a id="a-Gb"></a>若因自相相应者，<a id="a-Gc"></a>应成无常不可思议；<a id="a-Gd"></a>以有因相故，<a id="a-Ge"></a>是故不成常不可思议。<a id="a-Gf"></a>大慧，<a id="a-Gg"></a>我说常不可思议第一义，<a id="a-Gh"></a>常不可思议与第一义相因果相应，<a id="a-Gi"></a>以离有无故；<a id="a-Gj"></a>以内身证相故，<a id="a-Gk"></a>以有彼相故，<a id="a-Gl"></a>以第一义智因相相应，<a id="a-Gm"></a>以离有无故；<a id="a-Gn"></a>以非所作故，<a id="a-Go"></a>与虚空、<a id="a-Gp"></a>涅槃、<a id="a-Gq"></a>寂灭譬喻相应故，<a id="a-Gr"></a>是故常不可思议。<a id="a-Gs"></a>是故，<a id="a-Gt"></a>大慧，<a id="a-Gu"></a>我说常不可思议，<a id="a-Gv"></a>不同外道常不可思议论。<a id="a-Gw"></a>大慧，<a id="a-Gx"></a>此常不可思议，<a id="a-Gy"></a>诸佛如来应正遍知实是常法，<a id="a-Gz"></a>以诸佛圣智内身证得故，<a id="a-H0"></a>非心意意识境界故。<a id="a-H1"></a>大慧，<a id="a-H2"></a>是故菩萨摩诃萨应当修行，<a id="a-H3"></a>常不可思议内身所证圣智行法。</p>
  <p id="aH4">“复次，<a id="a-H5"></a>大慧，<a id="a-H6"></a>诸外道常不可思议，<a id="a-H7"></a>无常法相因相应故，<a id="a-H8"></a>是故无常；<a id="a-H9"></a>非因相而得名故，<a id="a-HA"></a>是故常法不可思议。<a id="a-HB"></a>大慧，<a id="a-HC"></a>若诸外道常不可思议，<a id="a-HD"></a>见有无法而言常，<a id="a-HE"></a>以彼法比智知言有常。<a id="a-HF"></a>大慧，<a id="a-HG"></a>我亦如是，<a id="a-HH"></a>即因此法作有无见，<a id="a-HI"></a>无常应常。<a id="a-HJ"></a>何以故？<a id="a-HK"></a>以无因故。<a id="a-HL"></a>复次，<a id="a-HM"></a>大慧，<a id="a-HN"></a>诸外道说若因相相应，<a id="a-HO"></a>成常不可思议；<a id="a-HP"></a>以彼外道言因自相有无故者，<a id="a-HQ"></a>同于兔角。<a id="a-HR"></a>大慧，<a id="a-HS"></a>此常不可思议，<a id="a-HT"></a>诸外道等但虚妄分别。<a id="a-HU"></a>何以故？<a id="a-HV"></a>以无兔角，<a id="a-HW"></a>但虚妄分别故，<a id="a-HX"></a>自因相无故。<a id="a-HY"></a>大慧，<a id="a-HZ"></a>我常不可思议，<a id="a-Ha"></a>唯内身证相因故，<a id="a-Hb"></a>离作有无法故，<a id="a-Hc"></a>是故常不可思议；<a id="a-Hd"></a>以无外相故，<a id="a-He"></a>常法相应故。<a id="a-Hf"></a>大慧，<a id="a-Hg"></a>诸外道等见无外相，<a id="a-Hh"></a>比智知常不可思议以为常。<a id="a-Hi"></a>彼外道等不知常不可思议自因相、<a id="a-Hj"></a>彼因相故，<a id="a-Hk"></a>以内身圣智证境界相故。<a id="a-Hl"></a>大慧，<a id="a-Hm"></a>彼外道于我法，<a id="a-Hn"></a>不应为说。</p>
  <p id="aHo">“复次，<a id="a-Hp"></a>大慧，<a id="a-Hq"></a>诸声闻、<a id="a-Hr"></a>辟支佛，<a id="a-Hs"></a>畏生死妄想苦而求涅槃，<a id="a-Ht"></a>不知世间、<a id="a-Hu"></a>涅槃无差别故，<a id="a-Hv"></a>分别一切法与非法而灭诸根，<a id="a-Hw"></a>不取未来境界，<a id="a-Hx"></a>妄取以为涅槃；<a id="a-Hy"></a>不知内身证修行法故，<a id="a-Hz"></a>不知阿梨耶识转故。<a id="a-I0"></a>大慧，<a id="a-I1"></a>是故彼愚痴人说有三乘法，<a id="a-I2"></a>而不能知唯心想寂灭得寂灭法。<a id="a-I3"></a>是故彼无智愚人，<a id="a-I4"></a>不知过去、<a id="a-I5"></a>未来、<a id="a-I6"></a>现在诸佛如来应正遍知，<a id="a-I7"></a>自心见境界故，<a id="a-I8"></a>执著外心境界故。<a id="a-I9"></a>是故，<a id="a-IA"></a>大慧，<a id="a-IB"></a>彼愚痴人，<a id="a-IC"></a>于世间生死轮中常转不住。</p>
  <p id="aID">“复次，<a id="a-IE"></a>大慧，<a id="a-IF"></a>过去、<a id="a-IG"></a>未来、<a id="a-IH"></a>现在一切诸佛，<a id="a-II"></a>皆说诸法不生。<a id="a-IJ"></a>何以故？<a id="a-IK"></a>谓自心见有无法故，<a id="a-IL"></a>若离有无诸法不生故。<a id="a-IM"></a>是故，<a id="a-IN"></a>大慧，<a id="a-IO"></a>一切法不生。<a id="a-IP"></a>大慧，<a id="a-IQ"></a>一切法如兔角、<a id="a-IR"></a>驴驼等角。<a id="a-IS"></a>大慧，<a id="a-IT"></a>愚痴凡夫妄想分别分别诸法，<a id="a-IU"></a>是故一切诸法不生。<a id="a-IV"></a>大慧，<a id="a-IW"></a>一切诸法自体相不生，<a id="a-IX"></a>是内身证圣智境界故，<a id="a-IY"></a>非诸凡夫自体分别二境界故。<a id="a-IZ"></a>大慧，<a id="a-Ia"></a>是阿梨耶识，<a id="a-Ib"></a>身资生器世间去来自体相故，<a id="a-Ic"></a>见能取、<a id="a-Id"></a>可取转故。<a id="a-Ie"></a>诸凡夫堕于生住灭二相心故，<a id="a-If"></a>分别诸法生有无故。<a id="a-Ig"></a>大慧，<a id="a-Ih"></a>汝应知如是法故。</p>
  <p id="aIi">“复次，<a id="a-Ij"></a>大慧，<a id="a-Ik"></a>我说五种乘性证法。<a id="a-Il"></a>何等为五？<a id="a-Im"></a>一者、<a id="a-In"></a>声闻乘性证法，<a id="a-Io"></a>二者、<a id="a-Ip"></a>辟支佛乘性证法，<a id="a-Iq"></a>三者、<a id="a-Ir"></a>如来乘性证法，<a id="a-Is"></a>四者、<a id="a-It"></a>不定乘性证法，<a id="a-Iu"></a>五者、<a id="a-Iv"></a>无性证法。</p>
  <p id="aIw">“大慧，<a id="a-Ix"></a>何者声闻乘性证法？<a id="a-Iy"></a>谓说阴界入法故，<a id="a-Iz"></a>说自相同相证智法故，<a id="a-J0"></a>彼身毛孔熙怡欣悦，<a id="a-J1"></a>乐修相智，<a id="a-J2"></a>不修因缘不相离相故。<a id="a-J3"></a>大慧，<a id="a-J4"></a>是名声闻乘性证法故。<a id="a-J5"></a>彼声闻人邪见证智，<a id="a-J6"></a>离起粗烦恼，<a id="a-J7"></a>不离无明熏习烦恼；<a id="a-J8"></a>见己身证相，<a id="a-J9"></a>谓初地中乃至五地、<a id="a-JA"></a>六地离诸烦恼，<a id="a-JB"></a>同已所离故。<a id="a-JC"></a>熏习无明烦恼故，<a id="a-JD"></a>堕不可思议变易死故，<a id="a-JE"></a>而作是言：<a id="a-JF"></a>‘我生已尽，<a id="a-JG"></a>梵行已立，<a id="a-JH"></a>所作已办，<a id="a-JI"></a>不受后有。<a id="a-JJ"></a>’如是等得入人无我，<a id="a-JK"></a>乃至生心以为得涅槃故。</p>
  <p id="aJL">“大慧，<a id="a-JM"></a>复有余外道求证涅槃，<a id="a-JN"></a>而作是言，<a id="a-JO"></a>觉知我、<a id="a-JP"></a>人、<a id="a-JQ"></a>众生、<a id="a-JR"></a>寿命、<a id="a-JS"></a>作者、<a id="a-JT"></a>受者、<a id="a-JU"></a>丈夫，<a id="a-JV"></a>以为涅槃。<a id="a-JW"></a>大慧，<a id="a-JX"></a>复有余外道，<a id="a-JY"></a>见一切诸法依因，<a id="a-JZ"></a>而有生涅槃心故。<a id="a-Ja"></a>大慧，<a id="a-Jb"></a>彼诸外道无涅槃解脱，<a id="a-Jc"></a>以不见法无我故。<a id="a-Jd"></a>大慧，<a id="a-Je"></a>是名声闻乘外道性，<a id="a-Jf"></a>于非离处而生离想。<a id="a-Jg"></a>大慧，<a id="a-Jh"></a>汝应转此邪见，<a id="a-Ji"></a>修行如实行故。</p>
  <p id="aJj">“大慧，<a id="a-Jk"></a>何者辟支佛乘性证法？<a id="a-Jl"></a>谓闻说缘觉证法，<a id="a-Jm"></a>举身毛竖，<a id="a-Jn"></a>悲泣流泪；<a id="a-Jo"></a>不乐愦闹故，<a id="a-Jp"></a>观察诸因缘法故，<a id="a-Jq"></a>不著诸因缘法故；<a id="a-Jr"></a>闻说自身种种神通，<a id="a-Js"></a>若离若合种种变化，<a id="a-Jt"></a>其心随入故。<a id="a-Ju"></a>大慧，<a id="a-Jv"></a>是名缘觉乘性证法。<a id="a-Jw"></a>汝当应知，<a id="a-Jx"></a>随顺缘觉说。</p>
  <p id="aJy">“大慧，<a id="a-Jz"></a>何者如来乘性证法？<a id="a-K0"></a>大慧，<a id="a-K1"></a>如来乘性证法有四种。<a id="a-K2"></a>何等为四？<a id="a-K3"></a>一者、<a id="a-K4"></a>证实法性，<a id="a-K5"></a>二者、<a id="a-K6"></a>离实法证性，<a id="a-K7"></a>三者、<a id="a-K8"></a>自身内证圣智性，<a id="a-K9"></a>四者、<a id="a-KA"></a>外诸国土胜妙庄严证法性。<a id="a-KB"></a>大慧，<a id="a-KC"></a>若闻说此一一法时，<a id="a-KD"></a>但阿梨耶心，<a id="a-KE"></a>见外身所依资生器世间不可思议境界，<a id="a-KF"></a>不惊、<a id="a-KG"></a>不怖、<a id="a-KH"></a>不畏者。<a id="a-KI"></a>大慧当知，<a id="a-KJ"></a>是证如来乘性人。<a id="a-KK"></a>大慧，<a id="a-KL"></a>是名如来乘性证法人相。</p>
  <p id="aKM">“大慧，<a id="a-KN"></a>何者不定乘性证法？<a id="a-KO"></a>大慧，<a id="a-KP"></a>若人闻说此三种法，<a id="a-KQ"></a>于一一中有所乐者，<a id="a-KR"></a>随顺为说。</p>
  <p id="aKS">“大慧，<a id="a-KT"></a>说三乘者，<a id="a-KU"></a>为发起修行地故；<a id="a-KV"></a>说诸性差别，<a id="a-KW"></a>非究竟地，<a id="a-KX"></a>为欲建立毕竟能取寂静之地故。<a id="a-KY"></a>大慧，<a id="a-KZ"></a>彼三种人，<a id="a-Ka"></a>离烦恼障熏习得清净故，<a id="a-Kb"></a>见法无我得三昧乐行故，<a id="a-Kc"></a>声闻、<a id="a-Kd"></a>缘觉毕竟证得如来法身故。<a id="a-Ke"></a>”</p>
  <p id="aKf">尔时，<a id="a-Kg"></a>世尊重说偈言：</p>
  <p id="aKh">“逆流修无漏，<a id="a-Ki"></a> 往来及不还，</p>
  <p id="aKj">应供阿罗汉，<a id="a-Kk"></a> 是等心乱惑。</p>
  <p id="aKl">我说于三乘，<a id="a-Km"></a> 一乘及非乘，</p>
  <p id="aKn">诸圣如实解，<a id="a-Ko"></a> 凡夫不能知。</p>
  <p id="aKp">第一义法门，<a id="a-Kq"></a> 远离于二教，</p>
  <p id="aKr">建立于三乘，<a id="a-Ks"></a> 为住寂静处。</p>
  <p id="aKt">诸禅及无量，<a id="a-Ku"></a> 无色三摩提，</p>
  <p id="aKv">无想定灭尽，<a id="a-Kw"></a> 亦皆心中无。</p>
  <p id="aKx">“大慧，<a id="a-Ky"></a>何者无性乘？<a id="a-Kz"></a>谓一阐提。<a id="a-L0"></a>大慧，<a id="a-L1"></a>一阐提者，<a id="a-L2"></a>无涅槃性。<a id="a-L3"></a>何以故？<a id="a-L4"></a>于解脱中不生信心，<a id="a-L5"></a>不入涅槃。<a id="a-L6"></a>大慧，<a id="a-L7"></a>一阐提者有二种。<a id="a-L8"></a>何等为二？<a id="a-L9"></a>一者、<a id="a-LA"></a>焚烧一切善根，<a id="a-LB"></a>二者、<a id="a-LC"></a>怜愍一切众生，<a id="a-LD"></a>作尽一切众生界愿。<a id="a-LE"></a>大慧，<a id="a-LF"></a>云何焚烧一切善根？<a id="a-LG"></a>谓谤菩萨藏，<a id="a-LH"></a>作如是言：<a id="a-LI"></a>‘彼非随顺修多罗、<a id="a-LJ"></a>毗尼解脱说。<a id="a-LK"></a>’舍诸善根，<a id="a-LL"></a>是故不得涅槃。<a id="a-LM"></a>大慧，<a id="a-LN"></a>怜愍众生作尽众生界愿者，<a id="a-LO"></a>是为菩萨。<a id="a-LP"></a>大慧，<a id="a-LQ"></a>菩萨方便作愿：<a id="a-LR"></a>‘若诸众生不入涅槃者，<a id="a-LS"></a>我亦不入涅槃。<a id="a-LT"></a>’是故菩萨摩诃萨不入涅槃。<a id="a-LU"></a>大慧，<a id="a-LV"></a>是名二种一阐提，<a id="a-LW"></a>无涅槃性。<a id="a-LX"></a>以是义故，<a id="a-LY"></a>决定取一阐提行。</p>
  <p id="aLZ">大慧菩萨白佛言：<a id="a-La"></a>“世尊，<a id="a-Lb"></a>此二种一阐提，<a id="a-Lc"></a>何等一阐提常不入涅槃？<a id="a-Ld"></a>”</p>
  <p id="aLe">佛告大慧：<a id="a-Lf"></a>“菩萨摩诃萨一阐提，<a id="a-Lg"></a>常不入涅槃。<a id="a-Lh"></a>何以故？<a id="a-Li"></a>以能善知一切诸法本来涅槃，<a id="a-Lj"></a>是故不入涅槃，<a id="a-Lk"></a>非舍一切善根阐提。<a id="a-Ll"></a>何以故？<a id="a-Lm"></a>大慧，<a id="a-Ln"></a>彼舍一切善根阐提，<a id="a-Lo"></a>若值诸佛善知识等，<a id="a-Lp"></a>发菩提心，<a id="a-Lq"></a>生诸善根，<a id="a-Lr"></a>便证涅槃。<a id="a-Ls"></a>何以故？<a id="a-Lt"></a>大慧，<a id="a-Lu"></a>诸佛如来不舍一切诸众生故。<a id="a-Lv"></a>是故，<a id="a-Lw"></a>大慧，<a id="a-Lx"></a>菩萨一阐提常不入涅槃。<a id="a-Ly"></a>”</p>
 </body>
</html>