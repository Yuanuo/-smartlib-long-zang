<!doctype html>
<html id="z3IBTl2Og" data-ver="1509">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">入楞伽经卷第六</h1>
  <h2 id="a2">卢迦耶陀品第五</h2>
  <p id="a3">尔时，<a id="a-4"></a>圣者大慧菩萨，<a id="a-5"></a>复白佛言：<a id="a-6"></a>“世尊，<a id="a-7"></a>如来应正遍知一时说言：<a id="a-8"></a>‘卢迦耶陀种种辩说，<a id="a-9"></a>若有亲近供养彼人，<a id="a-A"></a>摄受欲食，<a id="a-B"></a>不摄法食！<a id="a-C"></a>’世尊，<a id="a-D"></a>何故说言卢迦耶陀种种辩说，<a id="a-E"></a>亲近供养，<a id="a-F"></a>摄受欲食，<a id="a-G"></a>不摄法食？<a id="a-H"></a>”</p>
  <p id="aI">佛告大慧：<a id="a-J"></a>“卢迦耶陀种种辩才、<a id="a-K"></a>巧妙辞句，<a id="a-L"></a>迷惑世间，<a id="a-M"></a>不依如法说，<a id="a-N"></a>不依如义说，<a id="a-O"></a>但随世间愚痴凡夫情所乐故说世俗事，<a id="a-P"></a>但有巧辞言章美妙，<a id="a-Q"></a>失于正义。<a id="a-R"></a>大慧，<a id="a-S"></a>是名卢迦耶陀种种辩才乐说之过。<a id="a-T"></a>大慧，<a id="a-U"></a>卢迦耶陀如是辩才，<a id="a-V"></a>但摄世间愚痴凡夫，<a id="a-W"></a>非入如实法相说法，<a id="a-X"></a>自不觉知一切法故；<a id="a-Y"></a>堕于二边邪见聚中，<a id="a-Z"></a>自失正道亦令他失，<a id="a-a"></a>是故不能离于诸趣；<a id="a-b"></a>以不能见唯是自心，<a id="a-c"></a>分别执著外法有相，<a id="a-d"></a>是故不离虚妄分别。<a id="a-e"></a>大慧，<a id="a-f"></a>是故我说卢迦耶陀，<a id="a-g"></a>虽有种种巧妙辩才乐说诸法，<a id="a-h"></a>失正理故，<a id="a-i"></a>不得出离生老病死、<a id="a-j"></a>忧悲苦恼一切苦聚，<a id="a-k"></a>以依种种名字章句譬喻巧说迷诳人故。</p>
  <p id="al">“大慧，<a id="a-m"></a>释提桓因广解诸论，<a id="a-n"></a>自造声论。<a id="a-o"></a>彼卢迦耶陀有一弟子证世间通，<a id="a-p"></a>诣帝释天宫建立论法，<a id="a-q"></a>而作是言：<a id="a-r"></a>‘憍尸迦，<a id="a-s"></a>我共汝赌，<a id="a-t"></a>与汝论义。<a id="a-u"></a>若不如者，<a id="a-v"></a>要受屈伏。<a id="a-w"></a>’令诸一切天人知见，<a id="a-x"></a>即共立要：<a id="a-y"></a>‘我若胜汝，<a id="a-z"></a>要当打汝千辐轮碎。<a id="a-10"></a>我若不如，<a id="a-11"></a>从头至足节节分解以谢于汝。<a id="a-12"></a>’作是要已，<a id="a-13"></a>卢迦耶陀弟子现作龙身，<a id="a-14"></a>共释提桓因论义。<a id="a-15"></a>以其论法即能胜彼释提桓因，<a id="a-16"></a>令其屈伏，<a id="a-17"></a>即于天中打千辐轮车，<a id="a-18"></a>碎如微尘，<a id="a-19"></a>即下人间。<a id="a-1A"></a>大慧，<a id="a-1B"></a>卢迦耶陀婆罗门，<a id="a-1C"></a>如是种种譬喻相应，<a id="a-1D"></a>乃至现畜生身依种种名字，<a id="a-1E"></a>迷惑世间天、<a id="a-1F"></a>人、<a id="a-1G"></a>阿修罗。<a id="a-1H"></a>以诸世间一切众生执著生灭法故，<a id="a-1I"></a>何况于人！<a id="a-1J"></a>大慧，<a id="a-1K"></a>以是义故，<a id="a-1L"></a>应当远离卢迦耶陀婆罗门。<a id="a-1M"></a>以因彼说能生苦聚故，<a id="a-1N"></a>是故不应亲近、<a id="a-1O"></a>供养、<a id="a-1P"></a>恭敬、<a id="a-1Q"></a>咨请卢迦耶陀婆罗门。</p>
  <p id="a1R">“大慧，<a id="a-1S"></a>卢迦耶陀婆罗门所说之法，<a id="a-1T"></a>但见现前身智境界，<a id="a-1U"></a>依世名字说诸邪法。<a id="a-1V"></a>大慧，<a id="a-1W"></a>卢迦耶陀婆罗门所造之论有百千偈，<a id="a-1X"></a>后世末世分为多部各各异名，<a id="a-1Y"></a>依自心见因所造故。<a id="a-1Z"></a>大慧，<a id="a-1a"></a>卢迦耶陀婆罗门无有弟子能受其论，<a id="a-1b"></a>是故后世分为多部种种异名。<a id="a-1c"></a>大慧，<a id="a-1d"></a>诸外道等内心无有如实解故，<a id="a-1e"></a>依种种因种种异解，<a id="a-1f"></a>随自心造而为人说，<a id="a-1g"></a>执著自在因等故。<a id="a-1h"></a>大慧，<a id="a-1i"></a>一切外道所造论中无如是法，<a id="a-1j"></a>唯是一切卢迦耶陀，<a id="a-1k"></a>种种因门说百千万法，<a id="a-1l"></a>而彼不知是卢迦耶陀。<a id="a-1m"></a>”</p>
  <p id="a1n">大慧菩萨白佛言：<a id="a-1o"></a>“世尊，<a id="a-1p"></a>若一切外道唯说卢迦耶陀，<a id="a-1q"></a>依于世间种种名字章句譬喻执著诸因者。<a id="a-1r"></a>世尊，<a id="a-1s"></a>十方一切国土众生，<a id="a-1t"></a>天、<a id="a-1u"></a>人、<a id="a-1v"></a>阿修罗集如来所，<a id="a-1w"></a>如来亦以世间种种名字章句譬喻说法，<a id="a-1x"></a>不说自身内智证法。<a id="a-1y"></a>若尔，<a id="a-1z"></a>亦同一切外道所说不异。<a id="a-20"></a>”</p>
  <p id="a21">佛告大慧：<a id="a-22"></a>“我不说于，<a id="a-23"></a>卢迦耶陀亦不说言诸法不来不去。<a id="a-24"></a>大慧，<a id="a-25"></a>我说诸法不来不去。<a id="a-26"></a>大慧，<a id="a-27"></a>何者名来？<a id="a-28"></a>大慧，<a id="a-29"></a>所言来者，<a id="a-2A"></a>名为生聚，<a id="a-2B"></a>以和合生故。<a id="a-2C"></a>大慧，<a id="a-2D"></a>何者名去？<a id="a-2E"></a>大慧，<a id="a-2F"></a>所言去者，<a id="a-2G"></a>名之为灭。<a id="a-2H"></a>大慧，<a id="a-2I"></a>我说不去不来，<a id="a-2J"></a>名为不生不灭。<a id="a-2K"></a>大慧，<a id="a-2L"></a>我说不同彼外道法。<a id="a-2M"></a>何以故？<a id="a-2N"></a>以不执著外物有无故，<a id="a-2O"></a>建立说于自心见故，<a id="a-2P"></a>不住二处、<a id="a-2Q"></a>不行分别诸相境界故，<a id="a-2R"></a>以如实知自心见故，<a id="a-2S"></a>不生自心分别见故。<a id="a-2T"></a>以不分别一切相者，<a id="a-2U"></a>而能入空、<a id="a-2V"></a>无相、<a id="a-2W"></a>无愿三解脱门，<a id="a-2X"></a>名为解脱。</p>
  <p id="a2Y">“大慧，<a id="a-2Z"></a>我念过去，<a id="a-2a"></a>于一处住。<a id="a-2b"></a>尔时，<a id="a-2c"></a>有一卢迦耶陀大婆罗门，<a id="a-2d"></a>来诣我所而请我言：<a id="a-2e"></a>‘瞿昙，<a id="a-2f"></a>一切作耶？<a id="a-2g"></a>’大慧，<a id="a-2h"></a>我时答言：<a id="a-2i"></a>‘婆罗门，<a id="a-2j"></a>一切作者，<a id="a-2k"></a>此是第一卢迦耶陀。<a id="a-2l"></a>’婆罗门言：<a id="a-2m"></a>‘瞿昙，<a id="a-2n"></a>一切不作耶？<a id="a-2o"></a>’我时答言：<a id="a-2p"></a>‘婆罗门，<a id="a-2q"></a>一切不作者，<a id="a-2r"></a>是第二卢迦耶陀。<a id="a-2s"></a>’如是一切常、<a id="a-2t"></a>一切无常，<a id="a-2u"></a>一切生、<a id="a-2v"></a>一切不生，<a id="a-2w"></a>我时答言：<a id="a-2x"></a>‘婆罗门，<a id="a-2y"></a>是第六卢迦耶陀。<a id="a-2z"></a>’大慧，<a id="a-30"></a>卢迦耶陀复问我言：<a id="a-31"></a>‘瞿昙，<a id="a-32"></a>一切一耶？<a id="a-33"></a>一切异耶？<a id="a-34"></a>一切俱耶？<a id="a-35"></a>一切不俱耶？<a id="a-36"></a>一切诸法依于因生，<a id="a-37"></a>见种种因生故。<a id="a-38"></a>’大慧，<a id="a-39"></a>我时答言：<a id="a-3A"></a>‘婆罗门，<a id="a-3B"></a>是第十一卢迦耶陀。<a id="a-3C"></a>’大慧，<a id="a-3D"></a>彼复问我：<a id="a-3E"></a>‘瞿昙，<a id="a-3F"></a>一切无记耶？<a id="a-3G"></a>一切有记耶？<a id="a-3H"></a>有我耶？<a id="a-3I"></a>无我耶？<a id="a-3J"></a>有此世耶？<a id="a-3K"></a>无此世耶？<a id="a-3L"></a>有后世耶？<a id="a-3M"></a>无后世耶？<a id="a-3N"></a>有解脱耶？<a id="a-3O"></a>无解脱耶？<a id="a-3P"></a>一切空耶？<a id="a-3Q"></a>一切不空耶？<a id="a-3R"></a>一切虚空耶？<a id="a-3S"></a>非缘灭耶？<a id="a-3T"></a>涅槃耶？<a id="a-3U"></a>瞿昙，<a id="a-3V"></a>作耶？<a id="a-3W"></a>非作耶？<a id="a-3X"></a>有中阴耶？<a id="a-3Y"></a>无中阴耶？<a id="a-3Z"></a>’大慧，<a id="a-3a"></a>我时答言：<a id="a-3b"></a>‘婆罗门，<a id="a-3c"></a>如是说者，<a id="a-3d"></a>一切皆是卢迦耶陀，<a id="a-3e"></a>非我所说，<a id="a-3f"></a>是汝说法。<a id="a-3g"></a>婆罗门，<a id="a-3h"></a>我说因无始戏论虚妄分别烦恼熏习故说彼三有，<a id="a-3i"></a>以不觉知唯是自心分别见有，<a id="a-3j"></a>非见外有如外道法。<a id="a-3k"></a>’大慧，<a id="a-3l"></a>外道说言：<a id="a-3m"></a>‘我、<a id="a-3n"></a>根、<a id="a-3o"></a>意义三种和合能生于知。<a id="a-3p"></a>’‘婆罗门，<a id="a-3q"></a>我不如是，<a id="a-3r"></a>我不说因，<a id="a-3s"></a>亦不说无因，<a id="a-3t"></a>唯说自心分别见有可取、<a id="a-3u"></a>能取境界之相，<a id="a-3v"></a>我说假名因缘集故而生诸法；<a id="a-3w"></a>非汝婆罗门及余境界，<a id="a-3x"></a>以堕我见故。<a id="a-3y"></a>’大慧，<a id="a-3z"></a>涅槃、<a id="a-40"></a>虚空、<a id="a-41"></a>缘灭，<a id="a-42"></a>不成三数，<a id="a-43"></a>何况言作有作不作？<a id="a-44"></a>’</p>
  <p id="a45">“大慧，<a id="a-46"></a>复有卢迦耶陀婆罗门来问我言：<a id="a-47"></a>‘瞿昙，<a id="a-48"></a>此诸世间，<a id="a-49"></a>无明、<a id="a-4A"></a>爱、<a id="a-4B"></a>业因故，<a id="a-4C"></a>生三有耶？<a id="a-4D"></a>无因耶？<a id="a-4E"></a>’我时答言：<a id="a-4F"></a>‘婆罗门，<a id="a-4G"></a>此二法卢迦耶陀，<a id="a-4H"></a>非我法耶！<a id="a-4I"></a>’婆罗门复问我言：<a id="a-4J"></a>‘瞿昙，<a id="a-4K"></a>一切法堕自相耶？<a id="a-4L"></a>同相耶？<a id="a-4M"></a>’我时答言：<a id="a-4N"></a>‘婆罗门，<a id="a-4O"></a>此是卢迦耶陀，<a id="a-4P"></a>非我法耶！<a id="a-4Q"></a>婆罗门，<a id="a-4R"></a>但有心意意识执著外物，<a id="a-4S"></a>皆是卢迦耶陀，<a id="a-4T"></a>非我法耶！<a id="a-4U"></a>’大慧，<a id="a-4V"></a>卢迦耶陀婆罗门，<a id="a-4W"></a>复问我言：<a id="a-4X"></a>‘瞿昙，<a id="a-4Y"></a>颇有法非卢迦耶陀耶？<a id="a-4Z"></a>瞿昙，<a id="a-4a"></a>一切外道建立种种名字章句因譬喻说者，<a id="a-4b"></a>皆是我法。<a id="a-4c"></a>’我时答言：<a id="a-4d"></a>‘婆罗门，<a id="a-4e"></a>有法非汝法，<a id="a-4f"></a>非不建立，<a id="a-4g"></a>亦非不说种种名字章句，<a id="a-4h"></a>亦非不依义、<a id="a-4i"></a>依义说，<a id="a-4j"></a>而非卢迦耶陀建立法。<a id="a-4k"></a>婆罗门，<a id="a-4l"></a>有法非卢迦耶陀，<a id="a-4m"></a>以彼诸法，<a id="a-4n"></a>一切外道乃至于汝不能了知，<a id="a-4o"></a>以妄执著外不实法分别戏论故。<a id="a-4p"></a>何者是？<a id="a-4q"></a>谓远离分别心观察有无，<a id="a-4r"></a>自心见相如实觉知，<a id="a-4s"></a>是故不生一切分别；<a id="a-4t"></a>不取外诸境界法故，<a id="a-4u"></a>分别心息，<a id="a-4v"></a>住自住处寂静境界，<a id="a-4w"></a>是名非卢迦耶陀。<a id="a-4x"></a>是我论法，<a id="a-4y"></a>非汝论耶！<a id="a-4z"></a>婆罗门，<a id="a-50"></a>住自住处者不生不灭故，<a id="a-51"></a>不生不灭者不生分别心故。<a id="a-52"></a>婆罗门，<a id="a-53"></a>是名非卢迦耶陀。<a id="a-54"></a>婆罗门，<a id="a-55"></a>略说言之，<a id="a-56"></a>以何等处识，<a id="a-57"></a>不行、<a id="a-58"></a>不取、<a id="a-59"></a>不退、<a id="a-5A"></a>不求、<a id="a-5B"></a>不生、<a id="a-5C"></a>不执著、<a id="a-5D"></a>不乐、<a id="a-5E"></a>不见、<a id="a-5F"></a>不睹、<a id="a-5G"></a>不住、<a id="a-5H"></a>不触，<a id="a-5I"></a>是名为住，<a id="a-5J"></a>名异义一。<a id="a-5K"></a>婆罗门，<a id="a-5L"></a>执著种种相，<a id="a-5M"></a>自我和合爱著诸因，<a id="a-5N"></a>是婆罗门卢迦耶陀法，<a id="a-5O"></a>非我法耶！<a id="a-5P"></a>’大慧，<a id="a-5Q"></a>卢迦耶陀婆罗门，<a id="a-5R"></a>来诣我所问如是法，<a id="a-5S"></a>我时答彼婆罗门，<a id="a-5T"></a>如向所说。<a id="a-5U"></a>时婆罗门默然而去，<a id="a-5V"></a>而不问我建立真法。<a id="a-5W"></a>时卢迦耶陀婆罗门心作是念：<a id="a-5X"></a>‘此沙门释子，<a id="a-5Y"></a>外于我法，<a id="a-5Z"></a>是可怜愍。<a id="a-5a"></a>说一切法无因、<a id="a-5b"></a>无缘、<a id="a-5c"></a>无有生相，<a id="a-5d"></a>唯说自心分别见法，<a id="a-5e"></a>若能觉知自心见相，<a id="a-5f"></a>则分别心灭。<a id="a-5g"></a>’</p>
  <p id="a5h">“大慧，<a id="a-5i"></a>汝今问我，<a id="a-5j"></a>何故卢迦耶陀种种辩说，<a id="a-5k"></a>亲近、<a id="a-5l"></a>供养、<a id="a-5m"></a>恭敬彼人，<a id="a-5n"></a>但摄欲味，<a id="a-5o"></a>不摄法味！<a id="a-5p"></a>”</p>
  <p id="a5q">大慧白佛言：<a id="a-5r"></a>“世尊，<a id="a-5s"></a>何者名食句义？<a id="a-5t"></a>何者名法句义？<a id="a-5u"></a>”</p>
  <p id="a5v">佛告大慧：<a id="a-5w"></a>“善哉！<a id="a-5x"></a>善哉！<a id="a-5y"></a>善哉！<a id="a-5z"></a>大慧，<a id="a-60"></a>汝能为于未来众生，<a id="a-61"></a>咨问如来如是二义。<a id="a-62"></a>善哉！<a id="a-63"></a>大慧，<a id="a-64"></a>谛听！<a id="a-65"></a>谛听！<a id="a-66"></a>我为汝说。<a id="a-67"></a>”</p>
  <p id="a68">大慧白佛言：<a id="a-69"></a>“善哉！<a id="a-6A"></a>世尊，<a id="a-6B"></a>唯然受故。<a id="a-6C"></a>”</p>
  <p id="a6D">佛告大慧：<a id="a-6E"></a>“何者为食？<a id="a-6F"></a>谓食味、<a id="a-6G"></a>触味，<a id="a-6H"></a>乐求方便巧谄著味，<a id="a-6I"></a>执著外境，<a id="a-6J"></a>如是等法名异义一，<a id="a-6K"></a>以不能入无二境界法门义故。<a id="a-6L"></a>复次，<a id="a-6M"></a>大慧，<a id="a-6N"></a>名为食者，<a id="a-6O"></a>依于邪见生阴有支，<a id="a-6P"></a>不离生老病死忧悲苦恼。<a id="a-6Q"></a>爱生于有，<a id="a-6R"></a>如是等法名之为食。<a id="a-6S"></a>是故我及一切诸佛，<a id="a-6T"></a>说彼亲近供养卢迦耶陀婆罗门者，<a id="a-6U"></a>名得食味，<a id="a-6V"></a>不得法味。</p>
  <p id="a6W">“大慧，<a id="a-6X"></a>何者为法味？<a id="a-6Y"></a>谓如实能知二种无我，<a id="a-6Z"></a>以见人无我、<a id="a-6a"></a>法无我相，<a id="a-6b"></a>是故不生分别之相，<a id="a-6c"></a>如实能知诸地上上智故，<a id="a-6d"></a>尔时能离心意意识，<a id="a-6e"></a>入诸佛智受位之地，<a id="a-6f"></a>摄取一切诸句尽处，<a id="a-6g"></a>如实能知一切诸佛自在之处，<a id="a-6h"></a>名为法味，<a id="a-6i"></a>不堕一切邪见戏论分别二边。</p>
  <p id="a6j">“大慧，<a id="a-6k"></a>外道说法，<a id="a-6l"></a>多令众生堕于二边，<a id="a-6m"></a>不令智者堕于二边。<a id="a-6n"></a>何以故？<a id="a-6o"></a>大慧，<a id="a-6p"></a>诸外道等多说断、<a id="a-6q"></a>常：<a id="a-6r"></a>以无因故堕于常见，<a id="a-6s"></a>见因灭故堕于断见。<a id="a-6t"></a>大慧，<a id="a-6u"></a>我说如实见，<a id="a-6v"></a>不著生灭，<a id="a-6w"></a>是故我说名为法味。</p>
  <p id="a6x">“大慧，<a id="a-6y"></a>是名我说食味、<a id="a-6z"></a>法味。<a id="a-70"></a>大慧，<a id="a-71"></a>汝及诸菩萨摩诃萨当学此法。<a id="a-72"></a>”</p>
  <p id="a73">尔时，<a id="a-74"></a>世尊重说偈言：</p>
  <p id="a75">“我摄取众生，<a id="a-76"></a> 依戒降诸恶，</p>
  <p id="a77">智慧灭邪见，<a id="a-78"></a> 三解脱增长。</p>
  <p id="a79">外道虚妄说，<a id="a-7A"></a> 皆是世俗论，</p>
  <p id="a7B">以邪见因果，<a id="a-7C"></a> 无正见立论。</p>
  <p id="a7D">我立建立法，<a id="a-7E"></a> 离虚妄因见，</p>
  <p id="a7F">为诸弟子说，<a id="a-7G"></a> 离于世俗法。</p>
  <p id="a7H">唯心无外法，<a id="a-7I"></a> 以无二边心，</p>
  <p id="a7J">能取可取法，<a id="a-7K"></a> 离于断常见。</p>
  <p id="a7L">但心所行处，<a id="a-7M"></a> 皆是世俗论，</p>
  <p id="a7N">若能观自心，<a id="a-7O"></a> 不见诸虚妄。</p>
  <p id="a7P">来者见因生，<a id="a-7Q"></a> 去者见果灭，</p>
  <p id="a7R">如实知去来，<a id="a-7S"></a> 不分别虚妄。</p>
  <p id="a7T">常无常及作，<a id="a-7U"></a> 不作彼此物，</p>
  <p id="a7V">如是等诸法，<a id="a-7W"></a> 皆是世俗论。<a id="a-7X"></a>”</p>
  <p data-pb></p>
  <h2 id="a7Y">涅槃品第六</h2>
  <p id="a7Z">尔时，<a id="a-7a"></a>圣者大慧菩萨白佛言：<a id="a-7b"></a>“世尊，<a id="a-7c"></a>如佛所言涅槃，<a id="a-7d"></a>涅槃者，<a id="a-7e"></a>以何等法名为涅槃？<a id="a-7f"></a>而诸外道各各虚妄分别涅槃！<a id="a-7g"></a>”</p>
  <p id="a7h">佛告大慧菩萨言：<a id="a-7i"></a>“善哉！<a id="a-7j"></a>善哉！<a id="a-7k"></a>善哉！<a id="a-7l"></a>大慧，<a id="a-7m"></a>谛听！<a id="a-7n"></a>谛听！<a id="a-7o"></a>当为汝说。<a id="a-7p"></a>诸外道等虚妄分别涅槃之相，<a id="a-7q"></a>如彼外道所分别者，<a id="a-7r"></a>无是涅槃。<a id="a-7s"></a>”</p>
  <p id="a7t">大慧白佛言：<a id="a-7u"></a>“善哉！<a id="a-7v"></a>世尊，<a id="a-7w"></a>唯然受教。<a id="a-7x"></a>”</p>
  <p id="a7y">佛告大慧：<a id="a-7z"></a>“有诸外道厌诸境界，<a id="a-80"></a>见阴界入灭、<a id="a-81"></a>诸法无常、<a id="a-82"></a>心心数法不生，<a id="a-83"></a>现前以不忆念过去未来现乐境界，<a id="a-84"></a>诸阴尽处如灯火灭、<a id="a-85"></a>种种风止，<a id="a-86"></a>不取诸相妄想分别，<a id="a-87"></a>名为涅槃。<a id="a-88"></a>大慧，<a id="a-89"></a>而彼外道见如是法生涅槃心。<a id="a-8A"></a>非见灭故，<a id="a-8B"></a>名为涅槃。<a id="a-8C"></a>大慧，<a id="a-8D"></a>或有外道从方至方，<a id="a-8E"></a>名为涅槃。<a id="a-8F"></a>大慧，<a id="a-8G"></a>复有外道，<a id="a-8H"></a>分别诸境如风，<a id="a-8I"></a>是故分别名为涅槃。<a id="a-8J"></a>大慧，<a id="a-8K"></a>复有外道作如是说，<a id="a-8L"></a>不见能见所见境界不灭，<a id="a-8M"></a>名为涅槃。<a id="a-8N"></a>复次，<a id="a-8O"></a>大慧，<a id="a-8P"></a>复有外道作如是说，<a id="a-8Q"></a>不见分别见常无常，<a id="a-8R"></a>名为涅槃。<a id="a-8S"></a>复次，<a id="a-8T"></a>大慧，<a id="a-8U"></a>复有外道作如是言，<a id="a-8V"></a>分别见诸种种异相能生诸苦，<a id="a-8W"></a>以自心见虚妄分别一切诸相怖畏诸相，<a id="a-8X"></a>见于无相，<a id="a-8Y"></a>深心爱乐，<a id="a-8Z"></a>生涅槃想。<a id="a-8a"></a>复次，<a id="a-8b"></a>大慧，<a id="a-8c"></a>复有外道，<a id="a-8d"></a>见一切法自相同相不生灭想，<a id="a-8e"></a>分别过去、<a id="a-8f"></a>未来、<a id="a-8g"></a>现在诸法是有，<a id="a-8h"></a>名为涅槃。<a id="a-8i"></a>复次，<a id="a-8j"></a>大慧，<a id="a-8k"></a>复有外道，<a id="a-8l"></a>见我、<a id="a-8m"></a>人、<a id="a-8n"></a>众生、<a id="a-8o"></a>寿命、<a id="a-8p"></a>寿者诸法不灭，<a id="a-8q"></a>虚妄分别名为涅槃。<a id="a-8r"></a>复次，<a id="a-8s"></a>大慧，<a id="a-8t"></a>有余外道，<a id="a-8u"></a>无智慧故分别所见自性，<a id="a-8v"></a>人命转变分别转变，<a id="a-8w"></a>名为涅槃。<a id="a-8x"></a>复次，<a id="a-8y"></a>大慧，<a id="a-8z"></a>有余外道说如是言，<a id="a-90"></a>罪尽故，<a id="a-91"></a>福德亦尽，<a id="a-92"></a>名为涅槃。<a id="a-93"></a>复次，<a id="a-94"></a>大慧，<a id="a-95"></a>有余外道言，<a id="a-96"></a>烦恼尽依智故，<a id="a-97"></a>名为涅槃。<a id="a-98"></a>复次，<a id="a-99"></a>大慧，<a id="a-9A"></a>有余外道说如是言，<a id="a-9B"></a>见自在天造作众生，<a id="a-9C"></a>虚妄分别名为涅槃。<a id="a-9D"></a>复次，<a id="a-9E"></a>大慧，<a id="a-9F"></a>有余外道言，<a id="a-9G"></a>诸众生迭共因生，<a id="a-9H"></a>非余因作，<a id="a-9I"></a>如彼外道执著于因不知不觉，<a id="a-9J"></a>愚痴闇钝，<a id="a-9K"></a>虚妄分别名为涅槃。<a id="a-9L"></a>复次，<a id="a-9M"></a>大慧，<a id="a-9N"></a>有余外道说，<a id="a-9O"></a>证谛道，<a id="a-9P"></a>虚妄分别名为涅槃。<a id="a-9Q"></a>复次，<a id="a-9R"></a>大慧，<a id="a-9S"></a>有余外道作如是言，<a id="a-9T"></a>有作所作，<a id="a-9U"></a>而共和合见一异、<a id="a-9V"></a>俱不俱，<a id="a-9W"></a>虚妄分别名为涅槃。<a id="a-9X"></a>复次，<a id="a-9Y"></a>大慧，<a id="a-9Z"></a>有余外道言，<a id="a-9a"></a>一切法自然而生，<a id="a-9b"></a>犹如幻师出种种形像，<a id="a-9c"></a>见种种宝棘刺等物自然而生，<a id="a-9d"></a>虚妄分别名为涅槃。<a id="a-9e"></a>复次，<a id="a-9f"></a>大慧，<a id="a-9g"></a>有余外道言，<a id="a-9h"></a>诸万物皆是时作，<a id="a-9i"></a>觉知唯时，<a id="a-9j"></a>虚妄分别名为涅槃。<a id="a-9k"></a>复次，<a id="a-9l"></a>大慧，<a id="a-9m"></a>有余外道言，<a id="a-9n"></a>见有物、<a id="a-9o"></a>见无物、<a id="a-9p"></a>见有无物，<a id="a-9q"></a>如是分别名为涅槃。</p>
  <p id="a9r">“复次，<a id="a-9s"></a>大慧，<a id="a-9t"></a>余建立法智者说言，<a id="a-9u"></a>如实见者唯是自心，<a id="a-9v"></a>而不取著外诸境界，<a id="a-9w"></a>离四种法，<a id="a-9x"></a>见一切法如彼彼法住；<a id="a-9y"></a>不见自心分别之相，<a id="a-9z"></a>不堕二边，<a id="a-A0"></a>不见能取可取境界，<a id="a-A1"></a>见世间建立一切不实迷如实法，<a id="a-A2"></a>以不取诸法名之为实；<a id="a-A3"></a>以自内身证圣智法，<a id="a-A4"></a>如实而知二种无我，<a id="a-A5"></a>离于二种诸烦恼垢，<a id="a-A6"></a>清净二障，<a id="a-A7"></a>如实能知上上地相，<a id="a-A8"></a>入如来地得如幻三昧，<a id="a-A9"></a>远离心意意识分别如是等见，<a id="a-AA"></a>名为涅槃。</p>
  <p id="aAB">“大慧，<a id="a-AC"></a>复有诸外道等，<a id="a-AD"></a>邪见觉观而说诸论，<a id="a-AE"></a>不与如实正法相应，<a id="a-AF"></a>而诸智者远离诃啧。<a id="a-AG"></a>大慧，<a id="a-AH"></a>如是等外道，<a id="a-AI"></a>皆堕二边虚妄分别，<a id="a-AJ"></a>无实涅槃。<a id="a-AK"></a>大慧，<a id="a-AL"></a>一切外道如是虚妄分别涅槃，<a id="a-AM"></a>无人住世间，<a id="a-AN"></a>无人入涅槃。<a id="a-AO"></a>何以故？<a id="a-AP"></a>一切外道依自心论虚妄分别无如实智，<a id="a-AQ"></a>如彼外道自心分别无如是法，<a id="a-AR"></a>去来摇动无有如是外道涅槃。<a id="a-AS"></a>大慧，<a id="a-AT"></a>汝及一切诸菩萨等，<a id="a-AU"></a>应当远离一切外道虚妄涅槃。<a id="a-AV"></a>”</p>
  <p id="aAW">尔时，<a id="a-AX"></a>世尊重说偈言：</p>
  <p id="aAY">“外道涅槃见，<a id="a-AZ"></a> 各各起分别，</p>
  <p id="aAa">皆从心相生，<a id="a-Ab"></a> 无解脱方便。</p>
  <p id="aAc">不离缚所缚，<a id="a-Ad"></a> 远离诸方便，</p>
  <p id="aAe">自生解脱想，<a id="a-Af"></a> 而实无解脱。</p>
  <p id="aAg">外道建立法，<a id="a-Ah"></a> 众智各异取，</p>
  <p id="aAi">彼悉无解脱，<a id="a-Aj"></a> 愚痴妄分别。</p>
  <p id="aAk">一切痴外道，<a id="a-Al"></a> 妄见作所作，</p>
  <p id="aAm">是故无解脱，<a id="a-An"></a> 以说有无法。</p>
  <p id="aAo">凡夫乐戏论，<a id="a-Ap"></a> 不闻真实慧，</p>
  <p id="aAq">言语三界本，<a id="a-Ar"></a> 如实智灭苦。</p>
  <p id="aAs">譬如镜中像，<a id="a-At"></a> 虽见而非有，</p>
  <p id="aAu">熏习镜心见，<a id="a-Av"></a> 凡夫言有二。</p>
  <p id="aAw">不知唯心见，<a id="a-Ax"></a> 是故分别二，</p>
  <p id="aAy">如实知但心，<a id="a-Az"></a> 分别则不生。</p>
  <p id="aB0">心名为种种，<a id="a-B1"></a> 离能见可见，</p>
  <p id="aB2">见相无可见，<a id="a-B3"></a> 凡夫妄分别。</p>
  <p id="aB4">三有唯妄想，<a id="a-B5"></a> 外境界实无，</p>
  <p id="aB6">妄想见种种，<a id="a-B7"></a> 凡夫不能知。</p>
  <p id="aB8">经经说分别，<a id="a-B9"></a> 种种异名字，</p>
  <p id="aBA">离于言语法，<a id="a-BB"></a> 不说不可得。<a id="a-BC"></a>”</p>
  <p data-pb></p>
  <h2 id="aBD">法身品第七</h2>
  <p id="aBE">尔时，<a id="a-BF"></a>圣者大慧菩萨白佛言：<a id="a-BG"></a>“世尊，<a id="a-BH"></a>如来应正遍知，<a id="a-BI"></a>惟愿演说自身所证内觉知法，<a id="a-BJ"></a>以何等法名为法身？<a id="a-BK"></a>我及一切诸菩萨等，<a id="a-BL"></a>善知如来法身之相，<a id="a-BM"></a>自身及他俱入无疑。<a id="a-BN"></a>”</p>
  <p id="aBO">佛告大慧菩萨言：<a id="a-BP"></a>“善哉！<a id="a-BQ"></a>善哉！<a id="a-BR"></a>善哉！<a id="a-BS"></a>大慧，<a id="a-BT"></a>汝有所疑，<a id="a-BU"></a>随意所问，<a id="a-BV"></a>为汝分别。<a id="a-BW"></a>”</p>
  <p id="aBX">大慧白佛言：<a id="a-BY"></a>“善哉！<a id="a-BZ"></a>世尊，<a id="a-Ba"></a>唯然受教。<a id="a-Bb"></a>”即白佛言：<a id="a-Bc"></a>“世尊，<a id="a-Bd"></a>如来应正遍知法身者，<a id="a-Be"></a>为作法耶？<a id="a-Bf"></a>非作法耶？<a id="a-Bg"></a>为是因耶？<a id="a-Bh"></a>为是果耶？<a id="a-Bi"></a>为能见耶？<a id="a-Bj"></a>为所见耶？<a id="a-Bk"></a>为是说耶？<a id="a-Bl"></a>为可说耶？<a id="a-Bm"></a>为是智耶？<a id="a-Bn"></a>智所觉耶？<a id="a-Bo"></a>如是等辞句，<a id="a-Bp"></a>如来法身为异耶？<a id="a-Bq"></a>为不异耶？<a id="a-Br"></a>”</p>
  <p id="aBs">佛告大慧：<a id="a-Bt"></a>“如来应正遍知法身之相，<a id="a-Bu"></a>如是辞句等，<a id="a-Bv"></a>非作法非不作法，<a id="a-Bw"></a>非因非果。<a id="a-Bx"></a>何以故？<a id="a-By"></a>以二边有过故。<a id="a-Bz"></a>大慧，<a id="a-C0"></a>若言如来是作法者，<a id="a-C1"></a>是则无常；<a id="a-C2"></a>若无常者，<a id="a-C3"></a>一切作法应是如来，<a id="a-C4"></a>而佛如来应正遍知不许此法。<a id="a-C5"></a>大慧，<a id="a-C6"></a>若如来法身非作法者，<a id="a-C7"></a>则是无身，<a id="a-C8"></a>言有修行无量功德一切行者则是虚妄。<a id="a-C9"></a>大慧，<a id="a-CA"></a>若不作者，<a id="a-CB"></a>应同兔角、<a id="a-CC"></a>石女儿等；<a id="a-CD"></a>以无作因亦无身故。<a id="a-CE"></a>大慧，<a id="a-CF"></a>若法非因非果、<a id="a-CG"></a>非有非无，<a id="a-CH"></a>而彼法体离四种相。<a id="a-CI"></a>大慧，<a id="a-CJ"></a>彼四种法名世间言说。<a id="a-CK"></a>大慧，<a id="a-CL"></a>若法离于四种法者，<a id="a-CM"></a>彼法但有名字如石女儿。<a id="a-CN"></a>大慧，<a id="a-CO"></a>石女儿等唯是名字章句之法，<a id="a-CP"></a>说同四法；<a id="a-CQ"></a>若堕四法者，<a id="a-CR"></a>则智者不取。<a id="a-CS"></a>如是一切问如来句，<a id="a-CT"></a>智者应知。<a id="a-CU"></a>”</p>
  <p id="aCV">佛复告大慧：<a id="a-CW"></a>“我说一切诸法无我，<a id="a-CX"></a>汝当谛听无我之义。<a id="a-CY"></a>夫无我者，<a id="a-CZ"></a>内身无我，<a id="a-Ca"></a>是故无我。<a id="a-Cb"></a>大慧，<a id="a-Cc"></a>一切诸法自身为有，<a id="a-Cd"></a>他身为无，<a id="a-Ce"></a>如似牛马。<a id="a-Cf"></a>大慧，<a id="a-Cg"></a>譬如牛身非是马身，<a id="a-Ch"></a>马亦非牛，<a id="a-Ci"></a>是故不得言有言无；<a id="a-Cj"></a>而彼自体非是无耶！<a id="a-Ck"></a>大慧，<a id="a-Cl"></a>一切诸法亦复如是，<a id="a-Cm"></a>非无体相，<a id="a-Cn"></a>有自体相。<a id="a-Co"></a>愚痴凡夫不知诸法无我体相，<a id="a-Cp"></a>以分别心，<a id="a-Cq"></a>非不分别心。<a id="a-Cr"></a>大慧，<a id="a-Cs"></a>如是一切法空，<a id="a-Ct"></a>一切法不生，<a id="a-Cu"></a>一切法无体相亦尔。</p>
  <p id="aCv">“大慧，<a id="a-Cw"></a>如来法身亦复如是，<a id="a-Cx"></a>于五阴中非一非异。<a id="a-Cy"></a>大慧，<a id="a-Cz"></a>如来法身、<a id="a-D0"></a>五阴一者，<a id="a-D1"></a>则是无常；<a id="a-D2"></a>以五阴是所作法故。<a id="a-D3"></a>大慧，<a id="a-D4"></a>如来法身、<a id="a-D5"></a>五阴异者，<a id="a-D6"></a>则有二法，<a id="a-D7"></a>不同体相；<a id="a-D8"></a>如牛二角，<a id="a-D9"></a>相似不异，<a id="a-DA"></a>见有别体长短似异。<a id="a-DB"></a>大慧，<a id="a-DC"></a>若如是，<a id="a-DD"></a>一切诸法应无异相，<a id="a-DE"></a>而有异相，<a id="a-DF"></a>如牛左角异右角、<a id="a-DG"></a>右角异左角，<a id="a-DH"></a>如是长短相待各别；<a id="a-DI"></a>如色种种彼此差别。<a id="a-DJ"></a>大慧，<a id="a-DK"></a>如是如来法身之相，<a id="a-DL"></a>于五阴中不可说一，<a id="a-DM"></a>不可说异；<a id="a-DN"></a>于解脱中不可说一，<a id="a-DO"></a>不可说异；<a id="a-DP"></a>于涅槃中不可说一，<a id="a-DQ"></a>不可说异。<a id="a-DR"></a>如是依解脱故，<a id="a-DS"></a>说名如来法身之相。<a id="a-DT"></a>大慧，<a id="a-DU"></a>若如来法身异解脱者，<a id="a-DV"></a>则同色相，<a id="a-DW"></a>则是无常；<a id="a-DX"></a>若如来法身不异解脱者，<a id="a-DY"></a>则无能证所证差别。<a id="a-DZ"></a>大慧，<a id="a-Da"></a>而修行者则见能证及于所证，<a id="a-Db"></a>是故非一。<a id="a-Dc"></a>大慧，<a id="a-Dd"></a>如是知于可知境界非一非异。<a id="a-De"></a>大慧，<a id="a-Df"></a>若法非常非无常、<a id="a-Dg"></a>非因非果、<a id="a-Dh"></a>非有为非无为、<a id="a-Di"></a>非觉非不觉、<a id="a-Dj"></a>非能见非可见、<a id="a-Dk"></a>非离阴界入非即阴界入、<a id="a-Dl"></a>非名非境界、<a id="a-Dm"></a>非一非异、<a id="a-Dn"></a>非俱非不俱、<a id="a-Do"></a>非相续非不相续，<a id="a-Dp"></a>过一切诸法；<a id="a-Dq"></a>若过诸法，<a id="a-Dr"></a>但有其名；<a id="a-Ds"></a>若但有名，<a id="a-Dt"></a>彼法不生；<a id="a-Du"></a>以不生故，<a id="a-Dv"></a>彼法不灭；<a id="a-Dw"></a>以不灭故，<a id="a-Dx"></a>彼法则如虚空平等。<a id="a-Dy"></a>大慧，<a id="a-Dz"></a>虚空非因非果。<a id="a-E0"></a>若法非因非果者，<a id="a-E1"></a>彼法则为不可观察；<a id="a-E2"></a>不可观察者，<a id="a-E3"></a>彼法过诸一切戏论；<a id="a-E4"></a>若过一切诸戏论者，<a id="a-E5"></a>名如来法身。<a id="a-E6"></a>大慧，<a id="a-E7"></a>是名如来应正遍知法身之相，<a id="a-E8"></a>以过一切诸根境界故。<a id="a-E9"></a>”</p>
  <p id="aEA">尔时，<a id="a-EB"></a>世尊重说偈言：</p>
  <p id="aEC">“离诸法及根，<a id="a-ED"></a> 非果亦非因，</p>
  <p id="aEE">已离觉所觉，<a id="a-EF"></a> 离能见可见。</p>
  <p id="aEG">诸缘及五阴，<a id="a-EH"></a> 佛无有见法，</p>
  <p id="aEI">若无有见法，<a id="a-EJ"></a> 云何而分别？</p>
  <p id="aEK">非作非不作，<a id="a-EL"></a> 非因亦非果，</p>
  <p id="aEM">非阴非离阴，<a id="a-EN"></a> 亦不在余处。</p>
  <p id="aEO">何等心分别？<a id="a-EP"></a> 分别不能见，</p>
  <p id="aEQ">彼法非是无，<a id="a-ER"></a> 诸法法自尔。</p>
  <p id="aES">先有故言无，<a id="a-ET"></a> 先无故言有，</p>
  <p id="aEU">是故不说无，<a id="a-EV"></a> 亦不得说有。</p>
  <p id="aEW">迷于我无我，<a id="a-EX"></a> 但著于音声，</p>
  <p id="aEY">彼堕于二边，<a id="a-EZ"></a> 妄说坏世间。</p>
  <p id="aEa">离诸一切过，<a id="a-Eb"></a> 则能见我法，</p>
  <p id="aEc">是名为正见，<a id="a-Ed"></a> 不谤于诸佛。<a id="a-Ee"></a>”</p>
  <p id="aEf">尔时，<a id="a-Eg"></a>圣者大慧菩萨复白佛言：<a id="a-Eh"></a>“世尊，<a id="a-Ei"></a>惟愿世尊为我解说，<a id="a-Ej"></a>惟愿善逝为我解说，<a id="a-Ek"></a>如来处处说言诸法不生不灭。<a id="a-El"></a>世尊复言：<a id="a-Em"></a>‘不生不灭者，<a id="a-En"></a>名如来法身，<a id="a-Eo"></a>故言不生不灭。<a id="a-Ep"></a>’世尊，<a id="a-Eq"></a>如来言不生不灭者，<a id="a-Er"></a>为是无法故名不生不灭，<a id="a-Es"></a>为是如来异名不生不灭？<a id="a-Et"></a>而佛如来常说：<a id="a-Eu"></a>‘诸法不生不灭，<a id="a-Ev"></a>以离建立有无法故。<a id="a-Ew"></a>’世尊，<a id="a-Ex"></a>若一切法不生者，<a id="a-Ey"></a>此不得言一切法。<a id="a-Ez"></a>以一切法不生故，<a id="a-F0"></a>若依余法有此名者，<a id="a-F1"></a>世尊应为我说。<a id="a-F2"></a>”</p>
  <p id="aF3">佛告大慧菩萨言：<a id="a-F4"></a>“善哉！<a id="a-F5"></a>善哉！<a id="a-F6"></a>善哉！<a id="a-F7"></a>大慧，<a id="a-F8"></a>谛听！<a id="a-F9"></a>谛听！<a id="a-FA"></a>当为汝说。<a id="a-FB"></a>”</p>
  <p id="aFC">大慧菩萨白佛言：<a id="a-FD"></a>“善哉！<a id="a-FE"></a>世尊，<a id="a-FF"></a>唯然受教。<a id="a-FG"></a>”</p>
  <p id="aFH">佛告大慧：<a id="a-FI"></a>“如来法身非是无物，<a id="a-FJ"></a>亦非一切法不生不灭，<a id="a-FK"></a>亦不得言依因缘有，<a id="a-FL"></a>亦非虚妄说不生不灭。</p>
  <p id="aFM">“大慧，<a id="a-FN"></a>我常说言不生不灭者，<a id="a-FO"></a>名意生身。<a id="a-FP"></a>如来法身，<a id="a-FQ"></a>非诸外道、<a id="a-FR"></a>声闻、<a id="a-FS"></a>辟支佛境界故，<a id="a-FT"></a>住七地菩萨亦非境界。<a id="a-FU"></a>大慧，<a id="a-FV"></a>我言不生不灭者，<a id="a-FW"></a>即如来异名。</p>
  <p id="aFX">“大慧，<a id="a-FY"></a>譬如释提桓因、<a id="a-FZ"></a>帝释王，<a id="a-Fa"></a>不兰、<a id="a-Fb"></a>陀罗，<a id="a-Fc"></a>手、<a id="a-Fd"></a>爪，<a id="a-Fe"></a>身、<a id="a-Ff"></a>体，<a id="a-Fg"></a>地、<a id="a-Fh"></a>浮弥，<a id="a-Fi"></a>虚空、<a id="a-Fj"></a>无碍，<a id="a-Fk"></a>如是等种种名号，<a id="a-Fl"></a>名异义一；<a id="a-Fm"></a>不依多名，<a id="a-Fn"></a>言有多体帝释等耶！<a id="a-Fo"></a>大慧，<a id="a-Fp"></a>我亦如是，<a id="a-Fq"></a>于娑婆世界中三阿僧祇百千名号；<a id="a-Fr"></a>凡夫虽说，<a id="a-Fs"></a>而不知是如来异名。<a id="a-Ft"></a>大慧，<a id="a-Fu"></a>或有众生知如来者，<a id="a-Fv"></a>有知自在者，<a id="a-Fw"></a>有知一切智者，<a id="a-Fx"></a>有知救世间者，<a id="a-Fy"></a>有知为导者，<a id="a-Fz"></a>有知为将者，<a id="a-G0"></a>有知为胜者，<a id="a-G1"></a>有知为妙者，<a id="a-G2"></a>有知世尊者，<a id="a-G3"></a>有知佛者，<a id="a-G4"></a>有知牛王者，<a id="a-G5"></a>有知师子者，<a id="a-G6"></a>有知仙人者，<a id="a-G7"></a>有知梵者，<a id="a-G8"></a>有知那罗延者，<a id="a-G9"></a>有知胜者，<a id="a-GA"></a>有知迦毗罗者，<a id="a-GB"></a>有知究竟者，<a id="a-GC"></a>有知阿利吒尼弥者，<a id="a-GD"></a>有知月者，<a id="a-GE"></a>有知日者，<a id="a-GF"></a>有知婆楼那者，<a id="a-GG"></a>有知毗耶娑者，<a id="a-GH"></a>有知帝释者，<a id="a-GI"></a>有知力者，<a id="a-GJ"></a>有知海者，<a id="a-GK"></a>有知不生者，<a id="a-GL"></a>有知不灭者，<a id="a-GM"></a>有知空者，<a id="a-GN"></a>有知真如者，<a id="a-GO"></a>有知实际者，<a id="a-GP"></a>有知涅槃者，<a id="a-GQ"></a>有知法界者，<a id="a-GR"></a>有知法性者，<a id="a-GS"></a>有知常者，<a id="a-GT"></a>有知平等者，<a id="a-GU"></a>有知不二者，<a id="a-GV"></a>有知无相者，<a id="a-GW"></a>有知缘者，<a id="a-GX"></a>有知佛体者，<a id="a-GY"></a>有知因者，<a id="a-GZ"></a>有知解脱者，<a id="a-Ga"></a>有知道者，<a id="a-Gb"></a>有知实谛者，<a id="a-Gc"></a>有知一切智者，<a id="a-Gd"></a>有知意生身者。</p>
  <p id="aGe">“大慧，<a id="a-Gf"></a>如是等种种名号，<a id="a-Gg"></a>如来应正遍知于娑婆世界及余世界中，<a id="a-Gh"></a>三阿僧祇百千名号不增不减众生皆知；<a id="a-Gi"></a>如水中月，<a id="a-Gj"></a>不入不出。<a id="a-Gk"></a>而诸凡夫不觉不知，<a id="a-Gl"></a>以堕二边相续法中。<a id="a-Gm"></a>然悉恭敬供养于我，<a id="a-Gn"></a>而不善解名字句义，<a id="a-Go"></a>取差别相不能自知，<a id="a-Gp"></a>执著名字故，<a id="a-Gq"></a>虚妄分别不生不灭名为无法；<a id="a-Gr"></a>而不知是如来名号差别之相，<a id="a-Gs"></a>如因陀罗、<a id="a-Gt"></a>帝释王，<a id="a-Gu"></a>不兰、<a id="a-Gv"></a>陀罗等；<a id="a-Gw"></a>以不能决定名与真实，<a id="a-Gx"></a>随顺名字音声取法亦复如是。<a id="a-Gy"></a>大慧，<a id="a-Gz"></a>于未来世愚痴凡夫说如是言：<a id="a-H0"></a>‘如名，<a id="a-H1"></a>义亦如是。<a id="a-H2"></a>’而不能知异名有义。<a id="a-H3"></a>何以故？<a id="a-H4"></a>以义无体相故。<a id="a-H5"></a>复作是言：<a id="a-H6"></a>‘不异名字音声有义，<a id="a-H7"></a>名字音声即是义。<a id="a-H8"></a>’何以故？<a id="a-H9"></a>不知名字体相故。<a id="a-HA"></a>大慧，<a id="a-HB"></a>彼愚痴人不知音声即生即灭、<a id="a-HC"></a>义不生灭故。<a id="a-HD"></a>大慧，<a id="a-HE"></a>音声之性堕于名字，<a id="a-HF"></a>而义不同堕于名字，<a id="a-HG"></a>以离有无故，<a id="a-HH"></a>无生无体故。</p>
  <p id="aHI">“大慧，<a id="a-HJ"></a>如来说法依自声说，<a id="a-HK"></a>不见诸字是有无故，<a id="a-HL"></a>不著名字。<a id="a-HM"></a>大慧，<a id="a-HN"></a>若人执著名字说者，<a id="a-HO"></a>彼人不名善说法者。<a id="a-HP"></a>何以故？<a id="a-HQ"></a>法无名字故。<a id="a-HR"></a>大慧，<a id="a-HS"></a>是故我经中说：<a id="a-HT"></a>‘诸佛如来乃至不说一字，<a id="a-HU"></a>不示一名。<a id="a-HV"></a>’何以故？<a id="a-HW"></a>诸法无字，<a id="a-HX"></a>依义无说，<a id="a-HY"></a>依分别说故。<a id="a-HZ"></a>大慧，<a id="a-Ha"></a>若不说法者，<a id="a-Hb"></a>诸佛如来法轮断灭；<a id="a-Hc"></a>法轮灭者，<a id="a-Hd"></a>亦无声闻、<a id="a-He"></a>缘觉、<a id="a-Hf"></a>菩萨；<a id="a-Hg"></a>无声闻、<a id="a-Hh"></a>缘觉、<a id="a-Hi"></a>菩萨者，<a id="a-Hj"></a>为何等人、<a id="a-Hk"></a>何等法、<a id="a-Hl"></a>何事说？<a id="a-Hm"></a>大慧，<a id="a-Hn"></a>是故，<a id="a-Ho"></a>菩萨摩诃萨，<a id="a-Hp"></a>不应著于言说名字。<a id="a-Hq"></a>大慧，<a id="a-Hr"></a>名字章句非定法故，<a id="a-Hs"></a>依众生心说。<a id="a-Ht"></a>诸佛如来随众生信而说诸法，<a id="a-Hu"></a>为令远离心意意识故；<a id="a-Hv"></a>不说自身内证圣智建立诸法，<a id="a-Hw"></a>如实能知一切诸法寂静相故，<a id="a-Hx"></a>但见自心觉所知法，<a id="a-Hy"></a>离二种心分别之相，<a id="a-Hz"></a>不如是说。</p>
  <p id="aI0">“大慧，<a id="a-I1"></a>菩萨摩诃萨，<a id="a-I2"></a>依义不依语。<a id="a-I3"></a>若善男子、<a id="a-I4"></a>善女人，<a id="a-I5"></a>随文字说者，<a id="a-I6"></a>堕在邪见，<a id="a-I7"></a>自身失坏第一义谛，<a id="a-I8"></a>亦坏他人令不觉知。<a id="a-I9"></a>大慧，<a id="a-IA"></a>诸外道等各依自论异见言说。<a id="a-IB"></a>大慧，<a id="a-IC"></a>汝应善知一切地相，<a id="a-ID"></a>善知乐说辩才文辞章句，<a id="a-IE"></a>善知一切诸地相已，<a id="a-IF"></a>进取名句乐说辩才，<a id="a-IG"></a>善知诸法义相应相；<a id="a-IH"></a>尔时自身于无相法乐而受乐受，<a id="a-II"></a>住大乘中令众生知。</p>
  <p id="aIJ">“大慧，<a id="a-IK"></a>取大乘者，<a id="a-IL"></a>即是摄受诸佛、<a id="a-IM"></a>声闻、<a id="a-IN"></a>缘觉、<a id="a-IO"></a>菩萨；<a id="a-IP"></a>摄受诸佛、<a id="a-IQ"></a>声闻、<a id="a-IR"></a>缘觉及菩萨者，<a id="a-IS"></a>即是摄受一切众生；<a id="a-IT"></a>摄受一切诸众生者，<a id="a-IU"></a>即是摄受胜妙法藏；<a id="a-IV"></a>摄受法藏者，<a id="a-IW"></a>即不断佛种；<a id="a-IX"></a>不断佛种者，<a id="a-IY"></a>不断一切胜妙生处。<a id="a-IZ"></a>以彼胜处诸菩萨等愿生彼故，<a id="a-Ia"></a>置诸众生大乘法中，<a id="a-Ib"></a>十自在力，<a id="a-Ic"></a>随诸众生形色诸使，<a id="a-Id"></a>而能随现说如实法。<a id="a-Ie"></a>大慧，<a id="a-If"></a>何者如实法？<a id="a-Ig"></a>如实法者，<a id="a-Ih"></a>不异不差，<a id="a-Ii"></a>不取不舍，<a id="a-Ij"></a>离诸戏论，<a id="a-Ik"></a>名如实法。</p>
  <p id="aIl">“大慧，<a id="a-Im"></a>善男子、<a id="a-In"></a>善女人，<a id="a-Io"></a>不得执著文字音声，<a id="a-Ip"></a>以一切法无文字故。<a id="a-Iq"></a>大慧，<a id="a-Ir"></a>譬如有人为示人物，<a id="a-Is"></a>以指指示，<a id="a-It"></a>而彼愚人即执著指，<a id="a-Iu"></a>不取因指所示之物。<a id="a-Iv"></a>大慧，<a id="a-Iw"></a>愚痴凡夫亦复如是，<a id="a-Ix"></a>闻声执著名字指故，<a id="a-Iy"></a>乃至没命，<a id="a-Iz"></a>终不能舍文字之指取第一义。<a id="a-J0"></a>大慧，<a id="a-J1"></a>譬如谷粟，<a id="a-J2"></a>名凡夫食，<a id="a-J3"></a>不舂不吹不可得食；<a id="a-J4"></a>若其有人未作食者，<a id="a-J5"></a>名为颠狂，<a id="a-J6"></a>要须次第乃至吹熟方得成食。<a id="a-J7"></a>大慧，<a id="a-J8"></a>不生不灭亦复如是，<a id="a-J9"></a>不修巧智方便行者，<a id="a-JA"></a>不得具足庄严法身。<a id="a-JB"></a>大慧，<a id="a-JC"></a>执著名字言得义者，<a id="a-JD"></a>如彼痴人不知舂吹，<a id="a-JE"></a>啖文字谷不得义食，<a id="a-JF"></a>以是义故当学于义，<a id="a-JG"></a>莫著文字。</p>
  <p id="aJH">“大慧，<a id="a-JI"></a>所言义者，<a id="a-JJ"></a>名为涅槃；<a id="a-JK"></a>言名字者，<a id="a-JL"></a>分别相缚，<a id="a-JM"></a>生世间解。<a id="a-JN"></a>大慧，<a id="a-JO"></a>义者，<a id="a-JP"></a>从于多闻人得。<a id="a-JQ"></a>大慧，<a id="a-JR"></a>言多闻者，<a id="a-JS"></a>谓义巧方便，<a id="a-JT"></a>非声巧方便。<a id="a-JU"></a>大慧，<a id="a-JV"></a>义方便者，<a id="a-JW"></a>离于一切外道邪说亦不和杂。<a id="a-JX"></a>如是说者，<a id="a-JY"></a>自身不堕外道邪法，<a id="a-JZ"></a>亦不令他堕外道法。<a id="a-Ja"></a>大慧，<a id="a-Jb"></a>是名多闻，<a id="a-Jc"></a>有义方便。<a id="a-Jd"></a>大慧，<a id="a-Je"></a>欲得义者，<a id="a-Jf"></a>应当亲近多闻智者，<a id="a-Jg"></a>供养恭敬；<a id="a-Jh"></a>著名字者，<a id="a-Ji"></a>应当远离，<a id="a-Jj"></a>不应亲近。<a id="a-Jk"></a>”</p>
  <p id="aJl">尔时，<a id="a-Jm"></a>大慧菩萨承诸佛力白佛言：<a id="a-Jn"></a>“世尊，<a id="a-Jo"></a>如来世尊说一切法不生不灭，<a id="a-Jp"></a>非为奇特。<a id="a-Jq"></a>何以故？<a id="a-Jr"></a>一切外道亦说诸因不生不灭；<a id="a-Js"></a>如来亦说虚空、<a id="a-Jt"></a>非数缘灭及涅槃界不生不灭。<a id="a-Ju"></a>世尊，<a id="a-Jv"></a>诸外道亦说依诸因缘生诸众生，<a id="a-Jw"></a>如来亦说无明、<a id="a-Jx"></a>爱、<a id="a-Jy"></a>业分别因缘生诸世间。<a id="a-Jz"></a>若尔，<a id="a-K0"></a>如来亦说因缘，<a id="a-K1"></a>名字相异，<a id="a-K2"></a>依外因缘能生诸法，<a id="a-K3"></a>外道亦说依外因缘而生诸法，<a id="a-K4"></a>是故如来与外道说无有差别。<a id="a-K5"></a>世尊，<a id="a-K6"></a>外道因微尘、<a id="a-K7"></a>胜、<a id="a-K8"></a>自在天、<a id="a-K9"></a>梵天等，<a id="a-KA"></a>共外九种因缘，<a id="a-KB"></a>说言诸法不生不灭；<a id="a-KC"></a>如来亦说，<a id="a-KD"></a>一切诸法不生不灭，<a id="a-KE"></a>有无不可得。<a id="a-KF"></a>以诸四大不灭，<a id="a-KG"></a>自相不生不灭，<a id="a-KH"></a>随佛如来种种异说，<a id="a-KI"></a>而不离于外道所说；<a id="a-KJ"></a>而诸外道亦说诸大不离大体。<a id="a-KK"></a>世尊，<a id="a-KL"></a>诸外道分别诸大，<a id="a-KM"></a>如来亦尔分别诸大。</p>
  <p id="aKN">“世尊，<a id="a-KO"></a>以是义故，<a id="a-KP"></a>如来所说不异外道。<a id="a-KQ"></a>若不同者，<a id="a-KR"></a>如来应说所有异相；<a id="a-KS"></a>若有异相，<a id="a-KT"></a>当知不同外道所说。<a id="a-KU"></a>世尊，<a id="a-KV"></a>若佛如来于自法中不说胜相者，<a id="a-KW"></a>诸外道中亦应有佛，<a id="a-KX"></a>以说诸法不生不灭。<a id="a-KY"></a>如来常说一世界中而有多佛俱出世者，<a id="a-KZ"></a>无有是处。<a id="a-Ka"></a>如向所说，<a id="a-Kb"></a>一世界中应有多佛。<a id="a-Kc"></a>何以故？<a id="a-Kd"></a>所说有无因无差故。<a id="a-Ke"></a>如佛所说，<a id="a-Kf"></a>言无虚谬，<a id="a-Kg"></a>云何世尊于自法中不说胜相？<a id="a-Kh"></a>”</p>
  <p id="aKi">佛告大慧言：<a id="a-Kj"></a>“大慧，<a id="a-Kk"></a>我所说法不生不灭者，<a id="a-Kl"></a>不同外道不生不灭，<a id="a-Km"></a>亦不同彼不生无常法。<a id="a-Kn"></a>何以故？<a id="a-Ko"></a>大慧，<a id="a-Kp"></a>诸外道说有实有体性不生不变相，<a id="a-Kq"></a>我不如是堕于有无朋党聚中。<a id="a-Kr"></a>大慧，<a id="a-Ks"></a>我说离有无法，<a id="a-Kt"></a>离生住灭相，<a id="a-Ku"></a>非有非无。<a id="a-Kv"></a>见诸一切种种色像如幻如梦，<a id="a-Kw"></a>是故不得言其有无。<a id="a-Kx"></a>大慧，<a id="a-Ky"></a>云何不得言其是无？<a id="a-Kz"></a>谓色体相有见不见、<a id="a-L0"></a>取不取故。<a id="a-L1"></a>大慧，<a id="a-L2"></a>是故我说一切诸法非有非无。<a id="a-L3"></a>大慧，<a id="a-L4"></a>以不觉知唯是自心分别生见，<a id="a-L5"></a>一切世间诸法本来不生不灭，<a id="a-L6"></a>而诸凡夫生于分别，<a id="a-L7"></a>非圣人耶！</p>
  <p id="aL8">“大慧，<a id="a-L9"></a>迷心分别不实义者，<a id="a-LA"></a>譬如凡夫见乾闼婆城，<a id="a-LB"></a>幻师所作种种幻人、<a id="a-LC"></a>种种象马，<a id="a-LD"></a>见其入出虚妄分别，<a id="a-LE"></a>作如是言：<a id="a-LF"></a>‘此如是如是入，<a id="a-LG"></a>如是如是出。<a id="a-LH"></a>’大慧，<a id="a-LI"></a>而彼实处无人出入，<a id="a-LJ"></a>唯自心见迷惑分别，<a id="a-LK"></a>生不生法亦复如是。<a id="a-LL"></a>大慧，<a id="a-LM"></a>而彼实处，<a id="a-LN"></a>无此有为、<a id="a-LO"></a>无为诸法；<a id="a-LP"></a>如彼幻师所作幻事，<a id="a-LQ"></a>而彼幻师不生不灭。<a id="a-LR"></a>大慧，<a id="a-LS"></a>诸法有无亦无所为，<a id="a-LT"></a>以离生灭故；<a id="a-LU"></a>唯诸凡夫堕颠倒心分别生灭，<a id="a-LV"></a>非谓圣人。<a id="a-LW"></a>大慧，<a id="a-LX"></a>颠倒者，<a id="a-LY"></a>如心分别：<a id="a-LZ"></a>‘此法如是如是，<a id="a-La"></a>而彼法不如是如是，<a id="a-Lb"></a>亦非颠倒。<a id="a-Lc"></a>’分别颠倒者，<a id="a-Ld"></a>执著诸法是有是无，<a id="a-Le"></a>非见寂静故；<a id="a-Lf"></a>不见寂静者，<a id="a-Lg"></a>不能远离虚妄分别。<a id="a-Lh"></a>是故，<a id="a-Li"></a>大慧，<a id="a-Lj"></a>见寂静者，<a id="a-Lk"></a>名为胜相；<a id="a-Ll"></a>非见诸相，<a id="a-Lm"></a>名为胜相，<a id="a-Ln"></a>以不能断生因相故。</p>
  <p id="aLo">“大慧，<a id="a-Lp"></a>言无相者，<a id="a-Lq"></a>远离一切诸分别心无生；<a id="a-Lr"></a>无相者，<a id="a-Ls"></a>是我所说，<a id="a-Lt"></a>名为涅槃。<a id="a-Lu"></a>大慧，<a id="a-Lv"></a>言涅槃者，<a id="a-Lw"></a>谓见诸法如实住处，<a id="a-Lx"></a>远离分别心心数法，<a id="a-Ly"></a>依于次第如实修行，<a id="a-Lz"></a>于自内身圣智所证，<a id="a-M0"></a>我说如是名为涅槃。<a id="a-M1"></a>”</p>
  <p id="aM2">尔时，<a id="a-M3"></a>世尊重说偈言：</p>
  <p id="aM4">“为遮生诸法，<a id="a-M5"></a> 建立无生法，</p>
  <p id="aM6">我说法无因，<a id="a-M7"></a> 凡夫不能知。</p>
  <p id="aM8">我说法无因，<a id="a-M9"></a> 而凡夫不知，</p>
  <p id="aMA">一切法不生，<a id="a-MB"></a> 亦不得言无。</p>
  <p id="aMC">乾闼婆幻梦，<a id="a-MD"></a> 诸法无因有，</p>
  <p id="aME">诸法空无相，<a id="a-MF"></a> 云何为我说？</p>
  <p id="aMG">离诸和合缘，<a id="a-MH"></a> 智慧不能见，</p>
  <p id="aMI">以空本不生，<a id="a-MJ"></a> 是故说无体。</p>
  <p id="aMK">一一缘和合，<a id="a-ML"></a> 见物不可得，</p>
  <p id="aMM">非外道所见，<a id="a-MN"></a> 和合不可得。</p>
  <p id="aMO">梦幻及毛轮，<a id="a-MP"></a> 乾闼婆阳焰，</p>
  <p id="aMQ">无因而妄见，<a id="a-MR"></a> 世间事亦尔。</p>
  <p id="aMS">降伏无因论，<a id="a-MT"></a> 能成无生义，</p>
  <p id="aMU">能成无生者，<a id="a-MV"></a> 我法不灭坏。</p>
  <p id="aMW">说无因诸论，<a id="a-MX"></a> 外道生惊怖。<a id="a-MY"></a>”</p>
  <p id="aMZ">“云何何等人？<a id="a-Ma"></a> 何因于何处？</p>
  <p id="aMb">生诸法无因，<a id="a-Mc"></a> 非因非无因，</p>
  <p id="aMd">智者若能见，<a id="a-Me"></a> 能离生灭见。</p>
  <p id="aMf">无法生不生，<a id="a-Mg"></a> 为无因缘相，</p>
  <p id="aMh">若为法名字，<a id="a-Mi"></a> 无义为我说。<a id="a-Mj"></a>”</p>
  <p id="aMk">“非法有无生，<a id="a-Ml"></a> 亦非待因缘，</p>
  <p id="aMm">非前法有名，<a id="a-Mn"></a> 亦名不空说。</p>
  <p id="aMo">声闻辟支佛，<a id="a-Mp"></a> 外道非境界，</p>
  <p id="aMq">住在于七地，<a id="a-Mr"></a> 彼处无生相。</p>
  <p id="aMs">离诸因缘法，<a id="a-Mt"></a> 为遮诸因缘，</p>
  <p id="aMu">说建立唯心，<a id="a-Mv"></a> 我说名无生。</p>
  <p id="aMw">诸法无因缘，<a id="a-Mx"></a> 离分别分别，</p>
  <p id="aMy">离有无朋党，<a id="a-Mz"></a> 我说名无生。</p>
  <p id="aN0">心离于见法，<a id="a-N1"></a> 及离二法体，</p>
  <p id="aN2">转身依正相，<a id="a-N3"></a> 我说名无生。</p>
  <p id="aN4">外非实无实，<a id="a-N5"></a> 亦非心所取，</p>
  <p id="aN6">幻梦及毛轮，<a id="a-N7"></a> 乾闼婆阳焰，</p>
  <p id="aN8">远离于诸见，<a id="a-N9"></a> 是名无生相。</p>
  <p id="aNA">如是空等法，<a id="a-NB"></a> 诸文句应知，</p>
  <p id="aNC">非生及空空，<a id="a-ND"></a> 而无于生空。</p>
  <p id="aNE">诸因缘和合，<a id="a-NF"></a> 有生及有灭，</p>
  <p id="aNG">离于诸因缘，<a id="a-NH"></a> 不生亦不灭。</p>
  <p id="aNI">离因缘无法，<a id="a-NJ"></a> 离和合无得；</p>
  <p id="aNK">外道妄分别，<a id="a-NL"></a> 而见有一异。</p>
  <p id="aNM">有无不生法，<a id="a-NN"></a> 有无不可得，</p>
  <p id="aNO">唯和合诸法，<a id="a-NP"></a> 而见有生灭。</p>
  <p id="aNQ">但有于名字，<a id="a-NR"></a> 展转为钩锁，</p>
  <p id="aNS">离彼因缘锁，<a id="a-NT"></a> 生法不可得。</p>
  <p id="aNU">生法不见生，<a id="a-NV"></a> 离诸外道过，</p>
  <p id="aNW">我说缘钩锁，<a id="a-NX"></a> 诸凡夫不知。</p>
  <p id="aNY">若离缘钩锁，<a id="a-NZ"></a> 更无有别法，</p>
  <p id="aNa">是则无因缘，<a id="a-Nb"></a> 破坏缘锁义。</p>
  <p id="aNc">如灯显众像，<a id="a-Nd"></a> 钩锁生亦然，</p>
  <p id="aNe">是则离钩锁，<a id="a-Nf"></a> 别更有法生。</p>
  <p id="aNg">生法本无体，<a id="a-Nh"></a> 自性如虚空，</p>
  <p id="aNi">离钩锁求法，<a id="a-Nj"></a> 愚人无所知。</p>
  <p id="aNk">复有余无生，<a id="a-Nl"></a> 圣人所得法，</p>
  <p id="aNm">彼生无生者，<a id="a-Nn"></a> 是则无生忍。</p>
  <p id="aNo">若见诸世间，<a id="a-Np"></a> 则是见钩锁，</p>
  <p id="aNq">一切皆钩锁，<a id="a-Nr"></a> 是则心得定。</p>
  <p id="aNs">无明爱业等，<a id="a-Nt"></a> 是则内钩锁，</p>
  <p id="aNu">攒轴泥团轮，<a id="a-Nv"></a> 种子大钩锁。</p>
  <p id="aNw">若更有他法，<a id="a-Nx"></a> 而从因缘生，</p>
  <p id="aNy">离于钩锁义，<a id="a-Nz"></a> 彼不住圣教。</p>
  <p id="aO0">若生法是无，<a id="a-O1"></a> 彼为谁钩锁？</p>
  <p id="aO2">展转相生故，<a id="a-O3"></a> 是名因缘义。</p>
  <p id="aO4">坚湿热动法，<a id="a-O5"></a> 凡夫生分别，</p>
  <p id="aO6">离锁更无法，<a id="a-O7"></a> 是故说无体。</p>
  <p id="aO8">如医疗众病，<a id="a-O9"></a> 依病出对治，</p>
  <p id="aOA">而论无差别，<a id="a-OB"></a> 病殊故方异。</p>
  <p id="aOC">我念诸众生，<a id="a-OD"></a> 为烦恼过染，</p>
  <p id="aOE">知根力差别，<a id="a-OF"></a> 随堪受为说。</p>
  <p id="aOG">我法无差别，<a id="a-OH"></a> 随根病异说，</p>
  <p id="aOI">我唯一乘法，<a id="a-OJ"></a> 八圣道清净。<a id="a-OK"></a>”</p>
 </body>
</html>