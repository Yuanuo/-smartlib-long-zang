<!doctype html>
<html id="z3IBTkyOd" data-ver="1659">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">入楞伽经卷第三</h1>
  <h2 id="a2">集一切佛法品第三之二</h2>
  <p id="a3">“复次，<a id="a-4"></a>大慧，<a id="a-5"></a>菩萨摩诃萨当善知三法自体相。<a id="a-6"></a>大慧，<a id="a-7"></a>何等三法自体相？<a id="a-8"></a>一者、<a id="a-9"></a>虚妄分别名字相，<a id="a-A"></a>二者、<a id="a-B"></a>因缘法体自相相，<a id="a-C"></a>三者、<a id="a-D"></a>第一义谛法体相。</p>
  <p id="aE">“大慧，<a id="a-F"></a>何者虚妄分别名字相？<a id="a-G"></a>谓从名字虚妄分别一切法相，<a id="a-H"></a>是名虚妄分别名字之相。</p>
  <p id="aI">“大慧，<a id="a-J"></a>何者因缘法体自相相？<a id="a-K"></a>大慧，<a id="a-L"></a>因缘法体自相相者，<a id="a-M"></a>从境界事生故。<a id="a-N"></a>大慧，<a id="a-O"></a>因缘法体境界事相，<a id="a-P"></a>诸佛如来应正遍知，<a id="a-Q"></a>说虚妄分别差别有二种。<a id="a-R"></a>何等二种？<a id="a-S"></a>一者、<a id="a-T"></a>妄执名字戏论分别，<a id="a-U"></a>二者、<a id="a-V"></a>妄执名字相分别境界相事相。<a id="a-W"></a>大慧，<a id="a-X"></a>何者妄执名字相境界相事相？<a id="a-Y"></a>谓即彼内外法自相同相。<a id="a-Z"></a>大慧，<a id="a-a"></a>是名因缘法体二种自相相，<a id="a-b"></a>以依彼法观彼法生故。<a id="a-c"></a>大慧，<a id="a-d"></a>是名因缘法体自相相。</p>
  <p id="ae">“大慧，<a id="a-f"></a>何者第一义谛法体相？<a id="a-g"></a>谓诸佛如来，<a id="a-h"></a>离名字相、<a id="a-i"></a>境界相、<a id="a-j"></a>事相相，<a id="a-k"></a>圣智修行境界行处。<a id="a-l"></a>大慧，<a id="a-m"></a>是名第一义谛相，<a id="a-n"></a>诸佛如来藏心。</p>
  <p id="ao">尔时，<a id="a-p"></a>世尊重说偈言：</p>
  <p id="aq">“名相分别事，<a id="a-r"></a> 及法有二相，</p>
  <p id="as">真如正妙智，<a id="a-t"></a> 是第一义相。</p>
  <p id="au">“大慧，<a id="a-v"></a>是名观察五法、<a id="a-w"></a>自相法门，<a id="a-x"></a>诸佛菩萨修行内证境界之相。<a id="a-y"></a>汝及诸菩萨，<a id="a-z"></a>应如是学。</p>
  <p id="a10">“复次，<a id="a-11"></a>大慧，<a id="a-12"></a>菩萨摩诃萨应当善观二无我相。<a id="a-13"></a>大慧，<a id="a-14"></a>何等二种？<a id="a-15"></a>一者、<a id="a-16"></a>人无我智，<a id="a-17"></a>二者、<a id="a-18"></a>法无我智。</p>
  <p id="a19">“云何人无我智？<a id="a-1A"></a>谓离我、<a id="a-1B"></a>我所。<a id="a-1C"></a>阴界入聚故，<a id="a-1D"></a>无智、<a id="a-1E"></a>业、<a id="a-1F"></a>爱生故，<a id="a-1G"></a>依眼色等虚妄执著故。<a id="a-1H"></a>自心现见一切诸根器身屋宅故，<a id="a-1I"></a>自心分别分别故，<a id="a-1J"></a>分别分别识故；<a id="a-1K"></a>如河流、<a id="a-1L"></a>种子、<a id="a-1M"></a>灯焰、<a id="a-1N"></a>风云，<a id="a-1O"></a>念念展转前后差别；<a id="a-1P"></a>轻躁动转如猿猴，<a id="a-1Q"></a>蝇等爱乐不净境界处故；<a id="a-1R"></a>无厌足如火故；<a id="a-1S"></a>因无始来戏论境界熏习故，<a id="a-1T"></a>犹如辘轳、<a id="a-1U"></a>车轮、<a id="a-1V"></a>机关；<a id="a-1W"></a>于三界中生种种色、<a id="a-1X"></a>种种身，<a id="a-1Y"></a>如幻起尸。<a id="a-1Z"></a>大慧，<a id="a-1a"></a>如是观诸法相巧方便智，<a id="a-1b"></a>是名善知人无我智境界之相。</p>
  <p id="a1c">“大慧，<a id="a-1d"></a>何者法无我智？<a id="a-1e"></a>谓如实分别阴界入相。<a id="a-1f"></a>大慧，<a id="a-1g"></a>菩萨观察阴界入等无我、<a id="a-1h"></a>我所，<a id="a-1i"></a>阴界入聚，<a id="a-1j"></a>因业爱绳迭共相缚，<a id="a-1k"></a>因缘生故，<a id="a-1l"></a>无我、<a id="a-1m"></a>无作者。<a id="a-1n"></a>大慧，<a id="a-1o"></a>阴界入等离同相异相故，<a id="a-1p"></a>依不实相分别得名。<a id="a-1q"></a>愚痴凡夫妄相分别以为有故，<a id="a-1r"></a>非证实者见以为有。<a id="a-1s"></a>大慧，<a id="a-1t"></a>菩萨如是观察心意意识、<a id="a-1u"></a>五法、<a id="a-1v"></a>体相，<a id="a-1w"></a>一切离故，<a id="a-1x"></a>诸因缘无，<a id="a-1y"></a>是名善知诸法无我智境界相。<a id="a-1z"></a>大慧，<a id="a-20"></a>菩萨善知诸法无我已，<a id="a-21"></a>观察真如修寂静行，<a id="a-22"></a>不久当得初欢喜地；<a id="a-23"></a>善能观察欢喜地已，<a id="a-24"></a>如是诸地次第转明，<a id="a-25"></a>乃至得证法云之地。<a id="a-26"></a>菩萨住彼法云地已，<a id="a-27"></a>无量诸宝间错庄严，<a id="a-28"></a>大莲华王座大宝宫殿，<a id="a-29"></a>如实业幻境界所生而坐其上；<a id="a-2A"></a>一切同行诸佛子等恭敬围绕，<a id="a-2B"></a>十方诸佛申手灌顶授于佛位，<a id="a-2C"></a>如转轮王灌太子顶，<a id="a-2D"></a>过佛子地；<a id="a-2E"></a>过佛子地已，<a id="a-2F"></a>观诸佛法如实修行，<a id="a-2G"></a>于诸法中而得自在；<a id="a-2H"></a>得自在已，<a id="a-2I"></a>名得如来无上法身，<a id="a-2J"></a>以见法无我故。<a id="a-2K"></a>大慧，<a id="a-2L"></a>是名如实法无我相。<a id="a-2M"></a>大慧，<a id="a-2N"></a>汝及诸菩萨应如是学。<a id="a-2O"></a>”</p>
  <p id="a2P">尔时，<a id="a-2Q"></a>圣者大慧菩萨复白佛言：<a id="a-2R"></a>“世尊，<a id="a-2S"></a>世尊有无谤相愿为我说。<a id="a-2T"></a>世尊，<a id="a-2U"></a>我及诸菩萨摩诃萨若闻，<a id="a-2V"></a>得离有无邪见，<a id="a-2W"></a>速得阿耨多罗三藐三菩提；<a id="a-2X"></a>得阿耨多罗三藐三菩提已，<a id="a-2Y"></a>远离断常邪见建立，<a id="a-2Z"></a>便能建立诸佛正法。<a id="a-2a"></a>”</p>
  <p id="a2b">尔时，<a id="a-2c"></a>世尊复受圣者大慧菩萨摩诃萨请已，<a id="a-2d"></a>而说偈言：</p>
  <p id="a2e">“心中无断常，<a id="a-2f"></a> 身资生住处；</p>
  <p id="a2g">唯心愚无智，<a id="a-2h"></a> 无物而见有。<a id="a-2i"></a>”</p>
  <p id="a2j">尔时，<a id="a-2k"></a>世尊于此偈义复重宣说，<a id="a-2l"></a>告圣者大慧菩萨言：<a id="a-2m"></a>“大慧，<a id="a-2n"></a>有四种建立谤相。<a id="a-2o"></a>何等为四？<a id="a-2p"></a>一者、<a id="a-2q"></a>建立非有相，<a id="a-2r"></a>二者、<a id="a-2s"></a>建立非正见相，<a id="a-2t"></a>三者、<a id="a-2u"></a>建立非有因相，<a id="a-2v"></a>四者、<a id="a-2w"></a>建立非有体相。<a id="a-2x"></a>大慧，<a id="a-2y"></a>是名四种建立。<a id="a-2z"></a>大慧，<a id="a-30"></a>何者是谤相？<a id="a-31"></a>大慧，<a id="a-32"></a>观察邪见所建立法，<a id="a-33"></a>不见实相，<a id="a-34"></a>即谤诸法言一切无。<a id="a-35"></a>大慧，<a id="a-36"></a>是名建立谤相。</p>
  <p id="a37">“复次，<a id="a-38"></a>大慧，<a id="a-39"></a>何者建立非有相？<a id="a-3A"></a>谓分别阴界入非有法，<a id="a-3B"></a>无始来戏论非有实故，<a id="a-3C"></a>而执著同相异相，<a id="a-3D"></a>此法如是如是毕竟不异。<a id="a-3E"></a>大慧，<a id="a-3F"></a>依此无量世来烦恼薰习执著而起。<a id="a-3G"></a>大慧，<a id="a-3H"></a>是名建立非有相。</p>
  <p id="a3I">“大慧，<a id="a-3J"></a>何者建立非正见相？<a id="a-3K"></a>大慧，<a id="a-3L"></a>彼阴界入中，<a id="a-3M"></a>无我、<a id="a-3N"></a>人、<a id="a-3O"></a>众生、<a id="a-3P"></a>寿者、<a id="a-3Q"></a>作者、<a id="a-3R"></a>受者，<a id="a-3S"></a>而建立邪见，<a id="a-3T"></a>谓有我等故。<a id="a-3U"></a>大慧，<a id="a-3V"></a>是名建立非正见相。</p>
  <p id="a3W">“大慧，<a id="a-3X"></a>何者建立非有因相？<a id="a-3Y"></a>谓初识不从因生，<a id="a-3Z"></a>本不生后时生如幻，<a id="a-3a"></a>本无因物而有，<a id="a-3b"></a>因眼、<a id="a-3c"></a>色、<a id="a-3d"></a>明、<a id="a-3e"></a>念故识生，<a id="a-3f"></a>生已还灭。<a id="a-3g"></a>大慧，<a id="a-3h"></a>是名建立非有因相。</p>
  <p id="a3i">“大慧，<a id="a-3j"></a>何者建立非有体谤法相？<a id="a-3k"></a>谓虚空、<a id="a-3l"></a>灭、<a id="a-3m"></a>涅槃，<a id="a-3n"></a>无作无物，<a id="a-3o"></a>建立执著。<a id="a-3p"></a>大慧，<a id="a-3q"></a>彼三法离有无故。<a id="a-3r"></a>大慧，<a id="a-3s"></a>一切诸法如兔马驴驼角、<a id="a-3t"></a>毛轮等故，<a id="a-3u"></a>离有无建立相故。<a id="a-3v"></a>大慧，<a id="a-3w"></a>建立谤相者，<a id="a-3x"></a>诸凡夫虚妄分别故，<a id="a-3y"></a>不知但是心见诸法是有，<a id="a-3z"></a>非圣人所见故。<a id="a-40"></a>大慧，<a id="a-41"></a>是名建立非有体谤法相。</p>
  <p id="a42">“大慧，<a id="a-43"></a>汝当远离不正见建立谤法相故。</p>
  <p id="a44">“复次，<a id="a-45"></a>大慧，<a id="a-46"></a>诸菩萨摩诃萨如实知心意意识、<a id="a-47"></a>五法、<a id="a-48"></a>体相、<a id="a-49"></a>二种无我，<a id="a-4A"></a>为安隐众生现种种类像；<a id="a-4B"></a>如彼虚妄无所分别，<a id="a-4C"></a>依因缘法而有种种。<a id="a-4D"></a>大慧，<a id="a-4E"></a>菩萨摩诃萨亦复如是，<a id="a-4F"></a>依众生现种种色，<a id="a-4G"></a>如如意宝，<a id="a-4H"></a>随诸一切众生心念，<a id="a-4I"></a>于诸佛土大众中现；<a id="a-4J"></a>如幻、<a id="a-4K"></a>如梦、<a id="a-4L"></a>如响、<a id="a-4M"></a>如水中月、<a id="a-4N"></a>镜中像故，<a id="a-4O"></a>远离诸法，<a id="a-4P"></a>不生不灭，<a id="a-4Q"></a>非常非断故，<a id="a-4R"></a>现佛如来。<a id="a-4S"></a>离诸声闻、<a id="a-4T"></a>缘觉乘故，<a id="a-4U"></a>闻诸佛法，<a id="a-4V"></a>即得无量百千万亿诸深三昧；<a id="a-4W"></a>得三昧已，<a id="a-4X"></a>依三昧力，<a id="a-4Y"></a>从一佛土至一佛土供养诸佛，<a id="a-4Z"></a>示现生于诸宫殿中赞叹三宝；<a id="a-4a"></a>现作佛身，<a id="a-4b"></a>菩萨声闻大众围绕，<a id="a-4c"></a>令诸一切众生得入自心见境，<a id="a-4d"></a>为说外境无物有物，<a id="a-4e"></a>令得远离建立有无法故。<a id="a-4f"></a>”</p>
  <p id="a4g">尔时，<a id="a-4h"></a>世尊重说偈言：</p>
  <p id="a4i">“佛子见世间，<a id="a-4j"></a> 唯心无诸法，</p>
  <p id="a4k">种类非身作，<a id="a-4l"></a> 得力自在成。<a id="a-4m"></a>”</p>
  <p id="a4n">尔时，<a id="a-4o"></a>圣者大慧菩萨复请佛言：<a id="a-4p"></a>“惟愿世尊，<a id="a-4q"></a>为我等说一切法空、<a id="a-4r"></a>无生、<a id="a-4s"></a>无二、<a id="a-4t"></a>离自体相。<a id="a-4u"></a>我及一切诸菩萨众，<a id="a-4v"></a>知诸法空、<a id="a-4w"></a>无生、<a id="a-4x"></a>无二、<a id="a-4y"></a>离自体相已，<a id="a-4z"></a>离有无妄想，<a id="a-50"></a>速得阿耨多罗三藐三菩提。<a id="a-51"></a>”</p>
  <p id="a52">尔时，<a id="a-53"></a>佛告圣者大慧菩萨摩诃萨言：<a id="a-54"></a>“善哉！<a id="a-55"></a>善哉！<a id="a-56"></a>善哉！<a id="a-57"></a>大慧，<a id="a-58"></a>谛听！<a id="a-59"></a>谛听！<a id="a-5A"></a>我当为汝广分别说。<a id="a-5B"></a>”</p>
  <p id="a5C">大慧白佛言：<a id="a-5D"></a>“善哉！<a id="a-5E"></a>世尊，<a id="a-5F"></a>唯然受教。<a id="a-5G"></a>”</p>
  <p id="a5H">佛告大慧言：<a id="a-5I"></a>“大慧，<a id="a-5J"></a>空者，<a id="a-5K"></a>即是妄想法体句。<a id="a-5L"></a>大慧，<a id="a-5M"></a>依执著妄想法体，<a id="a-5N"></a>说空、<a id="a-5O"></a>无生、<a id="a-5P"></a>无体相、<a id="a-5Q"></a>不二。</p>
  <p id="a5R">“大慧，<a id="a-5S"></a>空有七种。<a id="a-5T"></a>何等为七？<a id="a-5U"></a>一者、<a id="a-5V"></a>相空，<a id="a-5W"></a>二者、<a id="a-5X"></a>一切法有物无物空，<a id="a-5Y"></a>三者、<a id="a-5Z"></a>行空，<a id="a-5a"></a>四者、<a id="a-5b"></a>不行空，<a id="a-5c"></a>五者、<a id="a-5d"></a>一切法无言空，<a id="a-5e"></a>六者、<a id="a-5f"></a>第一义圣智大空，<a id="a-5g"></a>七者、<a id="a-5h"></a>彼彼空。</p>
  <p id="a5i">“大慧，<a id="a-5j"></a>何者是相空？<a id="a-5k"></a>谓一切法自相同相空，<a id="a-5l"></a>见迭共积聚。<a id="a-5m"></a>大慧，<a id="a-5n"></a>观察一一法自相同相，<a id="a-5o"></a>无一法可得，<a id="a-5p"></a>离自相他相二相，<a id="a-5q"></a>无相可住可见。<a id="a-5r"></a>是故名为自相空。</p>
  <p id="a5s">“大慧，<a id="a-5t"></a>何者一切法有物无物空？<a id="a-5u"></a>谓自体相实有法生。<a id="a-5v"></a>大慧，<a id="a-5w"></a>诸法自体相有无俱空，<a id="a-5x"></a>是故名为自体相有物无物空。</p>
  <p id="a5y">“大慧，<a id="a-5z"></a>何者是行空？<a id="a-60"></a>谓诸阴等离我、<a id="a-61"></a>我所，<a id="a-62"></a>依因作业而得有生。<a id="a-63"></a>大慧，<a id="a-64"></a>是故名为行空。</p>
  <p id="a65">“大慧，<a id="a-66"></a>何者不行空？<a id="a-67"></a>谓阴法中涅槃未曾行。<a id="a-68"></a>大慧，<a id="a-69"></a>是名不行空。</p>
  <p id="a6A">“大慧，<a id="a-6B"></a>何者一切法无言空？<a id="a-6C"></a>谓妄想分别一切诸法无言可说。<a id="a-6D"></a>大慧，<a id="a-6E"></a>是名一切法无言空。</p>
  <p id="a6F">“大慧，<a id="a-6G"></a>何者第一义圣智大空？<a id="a-6H"></a>谓自身内证圣智法空，<a id="a-6I"></a>离诸邪见熏习之过。<a id="a-6J"></a>大慧，<a id="a-6K"></a>是名第一义圣智大空。</p>
  <p id="a6L">“大慧，<a id="a-6M"></a>何者彼彼空？<a id="a-6N"></a>谓何等何等法处，<a id="a-6O"></a>彼法无、<a id="a-6P"></a>此法有，<a id="a-6Q"></a>彼法有、<a id="a-6R"></a>此法无，<a id="a-6S"></a>是故言空。<a id="a-6T"></a>大慧，<a id="a-6U"></a>我昔曾为鹿母说殿堂空者，<a id="a-6V"></a>无象马牛羊等名为空，<a id="a-6W"></a>有诸比丘等名为不空。<a id="a-6X"></a>而殿堂殿堂体无，<a id="a-6Y"></a>比丘比丘体亦不可得，<a id="a-6Z"></a>而彼象马牛羊等非余处无。<a id="a-6a"></a>大慧，<a id="a-6b"></a>如是诸法自相同相，<a id="a-6c"></a>亦不可得离此彼处，<a id="a-6d"></a>是故我言彼彼空。<a id="a-6e"></a>大慧，<a id="a-6f"></a>是名七种空。<a id="a-6g"></a>大慧，<a id="a-6h"></a>此彼彼空最为粗浅。<a id="a-6i"></a>大慧，<a id="a-6j"></a>汝当应离彼彼空，<a id="a-6k"></a>不须修习。<a id="a-6l"></a>”</p>
  <p id="a6m">大慧言：<a id="a-6n"></a>“何者不生？<a id="a-6o"></a>”</p>
  <p id="a6p">“大慧，<a id="a-6q"></a>自体不生而非不生。<a id="a-6r"></a>依世谛故说名为生，<a id="a-6s"></a>依本不生故言不生。<a id="a-6t"></a>”</p>
  <p id="a6u">大慧言：<a id="a-6v"></a>“何者无体相？<a id="a-6w"></a>”</p>
  <p id="a6x">“大慧，<a id="a-6y"></a>我说无体相者，<a id="a-6z"></a>一切诸法体本不生，<a id="a-70"></a>是故我言诸法无体，<a id="a-71"></a>而相续体刹那不住。<a id="a-72"></a>大慧，<a id="a-73"></a>以见异异相故，<a id="a-74"></a>是故一切法无体相。<a id="a-75"></a>”</p>
  <p id="a76">大慧言：<a id="a-77"></a>“何者名为不二法相？<a id="a-78"></a>”</p>
  <p id="a79">“大慧，<a id="a-7A"></a>二法相者，<a id="a-7B"></a>谓日光影、<a id="a-7C"></a>长短、<a id="a-7D"></a>黑白，<a id="a-7E"></a>彼如是等法各各别名，<a id="a-7F"></a>不得言不二。<a id="a-7G"></a>大慧，<a id="a-7H"></a>如世间、<a id="a-7I"></a>涅槃，<a id="a-7J"></a>一切诸法各各有二。<a id="a-7K"></a>大慧，<a id="a-7L"></a>何等涅槃，<a id="a-7M"></a>彼处无世间？<a id="a-7N"></a>何处世间，<a id="a-7O"></a>彼处无涅槃？<a id="a-7P"></a>以异因相故，<a id="a-7Q"></a>是故我言一切诸法不二。<a id="a-7R"></a>一切诸法不二者，<a id="a-7S"></a>世间、<a id="a-7T"></a>涅槃无二故。<a id="a-7U"></a>是故，<a id="a-7V"></a>汝应修学诸法空、<a id="a-7W"></a>不生、<a id="a-7X"></a>无体、<a id="a-7Y"></a>不二故。<a id="a-7Z"></a>”</p>
  <p id="a7a">尔时，<a id="a-7b"></a>世尊重说偈言：</p>
  <p id="a7c">“我常说空法，<a id="a-7d"></a> 远离于断常，</p>
  <p id="a7e">生死如幻梦，<a id="a-7f"></a> 而彼业不失。</p>
  <p id="a7g">虚空及涅槃，<a id="a-7h"></a> 灭二亦如是，</p>
  <p id="a7i">凡夫分别生，<a id="a-7j"></a> 圣人离有无。<a id="a-7k"></a>”</p>
  <p id="a7l">尔时，<a id="a-7m"></a>佛告圣者大慧菩萨摩诃萨言：<a id="a-7n"></a>“大慧，<a id="a-7o"></a>一切法空、<a id="a-7p"></a>不生、<a id="a-7q"></a>无体、<a id="a-7r"></a>不二相，<a id="a-7s"></a>入于诸佛如来所说修多罗中，<a id="a-7t"></a>凡诸法门皆说此义。<a id="a-7u"></a>大慧，<a id="a-7v"></a>一切修多罗，<a id="a-7w"></a>随诸一切众生心故分别显示。<a id="a-7x"></a>大慧，<a id="a-7y"></a>譬如阳焰迷惑禽兽，<a id="a-7z"></a>虚妄执著生于水想，<a id="a-80"></a>而阳焰中实无有水。<a id="a-81"></a>大慧，<a id="a-82"></a>一切修多罗说法亦复如是，<a id="a-83"></a>为诸凡夫自心分别令得欢喜，<a id="a-84"></a>非如实圣智在于言说。<a id="a-85"></a>大慧，<a id="a-86"></a>汝应随顺于义，<a id="a-87"></a>莫著所说名字章句。<a id="a-88"></a>”</p>
  <p id="a89">尔时，<a id="a-8A"></a>圣者大慧菩萨摩诃萨白佛言：<a id="a-8B"></a>“世尊，<a id="a-8C"></a>世尊如修多罗说：<a id="a-8D"></a>‘如来藏，<a id="a-8E"></a>自性清净，<a id="a-8F"></a>具三十二相，<a id="a-8G"></a>在于一切众生身中，<a id="a-8H"></a>为贪瞋痴不实垢染阴界入衣之所缠裹，<a id="a-8I"></a>如无价宝垢衣所缠。<a id="a-8J"></a>’如来世尊复说：<a id="a-8K"></a>‘常恒清凉不变。<a id="a-8L"></a>’世尊，<a id="a-8M"></a>若尔，<a id="a-8N"></a>外道亦说我：<a id="a-8O"></a>‘有神我，<a id="a-8P"></a>常在不变。<a id="a-8Q"></a>’如来亦说：<a id="a-8R"></a>‘如来藏常，<a id="a-8S"></a>乃至不变。<a id="a-8T"></a>’世尊，<a id="a-8U"></a>外道亦说：<a id="a-8V"></a>‘有常作者，<a id="a-8W"></a>不依诸缘自然而有，<a id="a-8X"></a>周遍不灭。<a id="a-8Y"></a>’若如是者，<a id="a-8Z"></a>如来、<a id="a-8a"></a>外道说无差别。<a id="a-8b"></a>”</p>
  <p id="a8c">佛告圣者大慧菩萨言：<a id="a-8d"></a>“大慧，<a id="a-8e"></a>我说如来藏常，<a id="a-8f"></a>不同外道所有神我。<a id="a-8g"></a>大慧，<a id="a-8h"></a>我说如来藏，<a id="a-8i"></a>空、<a id="a-8j"></a>实际、<a id="a-8k"></a>涅槃、<a id="a-8l"></a>不生不灭、<a id="a-8m"></a>无相、<a id="a-8n"></a>无愿等文辞章句，<a id="a-8o"></a>说名如来藏。<a id="a-8p"></a>大慧，<a id="a-8q"></a>如来应正遍知，<a id="a-8r"></a>为诸一切愚痴凡夫，<a id="a-8s"></a>闻说无我生于惊怖，<a id="a-8t"></a>是故我说有如来藏；<a id="a-8u"></a>而如来藏无所分别，<a id="a-8v"></a>寂静无相，<a id="a-8w"></a>说名如来藏。</p>
  <p id="a8x">“大慧，<a id="a-8y"></a>未来、<a id="a-8z"></a>现在诸菩萨等，<a id="a-90"></a>不应执著有我之相。<a id="a-91"></a>大慧，<a id="a-92"></a>譬如陶师依于泥聚微尘、<a id="a-93"></a>轮、<a id="a-94"></a>绳、<a id="a-95"></a>人功、<a id="a-96"></a>手、<a id="a-97"></a>木方便力故，<a id="a-98"></a>作种种器。<a id="a-99"></a>大慧，<a id="a-9A"></a>如来世尊亦复如是，<a id="a-9B"></a>彼法无我，<a id="a-9C"></a>离诸一切分别之相，<a id="a-9D"></a>智慧巧便说名如来藏，<a id="a-9E"></a>或说无我，<a id="a-9F"></a>或说实际及涅槃等，<a id="a-9G"></a>种种名字章句示现，<a id="a-9H"></a>如彼陶师作种种器。<a id="a-9I"></a>是故，<a id="a-9J"></a>大慧，<a id="a-9K"></a>我说如来藏，<a id="a-9L"></a>不同外道说有我相。</p>
  <p id="a9M">“大慧，<a id="a-9N"></a>我说如来藏者，<a id="a-9O"></a>为诸外道执著于我，<a id="a-9P"></a>摄取彼故说如来藏；<a id="a-9Q"></a>令彼外道离于神我妄想见心执著之处，<a id="a-9R"></a>入三解脱门，<a id="a-9S"></a>速得阿耨多罗三藐三菩提。<a id="a-9T"></a>大慧，<a id="a-9U"></a>以是义故，<a id="a-9V"></a>诸佛如来应正遍知说如来藏。<a id="a-9W"></a>是故，<a id="a-9X"></a>我说有如来藏，<a id="a-9Y"></a>不同外道执著神我。<a id="a-9Z"></a>是故，<a id="a-9a"></a>大慧，<a id="a-9b"></a>为离一切外道邪见，<a id="a-9c"></a>诸佛如来作如是说。<a id="a-9d"></a>汝当修学如来无我相法。<a id="a-9e"></a>”</p>
  <p id="a9f">尔时，<a id="a-9g"></a>世尊重说偈言：</p>
  <p id="a9h">“人我及于阴，<a id="a-9i"></a> 众缘与微尘，</p>
  <p id="a9j">自性自在作，<a id="a-9k"></a> 唯心妄分别。<a id="a-9l"></a>”</p>
  <p id="a9m">尔时，<a id="a-9n"></a>圣者大慧菩萨，<a id="a-9o"></a>观察未来一切众生，<a id="a-9p"></a>复请佛言：<a id="a-9q"></a>“唯愿世尊，<a id="a-9r"></a>为诸菩萨说如实修行法。<a id="a-9s"></a>彼诸菩萨闻说如实修行之法，<a id="a-9t"></a>便得成就如实修行者。<a id="a-9u"></a>”</p>
  <p id="a9v">佛告圣者大慧菩萨摩诃萨言：<a id="a-9w"></a>“大慧，<a id="a-9x"></a>有四种法，<a id="a-9y"></a>得名为大如实修行者。<a id="a-9z"></a>何等为四？<a id="a-A0"></a>一者、<a id="a-A1"></a>善知自心现见故，<a id="a-A2"></a>二者、<a id="a-A3"></a>远离生住灭故，<a id="a-A4"></a>三者、<a id="a-A5"></a>善解外法有无故，<a id="a-A6"></a>四者、<a id="a-A7"></a>乐修内身证智故。<a id="a-A8"></a>大慧，<a id="a-A9"></a>菩萨成就如是四法，<a id="a-AA"></a>得成就大如实修行者。</p>
  <p id="aAB">“大慧，<a id="a-AC"></a>何者菩萨摩诃萨观察三界？<a id="a-AD"></a>但是一心作故，<a id="a-AE"></a>离我、<a id="a-AF"></a>我所故，<a id="a-AG"></a>无动无觉故，<a id="a-AH"></a>离取舍故，<a id="a-AI"></a>从无始来虚妄执著、<a id="a-AJ"></a>三界薰习戏论心故，<a id="a-AK"></a>种种色行常系缚故，<a id="a-AL"></a>身及资生器世间中六道虚妄现故。<a id="a-AM"></a>大慧，<a id="a-AN"></a>是名诸菩萨摩诃萨善知自心现见相。</p>
  <p id="aAO">“大慧，<a id="a-AP"></a>云何一切菩萨摩诃萨见远离生住灭法？<a id="a-AQ"></a>谓观诸法如幻如梦故；<a id="a-AR"></a>一切诸法自他二种无故不生；<a id="a-AS"></a>以随自心现知见故；<a id="a-AT"></a>以无外法故；<a id="a-AU"></a>诸识不起，<a id="a-AV"></a>观诸因缘无积聚故；<a id="a-AW"></a>见诸三界因缘有故；<a id="a-AX"></a>不见内外一切诸法，<a id="a-AY"></a>无实体故；<a id="a-AZ"></a>远离生诸法，<a id="a-Aa"></a>不正见故；<a id="a-Ab"></a>入一切法如幻相故。<a id="a-Ac"></a>菩萨尔时名得初地无生法忍，<a id="a-Ad"></a>远离心意意识、<a id="a-Ae"></a>五法、<a id="a-Af"></a>体相故，<a id="a-Ag"></a>得二无我如意意身，<a id="a-Ah"></a>乃至得第八不动地如意意身故。<a id="a-Ai"></a>”</p>
  <p id="aAj">大慧菩萨白佛言：<a id="a-Ak"></a>“世尊，<a id="a-Al"></a>何故名为如意意身？<a id="a-Am"></a>”</p>
  <p id="aAn">佛告大慧：<a id="a-Ao"></a>“随意速去，<a id="a-Ap"></a>如念即至，<a id="a-Aq"></a>无有障碍，<a id="a-Ar"></a>名如意身。<a id="a-As"></a>大慧，<a id="a-At"></a>言如意者，<a id="a-Au"></a>于石壁山障无量百千万亿由旬，<a id="a-Av"></a>念本所见种种境界，<a id="a-Aw"></a>自心中缚不能障碍，<a id="a-Ax"></a>自在而去。<a id="a-Ay"></a>大慧，<a id="a-Az"></a>如意身者亦复如是，<a id="a-B0"></a>得如幻三昧、<a id="a-B1"></a>自在神力庄严其身，<a id="a-B2"></a>进趣一切圣智种类身，<a id="a-B3"></a>无障碍随意而去，<a id="a-B4"></a>以念本愿力境界故，<a id="a-B5"></a>为化一切诸众生故。<a id="a-B6"></a>大慧，<a id="a-B7"></a>是名菩萨摩诃萨远离生住灭相。</p>
  <p id="aB8">“大慧，<a id="a-B9"></a>云何菩萨摩诃萨善解外法有无之相？<a id="a-BA"></a>所谓菩萨见一切法，<a id="a-BB"></a>如阳焰、<a id="a-BC"></a>如梦、<a id="a-BD"></a>如毛轮故；<a id="a-BE"></a>因无始来执著种种戏论分别妄想薰习故；<a id="a-BF"></a>见一切法无体相，<a id="a-BG"></a>求证圣智境界修行故。<a id="a-BH"></a>大慧，<a id="a-BI"></a>是名菩萨善解外法有无之相，<a id="a-BJ"></a>即成就大如实修行者。<a id="a-BK"></a>大慧，<a id="a-BL"></a>汝应如是修学。<a id="a-BM"></a>”</p>
  <p id="aBN">尔时，<a id="a-BO"></a>圣者大慧菩萨复请佛言：<a id="a-BP"></a>“世尊，<a id="a-BQ"></a>唯愿世尊，<a id="a-BR"></a>说一切法因缘之相。<a id="a-BS"></a>我及一切诸菩萨等，<a id="a-BT"></a>善知诸法因缘之相，<a id="a-BU"></a>离于有无不正见等妄想分别诸法次第、<a id="a-BV"></a>一时生过。<a id="a-BW"></a>”</p>
  <p id="aBX">佛告大慧菩萨言：<a id="a-BY"></a>“大慧，<a id="a-BZ"></a>一切诸法有于二种因缘集相，<a id="a-Ba"></a>所谓内、<a id="a-Bb"></a>外。<a id="a-Bc"></a>大慧，<a id="a-Bd"></a>外法因缘集相者，<a id="a-Be"></a>所谓泥团等，<a id="a-Bf"></a>柱、<a id="a-Bg"></a>轮、<a id="a-Bh"></a>绳、<a id="a-Bi"></a>人功方便缘故，<a id="a-Bj"></a>则有瓶生。<a id="a-Bk"></a>大慧，<a id="a-Bl"></a>如泥团等因缘生瓶，<a id="a-Bm"></a>如是缕叠、<a id="a-Bn"></a>草席、<a id="a-Bo"></a>种芽种等人功生酪，<a id="a-Bp"></a>生酪已生酥，<a id="a-Bq"></a>生酥已得醍醐。<a id="a-Br"></a>大慧，<a id="a-Bs"></a>是名外法因缘集相，<a id="a-Bt"></a>从下上上应知。<a id="a-Bu"></a>大慧，<a id="a-Bv"></a>何者内法因缘集相？<a id="a-Bw"></a>大慧，<a id="a-Bx"></a>所谓无明、<a id="a-By"></a>业、<a id="a-Bz"></a>爱，<a id="a-C0"></a>如是等法名内因缘集相。<a id="a-C1"></a>大慧，<a id="a-C2"></a>因无明等阴界入等，<a id="a-C3"></a>而得名为因缘集相，<a id="a-C4"></a>而诸凡夫虚妄分别各见别相。</p>
  <p id="aC5">“大慧，<a id="a-C6"></a>因有六种。<a id="a-C7"></a>何等为六？<a id="a-C8"></a>一者、<a id="a-C9"></a>当因，<a id="a-CA"></a>二者、<a id="a-CB"></a>相续因，<a id="a-CC"></a>三者、<a id="a-CD"></a>相因，<a id="a-CE"></a>四者、<a id="a-CF"></a>作因，<a id="a-CG"></a>五者、<a id="a-CH"></a>了因，<a id="a-CI"></a>六者、<a id="a-CJ"></a>相待因。<a id="a-CK"></a>大慧，<a id="a-CL"></a>当因者，<a id="a-CM"></a>作因已，<a id="a-CN"></a>能生内外法。<a id="a-CO"></a>大慧，<a id="a-CP"></a>相续因者，<a id="a-CQ"></a>能攀缘内外法，<a id="a-CR"></a>阴种子等。<a id="a-CS"></a>大慧，<a id="a-CT"></a>相因者，<a id="a-CU"></a>能生相续次第作事而不断绝。<a id="a-CV"></a>大慧，<a id="a-CW"></a>作因者，<a id="a-CX"></a>能作增上因，<a id="a-CY"></a>如转轮王。<a id="a-CZ"></a>大慧，<a id="a-Ca"></a>了因者，<a id="a-Cb"></a>妄想事生已能显示，<a id="a-Cc"></a>如灯照色等。<a id="a-Cd"></a>大慧，<a id="a-Ce"></a>相待因者，<a id="a-Cf"></a>于灭时不见虚妄生法，<a id="a-Cg"></a>相续事断绝故。</p>
  <p id="aCh">“大慧，<a id="a-Ci"></a>如是诸法，<a id="a-Cj"></a>凡夫自心虚妄分别。<a id="a-Ck"></a>大慧，<a id="a-Cl"></a>是诸法非次第生，<a id="a-Cm"></a>非一时生。<a id="a-Cn"></a>何以故？<a id="a-Co"></a>大慧，<a id="a-Cp"></a>若一切法一时生者，<a id="a-Cq"></a>因果不可差别，<a id="a-Cr"></a>以不见因果身相故。<a id="a-Cs"></a>若次第生者，<a id="a-Ct"></a>未得身相，<a id="a-Cu"></a>不得言次第生；<a id="a-Cv"></a>如未有子，<a id="a-Cw"></a>不能言父。<a id="a-Cx"></a>大慧，<a id="a-Cy"></a>愚痴凡夫自心观察，<a id="a-Cz"></a>次第相续不相应故，<a id="a-D0"></a>作如是言：<a id="a-D1"></a>‘因缘、<a id="a-D2"></a>次第缘、<a id="a-D3"></a>所缘缘、<a id="a-D4"></a>增上缘等能生诸法。<a id="a-D5"></a>’大慧，<a id="a-D6"></a>如是次第诸法不生。<a id="a-D7"></a>大慧，<a id="a-D8"></a>虚妄分别取法体相，<a id="a-D9"></a>一时、<a id="a-DA"></a>次第俱亦不生。<a id="a-DB"></a>复次，<a id="a-DC"></a>大慧，<a id="a-DD"></a>自心中见身及资生故。<a id="a-DE"></a>大慧，<a id="a-DF"></a>自相同相外法无法，<a id="a-DG"></a>是故次第、<a id="a-DH"></a>一时不生。<a id="a-DI"></a>大慧，<a id="a-DJ"></a>但虚妄识生自心见故。<a id="a-DK"></a>大慧，<a id="a-DL"></a>汝当应离不正见因缘生事次第、<a id="a-DM"></a>一时生法。<a id="a-DN"></a>”</p>
  <p id="aDO">尔时，<a id="a-DP"></a>世尊重说偈言：</p>
  <p id="aDQ">“因缘无不生，<a id="a-DR"></a> 不生故不灭；</p>
  <p id="aDS">生灭因缘虚，<a id="a-DT"></a> 非生亦非灭。</p>
  <p id="aDU">为遮诸因缘，<a id="a-DV"></a> 愚人虚妄取。</p>
  <p id="aDW">有无缘不生，<a id="a-DX"></a> 故诸法不起，</p>
  <p id="aDY">以于三界中，<a id="a-DZ"></a> 熏习迷惑心。</p>
  <p id="aDa">因缘本自无，<a id="a-Db"></a> 不生亦不灭，</p>
  <p id="aDc">见诸有为法，<a id="a-Dd"></a> 石女虚空华。</p>
  <p id="aDe">转可取能取，<a id="a-Df"></a> 不生惑妄见，</p>
  <p id="aDg">现本皆不生，<a id="a-Dh"></a> 缘本亦不有。</p>
  <p id="aDi">如是等诸法，<a id="a-Dj"></a> 自体是空无，</p>
  <p id="aDk">亦无有住处，<a id="a-Dl"></a> 为世间说有。<a id="a-Dm"></a>”</p>
  <p id="aDn">尔时，<a id="a-Do"></a>圣者大慧菩萨复白佛言：<a id="a-Dp"></a>“世尊，<a id="a-Dq"></a>惟愿世尊，<a id="a-Dr"></a>为我说名分别言语相心法门。<a id="a-Ds"></a>我及一切诸菩萨等，<a id="a-Dt"></a>若得善知名分别言语相心法门，<a id="a-Du"></a>则能通达言说及义二种之法，<a id="a-Dv"></a>速得阿耨多罗三藐三菩提；<a id="a-Dw"></a>得菩提已，<a id="a-Dx"></a>言说及义，<a id="a-Dy"></a>能令一切诸众生等得清净解。<a id="a-Dz"></a>”</p>
  <p id="aE0">佛告圣者大慧菩萨言：<a id="a-E1"></a>“善哉！<a id="a-E2"></a>大慧，<a id="a-E3"></a>谛听！<a id="a-E4"></a>谛听！<a id="a-E5"></a>当为汝说。<a id="a-E6"></a>”</p>
  <p id="aE7">大慧菩萨言：<a id="a-E8"></a>“善哉！<a id="a-E9"></a>世尊，<a id="a-EA"></a>唯然受教。<a id="a-EB"></a>”</p>
  <p id="aEC">佛告大慧菩萨言：<a id="a-ED"></a>“大慧，<a id="a-EE"></a>有四种妄相言语。<a id="a-EF"></a>何等为四？<a id="a-EG"></a>一者、<a id="a-EH"></a>相言说，<a id="a-EI"></a>二者、<a id="a-EJ"></a>梦言说，<a id="a-EK"></a>三者、<a id="a-EL"></a>妄执言说，<a id="a-EM"></a>四者、<a id="a-EN"></a>无始言说。<a id="a-EO"></a>大慧，<a id="a-EP"></a>相言说者，<a id="a-EQ"></a>所谓执著色等诸相而生。<a id="a-ER"></a>大慧，<a id="a-ES"></a>梦言说者，<a id="a-ET"></a>念本受用虚妄境界，<a id="a-EU"></a>依境界梦觉已，<a id="a-EV"></a>知依虚妄境界不实而生。<a id="a-EW"></a>大慧，<a id="a-EX"></a>执著言说者，<a id="a-EY"></a>念本所闻所作业生。<a id="a-EZ"></a>大慧，<a id="a-Ea"></a>无始言说者，<a id="a-Eb"></a>从无始来执著戏论烦恼种子熏习而生。<a id="a-Ec"></a>大慧，<a id="a-Ed"></a>我言四种言说虚妄执著者，<a id="a-Ee"></a>我已说竟。<a id="a-Ef"></a>”</p>
  <p id="aEg">尔时，<a id="a-Eh"></a>圣者大慧菩萨，<a id="a-Ei"></a>复以此义劝请如来，<a id="a-Ej"></a>而白佛言：<a id="a-Ek"></a>“世尊，<a id="a-El"></a>惟愿为我重说四种虚妄执著言语之相，<a id="a-Em"></a>众生言语何处出？<a id="a-En"></a>云何出？<a id="a-Eo"></a>何因出？<a id="a-Ep"></a>”</p>
  <p id="aEq">佛告大慧菩萨言：<a id="a-Er"></a>“大慧，<a id="a-Es"></a>从头、<a id="a-Et"></a>胸、<a id="a-Eu"></a>喉、<a id="a-Ev"></a>鼻、<a id="a-Ew"></a>唇、<a id="a-Ex"></a>舌、<a id="a-Ey"></a>牙齿转故，<a id="a-Ez"></a>和合出声。<a id="a-F0"></a>”</p>
  <p id="aF1">大慧菩萨白佛言：<a id="a-F2"></a>“世尊，<a id="a-F3"></a>口中言语、<a id="a-F4"></a>虚妄法相，<a id="a-F5"></a>为异、<a id="a-F6"></a>为不异？<a id="a-F7"></a>”</p>
  <p id="aF8">佛告大慧言：<a id="a-F9"></a>“大慧，<a id="a-FA"></a>言语、<a id="a-FB"></a>虚妄者，<a id="a-FC"></a>非异、<a id="a-FD"></a>非不异。<a id="a-FE"></a>何以故？<a id="a-FF"></a>大慧，<a id="a-FG"></a>因彼虚妄法相生言语故。<a id="a-FH"></a>大慧，<a id="a-FI"></a>若言语异者，<a id="a-FJ"></a>应无因生。<a id="a-FK"></a>大慧，<a id="a-FL"></a>若不异者，<a id="a-FM"></a>言说不能了前境界。<a id="a-FN"></a>大慧，<a id="a-FO"></a>说彼言语能了前境，<a id="a-FP"></a>是故非异、<a id="a-FQ"></a>非不异。<a id="a-FR"></a>”</p>
  <p id="aFS">大慧复白佛言：<a id="a-FT"></a>“世尊，<a id="a-FU"></a>为言语即第一义，<a id="a-FV"></a>为言语所说为第一义？<a id="a-FW"></a>”</p>
  <p id="aFX">佛告大慧：<a id="a-FY"></a>“非言语即第一义。<a id="a-FZ"></a>何以故？<a id="a-Fa"></a>大慧，<a id="a-Fb"></a>为令第一义随顺言语入圣境界故，<a id="a-Fc"></a>有言语说第一义，<a id="a-Fd"></a>非言语即第一义。<a id="a-Fe"></a>大慧，<a id="a-Ff"></a>第一义者，<a id="a-Fg"></a>圣智内证，<a id="a-Fh"></a>非言语法是智境界，<a id="a-Fi"></a>以言语能了彼境界。<a id="a-Fj"></a>大慧，<a id="a-Fk"></a>说第一义言语者，<a id="a-Fl"></a>是生灭法，<a id="a-Fm"></a>念念不住，<a id="a-Fn"></a>因缘和合有言语生。<a id="a-Fo"></a>大慧，<a id="a-Fp"></a>因缘和合者，<a id="a-Fq"></a>彼不能了第一义。<a id="a-Fr"></a>何以故？<a id="a-Fs"></a>以无自相他相故。<a id="a-Ft"></a>是故，<a id="a-Fu"></a>大慧，<a id="a-Fv"></a>言语不能了第一义。<a id="a-Fw"></a>复次，<a id="a-Fx"></a>大慧，<a id="a-Fy"></a>随顺自心见外诸法无法分别，<a id="a-Fz"></a>是故不能了知第一义。<a id="a-G0"></a>是故，<a id="a-G1"></a>大慧，<a id="a-G2"></a>汝当应离种种言语妄分别相。<a id="a-G3"></a>”</p>
  <p id="aG4">尔时，<a id="a-G5"></a>世尊重说偈言：</p>
  <p id="aG6">“诸法本虚妄，<a id="a-G7"></a> 无有自体实；</p>
  <p id="aG8">是故诸言语，<a id="a-G9"></a> 不能说有无。</p>
  <p id="aGA">空及与不空，<a id="a-GB"></a> 凡夫不能知；</p>
  <p id="aGC">诸法无体相，<a id="a-GD"></a> 说众生亦尔。</p>
  <p id="aGE">分别有无法，<a id="a-GF"></a> 犹如化梦等；</p>
  <p id="aGG">观察一切法，<a id="a-GH"></a> 不住于涅槃，</p>
  <p id="aGI">亦不住世间。<a id="a-GJ"></a> 如王长者等，</p>
  <p id="aGK">为令诸子喜，<a id="a-GL"></a> 泥作诸禽兽，</p>
  <p id="aGM">先与虚伪物，<a id="a-GN"></a> 后乃授实事；</p>
  <p id="aGO">我说种种法，<a id="a-GP"></a> 自法镜像等，</p>
  <p id="aGQ">为诸佛子喜，<a id="a-GR"></a> 后说明实际。<a id="a-GS"></a>”</p>
  <p id="aGT">尔时，<a id="a-GU"></a>圣者大慧菩萨复白佛言：<a id="a-GV"></a>“世尊，<a id="a-GW"></a>唯愿世尊，<a id="a-GX"></a>为诸菩萨及我身，<a id="a-GY"></a>说离有无、<a id="a-GZ"></a>一异、<a id="a-Ga"></a>俱不俱、<a id="a-Gb"></a>有无非有非无、<a id="a-Gc"></a>常无常，<a id="a-Gd"></a>一切外道所不能行，<a id="a-Ge"></a>圣智自证觉所行故，<a id="a-Gf"></a>离于自相同相法故，<a id="a-Gg"></a>入第一义实法性故，<a id="a-Gh"></a>诸地次第上上清净故，<a id="a-Gi"></a>入如来地相故，<a id="a-Gj"></a>依本愿力如如意宝无量境界修行之相自然行故，<a id="a-Gk"></a>于一切法自心现见差别相故。<a id="a-Gl"></a>我及一切诸菩萨等，<a id="a-Gm"></a>离于如是妄想分别同相异相，<a id="a-Gn"></a>速得阿耨多罗三藐三菩提；<a id="a-Go"></a>得菩提已，<a id="a-Gp"></a>与一切众生安隐乐具，<a id="a-Gq"></a>悉令满足故。<a id="a-Gr"></a>”</p>
  <p id="aGs">佛告大慧：<a id="a-Gt"></a>“善哉！<a id="a-Gu"></a>善哉！<a id="a-Gv"></a>善哉！<a id="a-Gw"></a>大慧，<a id="a-Gx"></a>汝为哀愍一切天人，<a id="a-Gy"></a>多所安乐，<a id="a-Gz"></a>多所饶益，<a id="a-H0"></a>乃能问我如是之义。<a id="a-H1"></a>善哉！<a id="a-H2"></a>善哉！<a id="a-H3"></a>善哉！<a id="a-H4"></a>大慧，<a id="a-H5"></a>谛听！<a id="a-H6"></a>谛听！<a id="a-H7"></a>我当为汝分别解说。<a id="a-H8"></a>”</p>
  <p id="aH9">大慧白佛言：<a id="a-HA"></a>“善哉！<a id="a-HB"></a>世尊，<a id="a-HC"></a>唯然受教。<a id="a-HD"></a>”</p>
  <p id="aHE">佛告大慧：<a id="a-HF"></a>“愚痴凡夫不能觉知唯自心见，<a id="a-HG"></a>执著外诸种种法相以为实有，<a id="a-HH"></a>是故虚妄分别一异、<a id="a-HI"></a>俱不俱、<a id="a-HJ"></a>有无非有非无、<a id="a-HK"></a>常无常，<a id="a-HL"></a>因自心熏习依虚妄分别心故。</p>
  <p id="aHM">“大慧，<a id="a-HN"></a>譬如群兽为渴所逼，<a id="a-HO"></a>依热阳焰自心迷乱而作水想，<a id="a-HP"></a>东西驰走，<a id="a-HQ"></a>不知非水。<a id="a-HR"></a>大慧，<a id="a-HS"></a>如是凡夫愚痴心见，<a id="a-HT"></a>生住灭法不善分别，<a id="a-HU"></a>因无始来虚妄执著戏论熏习，<a id="a-HV"></a>贪瞋痴热迷心逼恼，<a id="a-HW"></a>乐求种种诸色境界，<a id="a-HX"></a>是故凡夫堕于一异、<a id="a-HY"></a>俱不俱、<a id="a-HZ"></a>有无非有非无、<a id="a-Ha"></a>常无常等。</p>
  <p id="aHb">“大慧，<a id="a-Hc"></a>譬如凡夫见揵闼婆城生实城想，<a id="a-Hd"></a>因无始来虚妄分别城想种子熏习而见。<a id="a-He"></a>大慧，<a id="a-Hf"></a>彼城非城非不城。<a id="a-Hg"></a>大慧，<a id="a-Hh"></a>一切外道亦复如是，<a id="a-Hi"></a>因无始来戏论熏习，<a id="a-Hj"></a>执著一异、<a id="a-Hk"></a>俱不俱、<a id="a-Hl"></a>有无非有非无、<a id="a-Hm"></a>常无常法故。<a id="a-Hn"></a>大慧，<a id="a-Ho"></a>以不觉知唯是自心，<a id="a-Hp"></a>虚妄见故。</p>
  <p id="aHq">“大慧，<a id="a-Hr"></a>譬如有人于睡梦中见诸男女、<a id="a-Hs"></a>象马、<a id="a-Ht"></a>车步、<a id="a-Hu"></a>城邑、<a id="a-Hv"></a>聚落、<a id="a-Hw"></a>牛与水牛、<a id="a-Hx"></a>园林、<a id="a-Hy"></a>树木、<a id="a-Hz"></a>种种山河、<a id="a-I0"></a>泉流、<a id="a-I1"></a>浴池、<a id="a-I2"></a>宫殿、<a id="a-I3"></a>楼阁，<a id="a-I4"></a>种种庄严广大严博，<a id="a-I5"></a>见身在中忽然即觉，<a id="a-I6"></a>觉已忆念彼广大城。<a id="a-I7"></a>大慧，<a id="a-I8"></a>于意云何？<a id="a-I9"></a>彼人名为是圣者不？<a id="a-IA"></a>”</p>
  <p id="aIB">大慧白佛言：<a id="a-IC"></a>“不也，<a id="a-ID"></a>世尊，<a id="a-IE"></a>”</p>
  <p id="aIF">佛告大慧：<a id="a-IG"></a>“一切愚痴凡夫、<a id="a-IH"></a>外道邪见诸见亦复如是，<a id="a-II"></a>不能觉知诸法梦睡自心见故，<a id="a-IJ"></a>执著一异、<a id="a-IK"></a>俱不俱、<a id="a-IL"></a>有无非有非无、<a id="a-IM"></a>常无常见故。</p>
  <p id="aIN">“大慧，<a id="a-IO"></a>譬如画像不高不下。<a id="a-IP"></a>大慧，<a id="a-IQ"></a>愚痴凡夫妄见诸法有高有下。<a id="a-IR"></a>大慧，<a id="a-IS"></a>于未来世依诸外道邪见心熏习，<a id="a-IT"></a>增长虚妄分别一异、<a id="a-IU"></a>俱不俱、<a id="a-IV"></a>有无非有非无、<a id="a-IW"></a>常无常等。<a id="a-IX"></a>大慧，<a id="a-IY"></a>而彼外道自坏坏他，<a id="a-IZ"></a>说如是言：<a id="a-Ia"></a>‘诸法不生不灭，<a id="a-Ib"></a>有无寂静，<a id="a-Ic"></a>彼人名为不正见者。<a id="a-Id"></a>’大慧，<a id="a-Ie"></a>彼诸外道谤因果法，<a id="a-If"></a>因邪见故拔诸一切善根白法清净之因。<a id="a-Ig"></a>大慧，<a id="a-Ih"></a>欲求胜法者，<a id="a-Ii"></a>当远离说如是法人。<a id="a-Ij"></a>彼人心著自他二见，<a id="a-Ik"></a>执虚妄法堕于诽谤，<a id="a-Il"></a>建立邪心，<a id="a-Im"></a>入于恶道。</p>
  <p id="aIn">“大慧，<a id="a-Io"></a>譬如目翳，<a id="a-Ip"></a>见虚空中有于毛轮，<a id="a-Iq"></a>为他说言：<a id="a-Ir"></a>‘如是如是青黄赤白，<a id="a-Is"></a>汝何不观？<a id="a-It"></a>’大慧，<a id="a-Iu"></a>而彼毛轮本自无体。<a id="a-Iv"></a>何以故？<a id="a-Iw"></a>有见不见故。<a id="a-Ix"></a>大慧，<a id="a-Iy"></a>诸外道等依邪见心虚妄分别亦复如是，<a id="a-Iz"></a>虚妄执著一异、<a id="a-J0"></a>俱不俱、<a id="a-J1"></a>有无非有非无、<a id="a-J2"></a>常无常生诸法故。</p>
  <p id="aJ3">“大慧，<a id="a-J4"></a>譬如天雨生于水泡似玻瓈珠，<a id="a-J5"></a>愚痴凡夫妄见执著，<a id="a-J6"></a>生于珠想东西走逐。<a id="a-J7"></a>大慧，<a id="a-J8"></a>而彼水泡非宝珠非不宝珠。<a id="a-J9"></a>何以故？<a id="a-JA"></a>有取不取故。<a id="a-JB"></a>大慧，<a id="a-JC"></a>彼诸外道因虚妄心分别熏习亦复如是，<a id="a-JD"></a>说非有法依因缘生，<a id="a-JE"></a>复有说言实有法灭。</p>
  <p id="aJF">“复次，<a id="a-JG"></a>大慧，<a id="a-JH"></a>彼诸外道建立三种量、<a id="a-JI"></a>五分论，<a id="a-JJ"></a>而作是言‘实有圣者内证之法’，<a id="a-JK"></a>离二自体，<a id="a-JL"></a>虚妄分别故。<a id="a-JM"></a>大慧，<a id="a-JN"></a>离心意意识，<a id="a-JO"></a>转身便得圣种类身。<a id="a-JP"></a>修行诸行，<a id="a-JQ"></a>无如是心，<a id="a-JR"></a>离自心见能取可取虚妄境界故；<a id="a-JS"></a>入如来地，<a id="a-JT"></a>自身进趣证圣智故；<a id="a-JU"></a>如实修行者，<a id="a-JV"></a>不生有无心故。<a id="a-JW"></a>大慧，<a id="a-JX"></a>如实修行必得如是境界故。<a id="a-JY"></a>大慧，<a id="a-JZ"></a>若取有无法者，<a id="a-Ja"></a>即为我相、<a id="a-Jb"></a>人相、<a id="a-Jc"></a>众生相、<a id="a-Jd"></a>寿者相故。</p>
  <p id="aJe">“大慧，<a id="a-Jf"></a>说有无法自相同相，<a id="a-Jg"></a>是名应化佛说，<a id="a-Jh"></a>非法佛说。<a id="a-Ji"></a>复次，<a id="a-Jj"></a>大慧，<a id="a-Jk"></a>应化如来说如是法，<a id="a-Jl"></a>随顺愚痴凡夫见心令其修行，<a id="a-Jm"></a>非为建立如实修行示现自身内证圣智三昧乐行故。</p>
  <p id="aJn">“大慧，<a id="a-Jo"></a>譬如人见水中树影。<a id="a-Jp"></a>大慧，<a id="a-Jq"></a>彼非影非不影。<a id="a-Jr"></a>何以故？<a id="a-Js"></a>有树则有，<a id="a-Jt"></a>无树则无故。<a id="a-Ju"></a>大慧，<a id="a-Jv"></a>彼诸外道依邪见心妄想熏习亦复如是，<a id="a-Jw"></a>分别一异、<a id="a-Jx"></a>俱不俱、<a id="a-Jy"></a>有无非有非无、<a id="a-Jz"></a>常无常，<a id="a-K0"></a>妄想分别故。<a id="a-K1"></a>何以故？<a id="a-K2"></a>以不觉知唯自心见故。</p>
  <p id="aK3">“大慧，<a id="a-K4"></a>譬如明镜，<a id="a-K5"></a>随缘得见一切色像无分别心。<a id="a-K6"></a>大慧，<a id="a-K7"></a>彼非像非不像。<a id="a-K8"></a>何以故？<a id="a-K9"></a>有缘得见，<a id="a-KA"></a>无缘不见故。<a id="a-KB"></a>大慧，<a id="a-KC"></a>愚痴凡夫自心分别见像有无。<a id="a-KD"></a>大慧，<a id="a-KE"></a>一切外道自心妄想分别镜像亦复如是，<a id="a-KF"></a>见一异、<a id="a-KG"></a>俱不俱故。</p>
  <p id="aKH">“大慧，<a id="a-KI"></a>譬如诸响，<a id="a-KJ"></a>因人、<a id="a-KK"></a>山、<a id="a-KL"></a>河水、<a id="a-KM"></a>风、<a id="a-KN"></a>空屋和合而闻，<a id="a-KO"></a>彼所闻响非有非无。<a id="a-KP"></a>何以故？<a id="a-KQ"></a>因声闻声故。<a id="a-KR"></a>大慧，<a id="a-KS"></a>一切外道自心虚妄分别熏习，<a id="a-KT"></a>见一异、<a id="a-KU"></a>俱不俱、<a id="a-KV"></a>有无非有非无、<a id="a-KW"></a>常无常故。</p>
  <p id="aKX">“大慧，<a id="a-KY"></a>譬如大地，<a id="a-KZ"></a>无诸草木园林之处，<a id="a-Ka"></a>因于日光、<a id="a-Kb"></a>尘土和合见水波动，<a id="a-Kc"></a>而彼水波非有非无。<a id="a-Kd"></a>何以故？<a id="a-Ke"></a>令众生欢喜不欢喜故。<a id="a-Kf"></a>大慧，<a id="a-Kg"></a>一切外道愚痴凡夫亦复如是，<a id="a-Kh"></a>因无始来烦恼心熏习戏论，<a id="a-Ki"></a>分别生住灭、<a id="a-Kj"></a>一异、<a id="a-Kk"></a>俱不俱、<a id="a-Kl"></a>有无非有非无、<a id="a-Km"></a>常无常。<a id="a-Kn"></a>圣人内身证智门中，<a id="a-Ko"></a>示现阳焰渴爱事故。</p>
  <p id="aKp">“大慧，<a id="a-Kq"></a>譬如有人依咒术力起于死尸，<a id="a-Kr"></a>机关木人无众生体，<a id="a-Ks"></a>依毗舍阇力、<a id="a-Kt"></a>依巧师力作去来事；<a id="a-Ku"></a>而诸愚痴凡夫，<a id="a-Kv"></a>执著以为实有，<a id="a-Kw"></a>以去来故。<a id="a-Kx"></a>大慧，<a id="a-Ky"></a>愚痴凡夫、<a id="a-Kz"></a>诸外道等堕邪见心亦复如是，<a id="a-L0"></a>执著虚妄一异、<a id="a-L1"></a>俱不俱、<a id="a-L2"></a>有无非有非无、<a id="a-L3"></a>常无常故。<a id="a-L4"></a>是故凡夫、<a id="a-L5"></a>外道，<a id="a-L6"></a>虚妄建立如是法故。</p>
  <p id="aL7">“是故，<a id="a-L8"></a>大慧，<a id="a-L9"></a>汝当远离生住灭、<a id="a-LA"></a>一异、<a id="a-LB"></a>俱不俱、<a id="a-LC"></a>有无非有非无、<a id="a-LD"></a>常无常故，<a id="a-LE"></a>自身内证圣智分别故。<a id="a-LF"></a>”</p>
  <p id="aLG">尔时，<a id="a-LH"></a>世尊重说偈言：</p>
  <p id="aLI">“五阴及于识，<a id="a-LJ"></a> 如水中树影，</p>
  <p id="aLK">如幻梦所见，<a id="a-LL"></a> 莫依意识取。</p>
  <p id="aLM">诸法如毛轮，<a id="a-LN"></a> 如焰水迷惑，</p>
  <p id="aLO">观察于三界，<a id="a-LP"></a> 一切如幻梦，</p>
  <p id="aLQ">若能如是观，<a id="a-LR"></a> 修行得解脱。</p>
  <p id="aLS">如夏兽爱水，<a id="a-LT"></a> 摇动迷惑心，</p>
  <p id="aLU">彼处无水事，<a id="a-LV"></a> 妄想见为水；</p>
  <p id="aLW">如意识种子，<a id="a-LX"></a> 境界动生见，</p>
  <p id="aLY">愚痴取为实，<a id="a-LZ"></a> 彼法生如翳。</p>
  <p id="aLa">无始世愚痴，<a id="a-Lb"></a> 取物如怀抱，</p>
  <p id="aLc">如因榍出榍，<a id="a-Ld"></a> 诳凡夫入法。</p>
  <p id="aLe">幻起尸机关，<a id="a-Lf"></a> 梦电云恒尔，</p>
  <p id="aLg">观世间如是，<a id="a-Lh"></a> 断有得解脱。</p>
  <p id="aLi">阳焰虚空中，<a id="a-Lj"></a> 无有诸识知，</p>
  <p id="aLk">观诸法如是，<a id="a-Ll"></a> 不著一切法。</p>
  <p id="aLm">诸识唯有名，<a id="a-Ln"></a> 以诸相空无，</p>
  <p id="aLo">见阴如毛轮，<a id="a-Lp"></a> 何法中分别？</p>
  <p id="aLq">画及诸毛轮，<a id="a-Lr"></a> 幻梦犍闼婆，</p>
  <p id="aLs">火轮禽趣水，<a id="a-Lt"></a> 实无而见有；</p>
  <p id="aLu">常无常及一，<a id="a-Lv"></a> 二俱及不俱，</p>
  <p id="aLw">依无始因缚，<a id="a-Lx"></a> 凡夫迷惑心。</p>
  <p id="aLy">镜宝水眼中，<a id="a-Lz"></a> 现诸种种像；</p>
  <p id="aM0">妄见种种色，<a id="a-M1"></a> 如梦石女儿；</p>
  <p id="aM2">一切法无实，<a id="a-M3"></a> 如兽爱空水。</p>
  <p id="aM4">“复次，<a id="a-M5"></a>大慧，<a id="a-M6"></a>诸佛如来说法离四种见，<a id="a-M7"></a>谓离一异、<a id="a-M8"></a>俱不俱故，<a id="a-M9"></a>远离建立有无故。<a id="a-MA"></a>大慧，<a id="a-MB"></a>一切诸佛如来说法，<a id="a-MC"></a>依实际因缘寂灭解脱故。<a id="a-MD"></a>大慧，<a id="a-ME"></a>一切诸佛如来说法，<a id="a-MF"></a>依究竟境界，<a id="a-MG"></a>非因自性、<a id="a-MH"></a>自在天、<a id="a-MI"></a>无因、<a id="a-MJ"></a>微尘、<a id="a-MK"></a>时，<a id="a-ML"></a>不依如是说法。<a id="a-MM"></a>复次，<a id="a-MN"></a>大慧，<a id="a-MO"></a>诸佛说法离二种障：<a id="a-MP"></a>烦恼障、<a id="a-MQ"></a>智障。<a id="a-MR"></a>如大商主将诸人众，<a id="a-MS"></a>次第置于至未曾见究竟安隐寂静之处，<a id="a-MT"></a>次第安置令善解知乘地差别相故。</p>
  <p id="aMU">“复次，<a id="a-MV"></a>大慧，<a id="a-MW"></a>有四种禅。<a id="a-MX"></a>何等为四？<a id="a-MY"></a>一者、<a id="a-MZ"></a>愚痴凡夫所行禅，<a id="a-Ma"></a>二者、<a id="a-Mb"></a>观察义禅，<a id="a-Mc"></a>三者、<a id="a-Md"></a>念真如禅，<a id="a-Me"></a>四者、<a id="a-Mf"></a>诸佛如来禅。</p>
  <p id="aMg">“大慧，<a id="a-Mh"></a>何者愚痴凡夫所行禅？<a id="a-Mi"></a>谓声闻、<a id="a-Mj"></a>缘觉、<a id="a-Mk"></a>外道修行者，<a id="a-Ml"></a>观人无我，<a id="a-Mm"></a>自相同相骨锁故，<a id="a-Mn"></a>无常、<a id="a-Mo"></a>苦、<a id="a-Mp"></a>无我、<a id="a-Mq"></a>不净执著诸相；<a id="a-Mr"></a>如是如是决定毕竟不异故，<a id="a-Ms"></a>如是次第因前观次第上上，<a id="a-Mt"></a>乃至非想灭尽定解脱，<a id="a-Mu"></a>是名愚痴凡夫、<a id="a-Mv"></a>外道、<a id="a-Mw"></a>声闻等禅。</p>
  <p id="aMx">“大慧，<a id="a-My"></a>何者观察义禅？<a id="a-Mz"></a>谓观人无我自相同相故，<a id="a-N0"></a>见愚痴凡夫、<a id="a-N1"></a>外道自相同相自他相无实故，<a id="a-N2"></a>观法无我诸地行相义次第故。<a id="a-N3"></a>大慧，<a id="a-N4"></a>是名观察义禅。</p>
  <p id="aN5">“大慧，<a id="a-N6"></a>何者观真如禅？<a id="a-N7"></a>谓观察虚妄分别因缘，<a id="a-N8"></a>如实知二种无我，<a id="a-N9"></a>如实分别一切诸法无实体相，<a id="a-NA"></a>尔时不住分别心中，<a id="a-NB"></a>得寂静境界。<a id="a-NC"></a>大慧，<a id="a-ND"></a>是名观真如禅。</p>
  <p id="aNE">“大慧，<a id="a-NF"></a>何者观察如来禅？<a id="a-NG"></a>谓如实入如来地故，<a id="a-NH"></a>入内身圣智相三空三种乐行故，<a id="a-NI"></a>能成办众生所作不可思议。<a id="a-NJ"></a>大慧，<a id="a-NK"></a>是名观察如来禅。<a id="a-NL"></a>”</p>
  <p id="aNM">尔时，<a id="a-NN"></a>世尊重说偈言：</p>
  <p id="aNO">“凡夫等行禅，<a id="a-NP"></a> 观察义相禅，</p>
  <p id="aNQ">观念真如禅，<a id="a-NR"></a> 究竟佛净禅。</p>
  <p id="aNS">譬如日月形，<a id="a-NT"></a> 钵头摩海相，</p>
  <p id="aNU">虚空火尽相，<a id="a-NV"></a> 行者如是观，</p>
  <p id="aNW">如是种种相，<a id="a-NX"></a> 堕于外道法，</p>
  <p id="aNY">亦堕于声闻，<a id="a-NZ"></a> 辟支佛等行。</p>
  <p id="aNa">舍离于一切，<a id="a-Nb"></a> 则是无所有，</p>
  <p id="aNc">时十方刹土，<a id="a-Nd"></a> 诸佛真如手，</p>
  <p id="aNe">摩彼行者顶，<a id="a-Nf"></a> 入真如无相。<a id="a-Ng"></a>”</p>
  <p id="aNh">尔时，<a id="a-Ni"></a>圣者大慧菩萨摩诃萨白佛言：<a id="a-Nj"></a>“世尊，<a id="a-Nk"></a>言涅槃，<a id="a-Nl"></a>涅槃者，<a id="a-Nm"></a>说何等法名为涅槃？<a id="a-Nn"></a>”</p>
  <p id="aNo">佛告圣者大慧菩萨言：<a id="a-Np"></a>“大慧，<a id="a-Nq"></a>言涅槃者，<a id="a-Nr"></a>转灭诸识法体相故，<a id="a-Ns"></a>转诸见熏习故，<a id="a-Nt"></a>转心意阿梨耶识法相熏习，<a id="a-Nu"></a>名为涅槃。<a id="a-Nv"></a>大慧，<a id="a-Nw"></a>我及诸佛说如是涅槃，<a id="a-Nx"></a>法体境界空事故。</p>
  <p id="aNy">“复次，<a id="a-Nz"></a>大慧，<a id="a-O0"></a>言涅槃者，<a id="a-O1"></a>谓内身圣智修行境界故，<a id="a-O2"></a>离虚妄分别有无法故。<a id="a-O3"></a>大慧，<a id="a-O4"></a>云何非常？<a id="a-O5"></a>谓离自相同相分别法故，<a id="a-O6"></a>是故非常。<a id="a-O7"></a>大慧，<a id="a-O8"></a>云何非断？<a id="a-O9"></a>谓过去、<a id="a-OA"></a>未来、<a id="a-OB"></a>现在一切圣人内身证得故，<a id="a-OC"></a>是故非断。</p>
  <p id="aOD">“大慧，<a id="a-OE"></a>般涅槃者非死非灭。<a id="a-OF"></a>大慧，<a id="a-OG"></a>若般涅槃是死法者，<a id="a-OH"></a>应有生缚故。<a id="a-OI"></a>大慧，<a id="a-OJ"></a>若般涅槃是灭法者，<a id="a-OK"></a>应堕有为法故。<a id="a-OL"></a>是故，<a id="a-OM"></a>大慧，<a id="a-ON"></a>般涅槃者非死非灭，<a id="a-OO"></a>如实修行者之所归依故。</p>
  <p id="aOP">“复次，<a id="a-OQ"></a>大慧，<a id="a-OR"></a>言涅槃者，<a id="a-OS"></a>非可取非可舍、<a id="a-OT"></a>非此处非彼处、<a id="a-OU"></a>非断非常、<a id="a-OV"></a>非一义非种种义，<a id="a-OW"></a>是故名为涅槃。</p>
  <p id="aOX">“复次，<a id="a-OY"></a>大慧，<a id="a-OZ"></a>声闻涅槃者，<a id="a-Oa"></a>观察自相同相觉诸法故，<a id="a-Ob"></a>名声闻涅槃。<a id="a-Oc"></a>大慧，<a id="a-Od"></a>辟支佛涅槃者不乐愦闹，<a id="a-Oe"></a>见诸境界无常、<a id="a-Of"></a>无乐、<a id="a-Og"></a>无我、<a id="a-Oh"></a>无净，<a id="a-Oi"></a>不生颠倒相。<a id="a-Oj"></a>是故声闻、<a id="a-Ok"></a>辟支佛非究竟处生涅槃想故。</p>
  <p id="aOl">“复次，<a id="a-Om"></a>大慧，<a id="a-On"></a>我为汝说二法体相。<a id="a-Oo"></a>何等为二？<a id="a-Op"></a>一者、<a id="a-Oq"></a>执著言说体相，<a id="a-Or"></a>二者、<a id="a-Os"></a>执著世事体相。<a id="a-Ot"></a>大慧，<a id="a-Ou"></a>何者执著言说体相？<a id="a-Ov"></a>谓无始来执著言说戏论熏习生故。<a id="a-Ow"></a>大慧，<a id="a-Ox"></a>何者执著世事体相？<a id="a-Oy"></a>谓不如实知唯是自心见外境界故。</p>
  <p id="aOz">“复次，<a id="a-P0"></a>大慧，<a id="a-P1"></a>诸菩萨摩诃萨依二种愿力住持故，<a id="a-P2"></a>顶礼诸佛如来应正遍知，<a id="a-P3"></a>问所疑事。<a id="a-P4"></a>大慧，<a id="a-P5"></a>何等二种愿力住持？<a id="a-P6"></a>一者、<a id="a-P7"></a>依三昧三摩跋提住持力；<a id="a-P8"></a>二者、<a id="a-P9"></a>遍身得乐，<a id="a-PA"></a>谓佛如来手摩其顶受位住持力。<a id="a-PB"></a>大慧，<a id="a-PC"></a>诸菩萨摩诃萨住初地中承诸如来住持力故，<a id="a-PD"></a>名入菩萨大乘光明三昧。<a id="a-PE"></a>大慧，<a id="a-PF"></a>诸菩萨摩诃萨入大乘光明三昧已，<a id="a-PG"></a>尔时十方诸佛如来应正遍知，<a id="a-PH"></a>与诸菩萨住持力故现身口意。<a id="a-PI"></a>大慧，<a id="a-PJ"></a>如金刚藏菩萨摩诃萨，<a id="a-PK"></a>及余成就如是功德相菩萨摩诃萨。<a id="a-PL"></a>大慧，<a id="a-PM"></a>如是诸菩萨摩诃萨，<a id="a-PN"></a>住初地中三昧三摩跋提力住持故，<a id="a-PO"></a>以百千万亿劫修集善根力故，<a id="a-PP"></a>次第如实知地对治法相成就。<a id="a-PQ"></a>菩萨摩诃萨至法云地，<a id="a-PR"></a>住大宝莲华王宫殿师子座上坐，<a id="a-PS"></a>同类菩萨摩诃萨眷属围绕，<a id="a-PT"></a>宝冠璎珞庄严其身，<a id="a-PU"></a>如阎浮檀金瞻葡、<a id="a-PV"></a>日月光明胜莲华色。<a id="a-PW"></a>尔时十方一切诸佛各申其手，<a id="a-PX"></a>遥摩莲华王座上菩萨摩诃萨顶，<a id="a-PY"></a>如得自在王、<a id="a-PZ"></a>帝释王、<a id="a-Pa"></a>转轮王灌太子顶授位故。<a id="a-Pb"></a>大慧，<a id="a-Pc"></a>彼授位菩萨，<a id="a-Pd"></a>及眷属菩萨摩诃萨，<a id="a-Pe"></a>依如来手摩顶故得遍身乐，<a id="a-Pf"></a>是故言手摩菩萨顶住持力。<a id="a-Pg"></a>大慧，<a id="a-Ph"></a>是名诸菩萨摩诃萨二种住持力。<a id="a-Pi"></a>大慧，<a id="a-Pj"></a>诸菩萨摩诃萨，<a id="a-Pk"></a>依此二种住持力故，<a id="a-Pl"></a>能观察一切诸如来身。<a id="a-Pm"></a>大慧，<a id="a-Pn"></a>若无二种住持力者，<a id="a-Po"></a>则不得见诸佛如来。</p>
  <p id="aPp">“大慧，<a id="a-Pq"></a>若诸菩萨摩诃萨，<a id="a-Pr"></a>离二种住持力能说法者，<a id="a-Ps"></a>愚痴凡夫亦应说法。<a id="a-Pt"></a>何以故？<a id="a-Pu"></a>谓不以得诸佛住持力故。<a id="a-Pv"></a>大慧，<a id="a-Pw"></a>依诸如来住持力故，<a id="a-Px"></a>山河、<a id="a-Py"></a>石壁、<a id="a-Pz"></a>草木、<a id="a-Q0"></a>园林及种种伎乐，<a id="a-Q1"></a>城邑、<a id="a-Q2"></a>聚落、<a id="a-Q3"></a>宫殿、<a id="a-Q4"></a>屋宅，<a id="a-Q5"></a>皆能出于说法之声，<a id="a-Q6"></a>自然皆出伎乐之音。<a id="a-Q7"></a>大慧，<a id="a-Q8"></a>何况有心者！<a id="a-Q9"></a>聋盲喑哑无量众生，<a id="a-QA"></a>离诸苦恼。<a id="a-QB"></a>大慧，<a id="a-QC"></a>诸佛如来住持之力，<a id="a-QD"></a>无量利益安乐众生。<a id="a-QE"></a>”</p>
  <p id="aQF">大慧菩萨复白佛言：<a id="a-QG"></a>“世尊，<a id="a-QH"></a>世尊，<a id="a-QI"></a>何故诸菩萨摩诃萨入三昧三摩跋提及入诸地时，<a id="a-QJ"></a>诸佛如来应正遍知作住持力？<a id="a-QK"></a>”</p>
  <p id="aQL">佛告大慧：<a id="a-QM"></a>“为护魔业烦恼散乱心故，<a id="a-QN"></a>为不堕声闻禅定地故，<a id="a-QO"></a>为内身证如来地故，<a id="a-QP"></a>为增长内身证法故。<a id="a-QQ"></a>大慧，<a id="a-QR"></a>是故诸佛如来应正遍知，<a id="a-QS"></a>为诸菩萨作住持力。<a id="a-QT"></a>大慧，<a id="a-QU"></a>若诸如来不为菩萨作住持力者，<a id="a-QV"></a>堕诸外道、<a id="a-QW"></a>声闻、<a id="a-QX"></a>辟支佛魔事故，<a id="a-QY"></a>不得阿耨多罗三藐三菩提。<a id="a-QZ"></a>是故诸佛如来应正遍知，<a id="a-Qa"></a>大慈摄取诸菩萨故。<a id="a-Qb"></a>”</p>
  <p id="aQc">尔时，<a id="a-Qd"></a>世尊重说偈言：</p>
  <p id="aQe">“菩萨依自身，<a id="a-Qf"></a> 本愿力清净，</p>
  <p id="aQg">入三昧授位，<a id="a-Qh"></a> 初地至十地，</p>
  <p id="aQi">诸佛人中尊，<a id="a-Qj"></a> 神力作住持。<a id="a-Qk"></a>”</p>
 </body>
</html>