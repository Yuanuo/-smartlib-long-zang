<!doctype html>
<html id="z3IBTl0Oe" data-ver="1551">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">入楞伽经卷第四</h1>
  <h2 id="a2">集一切佛法品第三之三</h2>
  <p id="a3">尔时，<a id="a-4"></a>圣者大慧菩萨摩诃萨复白佛言：<a id="a-5"></a>“世尊，<a id="a-6"></a>如世尊说，<a id="a-7"></a>十二因缘从因生果，<a id="a-8"></a>不说自心妄想分别见力而生。<a id="a-9"></a>世尊，<a id="a-A"></a>若尔，<a id="a-B"></a>外道亦说从因生果。<a id="a-C"></a>世尊，<a id="a-D"></a>外道说言，<a id="a-E"></a>从于自性、<a id="a-F"></a>自在天、<a id="a-G"></a>时、<a id="a-H"></a>微尘等因生一切法；<a id="a-I"></a>如来亦说，<a id="a-J"></a>依于因缘而生诸法，<a id="a-K"></a>而不说有自建立法。<a id="a-L"></a>世尊，<a id="a-M"></a>外道亦说，<a id="a-N"></a>从于有无而生诸法；<a id="a-O"></a>世尊说言，<a id="a-P"></a>诸法本无，<a id="a-Q"></a>依因缘生，<a id="a-R"></a>生已还灭。<a id="a-S"></a>世尊说从无明缘行乃至于有，<a id="a-T"></a>依眼识等生一切法。<a id="a-U"></a>如世尊说，<a id="a-V"></a>亦有诸法无因而生。<a id="a-W"></a>何以故？<a id="a-X"></a>不从因生，<a id="a-Y"></a>一时无前后生，<a id="a-Z"></a>以因此法生此法。<a id="a-a"></a>世尊自说，<a id="a-b"></a>因虚妄因法生，<a id="a-c"></a>此法非次第生故。<a id="a-d"></a>世尊，<a id="a-e"></a>若尔，<a id="a-f"></a>外道说法胜，<a id="a-g"></a>而如来不如。<a id="a-h"></a>何以故？<a id="a-i"></a>世尊，<a id="a-j"></a>外道说因，<a id="a-k"></a>无因缘能生果。<a id="a-l"></a>如来说法，<a id="a-m"></a>因亦依果，<a id="a-n"></a>果亦依因；<a id="a-o"></a>若尔，<a id="a-p"></a>因缘无因无果。<a id="a-q"></a>世尊，<a id="a-r"></a>若尔，<a id="a-s"></a>彼此因果展转无穷。<a id="a-t"></a>世尊说言，<a id="a-u"></a>从此法生彼法，<a id="a-v"></a>若尔，<a id="a-w"></a>无因生法。<a id="a-x"></a>”</p>
  <p id="ay">佛告圣者大慧菩萨摩诃萨言：<a id="a-z"></a>“大慧，<a id="a-10"></a>我今当说，<a id="a-11"></a>因此法生彼法，<a id="a-12"></a>不同外道所立因果，<a id="a-13"></a>无因之法亦从因生。<a id="a-14"></a>我不如是，<a id="a-15"></a>我说诸法从因缘生，<a id="a-16"></a>非无因缘，<a id="a-17"></a>亦不杂乱，<a id="a-18"></a>亦无展转无穷之过。<a id="a-19"></a>何以故？<a id="a-1A"></a>以无能取、<a id="a-1B"></a>可取法故。<a id="a-1C"></a>大慧，<a id="a-1D"></a>外道不知自心见故，<a id="a-1E"></a>执著能取、<a id="a-1F"></a>可取之法，<a id="a-1G"></a>不知不觉唯自心见内外法故。<a id="a-1H"></a>大慧，<a id="a-1I"></a>彼诸外道不知自心内境界故，<a id="a-1J"></a>见有无物；<a id="a-1K"></a>是故外道有如是过，<a id="a-1L"></a>非我过也。<a id="a-1M"></a>我常说言，<a id="a-1N"></a>因缘和合而生诸法，<a id="a-1O"></a>非无因生。<a id="a-1P"></a>”</p>
  <p id="a1Q">大慧复言：<a id="a-1R"></a>“世尊，<a id="a-1S"></a>有言语说应有诸法。<a id="a-1T"></a>世尊，<a id="a-1U"></a>若无诸法者，<a id="a-1V"></a>应不说言语。<a id="a-1W"></a>世尊，<a id="a-1X"></a>是故依言说应有诸法。<a id="a-1Y"></a>”</p>
  <p id="a1Z">佛告大慧：<a id="a-1a"></a>“亦有无法而说言语，<a id="a-1b"></a>谓兔角、<a id="a-1c"></a>龟毛、<a id="a-1d"></a>石女儿等，<a id="a-1e"></a>于世间中而有言说。<a id="a-1f"></a>大慧，<a id="a-1g"></a>彼兔角非有非无，<a id="a-1h"></a>而说言语。<a id="a-1i"></a>大慧，<a id="a-1j"></a>汝言以有言说应有诸法者，<a id="a-1k"></a>此义已破。</p>
  <p id="a1l">“大慧，<a id="a-1m"></a>非一切佛国土言语说法。<a id="a-1n"></a>何以故？<a id="a-1o"></a>以诸言语唯是人心分别说故。<a id="a-1p"></a>是故，<a id="a-1q"></a>大慧，<a id="a-1r"></a>有佛国土直视不瞬、<a id="a-1s"></a>口无言语名为说法，<a id="a-1t"></a>有佛国土直尔示相名为说法，<a id="a-1u"></a>有佛国土但动眉相名为说法，<a id="a-1v"></a>有佛国土唯动眼相名为说法，<a id="a-1w"></a>有佛国土笑名说法，<a id="a-1x"></a>有佛国土欠呿名说法，<a id="a-1y"></a>有佛国土咳名说法，<a id="a-1z"></a>有佛国土念名说法，<a id="a-20"></a>有佛国土身名说法。<a id="a-21"></a>大慧，<a id="a-22"></a>如无瞬世界及众香世界，<a id="a-23"></a>于普贤如来应正遍知，<a id="a-24"></a>彼菩萨摩诃萨观察如来目不暂瞬，<a id="a-25"></a>得无生法忍，<a id="a-26"></a>亦得无量胜三昧法。<a id="a-27"></a>是故，<a id="a-28"></a>大慧，<a id="a-29"></a>汝不得言有言语说应有诸法。</p>
  <p id="a2A">“大慧，<a id="a-2B"></a>如来亦见诸世界中，<a id="a-2C"></a>一切微虫，<a id="a-2D"></a>蚊、<a id="a-2E"></a>虻、<a id="a-2F"></a>蝇等众生之类，<a id="a-2G"></a>不说言语，<a id="a-2H"></a>共作自事而得成办。<a id="a-2I"></a>”</p>
  <p id="a2J">尔时，<a id="a-2K"></a>世尊重说偈言：</p>
  <p id="a2L">“如虚空兔角，<a id="a-2M"></a> 及与石女儿，</p>
  <p id="a2N">无而有言说，<a id="a-2O"></a> 如是妄分别。</p>
  <p id="a2P">因缘和合法，<a id="a-2Q"></a> 愚痴分别生，</p>
  <p id="a2R">不知如实法，<a id="a-2S"></a> 轮回三有中。<a id="a-2T"></a>”</p>
  <p id="a2U">尔时，<a id="a-2V"></a>圣者大慧菩萨摩诃萨复白佛言：<a id="a-2W"></a>“世尊，<a id="a-2X"></a>世尊说常语法，<a id="a-2Y"></a>依何等法作如是说？<a id="a-2Z"></a>”</p>
  <p id="a2a">佛告圣者大慧菩萨言：<a id="a-2b"></a>“大慧，<a id="a-2c"></a>依迷惑法我说为常。<a id="a-2d"></a>何以故？<a id="a-2e"></a>大慧，<a id="a-2f"></a>圣人亦见世间迷惑法，<a id="a-2g"></a>非颠倒心。<a id="a-2h"></a>大慧，<a id="a-2i"></a>譬如阳焰、<a id="a-2j"></a>火轮、<a id="a-2k"></a>毛轮、<a id="a-2l"></a>乾闼婆城、<a id="a-2m"></a>幻、<a id="a-2n"></a>梦、<a id="a-2o"></a>水中月、<a id="a-2p"></a>镜中像，<a id="a-2q"></a>世间非智慧者见有诸像，<a id="a-2r"></a>颠倒见故；<a id="a-2s"></a>有智慧者不生分别，<a id="a-2t"></a>非不见彼迷惑之事。<a id="a-2u"></a>大慧，<a id="a-2v"></a>有智慧者见彼种种迷惑之事，<a id="a-2w"></a>不生实心。<a id="a-2x"></a>何以故？<a id="a-2y"></a>离有无法故。<a id="a-2z"></a>”</p>
  <p id="a30">佛复告圣者大慧菩萨言：<a id="a-31"></a>“大慧，<a id="a-32"></a>云何迷惑法离于有无？<a id="a-33"></a>谓诸愚痴凡夫，<a id="a-34"></a>见有种种境界，<a id="a-35"></a>如诸饿鬼大海恒河见水不见。<a id="a-36"></a>大慧，<a id="a-37"></a>是迷惑法不得言有，<a id="a-38"></a>不得言无。<a id="a-39"></a>大慧，<a id="a-3A"></a>余众生见彼是水故，<a id="a-3B"></a>不得言无。<a id="a-3C"></a>大慧，<a id="a-3D"></a>迷惑之事亦复如是，<a id="a-3E"></a>以诸圣人离颠倒见故。<a id="a-3F"></a>大慧，<a id="a-3G"></a>言迷惑法常者，<a id="a-3H"></a>以想差别故。<a id="a-3I"></a>大慧，<a id="a-3J"></a>因迷惑法见种种相，<a id="a-3K"></a>而迷惑法不分别异差别。<a id="a-3L"></a>是故，<a id="a-3M"></a>大慧，<a id="a-3N"></a>迷惑法常。<a id="a-3O"></a>大慧，<a id="a-3P"></a>云何迷惑法名之为实？<a id="a-3Q"></a>以诸圣人迷惑法中不生颠倒心，<a id="a-3R"></a>亦不生实心。<a id="a-3S"></a>大慧，<a id="a-3T"></a>而诸圣人见彼迷惑法起少心想，<a id="a-3U"></a>不生圣智事相。<a id="a-3V"></a>大慧，<a id="a-3W"></a>起少想者，<a id="a-3X"></a>是谓凡夫，<a id="a-3Y"></a>非谓圣人。</p>
  <p id="a3Z">“大慧，<a id="a-3a"></a>分别彼迷惑法颠倒非颠倒者，<a id="a-3b"></a>能生二种性。<a id="a-3c"></a>何等二种？<a id="a-3d"></a>一者、<a id="a-3e"></a>能生凡夫性，<a id="a-3f"></a>二者、<a id="a-3g"></a>能生圣人性。<a id="a-3h"></a>大慧，<a id="a-3i"></a>彼圣人性者，<a id="a-3j"></a>能生三种差别之性，<a id="a-3k"></a>所谓声闻、<a id="a-3l"></a>辟支佛、<a id="a-3m"></a>佛国土差别性故。<a id="a-3n"></a>大慧，<a id="a-3o"></a>云何毛道凡夫分别迷惑法，<a id="a-3p"></a>而能生彼声闻乘性？<a id="a-3q"></a>大慧，<a id="a-3r"></a>所谓执著彼迷惑法自相同相，<a id="a-3s"></a>能成声闻乘性。<a id="a-3t"></a>大慧，<a id="a-3u"></a>是名迷惑法能生能成声闻乘性。<a id="a-3v"></a>大慧，<a id="a-3w"></a>云何愚痴凡夫分别迷惑法，<a id="a-3x"></a>而能生彼辟支佛乘性？<a id="a-3y"></a>大慧，<a id="a-3z"></a>所谓执著彼迷惑法，<a id="a-40"></a>观察诸法自相同相，<a id="a-41"></a>不乐愦闹，<a id="a-42"></a>能生辟支佛乘性。<a id="a-43"></a>大慧，<a id="a-44"></a>是名迷惑法能生能成辟支佛乘性。<a id="a-45"></a>大慧，<a id="a-46"></a>云何智者即分别彼迷惑之法，<a id="a-47"></a>能生佛乘性？<a id="a-48"></a>大慧，<a id="a-49"></a>所谓见彼能见可见唯是自心，<a id="a-4A"></a>而不分别有无法故。<a id="a-4B"></a>大慧，<a id="a-4C"></a>如是观察迷惑之法，<a id="a-4D"></a>能生能成如来乘性。<a id="a-4E"></a>大慧，<a id="a-4F"></a>如是名为性义。<a id="a-4G"></a>大慧，<a id="a-4H"></a>何者一切毛道凡夫？<a id="a-4I"></a>即分别彼迷惑之法见种种事，<a id="a-4J"></a>能生世间所有乘性，<a id="a-4K"></a>以观察诸法如是如是决定不异。<a id="a-4L"></a>是故，<a id="a-4M"></a>大慧，<a id="a-4N"></a>彼迷惑法愚痴凡夫，<a id="a-4O"></a>虚妄分别种种法体。</p>
  <p id="a4P">“大慧，<a id="a-4Q"></a>彼迷惑法，<a id="a-4R"></a>非是实事、<a id="a-4S"></a>非不实事。<a id="a-4T"></a>何以故？<a id="a-4U"></a>大慧，<a id="a-4V"></a>圣人观察彼迷惑法不虚妄分别，<a id="a-4W"></a>是故圣人能转心意意识身相，<a id="a-4X"></a>离烦恼习故。<a id="a-4Y"></a>是故圣人转彼迷惑法，<a id="a-4Z"></a>名为真如。<a id="a-4a"></a>大慧，<a id="a-4b"></a>此名何等法？<a id="a-4c"></a>大慧，<a id="a-4d"></a>此名真如法，<a id="a-4e"></a>离分别法故。<a id="a-4f"></a>大慧，<a id="a-4g"></a>为此义故，<a id="a-4h"></a>我重宣说真如法体离分别法，<a id="a-4i"></a>彼真如中无彼虚妄分别法故。<a id="a-4j"></a>”</p>
  <p id="a4k">大慧菩萨复白佛言：<a id="a-4l"></a>“世尊，<a id="a-4m"></a>彼迷惑法，<a id="a-4n"></a>为有、<a id="a-4o"></a>为无？<a id="a-4p"></a>”</p>
  <p id="a4q">佛告大慧：<a id="a-4r"></a>“彼迷惑法，<a id="a-4s"></a>执著种种相故名有。<a id="a-4t"></a>大慧，<a id="a-4u"></a>彼迷惑法，<a id="a-4v"></a>于妄想中若是有者，<a id="a-4w"></a>一切圣人皆应不离，<a id="a-4x"></a>执著有无虚妄法故。<a id="a-4y"></a>大慧，<a id="a-4z"></a>如外道说十二因缘，<a id="a-50"></a>有从因生、<a id="a-51"></a>不从因生，<a id="a-52"></a>此义亦如是。<a id="a-53"></a>”</p>
  <p id="a54">大慧言：<a id="a-55"></a>“世尊，<a id="a-56"></a>若迷惑法如幻见者，<a id="a-57"></a>此迷惑法异于迷惑，<a id="a-58"></a>以迷惑法能生法故。<a id="a-59"></a>”</p>
  <p id="a5A">佛告大慧：<a id="a-5B"></a>“大慧，<a id="a-5C"></a>非迷惑法生烦恼过。<a id="a-5D"></a>大慧，<a id="a-5E"></a>若不分别迷惑法者，<a id="a-5F"></a>不生诸过。<a id="a-5G"></a>复次，<a id="a-5H"></a>大慧，<a id="a-5I"></a>一切幻法依于人功咒术而生，<a id="a-5J"></a>非自心分别烦恼而生。<a id="a-5K"></a>是故，<a id="a-5L"></a>大慧，<a id="a-5M"></a>彼迷惑法不生诸过，<a id="a-5N"></a>唯是愚痴人见迷惑法故。<a id="a-5O"></a>大慧，<a id="a-5P"></a>愚痴凡夫执著虚妄微细之事，<a id="a-5Q"></a>而生诸过，<a id="a-5R"></a>非谓圣人。<a id="a-5S"></a>”</p>
  <p id="a5T">尔时，<a id="a-5U"></a>世尊重说偈言：</p>
  <p id="a5V">“圣不见迷惑，<a id="a-5W"></a> 世间亦无实，</p>
  <p id="a5X">迷惑即是实，<a id="a-5Y"></a> 实法次迷惑。</p>
  <p id="a5Z">舍离诸迷惑，<a id="a-5a"></a> 若有相生者，</p>
  <p id="a5b">即彼是迷惑，<a id="a-5c"></a> 不净犹如翳。<a id="a-5d"></a>”</p>
  <p id="a5e">“复次，<a id="a-5f"></a>大慧，<a id="a-5g"></a>汝不得言：<a id="a-5h"></a>幻是无故，<a id="a-5i"></a>一切诸法亦无如幻。<a id="a-5j"></a>”</p>
  <p id="a5k">大慧言：<a id="a-5l"></a>“世尊，<a id="a-5m"></a>为执著诸法如幻相故，<a id="a-5n"></a>言诸法如幻？<a id="a-5o"></a>为执著诸法颠倒相故，<a id="a-5p"></a>言诸法如幻也？<a id="a-5q"></a>世尊，<a id="a-5r"></a>若执著诸法如幻相者，<a id="a-5s"></a>世尊不得言一切法皆如幻相；<a id="a-5t"></a>若执著诸法颠倒相故言如幻者，<a id="a-5u"></a>不得言一切法如幻。<a id="a-5v"></a>何以故？<a id="a-5w"></a>世尊，<a id="a-5x"></a>色有种种因相见故。<a id="a-5y"></a>世尊，<a id="a-5z"></a>无有异因色有诸相可见如幻。<a id="a-60"></a>是故，<a id="a-61"></a>世尊，<a id="a-62"></a>不得说言执著诸法一切如幻。<a id="a-63"></a>”</p>
  <p id="a64">佛告大慧：<a id="a-65"></a>“非谓执著种种法相，<a id="a-66"></a>说言诸法一切如幻。<a id="a-67"></a>大慧，<a id="a-68"></a>诸法颠倒，<a id="a-69"></a>速灭如电，<a id="a-6A"></a>故言如幻。<a id="a-6B"></a>大慧，<a id="a-6C"></a>一切诸法譬如电光，<a id="a-6D"></a>即见即灭，<a id="a-6E"></a>凡夫不见。<a id="a-6F"></a>大慧，<a id="a-6G"></a>一切诸法亦复如是，<a id="a-6H"></a>以一切法自心分别同相异相，<a id="a-6I"></a>以不能观察故；<a id="a-6J"></a>不如实见，<a id="a-6K"></a>以妄执著色等法故。<a id="a-6L"></a>”</p>
  <p id="a6M">尔时，<a id="a-6N"></a>世尊重说偈言：</p>
  <p id="a6O">“非见色等法，<a id="a-6P"></a> 说言无幻法，</p>
  <p id="a6Q">故不违上下，<a id="a-6R"></a> 我说一切法，</p>
  <p id="a6S">不见有本性，<a id="a-6T"></a> 如幻无生体。<a id="a-6U"></a>”</p>
  <p id="a6V">大慧菩萨复白佛言：<a id="a-6W"></a>“世尊，<a id="a-6X"></a>如世尊说，<a id="a-6Y"></a>诸法不生，<a id="a-6Z"></a>复言如幻。<a id="a-6a"></a>将无世尊前后所说自相违耶？<a id="a-6b"></a>以如来说一切诸法不如幻故。<a id="a-6c"></a>”</p>
  <p id="a6d">佛告大慧：<a id="a-6e"></a>“我说一切法不生如幻者，<a id="a-6f"></a>不成前后有相违过。<a id="a-6g"></a>何以故？<a id="a-6h"></a>以诸一切愚痴凡夫不见生法及不生法，<a id="a-6i"></a>不能觉知自心有无、<a id="a-6j"></a>外法有无。<a id="a-6k"></a>何以故？<a id="a-6l"></a>以不能见不生法故。<a id="a-6m"></a>大慧，<a id="a-6n"></a>我如是说诸法前后无有相违。<a id="a-6o"></a>大慧，<a id="a-6p"></a>我遮外道建立因果义不相当，<a id="a-6q"></a>是故我说诸法不生。<a id="a-6r"></a>大慧，<a id="a-6s"></a>一切外道愚痴群聚作如是说，<a id="a-6t"></a>从于有无生一切法，<a id="a-6u"></a>不说自心分别执著因缘而生。<a id="a-6v"></a>大慧，<a id="a-6w"></a>我说诸法有亦不生、<a id="a-6x"></a>无亦不生。<a id="a-6y"></a>是故，<a id="a-6z"></a>大慧，<a id="a-70"></a>我说诸法不生不灭。</p>
  <p id="a71">“大慧，<a id="a-72"></a>我说一切诸法有者，<a id="a-73"></a>护诸弟子令知二法。<a id="a-74"></a>何等为二？<a id="a-75"></a>一者、<a id="a-76"></a>摄取诸世间故，<a id="a-77"></a>二者、<a id="a-78"></a>为护诸断见故。<a id="a-79"></a>何以故？<a id="a-7A"></a>以依业故有种种身摄六道生，<a id="a-7B"></a>是故我说言有诸法摄取世间。<a id="a-7C"></a>大慧，<a id="a-7D"></a>我说一切法如幻者，<a id="a-7E"></a>为令一切愚痴凡夫毕竟能离自相同相故。<a id="a-7F"></a>以诸凡夫痴心执著堕于邪见，<a id="a-7G"></a>以不能知但是自心虚妄见故；<a id="a-7H"></a>令离执著因缘生法，<a id="a-7I"></a>是故我说一切诸法如幻如梦，<a id="a-7J"></a>无有实体。<a id="a-7K"></a>何以故？<a id="a-7L"></a>若不如是说者，<a id="a-7M"></a>愚痴凡夫执邪见心，<a id="a-7N"></a>欺诳自身及于他身，<a id="a-7O"></a>离如实见一切法故。</p>
  <p id="a7P">“大慧，<a id="a-7Q"></a>云何住如实见？<a id="a-7R"></a>谓入自心见诸法故。<a id="a-7S"></a>”</p>
  <p id="a7T">尔时，<a id="a-7U"></a>世尊重说偈言：</p>
  <p id="a7V">“如汝言诸法，<a id="a-7W"></a> 一切不生者，</p>
  <p id="a7X">是则谤因果，<a id="a-7Y"></a> 不生如实见。</p>
  <p id="a7Z">我说有生法，<a id="a-7a"></a> 摄受诸世间，</p>
  <p id="a7b">见诸法同幻，<a id="a-7c"></a> 不取诸见相。<a id="a-7d"></a>”</p>
  <p id="a7e">复次，<a id="a-7f"></a>佛告圣者大慧菩萨言：<a id="a-7g"></a>“大慧，<a id="a-7h"></a>我今为诸菩萨摩诃萨，<a id="a-7i"></a>说名、<a id="a-7j"></a>句、<a id="a-7k"></a>字身相。<a id="a-7l"></a>以诸菩萨善知名、<a id="a-7m"></a>句、<a id="a-7n"></a>字身相故，<a id="a-7o"></a>依名、<a id="a-7p"></a>句、<a id="a-7q"></a>字身相，<a id="a-7r"></a>速得阿耨多罗三藐三菩提；<a id="a-7s"></a>得菩提已，<a id="a-7t"></a>为众生说名、<a id="a-7u"></a>句、<a id="a-7v"></a>字相。<a id="a-7w"></a>”</p>
  <p id="a7x">大慧菩萨白佛言：<a id="a-7y"></a>“善哉！<a id="a-7z"></a>世尊，<a id="a-80"></a>惟愿速说。<a id="a-81"></a>”</p>
  <p id="a82">“大慧，<a id="a-83"></a>何者名身？<a id="a-84"></a>谓依何等何等法作名，<a id="a-85"></a>名身事物，<a id="a-86"></a>名异义一。<a id="a-87"></a>大慧，<a id="a-88"></a>是名我说名身。<a id="a-89"></a>大慧，<a id="a-8A"></a>何者是句身？<a id="a-8B"></a>谓义事决定究竟见义故。<a id="a-8C"></a>大慧，<a id="a-8D"></a>是名我说句身。<a id="a-8E"></a>大慧，<a id="a-8F"></a>何者是字身？<a id="a-8G"></a>谓文句毕竟故。<a id="a-8H"></a>大慧，<a id="a-8I"></a>复次名身者，<a id="a-8J"></a>依何等法了别名句，<a id="a-8K"></a>能了知自形相故。<a id="a-8L"></a>大慧，<a id="a-8M"></a>复次句身者，<a id="a-8N"></a>谓句事毕竟故。<a id="a-8O"></a>大慧，<a id="a-8P"></a>复次名身者，<a id="a-8Q"></a>所谓诸字从名差别，<a id="a-8R"></a>从阿字乃至呵字，<a id="a-8S"></a>名为名身。<a id="a-8T"></a>大慧，<a id="a-8U"></a>复次字身者，<a id="a-8V"></a>谓声长短音韵高下，<a id="a-8W"></a>名为字身。<a id="a-8X"></a>大慧，<a id="a-8Y"></a>复次句身者，<a id="a-8Z"></a>谓巷路行迹，<a id="a-8a"></a>如人象马诸兽行迹等，<a id="a-8b"></a>得名为句。<a id="a-8c"></a>大慧，<a id="a-8d"></a>复次名字者，<a id="a-8e"></a>谓无色四阴依名而说。<a id="a-8f"></a>大慧，<a id="a-8g"></a>复次名字相者，<a id="a-8h"></a>谓能了别名字相故。<a id="a-8i"></a>大慧，<a id="a-8j"></a>是名名、<a id="a-8k"></a>句、<a id="a-8l"></a>字身相。<a id="a-8m"></a>大慧，<a id="a-8n"></a>如是名、<a id="a-8o"></a>句、<a id="a-8p"></a>字相，<a id="a-8q"></a>汝应当学为人演说。<a id="a-8r"></a>”</p>
  <p id="a8s">尔时，<a id="a-8t"></a>世尊重说偈言：</p>
  <p id="a8u">“名身与句身，<a id="a-8v"></a> 及字身差别，</p>
  <p id="a8w">凡夫痴计著，<a id="a-8x"></a> 如象溺深泥。<a id="a-8y"></a>”</p>
  <p id="a8z">“复次，<a id="a-90"></a>大慧，<a id="a-91"></a>未来世中无智慧者，<a id="a-92"></a>以邪见心不知如实法故，<a id="a-93"></a>因世间论自言智者。<a id="a-94"></a>有智者问如实之法，<a id="a-95"></a>离邪见相一异、<a id="a-96"></a>俱不俱，<a id="a-97"></a>而彼愚人作如是言：<a id="a-98"></a>‘是问非是，<a id="a-99"></a>非正念问。<a id="a-9A"></a>’谓色等法常无常为一为异，<a id="a-9B"></a>如是涅槃有为诸行为一为异，<a id="a-9C"></a>相中所有能见所见为一为异，<a id="a-9D"></a>作者所作为一为异，<a id="a-9E"></a>四大中色香味触为一为异，<a id="a-9F"></a>能见所见为一为异，<a id="a-9G"></a>泥团微尘为一为异，<a id="a-9H"></a>智者所知为一为异。<a id="a-9I"></a>如是等上上次第相，<a id="a-9J"></a>上上无记置答，<a id="a-9K"></a>佛如是说，<a id="a-9L"></a>是为谤我！</p>
  <p id="a9M">“大慧，<a id="a-9N"></a>而我不说如是法者，<a id="a-9O"></a>为遮外道邪见说故。<a id="a-9P"></a>何以故？<a id="a-9Q"></a>大慧，<a id="a-9R"></a>外道等说谓身即命，<a id="a-9S"></a>身异命异，<a id="a-9T"></a>如是等法外道所说是无记法。<a id="a-9U"></a>大慧，<a id="a-9V"></a>外道迷于因果义故，<a id="a-9W"></a>是故无记；<a id="a-9X"></a>非我法中，<a id="a-9Y"></a>名无记也。<a id="a-9Z"></a>大慧，<a id="a-9a"></a>我佛法中，<a id="a-9b"></a>离能见可见虚妄之想，<a id="a-9c"></a>无分别心，<a id="a-9d"></a>是故我法中无有置答。<a id="a-9e"></a>诸外道等执著可取能取，<a id="a-9f"></a>不知但是自心见法；<a id="a-9g"></a>为彼人故，<a id="a-9h"></a>我说言有四种问法。<a id="a-9i"></a>无记置答，<a id="a-9j"></a>非我法中。<a id="a-9k"></a>大慧，<a id="a-9l"></a>诸佛如来应正遍知，<a id="a-9m"></a>为诸众生有四种说言置答者。<a id="a-9n"></a>大慧，<a id="a-9o"></a>为待时故说如是法，<a id="a-9p"></a>为根未熟，<a id="a-9q"></a>非为根熟，<a id="a-9r"></a>是故我说置答之义。</p>
  <p id="a9s">“复次，<a id="a-9t"></a>大慧，<a id="a-9u"></a>一切诸法若离作者及因不生；<a id="a-9v"></a>以无作者故，<a id="a-9w"></a>是故我说诸法不生。<a id="a-9x"></a>”</p>
  <p id="a9y">佛告大慧：<a id="a-9z"></a>“一切诸法无有体相。<a id="a-A0"></a>”</p>
  <p id="aA1">大慧白佛言：<a id="a-A2"></a>“世尊，<a id="a-A3"></a>何故一切诸法无实体相？<a id="a-A4"></a>”</p>
  <p id="aA5">佛告大慧：<a id="a-A6"></a>“自智观察一切诸法自相同相不见诸法，<a id="a-A7"></a>是故我说一切诸法无实体相。<a id="a-A8"></a>”</p>
  <p id="aA9">佛告大慧：<a id="a-AA"></a>“一切诸法亦无取相。<a id="a-AB"></a>”</p>
  <p id="aAC">大慧言：<a id="a-AD"></a>“世尊，<a id="a-AE"></a>以何义故一切诸法亦无取相？<a id="a-AF"></a>”</p>
  <p id="aAG">佛告大慧：<a id="a-AH"></a>“自相同相无法可取，<a id="a-AI"></a>是故我说无法可取。<a id="a-AJ"></a>”</p>
  <p id="aAK">佛告大慧：<a id="a-AL"></a>“一切诸法亦无舍相。<a id="a-AM"></a>”</p>
  <p id="aAN">大慧言：<a id="a-AO"></a>“世尊，<a id="a-AP"></a>何故诸法亦无舍相？<a id="a-AQ"></a>”</p>
  <p id="aAR">佛告大慧：<a id="a-AS"></a>“观察自相同相法无法可舍，<a id="a-AT"></a>是故我说一切诸法亦无舍相。<a id="a-AU"></a>”</p>
  <p id="aAV">佛告大慧：<a id="a-AW"></a>“诸法不灭。<a id="a-AX"></a>”</p>
  <p id="aAY">大慧言：<a id="a-AZ"></a>“世尊，<a id="a-Aa"></a>何故一切诸法不灭？<a id="a-Ab"></a>”</p>
  <p id="aAc">佛告大慧：<a id="a-Ad"></a>“观一切法自相同相无体相故，<a id="a-Ae"></a>是故我说诸法不灭。<a id="a-Af"></a>”</p>
  <p id="aAg">佛告大慧：<a id="a-Ah"></a>“诸法无常。<a id="a-Ai"></a>”</p>
  <p id="aAj">大慧言：<a id="a-Ak"></a>“世尊，<a id="a-Al"></a>何故一切诸法无常？<a id="a-Am"></a>”</p>
  <p id="aAn">佛告大慧：<a id="a-Ao"></a>“一切诸法常无常想常不生相，<a id="a-Ap"></a>是故我说诸法无常。<a id="a-Aq"></a>复次，<a id="a-Ar"></a>大慧，<a id="a-As"></a>我说一切诸法无常。<a id="a-At"></a>”</p>
  <p id="aAu">大慧言：<a id="a-Av"></a>“世尊，<a id="a-Aw"></a>何故一切诸法无常？<a id="a-Ax"></a>”</p>
  <p id="aAy">佛告大慧：<a id="a-Az"></a>“以相不生，<a id="a-B0"></a>以不生体相，<a id="a-B1"></a>是故常无常，<a id="a-B2"></a>是故我说诸法无常。<a id="a-B3"></a>”</p>
  <p id="aB4">尔时，<a id="a-B5"></a>世尊重说偈言：</p>
  <p id="aB6">“记论有四种，<a id="a-B7"></a> 直答反质答，</p>
  <p id="aB8">分别答置答，<a id="a-B9"></a> 以制诸外道。</p>
  <p id="aBA">有及非有生，<a id="a-BB"></a> 僧佉毗世师，</p>
  <p id="aBC">而说悉无记，<a id="a-BD"></a> 彼作如是说。</p>
  <p id="aBE">正智慧观察，<a id="a-BF"></a> 自性不可得，</p>
  <p id="aBG">是故不可说，<a id="a-BH"></a> 及说无体相。<a id="a-BI"></a>”</p>
  <p id="aBJ">尔时，<a id="a-BK"></a>圣者大慧菩萨摩诃萨白佛言：<a id="a-BL"></a>“世尊，<a id="a-BM"></a>惟愿世尊，<a id="a-BN"></a>为我等说须陀洹等行差别相。<a id="a-BO"></a>我及一切菩萨摩诃萨等，<a id="a-BP"></a>善知须陀洹等修行相已，<a id="a-BQ"></a>如实知须陀洹、<a id="a-BR"></a>斯陀含、<a id="a-BS"></a>阿那含、<a id="a-BT"></a>阿罗汉等；<a id="a-BU"></a>如是如是为众生说，<a id="a-BV"></a>众生闻已入二无我相，<a id="a-BW"></a>净二种障，<a id="a-BX"></a>次第进取地地胜相，<a id="a-BY"></a>得如来不可思议境界修行；<a id="a-BZ"></a>得修行处已，<a id="a-Ba"></a>如如意宝，<a id="a-Bb"></a>随众生念受用境界身口意行故。<a id="a-Bc"></a>”</p>
  <p id="aBd">佛告大慧言：<a id="a-Be"></a>“善哉！<a id="a-Bf"></a>善哉！<a id="a-Bg"></a>善哉！<a id="a-Bh"></a>大慧，<a id="a-Bi"></a>谛听！<a id="a-Bj"></a>谛听！<a id="a-Bk"></a>今为汝说。<a id="a-Bl"></a>”</p>
  <p id="aBm">大慧白佛言：<a id="a-Bn"></a>“善哉！<a id="a-Bo"></a>世尊，<a id="a-Bp"></a>唯然听受。<a id="a-Bq"></a>”</p>
  <p id="aBr">佛告大慧言：<a id="a-Bs"></a>“大慧，<a id="a-Bt"></a>须陀洹有三种果差别。<a id="a-Bu"></a>”</p>
  <p id="aBv">大慧言：<a id="a-Bw"></a>“何等三种？<a id="a-Bx"></a>”</p>
  <p id="aBy">佛告大慧：<a id="a-Bz"></a>“谓下、<a id="a-C0"></a>中、<a id="a-C1"></a>上。<a id="a-C2"></a>大慧，<a id="a-C3"></a>何者须陀洹下？<a id="a-C4"></a>谓三有中七返受生。<a id="a-C5"></a>大慧，<a id="a-C6"></a>何者为中？<a id="a-C7"></a>谓三生、<a id="a-C8"></a>五生入于涅槃。<a id="a-C9"></a>大慧，<a id="a-CA"></a>何者为上？<a id="a-CB"></a>谓即一生入于涅槃。<a id="a-CC"></a>大慧，<a id="a-CD"></a>是三种须陀洹有三种结，<a id="a-CE"></a>谓下、<a id="a-CF"></a>中、<a id="a-CG"></a>上。<a id="a-CH"></a>大慧，<a id="a-CI"></a>何者三结？<a id="a-CJ"></a>谓身见、<a id="a-CK"></a>疑、<a id="a-CL"></a>戒取。<a id="a-CM"></a>大慧，<a id="a-CN"></a>彼三种结上上胜进得阿罗汉果。</p>
  <p id="aCO">“大慧，<a id="a-CP"></a>身见有二种。<a id="a-CQ"></a>何等为二？<a id="a-CR"></a>一者、<a id="a-CS"></a>俱生；<a id="a-CT"></a>二者、<a id="a-CU"></a>虚妄分别而生，<a id="a-CV"></a>如因缘分别法故。<a id="a-CW"></a>大慧，<a id="a-CX"></a>譬如依诸因缘法相虚妄分别而生实相，<a id="a-CY"></a>彼因缘法中非有非无；<a id="a-CZ"></a>以分别有无非实相故，<a id="a-Ca"></a>愚痴凡夫执著种种法相，<a id="a-Cb"></a>如诸禽兽见于阳焰取以为水。<a id="a-Cc"></a>大慧，<a id="a-Cd"></a>是名须陀洹分别身见。<a id="a-Ce"></a>何以故？<a id="a-Cf"></a>以无智故，<a id="a-Cg"></a>无始世来虚妄取相故。<a id="a-Ch"></a>大慧，<a id="a-Ci"></a>此身见垢见，<a id="a-Cj"></a>人无我乃能远离。<a id="a-Ck"></a>大慧，<a id="a-Cl"></a>何者须陀洹俱生身见？<a id="a-Cm"></a>所谓自身他身俱见，<a id="a-Cn"></a>彼二四阴，<a id="a-Co"></a>无色色阴生时，<a id="a-Cp"></a>依于四大及四尘等，<a id="a-Cq"></a>彼此因缘和合生色；<a id="a-Cr"></a>而须陀洹知已，<a id="a-Cs"></a>能离有无邪见断于身见，<a id="a-Ct"></a>断身见已不生贪心。<a id="a-Cu"></a>大慧，<a id="a-Cv"></a>是名须陀洹身见之相。</p>
  <p id="aCw">“大慧，<a id="a-Cx"></a>何者须陀洹疑相？<a id="a-Cy"></a>谓得证法善见相已，<a id="a-Cz"></a>先断身见及于二见分别之心，<a id="a-D0"></a>是故于诸法中不生疑心；<a id="a-D1"></a>复不生心，<a id="a-D2"></a>于余尊者以为尊相为净不净故。<a id="a-D3"></a>大慧，<a id="a-D4"></a>是名须陀洹疑相。</p>
  <p id="aD5">“大慧，<a id="a-D6"></a>何者须陀洹戒取相？<a id="a-D7"></a>谓善见受生处苦相故，<a id="a-D8"></a>是故不取戒相。<a id="a-D9"></a>大慧，<a id="a-DA"></a>戒取者，<a id="a-DB"></a>谓诸凡夫持戒精进种种善行，<a id="a-DC"></a>求乐境界生诸天中。<a id="a-DD"></a>彼须陀洹不取是相，<a id="a-DE"></a>而取自身内证回向进趣胜处，<a id="a-DF"></a>离诸妄想，<a id="a-DG"></a>修无漏戒分。<a id="a-DH"></a>大慧，<a id="a-DI"></a>是名须陀洹戒取相。</p>
  <p id="aDJ">“大慧，<a id="a-DK"></a>须陀洹断三结烦恼，<a id="a-DL"></a>离贪瞋痴。<a id="a-DM"></a>”</p>
  <p id="aDN">大慧白佛言：<a id="a-DO"></a>“世尊，<a id="a-DP"></a>世尊说众多贪，<a id="a-DQ"></a>须陀洹离何等贪？<a id="a-DR"></a>”</p>
  <p id="aDS">佛告大慧：<a id="a-DT"></a>“须陀洹远离与诸女人和合，<a id="a-DU"></a>不为现在乐种未来苦因，<a id="a-DV"></a>远离打掴呜抱眄视。<a id="a-DW"></a>大慧，<a id="a-DX"></a>须陀洹不生如是贪心。<a id="a-DY"></a>何以故？<a id="a-DZ"></a>以得三昧乐行故。<a id="a-Da"></a>大慧，<a id="a-Db"></a>须陀洹远离如是等贪，<a id="a-Dc"></a>非离涅槃贪。</p>
  <p id="aDd">“大慧，<a id="a-De"></a>何者斯陀含果相？<a id="a-Df"></a>谓一往见色相现前生心，<a id="a-Dg"></a>非虚妄分别想见，<a id="a-Dh"></a>以善见禅修行相故，<a id="a-Di"></a>一往来世间，<a id="a-Dj"></a>便断苦尽入于涅槃，<a id="a-Dk"></a>是名斯陀含。</p>
  <p id="aDl">“大慧，<a id="a-Dm"></a>何者阿那含相？<a id="a-Dn"></a>谓于过去、<a id="a-Do"></a>现在、<a id="a-Dp"></a>未来色相中生有无心，<a id="a-Dq"></a>以见使虚妄分别心，<a id="a-Dr"></a>诸结不生，<a id="a-Ds"></a>不来故名阿那含。</p>
  <p id="aDt">“大慧，<a id="a-Du"></a>何者阿罗汉相？<a id="a-Dv"></a>谓不生分别思惟、<a id="a-Dw"></a>可思惟，<a id="a-Dx"></a>三昧解脱力通烦恼苦等分别心故，<a id="a-Dy"></a>名阿罗汉。<a id="a-Dz"></a>”</p>
  <p id="aE0">大慧菩萨白佛言：<a id="a-E1"></a>“世尊，<a id="a-E2"></a>说三种阿罗汉，<a id="a-E3"></a>此说何等罗汉名阿罗汉？<a id="a-E4"></a>世尊为说得决定寂灭罗汉，<a id="a-E5"></a>为发菩提愿善根忘善根罗汉，<a id="a-E6"></a>为化应化罗汉？<a id="a-E7"></a>”</p>
  <p id="aE8">佛告大慧：<a id="a-E9"></a>“为说得决定寂灭声闻罗汉，<a id="a-EA"></a>非余罗汉。<a id="a-EB"></a>大慧，<a id="a-EC"></a>余罗汉者，<a id="a-ED"></a>谓曾修行菩萨行者，<a id="a-EE"></a>复有应化佛所化罗汉，<a id="a-EF"></a>本愿善根方便力故，<a id="a-EG"></a>现诸佛土生大众中，<a id="a-EH"></a>庄严诸佛大会众故。<a id="a-EI"></a>大慧，<a id="a-EJ"></a>分别去来说种种事，<a id="a-EK"></a>远离证果、<a id="a-EL"></a>能思惟、<a id="a-EM"></a>所思惟、<a id="a-EN"></a>可思惟故，<a id="a-EO"></a>以见自心为见所见说得果相。<a id="a-EP"></a>复次，<a id="a-EQ"></a>大慧，<a id="a-ER"></a>若须陀洹生如是心：<a id="a-ES"></a>“此是三结，<a id="a-ET"></a>我离三结者。<a id="a-EU"></a>”大慧，<a id="a-EV"></a>是名见三法堕于身见。<a id="a-EW"></a>彼若如是，<a id="a-EX"></a>不离三结。<a id="a-EY"></a>大慧，<a id="a-EZ"></a>是故须陀洹不生如是心。</p>
  <p id="aEa">“复次，<a id="a-Eb"></a>大慧，<a id="a-Ec"></a>若欲远离禅、<a id="a-Ed"></a>无量、<a id="a-Ee"></a>无色界者，<a id="a-Ef"></a>应当远离自心见相，<a id="a-Eg"></a>远离少相，<a id="a-Eh"></a>寂灭定三摩跋提相故。<a id="a-Ei"></a>大慧，<a id="a-Ej"></a>若不如是，<a id="a-Ek"></a>彼菩萨心见诸法，<a id="a-El"></a>以唯心故。<a id="a-Em"></a>”</p>
  <p id="aEn">尔时，<a id="a-Eo"></a>世尊重说偈言：</p>
  <p id="aEp">“诸禅四无量，<a id="a-Eq"></a> 无色三摩提，</p>
  <p id="aEr">少相寂灭定，<a id="a-Es"></a> 一切心中无。</p>
  <p id="aEt">逆流修无漏，<a id="a-Eu"></a> 及于一往来，</p>
  <p id="aEv">往来及不还，<a id="a-Ew"></a> 罗汉心迷没。</p>
  <p id="aEx">思可思能思，<a id="a-Ey"></a> 远离见真谛，</p>
  <p id="aEz">唯是虚妄心，<a id="a-F0"></a> 能知得解脱。</p>
  <p id="aF1">“复次，<a id="a-F2"></a>大慧，<a id="a-F3"></a>有二种智。<a id="a-F4"></a>何等为二？<a id="a-F5"></a>一者、<a id="a-F6"></a>观察智，<a id="a-F7"></a>二者、<a id="a-F8"></a>虚妄分别取相住智。<a id="a-F9"></a>大慧，<a id="a-FA"></a>何者观察智？<a id="a-FB"></a>谓何等智观察一切诸法体相，<a id="a-FC"></a>离于四法无法可得，<a id="a-FD"></a>是名观察智。<a id="a-FE"></a>大慧，<a id="a-FF"></a>何者四法？<a id="a-FG"></a>谓一、<a id="a-FH"></a>异、<a id="a-FI"></a>俱、<a id="a-FJ"></a>不俱，<a id="a-FK"></a>是名四法。<a id="a-FL"></a>大慧，<a id="a-FM"></a>若离四法，<a id="a-FN"></a>一切法不可得。<a id="a-FO"></a>大慧，<a id="a-FP"></a>若欲观察一切法者，<a id="a-FQ"></a>当依四法而观诸法。<a id="a-FR"></a>大慧，<a id="a-FS"></a>妄想分别取相住智者，<a id="a-FT"></a>所谓执著坚热湿动，<a id="a-FU"></a>虚妄分别四大相故，<a id="a-FV"></a>执著建立因譬喻相故，<a id="a-FW"></a>建立非实法以为实。<a id="a-FX"></a>大慧，<a id="a-FY"></a>是名虚妄分别执著取相住持智。<a id="a-FZ"></a>大慧，<a id="a-Fa"></a>是名二种智相。<a id="a-Fb"></a>大慧，<a id="a-Fc"></a>诸菩萨摩诃萨，<a id="a-Fd"></a>毕竟知此二相，<a id="a-Fe"></a>进趣法无我相，<a id="a-Ff"></a>善知真实智地行相；<a id="a-Fg"></a>知已即得初地，<a id="a-Fh"></a>得百三昧，<a id="a-Fi"></a>依三昧力见百佛、<a id="a-Fj"></a>见百菩萨，<a id="a-Fk"></a>能知过去、<a id="a-Fl"></a>未来各百劫事，<a id="a-Fm"></a>照百佛世界；<a id="a-Fn"></a>照百佛世界已，<a id="a-Fo"></a>善知诸地上上智相，<a id="a-Fp"></a>以本愿力故，<a id="a-Fq"></a>能奋迅示现种种神通，<a id="a-Fr"></a>于法云地中依法雨授位，<a id="a-Fs"></a>证如来内究竟法身智慧地；<a id="a-Ft"></a>依十无量善根愿转，<a id="a-Fu"></a>为教化众生种种应化，<a id="a-Fv"></a>自身示现种种光明，<a id="a-Fw"></a>以得自身修行证智三昧乐故。</p>
  <p id="aFx">“复次，<a id="a-Fy"></a>大慧，<a id="a-Fz"></a>菩萨摩诃萨应善知四大及四尘相。<a id="a-G0"></a>大慧，<a id="a-G1"></a>云何菩萨善知四大及四尘相？<a id="a-G2"></a>大慧菩萨摩诃萨应如是修行，<a id="a-G3"></a>所言实者，<a id="a-G4"></a>谓无四大处，<a id="a-G5"></a>观察四大本来不生；<a id="a-G6"></a>如是观已，<a id="a-G7"></a>复作是念，<a id="a-G8"></a>言观察者唯自心见虚妄觉知，<a id="a-G9"></a>以见外尘无有实物，<a id="a-GA"></a>唯是名字分别心见，<a id="a-GB"></a>所谓三界离于四大及四尘相；<a id="a-GC"></a>见如是已，<a id="a-GD"></a>离四种见，<a id="a-GE"></a>见清净法，<a id="a-GF"></a>离我、<a id="a-GG"></a>我所，<a id="a-GH"></a>住于自相如实法中。<a id="a-GI"></a>大慧，<a id="a-GJ"></a>住自相如实法中者，<a id="a-GK"></a>谓住建立诸法无生自相法中。</p>
  <p id="aGL">“大慧，<a id="a-GM"></a>于四大中云何有四尘？<a id="a-GN"></a>大慧，<a id="a-GO"></a>谓妄想分别柔软湿润，<a id="a-GP"></a>生内外水大。<a id="a-GQ"></a>大慧，<a id="a-GR"></a>妄想分别暖增长力，<a id="a-GS"></a>生内外火大。<a id="a-GT"></a>大慧，<a id="a-GU"></a>妄想分别轻转动相，<a id="a-GV"></a>生内外风大。<a id="a-GW"></a>大慧，<a id="a-GX"></a>妄想分别所有坚相，<a id="a-GY"></a>生内外地大。<a id="a-GZ"></a>大慧，<a id="a-Ga"></a>妄想分别内外共虚空生内外想，<a id="a-Gb"></a>以执著虚妄内外邪见，<a id="a-Gc"></a>五阴聚落、<a id="a-Gd"></a>四大及四尘生故。<a id="a-Ge"></a>”</p>
  <p id="aGf">佛告大慧：<a id="a-Gg"></a>“识能执著种种境界，<a id="a-Gh"></a>乐求异道，<a id="a-Gi"></a>取彼境界故。<a id="a-Gj"></a>大慧，<a id="a-Gk"></a>四大有四，<a id="a-Gl"></a>谓色、<a id="a-Gm"></a>香、<a id="a-Gn"></a>味、<a id="a-Go"></a>触。<a id="a-Gp"></a>大慧，<a id="a-Gq"></a>四大无因。<a id="a-Gr"></a>何以故？<a id="a-Gs"></a>谓地自体形相长短不生四大相故。<a id="a-Gt"></a>大慧，<a id="a-Gu"></a>依形相大小上下容貌而生诸法，<a id="a-Gv"></a>不离形相大小长短而有法故。<a id="a-Gw"></a>是故，<a id="a-Gx"></a>大慧，<a id="a-Gy"></a>外道虚妄分别四大及四尘，<a id="a-Gz"></a>非我法中如此分别。</p>
  <p id="aH0">“复次，<a id="a-H1"></a>大慧，<a id="a-H2"></a>我为汝说五阴体相。<a id="a-H3"></a>大慧，<a id="a-H4"></a>何者五阴相？<a id="a-H5"></a>谓色、<a id="a-H6"></a>受、<a id="a-H7"></a>想、<a id="a-H8"></a>行、<a id="a-H9"></a>识。<a id="a-HA"></a>大慧，<a id="a-HB"></a>四阴无色相，<a id="a-HC"></a>谓受、<a id="a-HD"></a>想、<a id="a-HE"></a>行、<a id="a-HF"></a>识。<a id="a-HG"></a>大慧，<a id="a-HH"></a>色依四大生，<a id="a-HI"></a>四大彼此不同相。<a id="a-HJ"></a>大慧，<a id="a-HK"></a>无色相法同如虚空，<a id="a-HL"></a>云何得成四种数相？<a id="a-HM"></a>大慧，<a id="a-HN"></a>譬如虚空离于数相，<a id="a-HO"></a>而虚妄分别此是虚空。<a id="a-HP"></a>大慧，<a id="a-HQ"></a>阴之数相离于诸相，<a id="a-HR"></a>离有无相，<a id="a-HS"></a>离于四相。<a id="a-HT"></a>愚痴凡夫说诸数相，<a id="a-HU"></a>非谓圣人。</p>
  <p id="aHV">“大慧，<a id="a-HW"></a>我说诸相如幻，<a id="a-HX"></a>种种形相离一二相依假名说，<a id="a-HY"></a>如梦镜像不离所依。<a id="a-HZ"></a>大慧，<a id="a-Ha"></a>如圣人智修行分别，<a id="a-Hb"></a>见五阴虚妄。<a id="a-Hc"></a>大慧，<a id="a-Hd"></a>是名五阴，<a id="a-He"></a>无五阴体相。<a id="a-Hf"></a>大慧，<a id="a-Hg"></a>汝今应离如是虚妄分别之相；<a id="a-Hh"></a>离如是已，<a id="a-Hi"></a>为诸菩萨说离诸法相寂静之法，<a id="a-Hj"></a>为遮外道诸见之相。<a id="a-Hk"></a>大慧，<a id="a-Hl"></a>说寂静法，<a id="a-Hm"></a>得证清净无我之相，<a id="a-Hn"></a>入远行地；<a id="a-Ho"></a>入远行地已，<a id="a-Hp"></a>得无量三昧自在如意生身故，<a id="a-Hq"></a>以得诸法如幻三昧故，<a id="a-Hr"></a>以得自在神通力修行进趣故，<a id="a-Hs"></a>随一切众生自在用如大地故。<a id="a-Ht"></a>大慧，<a id="a-Hu"></a>譬如大地，<a id="a-Hv"></a>一切众生随意而用。<a id="a-Hw"></a>大慧，<a id="a-Hx"></a>菩萨摩诃萨随众生用亦复如是。</p>
  <p id="aHy">“复次，<a id="a-Hz"></a>大慧，<a id="a-I0"></a>外道说有四种涅槃。<a id="a-I1"></a>何等为四？<a id="a-I2"></a>一者、<a id="a-I3"></a>自体相涅槃，<a id="a-I4"></a>二者、<a id="a-I5"></a>种种相有无涅槃，<a id="a-I6"></a>三者、<a id="a-I7"></a>自觉体有无涅槃，<a id="a-I8"></a>四者、<a id="a-I9"></a>诸阴自相同相断相续体涅槃。<a id="a-IA"></a>大慧，<a id="a-IB"></a>是名外道四种涅槃，<a id="a-IC"></a>非我所说。<a id="a-ID"></a>大慧，<a id="a-IE"></a>我所说者，<a id="a-IF"></a>见虚妄境界分别识灭，<a id="a-IG"></a>名为涅槃。<a id="a-IH"></a>”</p>
  <p id="aII">大慧白佛言：<a id="a-IJ"></a>“世尊，<a id="a-IK"></a>世尊可不说八种识耶？<a id="a-IL"></a>”</p>
  <p id="aIM">佛告大慧：<a id="a-IN"></a>“我说八种识。<a id="a-IO"></a>”</p>
  <p id="aIP">大慧言：<a id="a-IQ"></a>“若世尊说八种识者，<a id="a-IR"></a>何故但言意识转灭，<a id="a-IS"></a>不言七识转灭？<a id="a-IT"></a>”</p>
  <p id="aIU">佛告大慧：<a id="a-IV"></a>“以依彼念观有故，<a id="a-IW"></a>转识灭，<a id="a-IX"></a>七识亦灭。<a id="a-IY"></a>复次，<a id="a-IZ"></a>大慧，<a id="a-Ia"></a>意识执著取境界生，<a id="a-Ib"></a>生已种种熏习增长阿梨耶识，<a id="a-Ic"></a>共意识故，<a id="a-Id"></a>离我、<a id="a-Ie"></a>我所相，<a id="a-If"></a>著虚妄空而生分别。<a id="a-Ig"></a>大慧，<a id="a-Ih"></a>彼二种识无差别相，<a id="a-Ii"></a>以依阿梨耶识因观自心见境，<a id="a-Ij"></a>妄想执著生种种心，<a id="a-Ik"></a>犹如束竹迭共为因，<a id="a-Il"></a>如大海波以自心见境界风吹而有生灭。<a id="a-Im"></a>是故，<a id="a-In"></a>大慧，<a id="a-Io"></a>意识转灭，<a id="a-Ip"></a>七种识转灭。<a id="a-Iq"></a>”</p>
  <p id="aIr">尔时，<a id="a-Is"></a>世尊重说偈言：</p>
  <p id="aIt">“我不取涅槃，<a id="a-Iu"></a> 亦不舍作相，</p>
  <p id="aIv">转灭虚妄心，<a id="a-Iw"></a> 故言得涅槃。</p>
  <p id="aIx">依彼因及念，<a id="a-Iy"></a> 意趣诸境界，</p>
  <p id="aIz">识与心作因，<a id="a-J0"></a> 为识之所依。</p>
  <p id="aJ1">如水流枯竭，<a id="a-J2"></a> 波浪则不起，</p>
  <p id="aJ3">如是意识灭，<a id="a-J4"></a> 种种识不生。</p>
  <p id="aJ5">“复次，<a id="a-J6"></a>大慧，<a id="a-J7"></a>我为汝说虚妄分别法体差别相。<a id="a-J8"></a>汝及诸菩萨摩诃萨，<a id="a-J9"></a>善分别知虚妄法体差别之相，<a id="a-JA"></a>离分别所分别法，<a id="a-JB"></a>善知自身内修行法，<a id="a-JC"></a>远离外道能取可取境界，<a id="a-JD"></a>远离种种虚妄分别因缘法体相；<a id="a-JE"></a>远离已，<a id="a-JF"></a>不复分别虚妄之相。</p>
  <p id="aJG">“大慧，<a id="a-JH"></a>何者虚妄分别法体差别之相？<a id="a-JI"></a>大慧，<a id="a-JJ"></a>虚妄分别自体差别相有十二种。<a id="a-JK"></a>何等为十二？<a id="a-JL"></a>一者、<a id="a-JM"></a>言语分别，<a id="a-JN"></a>二者、<a id="a-JO"></a>可知分别，<a id="a-JP"></a>三者、<a id="a-JQ"></a>相分别，<a id="a-JR"></a>四者、<a id="a-JS"></a>义分别，<a id="a-JT"></a>五者、<a id="a-JU"></a>实体分别，<a id="a-JV"></a>六者、<a id="a-JW"></a>因分别，<a id="a-JX"></a>七者、<a id="a-JY"></a>见分别，<a id="a-JZ"></a>八者、<a id="a-Ja"></a>建立分别，<a id="a-Jb"></a>九者、<a id="a-Jc"></a>生分别，<a id="a-Jd"></a>十者、<a id="a-Je"></a>不生分别，<a id="a-Jf"></a>十一者、<a id="a-Jg"></a>和合分别，<a id="a-Jh"></a>十二者、<a id="a-Ji"></a>缚不缚分别。<a id="a-Jj"></a>大慧，<a id="a-Jk"></a>是名分别自体相差别法相。</p>
  <p id="aJl">“大慧，<a id="a-Jm"></a>言语分别者，<a id="a-Jn"></a>谓乐著种种言语美妙音声。<a id="a-Jo"></a>大慧，<a id="a-Jp"></a>是名言语分别。</p>
  <p id="aJq">“大慧，<a id="a-Jr"></a>可知分别者，<a id="a-Js"></a>谓作是思惟，<a id="a-Jt"></a>应有前法实事之相，<a id="a-Ju"></a>圣人修行知，<a id="a-Jv"></a>依彼法而生言语，<a id="a-Jw"></a>如是分别。<a id="a-Jx"></a>大慧，<a id="a-Jy"></a>是名可知分别。</p>
  <p id="aJz">“大慧，<a id="a-K0"></a>相分别者，<a id="a-K1"></a>谓即彼可知境界中，<a id="a-K2"></a>热湿动坚种种相执以为实；<a id="a-K3"></a>如空阳焰，<a id="a-K4"></a>诸禽兽见生于水想。<a id="a-K5"></a>大慧，<a id="a-K6"></a>是名相分别。</p>
  <p id="aK7">“大慧，<a id="a-K8"></a>义分别者，<a id="a-K9"></a>谓乐金银等种种实境界。<a id="a-KA"></a>大慧，<a id="a-KB"></a>是名义分别。</p>
  <p id="aKC">“大慧，<a id="a-KD"></a>自体分别者，<a id="a-KE"></a>谓专念有法自体形相，<a id="a-KF"></a>此法如是如是不异，<a id="a-KG"></a>非正见见分别。<a id="a-KH"></a>大慧，<a id="a-KI"></a>是名自体分别。</p>
  <p id="aKJ">“大慧，<a id="a-KK"></a>因分别者，<a id="a-KL"></a>谓何等何等因，<a id="a-KM"></a>何等何等缘，<a id="a-KN"></a>有无了别因，<a id="a-KO"></a>相生了别相。<a id="a-KP"></a>大慧，<a id="a-KQ"></a>是名因分别。</p>
  <p id="aKR">“大慧，<a id="a-KS"></a>见分别者，<a id="a-KT"></a>谓有无、<a id="a-KU"></a>一异、<a id="a-KV"></a>俱不俱，<a id="a-KW"></a>邪见外道执著分别。<a id="a-KX"></a>大慧，<a id="a-KY"></a>是名见分别。</p>
  <p id="aKZ">“大慧，<a id="a-Ka"></a>建立分别者，<a id="a-Kb"></a>谓取我、<a id="a-Kc"></a>我所相说虚妄法。<a id="a-Kd"></a>大慧，<a id="a-Ke"></a>是名建立分别。</p>
  <p id="aKf">“大慧，<a id="a-Kg"></a>生分别者，<a id="a-Kh"></a>谓依众缘有无法中生执著心。<a id="a-Ki"></a>大慧，<a id="a-Kj"></a>是名生分别。</p>
  <p id="aKk">“大慧，<a id="a-Kl"></a>不生分别者，<a id="a-Km"></a>谓一切法本来不生，<a id="a-Kn"></a>以本无故依因缘有而无因果。<a id="a-Ko"></a>大慧，<a id="a-Kp"></a>是名无生分别。</p>
  <p id="aKq">“大慧，<a id="a-Kr"></a>和合分别者，<a id="a-Ks"></a>谓何等何等法和合，<a id="a-Kt"></a>如金缕共；<a id="a-Ku"></a>何等何等法和合，<a id="a-Kv"></a>如金缕和合。<a id="a-Kw"></a>大慧，<a id="a-Kx"></a>是名和合分别。</p>
  <p id="aKy">“大慧，<a id="a-Kz"></a>缚不缚分别者，<a id="a-L0"></a>谓缚因执著如所缚。<a id="a-L1"></a>大慧，<a id="a-L2"></a>如人方便结绳作结，<a id="a-L3"></a>结已还解。<a id="a-L4"></a>大慧，<a id="a-L5"></a>是名缚不缚分别。</p>
  <p id="aL6">“大慧，<a id="a-L7"></a>是名虚妄分别法体差别之相。<a id="a-L8"></a>以此虚妄分别法体差别之相，<a id="a-L9"></a>一切凡夫执著有无故，<a id="a-LA"></a>执著法相种种因缘。<a id="a-LB"></a>是故，<a id="a-LC"></a>大慧，<a id="a-LD"></a>分别法体差别之相，<a id="a-LE"></a>见种种法执著为实；<a id="a-LF"></a>如依于幻见种种事，<a id="a-LG"></a>凡夫分别知异于幻有如是法。<a id="a-LH"></a>大慧，<a id="a-LI"></a>我于种种法中不异幻说，<a id="a-LJ"></a>亦非不异。<a id="a-LK"></a>何以故？<a id="a-LL"></a>若幻异于种种法者，<a id="a-LM"></a>不应因幻而生种种；<a id="a-LN"></a>若幻即是种种法者，<a id="a-LO"></a>不应异见，<a id="a-LP"></a>此是幻、<a id="a-LQ"></a>此是种种而见差别。<a id="a-LR"></a>是故我说不异、<a id="a-LS"></a>非不异。<a id="a-LT"></a>是故，<a id="a-LU"></a>大慧，<a id="a-LV"></a>汝及诸菩萨摩诃萨，<a id="a-LW"></a>莫分别幻有实无实。<a id="a-LX"></a>”</p>
  <p id="aLY">尔时，<a id="a-LZ"></a>世尊重说偈言：</p>
  <p id="aLa">“心依境界缚，<a id="a-Lb"></a> 知觉随境生，</p>
  <p id="aLc">于寂静胜处，<a id="a-Ld"></a> 生平等智慧。</p>
  <p id="aLe">妄想分别有，<a id="a-Lf"></a> 于缘法则无，</p>
  <p id="aLg">取虚妄迷乱，<a id="a-Lh"></a> 不知他力生。</p>
  <p id="aLi">种种缘生法，<a id="a-Lj"></a> 即是幻不实，</p>
  <p id="aLk">彼有种种想，<a id="a-Ll"></a> 妄分别不成。</p>
  <p id="aLm">彼想则是过，<a id="a-Ln"></a> 皆从心缚生，</p>
  <p id="aLo">愚痴人无智，<a id="a-Lp"></a> 分别因缘法。</p>
  <p id="aLq">此诸妄想体，<a id="a-Lr"></a> 即是缘起法，</p>
  <p id="aLs">妄想有种种，<a id="a-Lt"></a> 众缘中分别。</p>
  <p id="aLu">世谛第一义，<a id="a-Lv"></a> 第三无因生，</p>
  <p id="aLw">妄想说世谛，<a id="a-Lx"></a> 断则圣境界。</p>
  <p id="aLy">譬如修行者，<a id="a-Lz"></a> 一事见种种，</p>
  <p id="aM0">彼法无种种，<a id="a-M1"></a> 分别相如是。</p>
  <p id="aM2">如目种种翳，<a id="a-M3"></a> 妄想见众色，</p>
  <p id="aM4">翳无色非色，<a id="a-M5"></a> 无智取法尔。</p>
  <p id="aM6">如真金离垢，<a id="a-M7"></a> 如水离泥浊，</p>
  <p id="aM8">如虚空离云，<a id="a-M9"></a> 真法净亦尔。</p>
  <p id="aMA">无有妄想法，<a id="a-MB"></a> 因缘法亦无，</p>
  <p id="aMC">取有及谤无，<a id="a-MD"></a> 分别观者见。</p>
  <p id="aME">妄想若无实，<a id="a-MF"></a> 因缘法若实，</p>
  <p id="aMG">离因应生法，<a id="a-MH"></a> 实法生实法。</p>
  <p id="aMI">因虚妄名法，<a id="a-MJ"></a> 见诸因缘生，</p>
  <p id="aMK">想名不相离，<a id="a-ML"></a> 如是生虚妄。</p>
  <p id="aMM">虚妄本无实，<a id="a-MN"></a> 则度诸妄想，</p>
  <p id="aMO">然后知清净，<a id="a-MP"></a> 是名第一义。</p>
  <p id="aMQ">妄想有十二，<a id="a-MR"></a> 缘法有六种，</p>
  <p id="aMS">内身证境界，<a id="a-MT"></a> 彼无有差别。</p>
  <p id="aMU">五法为真实，<a id="a-MV"></a> 及三种亦尔，</p>
  <p id="aMW">修行者行此，<a id="a-MX"></a> 不离于真如。</p>
  <p id="aMY">众生及因缘，<a id="a-MZ"></a> 名分别彼法，</p>
  <p id="aMa">彼诸妄想相，<a id="a-Mb"></a> 从彼因缘生。</p>
  <p id="aMc">真实智善观，<a id="a-Md"></a> 无缘无妄想，</p>
  <p id="aMe">第一义无物，<a id="a-Mf"></a> 云何智分别？</p>
  <p id="aMg">若真实有法，<a id="a-Mh"></a> 远离于有无；</p>
  <p id="aMi">若离于有无，<a id="a-Mj"></a> 云何有二法？</p>
  <p id="aMk">分别二法体，<a id="a-Ml"></a> 二种法体有，</p>
  <p id="aMm">虚妄见种种，<a id="a-Mn"></a> 清净圣境界。</p>
  <p id="aMo">见妄想种种，<a id="a-Mp"></a> 因缘中分别，</p>
  <p id="aMq">若异分别者，<a id="a-Mr"></a> 则堕于外道。</p>
  <p id="aMs">妄想说妄想，<a id="a-Mt"></a> 因见和合生，</p>
  <p id="aMu">离二种妄想，<a id="a-Mv"></a> 即是真实法。<a id="a-Mw"></a>”</p>
  <p id="aMx">尔时，<a id="a-My"></a>大慧菩萨摩诃萨复白佛言：<a id="a-Mz"></a>“世尊，<a id="a-N0"></a>惟愿为说，<a id="a-N1"></a>自身内证圣智修行相及一乘法。<a id="a-N2"></a>不由于他，<a id="a-N3"></a>游行一切诸佛国土通达佛法。<a id="a-N4"></a>”</p>
  <p id="aN5">佛告圣者大慧菩萨言：<a id="a-N6"></a>“善哉！<a id="a-N7"></a>善哉！<a id="a-N8"></a>善哉！<a id="a-N9"></a>大慧，<a id="a-NA"></a>谛听！<a id="a-NB"></a>谛听！<a id="a-NC"></a>当为汝说。<a id="a-ND"></a>”</p>
  <p id="aNE">大慧言：<a id="a-NF"></a>“善哉！<a id="a-NG"></a>世尊，<a id="a-NH"></a>唯然受教。<a id="a-NI"></a>”</p>
  <p id="aNJ">佛告大慧：<a id="a-NK"></a>“菩萨摩诃萨离阿含名字法、<a id="a-NL"></a>诸论师所说分别法相，<a id="a-NM"></a>在寂静处独坐思惟，<a id="a-NN"></a>自内智慧观察诸法不随他教，<a id="a-NO"></a>离种种见虚妄之相，<a id="a-NP"></a>当勤修行入如来地上上证智。<a id="a-NQ"></a>大慧，<a id="a-NR"></a>是名自身内证圣智修行之相。</p>
  <p id="aNS">“大慧，<a id="a-NT"></a>更有三界中修一乘相。<a id="a-NU"></a>大慧，<a id="a-NV"></a>何者一乘相？<a id="a-NW"></a>大慧，<a id="a-NX"></a>如实觉知一乘道故，<a id="a-NY"></a>我说名一乘。<a id="a-NZ"></a>大慧，<a id="a-Na"></a>何者如实觉知一乘道相？<a id="a-Nb"></a>谓不分别可取能取境界，<a id="a-Nc"></a>不生如是诸法相住，<a id="a-Nd"></a>以不分别一切诸法故。<a id="a-Ne"></a>大慧，<a id="a-Nf"></a>是名如实觉知一乘道相。<a id="a-Ng"></a>大慧，<a id="a-Nh"></a>如是觉知一乘道相，<a id="a-Ni"></a>一切外道声闻、<a id="a-Nj"></a>辟支佛、<a id="a-Nk"></a>梵天等未曾得知，<a id="a-Nl"></a>唯除于我。<a id="a-Nm"></a>大慧，<a id="a-Nn"></a>故我说名一乘道相。<a id="a-No"></a>”</p>
  <p id="aNp">大慧白佛言：<a id="a-Nq"></a>“世尊，<a id="a-Nr"></a>世尊何因说于三乘，<a id="a-Ns"></a>不说一乘？<a id="a-Nt"></a>”</p>
  <p id="aNu">佛告大慧：<a id="a-Nv"></a>“声闻、<a id="a-Nw"></a>缘觉不能自知证于涅槃，<a id="a-Nx"></a>是故我说唯一乘道。<a id="a-Ny"></a>大慧，<a id="a-Nz"></a>以一切声闻、<a id="a-O0"></a>辟支佛，<a id="a-O1"></a>随受佛教厌离世间，<a id="a-O2"></a>自不能得解脱，<a id="a-O3"></a>是故我说唯一乘道。<a id="a-O4"></a>复次，<a id="a-O5"></a>大慧，<a id="a-O6"></a>一切声闻、<a id="a-O7"></a>辟支佛，<a id="a-O8"></a>不离智障，<a id="a-O9"></a>不离业烦恼习气障故，<a id="a-OA"></a>是故我说唯一乘道。<a id="a-OB"></a>大慧，<a id="a-OC"></a>声闻、<a id="a-OD"></a>辟支佛，<a id="a-OE"></a>未证法无我，<a id="a-OF"></a>未得离不可思议变易生，<a id="a-OG"></a>是故我为诸声闻故说一乘道。<a id="a-OH"></a>大慧，<a id="a-OI"></a>声闻、<a id="a-OJ"></a>辟支佛，<a id="a-OK"></a>若离一切诸过熏习，<a id="a-OL"></a>得证法无我，<a id="a-OM"></a>尔时离于诸过；<a id="a-ON"></a>三昧无漏醉法觉已，<a id="a-OO"></a>修行出世间无漏界中一切功德；<a id="a-OP"></a>修行已，<a id="a-OQ"></a>得不可思议自在法身。<a id="a-OR"></a>”</p>
  <p id="aOS">尔时，<a id="a-OT"></a>世尊重说偈言：</p>
  <p id="aOU">“天乘及梵乘，<a id="a-OV"></a> 声闻缘觉乘，</p>
  <p id="aOW">诸佛如来乘，<a id="a-OX"></a> 我说此诸乘。</p>
  <p id="aOY">以心有生灭，<a id="a-OZ"></a> 诸乘非究竟，</p>
  <p id="aOa">若彼心灭尽，<a id="a-Ob"></a> 无乘及乘者。</p>
  <p id="aOc">无有乘差别，<a id="a-Od"></a> 我说为一乘，</p>
  <p id="aOe">引导众生故，<a id="a-Of"></a> 分别说诸乘。</p>
  <p id="aOg">解脱有三种，<a id="a-Oh"></a> 及二法无我，</p>
  <p id="aOi">不离二种障，<a id="a-Oj"></a> 远离真解脱。</p>
  <p id="aOk">譬如海浮木，<a id="a-Ol"></a> 常随波浪转，</p>
  <p id="aOm">诸声闻亦然，<a id="a-On"></a> 相风所漂荡。</p>
  <p id="aOo">离诸随烦恼，<a id="a-Op"></a> 熏习烦恼缚，</p>
  <p id="aOq">味著三昧乐，<a id="a-Or"></a> 安住无漏界。</p>
  <p id="aOs">无有究竟趣，<a id="a-Ot"></a> 亦复不退还，</p>
  <p id="aOu">得诸三昧身，<a id="a-Ov"></a> 无量劫不觉。</p>
  <p id="aOw">譬如惛醉人，<a id="a-Ox"></a> 酒消然后悟，</p>
  <p id="aOy">得佛无上体，<a id="a-Oz"></a> 是我真法身。<a id="a-P0"></a>”</p>
 </body>
</html>