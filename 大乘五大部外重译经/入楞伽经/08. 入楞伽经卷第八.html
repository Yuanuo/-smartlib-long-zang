<!doctype html>
<html id="z3IBTl6Oi" data-ver="1427">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">入楞伽经卷第八</h1>
  <h2 id="a2">刹那品第十四</h2>
  <p id="a3">尔时，<a id="a-4"></a>圣者大慧菩萨摩诃萨，<a id="a-5"></a>复白佛言：<a id="a-6"></a>“世尊，<a id="a-7"></a>惟愿如来应正遍知为我说，<a id="a-8"></a>善逝为我说，<a id="a-9"></a>一切法生灭之相。<a id="a-A"></a>云何如来说一切法念念不住？<a id="a-B"></a>”</p>
  <p id="aC">佛告大慧菩萨言：<a id="a-D"></a>“善哉！<a id="a-E"></a>善哉！<a id="a-F"></a>善哉！<a id="a-G"></a>大慧，<a id="a-H"></a>汝今谛听，<a id="a-I"></a>当为汝说。<a id="a-J"></a>”</p>
  <p id="aK">大慧言：<a id="a-L"></a>“善哉！<a id="a-M"></a>世尊，<a id="a-N"></a>唯然受教。<a id="a-O"></a>”</p>
  <p id="aP">佛告大慧：<a id="a-Q"></a>“一切法，<a id="a-R"></a>一切法者，<a id="a-S"></a>所谓善法不善法、<a id="a-T"></a>有为法无为法、<a id="a-U"></a>世间法出世间法、<a id="a-V"></a>有漏法无漏法、<a id="a-W"></a>内法外法。<a id="a-X"></a>大慧，<a id="a-Y"></a>略说五阴法，<a id="a-Z"></a>因心意意识熏习增长。<a id="a-a"></a>诸凡夫人依心意意识熏习故，<a id="a-b"></a>分别善不善法。</p>
  <p id="ac">“大慧，<a id="a-d"></a>圣人现证三昧三摩跋提无漏善法乐行。<a id="a-e"></a>大慧，<a id="a-f"></a>是名善法。</p>
  <p id="ag">“复次，<a id="a-h"></a>大慧，<a id="a-i"></a>言善不善法者，<a id="a-j"></a>所谓八识。<a id="a-k"></a>何等为八？<a id="a-l"></a>一者、<a id="a-m"></a>阿梨耶识，<a id="a-n"></a>二者、<a id="a-o"></a>意，<a id="a-p"></a>三者、<a id="a-q"></a>意识，<a id="a-r"></a>四者、<a id="a-s"></a>眼识，<a id="a-t"></a>五者、<a id="a-u"></a>耳识，<a id="a-v"></a>六者、<a id="a-w"></a>鼻识，<a id="a-x"></a>七者、<a id="a-y"></a>舌识，<a id="a-z"></a>八者、<a id="a-10"></a>身识。<a id="a-11"></a>大慧，<a id="a-12"></a>五识身共意识身，<a id="a-13"></a>善不善法展转差别相续。<a id="a-14"></a>体无差别身，<a id="a-15"></a>随顺生法，<a id="a-16"></a>生已还灭，<a id="a-17"></a>不知自心见虚妄境界即灭时，<a id="a-18"></a>能取境界形相大小胜如之状。<a id="a-19"></a>大慧，<a id="a-1A"></a>意识共五识身相应生，<a id="a-1B"></a>一念时不住，<a id="a-1C"></a>是故我说彼法念时不住。<a id="a-1D"></a>大慧，<a id="a-1E"></a>言刹尼迦者，<a id="a-1F"></a>名之为空。<a id="a-1G"></a>阿梨耶识名如来藏，<a id="a-1H"></a>无共意转识熏习故名为空；<a id="a-1I"></a>具足无漏熏习法故，<a id="a-1J"></a>名为不空。<a id="a-1K"></a>大慧，<a id="a-1L"></a>愚痴凡夫不觉不知，<a id="a-1M"></a>执著诸法刹那不住，<a id="a-1N"></a>堕在邪见而作是言：<a id="a-1O"></a>‘无漏之法亦刹那不住。<a id="a-1P"></a>’破彼真如如来藏故。<a id="a-1Q"></a>大慧，<a id="a-1R"></a>五识身者，<a id="a-1S"></a>不生六道，<a id="a-1T"></a>不受苦乐，<a id="a-1U"></a>不作涅槃因。<a id="a-1V"></a>大慧，<a id="a-1W"></a>如来藏，<a id="a-1X"></a>不受苦乐，<a id="a-1Y"></a>非生死因。<a id="a-1Z"></a>余法者，<a id="a-1a"></a>共生共灭，<a id="a-1b"></a>依于四种熏习醉故，<a id="a-1c"></a>而诸凡夫不觉不知邪见熏习，<a id="a-1d"></a>言一切法刹那不住。</p>
  <p id="a1e">“复次，<a id="a-1f"></a>大慧，<a id="a-1g"></a>金刚如来藏，<a id="a-1h"></a>如来证法，<a id="a-1i"></a>非刹那不住。<a id="a-1j"></a>大慧，<a id="a-1k"></a>如来证法，<a id="a-1l"></a>若刹那不住者，<a id="a-1m"></a>一切圣者不成圣人。<a id="a-1n"></a>大慧，<a id="a-1o"></a>非非圣人以圣人故。<a id="a-1p"></a>大慧，<a id="a-1q"></a>金刚住于一劫，<a id="a-1r"></a>称量等住不增不减。<a id="a-1s"></a>大慧，<a id="a-1t"></a>云何愚痴凡夫分别诸法，<a id="a-1u"></a>言刹那不住？<a id="a-1v"></a>而诸凡夫不得我意，<a id="a-1w"></a>不觉不知内外诸法，<a id="a-1x"></a>念念不住。<a id="a-1y"></a>”</p>
  <p id="a1z">大慧复白佛言：<a id="a-20"></a>“世尊，<a id="a-21"></a>如来常说满足六波罗蜜法，<a id="a-22"></a>得阿耨多罗三藐三菩提。<a id="a-23"></a>世尊，<a id="a-24"></a>何等为六波罗蜜？<a id="a-25"></a>云何满足？<a id="a-26"></a>”</p>
  <p id="a27">佛告大慧菩萨言：<a id="a-28"></a>“大慧，<a id="a-29"></a>波罗蜜差别有三种，<a id="a-2A"></a>谓世间波罗蜜、<a id="a-2B"></a>出世间波罗蜜、<a id="a-2C"></a>出世间上上波罗蜜。</p>
  <p id="a2D">“大慧，<a id="a-2E"></a>言世间波罗蜜者，<a id="a-2F"></a>愚痴凡夫执著我、<a id="a-2G"></a>我所法，<a id="a-2H"></a>堕于二边，<a id="a-2I"></a>为于种种胜妙境界行波罗蜜，<a id="a-2J"></a>求于色等境界果报。<a id="a-2K"></a>大慧，<a id="a-2L"></a>愚痴凡夫行尸波罗蜜、<a id="a-2M"></a>羼提波罗蜜、<a id="a-2N"></a>毗梨耶波罗蜜、<a id="a-2O"></a>禅波罗蜜、<a id="a-2P"></a>般若波罗蜜，<a id="a-2Q"></a>乃至生于梵天，<a id="a-2R"></a>求五神通世间之法。<a id="a-2S"></a>大慧，<a id="a-2T"></a>是名世间诸波罗蜜。</p>
  <p id="a2U">“大慧，<a id="a-2V"></a>言出世间波罗蜜者，<a id="a-2W"></a>谓声闻、<a id="a-2X"></a>辟支佛，<a id="a-2Y"></a>取声闻、<a id="a-2Z"></a>辟支佛涅槃心，<a id="a-2a"></a>修行波罗蜜。<a id="a-2b"></a>大慧，<a id="a-2c"></a>如彼世间愚痴凡夫，<a id="a-2d"></a>为于自身求涅槃乐，<a id="a-2e"></a>而行世间波罗蜜行；<a id="a-2f"></a>声闻、<a id="a-2g"></a>缘觉亦复如是，<a id="a-2h"></a>为自身故求涅槃乐，<a id="a-2i"></a>行出世间波罗蜜行而乃求彼，<a id="a-2j"></a>非究竟乐。</p>
  <p id="a2k">“大慧，<a id="a-2l"></a>出世间上上波罗蜜者，<a id="a-2m"></a>如实能知但是自心虚妄分别见外境界，<a id="a-2n"></a>尔时实知唯是自心见内外法，<a id="a-2o"></a>不分别虚妄分别，<a id="a-2p"></a>不取内外自心色相故。<a id="a-2q"></a>菩萨摩诃萨如实能知一切法故行檀波罗蜜，<a id="a-2r"></a>为令一切众生得无怖畏安隐乐故，<a id="a-2s"></a>是名檀波罗蜜。<a id="a-2t"></a>大慧，<a id="a-2u"></a>菩萨观彼一切诸法，<a id="a-2v"></a>不生分别，<a id="a-2w"></a>随顺清凉，<a id="a-2x"></a>是名尸波罗蜜。<a id="a-2y"></a>大慧，<a id="a-2z"></a>菩萨离分别心忍，<a id="a-30"></a>彼修行如实而知能取可取境界非实，<a id="a-31"></a>是名菩萨羼提波罗蜜。<a id="a-32"></a>大慧，<a id="a-33"></a>菩萨云何修精进行？<a id="a-34"></a>初中后夜常勤修行，<a id="a-35"></a>随顺如实法，<a id="a-36"></a>断诸分别，<a id="a-37"></a>是名毗梨耶波罗蜜。<a id="a-38"></a>大慧，<a id="a-39"></a>菩萨离于分别心，<a id="a-3A"></a>不随外道能取可取境界之相，<a id="a-3B"></a>是名禅波罗蜜。<a id="a-3C"></a>大慧，<a id="a-3D"></a>何者菩萨般若波罗蜜？<a id="a-3E"></a>菩萨如实观察自心分别之相，<a id="a-3F"></a>不见分别，<a id="a-3G"></a>不堕二边，<a id="a-3H"></a>依如实修行转身，<a id="a-3I"></a>不见一法生，<a id="a-3J"></a>不见一法灭，<a id="a-3K"></a>自身内证圣行修行，<a id="a-3L"></a>是名菩萨般若波罗蜜。</p>
  <p id="a3M">“大慧，<a id="a-3N"></a>波罗蜜义如是满足者，<a id="a-3O"></a>得阿耨多罗三藐三菩提。<a id="a-3P"></a>”</p>
  <p id="a3Q">尔时，<a id="a-3R"></a>世尊重说偈言：</p>
  <p id="a3S">“空无常刹那，<a id="a-3T"></a> 愚分别有为，</p>
  <p id="a3U">如河灯种子，<a id="a-3V"></a> 空无常刹那，</p>
  <p id="a3W">分别刹那义，<a id="a-3X"></a> 刹那亦如是。</p>
  <p id="a3Y">刹尼迦不生，<a id="a-3Z"></a> 寂静离所作，</p>
  <p id="a3a">一切法不生，<a id="a-3b"></a> 我说刹那义。</p>
  <p id="a3c">物生即有灭，<a id="a-3d"></a> 不为凡夫说，</p>
  <p id="a3e">分别相续法，<a id="a-3f"></a> 妄想见六道。</p>
  <p id="a3g">若无明为因，<a id="a-3h"></a> 能生诸心者，</p>
  <p id="a3i">乃至色未生，<a id="a-3j"></a> 中间依何住？</p>
  <p id="a3k">即生即有灭，<a id="a-3l"></a> 余心随彼生，</p>
  <p id="a3m">色不一念住，<a id="a-3n"></a> 观于何法生？</p>
  <p id="a3o">依何因生法，<a id="a-3p"></a> 心无因而生，</p>
  <p id="a3q">是故生不成，<a id="a-3r"></a> 云何知念坏？</p>
  <p id="a3s">修行者证定，<a id="a-3t"></a> 金刚佛舍利，</p>
  <p id="a3u">光音天宫殿，<a id="a-3v"></a> 世间不坏事。</p>
  <p id="a3w">其如证法实，<a id="a-3x"></a> 如来智成就，</p>
  <p id="a3y">比丘证平等，<a id="a-3z"></a> 云何念不住？</p>
  <p id="a40">乾闼婆幻色，<a id="a-41"></a> 何故念不住？</p>
  <p id="a42">无四大见色，<a id="a-43"></a> 四大何所为？<a id="a-44"></a>”</p>
  <p data-pb></p>
  <h2 id="a45">化品第十五</h2>
  <p id="a46">尔时，<a id="a-47"></a>圣者大慧菩萨摩诃萨，<a id="a-48"></a>复白佛言：<a id="a-49"></a>“世尊，<a id="a-4A"></a>如佛世尊与诸罗汉授阿耨多罗三藐三菩提记。<a id="a-4B"></a>如来复说诸佛如来不入涅槃。<a id="a-4C"></a>复说如来应正遍知，<a id="a-4D"></a>何等夜证大菩提，<a id="a-4E"></a>何等夜入般涅槃，<a id="a-4F"></a>于其中间不说一字。<a id="a-4G"></a>如来复说诸佛如来，<a id="a-4H"></a>常入无觉无观无分别定。<a id="a-4I"></a>复言作诸种种应化，<a id="a-4J"></a>度诸众生。<a id="a-4K"></a>世尊复说诸识念念差别不住，<a id="a-4L"></a>金刚密迹常随侍卫。<a id="a-4M"></a>复说世间本际难知，<a id="a-4N"></a>复言众生入般涅槃，<a id="a-4O"></a>若入涅槃，<a id="a-4P"></a>应有本际。<a id="a-4Q"></a>复说诸佛无有怨敌，<a id="a-4R"></a>而见诸魔。<a id="a-4S"></a>复说如来断一切障，<a id="a-4T"></a>而见旃遮摩那毗、<a id="a-4U"></a>孙陀梨等谤；<a id="a-4V"></a>佛入娑梨那村竟，<a id="a-4W"></a>不得食，<a id="a-4X"></a>空钵而出。<a id="a-4Y"></a>世尊，<a id="a-4Z"></a>若如是者，<a id="a-4a"></a>如来便有无量罪业。<a id="a-4b"></a>云何如来不离一切诸罪过恶，<a id="a-4c"></a>而得阿耨多罗三藐三菩提一切种智？<a id="a-4d"></a>”</p>
  <p id="a4e">佛告圣者大慧菩萨言：<a id="a-4f"></a>“善哉！<a id="a-4g"></a>善哉！<a id="a-4h"></a>善哉！<a id="a-4i"></a>大慧，<a id="a-4j"></a>汝今谛听，<a id="a-4k"></a>当为汝说。<a id="a-4l"></a>”</p>
  <p id="a4m">大慧白佛言：<a id="a-4n"></a>“善哉！<a id="a-4o"></a>世尊，<a id="a-4p"></a>唯然受教。<a id="a-4q"></a>”</p>
  <p id="a4r">佛告大慧：<a id="a-4s"></a>“我为曾行菩萨行诸声闻等，<a id="a-4t"></a>依无余涅槃而与授记。<a id="a-4u"></a>大慧，<a id="a-4v"></a>我与声闻授记者，<a id="a-4w"></a>为怯弱众生生勇猛心。<a id="a-4x"></a>大慧，<a id="a-4y"></a>此世界中及余佛国，<a id="a-4z"></a>有诸众生行菩萨行，<a id="a-50"></a>而复乐于声闻法行，<a id="a-51"></a>为转彼取大菩提，<a id="a-52"></a>应化佛为应化声闻授记，<a id="a-53"></a>非报佛、<a id="a-54"></a>法身佛而授记莂。</p>
  <p id="a55">“大慧，<a id="a-56"></a>声闻、<a id="a-57"></a>辟支佛涅槃无差别。<a id="a-58"></a>何以故？<a id="a-59"></a>断烦恼无差异故，<a id="a-5A"></a>断烦恼障，<a id="a-5B"></a>非断智障。<a id="a-5C"></a>复次，<a id="a-5D"></a>大慧，<a id="a-5E"></a>见法无我，<a id="a-5F"></a>断于智障；<a id="a-5G"></a>见人无我，<a id="a-5H"></a>断烦恼障。<a id="a-5I"></a>大慧，<a id="a-5J"></a>转意识故，<a id="a-5K"></a>断法障业障；<a id="a-5L"></a>以转意阿梨耶识熏习故，<a id="a-5M"></a>究竟清净。<a id="a-5N"></a>大慧，<a id="a-5O"></a>我常依本法体而住更不生法，<a id="a-5P"></a>依本名字章句不觉不思而说诸法。<a id="a-5Q"></a>大慧，<a id="a-5R"></a>如来常如意知，<a id="a-5S"></a>常不失念，<a id="a-5T"></a>是故如来无觉无观。<a id="a-5U"></a>诸佛如来离四种地已，<a id="a-5V"></a>远离二种死、<a id="a-5W"></a>二种障、<a id="a-5X"></a>二种业故。</p>
  <p id="a5Y">“大慧，<a id="a-5Z"></a>七种识，<a id="a-5a"></a>意、<a id="a-5b"></a>意识、<a id="a-5c"></a>眼、<a id="a-5d"></a>耳、<a id="a-5e"></a>鼻、<a id="a-5f"></a>舌、<a id="a-5g"></a>身，<a id="a-5h"></a>念念不住，<a id="a-5i"></a>因虚妄熏习，<a id="a-5j"></a>离于无漏诸善法故。</p>
  <p id="a5k">“大慧，<a id="a-5l"></a>如来藏世间不生不死，<a id="a-5m"></a>不来不去，<a id="a-5n"></a>常恒清凉不变。<a id="a-5o"></a>复次，<a id="a-5p"></a>大慧，<a id="a-5q"></a>依如来藏故，<a id="a-5r"></a>有世间涅槃苦乐之因；<a id="a-5s"></a>而诸凡夫不觉不知，<a id="a-5t"></a>而堕于空虚妄颠倒。</p>
  <p id="a5u">“大慧，<a id="a-5v"></a>金刚密迹常随侍卫，<a id="a-5w"></a>应化如来前后围绕，<a id="a-5x"></a>非法佛、<a id="a-5y"></a>报佛根本如来应正遍知。<a id="a-5z"></a>大慧，<a id="a-60"></a>根本如来，<a id="a-61"></a>远离诸根大小诸量，<a id="a-62"></a>远离一切凡夫、<a id="a-63"></a>声闻、<a id="a-64"></a>辟支佛等。<a id="a-65"></a>大慧，<a id="a-66"></a>如实修行，<a id="a-67"></a>得彼真如乐行境界者，<a id="a-68"></a>知根本佛，<a id="a-69"></a>以得平等法忍故，<a id="a-6A"></a>是故金刚密迹随应化佛。<a id="a-6B"></a>大慧，<a id="a-6C"></a>应化佛者，<a id="a-6D"></a>无业无谤，<a id="a-6E"></a>而应化佛不异法佛、<a id="a-6F"></a>报佛、<a id="a-6G"></a>如来而亦不一。<a id="a-6H"></a>如陶师盐等作所作事，<a id="a-6I"></a>应化佛作化众生事，<a id="a-6J"></a>异真实相说法，<a id="a-6K"></a>不说内所证法圣智境界。</p>
  <p id="a6L">“复次，<a id="a-6M"></a>大慧，<a id="a-6N"></a>一切凡夫、<a id="a-6O"></a>外道、<a id="a-6P"></a>声闻、<a id="a-6Q"></a>辟支佛等，<a id="a-6R"></a>见六识灭，<a id="a-6S"></a>堕于断见；<a id="a-6T"></a>不见阿梨耶识，<a id="a-6U"></a>堕于常见。<a id="a-6V"></a>复次，<a id="a-6W"></a>大慧，<a id="a-6X"></a>不见自心分别本际，<a id="a-6Y"></a>是故世间名无本际。<a id="a-6Z"></a>大慧，<a id="a-6a"></a>远离自心分别见者，<a id="a-6b"></a>名为解脱得涅槃证。<a id="a-6c"></a>大慧，<a id="a-6d"></a>诸佛如来远离四种熏习气故，<a id="a-6e"></a>是故无过。<a id="a-6f"></a>”</p>
  <p id="a6g">尔时，<a id="a-6h"></a>世尊重说偈言：</p>
  <p id="a6i">“三乘及非乘，<a id="a-6j"></a> 诸佛无量乘，</p>
  <p id="a6k">一切记佛地，<a id="a-6l"></a> 说诸烦恼断。</p>
  <p id="a6m">内身证圣智，<a id="a-6n"></a> 及无余涅槃，</p>
  <p id="a6o">诱进怯众生，<a id="a-6p"></a> 是故隐覆说。</p>
  <p id="a6q">如来得证智，<a id="a-6r"></a> 亦说于彼道，</p>
  <p id="a6s">众生依入道，<a id="a-6t"></a> 二乘无涅槃。</p>
  <p id="a6u">见欲色及有，<a id="a-6v"></a> 及四种熏地，</p>
  <p id="a6w">意识亦所生，<a id="a-6x"></a> 见意识共住。</p>
  <p id="a6y">见意眼识等，<a id="a-6z"></a> 常无常断灭，</p>
  <p id="a70">常见依意等，<a id="a-71"></a> 而起涅槃见。<a id="a-72"></a>”</p>
  <p data-pb></p>
  <h2 id="a73">遮食肉品第十六</h2>
  <p id="a74">尔时，<a id="a-75"></a>圣者大慧菩萨摩诃萨白佛言：<a id="a-76"></a>“世尊，<a id="a-77"></a>我观世间生死流转、<a id="a-78"></a>怨结相连、<a id="a-79"></a>堕诸恶道，<a id="a-7A"></a>皆由食肉更相杀害，<a id="a-7B"></a>增长贪瞋，<a id="a-7C"></a>不得出离，<a id="a-7D"></a>甚为大苦！<a id="a-7E"></a>世尊，<a id="a-7F"></a>食肉之人断大慈种，<a id="a-7G"></a>修圣道者不应得食。<a id="a-7H"></a>世尊，<a id="a-7I"></a>诸外道等说邪见法、<a id="a-7J"></a>卢迦耶陀堕俗之论，<a id="a-7K"></a>堕于断常、<a id="a-7L"></a>有无见中，<a id="a-7M"></a>皆遮食肉，<a id="a-7N"></a>自己不食，<a id="a-7O"></a>不听他食；<a id="a-7P"></a>云何如来清净法中修梵行者，<a id="a-7Q"></a>自食他食一切不制？<a id="a-7R"></a>如来世尊于诸众生慈悲一等，<a id="a-7S"></a>云何而听以肉为食？<a id="a-7T"></a>善哉！<a id="a-7U"></a>世尊，<a id="a-7V"></a>哀愍世间，<a id="a-7W"></a>愿为我说食肉之过、<a id="a-7X"></a>不食功德。<a id="a-7Y"></a>我及一切诸菩萨等闻已得依，<a id="a-7Z"></a>如实修行，<a id="a-7a"></a>广宣流布，<a id="a-7b"></a>令诸现在、<a id="a-7c"></a>未来众生一切识知。<a id="a-7d"></a>”</p>
  <p id="a7e">佛告圣者大慧菩萨言：<a id="a-7f"></a>“善哉！<a id="a-7g"></a>善哉！<a id="a-7h"></a>善哉！<a id="a-7i"></a>大慧，<a id="a-7j"></a>汝大慈悲，<a id="a-7k"></a>愍众生故，<a id="a-7l"></a>能问此义。<a id="a-7m"></a>汝今谛听，<a id="a-7n"></a>当为汝说。<a id="a-7o"></a>”</p>
  <p id="a7p">大慧菩萨白佛言：<a id="a-7q"></a>“善哉！<a id="a-7r"></a>世尊，<a id="a-7s"></a>唯然受教。<a id="a-7t"></a>”</p>
  <p id="a7u">佛告大慧：<a id="a-7v"></a>“夫食肉者，<a id="a-7w"></a>有无量过。<a id="a-7x"></a>诸菩萨摩诃萨修大慈悲，<a id="a-7y"></a>不得食肉。<a id="a-7z"></a>食与不食功德、<a id="a-80"></a>罪过，<a id="a-81"></a>我说少分，<a id="a-82"></a>汝今谛听。<a id="a-83"></a>大慧，<a id="a-84"></a>我观众生从无始来食肉习故，<a id="a-85"></a>贪著肉味更相杀害，<a id="a-86"></a>远离贤圣，<a id="a-87"></a>受生死苦；<a id="a-88"></a>舍肉味者，<a id="a-89"></a>闻正法味，<a id="a-8A"></a>于菩萨地如实修行，<a id="a-8B"></a>速得阿耨多罗三藐三菩提，<a id="a-8C"></a>复令众生入于声闻、<a id="a-8D"></a>辟支佛地止息之处，<a id="a-8E"></a>息已令入如来之地。<a id="a-8F"></a>大慧，<a id="a-8G"></a>如是等利，<a id="a-8H"></a>慈心为本；<a id="a-8I"></a>食肉之人断大慈种，<a id="a-8J"></a>云何当得如是大利？<a id="a-8K"></a>是故，<a id="a-8L"></a>大慧，<a id="a-8M"></a>我观众生轮回六道，<a id="a-8N"></a>同在生死共相生育，<a id="a-8O"></a>迭为父母、<a id="a-8P"></a>兄弟、<a id="a-8Q"></a>姊妹，<a id="a-8R"></a>若男若女中表内外六亲眷属，<a id="a-8S"></a>或生余道善道、<a id="a-8T"></a>恶道常为眷属。<a id="a-8U"></a>以是因缘，<a id="a-8V"></a>我观众生更相啖肉无非亲者，<a id="a-8W"></a>由贪肉味迭互相啖，<a id="a-8X"></a>常生害心，<a id="a-8Y"></a>增长苦业，<a id="a-8Z"></a>流转生死不得出离。<a id="a-8a"></a>”</p>
  <p id="a8b">佛说是时，<a id="a-8c"></a>诸恶罗刹闻佛所说，<a id="a-8d"></a>悉舍恶心，<a id="a-8e"></a>止不食肉，<a id="a-8f"></a>迭相劝发慈悲之心，<a id="a-8g"></a>护众生命过自护身，<a id="a-8h"></a>舍离一切诸肉不食，<a id="a-8i"></a>悲泣流泪而白佛言：<a id="a-8j"></a>“世尊，<a id="a-8k"></a>我闻佛说谛观六道，<a id="a-8l"></a>我所啖肉皆是我亲，<a id="a-8m"></a>乃知食肉众生大怨，<a id="a-8n"></a>断大慈种，<a id="a-8o"></a>长不善业，<a id="a-8p"></a>是大苦本。<a id="a-8q"></a>世尊，<a id="a-8r"></a>我从今日断不食肉，<a id="a-8s"></a>及我眷属亦不听食。<a id="a-8t"></a>如来弟子有不食者，<a id="a-8u"></a>我当昼夜亲近拥护。<a id="a-8v"></a>若食肉者，<a id="a-8w"></a>我当与作大不饶益。<a id="a-8x"></a>”</p>
  <p id="a8y">佛言：<a id="a-8z"></a>“大慧，<a id="a-90"></a>罗刹恶鬼常食肉者，<a id="a-91"></a>闻我所说，<a id="a-92"></a>尚发慈心，<a id="a-93"></a>舍肉不食，<a id="a-94"></a>况我弟子行善法者当听食肉？<a id="a-95"></a>若食肉者，<a id="a-96"></a>当知即是众生大怨，<a id="a-97"></a>断我圣种。<a id="a-98"></a>大慧，<a id="a-99"></a>若我弟子闻我所说，<a id="a-9A"></a>不谛观察而食肉者，<a id="a-9B"></a>当知即是旃陀罗种，<a id="a-9C"></a>非我弟子，<a id="a-9D"></a>我非其师。<a id="a-9E"></a>是故，<a id="a-9F"></a>大慧，<a id="a-9G"></a>若欲与我作眷属者，<a id="a-9H"></a>一切诸肉悉不应食。</p>
  <p id="a9I">“复次，<a id="a-9J"></a>大慧，<a id="a-9K"></a>菩萨应观一切是肉，<a id="a-9L"></a>皆依父母脓血不净、<a id="a-9M"></a>赤白和合生不净身；<a id="a-9N"></a>是故菩萨观肉不净，<a id="a-9O"></a>不应食肉。</p>
  <p id="a9P">“复次，<a id="a-9Q"></a>大慧，<a id="a-9R"></a>食肉之人，<a id="a-9S"></a>众生闻气，<a id="a-9T"></a>悉皆惊怖逃走远离；<a id="a-9U"></a>是故菩萨修如实行，<a id="a-9V"></a>为化众生，<a id="a-9W"></a>不应食肉。<a id="a-9X"></a>大慧，<a id="a-9Y"></a>譬如旃陀罗、<a id="a-9Z"></a>猎师、<a id="a-9a"></a>屠儿、<a id="a-9b"></a>捕鱼鸟人一切行处，<a id="a-9c"></a>众生遥见作如是念：<a id="a-9d"></a>‘我今定死！<a id="a-9e"></a>而此来者是大恶人，<a id="a-9f"></a>不识罪福断众生命，<a id="a-9g"></a>求现前利，<a id="a-9h"></a>今来至此为觅我等。<a id="a-9i"></a>今我等身悉皆有肉，<a id="a-9j"></a>是故今来我等定死。<a id="a-9k"></a>’大慧，<a id="a-9l"></a>由人食肉能令众生见者，<a id="a-9m"></a>皆生如是惊怖。<a id="a-9n"></a>大慧，<a id="a-9o"></a>一切虚空地中众生，<a id="a-9p"></a>见食肉者皆生惊怖，<a id="a-9q"></a>而起疑念：<a id="a-9r"></a>‘我于今者为死、<a id="a-9s"></a>为活？<a id="a-9t"></a>’如是恶人不修慈心，<a id="a-9u"></a>亦如豺狼游行世间常觅肉食，<a id="a-9v"></a>如牛啖草、<a id="a-9w"></a>蜣螂逐粪不知饱足。<a id="a-9x"></a>‘我身是肉，<a id="a-9y"></a>正是其食，<a id="a-9z"></a>不应逢见。<a id="a-A0"></a>’即舍逃走，<a id="a-A1"></a>离之远去，<a id="a-A2"></a>如人畏惧罗刹无异。<a id="a-A3"></a>大慧，<a id="a-A4"></a>食肉之人，<a id="a-A5"></a>能令众生见者皆生如是惊怖，<a id="a-A6"></a>当知食肉众生大怨。<a id="a-A7"></a>是故菩萨修行慈悲，<a id="a-A8"></a>为摄众生不应食彼；<a id="a-A9"></a>非圣慧人所食之味，<a id="a-AA"></a>恶名流布，<a id="a-AB"></a>圣人呵啧。<a id="a-AC"></a>是故，<a id="a-AD"></a>大慧，<a id="a-AE"></a>菩萨为摄诸众生故，<a id="a-AF"></a>不应食肉。</p>
  <p id="aAG">“复次，<a id="a-AH"></a>大慧，<a id="a-AI"></a>菩萨为护众生信心，<a id="a-AJ"></a>不应食肉。<a id="a-AK"></a>何以故？<a id="a-AL"></a>大慧，<a id="a-AM"></a>言菩萨者，<a id="a-AN"></a>众生皆知，<a id="a-AO"></a>是佛如来慈心之种，<a id="a-AP"></a>能与众生作归依处。<a id="a-AQ"></a>闻者自然不生疑怖，<a id="a-AR"></a>生亲友想、<a id="a-AS"></a>善知识想、<a id="a-AT"></a>不怖畏想，<a id="a-AU"></a>言得归依处，<a id="a-AV"></a>得安隐处，<a id="a-AW"></a>得善导师。<a id="a-AX"></a>大慧，<a id="a-AY"></a>由不食肉，<a id="a-AZ"></a>能生众生如是信心。<a id="a-Aa"></a>若食肉者，<a id="a-Ab"></a>众生即失一切信心，<a id="a-Ac"></a>便言世间无可信者，<a id="a-Ad"></a>断于信根。<a id="a-Ae"></a>是故，<a id="a-Af"></a>大慧，<a id="a-Ag"></a>菩萨为护众生信心，<a id="a-Ah"></a>一切诸肉悉不应食。</p>
  <p id="aAi">“复次，<a id="a-Aj"></a>大慧，<a id="a-Ak"></a>我诸弟子，<a id="a-Al"></a>为护世间谤三宝故，<a id="a-Am"></a>不应食肉。<a id="a-An"></a>何以故？<a id="a-Ao"></a>世间有人见食肉故，<a id="a-Ap"></a>谤毁三宝，<a id="a-Aq"></a>作如是言：<a id="a-Ar"></a>‘于佛法中，<a id="a-As"></a>何处当有真实沙门、<a id="a-At"></a>婆罗门修梵行者？<a id="a-Au"></a>舍于圣人本所应食，<a id="a-Av"></a>食众生肉，<a id="a-Aw"></a>犹如罗刹食肉满腹、<a id="a-Ax"></a>醉眠不动；<a id="a-Ay"></a>依世凡人豪贵势力觅肉食啖，<a id="a-Az"></a>如罗刹王惊怖众生。<a id="a-B0"></a>’是故处处唱如是言：<a id="a-B1"></a>‘何处当有真实沙门、<a id="a-B2"></a>婆罗门修净行者？<a id="a-B3"></a>无法，<a id="a-B4"></a>无沙门，<a id="a-B5"></a>无毗尼，<a id="a-B6"></a>无净行者！<a id="a-B7"></a>’生如是等无量无边恶不善心，<a id="a-B8"></a>断我法轮，<a id="a-B9"></a>绝灭圣种，<a id="a-BA"></a>一切皆由食肉者过。<a id="a-BB"></a>是故，<a id="a-BC"></a>大慧，<a id="a-BD"></a>我弟子者，<a id="a-BE"></a>为护恶人毁谤三宝，<a id="a-BF"></a>乃至不应生念肉想，<a id="a-BG"></a>何况食肉？</p>
  <p id="aBH">“复次，<a id="a-BI"></a>大慧，<a id="a-BJ"></a>菩萨为求清净佛土，<a id="a-BK"></a>教化众生，<a id="a-BL"></a>不应食肉。<a id="a-BM"></a>应观诸肉如人死尸，<a id="a-BN"></a>眼不欲见，<a id="a-BO"></a>不用闻气，<a id="a-BP"></a>何况可嗅而著口中？<a id="a-BQ"></a>一切诸肉亦复如是。<a id="a-BR"></a>大慧，<a id="a-BS"></a>如烧死尸臭气不净，<a id="a-BT"></a>与烧余肉臭秽无异，<a id="a-BU"></a>云何于中有食不食？<a id="a-BV"></a>是故，<a id="a-BW"></a>大慧，<a id="a-BX"></a>菩萨为求清净佛土，<a id="a-BY"></a>教化众生，<a id="a-BZ"></a>不应食肉。</p>
  <p id="aBa">“复次，<a id="a-Bb"></a>大慧，<a id="a-Bc"></a>菩萨为求出离生死，<a id="a-Bd"></a>应当专念慈悲之行，<a id="a-Be"></a>少欲知足，<a id="a-Bf"></a>厌世间苦，<a id="a-Bg"></a>速求解脱；<a id="a-Bh"></a>当舍愦闹，<a id="a-Bi"></a>就于空闲，<a id="a-Bj"></a>住尸陀林阿兰若处，<a id="a-Bk"></a>冢间树下独坐思惟，<a id="a-Bl"></a>观诸世间无一可乐，<a id="a-Bm"></a>妻子眷属如枷锁想，<a id="a-Bn"></a>宫殿台观如牢狱想，<a id="a-Bo"></a>观诸珍宝如粪聚想，<a id="a-Bp"></a>见诸饮食如脓血想，<a id="a-Bq"></a>受诸饮食如涂痈疮，<a id="a-Br"></a>趣得存命系念圣道不为贪味，<a id="a-Bs"></a>酒、<a id="a-Bt"></a>肉、<a id="a-Bu"></a>葱、<a id="a-Bv"></a>韭、<a id="a-Bw"></a>蒜、<a id="a-Bx"></a>薤臭味悉舍不食。<a id="a-By"></a>大慧，<a id="a-Bz"></a>若如是者是真修行，<a id="a-C0"></a>堪受一切人天供养。<a id="a-C1"></a>若于世间不生厌离，<a id="a-C2"></a>贪著滋味酒肉荤辛得便啖食，<a id="a-C3"></a>不应受于世间信施。</p>
  <p id="aC4">“复次，<a id="a-C5"></a>大慧，<a id="a-C6"></a>有诸众生过去曾修无量因缘，<a id="a-C7"></a>有微善根得闻我法，<a id="a-C8"></a>信心出家在我法中。<a id="a-C9"></a>过去曾作罗刹眷属，<a id="a-CA"></a>虎、<a id="a-CB"></a>狼、<a id="a-CC"></a>师子、<a id="a-CD"></a>猫狸中生，<a id="a-CE"></a>虽在我法，<a id="a-CF"></a>食肉余习，<a id="a-CG"></a>见食肉者欢喜亲近，<a id="a-CH"></a>入诸城邑、<a id="a-CI"></a>聚落、<a id="a-CJ"></a>塔寺，<a id="a-CK"></a>饮酒啖肉以为欢乐。<a id="a-CL"></a>诸天下观犹如罗刹争啖死尸等无有异，<a id="a-CM"></a>而不自知已失我众，<a id="a-CN"></a>成罗刹眷属。<a id="a-CO"></a>虽服袈裟，<a id="a-CP"></a>剃除须发，<a id="a-CQ"></a>有命者见，<a id="a-CR"></a>心生恐怖如畏罗刹。<a id="a-CS"></a>是故，<a id="a-CT"></a>大慧，<a id="a-CU"></a>若以我为师者，<a id="a-CV"></a>一切诸肉悉不应食。</p>
  <p id="aCW">“复次，<a id="a-CX"></a>大慧，<a id="a-CY"></a>世间邪见诸咒术师，<a id="a-CZ"></a>若其食肉，<a id="a-Ca"></a>咒术不成。<a id="a-Cb"></a>为成邪术，<a id="a-Cc"></a>尚不食肉，<a id="a-Cd"></a>况我弟子为求如来无上圣道出世解脱，<a id="a-Ce"></a>修大慈悲精勤苦行犹恐不得，<a id="a-Cf"></a>何处当有如是解脱为彼痴人食肉而得？<a id="a-Cg"></a>是故，<a id="a-Ch"></a>大慧，<a id="a-Ci"></a>我诸弟子为求出世解脱乐故，<a id="a-Cj"></a>不应食肉。</p>
  <p id="aCk">“复次，<a id="a-Cl"></a>大慧，<a id="a-Cm"></a>食肉能起色力，<a id="a-Cn"></a>食味人多贪著。<a id="a-Co"></a>应当谛观，<a id="a-Cp"></a>一切世间有身命者，<a id="a-Cq"></a>各自宝重，<a id="a-Cr"></a>畏于死苦，<a id="a-Cs"></a>护惜身命，<a id="a-Ct"></a>人畜无别；<a id="a-Cu"></a>宁当乐存疥野干身，<a id="a-Cv"></a>不能舍命受诸天乐？<a id="a-Cw"></a>何以故？<a id="a-Cx"></a>畏死苦故。<a id="a-Cy"></a>大慧，<a id="a-Cz"></a>以是观察死为大苦，<a id="a-D0"></a>是可畏法；<a id="a-D1"></a>自身畏死，<a id="a-D2"></a>云何当得而食他肉？<a id="a-D3"></a>是故，<a id="a-D4"></a>大慧，<a id="a-D5"></a>欲食肉者，<a id="a-D6"></a>先自念身，<a id="a-D7"></a>次观众生，<a id="a-D8"></a>不应食肉。</p>
  <p id="aD9">“复次，<a id="a-DA"></a>大慧，<a id="a-DB"></a>夫食肉者，<a id="a-DC"></a>诸天远离，<a id="a-DD"></a>何况圣人！<a id="a-DE"></a>是故菩萨为见圣人，<a id="a-DF"></a>当修慈悲，<a id="a-DG"></a>不应食肉。<a id="a-DH"></a>大慧，<a id="a-DI"></a>食肉之人，<a id="a-DJ"></a>睡眠亦苦，<a id="a-DK"></a>起时亦苦。<a id="a-DL"></a>若于梦中见种种恶，<a id="a-DM"></a>惊怖毛竖，<a id="a-DN"></a>心常不安，<a id="a-DO"></a>无慈心故乏诸善力。<a id="a-DP"></a>若其独在空闲之处，<a id="a-DQ"></a>多为非人而伺其便，<a id="a-DR"></a>虎、<a id="a-DS"></a>狼、<a id="a-DT"></a>师子亦来伺求欲食其肉，<a id="a-DU"></a>心常惊怖，<a id="a-DV"></a>不得安隐。</p>
  <p id="aDW">“复次，<a id="a-DX"></a>大慧，<a id="a-DY"></a>诸食肉者，<a id="a-DZ"></a>贪心难满，<a id="a-Da"></a>食不知量，<a id="a-Db"></a>不能消化，<a id="a-Dc"></a>增益四大，<a id="a-Dd"></a>口气腥臊，<a id="a-De"></a>腹中多有无量恶虫，<a id="a-Df"></a>身多疮癣、<a id="a-Dg"></a>白癞病疾、<a id="a-Dh"></a>种种不净。<a id="a-Di"></a>现在凡夫不喜闻见，<a id="a-Dj"></a>何况未来无病香洁人身可得？</p>
  <p id="aDk">“复次，<a id="a-Dl"></a>大慧，<a id="a-Dm"></a>我说凡夫为求净命啖于净食，<a id="a-Dn"></a>尚应生心如子肉想，<a id="a-Do"></a>何况听食？<a id="a-Dp"></a>非圣人食！<a id="a-Dq"></a>圣人离者，<a id="a-Dr"></a>以肉能生无量诸过，<a id="a-Ds"></a>失于出世一切功德，<a id="a-Dt"></a>云何言我听诸弟子食诸肉血不净等味？<a id="a-Du"></a>言我听者，<a id="a-Dv"></a>是则谤我！</p>
  <p id="aDw">“大慧，<a id="a-Dx"></a>我听弟子食诸圣人所应食食，<a id="a-Dy"></a>非谓圣人远离之食。<a id="a-Dz"></a>圣食能生无量功德，<a id="a-E0"></a>远离诸过。<a id="a-E1"></a>大慧，<a id="a-E2"></a>过去现在圣人食者，<a id="a-E3"></a>所谓粳米、<a id="a-E4"></a>大小麦豆、<a id="a-E5"></a>种种油蜜、<a id="a-E6"></a>甘蔗、<a id="a-E7"></a>甘蔗汁、<a id="a-E8"></a>骞陀末干提等，<a id="a-E9"></a>随时得者，<a id="a-EA"></a>听食为净。</p>
  <p id="aEB">“大慧，<a id="a-EC"></a>于未来世有愚痴人，<a id="a-ED"></a>说种种毗尼言得食肉，<a id="a-EE"></a>因于过去食肉熏习爱著肉味，<a id="a-EF"></a>随自心见作如是说，<a id="a-EG"></a>非佛圣人说为美食。</p>
  <p id="aEH">“大慧，<a id="a-EI"></a>不食肉者，<a id="a-EJ"></a>要因过去供养诸佛，<a id="a-EK"></a>种诸善根，<a id="a-EL"></a>能信佛语，<a id="a-EM"></a>坚住毗尼，<a id="a-EN"></a>信诸因果，<a id="a-EO"></a>至于身口能自节量，<a id="a-EP"></a>不为世间贪著诸味，<a id="a-EQ"></a>见食肉者能生慈心。</p>
  <p id="aER">“大慧，<a id="a-ES"></a>我忆过去有王，<a id="a-ET"></a>名师子奴，<a id="a-EU"></a>食种种肉，<a id="a-EV"></a>爱著肉味，<a id="a-EW"></a>次第乃至食于人肉。<a id="a-EX"></a>因食人肉，<a id="a-EY"></a>父母、<a id="a-EZ"></a>兄弟、<a id="a-Ea"></a>妻子眷属皆悉舍离，<a id="a-Eb"></a>一切臣民国土聚落即便谋反，<a id="a-Ec"></a>共断其命。<a id="a-Ed"></a>以食肉者有如是过，<a id="a-Ee"></a>是故不应食一切肉。</p>
  <p id="aEf">“复次，<a id="a-Eg"></a>大慧，<a id="a-Eh"></a>自在天王化身为鸽，<a id="a-Ei"></a>释提桓因是诸天主，<a id="a-Ej"></a>因于过去食肉习气，<a id="a-Ek"></a>化身作鹰惊逐此鸽。<a id="a-El"></a>鸽来投我，<a id="a-Em"></a>我于尔时，<a id="a-En"></a>作尸毗王，<a id="a-Eo"></a>怜愍众生更相食啖，<a id="a-Ep"></a>称己身肉与鹰代鸽，<a id="a-Eq"></a>割肉不足，<a id="a-Er"></a>身上秤上受大苦恼。<a id="a-Es"></a>大慧，<a id="a-Et"></a>如是无量世来食肉熏习，<a id="a-Eu"></a>自身他身有如是过，<a id="a-Ev"></a>何况无愧常食肉者！</p>
  <p id="aEw">“大慧，<a id="a-Ex"></a>复有余王不食肉者，<a id="a-Ey"></a>乘马游戏，<a id="a-Ez"></a>为马惊波牵入深山，<a id="a-F0"></a>失于侍从不知归路；<a id="a-F1"></a>不食肉故，<a id="a-F2"></a>师子、<a id="a-F3"></a>虎、<a id="a-F4"></a>狼见无害心，<a id="a-F5"></a>与雌师子共行欲事；<a id="a-F6"></a>乃至生子斑足王等，<a id="a-F7"></a>以过去世食肉熏习，<a id="a-F8"></a>及作人王亦常食肉，<a id="a-F9"></a>在七家村多乐食肉，<a id="a-FA"></a>食肉太过遂食人肉，<a id="a-FB"></a>生诸男女尽为罗刹。</p>
  <p id="aFC">“大慧，<a id="a-FD"></a>食肉众生依于过去食肉熏习，<a id="a-FE"></a>多生罗刹、<a id="a-FF"></a>师子、<a id="a-FG"></a>虎、<a id="a-FH"></a>狼、<a id="a-FI"></a>豺、<a id="a-FJ"></a>豹、<a id="a-FK"></a>猫狸、<a id="a-FL"></a>鸱枭、<a id="a-FM"></a>雕、<a id="a-FN"></a>鹫、<a id="a-FO"></a>鹰、<a id="a-FP"></a>鸡等中。<a id="a-FQ"></a>有命之类，<a id="a-FR"></a>各自护身，<a id="a-FS"></a>不令得便。<a id="a-FT"></a>受饥饿苦，<a id="a-FU"></a>常生恶心念食他肉。<a id="a-FV"></a>命终复堕恶道，<a id="a-FW"></a>受生人身难得，<a id="a-FX"></a>何况当有得涅槃道？</p>
  <p id="aFY">“大慧当知，<a id="a-FZ"></a>食肉之人，<a id="a-Fa"></a>有如是等无量诸过；<a id="a-Fb"></a>不食肉者，<a id="a-Fc"></a>即是无量功德之聚。<a id="a-Fd"></a>大慧，<a id="a-Fe"></a>而诸凡夫不知如是食肉之过、<a id="a-Ff"></a>不食功德。<a id="a-Fg"></a>我今略说，<a id="a-Fh"></a>不听食肉。</p>
  <p id="aFi">“大慧，<a id="a-Fj"></a>若一切人不食肉者，<a id="a-Fk"></a>亦无有人杀害众生。<a id="a-Fl"></a>由人食肉，<a id="a-Fm"></a>若无可食，<a id="a-Fn"></a>处处求买；<a id="a-Fo"></a>为财利者，<a id="a-Fp"></a>杀以贩卖，<a id="a-Fq"></a>为买者杀，<a id="a-Fr"></a>是故买者与杀无异。<a id="a-Fs"></a>是故食肉能障圣道。</p>
  <p id="aFt">“大慧，<a id="a-Fu"></a>食肉之人爱著肉味，<a id="a-Fv"></a>至无畜生乃食人肉，<a id="a-Fw"></a>何况獐、<a id="a-Fx"></a>鹿、<a id="a-Fy"></a>雉、<a id="a-Fz"></a>兔、<a id="a-G0"></a>鹅、<a id="a-G1"></a>雁、<a id="a-G2"></a>猪、<a id="a-G3"></a>羊、<a id="a-G4"></a>鸡、<a id="a-G5"></a>狗、<a id="a-G6"></a>驼驴、<a id="a-G7"></a>象、<a id="a-G8"></a>马、<a id="a-G9"></a>龙、<a id="a-GA"></a>蛇、<a id="a-GB"></a>鱼、<a id="a-GC"></a>鳖，<a id="a-GD"></a>水陆有命得而不食？<a id="a-GE"></a>由著肉味，<a id="a-GF"></a>设诸方便杀害众生，<a id="a-GG"></a>造作种种罝罗机网，<a id="a-GH"></a>罗山罝地，<a id="a-GI"></a>截河堰海，<a id="a-GJ"></a>遍诸水陆安置罟网、<a id="a-GK"></a>机拨、<a id="a-GL"></a>坑陷、<a id="a-GM"></a>弓刀、<a id="a-GN"></a>毒箭间无空处，<a id="a-GO"></a>虚空地水种种众生皆被杀害，<a id="a-GP"></a>为食肉故。<a id="a-GQ"></a>大慧，<a id="a-GR"></a>猎师、<a id="a-GS"></a>屠儿、<a id="a-GT"></a>食肉人等，<a id="a-GU"></a>恶心坚固能行不忍，<a id="a-GV"></a>见诸众生形体鲜肥、<a id="a-GW"></a>肤肉充悦生食味心，<a id="a-GX"></a>更相指示言是可啖，<a id="a-GY"></a>不生一念不忍之心，<a id="a-GZ"></a>是故我说食肉之人断大慈种。</p>
  <p id="aGa">“大慧，<a id="a-Gb"></a>我观世间无有是肉而非命者。<a id="a-Gc"></a>自己不杀，<a id="a-Gd"></a>不教人杀，<a id="a-Ge"></a>他不为杀，<a id="a-Gf"></a>不从命来而是肉者，<a id="a-Gg"></a>无有是处。<a id="a-Gh"></a>若有是肉，<a id="a-Gi"></a>不从命出，<a id="a-Gj"></a>而是美食，<a id="a-Gk"></a>我以何故不听人食？<a id="a-Gl"></a>遍求世间无如是肉。<a id="a-Gm"></a>是故我说食肉是罪，<a id="a-Gn"></a>断如来种，<a id="a-Go"></a>故不听食。</p>
  <p id="aGp">“大慧，<a id="a-Gq"></a>我涅槃后，<a id="a-Gr"></a>于未来世法欲灭时，<a id="a-Gs"></a>于我法中有出家者，<a id="a-Gt"></a>剃除须发，<a id="a-Gu"></a>自称我是沙门释子，<a id="a-Gv"></a>披我袈裟痴如小儿，<a id="a-Gw"></a>自称律师堕在二边，<a id="a-Gx"></a>种种虚妄觉观乱心贪著肉味，<a id="a-Gy"></a>随自心见，<a id="a-Gz"></a>说毗尼中言得食肉，<a id="a-H0"></a>亦谤我言诸佛如来听人食肉，<a id="a-H1"></a>亦说因制而听食肉，<a id="a-H2"></a>亦谤我言如来世尊亦自食肉。<a id="a-H3"></a>大慧，<a id="a-H4"></a>我于象腋、<a id="a-H5"></a>央掘魔、<a id="a-H6"></a>涅槃、<a id="a-H7"></a>大云等一切修多罗中不听食肉，<a id="a-H8"></a>亦不说肉入于食味。<a id="a-H9"></a>大慧，<a id="a-HA"></a>我若听诸声闻弟子肉为食者，<a id="a-HB"></a>我终不得口常赞叹修大慈悲行如实行者，<a id="a-HC"></a>亦不赞叹尸陀林中头陀行者，<a id="a-HD"></a>亦不赞叹修行大乘住大乘者，<a id="a-HE"></a>亦不赞叹不食肉者。<a id="a-HF"></a>我不自食，<a id="a-HG"></a>不听他食，<a id="a-HH"></a>是故我劝修菩萨行叹不食肉，<a id="a-HI"></a>劝观众生应如一子，<a id="a-HJ"></a>云何唱言我听食肉？<a id="a-HK"></a>我为弟子修三乘行者速得果故，<a id="a-HL"></a>遮一切肉悉不听食，<a id="a-HM"></a>云何说言我毗尼中听人食肉？<a id="a-HN"></a>又复说言，<a id="a-HO"></a>如来余修多罗中说三种肉听人食者，<a id="a-HP"></a>当知是人不解毗尼次第断故唱言得食。<a id="a-HQ"></a>何以故？<a id="a-HR"></a>大慧，<a id="a-HS"></a>肉有二种：<a id="a-HT"></a>一者、<a id="a-HU"></a>他杀，<a id="a-HV"></a>二者、<a id="a-HW"></a>自死。<a id="a-HX"></a>以世人言有肉得食、<a id="a-HY"></a>有不得者，<a id="a-HZ"></a>象、<a id="a-Ha"></a>马、<a id="a-Hb"></a>龙、<a id="a-Hc"></a>蛇、<a id="a-Hd"></a>人、<a id="a-He"></a>鬼、<a id="a-Hf"></a>猕猴、<a id="a-Hg"></a>猪、<a id="a-Hh"></a>狗及牛，<a id="a-Hi"></a>言不得食，<a id="a-Hj"></a>余者得食。<a id="a-Hk"></a>屠儿不问得食不得，<a id="a-Hl"></a>一切尽杀处处炫卖，<a id="a-Hm"></a>众生无过横被杀害，<a id="a-Hn"></a>是故我制他杀、<a id="a-Ho"></a>自死悉不得食。<a id="a-Hp"></a>见闻疑者所谓他杀，<a id="a-Hq"></a>不见闻疑者所谓自死。<a id="a-Hr"></a>是故，<a id="a-Hs"></a>大慧，<a id="a-Ht"></a>我毗尼中唱如是言：<a id="a-Hu"></a>凡所有肉，<a id="a-Hv"></a>于一切沙门释子皆不净食，<a id="a-Hw"></a>污清净命，<a id="a-Hx"></a>障圣道分，<a id="a-Hy"></a>无有方便而可得食。<a id="a-Hz"></a>若有说言佛毗尼中，<a id="a-I0"></a>说三种肉为不听食，<a id="a-I1"></a>非为听食；<a id="a-I2"></a>当知是人坚住毗尼，<a id="a-I3"></a>是不谤我。</p>
  <p id="aI4">“大慧，<a id="a-I5"></a>今此楞伽修多罗中，<a id="a-I6"></a>一切时、<a id="a-I7"></a>一切肉，<a id="a-I8"></a>亦无方便而可得食。<a id="a-I9"></a>是故，<a id="a-IA"></a>大慧，<a id="a-IB"></a>我遮食肉，<a id="a-IC"></a>不为一人，<a id="a-ID"></a>现在、<a id="a-IE"></a>未来一切不得。<a id="a-IF"></a>是故，<a id="a-IG"></a>大慧，<a id="a-IH"></a>若彼痴人自言律师，<a id="a-II"></a>言毗尼中听人食肉，<a id="a-IJ"></a>亦谤我言如来自食。<a id="a-IK"></a>彼愚痴人成大罪障，<a id="a-IL"></a>长夜堕于无利益处、<a id="a-IM"></a>无圣人处、<a id="a-IN"></a>不闻法处，<a id="a-IO"></a>亦不得见现在、<a id="a-IP"></a>未来贤圣弟子，<a id="a-IQ"></a>况当得见诸佛如来？</p>
  <p id="aIR">“大慧，<a id="a-IS"></a>诸声闻人常所应食，<a id="a-IT"></a>米、<a id="a-IU"></a>面、<a id="a-IV"></a>油蜜、<a id="a-IW"></a>种种麻豆，<a id="a-IX"></a>能生净命。<a id="a-IY"></a>非法贮畜，<a id="a-IZ"></a>非法受取，<a id="a-Ia"></a>我说不净，<a id="a-Ib"></a>尚不听食，<a id="a-Ic"></a>何况听食血肉不净？<a id="a-Id"></a>大慧，<a id="a-Ie"></a>我诸声闻、<a id="a-If"></a>辟支佛、<a id="a-Ig"></a>菩萨弟子食于法食，<a id="a-Ih"></a>非食饮食，<a id="a-Ii"></a>何况如来？<a id="a-Ij"></a>大慧，<a id="a-Ik"></a>诸佛如来法食法住，<a id="a-Il"></a>非饮食身，<a id="a-Im"></a>非诸一切饮食住身，<a id="a-In"></a>离诸资生爱有求等，<a id="a-Io"></a>远离一切烦恼习过，<a id="a-Ip"></a>善分别知心心智慧、<a id="a-Iq"></a>一切智、<a id="a-Ir"></a>一切见，<a id="a-Is"></a>见诸众生平等怜愍。<a id="a-It"></a>是故，<a id="a-Iu"></a>大慧，<a id="a-Iv"></a>我见一切诸众生等犹如一子，<a id="a-Iw"></a>云何而听以肉为食？<a id="a-Ix"></a>亦不随喜，<a id="a-Iy"></a>何况自食？</p>
  <p id="aIz">“大慧，<a id="a-J0"></a>如是一切葱、<a id="a-J1"></a>韭、<a id="a-J2"></a>蒜、<a id="a-J3"></a>薤臭秽不净，<a id="a-J4"></a>能障圣道，<a id="a-J5"></a>亦障世间人天净处，<a id="a-J6"></a>何况诸佛净土果报？<a id="a-J7"></a>酒亦如是，<a id="a-J8"></a>能障圣道，<a id="a-J9"></a>能损善业，<a id="a-JA"></a>能生诸过。<a id="a-JB"></a>是故，<a id="a-JC"></a>大慧，<a id="a-JD"></a>求圣道者，<a id="a-JE"></a>酒、<a id="a-JF"></a>肉、<a id="a-JG"></a>葱、<a id="a-JH"></a>韭及蒜、<a id="a-JI"></a>薤等能熏之味，<a id="a-JJ"></a>悉不应食。<a id="a-JK"></a>”</p>
  <p id="aJL">尔时，<a id="a-JM"></a>世尊重说偈言：</p>
  <p id="aJN">“大慧菩萨问，<a id="a-JO"></a> 酒肉葱韭蒜，</p>
  <p id="aJP">佛言是不净，<a id="a-JQ"></a> 一切不听食。</p>
  <p id="aJR">罗刹等食啖，<a id="a-JS"></a> 非圣所食味，</p>
  <p id="aJT">食者圣呵啧，<a id="a-JU"></a> 及恶名流布。</p>
  <p id="aJV">愿佛分别说，<a id="a-JW"></a> 食不食罪福。</p>
  <p id="aJX">大慧汝谛听，<a id="a-JY"></a> 我说食中过，</p>
  <p id="aJZ">酒肉葱韭蒜，<a id="a-Ja"></a> 是障圣道分。</p>
  <p id="aJb">我观三界中，<a id="a-Jc"></a> 及得圣道众，</p>
  <p id="aJd">无始世界来，<a id="a-Je"></a> 展转莫非亲，</p>
  <p id="aJf">云何于其中，<a id="a-Jg"></a> 而有食不食？</p>
  <p id="aJh">观肉所从来，<a id="a-Ji"></a> 出处最不净，</p>
  <p id="aJj">脓血和杂生，<a id="a-Jk"></a> 尿屎脓涕合，</p>
  <p id="aJl">修行净行者，<a id="a-Jm"></a> 当观不应食。</p>
  <p id="aJn">种种肉及葱，<a id="a-Jo"></a> 酒亦不得饮，</p>
  <p id="aJp">种种韭及蒜，<a id="a-Jq"></a> 修行常远离。</p>
  <p id="aJr">常远离麻油，<a id="a-Js"></a> 穿孔床不眠，</p>
  <p id="aJt">飞扬诸细虫，<a id="a-Ju"></a> 断害他命故。</p>
  <p id="aJv">肉食长身力，<a id="a-Jw"></a> 由力生邪念，</p>
  <p id="aJx">邪念生贪欲，<a id="a-Jy"></a> 故不听食肉。</p>
  <p id="aJz">由食肉生贪，<a id="a-K0"></a> 贪心致迷醉，</p>
  <p id="aK1">迷醉长爱欲，<a id="a-K2"></a> 不解脱生死。</p>
  <p id="aK3">为利杀众生，<a id="a-K4"></a> 为肉追钱财，</p>
  <p id="aK5">彼二人恶业，<a id="a-K6"></a> 死堕叫唤狱。</p>
  <p id="aK7">三种名净肉，<a id="a-K8"></a> 不见闻不疑，</p>
  <p id="aK9">世无如是肉，<a id="a-KA"></a> 生堕食肉中。</p>
  <p id="aKB">臭秽可厌患，<a id="a-KC"></a> 常生颠狂中，</p>
  <p id="aKD">多生旃陀罗，<a id="a-KE"></a> 猎师屠儿家。</p>
  <p id="aKF">或生罗刹女，<a id="a-KG"></a> 及诸食肉处，</p>
  <p id="aKH">罗刹猫狸种，<a id="a-KI"></a> 食肉生彼中。</p>
  <p id="aKJ">象腋与大云，<a id="a-KK"></a> 涅槃胜鬘经，</p>
  <p id="aKL">及入楞伽经，<a id="a-KM"></a> 我不听食肉。</p>
  <p id="aKN">诸佛及菩萨，<a id="a-KO"></a> 声闻亦呵啧，</p>
  <p id="aKP">食肉无惭愧，<a id="a-KQ"></a> 生生常颠狂。</p>
  <p id="aKR">先说见闻疑，<a id="a-KS"></a> 已断一切肉，</p>
  <p id="aKT">妄想不觉知，<a id="a-KU"></a> 故生食肉想。</p>
  <p id="aKV">如彼贪欲过，<a id="a-KW"></a> 障碍圣解脱，</p>
  <p id="aKX">酒肉葱韭蒜，<a id="a-KY"></a> 悉为圣道障。</p>
  <p id="aKZ">未来世众生，<a id="a-Ka"></a> 于肉愚痴说，</p>
  <p id="aKb">言此净无罪，<a id="a-Kc"></a> 佛听我等食。</p>
  <p id="aKd">净食如药想，<a id="a-Ke"></a> 犹如食子肉，</p>
  <p id="aKf">知足生厌离，<a id="a-Kg"></a> 修行行乞食。</p>
  <p id="aKh">安住慈心者，<a id="a-Ki"></a> 我说常厌离，</p>
  <p id="aKj">师子豺虎狼，<a id="a-Kk"></a> 恒可同游止。</p>
  <p id="aKl">食肉见者怖，<a id="a-Km"></a> 云何而可食？</p>
  <p id="aKn">是故修行者，<a id="a-Ko"></a> 慈心不食肉。</p>
  <p id="aKp">食肉断慈心，<a id="a-Kq"></a> 离涅槃解脱，</p>
  <p id="aKr">及违圣人教，<a id="a-Ks"></a> 故不听食肉。</p>
  <p id="aKt">不食生梵种，<a id="a-Ku"></a> 及诸修行道，</p>
  <p id="aKv">智慧及富贵，<a id="a-Kw"></a> 斯由不食肉。<a id="a-Kx"></a>”</p>
  <p data-pb></p>
  <h2 id="aKy">陀罗尼品第十七</h2>
  <p id="aKz">尔时，<a id="a-L0"></a>世尊告圣者大慧菩萨摩诃萨言：<a id="a-L1"></a>“大慧，<a id="a-L2"></a>汝应谛听，<a id="a-L3"></a>受持我楞伽经咒。<a id="a-L4"></a>是咒过去、<a id="a-L5"></a>未来、<a id="a-L6"></a>现在诸佛，<a id="a-L7"></a>已说、<a id="a-L8"></a>今说、<a id="a-L9"></a>当说。<a id="a-LA"></a>大慧，<a id="a-LB"></a>我今亦说，<a id="a-LC"></a>为诸法师受持读诵楞伽经者，<a id="a-LD"></a>而说咒曰：</p>
  <p id="aLE">“兜谛兜谛　祝谛祝谛　苏颇谛　苏颇谛　迦谛迦谛　阿摩梨　阿摩谛　毗摩梨　毗摩梨　尼弥尼弥　奚弥奚弥　婆迷婆迷　歌梨歌梨　歌罗歌梨　阿[齒+齊]摩[齒+齊]　遮[齒+齊]兜[齒+齊]　让[齒+齊]苏弗[齒+齊]　葛弟葛弟　波弟波弟　奚咪奚咪　地咪地咪　罗制罗制　波制波制　槃弟槃弟　阿制弥制　竹荼梨　兜荼弟　波罗弟　遏计遏计　斫计斫计　黎屎利　黎屎利　奚咪奚咪　昼昼昼昼　抽畜抽畜　紬紬紬紬　除除除除　苏婆呵”</p>
  <p id="aLF">“大慧，<a id="a-LG"></a>是名楞伽大经中咒文句。<a id="a-LH"></a>善男子、<a id="a-LI"></a>善女人，<a id="a-LJ"></a>比丘、<a id="a-LK"></a>比丘尼、<a id="a-LL"></a>优婆塞、<a id="a-LM"></a>优婆夷等，<a id="a-LN"></a>能受持读此文句，<a id="a-LO"></a>为人演说，<a id="a-LP"></a>无有人能觅其罪过。<a id="a-LQ"></a>若天、<a id="a-LR"></a>天女，<a id="a-LS"></a>若龙、<a id="a-LT"></a>龙女，<a id="a-LU"></a>若夜叉、<a id="a-LV"></a>夜叉女，<a id="a-LW"></a>阿修罗、<a id="a-LX"></a>阿修罗女，<a id="a-LY"></a>迦楼罗、<a id="a-LZ"></a>迦楼罗女，<a id="a-La"></a>紧那罗、<a id="a-Lb"></a>紧那罗女，<a id="a-Lc"></a>摩睺罗伽、<a id="a-Ld"></a>摩睺罗伽女，<a id="a-Le"></a>浮多、<a id="a-Lf"></a>浮多女，<a id="a-Lg"></a>鸠槃荼、<a id="a-Lh"></a>鸠槃荼女，<a id="a-Li"></a>毗舍阇、<a id="a-Lj"></a>毗舍阇女，<a id="a-Lk"></a>呜多罗、<a id="a-Ll"></a>呜多罗女，<a id="a-Lm"></a>阿波罗、<a id="a-Ln"></a>阿波罗女，<a id="a-Lo"></a>罗刹、<a id="a-Lp"></a>罗刹女，<a id="a-Lq"></a>荼伽、<a id="a-Lr"></a>荼伽女，<a id="a-Ls"></a>呜周何罗、<a id="a-Lt"></a>呜周何罗女，<a id="a-Lu"></a>伽吒福多罗、<a id="a-Lv"></a>伽吒福多罗女，<a id="a-Lw"></a>若人非人，<a id="a-Lx"></a>若人女、<a id="a-Ly"></a>非人女，<a id="a-Lz"></a>不能觅其过。<a id="a-M0"></a>若有恶鬼神损害人，<a id="a-M1"></a>欲速令彼恶鬼去者，<a id="a-M2"></a>一百遍转此陀罗尼咒，<a id="a-M3"></a>彼诸恶鬼惊怖号哭，<a id="a-M4"></a>疾走而去。<a id="a-M5"></a>”</p>
  <p id="aM6">佛复告大慧：<a id="a-M7"></a>“大慧，<a id="a-M8"></a>我为护此护法法师，<a id="a-M9"></a>更说陀罗尼。<a id="a-MA"></a>”而说咒：</p>
  <p id="aMB">“波头弥　波头弥提婢　奚尼奚尼　奚祢诸黎　诸罗　诸丽　侯丽　侯罗　侯丽　由丽　由罗　由丽　波丽　波罗　波丽　闻制瞋迭　频迭槃　逝末迭　迟那迦梨　苏波呵”</p>
  <p id="aMC">“大慧，<a id="a-MD"></a>是陀罗尼咒文句，<a id="a-ME"></a>若善男子、<a id="a-MF"></a>善女人受持读诵，<a id="a-MG"></a>为人演说，<a id="a-MH"></a>无人能得与作过失。<a id="a-MI"></a>若天、<a id="a-MJ"></a>若天女，<a id="a-MK"></a>若龙、<a id="a-ML"></a>若龙女，<a id="a-MM"></a>夜叉、<a id="a-MN"></a>夜叉女，<a id="a-MO"></a>阿修罗、<a id="a-MP"></a>阿修罗女，<a id="a-MQ"></a>迦楼罗、<a id="a-MR"></a>迦楼罗女，<a id="a-MS"></a>紧那罗、<a id="a-MT"></a>紧那罗女，<a id="a-MU"></a>摩睺罗伽、<a id="a-MV"></a>摩睺罗伽女，<a id="a-MW"></a>乾闼婆、<a id="a-MX"></a>乾闼婆女，<a id="a-MY"></a>浮多、<a id="a-MZ"></a>浮多女，<a id="a-Ma"></a>鸠槃荼、<a id="a-Mb"></a>鸠槃荼女，<a id="a-Mc"></a>毗舍阇、<a id="a-Md"></a>毗舍阇女，<a id="a-Me"></a>呜多罗、<a id="a-Mf"></a>呜多罗女，<a id="a-Mg"></a>阿拔摩罗、<a id="a-Mh"></a>阿拔摩罗女，<a id="a-Mi"></a>罗叉、<a id="a-Mj"></a>罗叉女，<a id="a-Mk"></a>呜闼阿罗、<a id="a-Ml"></a>呜闼阿罗女，<a id="a-Mm"></a>伽吒福单那、<a id="a-Mn"></a>伽吒福单那女，<a id="a-Mo"></a>若人、<a id="a-Mp"></a>若非人，<a id="a-Mq"></a>若人女、<a id="a-Mr"></a>非人女，<a id="a-Ms"></a>彼一切不能得其过失。<a id="a-Mt"></a>大慧，<a id="a-Mu"></a>若有人能受持读诵此咒文句，<a id="a-Mv"></a>彼人得名诵一切楞伽经。<a id="a-Mw"></a>是故我说此陀罗尼句，<a id="a-Mx"></a>为遮一切诸罗刹，<a id="a-My"></a>护一切善男子、<a id="a-Mz"></a>善女人护持此经者。<a id="a-N0"></a>”</p>
 </body>
</html>