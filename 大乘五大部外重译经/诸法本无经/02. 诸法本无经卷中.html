<!doctype html>
<html id="z3IBTjiNz" data-ver="798">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">诸法本无经卷中</h1>
  <p id="a2">尔时曼殊尸利童真而白佛言。<a id="a-3"></a>佛说业障净者。<a id="a-4"></a>世尊。<a id="a-5"></a>菩萨云何业障当净。<a id="a-6"></a>佛言。<a id="a-7"></a>曼殊尸利。<a id="a-8"></a>若有菩萨见于诸法无业无报。<a id="a-9"></a>彼当到业障净。<a id="a-A"></a>复次曼殊尸利。<a id="a-B"></a>若有菩萨即于欲际而见实际。<a id="a-C"></a>彼当到业障净。<a id="a-D"></a>嗔际痴际即见实际。<a id="a-E"></a>彼当到业障净。<a id="a-F"></a>复次曼殊尸利。<a id="a-G"></a>若有菩萨。<a id="a-H"></a>见诸众生即涅槃界。<a id="a-I"></a>彼当到业障净。<a id="a-J"></a>何以故。<a id="a-K"></a>曼殊尸利。<a id="a-L"></a>彼以顺见业障得净。<a id="a-M"></a>曼殊尸利。<a id="a-N"></a>于四圣谛不如实见。<a id="a-O"></a>有四倒心众生。<a id="a-P"></a>于不实流转不能超过。<a id="a-Q"></a>如是语已。<a id="a-R"></a>曼殊尸利复于佛所白言。<a id="a-S"></a>世尊为说。<a id="a-T"></a>众生云何当有所见。<a id="a-U"></a>而于流转不能超过。<a id="a-V"></a>佛言。<a id="a-W"></a>曼殊尸利。<a id="a-X"></a>众生着我我所故。<a id="a-Y"></a>于流转不能超过。<a id="a-Z"></a>何以故。<a id="a-a"></a>曼殊尸利。<a id="a-b"></a>若见自他彼有业行。<a id="a-c"></a>曼殊尸利。<a id="a-d"></a>凡夫小儿众生以无闻故。<a id="a-e"></a>不知诸法毕竟灭度。<a id="a-f"></a>彼于自他而有所见。<a id="a-g"></a>见已作三种业身语及意。<a id="a-h"></a>彼于无有有取。<a id="a-i"></a>分别我贪我嗔我痴。<a id="a-j"></a>彼若如来教中出家。<a id="a-k"></a>当作是念。<a id="a-l"></a>我具戒我净行。<a id="a-m"></a>我当过流转。<a id="a-n"></a>我当得涅槃。<a id="a-o"></a>我当解脱苦。<a id="a-p"></a>彼复分别此法善此法不善。<a id="a-q"></a>此法漏此法无漏。<a id="a-r"></a>此法知此法断。<a id="a-s"></a>此法证此法修。<a id="a-t"></a>所谓苦应知。<a id="a-u"></a>集应断。<a id="a-v"></a>灭应证。<a id="a-w"></a>道应修。<a id="a-x"></a>彼复分别诸行无常。<a id="a-y"></a>诸行苦。<a id="a-z"></a>诸行炽然。<a id="a-10"></a>我于诸行应当走出。<a id="a-11"></a>彼如是观察生时。<a id="a-12"></a>即于和合想念而有厌舍。<a id="a-13"></a>此相先行。<a id="a-14"></a>彼作是念。<a id="a-15"></a>此苦应知。<a id="a-16"></a>若此诸法所应知者。<a id="a-17"></a>彼作是念。<a id="a-18"></a>我应断集。<a id="a-19"></a>彼于诸法羞惭厌怖。<a id="a-1A"></a>彼作是念。<a id="a-1B"></a>此集应断。<a id="a-1C"></a>若此诸法所羞厌者。<a id="a-1D"></a>彼作是念。<a id="a-1E"></a>灭应证道应修。<a id="a-1F"></a>彼法分别已复知于灭。<a id="a-1G"></a>彼作是念。<a id="a-1H"></a>此是彼灭应证。<a id="a-1I"></a>若此诸法所应证者。<a id="a-1J"></a>彼作是念。<a id="a-1K"></a>我应修道。<a id="a-1L"></a>彼便独到闲处。<a id="a-1M"></a>思念诸法得舍摩他灭于思念。<a id="a-1N"></a>彼得舍摩他故。<a id="a-1O"></a>于诸法中其心自然开敷凉润。<a id="a-1P"></a>转生羞惭不喜乐心。<a id="a-1Q"></a>彼作是念。<a id="a-1R"></a>我脱诸苦于上更无所作。<a id="a-1S"></a>自谓是阿罗汉。<a id="a-1T"></a>作如是知。<a id="a-1U"></a>彼欲死时见受生处。<a id="a-1V"></a>则于佛菩提中有疑惑不正意。<a id="a-1W"></a>彼以心堕疑惑故。<a id="a-1X"></a>死已当堕诸大泥犁耶中。<a id="a-1Y"></a>何以故。<a id="a-1Z"></a>堕无生诸法中分别故。<a id="a-1a"></a>于佛菩提有毁害心。<a id="a-1b"></a>尔时曼殊尸利童真复白佛言。<a id="a-1c"></a>世尊。<a id="a-1d"></a>云何当见四圣谛。<a id="a-1e"></a>佛言。<a id="a-1f"></a>曼殊尸利。<a id="a-1g"></a>若见诸行无生。<a id="a-1h"></a>彼即知苦。<a id="a-1i"></a>若见诸行无起。<a id="a-1j"></a>彼即断集。<a id="a-1k"></a>若见诸法毕竟灭度。<a id="a-1l"></a>彼即证灭。<a id="a-1m"></a>若见诸法无有。<a id="a-1n"></a>彼即修道。<a id="a-1o"></a>曼殊尸利。<a id="a-1p"></a>若如是见四圣谛。<a id="a-1q"></a>彼不分别此法善此法不善。<a id="a-1r"></a>此法当知。<a id="a-1s"></a>此法当断。<a id="a-1t"></a>此法当证。<a id="a-1u"></a>此法当修。<a id="a-1v"></a>所谓苦应知。<a id="a-1w"></a>集应断。<a id="a-1x"></a>灭应证。<a id="a-1y"></a>道应修。<a id="a-1z"></a>何以故。<a id="a-20"></a>若诸凡夫小儿染恚痴处。<a id="a-21"></a>于中见彼诸法无生无有不实分别所系。<a id="a-22"></a>如是见已。<a id="a-23"></a>彼于法中无取无舍。<a id="a-24"></a>见诸欲嗔痴等。<a id="a-25"></a>皆如虚空自性。<a id="a-26"></a>彼于诸三界中无所著。<a id="a-27"></a>于诸三界彼见无生。<a id="a-28"></a>见诸三界如幻如梦如响如影。<a id="a-29"></a>于诸善不善法。<a id="a-2A"></a>见其如焰。<a id="a-2B"></a>见彼欲界即涅槃界。<a id="a-2C"></a>见嗔恚界即涅槃界。<a id="a-2D"></a>见愚痴界即涅槃界。<a id="a-2E"></a>彼见诸法如是自性。<a id="a-2F"></a>便于诸众生中远离爱憎。<a id="a-2G"></a>何以故。<a id="a-2H"></a>彼于诸法不见若爱若憎。<a id="a-2I"></a>心等虚空。<a id="a-2J"></a>亦不见佛及以法僧。<a id="a-2K"></a>彼既不见诸法。<a id="a-2L"></a>便于法中无处作疑。<a id="a-2M"></a>既不作疑则无有取。<a id="a-2N"></a>既无有取则无有生便当涅槃。<a id="a-2O"></a>曼殊尸利。<a id="a-2P"></a>上座须浮帝。<a id="a-2Q"></a>知如是法故。<a id="a-2R"></a>不来礼如来足。<a id="a-2S"></a>何以故。<a id="a-2T"></a>彼尚不见自身。<a id="a-2U"></a>何况当见如来。<a id="a-2V"></a>无有是处。</p>
  <p id="a2W">尔时曼殊尸利童真复白佛言。<a id="a-2X"></a>世尊。<a id="a-2Y"></a>云何当见四念处。<a id="a-2Z"></a>佛言。<a id="a-2a"></a>曼殊尸利。<a id="a-2b"></a>于未来世当有比丘。<a id="a-2c"></a>彼于不净身中随顺身观。<a id="a-2d"></a>说为念处。<a id="a-2e"></a>生灭受中随顺受观。<a id="a-2f"></a>说为念处。<a id="a-2g"></a>见心乃是生法灭法。<a id="a-2h"></a>于是心中随顺心观。<a id="a-2i"></a>说为念处。<a id="a-2j"></a>彼如是说。<a id="a-2k"></a>若有圆想彼则非有。<a id="a-2l"></a>若有法想彼亦非有。<a id="a-2m"></a>于是法中随顺法观。<a id="a-2n"></a>说为念处。<a id="a-2o"></a>如是语已。<a id="a-2p"></a>曼殊尸利复白佛言。<a id="a-2q"></a>世尊。<a id="a-2r"></a>四念处更云何熏修。<a id="a-2s"></a>佛言。<a id="a-2t"></a>不须曼殊尸利。<a id="a-2u"></a>如来所说别意难知。<a id="a-2v"></a>曼殊尸利白言。<a id="a-2w"></a>大德世尊。<a id="a-2x"></a>但当为说薰修念处。<a id="a-2y"></a>佛言。<a id="a-2z"></a>曼殊尸利。<a id="a-30"></a>若见其身等如虚空。<a id="a-31"></a>此是身中随顺身观念处。<a id="a-32"></a>曼殊尸利。<a id="a-33"></a>若不得受内外两间。<a id="a-34"></a>此是受中随顺受观念处。<a id="a-35"></a>曼殊尸利。<a id="a-36"></a>若知其心唯有名量。<a id="a-37"></a>此是心中随顺心观念处。<a id="a-38"></a>曼殊尸利。<a id="a-39"></a>若不得诸善不善法。<a id="a-3A"></a>此是法中随顺法观念处。<a id="a-3B"></a>曼殊尸利。<a id="a-3C"></a>如是应见四念处。<a id="a-3D"></a>曼殊尸利复言。<a id="a-3E"></a>世尊。<a id="a-3F"></a>云何当见圣八分道。<a id="a-3G"></a>佛言。<a id="a-3H"></a>曼殊尸利。<a id="a-3I"></a>若见诸法无不平等无二亦不作二。<a id="a-3J"></a>此是正见。<a id="a-3K"></a>曼殊尸利。<a id="a-3L"></a>若见诸法不分别。<a id="a-3M"></a>不种种分别。<a id="a-3N"></a>不普分别。<a id="a-3O"></a>无所见故此是正分别。<a id="a-3P"></a>曼殊尸利。<a id="a-3Q"></a>若见诸法不可言说。<a id="a-3R"></a>言说平等善薰修故。<a id="a-3S"></a>此是正语。<a id="a-3T"></a>曼殊尸利。<a id="a-3U"></a>若见诸法无作无作者。<a id="a-3V"></a>不得作者故。<a id="a-3W"></a>此是正业。<a id="a-3X"></a>曼殊尸利。<a id="a-3Y"></a>若于诸法不聚不散。<a id="a-3Z"></a>正住活命。<a id="a-3a"></a>此是正命。<a id="a-3b"></a>曼殊尸利。<a id="a-3c"></a>若于诸法不起不发行故。<a id="a-3d"></a>此是正精进。<a id="a-3e"></a>曼殊尸利。<a id="a-3f"></a>若诸法中皆不作念。<a id="a-3g"></a>念业已离亦不追忆。<a id="a-3h"></a>此是正念。<a id="a-3i"></a>曼殊尸利。<a id="a-3j"></a>若见诸法本性入定无散乱无攀缘。<a id="a-3k"></a>不可得故。<a id="a-3l"></a>此是正定。<a id="a-3m"></a>曼殊尸利。<a id="a-3n"></a>如是应见圣八分道。</p>
  <p id="a3o">曼殊尸利复言。<a id="a-3p"></a>世尊。<a id="a-3q"></a>云何当见五根。<a id="a-3r"></a>佛言。<a id="a-3s"></a>曼殊尸利。<a id="a-3t"></a>若信诸法不生。<a id="a-3u"></a>以本性不生故。<a id="a-3v"></a>此是信根。<a id="a-3w"></a>曼殊尸利。<a id="a-3x"></a>若诸法中心不发遣。<a id="a-3y"></a>以近想远想离故。<a id="a-3z"></a>此是精进根。<a id="a-40"></a>曼殊尸利。<a id="a-41"></a>若于诸法不作念意。<a id="a-42"></a>以攀缘性离故念不系缚。<a id="a-43"></a>此是念根。<a id="a-44"></a>曼殊尸利。<a id="a-45"></a>若于诸法不念不思。<a id="a-46"></a>如幻不可得故。<a id="a-47"></a>此是定根。<a id="a-48"></a>曼殊尸利。<a id="a-49"></a>若见诸法离生离无智。<a id="a-4A"></a>本性空故。<a id="a-4B"></a>此是慧根。<a id="a-4C"></a>曼殊尸利。<a id="a-4D"></a>如是应见五根。</p>
  <p id="a4E">曼殊尸利复言。<a id="a-4F"></a>世尊。<a id="a-4G"></a>云何当见七觉分。<a id="a-4H"></a>佛言。<a id="a-4I"></a>曼殊尸利。<a id="a-4J"></a>若见诸法无有自性。<a id="a-4K"></a>不作念意。<a id="a-4L"></a>此是念觉分。<a id="a-4M"></a>曼殊尸利。<a id="a-4N"></a>若选择诸法已不得善不善无记。<a id="a-4O"></a>以不成就故。<a id="a-4P"></a>此是择法觉分。<a id="a-4Q"></a>曼殊尸利。<a id="a-4R"></a>若于三界不取不舍。<a id="a-4S"></a>以知界想坏故。<a id="a-4T"></a>此是精进觉分。<a id="a-4U"></a>曼殊尸利。<a id="a-4V"></a>若诸行中不系于喜。<a id="a-4W"></a>以知喜不喜坏故。<a id="a-4X"></a>此是喜觉分。<a id="a-4Y"></a>曼殊尸利。<a id="a-4Z"></a>若诸法中其心止息。<a id="a-4a"></a>此是止息觉分。<a id="a-4b"></a>曼殊尸利。<a id="a-4c"></a>若知诸法心不可得。<a id="a-4d"></a>随顺觉故。<a id="a-4e"></a>此是定觉分。<a id="a-4f"></a>曼殊尸利。<a id="a-4g"></a>若诸法中不依不住不着不缚。<a id="a-4h"></a>不见诸法而得于舍。<a id="a-4i"></a>此是舍觉分。<a id="a-4j"></a>曼殊尸利。<a id="a-4k"></a>如是应见七觉分。<a id="a-4l"></a>曼殊尸利。<a id="a-4m"></a>若有如是见四圣谛。<a id="a-4n"></a>四念处。<a id="a-4o"></a>圣八分道。<a id="a-4p"></a>五根。<a id="a-4q"></a>七觉分。<a id="a-4r"></a>我当说彼名为度者。<a id="a-4s"></a>名为到彼岸者。<a id="a-4t"></a>名为到陆地者。<a id="a-4u"></a>名为得安隐者。<a id="a-4v"></a>名为得无畏者。<a id="a-4w"></a>名为抖擞尘者。<a id="a-4x"></a>名为无所有者。<a id="a-4y"></a>名为无欲恼无障碍者。<a id="a-4z"></a>名阿罗汉。<a id="a-50"></a>名为尽漏者。<a id="a-51"></a>名为作所应作所作已办者。<a id="a-52"></a>名为离重担者。<a id="a-53"></a>名为得自利者。<a id="a-54"></a>名为尽有结者。<a id="a-55"></a>乃至名为心皆自在得胜彼岸者。<a id="a-56"></a>名为沙门。<a id="a-57"></a>名为婆罗门。<a id="a-58"></a>名为能度者。<a id="a-59"></a>名为度鞞陀迦者。<a id="a-5A"></a>名为输嚧帝疑夜者。<a id="a-5B"></a>名为佛。<a id="a-5C"></a>名为佛子。<a id="a-5D"></a>名为奢迦子。<a id="a-5E"></a>名为踏破刺棘者。<a id="a-5F"></a>名为除却堑者。<a id="a-5G"></a>名为度堑者。<a id="a-5H"></a>名为拔箭镞者。<a id="a-5I"></a>名为离热恼者。<a id="a-5J"></a>名为比丘。<a id="a-5K"></a>名为圣者。<a id="a-5L"></a>名为满足幢者。<a id="a-5M"></a>曼殊尸利。<a id="a-5N"></a>比丘具足如是忍者。<a id="a-5O"></a>则能净施。<a id="a-5P"></a>应得诸天世等供养。<a id="a-5Q"></a>是故曼殊尸利。<a id="a-5R"></a>比丘欲不虚食国人食者。<a id="a-5S"></a>欲破摩罗者。<a id="a-5T"></a>欲超过流转者。<a id="a-5U"></a>欲顺到涅槃者。<a id="a-5V"></a>欲解脱苦者。<a id="a-5W"></a>欲作诸天世等净施福田者。<a id="a-5X"></a>于此法中应当勤习相应。<a id="a-5Y"></a>说此言时三十二千天子法中证见。<a id="a-5Z"></a>彼以曼陀罗华。<a id="a-5a"></a>摩诃曼陀罗华。<a id="a-5b"></a>而散于佛。<a id="a-5c"></a>说如是言。<a id="a-5d"></a>大德世尊。<a id="a-5e"></a>若说此法耳得闻者。<a id="a-5f"></a>彼于如来教中。<a id="a-5g"></a>是善出家。<a id="a-5h"></a>何况闻已信解为缘如实奉行。<a id="a-5i"></a>世尊。<a id="a-5j"></a>彼等众生乃至若闻此说。<a id="a-5k"></a>当得无增上慢。</p>
  <p id="a5l">尔时曼殊尸利复白佛言。<a id="a-5m"></a>大德世尊。<a id="a-5n"></a>为说陀罗尼句。<a id="a-5o"></a>以是陀罗尼故。<a id="a-5p"></a>当令菩萨得无著辩。<a id="a-5q"></a>无一声中而有怖畏。<a id="a-5r"></a>于佛法中出生诸法。<a id="a-5s"></a>信解诸法是一相道。<a id="a-5t"></a>如是语已。<a id="a-5u"></a>佛告曼殊尸利童真菩萨言。<a id="a-5v"></a>曼殊尸利。<a id="a-5w"></a>以彼因缘汝当善听。<a id="a-5x"></a>今说法门。<a id="a-5y"></a>名鸡罗句及种子句。<a id="a-5z"></a>以是法门故。<a id="a-60"></a>令诸菩萨于诸法中当得明照。<a id="a-61"></a>速于无生法中得忍。<a id="a-62"></a>曼殊尸利言。<a id="a-63"></a>云何名鸡罗句种子句法门。<a id="a-64"></a>佛言。<a id="a-65"></a>曼殊尸利。<a id="a-66"></a>诸众生一心是种子句。<a id="a-67"></a>曼殊尸利言。<a id="a-68"></a>世尊。<a id="a-69"></a>何因是种子句。<a id="a-6A"></a>佛言。<a id="a-6B"></a>曼殊尸利。<a id="a-6C"></a>诸众生心皆无所有攀缘。<a id="a-6D"></a>不可得故。<a id="a-6E"></a>彼是此种子句。<a id="a-6F"></a>曼殊尸利。<a id="a-6G"></a>诸众生心皆同一量。<a id="a-6H"></a>是种子句。<a id="a-6I"></a>曼殊尸利言。<a id="a-6J"></a>世尊。<a id="a-6K"></a>何因是种子句。<a id="a-6L"></a>佛言。<a id="a-6M"></a>曼殊尸利。<a id="a-6N"></a>诸众生心如虚空量。<a id="a-6O"></a>入于无著平等行故。<a id="a-6P"></a>彼是此种子句。<a id="a-6Q"></a>曼殊尸利。<a id="a-6R"></a>诸众生一众生是种子句。<a id="a-6S"></a>曼殊尸利言。<a id="a-6T"></a>何因是种子句。<a id="a-6U"></a>佛言。<a id="a-6V"></a>曼殊尸利。<a id="a-6W"></a>说诸众生唯是其一。<a id="a-6X"></a>毕竟不生远离于名。<a id="a-6Y"></a>一异不可得故。<a id="a-6Z"></a>彼是此种子句。<a id="a-6a"></a>曼殊尸利。<a id="a-6b"></a>欲是鸡罗句。<a id="a-6c"></a>曼殊尸利言。<a id="a-6d"></a>世尊。<a id="a-6e"></a>何因是鸡罗句。<a id="a-6f"></a>佛言。<a id="a-6g"></a>曼殊尸利。<a id="a-6h"></a>欲不可动于法界住。<a id="a-6i"></a>以不住故。<a id="a-6j"></a>彼不动摇本性离故。<a id="a-6k"></a>彼是此鸡罗句。<a id="a-6l"></a>曼殊尸利。<a id="a-6m"></a>嗔是金刚句。<a id="a-6n"></a>曼殊尸利言。<a id="a-6o"></a>世尊。<a id="a-6p"></a>何因是金刚句。<a id="a-6q"></a>佛言。<a id="a-6r"></a>曼殊尸利。<a id="a-6s"></a>嗔不可破亦不可断。<a id="a-6t"></a>如彼金刚不破不断。<a id="a-6u"></a>如是如是。<a id="a-6v"></a>曼殊尸利。<a id="a-6w"></a>诸法亦皆不破不断。<a id="a-6x"></a>诸事不成就故。<a id="a-6y"></a>彼是此金刚句。<a id="a-6z"></a>曼殊尸利。<a id="a-70"></a>痴是智句。<a id="a-71"></a>曼殊尸利言。<a id="a-72"></a>世尊。<a id="a-73"></a>何因是智句。<a id="a-74"></a>佛言。<a id="a-75"></a>曼殊尸利。<a id="a-76"></a>即此诸法转灭于智。<a id="a-77"></a>远离无智。<a id="a-78"></a>如彼虚空非智具足。<a id="a-79"></a>亦非无智具足。<a id="a-7A"></a>如是如是。<a id="a-7B"></a>曼殊尸利。<a id="a-7C"></a>诸法非智具足。<a id="a-7D"></a>亦非无智具足。<a id="a-7E"></a>智与无智及所应知。<a id="a-7F"></a>本性寂静故。<a id="a-7G"></a>彼是此智句。<a id="a-7H"></a>曼殊尸利。<a id="a-7I"></a>色是鸡罗句。<a id="a-7J"></a>曼殊尸利言。<a id="a-7K"></a>世尊。<a id="a-7L"></a>何因是鸡罗句。<a id="a-7M"></a>佛言。<a id="a-7N"></a>曼殊尸利。<a id="a-7O"></a>如彼天帝门橛不动不摇。<a id="a-7P"></a>以善住故。<a id="a-7Q"></a>如是如是。<a id="a-7R"></a>曼殊尸利。<a id="a-7S"></a>诸法于法界住。<a id="a-7T"></a>以不住故。<a id="a-7U"></a>彼亦无去无来无取无舍。<a id="a-7V"></a>亦不于他有所行作。<a id="a-7W"></a>以住无住处故。<a id="a-7X"></a>彼是此鸡罗句。<a id="a-7Y"></a>曼殊尸利。<a id="a-7Z"></a>受是寂静句。<a id="a-7a"></a>曼殊尸利言。<a id="a-7b"></a>世尊。<a id="a-7c"></a>何因是寂静句。<a id="a-7d"></a>佛言。<a id="a-7e"></a>曼殊尸利。<a id="a-7f"></a>诸受本性寂静。<a id="a-7g"></a>不内不外。<a id="a-7h"></a>不东方不南方。<a id="a-7i"></a>不西方不北方。<a id="a-7j"></a>不下方不上方。<a id="a-7k"></a>不十方中。<a id="a-7l"></a>曼殊尸利。<a id="a-7m"></a>若乐受在内者。<a id="a-7n"></a>众生应一向乐。<a id="a-7o"></a>曼殊尸利。<a id="a-7p"></a>若苦受在内者。<a id="a-7q"></a>众生应一向苦。<a id="a-7r"></a>曼殊尸利。<a id="a-7s"></a>若不苦不乐受在内者。<a id="a-7t"></a>众生应一向痴。<a id="a-7u"></a>曼殊尸利。<a id="a-7v"></a>是故诸受不内不外。<a id="a-7w"></a>不东方不南方。<a id="a-7x"></a>不西方不北方。<a id="a-7y"></a>不下方不上方。<a id="a-7z"></a>不十方中可得。<a id="a-80"></a>是故诸众生等皆似草本及壁。<a id="a-81"></a>本性不生不灭故。<a id="a-82"></a>彼是此寂静句。<a id="a-83"></a>曼殊尸利。<a id="a-84"></a>想是种子句。<a id="a-85"></a>曼殊尸利言。<a id="a-86"></a>世尊。<a id="a-87"></a>何因是种子句。<a id="a-88"></a>佛言。<a id="a-89"></a>曼殊尸利。<a id="a-8A"></a>分别起想不如实生。<a id="a-8B"></a>空拳相似如焰自相。<a id="a-8C"></a>本性离故。<a id="a-8D"></a>彼是此种子句。<a id="a-8E"></a>曼殊尸利。<a id="a-8F"></a>行是种子句。<a id="a-8G"></a>曼殊尸利言。<a id="a-8H"></a>世尊。<a id="a-8I"></a>何因是种子句。<a id="a-8J"></a>佛言。<a id="a-8K"></a>曼殊尸利。<a id="a-8L"></a>不正思惟故而生于行。<a id="a-8M"></a>诸数已离无数过数。<a id="a-8N"></a>如芭蕉实。<a id="a-8O"></a>曼殊尸利。<a id="a-8P"></a>如芭蕉实毕竟自无。<a id="a-8Q"></a>以不可得本性不生。<a id="a-8R"></a>如是如是。<a id="a-8S"></a>曼殊尸利。<a id="a-8T"></a>诸法本性自离名。<a id="a-8U"></a>已离故。<a id="a-8V"></a>彼是此种子句。<a id="a-8W"></a>曼殊尸利。<a id="a-8X"></a>识是种子句。<a id="a-8Y"></a>曼殊尸利言。<a id="a-8Z"></a>世尊。<a id="a-8a"></a>何因是种子句。<a id="a-8b"></a>佛言。<a id="a-8c"></a>曼殊尸利。<a id="a-8d"></a>识如幻相不生不出。<a id="a-8e"></a>空无相无自性无状貌如虚空。<a id="a-8f"></a>以五指托画故。<a id="a-8g"></a>彼是此种子句。<a id="a-8h"></a>曼殊尸利。<a id="a-8i"></a>色是种子句。<a id="a-8j"></a>曼殊尸利言。<a id="a-8k"></a>世尊。<a id="a-8l"></a>何因是种子句。<a id="a-8m"></a>佛言。<a id="a-8n"></a>曼殊尸利。<a id="a-8o"></a>不生诸色故。<a id="a-8p"></a>曼殊尸利。<a id="a-8q"></a>如影虽见而无所有。<a id="a-8r"></a>如是如是。<a id="a-8s"></a>曼殊尸利。<a id="a-8t"></a>诸色虽见而无所有。<a id="a-8u"></a>唯迷惑眼。<a id="a-8v"></a>唯迷惑心。<a id="a-8w"></a>虚妄不实法故。<a id="a-8x"></a>彼是此种子句。<a id="a-8y"></a>曼殊尸利。<a id="a-8z"></a>声是种子句。<a id="a-90"></a>曼殊尸利言。<a id="a-91"></a>世尊。<a id="a-92"></a>何因是种子句。<a id="a-93"></a>佛言。<a id="a-94"></a>曼殊尸利。<a id="a-95"></a>诸法无种种无种种相。<a id="a-96"></a>曼殊尸利。<a id="a-97"></a>诸声无二所有语道。<a id="a-98"></a>亦如山鸣响故。<a id="a-99"></a>彼是此种子句。<a id="a-9A"></a>曼殊尸利。<a id="a-9B"></a>香是种子句。<a id="a-9C"></a>曼殊尸利言。<a id="a-9D"></a>世尊。<a id="a-9E"></a>何因是种子句。<a id="a-9F"></a>佛言。<a id="a-9G"></a>曼殊尸利。<a id="a-9H"></a>诸法不嗅本性顽钝等于虚空。<a id="a-9I"></a>鼻香嗅者不可得故。<a id="a-9J"></a>彼是此种子句。<a id="a-9K"></a>曼殊尸利。<a id="a-9L"></a>味是种子句。<a id="a-9M"></a>曼殊尸利言。<a id="a-9N"></a>世尊。<a id="a-9O"></a>何因是种子句。<a id="a-9P"></a>佛言。<a id="a-9Q"></a>曼殊尸利。<a id="a-9R"></a>味界即不可思。<a id="a-9S"></a>味不可识远离于识。<a id="a-9T"></a>本来自性离故。<a id="a-9U"></a>彼是此种子句。<a id="a-9V"></a>曼殊尸利。<a id="a-9W"></a>触是种子句。<a id="a-9X"></a>曼殊尸利言。<a id="a-9Y"></a>世尊。<a id="a-9Z"></a>何因是种子句。<a id="a-9a"></a>佛言。<a id="a-9b"></a>曼殊尸利。<a id="a-9c"></a>诸法不可触着。<a id="a-9d"></a>如虚空离故。<a id="a-9e"></a>善坏身故。<a id="a-9f"></a>触不起作故。<a id="a-9g"></a>触自离故。<a id="a-9h"></a>彼是此种子句。<a id="a-9i"></a>曼殊尸利。<a id="a-9j"></a>法是种子句。<a id="a-9k"></a>曼殊尸利言。<a id="a-9l"></a>世尊。<a id="a-9m"></a>何因是种子句。<a id="a-9n"></a>佛言。<a id="a-9o"></a>曼殊尸利。<a id="a-9p"></a>诸法无心离心。<a id="a-9q"></a>自性不成离名离相。<a id="a-9r"></a>如法界本性故。<a id="a-9s"></a>彼是此种子句。<a id="a-9t"></a>曼殊尸利。<a id="a-9u"></a>地是种子句。<a id="a-9v"></a>曼殊尸利言。<a id="a-9w"></a>世尊。<a id="a-9x"></a>何因是种子句。<a id="a-9y"></a>佛言。<a id="a-9z"></a>曼殊尸利。<a id="a-A0"></a>诸法无坚无软虚妄和合。<a id="a-A1"></a>人以为坚。<a id="a-A2"></a>彼是此种子句。<a id="a-A3"></a>曼殊尸利。<a id="a-A4"></a>水是种子句。<a id="a-A5"></a>曼殊尸利言。<a id="a-A6"></a>世尊。<a id="a-A7"></a>何因是种子句。<a id="a-A8"></a>佛言。<a id="a-A9"></a>曼殊尸利。<a id="a-AA"></a>诸法无湿无杂无腻。<a id="a-AB"></a>如炎网故。<a id="a-AC"></a>彼是此种子句。<a id="a-AD"></a>曼殊尸利。<a id="a-AE"></a>火是种子句。<a id="a-AF"></a>曼殊尸利言。<a id="a-AG"></a>世尊。<a id="a-AH"></a>何因是种子句。<a id="a-AI"></a>佛言。<a id="a-AJ"></a>曼殊尸利。<a id="a-AK"></a>诸法无暖无热其已舍离。<a id="a-AL"></a>自性寂静无实无生。<a id="a-AM"></a>以颠倒分别故。<a id="a-AN"></a>彼是此种子句。<a id="a-AO"></a>曼殊尸利。<a id="a-AP"></a>风是种子句。<a id="a-AQ"></a>曼殊尸利言。<a id="a-AR"></a>世尊。<a id="a-AS"></a>何因是种子句。<a id="a-AT"></a>佛言。<a id="a-AU"></a>曼殊尸利。<a id="a-AV"></a>诸法无著无碍无急行无自性。<a id="a-AW"></a>风道已过不吹动故。<a id="a-AX"></a>彼是此种子句。<a id="a-AY"></a>曼殊尸利。<a id="a-AZ"></a>佛是种子句。<a id="a-Aa"></a>曼殊尸利言。<a id="a-Ab"></a>世尊。<a id="a-Ac"></a>何因是种子句。<a id="a-Ad"></a>佛言。<a id="a-Ae"></a>曼殊尸利。<a id="a-Af"></a>诸法不作觉者。<a id="a-Ag"></a>不觉不随顺觉不等觉。<a id="a-Ah"></a>以觉离故。<a id="a-Ai"></a>彼是此种子句。<a id="a-Aj"></a>曼殊尸利。<a id="a-Ak"></a>法是种子句。<a id="a-Al"></a>曼殊尸利言。<a id="a-Am"></a>世尊。<a id="a-An"></a>何因是种子句。<a id="a-Ao"></a>佛言。<a id="a-Ap"></a>曼殊尸利。<a id="a-Aq"></a>诸法不断不破离断离破。<a id="a-Ar"></a>无名无相离名离相。<a id="a-As"></a>亦无自性。<a id="a-At"></a>语道已过故。<a id="a-Au"></a>彼是此种子句。<a id="a-Av"></a>曼殊尸利。<a id="a-Aw"></a>僧是鸡罗句。<a id="a-Ax"></a>曼殊尸利言。<a id="a-Ay"></a>世尊。<a id="a-Az"></a>何因是鸡罗句。<a id="a-B0"></a>佛言。<a id="a-B1"></a>曼殊尸利。<a id="a-B2"></a>不住圣众如法界际。<a id="a-B3"></a>持戒破戒平等故。<a id="a-B4"></a>定乱平等故。<a id="a-B5"></a>智无智平等故。<a id="a-B6"></a>解脱烦恼平等故。<a id="a-B7"></a>于诸法中无所安住。<a id="a-B8"></a>以处非处不可得故。<a id="a-B9"></a>彼是此鸡罗句。<a id="a-BA"></a>曼殊尸利。<a id="a-BB"></a>诸法境界是鸡罗句。<a id="a-BC"></a>曼殊尸利言。<a id="a-BD"></a>世尊。<a id="a-BE"></a>何因是鸡罗句。<a id="a-BF"></a>佛言。<a id="a-BG"></a>曼殊尸利。<a id="a-BH"></a>诸法如虚空境界。<a id="a-BI"></a>不可思境界。<a id="a-BJ"></a>诸境界断无诸事物。<a id="a-BK"></a>其中空虚断。<a id="a-BL"></a>不可得故。<a id="a-BM"></a>彼是此鸡罗句。<a id="a-BN"></a>曼殊尸利。<a id="a-BO"></a>诸法无攀缘。<a id="a-BP"></a>是鸡罗句。<a id="a-BQ"></a>曼殊尸利言。<a id="a-BR"></a>世尊。<a id="a-BS"></a>何因是鸡罗句。<a id="a-BT"></a>佛言。<a id="a-BU"></a>曼殊尸利。<a id="a-BV"></a>诸法无住处无依倚故。<a id="a-BW"></a>彼是此鸡罗句。<a id="a-BX"></a>曼殊尸利。<a id="a-BY"></a>诸法不破是鸡罗句。<a id="a-BZ"></a>曼殊尸利言。<a id="a-Ba"></a>世尊。<a id="a-Bb"></a>何因是鸡罗句。<a id="a-Bc"></a>佛言。<a id="a-Bd"></a>曼殊尸利。<a id="a-Be"></a>诸法不可见。<a id="a-Bf"></a>以无色不可见故。<a id="a-Bg"></a>不可断不可破。<a id="a-Bh"></a>不可得不可着。<a id="a-Bi"></a>不可解脱故。<a id="a-Bj"></a>彼是此鸡罗句。<a id="a-Bk"></a>曼殊尸利。<a id="a-Bl"></a>诸法不取不舍是鸡罗句。<a id="a-Bm"></a>曼殊尸利言。<a id="a-Bn"></a>世尊。<a id="a-Bo"></a>何因是鸡罗句。<a id="a-Bp"></a>佛言。<a id="a-Bq"></a>曼殊尸利。<a id="a-Br"></a>诸法等归于如等合法界。<a id="a-Bs"></a>彼不起取彼不舍出。<a id="a-Bt"></a>不求不愿诸愿已断。<a id="a-Bu"></a>本性寂静等虚空故。<a id="a-Bv"></a>彼是此鸡罗句。<a id="a-Bw"></a>曼殊尸利。<a id="a-Bx"></a>诸法无咎是鸡罗句。<a id="a-By"></a>曼殊尸利言。<a id="a-Bz"></a>世尊。<a id="a-C0"></a>何因是鸡罗句。<a id="a-C1"></a>佛言。<a id="a-C2"></a>曼殊尸利。<a id="a-C3"></a>诸法无垢亦无所有。<a id="a-C4"></a>清净光显最善清净。<a id="a-C5"></a>如虚空清净故。<a id="a-C6"></a>罪不可得故无咎。<a id="a-C7"></a>彼是此鸡罗句。<a id="a-C8"></a>曼殊尸利。<a id="a-C9"></a>诸法无住处。<a id="a-CA"></a>是鸡罗句。<a id="a-CB"></a>曼殊尸利言。<a id="a-CC"></a>世尊。<a id="a-CD"></a>何因是鸡罗句。<a id="a-CE"></a>佛言。<a id="a-CF"></a>曼殊尸利。<a id="a-CG"></a>诸法无事寂静无住持故。<a id="a-CH"></a>彼是此鸡罗句。<a id="a-CI"></a>曼殊尸利。<a id="a-CJ"></a>诸法无学是鸡罗句。<a id="a-CK"></a>曼殊尸利言。<a id="a-CL"></a>世尊。<a id="a-CM"></a>何因是鸡罗句。<a id="a-CN"></a>佛言。<a id="a-CO"></a>曼殊尸利。<a id="a-CP"></a>诸法无学。<a id="a-CQ"></a>彼不应学。<a id="a-CR"></a>不应修。<a id="a-CS"></a>不应思。<a id="a-CT"></a>不应念。<a id="a-CU"></a>不应住。<a id="a-CV"></a>不应发。<a id="a-CW"></a>不应行。<a id="a-CX"></a>不应断。<a id="a-CY"></a>不应证。<a id="a-CZ"></a>不应说。<a id="a-Ca"></a>不应显。<a id="a-Cb"></a>不应求。<a id="a-Cc"></a>不施设名。<a id="a-Cd"></a>不开不浅。<a id="a-Ce"></a>不生不灭。<a id="a-Cf"></a>不洗非不净。<a id="a-Cg"></a>不分别说。<a id="a-Ch"></a>不众言说。<a id="a-Ci"></a>不攀缘。<a id="a-Cj"></a>不执取。<a id="a-Ck"></a>不脱不弃不舍。<a id="a-Cl"></a>何以故。<a id="a-Cm"></a>曼殊尸利。<a id="a-Cn"></a>诸法毕竟已舍。<a id="a-Co"></a>本性不取常是弃舍。<a id="a-Cp"></a>彼非智所行。<a id="a-Cq"></a>非无智所行故。<a id="a-Cr"></a>彼是此鸡罗句。</p>
 </body>
</html>