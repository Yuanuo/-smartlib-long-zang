<!doctype html>
<html id="z3IBTqZQU" data-ver="456">
 <head>
  <meta charset="utf-8">
  <meta author="义净">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说大孔雀咒王经卷上</h1>
  <p id="a2">尔时佛告阿难陀。<a id="a-3"></a>若有苾刍苾刍尼国王大臣善男子善女人等。<a id="a-4"></a>有所愿求。<a id="a-5"></a>发心归命摩诃摩瑜利咒王者。<a id="a-6"></a>应当先作如是启请命召法式为前方便。<a id="a-7"></a>然后读诵无不遂心。<a id="a-8"></a>南谟佛陀也。<a id="a-9"></a>南谟达摩也。<a id="a-A"></a>南谟僧伽也。<a id="a-B"></a>南谟过去七佛正遍知者。<a id="a-C"></a>南谟慈氏菩萨等一切菩萨摩诃萨。<a id="a-D"></a>南谟独觉声闻四果四向。<a id="a-E"></a>我今敬礼如是圣众。<a id="a-F"></a>我当读诵大孔雀咒王经。<a id="a-G"></a>诸所求请愿皆遂意。<a id="a-H"></a>又复一切诸天神众。<a id="a-I"></a>或居地上或在虚空或住于水咸听我言。<a id="a-J"></a>所谓诸天及龙、<a id="a-K"></a>阿修罗、<a id="a-L"></a>摩喽多、<a id="a-M"></a>揭路茶、<a id="a-N"></a>健达婆、<a id="a-O"></a>紧那罗、<a id="a-P"></a>莫呼洛伽、<a id="a-Q"></a>药叉、<a id="a-R"></a>曷洛刹娑毕丽多毗舍遮步多俱槃茶布单、<a id="a-S"></a>那羯吒布单、<a id="a-T"></a>那塞建陀嗢摩陀车夜阿波三摩罗乌悉多[口*洛]迦及余所有一切鬼神亦当善听。<a id="a-U"></a>所谓食精气者食胎者。<a id="a-V"></a>食血者食肉者。<a id="a-W"></a>食脂膏者食髓者。<a id="a-X"></a>食支节者食生者。<a id="a-Y"></a>食命者食祭者。<a id="a-Z"></a>食气者食香者。<a id="a-a"></a>食鬘者食花者。<a id="a-b"></a>食果者食五谷者。<a id="a-c"></a>食火烧者食脓者。<a id="a-d"></a>食大便者食小便者。<a id="a-e"></a>食唾者食涎者。<a id="a-f"></a>食洟者食残食者。<a id="a-g"></a>食吐者食不净物者。<a id="a-h"></a>食漏水者。<a id="a-i"></a>诸如是等有毒害心。<a id="a-j"></a>伺断他命作无利益者。<a id="a-k"></a>皆来听我读诵此大孔雀咒王经。<a id="a-l"></a>舍除所有暴恶之念。<a id="a-m"></a>咸当发起慈悲善心。<a id="a-n"></a>于佛法僧生清净信。<a id="a-o"></a>我今施设香花饮食。<a id="a-p"></a>愿生欢喜当听我言。</p>
  <p id="aq">怛侄他　柯里割罗里　俱槃雉　商枳儞　剑末罗绮儞　诃利底(丁里反下皆同)诃利鸡始　喝哩冰揭丽　滥薜钵喇滥薜　歌罗波世　羯喇输达里　琰摩度底琰摩曷[口*洛]刹死　步多揭喇萨儞</p>
  <p id="ar">诸如是等一切天神。<a id="a-s"></a>咸当受此香花饮食。<a id="a-t"></a>皆发欢喜心。<a id="a-u"></a>拥护我某甲(若为国家或为余人而读诵者即须称说彼人名字下皆准此)并诸眷属。<a id="a-v"></a>于一切时恐怖之处。<a id="a-w"></a>一切厄。<a id="a-x"></a>难一切疾病。<a id="a-y"></a>一切忧恼一切饥馑。<a id="a-z"></a>狱囚系缚等处悉得解脱。<a id="a-10"></a>寿命百岁得见百秋。<a id="a-11"></a>咒力成就莎诃</p>
  <p id="a12">(此一部经须知大例。<a id="a-13"></a>若是寻常字体傍加口者。<a id="a-14"></a>即须弹舌道之。<a id="a-15"></a>但为此方无字故借音耳。<a id="a-16"></a>自余唯可依字直说。<a id="a-17"></a>不得漫为声势致失本音。<a id="a-18"></a>又但是底字皆作丁里音道。<a id="a-19"></a>不得依字即唤便乖梵韵。<a id="a-1A"></a>又读咒时。<a id="a-1B"></a>声含长短字有重轻。<a id="a-1C"></a>看注四声而读。<a id="a-1D"></a>终须师授方能惬当。<a id="a-1E"></a>又须粗识字义。<a id="a-1F"></a>呼召始可随情。<a id="a-1G"></a>若至我某甲处。<a id="a-1H"></a>咸须具述所求之事然此咒。<a id="a-1I"></a>经有大神力。<a id="a-1J"></a>求者皆验。<a id="a-1K"></a>五天之地南海十洲。<a id="a-1L"></a>及北方土货罗等二十余国。<a id="a-1M"></a>无问道俗大乘小乘。<a id="a-1N"></a>皆共尊敬。<a id="a-1O"></a>读诵求请咸蒙福利交报不虚。<a id="a-1P"></a>但为旧经译文有阙。<a id="a-1Q"></a>致使神州不多流布。<a id="a-1R"></a>虽遭厄难读者尚希。<a id="a-1S"></a>故今综寻诸部梵本。<a id="a-1T"></a>勘令委的重更详审译成三卷。<a id="a-1U"></a>并画像坛场轨式。<a id="a-1V"></a>利益无边传之永代)</p>
  <p id="a1W">如是我闻。<a id="a-1X"></a>一时薄伽梵。<a id="a-1Y"></a>在室罗伐城逝多林给孤独园。<a id="a-1Z"></a>与大苾刍众千二百五十人俱。<a id="a-1a"></a>于此住处有一苾刍名曰莎底。<a id="a-1b"></a>年少出家未久。<a id="a-1c"></a>新受圆具学毗柰耶教。<a id="a-1d"></a>为众破樵营澡浴事。<a id="a-1e"></a>有大黑蛇从朽木孔。<a id="a-1f"></a>忽然而出螫彼苾刍右足拇指。<a id="a-1g"></a>毒气遍身闷绝于地。<a id="a-1h"></a>口中煦沫两目翻上。<a id="a-1i"></a>尔时具寿阿难陀。<a id="a-1j"></a>见彼苾刍形状如是极受苦痛。<a id="a-1k"></a>即便疾疾往诣佛所。<a id="a-1l"></a>礼双足已在一面立。<a id="a-1m"></a>而白佛言世尊莎底苾刍受大苦恼如上具说。<a id="a-1n"></a>如来大悲云何救疗。<a id="a-1o"></a>作是语已佛告阿难陀。<a id="a-1p"></a>汝宜持我所说大孔雀咒王。<a id="a-1q"></a>为莎底苾刍而作拥护摄受覆育。<a id="a-1r"></a>为其结界结地令得安隐。<a id="a-1s"></a>所有痛苦悉得消除。<a id="a-1t"></a>或被刀杖之所侵伤。<a id="a-1u"></a>或为诸毒之所恼害。<a id="a-1v"></a>作不饶益事。<a id="a-1w"></a>或为天龙阿苏罗摩喽多揭路茶健达婆紧那罗莫呼洛伽药叉曷[口*洛]刹娑毕丽多毕舍遮步多俱槃茶布单那羯吒布单那塞建陀嗢摩柁车夜阿波三摩罗乌悉多[口*洛]迦诺刹怛罗黎波为如是等所执录时。<a id="a-1x"></a>拥护我某甲并诸眷属。</p>
  <p id="a1y">复有诸神。<a id="a-1z"></a>食精气者食胎者。<a id="a-20"></a>食血者食肉者。<a id="a-21"></a>食脂膏者食髓者。<a id="a-22"></a>食支节者食生者。<a id="a-23"></a>食命者食祭者。<a id="a-24"></a>食气者食香者。<a id="a-25"></a>食鬘者食华者。<a id="a-26"></a>食果者食五谷者。<a id="a-27"></a>食火烧者食脓者。<a id="a-28"></a>食大便者食小便者。<a id="a-29"></a>食唾者食涎者。<a id="a-2A"></a>食洟者食残食者。<a id="a-2B"></a>食吐者食不净物者。<a id="a-2C"></a>食漏水者。<a id="a-2D"></a>此等恼时皆护我某甲并诸眷属令离忧苦。<a id="a-2E"></a>受命百岁得见百秋。<a id="a-2F"></a>若复有人作诸蛊魅厌祷咒术。<a id="a-2G"></a>飞行空中。</p>
  <p id="a2H">讫栗底羯摩拏哥孤嗢陀枳喇拏鞞多茶頞陀鞞多茶质者毕丽索迦。</p>
  <p id="a2I">饮他血髓变人驱役。<a id="a-2J"></a>呼召鬼神造诸恶业。<a id="a-2K"></a>恶食变吐恶影恶视。<a id="a-2L"></a>作恶书符或恶超渡。<a id="a-2M"></a>有如是等诸恶现时。<a id="a-2N"></a>皆护我某甲令离忧苦。<a id="a-2O"></a>又复所有诸惊怖事。<a id="a-2P"></a>王贼水火他兵来怖。<a id="a-2Q"></a>遭饥馑怖非时死怖。<a id="a-2R"></a>地震动怖恶兽来怖。<a id="a-2S"></a>恶知识怖欲死时怖。<a id="a-2T"></a>如是等怖皆护我某甲。<a id="a-2U"></a>又复诸病疥癞疮癣。<a id="a-2V"></a>痔瘘痈疽身皮黑涩。<a id="a-2W"></a>头痛半痛饮食不销。<a id="a-2X"></a>眼耳鼻舌口唇牙齿。<a id="a-2Y"></a>咽胸背胁腰腹[月*坒]腨。<a id="a-2Z"></a>手足支节隐密之处。<a id="a-2a"></a>心闷痃癖干消瘦病。<a id="a-2b"></a>遍身疾苦悉皆除殄。<a id="a-2c"></a>又复疟病一日二日。<a id="a-2d"></a>三日四日乃至七日。<a id="a-2e"></a>半月一月或复频日。<a id="a-2f"></a>或复片时或常热病。<a id="a-2g"></a>偏邪瘿病鬼神壮热。<a id="a-2h"></a>风热痰癊或总集病。<a id="a-2i"></a>或被鬼持或被诸毒。<a id="a-2j"></a>人及非人之所中害。<a id="a-2k"></a>如是过恶诸病生时。<a id="a-2l"></a>皆护我某甲并诸眷属。<a id="a-2m"></a>我今为其结界结地。<a id="a-2n"></a>诵持此咒悉令安隐莎诃。</p>
  <p id="a2o">并说此颂(颂中汝字若为自身应云令我)令汝夜安隐　昼日亦复然　于一切时中　诸佛常护念。</p>
  <p id="a2p">即说咒曰。</p>
  <p id="a2q">怛侄他　一峙鼻峙　枳峙呬峙　密峙儞峙　痾滞那滞　伽滞独伽滞　喝峙薄具峙　谤苏必舍只儞　痾嚧汉儞　乌嚧汉儞　[醫-酉+言]丽迷丽　羯丽底里底里迷丽迷丽点谜点谜　杜谜杜谜　一[打-丁+致]蜜[打-丁+致](贞里反)婢瑟吒(丁甲反)睇　摄钵丽　毗末丽　毗末丽　忽鲁忽鲁　頞说目弃　哥里哥里莫诃哥里　钵喇枳[口*栗]拏　鸡施矩鲁矩鲁乏怖鲁孤鲁孤鲁　呼鲁婆　呼鲁婆　頞飒磨。<a id="a-2r"></a>覃婆覃婆(上)度覃婆么覃婆瞿罗也薜罗也闭(入)输闭输　呬里呬里　蜜里蜜里　底里底里　呬里呬里　婢里婢里　主鲁主鲁　母呼母呼母呼母呼母呼(五)母鲁母鲁母鲁母鲁母鲁(五)呼鲁呼鲁呼鲁呼鲁呼鲁(五)呼呼呼呼呼呼呼呼呼呼(十)婆婆婆婆婆婆婆婆婆婆(十)阇(去)攞阇攞阇攞阇攞阇攞阇攞阇攞阇攞阇攞阇攞(十)昙摩昙末儞(去下同)答跛答钵儞篅(入)攞篅喇儞钵者钵者儞[月*乇]杜避揭膳儞勃里山儞　飒怖吒(入)儞多钵儞　波折儞　诃喇儞　哥喇儞　剑钵儞　末达儞　曼池渧计　欹忙羯哩　忙羯哩　奢羯哩　铄羯哩　铄羯哩　商羯哩　商羯哩　篅(入)喇儞　度么度末儞　萨度谜瞿罗也　鞞罗也钵利鞞罗也一哩枳死莎诃</p>
  <p id="a2s">若读诵经者。<a id="a-2t"></a>至此处时。<a id="a-2u"></a>随所愿求皆须称说其事。<a id="a-2v"></a>若大旱时云愿天降雨。<a id="a-2w"></a>若大涝时云愿天止雨。<a id="a-2x"></a>若有兵戈盗贼疫病流行饥馑恶时及余厄难随事陈说一心求请无不遂意阿难陀又诸龙王名字当起慈心称说其名请求加护。</p>
  <p id="a2y">持国龙王我慈念　　[醫-酉+言]罗畔拏常起慈</p>
  <p id="a2z">毗卢博叉亦起慈　　黑乔答摩我慈念</p>
  <p id="a30">末尼龙王我慈愍　　婆素枳龙常起慈</p>
  <p id="a31">杖足龙王亦起慈　　满贤龙王我慈念</p>
  <p id="a32">无热恼池婆娄拏　　曼陀洛鸡得叉迦</p>
  <p id="a33">难陀邬波难陀龙　　我常于彼兴慈意</p>
  <p id="a34">阿难得迦诸龙王　　婆苏目佉龙王众</p>
  <p id="a35">阿波罗市亦起慈　　侵波龙王我慈爱</p>
  <p id="a36">大末那斯我慈念　　小末那斯亦起慈</p>
  <p id="a37">阿钵罗罗哥洛迦　　室罗末尼蒲伽畔</p>
  <p id="a38">达弟(亭里)目佉及末尼　　奔陀利迦苫钵底</p>
  <p id="a39">割孤得迦及蠡足　　毛緂马胜二常慈</p>
  <p id="a3A">婆鸡得迦君鞞罗　　针毛臆行诸龙王</p>
  <p id="a3B">颉利沙婆及哥罗　　满耳车面常慈念</p>
  <p id="a3C">孤洛哥龙我慈念　　婆雌弗多苏难陀</p>
  <p id="a3D">[醫-酉+言]罗钵多大龙王　　滥部洛迦我慈愍</p>
  <p id="a3E">非人龙王我慈念　　上人龙王亦复然</p>
  <p id="a3F">蔑栗只龙常起慈　　目真邻陀我慈念</p>
  <p id="a3G">诸有龙王行地上　　或在水中作依止</p>
  <p id="a3H">或复常于空里行　　或有恒依妙高住</p>
  <p id="a3I">一首龙王我慈念　　及以二头亦复然</p>
  <p id="a3J">如是乃至有多头　　此等龙王我慈念</p>
  <p id="a3K">或复诸龙无有足　　二足四足诸龙王</p>
  <p id="a3L">或复多足龙王身　　皆起慈心相护念</p>
  <p id="a3M">此等龙王具威德　　色力丰美有名闻</p>
  <p id="a3N">天与修罗共战时　　有大神通无退怯</p>
  <p id="a3O">勿使无足欺轻我　　二足亦莫见侵陵</p>
  <p id="a3P">四足多足诸众生　　常于我身无恼触</p>
  <p id="a3Q">诸龙及神我慈爱　　或在地上或居空</p>
  <p id="a3R">常令一切诸众生　　各起慈心相护念</p>
  <p id="a3S">复愿一切含生类　　所有一切诸大神</p>
  <p id="a3T">常见一切善征祥　　勿睹违情罪恶事</p>
  <p id="a3U">我常发起于慈念　　令彼灭除诸恶毒</p>
  <p id="a3V">饶益摄受离灾厄　　随在何时常拥护</p>
  <p id="a3W">南谟窣睹佛陀也　　南谟窣睹菩大裔</p>
  <p id="a3X">南谟窣睹木多也　　南谟窣睹木带裔</p>
  <p id="a3Y">南谟窣睹扇多也　　南谟窣睹扇带裔</p>
  <p id="a3Z">诸有寂静人　　能除灭恶法</p>
  <p id="a3a">敬礼如是等　　于我常卫护</p>
  <p id="a3b">于一切恐怖一切恼乱。<a id="a-3c"></a>一切灾害一切疾病。<a id="a-3d"></a>一切变怪一切恶毒不利益处。<a id="a-3e"></a>悉皆拥护我某甲并诸眷属寿命百年(自说已名说所为事)</p>
  <p id="a3f">佛告阿难陀于往昔时。<a id="a-3g"></a>雪山南面有孔雀王。<a id="a-3h"></a>名金光明在彼而住。<a id="a-3i"></a>每于晨朝常读诵此大孔雀咒王。<a id="a-3j"></a>昼必安隐。<a id="a-3k"></a>暮时读诵夜必安隐。<a id="a-3l"></a>咒曰(于此经中但是南谟南谟之字梵本须然不得辄改)</p>
  <p id="a3m">南谟佛陀也　南谟达摩也　南谟僧伽也　怛侄他　呼呼呼呼呼呼(六)那伽丽丽丽覃婆丽丽　丽　呼也呼也　毗逝也毗逝也　土苏(上)土苏　窭鲁窭鲁　[醫-酉+言]逻迷逻(引)　一里迷逻　窒里迷逻　伊里蜜帝　底里密帝　伊里底里蜜帝　昙薜苏昙薜　睹窣多　瞿逻薜逻　襵钵逻　毗末逻　一窒里苾窒里　婢窒里　南谟窣睹　佛陀喃(去引声道)质里枳死　瞿杜呬迦　南谟阿罗汉多喃　诃攞驮攞　所求愿满我名某甲并诸眷属说所求事(顺天雨等)　南谟佛陀喃(引)莎诃。</p>
  <p id="a3n">阿难陀彼孔雀王。<a id="a-3o"></a>曾于一时忘。<a id="a-3p"></a>不诵此大孔雀咒王而为拥护。<a id="a-3q"></a>遂与众多孔雀婇女。<a id="a-3r"></a>从林至林从山至山。<a id="a-3s"></a>而为游戏耽淫爱着。<a id="a-3t"></a>放逸昏迷入山穴中。<a id="a-3u"></a>以自安处。<a id="a-3v"></a>捕猎怨家伺求其便。<a id="a-3w"></a>遂以鸟罥缚孔雀王。<a id="a-3x"></a>被怨系时忆本正念。<a id="a-3y"></a>如前词句诵大孔雀咒王。<a id="a-3z"></a>于所系缚自然解脱。<a id="a-40"></a>眷属安隐至先住处。<a id="a-41"></a>复更说此陀罗尼咒曰。</p>
  <p id="a42">南谟佛陀也　南谟达摩也　南谟僧伽也　南谟苏跋拏　婆萨写摩瑜利　曷啰慎若　南谟莫诃　摩瑜利[(嫡-女)/衣]　仳地(亭夜反)啰慎若(而[(商-儿)/衣]反)　怛侄他　悉睇苏悉睇　谟折儞木察儞　木帝毗木底　阿末丽毗末丽　涅末丽班达(亭黠)囇　忙揭励　呬阑若揭鞞　曷喇怛娜揭鞞　跋侄囇　苏跋侄丽　三曼[多*頁]跋侄囇萨婆頞他(上)　娑但儞钵啰摩頞他　娑但儞萨婆捺他娑但儞　萨婆忙揭罗　娑但儞　末捺死　摩捺死　莫诃摩捺死　頞步帝頞窒步帝　頞卒(子律反)帝頞喇逝　毗喇誓　毗末丽　阿蜜[口*栗]帝　阿末丽　阿末喇儞　跋啰蚶(火甘反)谜　跋啰蚶摩　莎(入)丽　哺哷泥(去)哺哷拏　曼奴喇剃　阿蜜[口*栗][多*頁]　僧侍伐儞　室唎跋侄丽　旃侄囇　旃达钵喇媲　苏利裔　苏利耶千帝　鼻多婆裔　苏伐泥(去)跋啰蚶摩　瞿屣(生豉反)跋啰蚶摩树率帝　萨跋怛啰　阿钵底喝帝　莎诃　南谟萨婆　佛陀喃　莎悉底　我名某甲并诸眷属。<a id="a-43"></a>所求愿满常为拥护。<a id="a-44"></a>寿命百岁得见百秋忽止输止　具止母止　莎诃。</p>
  <p id="a45">复次阿难陀。<a id="a-46"></a>往时金光明孔雀王者。<a id="a-47"></a>勿为异见即我身是。<a id="a-48"></a>我今复说大孔雀咒王心咒。<a id="a-49"></a>即说咒曰。</p>
  <p id="a4A">怛侄他　一底蜜底　底里蜜底　底里蜜里　蜜底底里　蜜里蜜里　底里底里　蜜丽窒里　点弭苏耽婆耽婆苏跋者　止里枳死也　频娜迷峙　南谟佛陀南质栗羯死　班[口*闌]多暮丽　伊底诃啰　卢呬多暮丽　耽婆庵婆　矩[打-丁+致]矩捺[打-丁+致]　矩矩捺[打-丁+致]　底攞君杜捺底　我名某甲并诸眷属所求愿满常为拥护寿命百年　一里蜜里　枳里蜜里　鸡里迷里　鸡睹暮丽　杜覃薜　苏达罗迷滞　达利谜三睹伐帝部娑伐帝　部萨罗　部萨罗[醫-酉+言]娜　伐萨怛洛鸡捺羯罗捺羯里　迷佉(入)里末啰诘丽一[打-丁+致]萨折丽　耽薜睹耽薜　頞捺帝(贞励反)钵喇捺帝　頞娜捺帝　頞娜谟喝丽我名某甲并诸眷属所求愿满那(引)啰演泥(去)波啰演泥　喝唎多里　君多里　伊里蜜底　枳里蜜悉底　吉底里蜜底　伊谜悉甸睹　达啰弥啰　曼怛罗钵柁(柁字从木一部皆然)　莎诃。</p>
  <p id="a4B">阿难陀此大孔雀咒王心咒。<a id="a-4C"></a>若复有人欲入聚落应存念诵。<a id="a-4D"></a>或至阿兰若寂静之处。<a id="a-4E"></a>或在正道或行非道。<a id="a-4F"></a>或入王宫劫贼斗诤水火怨家。<a id="a-4G"></a>及对大众。<a id="a-4H"></a>或蛇蝎等螫为毒所中。<a id="a-4I"></a>诸有怖畏风热痰癊。<a id="a-4J"></a>或三集病或四百四病。<a id="a-4K"></a>若一一病生即应念诵。<a id="a-4L"></a>若苦恼至咸可忆持。<a id="a-4M"></a>何以故阿难陀。<a id="a-4N"></a>若复有人应合死罪以罚物得脱。<a id="a-4O"></a>应合被罚轻杖得脱。<a id="a-4P"></a>应合轻杖骂而得脱。<a id="a-4Q"></a>应合被骂诃责得脱。<a id="a-4R"></a>应合诃责战悚得脱。<a id="a-4S"></a>应合战悚自然得脱。<a id="a-4T"></a>一切忧恼悉皆消灭。</p>
  <p id="a4U">复次阿难陀复有明咒。<a id="a-4V"></a>汝当受持即说咒曰。</p>
  <p id="a4W">怛侄他　只里弭里　吉里弭里　鸡睹暮丽　部萨帝　部娑颉利儞　部陀泥(去)部陀曷喇儞　鸡伐帝　鸡伐吒暮丽　伊[打-丁+致]摄伐丽　耽薜耽薜　必梨咩羯丽　痾伐帝　钵利伐帝　我名某甲并诸眷属咒力成就所求愿满　南谟薄伽伐都　一[打-丁+致][打-丁+致]迦耶　因达罗　瞿死迦耶　痾扇泥(去)波扇泥　波散儞矩丽　劫必罗蜜帝　一里蜜帝　南谟薄伽伐都　佛陀也　悉甸　睹谜　我名某甲并诸眷属咒力成就莎诃。</p>
  <p id="a4X">阿难陀此大孔雀咒王。<a id="a-4Y"></a>是诸佛所说。<a id="a-4Z"></a>常当受持自称已名以求救护。<a id="a-4a"></a>愿相摄受除诸怖畏。<a id="a-4b"></a>刀杖枷锁如是等苦。<a id="a-4c"></a>皆蒙解脱常逢利益。<a id="a-4d"></a>不见衰恼寿命百年。<a id="a-4e"></a>阿难陀我不见有人天魔梵沙门婆罗门一切世间。<a id="a-4f"></a>若能读诵此大孔雀咒王。<a id="a-4g"></a>以自拥护求哀摄受。<a id="a-4h"></a>愿得安乐结界结地一心受持者。<a id="a-4i"></a>无有辄来能为恼害。<a id="a-4j"></a>所谓若天天妇天男天女。<a id="a-4k"></a>及天父母并诸朋属。</p>
  <p id="a4l">若龙龙妇龙男龙女。<a id="a-4m"></a>及龙父母并诸朋属。</p>
  <p id="a4n">若阿苏罗及妇男女父母朋属。</p>
  <p id="a4o">若摩喽多及妇男女父母朋属。</p>
  <p id="a4p">若揭噜茶及妇男女父母朋属。</p>
  <p id="a4q">若健达婆及妇男女父母朋属。</p>
  <p id="a4r">若紧那罗及妇男女父母朋属。</p>
  <p id="a4s">若莫呼洛伽及妇男女父母朋属。</p>
  <p id="a4t">若药叉及妇男女父母朋属。</p>
  <p id="a4u">若罗刹及妇男女父母朋属。</p>
  <p id="a4v">若毕丽多及妇男女父母朋属。</p>
  <p id="a4w">若毕舍遮及妇男女父母朋属。</p>
  <p id="a4x">若部多及妇男女父母朋属。</p>
  <p id="a4y">若俱槃茶及妇男女父母朋属。</p>
  <p id="a4z">若布单那及妇男女父母朋属。</p>
  <p id="a50">若揭吒布单那及妇男女父母朋属。</p>
  <p id="a51">若塞建陀及妇男女父母朋属。</p>
  <p id="a52">若嗢摩陀及妇男女父母朋属。</p>
  <p id="a53">若车夜及妇男女父母朋属。</p>
  <p id="a54">若阿波三摩罗及妇男女父母朋属。</p>
  <p id="a55">若乌悉多波迦及妇男女父母朋属。</p>
  <p id="a56">如是等天龙药叉及诸神鬼。<a id="a-57"></a>所有亲眷知友朋属常求人便。<a id="a-58"></a>伺觅过失发起恶病。<a id="a-59"></a>此天龙等虽有恶心。<a id="a-5A"></a>不能为害恼触于人。<a id="a-5B"></a>何以故。<a id="a-5C"></a>由常诵持此明咒故。<a id="a-5D"></a>是等天龙及余神鬼为恼害者。<a id="a-5E"></a>若还本处不容入众。<a id="a-5F"></a>若有违此本明神咒越界法者。<a id="a-5G"></a>头破作七分犹兰香蕱(梵云頞杜迦曼折利。<a id="a-5H"></a>頞社迦兰香也。<a id="a-5I"></a>曼折利蕱头也。<a id="a-5J"></a>旧云阿梨树枝者。<a id="a-5K"></a>既不善本音复不识其事故致久迷。<a id="a-5L"></a>然问西方无阿梨树也)</p>
  <p id="a5M">复次阿难陀复有明咒。<a id="a-5N"></a>当受持之即说咒曰。</p>
  <p id="a5O">怛侄他　伊里弭里　枳里弭里　坚枳独帝　目帝苏目帝　頞茶(上)　那(引)茶窣那茶　悉甸睹我某甲并诸眷属(说所求事愿病差等)痾逻波逻瞿杜呬迦(引)伊里弭里　频市里迦嗢独迦嗢[月*乇]独迦迦达睹　迦达睹迦　伊里弭里　底里弭里　三曼[多*頁]多　讫栗埵　呼鲁呼鲁　呬里呬里　弭里弭里　比里比里　枳里枳里　尸利师拏暮钐　主鲁主鲁　主鲁主鲁　折攞折攞　止里止里　主鲁主鲁　婢[打-丁+致]婢[打-丁+致]　识企识企一[打-丁+致]婢[打-丁+致]企企企企忽竖忽竖忽竖忽竖　忽竖忽竖忽竖忽竖忽竖忽竖　摩罗(上)摩罗　喝罗(上)喝喇腻　瞻鞞钵喇瞻鞞　突瑟吒钵罗突瑟吒　瞻鞞弭　我名某甲并诸眷属悉皆拥护令得安隐结界结地寿命百年成就咒法莎诃。</p>
  <p id="a5P">复说咒曰。</p>
  <p id="a5Q">怛侄他　质窒囇　质室囇暮隶　喝丽　喝罗摩丽　发丽　发罗摩丽　区噜区噜区噜区噜区噜区噜　度噜区噜　佉(入)啰(上)伐噜拏毗囇毗囇驮[(嫡-女)/衣]驮[(嫡-女)/衣]痾噜末噜　窣噜窣噜　灭除诸毒及起恶心者牙齿毒根毒饮食中毒愿佛慈光灭除毒害　窣噜窣鹿鸡　跋啰跋洛鸡　跋唎鸡　毗哩呬哩。</p>
  <p id="a5R">灭除诸毒。<a id="a-5S"></a>无一切毒。<a id="a-5T"></a>能为侵害。</p>
  <p id="a5U">七佛诸世尊　　正遍知觉者</p>
  <p id="a5V">及以声闻众　　威光灭诸毒</p>
  <p id="a5W">[醫-酉+言]罗迷罗　伊里迷罗　底里底里迷罗　底诃(上)度诃　婢摩度摩　底罗未体(天里)摩度摩摩窣剑婆　逊婆耽婆　三么耽婆　痾滞那滞　底攞君阇那滞　我某甲成就所有事业于一切时我常慈念一切众生伊里吉四　部萨滞部陀颉利儞　鸡伐棏(丁格)鸡鸡伐棏迦　暮丽　一底摄伐囇　耽鞞耽鞞　必利咩羯囇　痾伐智(贞励反下同)钵利伐智　南谟薄伽伐都所求愿满(即可殷勤称说其事)因达罗　一底吒也　瞿社呬迦也　苾陵伽里迦也　頞丽怛丽君怛丽頞智捺智　矩捺智　痾设泥(去)波设泥　波跛尼拘丽　南谟佛陀喃(引)薄伽伐檐(引)我某甲成就所求愿满莎诃。</p>
  <p id="a5X">南谟毗钵尸　　无忧树下坐</p>
  <p id="a5Y">敬礼尸弃佛　　依止奔陀利</p>
  <p id="a5Z">毗舍浮如来　　住在娑罗树</p>
  <p id="a5a">拘留孙驮佛　　尸利沙树下</p>
  <p id="a5b">羯诺迦大师　　乌昙跋罗树</p>
  <p id="a5c">迦摄波善逝　　依溺窭路陀</p>
  <p id="a5d">释迦牟尼佛　　圣种乔答摩</p>
  <p id="a5e">坐于菩提树　　证无上正觉</p>
  <p id="a5f">是等诸世尊　　皆具大威德</p>
  <p id="a5g">诸天众于彼　　咸生敬信心</p>
  <p id="a5h">此等诸天神　　皆生欢喜念</p>
  <p id="a5i">令我常安隐　　远离于衰厄</p>
  <p id="a5j">七佛世尊所说咒曰。</p>
  <p id="a5k">怛侄他　伊里弭里　鸡里质里　鸡里菩里　乌陀逻　窣杜谟睇　度萨啰(上)呼呼羯[口*闌]逝　羯[口*闌]逝暮丽　伊[打-丁+致]摄伐多　矩睹里　那啰演儞　钵设儞　钵设钵设儞　劫必罗婆窣睹　伊里婆　愿我成就　达罗弭茶(上)曼怛攞　钵柁莎诃</p>
  <p id="a5l">复次阿难陀有大药名咒。<a id="a-5m"></a>是索诃世界主梵天王。<a id="a-5n"></a>天帝释四大天王。<a id="a-5o"></a>二十八种药叉大将共所宣说。<a id="a-5p"></a>若有男子女人。<a id="a-5q"></a>受持如是大药名时。<a id="a-5r"></a>诸有恶心欲相恼者。<a id="a-5s"></a>令彼恶人头破作七分犹如兰香梢。<a id="a-5t"></a>即说咒曰。</p>
  <p id="a5u">怛侄他　鸡[口*栗]底暮丽　[醫-酉+言]喽暮丽　三曼多暮丽　捺茶捺滞　痾滞那滞　矩舍那滞一帝蜜帝　波噜　頞啰宅迦　末啰宅迦　伊里吉只里　瞿杜汉那　乌[月*乇]杜磨　频那薜茶(去)</p>
  <p id="a5v">南谟勃陀喃　　大觉诸如来</p>
  <p id="a5w">汝二足安隐　　四足亦复然</p>
  <p id="a5x">行路去时安　　还回得安乐</p>
  <p id="a5y">于夜常安隐　　昼日亦复然</p>
  <p id="a5z">恒无触恼时　　勿逢诸罪恶</p>
  <p id="a60">一切日皆善　　众星并吉祥</p>
  <p id="a61">诸佛大威神　　罗汉除众漏</p>
  <p id="a62">以斯真实语　　愿我常安乐</p>
  <p id="a63">阿难陀若有读诵咒时。<a id="a-64"></a>作如是语。<a id="a-65"></a>此大孔雀咒王。<a id="a-66"></a>是佛所说。<a id="a-67"></a>愿以神力常拥护我。<a id="a-68"></a>饶益摄受为作归依。<a id="a-69"></a>安隐寂静无诸灾患。<a id="a-6A"></a>刀杖毒药勿相侵损。<a id="a-6B"></a>我今依法结界结地。<a id="a-6C"></a>除诸忧恼寿命百岁得见百秋(应知此言通一切处)</p>
  <p id="a6D">复次阿难陀。<a id="a-6E"></a>诸有药叉及大药叉王。<a id="a-6F"></a>住大海中或在妙高山及余山处。<a id="a-6G"></a>或居旷野。<a id="a-6H"></a>或住江河川渎陂池。<a id="a-6I"></a>尸林坎窟村巷四衢。<a id="a-6J"></a>园苑林树或住余处。<a id="a-6K"></a>有大药叉在阿宅迦伐多大王都处。<a id="a-6L"></a>如是等众咸愿以此大孔雀咒王。<a id="a-6M"></a>来拥护我某甲并诸眷属长寿无病。<a id="a-6N"></a>复说咒曰。</p>
  <p id="a6O">怛侄他　喝哩诃哩儞　折里遮里儞　跋喇末儞　跋啰(引)末儞　谟汉儞　悉耽跋儞　瞻跋儞锁阎步　莎诃。</p>
  <p id="a6P">复次阿难陀。<a id="a-6Q"></a>于此东方有大天王名曰持国。<a id="a-6R"></a>是健达婆主。<a id="a-6S"></a>以无量百千健达婆而为眷属守护东方。<a id="a-6T"></a>彼有子孙兄弟军将大臣杂使。<a id="a-6U"></a>如是众等彼亦以大孔雀咒王。<a id="a-6V"></a>来拥护我某甲并诸眷属。<a id="a-6W"></a>为除忧恼寿命百岁得见百秋。</p>
  <p id="a6X">怛侄他　树树噜　树树噜　树树噜　树树噜　树噜树噜树噜　谜莎诃。</p>
  <p id="a6Y">复次阿难陀。<a id="a-6Z"></a>于此南方有大天王名曰增长。<a id="a-6a"></a>是俱槃茶主。<a id="a-6b"></a>以无量百千俱槃荼而为眷属守护南方。<a id="a-6c"></a>彼有子孙兄弟军将大臣杂使。<a id="a-6d"></a>如是等众彼亦以大孔雀咒王。<a id="a-6e"></a>来拥护我某甲并诸眷属。<a id="a-6f"></a>为除忧恼寿命百岁得见百秋。</p>
  <p id="a6g">怛侄他　鞞六鸡鞞六鸡頞蜜怛啰　伽怛儞　跋噜拏钵底　薜怒摩利儞薜里儞　补窒哩鸡　朱主质主　莎诃。</p>
  <p id="a6h">复次阿难陀。<a id="a-6i"></a>于此西方有大天王名曰广目。<a id="a-6j"></a>是那伽主。<a id="a-6k"></a>以无量百千诸龙而为眷属守护西方。<a id="a-6l"></a>彼有子孙兄弟军将大臣杂使。<a id="a-6m"></a>如是等众彼亦以此大孔雀咒王。<a id="a-6n"></a>来拥护我某甲并诸眷属。<a id="a-6o"></a>为除忧恼寿命百岁得见百秋。</p>
  <p id="a6p">怛侄他　鞞杜哩鞞杜哩　鞞杜唎鞞杜唎　末[打-丁+致]帝末[打-丁+致]帝　孤[打-丁+致]　孤[打-丁+致]　苾杜(亭愈反)末底　苾杜　末底　呼(上)呼呼呼呼呼呼呼　乎(八)噜乎噜乎噜乎噜乎噜乎噜乎噜乎噜(八)主主主主主主主主(八)者者者者者者者者　树莎诃。</p>
  <p id="a6q">复次阿难陀。<a id="a-6r"></a>于此北方有大天王名曰薜室罗末拏。<a id="a-6s"></a>是药叉主。<a id="a-6t"></a>以无量百千药叉而为眷属守护北方。<a id="a-6u"></a>彼有子孙兄弟军将大臣杂使。<a id="a-6v"></a>如是等众彼亦以此大孔雀咒王。<a id="a-6w"></a>来拥护我某甲并诸眷属。<a id="a-6x"></a>为除忧恼寿命百岁得见百秋。</p>
  <p id="a6y">怛侄他　苏哩苏哩　室哩室哩末底　呬哩呬哩末底　吉哩哩呬哩哩　箄鲁箄鲁冰揭丽　主鲁主鲁　槃杜末底　喝檐婢钐　槃杜末底　莎诃。</p>
  <p id="a6z">东方持国天　　南方号增长</p>
  <p id="a70">西方名广目　　北方多闻天</p>
  <p id="a71">此四天大王　　护世有名称</p>
  <p id="a72">四方常拥卫　　大军具威德</p>
  <p id="a73">外怨悉降伏　　不被他所欺</p>
  <p id="a74">神力有光明　　常无诸恐怖</p>
  <p id="a75">天与阿苏罗　　有时共斗战</p>
  <p id="a76">此等亦相助　　令天胜安隐</p>
  <p id="a77">如是诸天众　　亦以此咒王</p>
  <p id="a78">护我并眷属　　无病寿百岁</p>
  <p id="a79">怛侄他　[醫-酉+言]丽迷丽　呬丽呬丽　底(丁里反)丽　密丽　室丽婆世　昙薜杜昙薜。</p>
  <p id="a7A">若为旱涝非时失度。<a id="a-7B"></a>及诸病苦兵戈疾疫所有愿求。<a id="a-7C"></a>读至此处皆须随意称说其事。</p>
  <p id="a7D">呬里弭里　耽薜睹耽薜　頞智(贞励下同)伐智钵喇么杜伐智　愿所求事成　頞宅迦畔多也　安滞难滞　敦滞睹敦滞　祝计主祝计仆计仆计目计　一哩雉弭哩雉儞　儞雉儞　毕哩雉雉呬呬　呬里呬里　忽鲁忽鲁　呬弭里底丽　怛怛丽　莎诃。</p>
  <p id="a7E">天阿苏罗药叉等　　来听法者应至心</p>
  <p id="a7F">拥护佛法使长存　　各各勤行世尊教</p>
  <p id="a7G">诸有听徒来至此　　或在地上或居空</p>
  <p id="a7H">常于人世起慈心　　日夜自身依法住</p>
  <p id="a7I">愿诸世界常安隐　　无边福智益群生</p>
  <p id="a7J">所有罪业并消除　　远离众苦归圆寂</p>
  <p id="a7K">恒用戒香涂莹体　　常持定服以资身</p>
  <p id="a7L">菩提妙花遍庄严　　随所住处常安药</p>
 </body>
</html>