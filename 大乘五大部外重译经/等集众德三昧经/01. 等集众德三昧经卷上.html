<!doctype html>
<html id="z3IBTe7La" data-ver="976">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">等集众德三昧经卷上</h1>
  <p id="a2">闻如是。<a id="a-3"></a>一时佛游于维耶离大树重阁精舍。<a id="a-4"></a>与大比丘众俱。<a id="a-5"></a>比丘一万皆学戒具足晓了圣达。<a id="a-6"></a>菩萨二万悉不退转。<a id="a-7"></a>逮诸总持辩才无碍。<a id="a-8"></a>悉得神通分别解畅。<a id="a-9"></a>定意所行心性进止。<a id="a-A"></a>而甚坚强怀来智慧。<a id="a-B"></a>善权方便度于彼岸。<a id="a-C"></a>其名曰意行菩萨。<a id="a-D"></a>吉意菩萨。<a id="a-E"></a>上意菩萨。<a id="a-F"></a>持意菩萨。<a id="a-G"></a>增意菩萨。<a id="a-H"></a>金刚意菩萨。<a id="a-I"></a>无限意菩萨。<a id="a-J"></a>法意菩萨。<a id="a-K"></a>慈氏菩萨。<a id="a-L"></a>溥首菩萨。<a id="a-M"></a>钩琐菩萨。<a id="a-N"></a>释梵四王天及诸天子。<a id="a-O"></a>万四千人亦皆来会。</p>
  <p id="aP">尔时世尊与无央数百千之众眷属围绕而为说经。<a id="a-Q"></a>欲放躯命自期三月当取。<a id="a-R"></a>灭度。<a id="a-S"></a>钩琐菩萨即从坐起。<a id="a-T"></a>更整衣服偏袒右肩长跪叉手而白佛言。<a id="a-U"></a>甚哉如来欲舍寿命。<a id="a-V"></a>期于三月当般泥洹。<a id="a-W"></a>世尊。<a id="a-X"></a>唯说诸菩萨护。<a id="a-Y"></a>菩萨救摄。<a id="a-Z"></a>菩萨所说。<a id="a-a"></a>菩萨所现。<a id="a-b"></a>菩萨所殖众德之本。<a id="a-c"></a>不断佛教将济法眼。<a id="a-d"></a>恩惠圣众不舍群生。<a id="a-e"></a>为讲说法超无为道。<a id="a-f"></a>如来灭后法泽广被菩萨大士。<a id="a-g"></a>不废无上正真之道。<a id="a-h"></a>常不离佛听经供僧而立要志。<a id="a-i"></a>心意坚固遵法散谊。<a id="a-j"></a>其念所趣靡不觉达。<a id="a-k"></a>体解所归多所殊越。<a id="a-l"></a>恒怀惭耻自净无犯。<a id="a-m"></a>所虑慷慨威仪具足。<a id="a-n"></a>所建勇猛降制劳秽。<a id="a-o"></a>伏诸欲垢无所畏惮。<a id="a-p"></a>游于众会而不忌难毛衣不竖。<a id="a-q"></a>唯天中天。<a id="a-r"></a>云何菩萨大士。<a id="a-s"></a>进益众德不乏智慧不违禅定。<a id="a-t"></a>所慕道心未尝缺废。<a id="a-u"></a>内性弘毅结友究竟至于灭度。<a id="a-v"></a>言行相副所遵佛法无有邪伪。<a id="a-w"></a>常护正戒所闻不惑。<a id="a-x"></a>摄净三禁而尚忍辱。<a id="a-y"></a>每行等心无有暴慢向于黎元。<a id="a-z"></a>善修精进心无懈厌。<a id="a-10"></a>诸所应行一切成办。<a id="a-11"></a>一心行禅其意安详。<a id="a-12"></a>晓了正受一切所奏。<a id="a-13"></a>志建智慧离于邪见六十二疑。<a id="a-14"></a>于诸训典明练光达。<a id="a-15"></a>所当救纳而行四恩。<a id="a-16"></a>弘济多护天上世间。<a id="a-17"></a>远离所乐常念无常。<a id="a-18"></a>心如门阃住诸通慧。<a id="a-19"></a>意不存慕声闻缘觉。<a id="a-1A"></a>光阐法教降制魔怨及诸外道。<a id="a-1B"></a>念宣法王所讲风化。<a id="a-1C"></a>崇顺法诲不求天人。<a id="a-1D"></a>如佛之教以法为业。<a id="a-1E"></a>不贪衣食无有爱欲。<a id="a-1F"></a>广度一切释除恚恨。<a id="a-1G"></a>愍哀群生消却愚痴。<a id="a-1H"></a>不一切法诸魔埃垢。<a id="a-1I"></a>行权方便无边之慧部分普劝。</p>
  <p id="a1J">佛告那罗延( 晋 名 钩 琐 力士 )菩萨曰。<a id="a-1K"></a>善哉善哉。<a id="a-1L"></a>多所哀念多所安隐。<a id="a-1M"></a>伤愍诸天世间人民。<a id="a-1N"></a>乃问如来如斯之谊。<a id="a-1O"></a>谛听谛听善思念之。<a id="a-1P"></a>当为仁说。<a id="a-1Q"></a>菩萨大士所行殊特无量之德。<a id="a-1R"></a>钩锁白佛。<a id="a-1S"></a>愿乐欲闻。<a id="a-1T"></a>钩锁菩萨及与众会受教而听。<a id="a-1U"></a>佛言。<a id="a-1V"></a>有三昧名等集众德。<a id="a-1W"></a>假使菩萨逮斯定者。<a id="a-1X"></a>众德进益不乏智慧不违禅定。<a id="a-1Y"></a>所慕道心未曾阙废。<a id="a-1Z"></a>心性弘毅未曾离佛。<a id="a-1a"></a>恒闻经法供养圣众行于四恩。<a id="a-1b"></a>彼如是已不舍群生。<a id="a-1c"></a>于时世尊。<a id="a-1d"></a>咨嗟等集众德三昧。<a id="a-1e"></a>宣扬其名默然无言是时维耶离大城中有大力士。<a id="a-1f"></a>名维摩罗[口*(甚-其+庚)]移。<a id="a-1g"></a>(晋言离垢威)心自念言。<a id="a-1h"></a>吾为力士。<a id="a-1i"></a>于斯天下力势强盛无有伦匹。<a id="a-1j"></a>曾闻沙门瞿昙。<a id="a-1k"></a>猛势无量其力巍巍总要有十。<a id="a-1l"></a>体诸骨解犹如钩锁而得自在。<a id="a-1m"></a>吾欲往试观铨其道。<a id="a-1n"></a>于我孰踰念已。<a id="a-1o"></a>寻出维耶离城。<a id="a-1p"></a>往诣大树重阁精舍欲觐世尊。<a id="a-1q"></a>而见如来与无央数百千之众眷属围绕而为说经。<a id="a-1r"></a>照临大会犹如须弥超现大海。<a id="a-1s"></a>瞻睹威容神曜光光。<a id="a-1t"></a>心怀踊跃不能自胜。<a id="a-1u"></a>稽首佛足却坐一面。<a id="a-1v"></a>佛知力士心之所念。<a id="a-1w"></a>欲为疗除憍慢贡高自用之秽。<a id="a-1x"></a>便告贤者大目干连。<a id="a-1y"></a>吾忆往昔为菩萨时。<a id="a-1z"></a>兄弟挽射弯弓放箭。<a id="a-20"></a>箭所至处尔今摄取。<a id="a-21"></a>释女瞿夷欲充所用。<a id="a-22"></a>目连对曰。<a id="a-23"></a>唯然世尊。<a id="a-24"></a>于时不见箭何所奏。<a id="a-25"></a>佛放右掌光。<a id="a-26"></a>光照三千大千世界。<a id="a-27"></a>于斯佛土镇世铁山大铁围山。<a id="a-28"></a>箭彻其中。<a id="a-29"></a>目连寻光乃见箭处。<a id="a-2A"></a>佛告目连。<a id="a-2B"></a>宁见箭乎。<a id="a-2C"></a>对曰已见。<a id="a-2D"></a>又而告曰。<a id="a-2E"></a>往取箭来。<a id="a-2F"></a>时目干连自现神足一切众会莫不见者。<a id="a-2G"></a>如勇猛士屈伸臂顷。<a id="a-2H"></a>斯须即到大铁围山。<a id="a-2I"></a>欲拔佛箭。<a id="a-2J"></a>三千大千世界皆为震动而箭不摇。<a id="a-2K"></a>一切诸会天龙鬼神帝释梵王靡不肃惊。<a id="a-2L"></a>阿难。<a id="a-2M"></a>整服长跪问佛。<a id="a-2N"></a>地何故动普世惶悸。<a id="a-2O"></a>佛告阿难。<a id="a-2P"></a>忆吾往古挽射放箭。<a id="a-2Q"></a>箭彻太山。<a id="a-2R"></a>使目连取。<a id="a-2S"></a>尽其神力箭不可拔。<a id="a-2T"></a>三千大千世界乃为之动而不能得。<a id="a-2U"></a>阿难启曰。<a id="a-2V"></a>唯垂尊援。<a id="a-2W"></a>佛即许之援以道力。<a id="a-2X"></a>则承圣旨揽拔。<a id="a-2Y"></a>得箭还用进佛。<a id="a-2Z"></a>目连白佛。<a id="a-2a"></a>云何世尊。<a id="a-2b"></a>为菩萨时挽射放箭。<a id="a-2c"></a>箭彻铁山。<a id="a-2d"></a>用父母力神足力乎。<a id="a-2e"></a>佛告之曰。<a id="a-2f"></a>是父母力非神力也。<a id="a-2g"></a>假用神力。<a id="a-2h"></a>其箭当达无量无限诸佛世界。<a id="a-2i"></a>目连又曰。<a id="a-2j"></a>云何菩萨以父母力射箭乃入铁围太山。<a id="a-2k"></a>道力功德而佐摄取。<a id="a-2l"></a>何以为喻。<a id="a-2m"></a>佛告目连。<a id="a-2n"></a>十凡象力。<a id="a-2o"></a>则不如一正象之力。<a id="a-2p"></a>十正象力。<a id="a-2q"></a>不如一龙象力。<a id="a-2r"></a>十龙象力。<a id="a-2s"></a>不如一大象力。<a id="a-2t"></a>十大象力。<a id="a-2u"></a>不如一术事象力。<a id="a-2v"></a>十术事象力。<a id="a-2w"></a>不如一青象力。<a id="a-2x"></a>十青象力。<a id="a-2y"></a>不如一普妙象力。<a id="a-2z"></a>百普妙象力。<a id="a-30"></a>不如一大臣象力。<a id="a-31"></a>百大臣象力。<a id="a-32"></a>不如一力士力。<a id="a-33"></a>百力士力。<a id="a-34"></a>不如一大力士力。<a id="a-35"></a>百大力士力。<a id="a-36"></a>不如一上力士力。<a id="a-37"></a>百上力士力。<a id="a-38"></a>不如半钩锁力士力。<a id="a-39"></a>百半钩锁力士力。<a id="a-3A"></a>不如一具足力士力。<a id="a-3B"></a>百具足力士力。<a id="a-3C"></a>不如一大钩锁力士力。<a id="a-3D"></a>百大钩锁力士力。<a id="a-3E"></a>不如一法忍菩萨力。<a id="a-3F"></a>百法忍菩萨力。<a id="a-3G"></a>不如一究竟菩萨力。<a id="a-3H"></a>百究竟菩萨力。<a id="a-3I"></a>不如一生补处菩萨功德之力。<a id="a-3J"></a>适生堕地则行七步。<a id="a-3K"></a>佛言目连。<a id="a-3L"></a>他方世界现在诸佛建立伦土。<a id="a-3M"></a>究竟菩萨之所游处。<a id="a-3N"></a>适生堕地行七步者。<a id="a-3O"></a>其地下至六百八十万由延。<a id="a-3P"></a>尽斯下已乃得水界。<a id="a-3Q"></a>各各分别其水渧如车釭。<a id="a-3R"></a>上至梵天承佛威神愍哀众生。<a id="a-3S"></a>世界不损无所娆害。<a id="a-3T"></a>究竟菩萨威神势力巍巍如是。<a id="a-3U"></a>十究竟菩萨力。<a id="a-3V"></a>不如如来至真等正觉力。<a id="a-3W"></a>是谓世尊父母之力。<a id="a-3X"></a>其诸菩萨宿命德本所受之决。<a id="a-3Y"></a>亦非神足道力变化。<a id="a-3Z"></a>设使菩萨示现神变功德之力。<a id="a-3a"></a>往诣道场坐佛树下。<a id="a-3b"></a>以神足之力一足指。<a id="a-3c"></a>举江河沙等世界先以目前。<a id="a-3d"></a>用置殊异无量无限诸佛国土。<a id="a-3e"></a>其于众生无。<a id="a-3f"></a>所娆害。<a id="a-3g"></a>是为菩萨神德变化足一指力。<a id="a-3h"></a>如来神足变化之力。<a id="a-3i"></a>复过于是无量无极不可思议。<a id="a-3j"></a>假令如来普具示现神变威佛。<a id="a-3k"></a>汝等睹之则不能信。<a id="a-3l"></a>何况外术众邪异学。<a id="a-3m"></a>又目犍连。<a id="a-3n"></a>菩萨往至佛树下时。<a id="a-3o"></a>摄四大种立为一种。<a id="a-3p"></a>已立一种在于世界无有增减。<a id="a-3q"></a>于时弊魔行到道场。<a id="a-3r"></a>与无数亿百千官属凶悖难当。<a id="a-3s"></a>如来一切寻摧伏之。<a id="a-3t"></a>何以为一谓平等力。<a id="a-3u"></a>有十力常加大慈哀。<a id="a-3v"></a>诸众生无所毁触。<a id="a-3w"></a>何等十力。<a id="a-3x"></a>有非处处有限无限。<a id="a-3y"></a>如审悉知。<a id="a-3z"></a>过去来今如审悉知。<a id="a-40"></a>一心脱门定意正受。<a id="a-41"></a>如审悉知。<a id="a-42"></a>见诸人根种种别异。<a id="a-43"></a>如审悉知。<a id="a-44"></a>见他群生心意所念。<a id="a-45"></a>如审悉知。<a id="a-46"></a>若干种身无数形体。<a id="a-47"></a>如审悉知。<a id="a-48"></a>众庶所行所行者好丑不同。<a id="a-49"></a>如审悉知。<a id="a-4A"></a>道眼彻睹终始所趣。<a id="a-4B"></a>此没生彼彼没生此。<a id="a-4C"></a>名字种姓父母兄弟。<a id="a-4D"></a>其身口意行恶。<a id="a-4E"></a>诽谤圣贤邪见颠倒终堕恶趣。<a id="a-4F"></a>其身口意行善。<a id="a-4G"></a>不谤圣贤正见奉顺终隧善处。<a id="a-4H"></a>如审悉知。<a id="a-4I"></a>道耳洞听天世间。<a id="a-4J"></a>地狱饿鬼蜎飞蠕动蚑行喘息。<a id="a-4K"></a>十方诸佛世界。<a id="a-4L"></a>若此言声亦无音响亦无所著。<a id="a-4M"></a>如审悉知。<a id="a-4N"></a>心睹五趣一切本际。<a id="a-4O"></a>诸漏已尽无有尘垢。<a id="a-4P"></a>终始悉断神真圣达解名色原。<a id="a-4Q"></a>如审悉知。<a id="a-4R"></a>是为十力。<a id="a-4S"></a>如来之力复过于此不可思议。<a id="a-4T"></a>畅彻十方无去来今。<a id="a-4U"></a>于是离垢威力士从佛世尊闻斯菩萨父母诸力。<a id="a-4V"></a>欢喜踊跃怪未曾有。<a id="a-4W"></a>善心生焉即从座起偏袒右肩。<a id="a-4X"></a>长跪叉手白佛言。<a id="a-4Y"></a>今我听受世尊所说。<a id="a-4Z"></a>为菩萨时父母之力及十种力。<a id="a-4a"></a>屏除贡高憍慢自大。<a id="a-4b"></a>归命三宝愿发无上正真道意。<a id="a-4c"></a>愍伤众生使获大安。<a id="a-4d"></a>哀令我得十种诸力。<a id="a-4e"></a>如天中天具足无异。<a id="a-4f"></a>时会大众闻斯力士誓愿弘广。<a id="a-4g"></a>满十千人发无上正真道意。<a id="a-4h"></a>同时举声。<a id="a-4i"></a>而歌颂曰。</p>
  <p id="a4j">侥令我等　　逮得道力</p>
  <p id="a4k">亦如如来　　至真等正觉</p>
  <p id="a4l">于是钩锁菩萨白世尊曰。<a id="a-4m"></a>今者大圣。<a id="a-4n"></a>何故称叹等集众德三昧。<a id="a-4o"></a>而便默然。<a id="a-4p"></a>唯愿如来。<a id="a-4q"></a>分别讲演等集众德定意。<a id="a-4r"></a>宣畅菩萨大士诸行。<a id="a-4s"></a>使发意者逮得斯定。<a id="a-4t"></a>佛告力士。<a id="a-4u"></a>菩萨初发意者。<a id="a-4v"></a>欲至无上正真之道当受尊定。<a id="a-4w"></a>所以者何。<a id="a-4x"></a>若初发意受持尊定。<a id="a-4y"></a>寻具普入一切众德。<a id="a-4z"></a>譬如力士。<a id="a-50"></a>川流泉原江河大流悉归于海。<a id="a-51"></a>所殖功德布施持戒。<a id="a-52"></a>所习平等思惟道慧。<a id="a-53"></a>有漏无漏俗业度世。<a id="a-54"></a>天上人中所立福祚。<a id="a-55"></a>皆来归凑于初发意菩萨之行。<a id="a-56"></a>是故族姓子族姓女。<a id="a-57"></a>欲摄众福当发无上正真道意。<a id="a-58"></a>譬如须弥大山铁围山雪山黑山。<a id="a-59"></a>诸药草木及余丛林。<a id="a-5A"></a>洲域大邦郡国县邑。<a id="a-5B"></a>并四天下日月运照。<a id="a-5C"></a>苞在三千大千世界。<a id="a-5D"></a>如是力士。<a id="a-5E"></a>其凡庶履迹无著缘觉。<a id="a-5F"></a>休祐菩萨如来大圣之德。<a id="a-5G"></a>其初发意为菩萨者。<a id="a-5H"></a>悉得通入于此福祚。<a id="a-5I"></a>以是之故当作斯观。<a id="a-5J"></a>若发无上正真道意。<a id="a-5K"></a>则悉该揽于诸德矣。</p>
  <p id="a5L">佛告力士。<a id="a-5M"></a>譬如四域群生之类。<a id="a-5N"></a>转轮圣王居为尊上功祚殊胜。<a id="a-5O"></a>使四天下众庶人民福。<a id="a-5P"></a>如转轮圣王之德等无差异。<a id="a-5Q"></a>合集斯福巍巍之德为一圣王。<a id="a-5R"></a>使三千大千世界众生之德。<a id="a-5S"></a>各各皆如转轮圣王。<a id="a-5T"></a>一一圣王使倍三千大千世界众生之数。<a id="a-5U"></a>总集诸福为一人德。<a id="a-5V"></a>使江河沙等诸佛世界所有人民。<a id="a-5W"></a>各各履祚如彼一人。<a id="a-5X"></a>于钩锁意云何。<a id="a-5Y"></a>宁能限量斯福德乎。<a id="a-5Z"></a>钩锁对曰。<a id="a-5a"></a>唯天中天。<a id="a-5b"></a>计圣王德不可思议。<a id="a-5c"></a>何况一切为转轮德莫能称限。<a id="a-5d"></a>世尊告曰。<a id="a-5e"></a>正使撰合此众生德无量之祚。<a id="a-5f"></a>以比一发意菩萨。<a id="a-5g"></a>百倍千倍万倍亿倍。<a id="a-5h"></a>巨亿万倍计空不及无以为喻。<a id="a-5i"></a>是为初发意菩萨。<a id="a-5j"></a>等集众德三昧第一所入。<a id="a-5k"></a>佛告钩锁。<a id="a-5l"></a>譬诸梵天于千世界悉乐行慈。<a id="a-5m"></a>若复有人皆以七宝满千世界。<a id="a-5n"></a>以用布施。<a id="a-5o"></a>比千世界梵天行慈。<a id="a-5p"></a>行慈之福其德殊胜。<a id="a-5q"></a>若三千世界至于五千十千。<a id="a-5r"></a>若至百千世界梵天普共行慈。<a id="a-5s"></a>若以七宝周遍充满百千世界。<a id="a-5t"></a>以用布施所殖德祚。<a id="a-5u"></a>以比百千世界梵天行慈。<a id="a-5v"></a>行慈福多不可称限。<a id="a-5w"></a>正使三千大千世界众生之畴。<a id="a-5x"></a>其福德如百千世界梵天行慈。<a id="a-5y"></a>行慈心普向于群萌。<a id="a-5z"></a>计其福德。<a id="a-60"></a>比初发意行者所尊慈祚。<a id="a-61"></a>百倍千倍万倍亿倍巨亿万倍。<a id="a-62"></a>计空不及无以为喻。<a id="a-63"></a>所以者何。<a id="a-64"></a>其初发意志于无上正真道者德不可限。<a id="a-65"></a>以是之故。<a id="a-66"></a>当作是见当作是知。<a id="a-67"></a>假使能发大道意者。<a id="a-68"></a>则为具足一切众德。<a id="a-69"></a>若族姓子族姓女。<a id="a-6A"></a>欲得周满无量之祚。<a id="a-6B"></a>当发无上正真道意。<a id="a-6C"></a>佛言。<a id="a-6D"></a>力士。<a id="a-6E"></a>是为等集众德定意第二所入。</p>
  <p id="a6F">佛告钩锁。<a id="a-6G"></a>东方虚空所覆世界。<a id="a-6H"></a>空之远近可限量乎。<a id="a-6I"></a>答曰。<a id="a-6J"></a>世尊。<a id="a-6K"></a>无限无量不可计数无有边际。<a id="a-6L"></a>天中天。<a id="a-6M"></a>佛言。<a id="a-6N"></a>如何引喻智者解趣。<a id="a-6O"></a>十方世界虚空所覆不可尽极。<a id="a-6P"></a>犹若等集众德定意福祚功德。<a id="a-6Q"></a>超彼无量转加具足。<a id="a-6R"></a>为众生故以诸道德将护其心。<a id="a-6S"></a>以大精进成满所行。<a id="a-6T"></a>假使有人于此三千大千世界。<a id="a-6U"></a>下尽水际上至三十三天。<a id="a-6V"></a>满中芥子。<a id="a-6W"></a>一一芥子为一佛国。<a id="a-6X"></a>过于东方若干佛土著一芥子。<a id="a-6Y"></a>各各如是令芥子尽。<a id="a-6Z"></a>不能穷极东方世界。<a id="a-6a"></a>设令江河沙等世界满中芥子。<a id="a-6b"></a>有人尽取芥子一一破碎。<a id="a-6c"></a>各如江河沙数芥子之限。<a id="a-6d"></a>于钩锁意云何。<a id="a-6e"></a>宁有人能筹计分别。<a id="a-6f"></a>知所破碎芥子数乎。<a id="a-6g"></a>钩锁答曰。<a id="a-6h"></a>唯天中天破。<a id="a-6i"></a>一芥子所分之限。<a id="a-6j"></a>假使智慧如舍利弗。<a id="a-6k"></a>周满天下阎浮提土。<a id="a-6l"></a>一劫之中筹之计之。<a id="a-6m"></a>不能称量芥子之数。<a id="a-6n"></a>何况欲知江河沙等世界破芥子数。<a id="a-6o"></a>设令有人过诸 芥子佛土 着一芥子。<a id="a-6p"></a>如是之比令破芥子悉尽无余。<a id="a-6q"></a>东方世界不可穷极得其边际。<a id="a-6r"></a>南方西方北方。<a id="a-6s"></a>东南方西南方西北方东北方。<a id="a-6t"></a>上方下方亦复如是。<a id="a-6u"></a>如是钩锁。<a id="a-6v"></a>如十方界所有虚空。<a id="a-6w"></a>诸佛国土皆以七宝遍布其中。<a id="a-6x"></a>悉令充满尽用布施。<a id="a-6y"></a>所得功德岂多不乎。<a id="a-6z"></a>钩锁白佛。<a id="a-70"></a>甚多天中天。<a id="a-71"></a>无量也。<a id="a-72"></a>世尊告曰。<a id="a-73"></a>其初发意菩萨行慈之德过于彼施。<a id="a-74"></a>满于东方无限世界七宝之福。<a id="a-75"></a>百倍千倍万倍亿倍巨亿万倍。<a id="a-76"></a>计空不及无以为喻。<a id="a-77"></a>譬如虚空无有能度得边际者。<a id="a-78"></a>菩萨之慈犹如虚空无所不覆。<a id="a-79"></a>菩萨如是所行大慈所盖无际。<a id="a-7A"></a>譬如众生受形立体。<a id="a-7B"></a>所周佛土所在世界若干之数。<a id="a-7C"></a>菩萨行慈使此群萌皆得成就为转轮王。<a id="a-7D"></a>具足功德如释如梵践祚之数。<a id="a-7E"></a>又计菩萨大士建立净性质直无谄。<a id="a-7F"></a>欲度众生住于大哀。<a id="a-7G"></a>常行慈愍所行七步。<a id="a-7H"></a>摄取功勋超诸群黎。<a id="a-7I"></a>为释为梵转轮圣王之福庆也。<a id="a-7J"></a>百倍千倍万倍亿倍巨亿万倍。<a id="a-7K"></a>计空不及无以为喻。<a id="a-7L"></a>是谓等集众德定意第三所入佛告钩锁。<a id="a-7M"></a>三千大千世界一切众生威神功德。<a id="a-7N"></a>皆令巍巍如转轮王。<a id="a-7O"></a>如释如梵功德之庆。<a id="a-7P"></a>不比初发意菩萨之慈。<a id="a-7Q"></a>正使一切十方众生皆为释梵转轮圣王。<a id="a-7R"></a>百千万倍不比菩萨行大慈哀。<a id="a-7S"></a>又使三千大千世界众生之畴一切皆使如清信士所有功德。<a id="a-7T"></a>比舍利弗福慧之明。<a id="a-7U"></a>百倍千倍万倍亿倍巨亿万倍不相及逮。<a id="a-7V"></a>正使三千大千世界满中人。<a id="a-7W"></a>众如舍利弗智慧功德等无有异。<a id="a-7X"></a>以方比于缘觉智慧功德。<a id="a-7Y"></a>百倍千倍万倍亿倍巨亿万倍。<a id="a-7Z"></a>计空不及无以为喻。<a id="a-7a"></a>纵使三千大千世界游居众生。<a id="a-7b"></a>一切成具缘觉之德智慧功德等无差特。<a id="a-7c"></a>欲比五劫生行菩萨。<a id="a-7d"></a>百倍千倍万倍亿倍巨亿万倍。<a id="a-7e"></a>计空不及无以为喻。<a id="a-7f"></a>是为等集众德定意第四所入。</p>
  <p id="a7g">说是经时二万二千人。<a id="a-7h"></a>皆发无上正真道意。<a id="a-7i"></a>三千大千世界六反震动。<a id="a-7j"></a>其大光明普照世间亿百千垓。<a id="a-7k"></a>诸天伎乐不鼓自鸣。<a id="a-7l"></a>而雨天花覆盖道场。<a id="a-7m"></a>纷葩佛上周遍众会积至于膝。<a id="a-7n"></a>释梵四天王天龙鬼神皆歌叹言。<a id="a-7o"></a>唯然世尊。<a id="a-7p"></a>族姓子族姓女。<a id="a-7q"></a>心怀至诚而发无上正真道意。<a id="a-7r"></a>如向大圣所讲说者。<a id="a-7s"></a>我等禀谊。<a id="a-7t"></a>假使不发大道意者。<a id="a-7u"></a>终不逮成等集众德定意正受。<a id="a-7v"></a>况当能致一切功祚无量也。</p>
  <p id="a7w">是时离垢威力士白佛言。<a id="a-7x"></a>唯然世尊。<a id="a-7y"></a>当行何法。<a id="a-7z"></a>而能成就逮得等集众德之定乎。<a id="a-80"></a>佛告族姓子。<a id="a-81"></a>有一法修致斯定。<a id="a-82"></a>何谓一。<a id="a-83"></a>发心调习诸通之慧。<a id="a-84"></a>是为一法逮得斯定。<a id="a-85"></a>复有二法修获斯定。<a id="a-86"></a>何谓二。<a id="a-87"></a>若听闻法咨禀无厌。<a id="a-88"></a>如所听受思察其谊。<a id="a-89"></a>是为二。<a id="a-8A"></a>复有三法修获斯定。<a id="a-8B"></a>何谓为三。<a id="a-8C"></a>消损诸恶。<a id="a-8D"></a>劝集善业。<a id="a-8E"></a>殖众德本。<a id="a-8F"></a>是为三。<a id="a-8G"></a>复有四法修获斯定。<a id="a-8H"></a>何谓四。<a id="a-8I"></a>禁戒清净。<a id="a-8J"></a>所见清净。<a id="a-8K"></a>其心清净。<a id="a-8L"></a>智慧清净。<a id="a-8M"></a>是为四。<a id="a-8N"></a>复有五法修获斯定。<a id="a-8O"></a>何谓五。<a id="a-8P"></a>所言至诚。<a id="a-8Q"></a>志性坚固。<a id="a-8R"></a>其意质朴而无谀谄。<a id="a-8S"></a>其心清净建立无差。<a id="a-8T"></a>常以等心一切众生是为五。<a id="a-8U"></a>复有六法修获斯定。<a id="a-8V"></a>何谓六。<a id="a-8W"></a>归附善友。<a id="a-8X"></a>远离恶友。<a id="a-8Y"></a>舍废众会。<a id="a-8Z"></a>习寂燕坐。<a id="a-8a"></a>顺行大慈。<a id="a-8b"></a>愍伤众生。<a id="a-8c"></a>是为六。<a id="a-8d"></a>复有七法修获斯定。<a id="a-8e"></a>何谓七。<a id="a-8f"></a>建立寂然分别。<a id="a-8g"></a>惟观除于报应。<a id="a-8h"></a>将御缘起离求所见。<a id="a-8i"></a>晓了罪福悉由牵连。<a id="a-8j"></a>道利结碍使至平等。<a id="a-8k"></a>入于道諠用道法故。<a id="a-8l"></a>忍于恚骂而无恨心。<a id="a-8m"></a>是为七。<a id="a-8n"></a>复有八法修获斯定。<a id="a-8o"></a>何谓八。<a id="a-8p"></a>身行澹泊。<a id="a-8q"></a>口言静默。<a id="a-8r"></a>心惟寂寞。<a id="a-8s"></a>观痛痒察诸法。<a id="a-8t"></a>恶本夫起而不想念令不复兴。<a id="a-8u"></a>恶本盛发随念蠲除。<a id="a-8v"></a>善本未起思顺令滋。<a id="a-8w"></a>善本熙隆将养护之。<a id="a-8x"></a>是为八。<a id="a-8y"></a>复有九法修获斯定。<a id="a-8z"></a>何谓九。<a id="a-90"></a>观过去法而知无常。<a id="a-91"></a>于当来法而无所生。<a id="a-92"></a>今现在法而无有二。<a id="a-93"></a>逮入三世而悉平等。<a id="a-94"></a>一切诸法犹如法忍。<a id="a-95"></a>不着于空。<a id="a-96"></a>分别无想。<a id="a-97"></a>离于所愿。<a id="a-98"></a>设使所生有所救护。<a id="a-99"></a>是为九。<a id="a-9A"></a>复有十法修获斯定。<a id="a-9B"></a>何谓十。<a id="a-9C"></a>脱于无我。<a id="a-9D"></a>忍于无命。<a id="a-9E"></a>了于无人无常句迹。<a id="a-9F"></a>一切所生皆为苦患。<a id="a-9G"></a>无为寂然则为救护。<a id="a-9H"></a>离颠倒。<a id="a-9I"></a>度众生。<a id="a-9J"></a>顺典诰。<a id="a-9K"></a>如所闻法寻即奉行。<a id="a-9L"></a>佛告离垢威。<a id="a-9M"></a>是为十法菩萨所行。<a id="a-9N"></a>因此逮得等集众德三昧之定。<a id="a-9O"></a>离垢威白佛言。<a id="a-9P"></a>菩萨大士积累功效无极大德。<a id="a-9Q"></a>乃得逮闻斯定意耳。<a id="a-9R"></a>欲决诸德正真之行。<a id="a-9S"></a>当闻斯定。<a id="a-9T"></a>欲得获畅不可思议功祚之福。<a id="a-9U"></a>当闻斯定。<a id="a-9V"></a>欲令大赖无有尽耗。<a id="a-9W"></a>当学斯定。<a id="a-9X"></a>离垢威复白佛言。<a id="a-9Y"></a>菩萨大士。<a id="a-9Z"></a>以何疗得无尽之福德如大海。<a id="a-9a"></a>庆不可议功祚不废。<a id="a-9b"></a>佛告离垢威。<a id="a-9c"></a>菩萨有三事。<a id="a-9d"></a>逮无尽福德如大海。<a id="a-9e"></a>庆难思议功祚不废。<a id="a-9f"></a>何谓三。<a id="a-9g"></a>一曰好喜布施。<a id="a-9h"></a>二曰护持禁戒。<a id="a-9i"></a>三曰博闻不惓。<a id="a-9j"></a>是为三。<a id="a-9k"></a>彼族姓子。<a id="a-9l"></a>何谓菩萨好喜布施。<a id="a-9m"></a>不当贪财。<a id="a-9n"></a>不当以物诱进教化。<a id="a-9o"></a>假使有物不肯施与。<a id="a-9p"></a>受者不当受其物也。<a id="a-9q"></a>设使受者不舍所取。<a id="a-9r"></a>不当劝御彼等眷属。<a id="a-9s"></a>设使乞者有所求索发无受心。<a id="a-9t"></a>不可劝化国王财宝产养之业屋宇舍宅。<a id="a-9u"></a>假使乞者有所求索其心无异。<a id="a-9v"></a>又族姓子。<a id="a-9w"></a>菩萨大士当发此心。<a id="a-9x"></a>我为一切众生之故。<a id="a-9y"></a>惠施躯命。<a id="a-9z"></a>若有人来欲有所得。<a id="a-A0"></a>象马车服头目髓脑。<a id="a-A1"></a>眼耳鼻口支体手足肌发肉血。<a id="a-A2"></a>随其所求各各施与。<a id="a-A3"></a>心不怀恨忍辱施与。<a id="a-A4"></a>既有所施不望其报。<a id="a-A5"></a>所可惠舍无所贪慕供给众生。<a id="a-A6"></a>众生获恩得给所乏。<a id="a-A7"></a>从是已往所欲摄取群萌之类。<a id="a-A8"></a>得佛道时为说经法令得速解。<a id="a-A9"></a>说族姓子。<a id="a-AA"></a>若有菩萨发心如是。<a id="a-AB"></a>是谓菩萨不惜身命。<a id="a-AC"></a>不惜身命若没其体不犯众恶。<a id="a-AD"></a>不害生命以养其身。<a id="a-AE"></a>不以命故犯于不善。<a id="a-AF"></a>不以财业越毁他人。<a id="a-AG"></a>不以眷属炽盛怨讼斗诤。<a id="a-AH"></a>不危他子以育妻息。<a id="a-AI"></a>己所不喜无加于人。<a id="a-AJ"></a>已知止足则发一心。<a id="a-AK"></a>志不喜乐诸不善事。<a id="a-AL"></a>况当复犯若干之非。<a id="a-AM"></a>除贪嫉弃众恶。<a id="a-AN"></a>常知止足行于正真。<a id="a-AO"></a>无有异心则逮平等。<a id="a-AP"></a>逮平等已无有众邪则获慈心。<a id="a-AQ"></a>已习慈心便遇善友。<a id="a-AR"></a>已得善友则便得闻寂然之法。<a id="a-AS"></a>已闻寂然便建立行。<a id="a-AT"></a>已建立行则化众生。<a id="a-AU"></a>化众生。<a id="a-AV"></a>已则便讲说立寂然谊。<a id="a-AW"></a>假使菩萨不为众生不修寂然。<a id="a-AX"></a>则不微妙。<a id="a-AY"></a>已不微妙不获道眼。<a id="a-AZ"></a>不得道眼不至善权。<a id="a-Aa"></a>不能睹见一切众生根本所趣。<a id="a-Ab"></a>是族姓子。<a id="a-Ac"></a>菩萨好喜行布施者。<a id="a-Ad"></a>得广名闻。<a id="a-Ae"></a>复过于斯不可称限。</p>
  <p id="aAf">复次族姓子。<a id="a-Ag"></a>观内外法念之一等。<a id="a-Ah"></a>察其内地及省外地而无有二。<a id="a-Ai"></a>所以者何。<a id="a-Aj"></a>是身如草木瓦石之类。<a id="a-Ak"></a>无要无人无有想念。<a id="a-Al"></a>无有坚固四大合成。<a id="a-Am"></a>假令有人断截破坏取拨持去。<a id="a-An"></a>不得自在莫起想念。<a id="a-Ao"></a>勿得贪身无惜寿命。<a id="a-Ap"></a>吾不恨彼于其人所起恚意也。<a id="a-Aq"></a>益加慈哀向彼众生。<a id="a-Ar"></a>譬如族姓子有大药树。<a id="a-As"></a>掘取其根茎节枝叶花实。<a id="a-At"></a>树不念谁取我根茎枝叶花实。<a id="a-Au"></a>亦不念言莫取我根茎枝叶花实。<a id="a-Av"></a>其药树者。<a id="a-Aw"></a>一切无念亦无所想。<a id="a-Ax"></a>亦于众人无所恚恨。<a id="a-Ay"></a>其疾病者服药则愈。<a id="a-Az"></a>如是族姓子。<a id="a-B0"></a>行菩萨者。<a id="a-B1"></a>当自观身四大为家。<a id="a-B2"></a>犹如药树。<a id="a-B3"></a>其有众生。<a id="a-B4"></a>欲得我身头眼体节枝干手足髓脑血肉。<a id="a-B5"></a>恣意与之。<a id="a-B6"></a>如是族姓子。<a id="a-B7"></a>菩萨所施其德无尽。<a id="a-B8"></a>作是施已。<a id="a-B9"></a>为悭贪者。<a id="a-BA"></a>欲令惠施故劝助之。<a id="a-BB"></a>其贫穷者化示大财。<a id="a-BC"></a>其少福者化具足德。<a id="a-BD"></a>未发道意令行菩萨。<a id="a-BE"></a>劝诲善本欲令清净。<a id="a-BF"></a>一切福庆劝化众生。<a id="a-BG"></a>导以清净以是布施。<a id="a-BH"></a>疾近于道得至无尽。<a id="a-BI"></a>何谓布施尽。<a id="a-BJ"></a>菩萨布施有四事尽。<a id="a-BK"></a>何谓四。<a id="a-BL"></a>不好劝助。<a id="a-BM"></a>不喜说法。<a id="a-BN"></a>愿生卑处。<a id="a-BO"></a>乐近恶友。<a id="a-BP"></a>是为四。<a id="a-BQ"></a>复有四行。<a id="a-BR"></a>菩萨布施疾近于道。<a id="a-BS"></a>何为四。<a id="a-BT"></a>多所劝助。<a id="a-BU"></a>行权方便。<a id="a-BV"></a>建立于法。<a id="a-BW"></a>习近善友。<a id="a-BX"></a>是为四。<a id="a-BY"></a>复有三法。<a id="a-BZ"></a>菩萨布施不为虚妄。<a id="a-Ba"></a>何等为三。<a id="a-Bb"></a>发菩萨意多所愍哀。<a id="a-Bc"></a>摄护一切众生之类。<a id="a-Bd"></a>谛奉行如来教命。<a id="a-Be"></a>是为三菩萨欲施当建三法。<a id="a-Bf"></a>何谓三。<a id="a-Bg"></a>住佛法立。<a id="a-Bh"></a>精讲劝众生便存大安。<a id="a-Bi"></a>是为三。<a id="a-Bj"></a>菩萨复有二事。<a id="a-Bk"></a>不为虚妄诚审布施。<a id="a-Bl"></a>何谓二。<a id="a-Bm"></a>大慈大哀。<a id="a-Bn"></a>是为二。<a id="a-Bo"></a>菩萨复有二事有所收施。<a id="a-Bp"></a>何谓二。<a id="a-Bq"></a>悭贪嫉妒。<a id="a-Br"></a>是为二。<a id="a-Bs"></a>菩萨复有二法布施有所归。<a id="a-Bt"></a>何谓二。<a id="a-Bu"></a>智慧具足。<a id="a-Bv"></a>圣达周满。<a id="a-Bw"></a>是为二。<a id="a-Bx"></a>菩萨复有二法布施有所趣。<a id="a-By"></a>何谓二。<a id="a-Bz"></a>至无尽慧。<a id="a-C0"></a>趣无起慧。<a id="a-C1"></a>是为二。<a id="a-C2"></a>菩萨所施有四法。<a id="a-C3"></a>何谓四。<a id="a-C4"></a>布施等与亦不想报。<a id="a-C5"></a>调定安寂。<a id="a-C6"></a>所施具足。<a id="a-C7"></a>欲成其道。<a id="a-C8"></a>是为四。<a id="a-C9"></a>菩萨所施以是之故。<a id="a-CA"></a>自然得趣无尽德海。<a id="a-CB"></a>若有菩萨欲备海德。<a id="a-CC"></a>则当习行如是像施精进之行。<a id="a-CD"></a>离垢威力士白世尊曰。<a id="a-CE"></a>未曾有也。<a id="a-CF"></a>天中天。<a id="a-CG"></a>如今如来分别讲说诸菩萨法。<a id="a-CH"></a>诸佛经典之所持护。<a id="a-CI"></a>菩萨大士作是行者。<a id="a-CJ"></a>终不毁失正达慧德。<a id="a-CK"></a>假使有人如是布施。<a id="a-CL"></a>功德之福具足成满。<a id="a-CM"></a>亦当若兹。<a id="a-CN"></a>佛言。<a id="a-CO"></a>是族姓子。<a id="a-CP"></a>审如所云。<a id="a-CQ"></a>其有发意行施如斯。<a id="a-CR"></a>则便归趣无尽海德。<a id="a-CS"></a>则不贫匮。<a id="a-CT"></a>于圣贤业则致大财。<a id="a-CU"></a>此之等类具足法财。<a id="a-CV"></a>则致大富。<a id="a-CW"></a>具足七宝无极之德。<a id="a-CX"></a>致百福相以庄严身。<a id="a-CY"></a>为诸群萌福庆之田。<a id="a-CZ"></a>以给众生。</p>
  <p id="aCa">尔时世尊告离垢威。<a id="a-Cb"></a>何谓菩萨戒德之禁。<a id="a-Cc"></a>护于禁戒未曾违舍。<a id="a-Cd"></a>见犯戒者为兴悲哀。<a id="a-Ce"></a>见奉禁者遵行坚固。<a id="a-Cf"></a>净身三护口四净心三。<a id="a-Cg"></a>当顺奉行此十善事。<a id="a-Ch"></a>以斯戒法开化他人。<a id="a-Ci"></a>不自称叹不毁他人。<a id="a-Cj"></a>不以禁戒而自褒誉。<a id="a-Ck"></a>亦不以戒而自憍慢。<a id="a-Cl"></a>常以禁戒而自调定。<a id="a-Cm"></a>不释节限而知止足。<a id="a-Cn"></a>住于圣贤自护其心。<a id="a-Co"></a>见懈废者不观其隙。<a id="a-Cp"></a>劳来病瘦所施不惓。<a id="a-Cq"></a>无所悕望不以究竟。<a id="a-Cr"></a>行如所言无所侵犯。<a id="a-Cs"></a>于诸所行生死之事。<a id="a-Ct"></a>无所适莫蠲所求望。<a id="a-Cu"></a>常近于佛而遵慈心。<a id="a-Cv"></a>若有行慈及无慈者。<a id="a-Cw"></a>普等救护不失其心。<a id="a-Cx"></a>不差戒品不志余乘。<a id="a-Cy"></a>以斯道乘劝发他人。<a id="a-Cz"></a>无有安不事于天。<a id="a-D0"></a>一切远离诸犯戒禁。<a id="a-D1"></a>动不安者劝慰使安。<a id="a-D2"></a>疗除狐疑令不怀恨。<a id="a-D3"></a>所生之处而得自在而无适莫。<a id="a-D4"></a>所可游至无所阙减。<a id="a-D5"></a>假使所生不以为厌。<a id="a-D6"></a>修建精进摄心自捡。<a id="a-D7"></a>所行不乱学无所乐亦无所畏。<a id="a-D8"></a>是族姓子。<a id="a-D9"></a>菩萨所行戒品之业。<a id="a-DA"></a>设危身命终不毁戒。<a id="a-DB"></a>不以国故而护禁戒。<a id="a-DC"></a>不为释梵天上之尊。<a id="a-DD"></a>不以财利报应之验故。<a id="a-DE"></a>及以眷属傲贵颜貌褒叹名称。<a id="a-DF"></a>亦复不为势力床榻座具病瘦医药故而护禁戒。<a id="a-DG"></a>不倚于天贪所生。<a id="a-DH"></a>不依内外不慕他人。<a id="a-DI"></a>不冀后世。<a id="a-DJ"></a>不自着己不着他人。<a id="a-DK"></a>亦不贪色痛痒思想生死识。<a id="a-DL"></a>亦不怙眼耳鼻口身心。<a id="a-DM"></a>亦复不倚阴种诸入而护禁戒。<a id="a-DN"></a>不畏地狱而求济护。<a id="a-DO"></a>不惮畜生不惧饿鬼不为鬼神。<a id="a-DP"></a>不以人间穷乏厄匮故而护禁戒。<a id="a-DQ"></a>志唯在于建立佛道。<a id="a-DR"></a>若闻法者念欲奉行。<a id="a-DS"></a>则已效立圣众之德。<a id="a-DT"></a>常欲度脱除生老死忧病懊恼勤苦之患。<a id="a-DU"></a>而护禁戒。<a id="a-DV"></a>不以财业而护禁戒。<a id="a-DW"></a>欲安众生隐群萌。<a id="a-DX"></a>度黎庶脱[番*去]党。<a id="a-DY"></a>乐佛法致差特。<a id="a-DZ"></a>慕转法轮将养圣众。<a id="a-Da"></a>不断佛教不废法诲不怀众议。<a id="a-Db"></a>而护禁戒也。<a id="a-Dc"></a>戒定慧解度知见品故而护禁戒。<a id="a-Dd"></a>应寻神通六达之故也。<a id="a-De"></a>所遵之戒。<a id="a-Df"></a>不犯不缺不毁无有邪业。<a id="a-Dg"></a>顺佛之教无所亡失。<a id="a-Dh"></a>而当平等顺行三昧。<a id="a-Di"></a>智者所叹佛所咨嗟无所乖违。<a id="a-Dj"></a>随法所化奉行为要。<a id="a-Dk"></a>其人如是遵常戒品而悉具足。<a id="a-Dl"></a>不失菩萨十法之事。<a id="a-Dm"></a>何谓十。<a id="a-Dn"></a>然后当得转轮圣王之位终不差错修圣王教。<a id="a-Do"></a>奉宣佛道而不放逸临据帝释而不邀迭。<a id="a-Dp"></a>常受佛道而不放逸。<a id="a-Dq"></a>升生梵天而不诡异。<a id="a-Dr"></a>在于梵天愿欲见佛而不差互。<a id="a-Ds"></a>常值世尊心怀悦豫。<a id="a-Dt"></a>所闻经典未曾断绝。<a id="a-Du"></a>听受佛法未曾中忘。<a id="a-Dv"></a>如所闻者即能奉行。<a id="a-Dw"></a>识念菩萨圣众之慧无所亡失。<a id="a-Dx"></a>辩才无量未曾空乏。<a id="a-Dy"></a>菩萨之本所愿者。<a id="a-Dz"></a>得所立之事则有报应常为诸佛正士之等。<a id="a-E0"></a>不见毁呰其佛弟子。<a id="a-E1"></a>疾获神通具诸敏慧。<a id="a-E2"></a>护于戒禁能如是者。<a id="a-E3"></a>是为菩萨十法之行。<a id="a-E4"></a>不退不转菩萨大士护斯戒品。<a id="a-E5"></a>诸天龙神所共营卫。<a id="a-E6"></a>将护歌叹守禁戒者。<a id="a-E7"></a>诸鬼神众悉归奉事。<a id="a-E8"></a>神龙悉敬。<a id="a-E9"></a>世间人民等而供顺。<a id="a-EA"></a>诸佛世尊常欲见之。<a id="a-EB"></a>诸明智者而俱宗仰。<a id="a-EC"></a>愍伤世间而行慈心。<a id="a-ED"></a>而为众生护斯禁戒。<a id="a-EE"></a>于是菩萨不归四趣。<a id="a-EF"></a>何等四。<a id="a-EG"></a>不归于据无闲之处。<a id="a-EH"></a>亦不归于无佛之土。<a id="a-EI"></a>不生邪见归闇塞家。<a id="a-EJ"></a>亦不随归一切恶趣。<a id="a-EK"></a>菩萨若护于戒品者。<a id="a-EL"></a>逮获斯德。<a id="a-EM"></a>复有四法无所忘失。<a id="a-EN"></a>何等四。<a id="a-EO"></a>不忘佛道。<a id="a-EP"></a>心不舍佛。<a id="a-EQ"></a>如所闻法终不中废。<a id="a-ER"></a>不失禅定意念无数无量诸劫。<a id="a-ES"></a>菩萨若护于此戒品便逮斯德。<a id="a-ET"></a>菩萨复有四法逮得光观。<a id="a-EU"></a>何谓四。<a id="a-EV"></a>寻时逮得观于明法。<a id="a-EW"></a>获致人明毒刀恐惧疾病。<a id="a-EX"></a>闇冥之想悉为辟除。<a id="a-EY"></a>诸功德无能乱者。<a id="a-EZ"></a>是为四。</p>
  <p id="aEa">假使菩萨能护禁戒顺斯教者。<a id="a-Eb"></a>超度十畏。<a id="a-Ec"></a>何谓十。<a id="a-Ed"></a>远离地狱畜生饿鬼贫匮无称世界魔畏。<a id="a-Ee"></a>声闻缘觉所趣寂灭。<a id="a-Ef"></a>所受脆生诸天人间。<a id="a-Eg"></a>及龙鬼神犍沓和阿须伦真陀罗摩休勒。<a id="a-Eh"></a>诸所恐难。<a id="a-Ei"></a>毒刀杖火蛇蚖师子虎狼诸难。<a id="a-Ej"></a>度于邪见能护戒品。<a id="a-Ek"></a>如是行者菩萨之法。<a id="a-El"></a>是为十勉越斯难。<a id="a-Em"></a>又族姓子。<a id="a-En"></a>戒立佛法以为光明。<a id="a-Eo"></a>佛法则立于戒菩萨之道。<a id="a-Ep"></a>若能奉戒则近定意缘。<a id="a-Eq"></a>从禁戒得至智慧解脱之行度知见事。<a id="a-Er"></a>何谓为戒皆能永脱一切尘劳。<a id="a-Es"></a>何谓尘劳罪福所连。<a id="a-Et"></a>三界所著斯则尘劳当以何度此诸尘劳。<a id="a-Eu"></a>无念无想无思无住。<a id="a-Ev"></a>而无所行无所兴立亦无所惟。<a id="a-Ew"></a>于一切法而无所求。<a id="a-Ex"></a>斯则名曰度诸尘劳。<a id="a-Ey"></a>若族姓子。<a id="a-Ez"></a>菩萨大士未远尘劳。<a id="a-F0"></a>则为无有清净戒品。<a id="a-F1"></a>所以者何。<a id="a-F2"></a>正使往至于梵天者自以欲尘。<a id="a-F3"></a>假令上至三十三天亦为欲尘。<a id="a-F4"></a>以是之故。<a id="a-F5"></a>族姓子。<a id="a-F6"></a>当作斯观。<a id="a-F7"></a>处三界者则为无有清净戒品。<a id="a-F8"></a>离垢威白佛言。<a id="a-F9"></a>设在三界悉尘劳者。<a id="a-FA"></a>而世尊云则为不顺清净戒品。<a id="a-FB"></a>云何菩萨离于欲尘逮清净戒。<a id="a-FC"></a>住于三界而不沾污。<a id="a-FD"></a>世尊告曰。<a id="a-FE"></a>族姓子。<a id="a-FF"></a>知乎。<a id="a-FG"></a>为菩萨者无身尘劳。<a id="a-FH"></a>亦无毁戒亦无所住。<a id="a-FI"></a>见众庶人着于三界故。<a id="a-FJ"></a>则为犯戒。<a id="a-FK"></a>是菩萨以二事故行善权法。<a id="a-FL"></a>欲除三垢故处三界善权方便。<a id="a-FM"></a>菩萨大士自无尘劳。<a id="a-FN"></a>现在三界欲以开化群萌之类。<a id="a-FO"></a>譬离垢威。<a id="a-FP"></a>而有男子。<a id="a-FQ"></a>画于虚空若书文字。<a id="a-FR"></a>现之悉现宁为难不。<a id="a-FS"></a>答曰甚难。<a id="a-FT"></a>天中天。<a id="a-FU"></a>佛言。<a id="a-FV"></a>菩萨所兴又难于彼。<a id="a-FW"></a>自无尘劳现于三界开化众生。<a id="a-FX"></a>时离垢威而叹颂曰。</p>
  <p id="aFY">唯天中天　　菩萨所兴　　具足无极</p>
  <p id="aFZ">而行大悲　　已现脱门　　转复反入</p>
  <p id="aFa">所有城廓　　教授众生　　挂痴之网</p>
  <p id="aFb">譬如有人　　身生疾病　　疗除危害</p>
  <p id="aFc">非他人也　　等无有异　　如是世尊</p>
  <p id="aFd">今日去害　　近世清净　　于道菩萨</p>
  <p id="aFe">因此解脱　　以是之故　　劝化众生</p>
  <p id="aFf">及诸异学　　由斯方便　　救济众生</p>
  <p id="aFg">唯天中天　　菩萨大士　　发大悲心</p>
  <p id="aFh">声闻缘觉　　所不能及　　所以者何</p>
  <p id="aFi">声闻缘觉　　无有大悲　　善权方便</p>
  <p id="aFj">具足之行</p>
 </body>
</html>