<!doctype html>
<html id="z3IBTmDP1" data-ver="787">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">大萨遮尼干子受记经卷第六</h1>
  <h2 id="a2">如来无过功德品第八之一</h2>
  <p id="a3">尔时严炽王闻萨遮尼干子所说。<a id="a-4"></a>得欢喜已。<a id="a-5"></a>更问所疑。<a id="a-6"></a>作如是言。<a id="a-7"></a>大师。<a id="a-8"></a>今此众生界中众生聚中。<a id="a-9"></a>颇更有人聪明大智利根黠慧知法非法无过失不。<a id="a-A"></a>答言。<a id="a-B"></a>大王。<a id="a-C"></a>有此众生无诸过失。<a id="a-D"></a>王言。<a id="a-E"></a>大师。<a id="a-F"></a>今者谁是。<a id="a-G"></a>答言。<a id="a-H"></a>大王。<a id="a-I"></a>此沙门瞿昙释家子。<a id="a-J"></a>生释王家出家为道。<a id="a-K"></a>大王当知。<a id="a-L"></a>如我有四围陀经中说。<a id="a-M"></a>彼释种沙门瞿昙无有过失。<a id="a-N"></a>所谓生在大家不可讥嫌。<a id="a-O"></a>何以故。<a id="a-P"></a>以是转轮王家生故。<a id="a-Q"></a>种姓豪贵不可讥嫌。<a id="a-R"></a>何以故。<a id="a-S"></a>以甘蔗姓种家生故。<a id="a-T"></a>福德庄严不可讥嫌。<a id="a-U"></a>何以故。<a id="a-V"></a>以三十二相八十种好庄严身故。<a id="a-W"></a>具足实事不可讥嫌。<a id="a-X"></a>何以故。<a id="a-Y"></a>以具持戒十力四无所畏十八不共法毕竟成就故。<a id="a-Z"></a>是故知彼沙门瞿昙无有过失。<a id="a-a"></a>大王当知。<a id="a-b"></a>彼释种子沙门瞿昙若不舍家出家为道者。<a id="a-c"></a>当作转轮圣王王四天下。<a id="a-d"></a>当行法行而为法王。<a id="a-e"></a>具足七宝。<a id="a-f"></a>轮宝象宝马宝如意宝夫人宝大臣宝主藏宝。<a id="a-g"></a>千子具足。<a id="a-h"></a>勇猛雄杰有丈夫相。<a id="a-i"></a>身诸威德无可嫌毁。<a id="a-j"></a>力能降伏他诸军众。<a id="a-k"></a>具足成就转轮王相。<a id="a-l"></a>于四天下而得自在。<a id="a-m"></a>无与等者。<a id="a-n"></a>于此大地无诸怨刺无诸恼害。<a id="a-o"></a>无有刀杖依法降伏。<a id="a-p"></a>行于平等自在而住。<a id="a-q"></a>而彼王子沙门瞿昙不乐如是世间之乐。<a id="a-r"></a>舍家出家。<a id="a-s"></a>勇猛精进行大苦行。<a id="a-t"></a>日食一麻或食一米。<a id="a-u"></a>心不懈怠六年苦行。<a id="a-v"></a>成等正觉。<a id="a-w"></a>坐于道场菩提树下。<a id="a-x"></a>降诸魔力。<a id="a-y"></a>一心念于相应智慧。<a id="a-z"></a>所有应知。<a id="a-10"></a>所有应得。<a id="a-11"></a>所有应见。<a id="a-12"></a>所有应觉。<a id="a-13"></a>所有应证。<a id="a-14"></a>彼诸一切所应得法。<a id="a-15"></a>不从师学。<a id="a-16"></a>自智即能如实觉知。<a id="a-17"></a>是故知彼沙门瞿昙一切世间天人魔梵沙门婆罗门等无与等者。<a id="a-18"></a>何况有胜彼沙门瞿昙无等等无胜等。<a id="a-19"></a>是故彼无一切过失。<a id="a-1A"></a>何以故。<a id="a-1B"></a>以彼沙门瞿昙家姓无等。<a id="a-1C"></a>形色无等。<a id="a-1D"></a>智慧无等。<a id="a-1E"></a>是故无过失重说偈言。</p>
  <p id="a1F">家色生姓胜　　诸相百福胜</p>
  <p id="a1G">八十种妙好　　庄严佛自身</p>
  <p id="a1H">六年修苦行　　坐于菩提树</p>
  <p id="a1I">降伏诸魔众　　逮得一切智</p>
  <p id="a1J">是诸天人师　　常念利世间</p>
  <p id="a1K">慈悲心平等　　救苦无怨亲</p>
  <p id="a1L">波罗奈城说　　四谛相应法</p>
  <p id="a1M">无我命众生　　是故无过失</p>
  <p id="a1N">尔时严炽王语大萨遮尼干子言。<a id="a-1O"></a>大师应说。<a id="a-1P"></a>何者是如来三十二大丈夫相。<a id="a-1Q"></a>以是三十二相庄严身故。<a id="a-1R"></a>得大丈夫师子王名。<a id="a-1S"></a>尔时大萨遮尼干子告严炽王言。<a id="a-1T"></a>大王。<a id="a-1U"></a>今当一心谛听。<a id="a-1V"></a>当为汝说。<a id="a-1W"></a>王言。<a id="a-1X"></a>大师。<a id="a-1Y"></a>愿乐欲闻。<a id="a-1Z"></a>萨遮尼干子言。<a id="a-1a"></a>大王当知。<a id="a-1b"></a>沙门瞿昙三十二相者。<a id="a-1c"></a>一者沙门瞿昙足下平满蹈地善住。<a id="a-1d"></a>二者沙门瞿昙足下具足千辐轮相。<a id="a-1e"></a>三者沙门瞿昙手脚柔软如天劫贝。<a id="a-1f"></a>四者沙门瞿昙诸指纤长。<a id="a-1g"></a>五者沙门瞿昙指皆网缦。<a id="a-1h"></a>六者沙门瞿昙足跟圆满。<a id="a-1i"></a>七者沙门瞿昙足趺上隆。<a id="a-1j"></a>八者沙门瞿昙鹿王[跳-兆+專]相。<a id="a-1k"></a>九者沙门瞿昙身相端严。<a id="a-1l"></a>十者沙门瞿昙马王阴藏。<a id="a-1m"></a>十一者沙门瞿昙一孔一毛不相杂乱。<a id="a-1n"></a>十二者沙门瞿昙发如青妙净琉璃色。<a id="a-1o"></a>十三者沙门瞿昙身毛上靡。<a id="a-1p"></a>十四者沙门瞿昙皮如金色。<a id="a-1q"></a>十五者沙门瞿昙皮肤细软。<a id="a-1r"></a>十六者沙门瞿昙七处平满。<a id="a-1s"></a>十七者沙门瞿昙两肩圆厚。<a id="a-1t"></a>十八者沙门瞿昙两肩高峻圆如金山。<a id="a-1u"></a>十九者沙门瞿昙身体广长。<a id="a-1v"></a>二十者沙门瞿昙。<a id="a-1w"></a>身圆正直如尼拘树王。<a id="a-1x"></a>二十一者沙门瞿昙颊如师子。<a id="a-1y"></a>二十二者沙门瞿昙四十齿满。<a id="a-1z"></a>二十三者沙门瞿昙齿间明密。<a id="a-20"></a>二十四者沙门瞿昙齿方齐平。<a id="a-21"></a>二十五者沙门瞿昙齿白如雪。<a id="a-22"></a>二十六者沙门瞿昙舌得上味。<a id="a-23"></a>二十七者沙门瞿昙舌能覆面。<a id="a-24"></a>二十八者沙门瞿昙声如梵声。<a id="a-25"></a>二十九者沙门瞿昙。<a id="a-26"></a>眼如牛王上下俱瞬。<a id="a-27"></a>三十者沙门瞿昙目相鲜明如青莲华叶。<a id="a-28"></a>三十一者沙门瞿昙。<a id="a-29"></a>额上毫相功德满足。<a id="a-2A"></a>三十二者沙门瞿昙头相高显无见顶者。<a id="a-2B"></a>大王当知。<a id="a-2C"></a>此沙门瞿昙三十二相。<a id="a-2D"></a>沙门瞿昙以此三十二相庄严身故。<a id="a-2E"></a>说名大丈夫师子王。<a id="a-2F"></a>而说偈言。</p>
  <p id="a2G">顶高相微妙　　最胜庄严身</p>
  <p id="a2H">发如青琉璃　　色净轮右旋</p>
  <p id="a2I">眼瞬如牛王　　青莲华叶形</p>
  <p id="a2J">是故瞿昙身　　皆叹不可嫌</p>
  <p id="a2K">瞿昙微妙声　　过诸梵世音</p>
  <p id="a2L">如彼迦陵伽　　众鸟悉非伦</p>
  <p id="a2M">舌能覆面门　　净如莲花叶</p>
  <p id="a2N">妙相过群生　　是故世无及</p>
  <p id="a2O">舌根得上味　　诸味无差别</p>
  <p id="a2P">速成妙相人　　故佛无过失</p>
  <p id="a2Q">瞿昙齿功德　　一切无与等</p>
  <p id="a2R">明净如珂雪　　齐平无差跌</p>
  <p id="a2S">颊相称上广　　方如师子王</p>
  <p id="a2T">唇色众叹美　　喻如频婆果</p>
  <p id="a2U">两肩相高显　　前后俱团圆</p>
  <p id="a2V">神光曜众目　　峻美如金山</p>
  <p id="a2W">瞿昙身诸相　　三十二庄严</p>
  <p id="a2X">上下体圆满　　如尼拘树王</p>
  <p id="a2Y">瞿昙身广长　　善住不可嫌</p>
  <p id="a2Z">智者常渴仰　　乐观无厌心</p>
  <p id="a2a">瞿昙功德体　　七处俱满足</p>
  <p id="a2b">皮色常晖鲜　　如阎浮檀金</p>
  <p id="a2c">身毛细柔软　　尘垢无能染</p>
  <p id="a2d">生则轮右旋　　相着俱上靡</p>
  <p id="a2e">发净色青美　　厚满不偏布</p>
  <p id="a2f">是故瞿昙相　　过诸世间姿</p>
  <p id="a2g">瞿昙身正直　　坐立无委曲</p>
  <p id="a2h">马王阴藏相　　亦如大龙王</p>
  <p id="a2i">胫如鹿王[跳-兆+專]　　粗细上下均</p>
  <p id="a2j">是故智者观　　无有疲厌心</p>
  <p id="a2k">手足指网缦　　内外常鲜明</p>
  <p id="a2l">甲如赤铜叶　　指如铜擆形</p>
  <p id="a2m">足趺上丰高　　体满如珂圆</p>
  <p id="a2n">脚跟相端严　　圆满无高下</p>
  <p id="a2o">诸指皆纤长　　屈申相柔软</p>
  <p id="a2p">足下平善住　　蹈地常安隐</p>
  <p id="a2q">此是瞿昙福　　功德诸相山</p>
  <p id="a2r">依此功德聚　　显成瞿昙身</p>
  <p id="a2s">如是功德身　　过天人世间</p>
  <p id="a2t">如彼净满月　　显于众星中</p>
  <p id="a2u">瞿昙丈夫相　　功德庄严身</p>
  <p id="a2v">大悲自在现　　能利诸世间</p>
  <p id="a2w">法身净无垢　　无量诸功德</p>
  <p id="a2x">如是诸妙相　　唯瞿昙境界</p>
  <p id="a2y">王言大师。<a id="a-2z"></a>何者如来八十种好。<a id="a-30"></a>百福功德以是相好庄严身故。<a id="a-31"></a>名为如来百福庄严功德相身。<a id="a-32"></a>答言。<a id="a-33"></a>大王。<a id="a-34"></a>我今为成此事说喻。<a id="a-35"></a>大王当知。<a id="a-36"></a>若三千大千世界所摄四生众生。<a id="a-37"></a>谓卵生胎生湿生化生。<a id="a-38"></a>此等众生假使一时得于人身。<a id="a-39"></a>得人身已。<a id="a-3A"></a>彼一一众生皆修十善。<a id="a-3B"></a>成就转轮圣王福德。<a id="a-3C"></a>彼诸众生所修成就转轮圣王福德之聚。<a id="a-3D"></a>彼一一福德更增百倍。<a id="a-3E"></a>始得成就沙门瞿昙一毛孔中下相功德。<a id="a-3F"></a>如是一毛孔中功德。<a id="a-3G"></a>余一一毛孔所有功德亦复如是。<a id="a-3H"></a>大王当知。<a id="a-3I"></a>如是一切毛孔功德。<a id="a-3J"></a>更增百倍。<a id="a-3K"></a>始得成就沙门瞿昙身中所有一好功德。<a id="a-3L"></a>如是一好功德。<a id="a-3M"></a>余一一好功德亦复如是。<a id="a-3N"></a>大王当知。<a id="a-3O"></a>如是一切诸好功德。<a id="a-3P"></a>更增百倍。<a id="a-3Q"></a>始得成就沙门瞿昙身中所有大丈夫相一相功德。<a id="a-3R"></a>如是一相功德。<a id="a-3S"></a>余一一相功德亦复如是。<a id="a-3T"></a>大王当知。<a id="a-3U"></a>如是三十二相功德。<a id="a-3V"></a>更增百倍。<a id="a-3W"></a>始得成就沙门瞿昙眉间白毫一相功德。<a id="a-3X"></a>如是眉间白毫功德。<a id="a-3Y"></a>更增百倍。<a id="a-3Z"></a>始得成就沙门瞿昙丈夫相中一顶相功德。<a id="a-3a"></a>大王当知。<a id="a-3b"></a>如是顶相功德。<a id="a-3c"></a>更增百千万亿倍。<a id="a-3d"></a>始得成就沙门瞿昙丈夫相中一法蠡声功德。<a id="a-3e"></a>沙门瞿昙以此法蠡声功德故。<a id="a-3f"></a>所有众生界。<a id="a-3g"></a>众生所摄。<a id="a-3h"></a>彼一一众生言音不同。<a id="a-3i"></a>一时各各作百千种种种异问。<a id="a-3j"></a>彼一一众生所问之事。<a id="a-3k"></a>余不重问。<a id="a-3l"></a>能以一念相应智慧。<a id="a-3m"></a>以一音答尔所众生。<a id="a-3n"></a>能令一时各得其解。<a id="a-3o"></a>大王当知。<a id="a-3p"></a>沙门瞿昙以此功德庄严身故。<a id="a-3q"></a>名为成就大丈夫相。<a id="a-3r"></a>是故瞿昙成就百福功德身相。<a id="a-3s"></a>是故瞿昙。<a id="a-3t"></a>成就梵王法蠡妙声。<a id="a-3u"></a>而说偈言。</p>
  <p id="a3v">瞿昙功德身　　百福相住持</p>
  <p id="a3w">导济诸群生　　故号天人师</p>
  <p id="a3x">见闻及受物　　其福不可量</p>
  <p id="a3y">瞿昙出世间　　饶益诸众生</p>
  <p id="a3z">众生界差别　　随类各异问</p>
  <p id="a40">瞿昙一念智　　一音答令解</p>
  <p id="a41">瞿昙现世间　　能以梵音声</p>
  <p id="a42">转最上法轮　　令天人苦尽</p>
  <p id="a43">尔时严炽王。<a id="a-44"></a>问萨遮尼干子。<a id="a-45"></a>而说偈言。</p>
  <p id="a46">大师向说名　　如来诸小相</p>
  <p id="a47">愿为诸众生　　及我分别说</p>
  <p id="a48">尔时萨遮尼干子答严炽王言。<a id="a-49"></a>大王。<a id="a-4A"></a>汝能为诸众生。<a id="a-4B"></a>显发如来功德小相多有利益。<a id="a-4C"></a>汝今谛听。<a id="a-4D"></a>我当一一分别显说。<a id="a-4E"></a>沙门瞿昙八十种好。<a id="a-4F"></a>依彼诸好。<a id="a-4G"></a>广宣瞿昙诸功德相。<a id="a-4H"></a>如秋满月现众星中。<a id="a-4I"></a>何等八十。<a id="a-4J"></a>一者沙门瞿昙头相端严上下相称。<a id="a-4K"></a>二者沙门瞿昙头相满美如摩陀罗树果。<a id="a-4L"></a>三者沙门瞿昙发长弱美如委黑丝。<a id="a-4M"></a>四者沙门瞿昙发缕条理不相杂乱。<a id="a-4N"></a>五者沙门瞿昙发毛婉转蠡文右旋。<a id="a-4O"></a>六者沙门瞿昙发色光泽如青琉璃。<a id="a-4P"></a>七者沙门瞿昙眉长皎洁如月初生。<a id="a-4Q"></a>八者沙门瞿昙眼相长广如青莲华叶。<a id="a-4R"></a>九者沙门瞿昙耳埵轮成如似垂露。<a id="a-4S"></a>十者沙门瞿昙鼻修高直孔相不现。<a id="a-4T"></a>十一者沙门瞿昙口气香洁嗅者无厌。<a id="a-4U"></a>十二者沙门瞿昙舌色光赤如赤铜鍱。<a id="a-4V"></a>十三者沙门瞿昙舌相细滑薄利柔软。<a id="a-4W"></a>十四者沙门瞿昙唇色红赤如频婆果。<a id="a-4X"></a>十五者沙门瞿昙牙白纤利光曜面门。<a id="a-4Y"></a>十六者沙门瞿昙面色华艳光如明镜。<a id="a-4Z"></a>十七者沙门瞿昙面貌上下广狭相称。<a id="a-4a"></a>十八者沙门瞿昙面貌丰美如似满月。<a id="a-4b"></a>十九者沙门瞿昙面貌端正殊特可美。<a id="a-4c"></a>二十者沙门瞿昙身体常净尘垢不染。<a id="a-4d"></a>二十一者沙门瞿昙身体净软如练春华。<a id="a-4e"></a>二十二者沙门瞿昙洪身正直如帝释幢。<a id="a-4f"></a>二十三者沙门瞿昙身诸文相福德超绝。<a id="a-4g"></a>二十四者沙门瞿昙身体柔润如涂膏泽。<a id="a-4h"></a>二十五者沙门瞿昙身相粗细如尼拘树王佣圆得所。<a id="a-4i"></a>二十六者沙门瞿昙身诸相好无能嫌者。<a id="a-4j"></a>二十七者沙门瞿昙身力无敌如那罗延。<a id="a-4k"></a>二十八者沙门瞿昙威仪容止进退有法。<a id="a-4l"></a>二十九者沙门瞿昙身诸相好一切众生乐观无厌。<a id="a-4m"></a>三十者沙门瞿昙身诸形相恶众生见生欢喜心。<a id="a-4n"></a>三十一者沙门瞿昙行步容仪众生见者观无厌足。<a id="a-4o"></a>三十二者沙门瞿昙回身顾视如大象王。<a id="a-4p"></a>三十三者沙门瞿昙身动威相如师子王。<a id="a-4q"></a>三十四者沙门瞿昙身相凝重无轻举相。<a id="a-4r"></a>三十五者沙门瞿昙身相广大不可度量。<a id="a-4s"></a>三十六者沙门瞿昙身相广长无短小相。<a id="a-4t"></a>三十七者沙门瞿昙光轮遍身周匝一丈。<a id="a-4u"></a>三十八者沙门瞿昙身诸光相照曜十方。<a id="a-4v"></a>三十九者沙门瞿昙身相尊重见者归伏。<a id="a-4w"></a>四十者沙门瞿昙皮肤细密常有光泽。<a id="a-4x"></a>四十一者沙门瞿昙皮肤平满无老皱相。<a id="a-4y"></a>四十二者沙门瞿昙身色光明曜众生目不能正观。<a id="a-4z"></a>四十三者沙门瞿昙身色光明昼夜无异。<a id="a-50"></a>四十四者沙门瞿昙身诸毛孔常出妙香。<a id="a-51"></a>四十五者沙门瞿昙形貌威德过诸世间。<a id="a-52"></a>四十六者沙门瞿昙身诸筋脉深隐不现。<a id="a-53"></a>四十七者沙门瞿昙骨节相连如似钩锁。<a id="a-54"></a>四十八者沙门瞿昙身毛细软一一右旋。<a id="a-55"></a>四十九者沙门瞿昙毛色光曜如阎浮檀金。<a id="a-56"></a>五十者沙门瞿昙手足赤白如蔙花色。<a id="a-57"></a>五十一者沙门瞿昙手足鲜净常有润泽。<a id="a-58"></a>五十二者沙门瞿昙十指纤长佣圆可美。<a id="a-59"></a>五十三者沙门瞿昙踝相不现平无高下。<a id="a-5A"></a>五十四者沙门瞿昙[跳-兆+專]骨坚长上下满好。<a id="a-5B"></a>五十五者沙门瞿昙手足圆满无有高下。<a id="a-5C"></a>五十六者沙门瞿昙手指柔软内外受握。<a id="a-5D"></a>五十七者沙门瞿昙手所有文细现深隐。<a id="a-5E"></a>五十八者沙门瞿昙手所有文正直分明。<a id="a-5F"></a>五十九者沙门瞿昙手所有文文不中断。<a id="a-5G"></a>六十者沙门瞿昙指甲薄润如赤铜色。<a id="a-5H"></a>六十一者沙门瞿昙立不倾斜平正得所。<a id="a-5I"></a>六十二者沙门瞿昙住立安隐无能动者。<a id="a-5J"></a>六十三者沙门瞿昙身动威势如师子王。<a id="a-5K"></a>六十四者沙门瞿昙回身顾视如大象王。<a id="a-5L"></a>六十五者沙门瞿昙行步平正无有倾曲。<a id="a-5M"></a>六十六者沙门瞿昙行步安详如似象王。<a id="a-5N"></a>六十七者沙门瞿昙动足去步如白鹅王。<a id="a-5O"></a>六十八者沙门瞿昙行不履地轮相炳着。<a id="a-5P"></a>六十九者沙门瞿昙九孔门满相皆具足。<a id="a-5Q"></a>七十者沙门瞿昙腹小不现。<a id="a-5R"></a>七十一者沙门瞿昙脐孔深圆。<a id="a-5S"></a>七十二者沙门瞿昙声响调和粗细俱美。<a id="a-5T"></a>七十三者沙门瞿昙妙声远彻随闻无障。<a id="a-5U"></a>七十四者沙门瞿昙所有言音随众生意闻皆和悦。<a id="a-5V"></a>七十五者沙门瞿昙语随方音不增不减。<a id="a-5W"></a>七十六者沙门瞿昙说法应机无有差谬。<a id="a-5X"></a>七十七者沙门瞿昙语能随俗方音为说。<a id="a-5Y"></a>七十八者沙门瞿昙一音说法令诸异类一时俱解。<a id="a-5Z"></a>七十九者沙门瞿昙随有因缘次第说法。<a id="a-5a"></a>八十者沙门瞿昙胸有万字示功德相。<a id="a-5b"></a>大王当知。<a id="a-5c"></a>是名沙门瞿昙八十种好庄严成就功德相身。<a id="a-5d"></a>一切声闻辟支佛诸天魔梵沙门婆罗门及诸外道。<a id="a-5e"></a>莫能有者。<a id="a-5f"></a>是故我言无有过失。<a id="a-5g"></a>而说偈言。</p>
  <p id="a5h">地主听我说　　如来八十好</p>
  <p id="a5i">以是诸相好　　庄严瞿昙身</p>
  <p id="a5j">瞿昙甲圆好　　形如半竹筒</p>
  <p id="a5k">美艳赤铜色　　光泽如油涂</p>
  <p id="a5l">指间肉平满　　次第均无差</p>
  <p id="a5m">手文齐正直　　深细相分明</p>
  <p id="a5n">脉深无异相　　唇色如频婆</p>
  <p id="a5o">脚善住无差　　是故常安隐</p>
  <p id="a5p">踝骨隐不现　　高下难分别</p>
  <p id="a5q">手中相明显　　示现诸功德</p>
  <p id="a5r">舌相妙柔软　　如天新华绵</p>
  <p id="a5s">薄如赤铜叶　　光色常晖鲜</p>
  <p id="a5t">诸节皆深隐　　妙相甚难见</p>
  <p id="a5u">两手过双膝　　天人皆赞叹</p>
  <p id="a5v">妙声甚深远　　犹如大龙王</p>
  <p id="a5w">如天中雨雷　　声微妙最胜</p>
  <p id="a5x">瞿昙满月身　　实相净相应</p>
  <p id="a5y">妙形善端美　　上下俱佣圆</p>
  <p id="a5z">永尽恶身相　　满足诸功德</p>
  <p id="a60">膺满如师子　　一一好差别</p>
  <p id="a61">手足善光泽　　皮如金色鲜</p>
  <p id="a62">如是诸功德　　一一不可嫌</p>
  <p id="a63">身相次第好　　离诸粗涩触</p>
  <p id="a64">脐轮相圆正　　孔深无洼曲</p>
  <p id="a65">一切诸身分　　功德所集成</p>
  <p id="a66">诸行皆清净　　光明离闇浊</p>
  <p id="a67">如是功德身　　善备不可嫌</p>
  <p id="a68">以是诸世间　　乐观无厌足</p>
  <p id="a69">起如大龙王　　奋迅动重渊</p>
  <p id="a6A">步如牛王相　　威如师子转</p>
  <p id="a6B">身相甚柔软　　骨节不相违</p>
  <p id="a6C">趋进如鹅王　　不疾亦不迟</p>
  <p id="a6D">腹相小不现　　胁柔软肋平</p>
  <p id="a6E">毛右旋熠耀　　光色如流电</p>
  <p id="a6F">行步及去来　　诸相甚端妍</p>
  <p id="a6G">离随嗔恚爱　　成就诸好因</p>
  <p id="a6H">瞿昙无诸恶　　万相表吉祥</p>
  <p id="a6I">离于黄黑等　　不好诸黡相</p>
  <p id="a6J">眉如月初生　　色如金精黑</p>
  <p id="a6K">净眼无妒眼　　广眼曜如星</p>
  <p id="a6L">面门方圆好　　妙声吐和音</p>
  <p id="a6M">诸相过群生　　离诸烦恼缠</p>
  <p id="a6N">眉相甚妍美　　鼻高如悬筒</p>
  <p id="a6O">双目相广长　　如青莲花叶</p>
  <p id="a6P">眉齐不相离　　相满圆如规</p>
  <p id="a6Q">齿高次第利　　二牙光面门</p>
  <p id="a6R">身毛无参差　　咽颈离高下</p>
  <p id="a6S">是故瞿昙相　　天人无等者</p>
  <p id="a6T">头圆如伞盖　　缺骨顶夷平</p>
  <p id="a6U">皮额俱不皱　　如珂体圆实</p>
  <p id="a6V">瞿昙毛细滑　　不乱亦不散</p>
  <p id="a6W">宛转轮右旋　　常出诸妙音</p>
  <p id="a6X">瞿昙毛鲜洁　　尘垢不能染</p>
  <p id="a6Y">如彼净琉璃　　不为淤泥点</p>
  <p id="a6Z">瞿昙毛满足　　一一次第住</p>
  <p id="a6a">如多楞只草　　齐细不相绕</p>
  <p id="a6b">瞿昙毛细软　　如蜂王腹毛</p>
  <p id="a6c">离病衰老相　　发甲不变白</p>
  <p id="a6d">瞿昙胸相满　　亦如师子坐</p>
  <p id="a6e">如鱼如高幢　　亦如金刚钩</p>
  <p id="a6f">如似立金瓮　　如画还复旋</p>
  <p id="a6g">如钵头摩花　　如珂功德天</p>
  <p id="a6h">如结加趺坐　　一一诸节中</p>
  <p id="a6i">力如那罗延　　是故过世间</p>
  <p id="a6j">瞿昙胸万字　　具足千辐轮</p>
  <p id="a6k">手脚相不异　　千辐轮无差</p>
  <p id="a6l">人主此正是　　瞿昙诸小相</p>
  <p id="a6m">二乘及外道　　天人皆无等</p>
  <p id="a6n">大王当知。<a id="a-6o"></a>沙门瞿昙成就如是诸相好身。<a id="a-6p"></a>一切众生无如此者。<a id="a-6q"></a>是故我言沙门瞿昙无有过失。</p>
  <p id="a6r">大王当知。<a id="a-6s"></a>沙门瞿昙究竟成就大慈心力。<a id="a-6t"></a>能大饶益一切众生。<a id="a-6u"></a>无有害心。<a id="a-6v"></a>彼大慈心无碍故。<a id="a-6w"></a>无障故。<a id="a-6x"></a>常行故。<a id="a-6y"></a>自然照故。<a id="a-6z"></a>遍至一切世间境界。<a id="a-70"></a>入诸众生烦恼使故。<a id="a-71"></a>大王当知。<a id="a-72"></a>譬如净水摩尼宝珠。<a id="a-73"></a>自体净故。<a id="a-74"></a>而能清净一切浊水。<a id="a-75"></a>大王当知。<a id="a-76"></a>沙门瞿昙大慈心水亦复如是。<a id="a-77"></a>自身清净。<a id="a-78"></a>复能清净一切众生烦恼淤泥诸见浊水。<a id="a-79"></a>大王当知。<a id="a-7A"></a>沙门瞿昙毕竟成就如是大慈。<a id="a-7B"></a>是故我言无有过失。<a id="a-7C"></a>而说偈言。</p>
  <p id="a7D">瞿昙大慈悲　　遍观十方界</p>
  <p id="a7E">一切众生心　　无时能舍离</p>
  <p id="a7F">故名佛世尊　　成就大慈心</p>
  <p id="a7G">是故一切智　　无有诸过失</p>
  <p id="a7H">如彼能净水　　如意摩尼珠</p>
  <p id="a7I">以体明净故　　能清诸浊水</p>
  <p id="a7J">瞿昙亦如是　　自性离诸垢</p>
  <p id="a7K">能以慈心水　　净众生浊心</p>
  <p id="a7L">大王当知。<a id="a-7M"></a>沙门瞿昙于诸众生。<a id="a-7N"></a>毕竟成就三十二种大悲观心。<a id="a-7O"></a>何等三十二。<a id="a-7P"></a>一者沙门瞿昙见诸众生坠堕痴闇大黑处故。<a id="a-7Q"></a>起大悲心。<a id="a-7R"></a>二者沙门瞿昙见诸众生坠堕无明所缠窟故。<a id="a-7S"></a>起大悲心。<a id="a-7T"></a>三者沙门瞿昙见诸众生坠堕世间大险处故。<a id="a-7U"></a>起大悲心。<a id="a-7V"></a>四者沙门瞿昙见诸众生离寂静处堕世间故。<a id="a-7W"></a>起大悲心。<a id="a-7X"></a>五者沙门瞿昙见诸众生堕大瀑水随漂流故。<a id="a-7Y"></a>起大悲心。<a id="a-7Z"></a>六者沙门瞿昙见诸众生堕在颠倒险难大苦处故。<a id="a-7a"></a>起大悲心。<a id="a-7b"></a>七者沙门瞿昙见诸众生堕在恶道离圣道故。<a id="a-7c"></a>起大悲心。<a id="a-7d"></a>八者沙门瞿昙见诸众生为大烦恼能缚所缚。<a id="a-7e"></a>常为种种烦恼罗网所缠裹故。<a id="a-7f"></a>起大悲心。<a id="a-7g"></a>九者沙门瞿昙见诸众生于诸境界常不可足不可满故。<a id="a-7h"></a>起大悲心。<a id="a-7i"></a>十者沙门瞿昙见诸众生属诸爱主不自在故。<a id="a-7j"></a>起大悲心。<a id="a-7k"></a>十一者沙门瞿昙见诸众生常为老死大苦劫害不生厌故。<a id="a-7l"></a>起大悲心。<a id="a-7m"></a>十二者沙门瞿昙见诸众生不离诸疹。<a id="a-7n"></a>为诸一切种种病苦所逼恼故。<a id="a-7o"></a>起大悲心。<a id="a-7p"></a>十三者沙门瞿昙见诸众生三火常然昼夜常烧常不灭故。<a id="a-7q"></a>起大悲心。<a id="a-7r"></a>十四者沙门瞿昙见诸众生下业所缠增长世间诸苦恼故。<a id="a-7s"></a>起大悲心。<a id="a-7t"></a>十五者沙门瞿昙见诸众生常怀惊怖无安隐心故。<a id="a-7u"></a>起大悲心。<a id="a-7v"></a>十六者沙门瞿昙见诸众生少利所缠忘大过故。<a id="a-7w"></a>起大悲心。<a id="a-7x"></a>十七者沙门瞿昙见诸众生为诸种种放逸所醉。<a id="a-7y"></a>无始睡蛇常睡在心。<a id="a-7z"></a>在旷野道常为五阴怨家逐故。<a id="a-80"></a>起大悲心。<a id="a-81"></a>十八者沙门瞿昙见诸众生常为诸盖劫善财故。<a id="a-82"></a>起大悲心。<a id="a-83"></a>十九者沙门瞿昙见诸众生无明覆眼常曀不见善知识故。<a id="a-84"></a>起大悲心。<a id="a-85"></a>二十者沙门瞿昙见诸众生常为种种事乱其心犹如乱丝无理者故。<a id="a-86"></a>起大悲心。<a id="a-87"></a>二十一者沙门瞿昙见诸众生常在愦闹离寂静故。<a id="a-88"></a>起大悲心。<a id="a-89"></a>二十二者沙门瞿昙见诸众生常在难处离无难故。<a id="a-8A"></a>起大悲心。<a id="a-8B"></a>二十三者沙门瞿昙见诸众生云何云何邪见缠故。<a id="a-8C"></a>起大悲心。<a id="a-8D"></a>二十四者沙门瞿昙见诸众生随逐贪饵依止种种邪见使故。<a id="a-8E"></a>起大悲心。<a id="a-8F"></a>二十五者沙门瞿昙见诸众生长夜执在想倒心倒。<a id="a-8G"></a>无常法中生于常想。<a id="a-8H"></a>于苦法中生于乐想。<a id="a-8I"></a>不净法中生于净想。<a id="a-8J"></a>无我法中生我想故。<a id="a-8K"></a>起大悲心。<a id="a-8L"></a>二十六者沙门瞿昙见诸众生无始世来。<a id="a-8M"></a>常负生死诸恶重担。<a id="a-8N"></a>受大苦恼不疲厌故。<a id="a-8O"></a>起大悲心。<a id="a-8P"></a>二十七者沙门瞿昙见诸众生依止世间。<a id="a-8Q"></a>羸薄少力非坚固中谓坚固故。<a id="a-8R"></a>起大悲心。<a id="a-8S"></a>二十八者沙门瞿昙见诸众生为染所染。<a id="a-8T"></a>常在无量诸垢中故。<a id="a-8U"></a>起大悲心。<a id="a-8V"></a>二十九者沙门瞿昙见诸众生为有贪缚不厌舍故。<a id="a-8W"></a>起大悲心。<a id="a-8X"></a>三十者沙门瞿昙见诸众生为诸供养恭敬降伏常求资生诸供养故。<a id="a-8Y"></a>起大悲心。<a id="a-8Z"></a>三十一者沙门瞿昙见诸众生常为种种境界缠心生忧恼故。<a id="a-8a"></a>起大悲心。<a id="a-8b"></a>三十二者沙门瞿昙见诸众生坠堕憍慢我慢地故。<a id="a-8c"></a>起大悲心。<a id="a-8d"></a>大王当知。<a id="a-8e"></a>是名沙门瞿昙于诸众生毕竟成就三十二种大悲观心。<a id="a-8f"></a>是故我言无有过失。<a id="a-8g"></a>而说偈言。</p>
  <p id="a8h">瞿昙见众生　　闭在世间狱</p>
  <p id="a8i">轮回遍诸趣　　常受一切苦</p>
  <p id="a8j">痴闇覆其心　　不知生厌离</p>
  <p id="a8k">是故无上尊　　常起大悲心</p>
  <p id="a8l">瞿昙见众生　　乐着诸世间</p>
  <p id="a8m">四流河所漂　　随顺不得返</p>
  <p id="a8n">常没生死海　　不知求出离</p>
  <p id="a8o">是故十力者　　常起大悲心</p>
  <p id="a8p">瞿昙见众生　　坠堕大险中</p>
  <p id="a8q">入于非正道　　无有能救者</p>
  <p id="a8r">是故瞿昙观　　起于大悲心</p>
  <p id="a8s">置于佛菩提　　最胜无畏处</p>
  <p id="a8t">瞿昙见众生　　缚在牢狱中</p>
  <p id="a8u">与爱作僮仆　　策使诸境界</p>
  <p id="a8v">宛转老死海　　不觉亦不知</p>
  <p id="a8w">是故十力者　　常起大悲心</p>
  <p id="a8x">瞿昙见众生　　炽然三种火</p>
  <p id="a8y">常在诸恶趣　　种种苦所害</p>
  <p id="a8z">怖畏诸恶道　　无有依止处</p>
  <p id="a90">是故十力者　　常起大悲心</p>
  <p id="a91">瞿昙见众生　　乐着于诸有</p>
  <p id="a92">放逸心自在　　贪着诸境界</p>
  <p id="a93">常被种种害　　而不生怖畏</p>
  <p id="a94">是故十力者　　常起大悲心</p>
  <p id="a95">瞿昙见众生　　无明黑所覆</p>
  <p id="a96">种种曀所障　　不离一切盖</p>
  <p id="a97">诸见乱如丝　　无有能解者</p>
  <p id="a98">是故十力者　　常起大悲心</p>
  <p id="a99">瞿昙见众生　　堕在八邪见</p>
  <p id="a9A">为爱久住处　　以是常缚心</p>
  <p id="a9B">如是诸难中　　乐不生厌离</p>
  <p id="a9C">是故十力者　　常起大悲心</p>
  <p id="a9D">瞿昙见众生　　起于颠倒心</p>
  <p id="a9E">于苦不净中　　而生乐净想</p>
  <p id="a9F">无常无我中　　而反我常实</p>
  <p id="a9G">是故十力者　　常起大悲心</p>
  <p id="a9H">瞿昙见众生　　依止羸薄力</p>
  <p id="a9I">常为重担押　　无心生厌离</p>
  <p id="a9J">起于坚固想　　染着不能舍</p>
  <p id="a9K">是故十力者　　常起大悲心</p>
  <p id="a9L">瞿昙见众生　　在有贪海中</p>
  <p id="a9M">利养覆心故　　常求爱境界</p>
  <p id="a9N">贪心如野火　　炽然不知足</p>
  <p id="a9O">是故十力者　　常起大悲心</p>
  <p id="a9P">瞿昙见众生　　具造诸苦业</p>
  <p id="a9Q">常为诸忧悲　　苦恼之所逼</p>
  <p id="a9R">为拔彼众生　　种种诸恼害</p>
  <p id="a9S">是故十力者　　常起大悲心</p>
  <p id="a9T">瞿昙恒观彼　　一切众生界</p>
  <p id="a9U">常起大悲心　　是故无过失</p>
  <p id="a9V">大王当知。<a id="a-9W"></a>沙门瞿昙毕竟成就三念处。<a id="a-9X"></a>王言。<a id="a-9Y"></a>大师。<a id="a-9Z"></a>何者如来三念处。<a id="a-9a"></a>答言。<a id="a-9b"></a>大王。<a id="a-9c"></a>一者无喜心。<a id="a-9d"></a>二者无嗔心。<a id="a-9e"></a>三者无嗔无喜心。<a id="a-9f"></a>王言。<a id="a-9g"></a>大师。<a id="a-9h"></a>云何无喜心答。<a id="a-9i"></a>言。<a id="a-9j"></a>大王。<a id="a-9k"></a>无喜心者。<a id="a-9l"></a>沙门瞿昙在众说法。<a id="a-9m"></a>若有众生。<a id="a-9n"></a>身正恭敬。<a id="a-9o"></a>摄耳不散。<a id="a-9p"></a>随顺受教。<a id="a-9q"></a>如说修行。<a id="a-9r"></a>沙门瞿昙。<a id="a-9s"></a>不以为喜。<a id="a-9t"></a>不生踊悦。<a id="a-9u"></a>不生踊跃。<a id="a-9v"></a>何以故。<a id="a-9w"></a>沙门瞿昙舍心平等。<a id="a-9x"></a>安住一心故。<a id="a-9y"></a>王言。<a id="a-9z"></a>大师。<a id="a-A0"></a>云何无嗔心。<a id="a-A1"></a>答言。<a id="a-A2"></a>大王。<a id="a-A3"></a>沙门瞿昙在众说法。<a id="a-A4"></a>若有众生。<a id="a-A5"></a>身不恭敬。<a id="a-A6"></a>耳不专听。<a id="a-A7"></a>违背圣教。<a id="a-A8"></a>不如说行。<a id="a-A9"></a>沙门瞿昙不生嗔心。<a id="a-AA"></a>亦复不起不忍之心。<a id="a-AB"></a>亦复不生非可信心。<a id="a-AC"></a>亦不生彼违我教心。<a id="a-AD"></a>何以故。<a id="a-AE"></a>沙门瞿昙舍心平等。<a id="a-AF"></a>安住一心故。<a id="a-AG"></a>王言。<a id="a-AH"></a>大师。<a id="a-AI"></a>云何不喜不嗔心。<a id="a-AJ"></a>答言。<a id="a-AK"></a>大王。<a id="a-AL"></a>沙门瞿昙在众说法。<a id="a-AM"></a>于其众中。<a id="a-AN"></a>身正恭敬摄耳不散随顺受教如说修行。<a id="a-AO"></a>有不恭敬失耳境界违背圣教不如说行。<a id="a-AP"></a>沙门瞿昙于此二人。<a id="a-AQ"></a>不生喜心踊悦心踊跃心。<a id="a-AR"></a>不生嗔心。<a id="a-AS"></a>亦复不起不忍之心。<a id="a-AT"></a>亦复不生不可信心。<a id="a-AU"></a>亦不念彼违我教心。<a id="a-AV"></a>何以故。<a id="a-AW"></a>沙门瞿昙舍心平等。<a id="a-AX"></a>安住一心故。<a id="a-AY"></a>大王当知。<a id="a-AZ"></a>沙门瞿昙依三念处不染心住。<a id="a-Aa"></a>是故我言无有过失。<a id="a-Ab"></a>而说偈言。</p>
  <p id="aAc">瞿昙说法中　　一心正受者</p>
  <p id="aAd">常住正念故　　不起欢喜心</p>
  <p id="aAe">瞿昙说法中　　不正心谛受</p>
  <p id="aAf">常住正念故　　亦不起嗔心</p>
  <p id="aAg">瞿昙说法中　　受不受二分</p>
  <p id="aAh">常住平等故　　不嗔亦不喜</p>
  <p id="aAi">大王当知。<a id="a-Aj"></a>沙门瞿昙毕竟成就三不护业。<a id="a-Ak"></a>王言。<a id="a-Al"></a>大师。<a id="a-Am"></a>何者如来三不护业。<a id="a-An"></a>答言。<a id="a-Ao"></a>大王。<a id="a-Ap"></a>一者身业不护。<a id="a-Aq"></a>二者口业不护。<a id="a-Ar"></a>三者意业不护。<a id="a-As"></a>王言。<a id="a-At"></a>大师。<a id="a-Au"></a>云何身业不护。<a id="a-Av"></a>答言大王。<a id="a-Aw"></a>沙门瞿昙身行清净。<a id="a-Ax"></a>沙门瞿昙。<a id="a-Ay"></a>无有诸行不清净者。<a id="a-Az"></a>是故沙门瞿昙不作心念。<a id="a-B0"></a>我身业不清净。<a id="a-B1"></a>恐畏他知作心防护。<a id="a-B2"></a>何以故。<a id="a-B3"></a>沙门瞿昙无有身行不清净故。<a id="a-B4"></a>是名第一身业不护。<a id="a-B5"></a>王言。<a id="a-B6"></a>大师。<a id="a-B7"></a>云何口业不护。<a id="a-B8"></a>答言。<a id="a-B9"></a>大王。<a id="a-BA"></a>沙门瞿昙口业清净。<a id="a-BB"></a>沙门瞿昙无有口业不清净者。<a id="a-BC"></a>是故沙门瞿昙不作心念。<a id="a-BD"></a>我口业不清净。<a id="a-BE"></a>恐畏他知作心防护。<a id="a-BF"></a>何以故。<a id="a-BG"></a>沙门瞿昙无有口业不清净故。<a id="a-BH"></a>是名第二口业不护。<a id="a-BI"></a>王言。<a id="a-BJ"></a>大师。<a id="a-BK"></a>云何意业不护。<a id="a-BL"></a>答言。<a id="a-BM"></a>大王。<a id="a-BN"></a>沙门瞿昙意业清净。<a id="a-BO"></a>沙门瞿昙无有意业不清净者。<a id="a-BP"></a>是故沙门瞿昙不作心念。<a id="a-BQ"></a>我意业不清净。<a id="a-BR"></a>恐畏他知作心防护。<a id="a-BS"></a>何以故。<a id="a-BT"></a>沙门瞿昙无有意业不清净故。<a id="a-BU"></a>是名第三意业不护。<a id="a-BV"></a>大王当知。<a id="a-BW"></a>沙门瞿昙毕竟成就三不护业。<a id="a-BX"></a>是故我言无有过失。<a id="a-BY"></a>而说偈言。</p>
  <p id="aBZ">瞿昙三种业　　离妄及无记</p>
  <p id="aBa">是故常清净　　出诸护境界</p>
  <p id="aBb">为诸弟子众　　平等心说法</p>
  <p id="aBc">有过者能除　　无过者便摄</p>
  <p id="aBd">大王当知。<a id="a-Be"></a>沙门瞿昙毕竟成就一切种智清净。<a id="a-Bf"></a>王言。<a id="a-Bg"></a>大师。<a id="a-Bh"></a>何者如来一切种智清净。<a id="a-Bi"></a>答言。<a id="a-Bj"></a>大王。<a id="a-Bk"></a>沙门瞿昙一切种智清净。<a id="a-Bl"></a>有四种。<a id="a-Bm"></a>一者身一切种智清净。<a id="a-Bn"></a>二者观一切种智清净。<a id="a-Bo"></a>三者心一切种智清净。<a id="a-Bp"></a>四者智一切种智清净。<a id="a-Bq"></a>王言。<a id="a-Br"></a>大师。<a id="a-Bs"></a>云何如来身一切种智清净。<a id="a-Bt"></a>答言。<a id="a-Bu"></a>大王。<a id="a-Bv"></a>沙门瞿昙身一切种智清净者。<a id="a-Bw"></a>离诸烦恼一切习气皆灭无余。<a id="a-Bx"></a>随意所欲取舍生退。<a id="a-By"></a>于一切处身得自在。<a id="a-Bz"></a>是名身一切种智清净。<a id="a-C0"></a>王言。<a id="a-C1"></a>大师。<a id="a-C2"></a>云何如来观一切种智清净。<a id="a-C3"></a>答言。<a id="a-C4"></a>大王。<a id="a-C5"></a>沙门瞿昙观一切种智清净者。<a id="a-C6"></a>于应化身。<a id="a-C7"></a>离一切烦恼。<a id="a-C8"></a>及烦恼习气。<a id="a-C9"></a>皆灭无余。<a id="a-CA"></a>回转现没。<a id="a-CB"></a>一切观中而得自在。<a id="a-CC"></a>是名观一切种智清净。<a id="a-CD"></a>王言。<a id="a-CE"></a>大师。<a id="a-CF"></a>云何如来心一切种智清净。<a id="a-CG"></a>答言。<a id="a-CH"></a>大王。<a id="a-CI"></a>沙门瞿昙心一切种智清净者。<a id="a-CJ"></a>一切烦恼烦恼习气及心所染。<a id="a-CK"></a>皆悉远离心得自在。<a id="a-CL"></a>聚集一切善根满足。<a id="a-CM"></a>是名心一切种智清净。<a id="a-CN"></a>王言。<a id="a-CO"></a>大师。<a id="a-CP"></a>云何如来智一切种智清净。<a id="a-CQ"></a>答言。<a id="a-CR"></a>大王。<a id="a-CS"></a>沙门瞿昙智一切种智清净者。<a id="a-CT"></a>一切无明分及诸烦恼。<a id="a-CU"></a>烦恼习气。<a id="a-CV"></a>皆灭无余。<a id="a-CW"></a>一切法中得无障碍自在。<a id="a-CX"></a>是名智一切种智清净。<a id="a-CY"></a>大王当知。<a id="a-CZ"></a>沙门瞿昙。<a id="a-Ca"></a>毕竟成就如是一切种智清净。<a id="a-Cb"></a>是故我言无有过失。<a id="a-Cc"></a>而说偈言。</p>
  <p id="aCd">瞿昙一切智　　依止四净法</p>
  <p id="aCe">是故见无垢　　智慧身自在</p>
  <p id="aCf">瞿昙清净慧　　具足四种智</p>
  <p id="aCg">烦恼习气灭　　是故无过失</p>
 </body>
</html>