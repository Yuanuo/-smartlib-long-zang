<!doctype html>
<html id="z3IBTm5Oy" data-ver="1079">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘五大部外重译经">
  <meta period="元魏">
 </head>
 <body>
  <h1 id="a1">大萨遮尼干子受记经卷第三</h1>
  <h2 id="a2">诣严炽王品第四</h2>
  <p id="a3">尔时南方国大萨遮尼干子。<a id="a-4"></a>与八十八千万尼干子俱。<a id="a-5"></a>游行诸国教化众生。<a id="a-6"></a>次第到于郁阇延城。<a id="a-7"></a>复有无量百千诸众。<a id="a-8"></a>或歌或舞吹唇唱啸。<a id="a-9"></a>作百千万种种伎乐。<a id="a-A"></a>前后侍从。<a id="a-B"></a>大萨遮尼干子。<a id="a-C"></a>诣郁阇延城。<a id="a-D"></a>尔时国主严炽大王。<a id="a-E"></a>闻大萨遮尼干子众。<a id="a-F"></a>从南大国与无量众诣郁阇延。<a id="a-G"></a>闻如是已。<a id="a-H"></a>即生尊重大萨遮尼干子心。<a id="a-I"></a>生尊重心已。<a id="a-J"></a>为欲迎大萨遮尼干子。<a id="a-K"></a>以大王力王神通力王奋迅力。<a id="a-L"></a>与诸大臣及诸王子。<a id="a-M"></a>受学师长。<a id="a-N"></a>合家眷属国大长者。<a id="a-O"></a>诸小城邑聚落土主。<a id="a-P"></a>象马车步四部大众。<a id="a-Q"></a>前后导从恭敬围绕。<a id="a-R"></a>椎钟鸣鼓。<a id="a-S"></a>作百千种无量伎乐。<a id="a-T"></a>打百千种诸妙声鼓。<a id="a-U"></a>吹百千种诸妙声蠡。<a id="a-V"></a>建百千万种种杂色缯盖幢幡。<a id="a-W"></a>散百千万种种妙华。<a id="a-X"></a>优波罗华。<a id="a-Y"></a>钵头摩华。<a id="a-Z"></a>拘牟头华。<a id="a-a"></a>分陀利华。<a id="a-b"></a>阿输迦华。<a id="a-c"></a>薄拘罗华。<a id="a-d"></a>鞞罗迦华。<a id="a-e"></a>阿提目多伽华。<a id="a-f"></a>遍布道路。<a id="a-g"></a>金瓶银瓶盛百千种诸杂妙花。<a id="a-h"></a>以百千种诸宝香炉烧无价香。<a id="a-i"></a>置前而行诣萨遮尼干子处。<a id="a-j"></a>时大萨遮尼干子。<a id="a-k"></a>遥见严炽王与大众来。<a id="a-l"></a>萨遮尼干子见已下道。<a id="a-m"></a>在一树下敷座而坐。<a id="a-n"></a>时严炽王。<a id="a-o"></a>遥见萨遮在树下坐。<a id="a-p"></a>即下象舆。<a id="a-q"></a>步诣萨遮尼干子所。<a id="a-r"></a>坐摩尼宝百千巧妙无价庄严如意宝床。<a id="a-s"></a>时大萨遮尼干子问讯于王。<a id="a-t"></a>作如是言。<a id="a-u"></a>善来大王。<a id="a-v"></a>王今善种无上最胜希有功德。<a id="a-w"></a>福多不少。<a id="a-x"></a>何以故。<a id="a-y"></a>以王能降天尊贵重自在之心。<a id="a-z"></a>屈意卑下来诣沙门问讯起居。<a id="a-10"></a>大王。<a id="a-11"></a>于汝所治国内。<a id="a-12"></a>无诸盗贼亡命群党乱人民不。<a id="a-13"></a>无有诸官残暴侵食诸人民不。<a id="a-14"></a>无诸异业奸伪憍诈欺诳世间诸人民不。<a id="a-15"></a>无诸反叛娆乱国土诸人民不。<a id="a-16"></a>无诸偷劫相窃盗不。<a id="a-17"></a>所在边国诸官禁司无欺大王不行王命不。<a id="a-18"></a>大王。<a id="a-19"></a>汝所治化国内。<a id="a-1A"></a>所有沙门修净行人安乐住不。<a id="a-1B"></a>衣服饮食房舍卧具疾病汤药资生所须一切之物不乏不少不。<a id="a-1C"></a>汝国人民皆得善心。<a id="a-1D"></a>尊重供养诸沙门众净行人不。<a id="a-1E"></a>大王。<a id="a-1F"></a>汝今所治国内。<a id="a-1G"></a>无诸屠猎罗网河岳焚烧山泽放鹰走狗钩刺鱼鳖弹射禽兽作诸坑陷毒箭机拨行杀害不。<a id="a-1H"></a>大王。<a id="a-1I"></a>汝今一国之主。<a id="a-1J"></a>制命自在。<a id="a-1K"></a>教令善恶。<a id="a-1L"></a>无敢违者。<a id="a-1M"></a>汝登王位所设教令无不善不。<a id="a-1N"></a>国内人民所行善恶汝悉知不。<a id="a-1O"></a>能行善者汝劝进不。<a id="a-1P"></a>行不善者汝劝舍不。<a id="a-1Q"></a>大王。<a id="a-1R"></a>汝身不起恶念加害一切二足四足多足无足诸众生不。<a id="a-1S"></a>何以故。<a id="a-1T"></a>大王。<a id="a-1U"></a>当知一切众生有识之类。<a id="a-1V"></a>宝重身命无不畏死。<a id="a-1W"></a>至于业对百年寿终。<a id="a-1X"></a>莫问老少无一引分言应去者。<a id="a-1Y"></a>何以故。<a id="a-1Z"></a>爱命重故。<a id="a-1a"></a>何况加害而不生恼。<a id="a-1b"></a>命终之后更相怨嫉。<a id="a-1c"></a>与怨相报无有穷已。<a id="a-1d"></a>是故大王。<a id="a-1e"></a>汝当远离杀生之罪。<a id="a-1f"></a>舍离刀杖无起害心。<a id="a-1g"></a>大王。<a id="a-1h"></a>汝今应当远离偷盗之罪。<a id="a-1i"></a>舍自资生当生知足。<a id="a-1j"></a>于他资生无起欲心。<a id="a-1k"></a>大王。<a id="a-1l"></a>汝今应当远离邪淫之罪。<a id="a-1m"></a>自妻知足他妻无求。<a id="a-1n"></a>无起邪心。<a id="a-1o"></a>大王。<a id="a-1p"></a>汝今应当远离妄语之罪。<a id="a-1q"></a>常作实语出言成法。<a id="a-1r"></a>无发虚言。<a id="a-1s"></a>大王。<a id="a-1t"></a>汝今应当远离两舌之罪。<a id="a-1u"></a>无破坏语。<a id="a-1v"></a>于已破者当念和合。<a id="a-1w"></a>无起坏心。<a id="a-1x"></a>大王。<a id="a-1y"></a>汝今应当远离恶口之罪。<a id="a-1z"></a>常作爱语柔软妙语无起粗语。<a id="a-20"></a>大王。<a id="a-21"></a>汝今应当远离绮语之罪。<a id="a-22"></a>常决定语忆念语。<a id="a-23"></a>无不正语。<a id="a-24"></a>大王。<a id="a-25"></a>汝今应当远离贪欲之罪。<a id="a-26"></a>于他受用无希望心。<a id="a-27"></a>于他所护无生夺心。<a id="a-28"></a>生欢喜心。<a id="a-29"></a>大王。<a id="a-2A"></a>汝今应当远离嗔恚之罪。<a id="a-2B"></a>常生慈心清净心业。<a id="a-2C"></a>无起恨心。<a id="a-2D"></a>大王。<a id="a-2E"></a>汝今应当远离邪见之罪。<a id="a-2F"></a>见自业果随顺圣人。<a id="a-2G"></a>而生正见无起异见。<a id="a-2H"></a>何以故。<a id="a-2I"></a>杀生之罪。<a id="a-2J"></a>能令众生堕于地狱畜生饿鬼。<a id="a-2K"></a>若生人中得二种果报。<a id="a-2L"></a>一者短命。<a id="a-2M"></a>二者多病。<a id="a-2N"></a>偷盗之罪亦令众生堕于地狱畜生饿鬼。<a id="a-2O"></a>若生人中得二种果报。<a id="a-2P"></a>一者贫穷。<a id="a-2Q"></a>二者共财不得自在。<a id="a-2R"></a>邪淫之罪亦令众生堕于地狱畜生饿鬼。<a id="a-2S"></a>若生人中得二种果报。<a id="a-2T"></a>一者妇不受语。<a id="a-2U"></a>二者自妻为他侵夺。<a id="a-2V"></a>妄语之罪亦令众生堕于地狱畜生饿鬼。<a id="a-2W"></a>若生人中得二种果报。<a id="a-2X"></a>一者常为他人所谤。<a id="a-2Y"></a>二者常为他人所诳。<a id="a-2Z"></a>两舌之罪亦令众生堕于地狱畜生饿鬼。<a id="a-2a"></a>若生人中得二种果报。<a id="a-2b"></a>一者得破坏眷属。<a id="a-2c"></a>二者得弊恶眷属。<a id="a-2d"></a>恶口之罪亦令众生堕于地狱畜生饿鬼。<a id="a-2e"></a>若生人中得二种果报。<a id="a-2f"></a>一者不闻善名。<a id="a-2g"></a>二者常起斗诤。<a id="a-2h"></a>绮语之罪亦令众生堕于地狱畜生饿鬼。<a id="a-2i"></a>若生人中得二种果报。<a id="a-2j"></a>一者得不敬重语。<a id="a-2k"></a>二者言无定实不为他乐。<a id="a-2l"></a>贪欲之罪亦令众生堕于地狱畜生饿鬼。<a id="a-2m"></a>若生人中得二种果报。<a id="a-2n"></a>一者不知足。<a id="a-2o"></a>二者常生贪心。<a id="a-2p"></a>嗔恚之罪亦令众生堕于地狱畜生饿鬼。<a id="a-2q"></a>若生人中得二种果报。<a id="a-2r"></a>一者无安隐心。<a id="a-2s"></a>二者常念损害无有慈心。<a id="a-2t"></a>邪见之罪亦令众生堕于地狱畜生饿鬼。<a id="a-2u"></a>若生人中得二种果报。<a id="a-2v"></a>一者常生邪见家。<a id="a-2w"></a>二者心常謟曲。<a id="a-2x"></a>大王当知。<a id="a-2y"></a>如是无量无边苦聚。<a id="a-2z"></a>皆由十不善业集因缘故。<a id="a-30"></a>是故大王。<a id="a-31"></a>汝莫放逸轻作恶业。<a id="a-32"></a>当观诸法有为无常。<a id="a-33"></a>一切世间无可保者。<a id="a-34"></a>人命无常住少时间。<a id="a-35"></a>勿生常想。<a id="a-36"></a>大王当观。<a id="a-37"></a>劫初已来天尊王位土地人民。<a id="a-38"></a>皆就无常。<a id="a-39"></a>无一在者。<a id="a-3A"></a>当知此身甚为危脆。<a id="a-3B"></a>如焰如响如影如电。<a id="a-3C"></a>如水中月如镜中像。<a id="a-3D"></a>如水聚沫如水上泡。<a id="a-3E"></a>如芭蕉实如琢石火。<a id="a-3F"></a>如梦所见。<a id="a-3G"></a>如山谷中瀑水卒起。<a id="a-3H"></a>遍满沟涧须臾过尽。<a id="a-3I"></a>还就枯竭。<a id="a-3J"></a>大王当知。<a id="a-3K"></a>身命非实无常亦尔。<a id="a-3L"></a>俄尔零落就未来世。<a id="a-3M"></a>不可免脱。<a id="a-3N"></a>是故大王。<a id="a-3O"></a>莫恃现在。<a id="a-3P"></a>当畏未来。<a id="a-3Q"></a>大王当知。<a id="a-3R"></a>善恶果报共相追逐。<a id="a-3S"></a>如声发响如影随形。<a id="a-3T"></a>无能免者。<a id="a-3U"></a>亦如连锁不可断绝。<a id="a-3V"></a>莫轻作业自招重苦。<a id="a-3W"></a>尔时大萨遮尼干子。<a id="a-3X"></a>重说偈言。</p>
  <p id="a3Y">大王汝今当　　莫作放逸行</p>
  <p id="a3Z">若不舍诸恶　　死必入地狱</p>
  <p id="a3a">以作恶行者　　定入泥犁故</p>
  <p id="a3b">摄心不放逸　　生天帝释处</p>
  <p id="a3c">一切诸众生　　无不爱寿命</p>
  <p id="a3d">王若求长生　　不应行杀害</p>
  <p id="a3e">大王知世人　　辛苦集财宝</p>
  <p id="a3f">常忧不活命　　不应起侵夺</p>
  <p id="a3g">以不侵夺故　　生处常富足</p>
  <p id="a3h">若故侵损他　　常生贫穷家</p>
  <p id="a3i">节己莫淫他　　自妻生足心</p>
  <p id="a3j">是故妻爱己　　不为他人侵</p>
  <p id="a3k">莫说虚妄言　　常念依实语</p>
  <p id="a3l">实语生帝释　　妄语生饿鬼</p>
  <p id="a3m">常念离两舌　　和合破坏人</p>
  <p id="a3n">眷属常雍穆　　退此生梵天</p>
  <p id="a3o">出言莫粗矿　　说令他乐闻</p>
  <p id="a3p">善语生天上　　常闻美妙音</p>
  <p id="a3q">念离诸绮语　　善思美妙言</p>
  <p id="a3r">报生天帝释　　诸天钦受教</p>
  <p id="a3s">若欲自利益　　莫令侵恼他</p>
  <p id="a3t">生贪来世报　　钱财资五家</p>
  <p id="a3u">若不修慈悲　　能行嗔害心</p>
  <p id="a3v">虽行诸善行　　死入于泥犁</p>
  <p id="a3w">大王汝今当　　应舍嗔恚痴</p>
  <p id="a3x">常慈念众生　　莫行诸怒害</p>
  <p id="a3y">王当舍邪见　　坚固正见心</p>
  <p id="a3z">常持清净法　　天中受乐身</p>
  <p id="a40">比丘修梵行　　汝当常供养</p>
  <p id="a41">是故舍恶道　　受乐于天上</p>
  <p id="a42">尔时大萨遮尼干子问讯王已为严炽王说不放逸十善业道相应法已。<a id="a-43"></a>默然而住。</p>
  <p data-pb></p>
  <h2 id="a44">王论品第五之一</h2>
  <p id="a45">尔时国主严炽王。<a id="a-46"></a>闻大萨遮尼干子所说正法。<a id="a-47"></a>欢喜信受。<a id="a-48"></a>即时问讯大萨遮尼干子言。<a id="a-49"></a>大师仁慈。<a id="a-4A"></a>而能远涉游化众生。<a id="a-4B"></a>道路多难。<a id="a-4C"></a>不审大师。<a id="a-4D"></a>四大调和气力安不。<a id="a-4E"></a>众生易化不。<a id="a-4F"></a>诸弟子众如说行不。<a id="a-4G"></a>幸蒙大师不耻我国。<a id="a-4H"></a>今得奉见闻说正法。<a id="a-4I"></a>我心欢喜。<a id="a-4J"></a>如见慈母。<a id="a-4K"></a>如饥得食。<a id="a-4L"></a>如渴得水。<a id="a-4M"></a>如裸得衣。<a id="a-4N"></a>如贫得宝。<a id="a-4O"></a>如热得凉。<a id="a-4P"></a>如寒得火。<a id="a-4Q"></a>如盲得视。<a id="a-4R"></a>如聋得听。<a id="a-4S"></a>如囚得赦。<a id="a-4T"></a>如贱得贵。<a id="a-4U"></a>如迷得返。<a id="a-4V"></a>如学逢师。<a id="a-4W"></a>我心欢喜。<a id="a-4X"></a>亦复如是。<a id="a-4Y"></a>复作是言。<a id="a-4Z"></a>大师当知。<a id="a-4a"></a>我从向来。<a id="a-4b"></a>心自思念。<a id="a-4c"></a>正法难闻。<a id="a-4d"></a>良师难遇。<a id="a-4e"></a>人身难得。<a id="a-4f"></a>诸根难具。<a id="a-4g"></a>正见难生。<a id="a-4h"></a>信心难发。<a id="a-4i"></a>合会难俱。<a id="a-4j"></a>自在难逢。<a id="a-4k"></a>太平难值。<a id="a-4l"></a>如是诸难我皆免离。<a id="a-4m"></a>今遇大师。<a id="a-4n"></a>如入大海欲采珍宝得大宝渚。<a id="a-4o"></a>我有所疑悉欲请问。<a id="a-4p"></a>惟愿大师。<a id="a-4q"></a>赐决所疑。</p>
  <p id="a4r">时大萨遮尼干子告严炽王言。<a id="a-4s"></a>随王所疑今悉可问。<a id="a-4t"></a>我当为王分别解说。<a id="a-4u"></a>除决所疑令王开解。<a id="a-4v"></a>尔时严炽王。<a id="a-4w"></a>见大萨遮尼干子听许问已。<a id="a-4x"></a>心生欢喜而发问言。<a id="a-4y"></a>大师。<a id="a-4z"></a>何等生法何等住持。<a id="a-50"></a>于何法上而有此名。<a id="a-51"></a>萨遮尼干子言。<a id="a-52"></a>大王当知。<a id="a-53"></a>所言生者。<a id="a-54"></a>谓诸众生。<a id="a-55"></a>言住持者。<a id="a-56"></a>谓器世间。<a id="a-57"></a>言众生者。<a id="a-58"></a>谓五取阴聚。<a id="a-59"></a>名为众生。<a id="a-5A"></a>以何等法名五取阴。<a id="a-5B"></a>谓色取阴聚。<a id="a-5C"></a>受取阴聚。<a id="a-5D"></a>想取阴聚。<a id="a-5E"></a>行取阴聚。<a id="a-5F"></a>识取阴聚。<a id="a-5G"></a>大王当知。<a id="a-5H"></a>依此五法。<a id="a-5I"></a>说名众生。<a id="a-5J"></a>说器世间。<a id="a-5K"></a>说众生者。<a id="a-5L"></a>谓摄四生。<a id="a-5M"></a>卵生胎生湿生化生。<a id="a-5N"></a>说器世间者。<a id="a-5O"></a>谓摄虚空地水火风。<a id="a-5P"></a>王言。<a id="a-5Q"></a>大师。<a id="a-5R"></a>谁能护此一切众生。<a id="a-5S"></a>谁能护持此器世间。<a id="a-5T"></a>答言。<a id="a-5U"></a>大王。<a id="a-5V"></a>皆是众生自业果报。<a id="a-5W"></a>及王国主力能护持。<a id="a-5X"></a>王复问言。<a id="a-5Y"></a>大师。<a id="a-5Z"></a>云何自业果报能护众生。<a id="a-5a"></a>答言。<a id="a-5b"></a>大王。<a id="a-5c"></a>有诸众生。<a id="a-5d"></a>自业增上果报力故。<a id="a-5e"></a>而生胜处。<a id="a-5f"></a>而彼众生。<a id="a-5g"></a>于一切物无吝护心。<a id="a-5h"></a>不生彼我自他之心。<a id="a-5i"></a>一切所须资生之物。<a id="a-5j"></a>不加功力随念具足。<a id="a-5k"></a>尽其命住安隐快乐。<a id="a-5l"></a>离粗病苦寒热饥渴种种痛恼。<a id="a-5m"></a>亦无恶心迭相加害。<a id="a-5n"></a>亦无欺诳虚妄之心。<a id="a-5o"></a>聚落城邑七宝庄严。<a id="a-5p"></a>常行胜乐妙触境界。<a id="a-5q"></a>满足千岁寿尽舍身。<a id="a-5r"></a>而生天上善道受乐。<a id="a-5s"></a>如此所谓北郁单越业护众生。<a id="a-5t"></a>大王当知。<a id="a-5u"></a>复有众生。<a id="a-5v"></a>依于自业果报力故。<a id="a-5w"></a>生胜妙处。<a id="a-5x"></a>身有光明飞腾虚空。<a id="a-5y"></a>处禅悦乐以为美食。<a id="a-5z"></a>不入胎生。<a id="a-60"></a>寿命无量住世长远。<a id="a-61"></a>如此所谓劫初众生。<a id="a-62"></a>大王当知。<a id="a-63"></a>复有众生。<a id="a-64"></a>依自业报过去功德胜因力故。<a id="a-65"></a>生世间中。<a id="a-66"></a>而知敬心尊重父母及家尊长。<a id="a-67"></a>并诸沙门净行人等。<a id="a-68"></a>以为福田。<a id="a-69"></a>常行善行作所应作。<a id="a-6A"></a>畏于恶行。<a id="a-6B"></a>常受善持五戒八戒。<a id="a-6C"></a>而作布施集诸福德。<a id="a-6D"></a>此谓劫初第二时中善根众生。<a id="a-6E"></a>大王当知。<a id="a-6F"></a>尔时众生。<a id="a-6G"></a>善根满足不起诸恶。<a id="a-6H"></a>是故世间未立王法。<a id="a-6I"></a>如是名为自业果报能护众生。</p>
  <p id="a6J">王言。<a id="a-6K"></a>大师。<a id="a-6L"></a>如是业护我已知竟。<a id="a-6M"></a>云何名为国主王力能护众生。<a id="a-6N"></a>答言。<a id="a-6O"></a>大王。<a id="a-6P"></a>诸王众生是众生主。<a id="a-6Q"></a>而彼主力能护众生。<a id="a-6R"></a>王言。<a id="a-6S"></a>大师。<a id="a-6T"></a>彼诸王等何故名王。<a id="a-6U"></a>答言。<a id="a-6V"></a>大王。<a id="a-6W"></a>王者民之父母。<a id="a-6X"></a>以能依法摄护众生令安乐故。<a id="a-6Y"></a>名之为王。<a id="a-6Z"></a>大王当知。<a id="a-6a"></a>王之养民当如赤子。<a id="a-6b"></a>推干去湿不待其言何以故。<a id="a-6c"></a>大王当知。<a id="a-6d"></a>王者得立以民为国。<a id="a-6e"></a>民心不安国将危矣。<a id="a-6f"></a>是故王者。<a id="a-6g"></a>常当忧民如念赤子不离于心。<a id="a-6h"></a>当知国内人民苦乐。<a id="a-6i"></a>以时安行。<a id="a-6j"></a>知水知旱知风知雨。<a id="a-6k"></a>知熟不熟知丰知俭。<a id="a-6l"></a>知有知无。<a id="a-6m"></a>知忧知喜。<a id="a-6n"></a>知老知少。<a id="a-6o"></a>知病不病。<a id="a-6p"></a>知诸狱讼。<a id="a-6q"></a>知有罪知无罪。<a id="a-6r"></a>知轻知重。<a id="a-6s"></a>于诸王子大臣诸官。<a id="a-6t"></a>知有功者。<a id="a-6u"></a>知无功者。<a id="a-6v"></a>如是知者名不离心。<a id="a-6w"></a>大王当知。<a id="a-6x"></a>王于国内如是知已。<a id="a-6y"></a>以力将护。<a id="a-6z"></a>所应与者及时给与。<a id="a-70"></a>所应取者念当筹量。<a id="a-71"></a>役使知时不夺民利。<a id="a-72"></a>禁肃贪暴民得安乐。<a id="a-73"></a>是名摄护。<a id="a-74"></a>名之为王。</p>
  <p id="a75">大王当知。<a id="a-76"></a>王有四种。<a id="a-77"></a>一者转轮王。<a id="a-78"></a>二者少分王。<a id="a-79"></a>三者次少分王。<a id="a-7A"></a>四者边地王。<a id="a-7B"></a>转轮王者。<a id="a-7C"></a>有一种转轮王。<a id="a-7D"></a>谓灌顶刹利统四边畔。<a id="a-7E"></a>独尊最胜护法法王。<a id="a-7F"></a>彼转轮王七宝具足。<a id="a-7G"></a>何等七宝。<a id="a-7H"></a>一者夫人宝。<a id="a-7I"></a>二者摩尼宝。<a id="a-7J"></a>三者轮宝。<a id="a-7K"></a>四者象宝。<a id="a-7L"></a>五者马宝。<a id="a-7M"></a>六者大臣宝。<a id="a-7N"></a>七者主藏宝。<a id="a-7O"></a>彼转轮王。<a id="a-7P"></a>如是七宝具足成就。<a id="a-7Q"></a>遍行大地无有敌对。<a id="a-7R"></a>无有怨刺。<a id="a-7S"></a>无有诸恼。<a id="a-7T"></a>无诸刀仗。<a id="a-7U"></a>依于正法。<a id="a-7V"></a>平等无偏。<a id="a-7W"></a>安慰降伏。<a id="a-7X"></a>王言。<a id="a-7Y"></a>大师。<a id="a-7Z"></a>云何名为转轮圣王统四边畔。<a id="a-7a"></a>答言。<a id="a-7b"></a>大王。<a id="a-7c"></a>以王四天下得自在故。<a id="a-7d"></a>王言。<a id="a-7e"></a>大师。<a id="a-7f"></a>云何名为独尊最胜。<a id="a-7g"></a>答言。<a id="a-7h"></a>大王。<a id="a-7i"></a>所出教令无违逆故。<a id="a-7j"></a>王言。<a id="a-7k"></a>大师。<a id="a-7l"></a>云何护法。<a id="a-7m"></a>答言。<a id="a-7n"></a>大王。<a id="a-7o"></a>修十善法。<a id="a-7p"></a>不令邪法杀生等坏。<a id="a-7q"></a>名为护法。<a id="a-7r"></a>王言。<a id="a-7s"></a>大师。<a id="a-7t"></a>云何法王。<a id="a-7u"></a>答言。<a id="a-7v"></a>大王。<a id="a-7w"></a>转轮圣王。<a id="a-7x"></a>以十善道化四天下。<a id="a-7y"></a>悉令受持离十恶业。<a id="a-7z"></a>行十善道具足成就。<a id="a-80"></a>名为法王。<a id="a-81"></a>王言。<a id="a-82"></a>大师。<a id="a-83"></a>彼转轮王。<a id="a-84"></a>依何因得第一夫人宝。<a id="a-85"></a>云何成就。<a id="a-86"></a>答言。<a id="a-87"></a>大王。<a id="a-88"></a>转轮圣王。<a id="a-89"></a>依离嗔心不善业故。<a id="a-8A"></a>得夫人宝。<a id="a-8B"></a>与己相对受最胜乐。<a id="a-8C"></a>名为成就。<a id="a-8D"></a>云何名为受最胜乐。<a id="a-8E"></a>大王当知。<a id="a-8F"></a>彼转轮王。<a id="a-8G"></a>夫人身中。<a id="a-8H"></a>常出无价栴檀妙香。<a id="a-8I"></a>口中常出优钵罗华无价之香。<a id="a-8J"></a>身体柔软如迦陵伽鸟。<a id="a-8K"></a>迦陵迦鸟在大海渚。<a id="a-8L"></a>彼诸众生。<a id="a-8M"></a>若有触彼迦陵伽鸟者。<a id="a-8N"></a>即得远离身诸疲劳。<a id="a-8O"></a>亦离饥渴并诸忧恼。<a id="a-8P"></a>受最第一无极快乐。<a id="a-8Q"></a>转轮圣王。<a id="a-8R"></a>见彼夫人。<a id="a-8S"></a>所受快乐亦复如是。<a id="a-8T"></a>大王当知。<a id="a-8U"></a>彼夫人身。<a id="a-8V"></a>寒时能暖热时能凉。<a id="a-8W"></a>世间无人手能触彼夫人身者。<a id="a-8X"></a>何以故。<a id="a-8Y"></a>以离贪心不善业道依善根因故。<a id="a-8Z"></a>一切众生观察敬重。<a id="a-8a"></a>如母如女如姊妹故。<a id="a-8b"></a>而彼夫人。<a id="a-8c"></a>于转轮王生三种心。<a id="a-8d"></a>何等为三。<a id="a-8e"></a>一者心常尊奉于王不生异心。<a id="a-8f"></a>二者心常恭敬于王。<a id="a-8g"></a>三者心常念转轮王。<a id="a-8h"></a>何以故。<a id="a-8i"></a>以王能离贪心垢故。<a id="a-8j"></a>复次大王。<a id="a-8k"></a>转轮圣王夫人宝者。<a id="a-8l"></a>离于女人五种恶法。<a id="a-8m"></a>何等为五。<a id="a-8n"></a>一者离于女人无志轻躁之心。<a id="a-8o"></a>二者离贪余男子心。<a id="a-8p"></a>三者离于悭嫉妒心。<a id="a-8q"></a>四者离于非处起贪颠倒之心。<a id="a-8r"></a>五者转轮圣王命尽彼亦俱尽。<a id="a-8s"></a>复次大王。<a id="a-8t"></a>彼夫人宝。<a id="a-8u"></a>有五种功德。<a id="a-8v"></a>何等为五。<a id="a-8w"></a>一者知念不违王心。<a id="a-8x"></a>二者能生千子具足。<a id="a-8y"></a>三者自然姓尊豪贵。<a id="a-8z"></a>四者能令住处具足一切资生。<a id="a-90"></a>五者若王与诸女人受欲乐时。<a id="a-91"></a>不起嫉妒嗔恨恶心。<a id="a-92"></a>复次大王。<a id="a-93"></a>彼转轮王夫人。<a id="a-94"></a>成就三种功德。<a id="a-95"></a>何等为三。<a id="a-96"></a>一者离恶口。<a id="a-97"></a>二者离邪见。<a id="a-98"></a>三者若王余行不在五欲境界不能动心。<a id="a-99"></a>大王当知。<a id="a-9A"></a>转轮圣王夫人。<a id="a-9B"></a>舍身生于天上。<a id="a-9C"></a>何以故。<a id="a-9D"></a>以离贪嫉故。<a id="a-9E"></a>如是名为转轮圣王夫人功德。<a id="a-9F"></a>令王受于最胜上乐。</p>
  <p id="a9G">王言。<a id="a-9H"></a>大师。<a id="a-9I"></a>转轮圣王。<a id="a-9J"></a>依何因得彼摩尼宝。<a id="a-9K"></a>答言。<a id="a-9L"></a>大王。<a id="a-9M"></a>转轮圣王。<a id="a-9N"></a>依离嗔心不善业故。<a id="a-9O"></a>得彼第二摩尼珠宝。<a id="a-9P"></a>得受最胜光明资生无上乐故。<a id="a-9Q"></a>云何最胜。<a id="a-9R"></a>大王当知。<a id="a-9S"></a>转轮圣王摩尼珠宝有八种功德。<a id="a-9T"></a>何等为八。<a id="a-9U"></a>第一功德者。<a id="a-9V"></a>彼摩尼宝。<a id="a-9W"></a>于夜黑闇放大光明。<a id="a-9X"></a>如秋满月。<a id="a-9Y"></a>光明能照一百由旬。<a id="a-9Z"></a>至于夏日众生患热。<a id="a-9a"></a>以摩尼宝放光触身。<a id="a-9b"></a>得清凉故。<a id="a-9c"></a>第二功德者。<a id="a-9d"></a>转轮圣王。<a id="a-9e"></a>若行旷野无水之处。<a id="a-9f"></a>众生饥渴时。<a id="a-9g"></a>摩尼宝即放八味具功德水。<a id="a-9h"></a>充足饥渴。<a id="a-9i"></a>第三功德者。<a id="a-9j"></a>转轮圣王。<a id="a-9k"></a>有所须者。<a id="a-9l"></a>一切皆从摩尼宝出。<a id="a-9m"></a>第四功德者。<a id="a-9n"></a>彼摩尼宝有八楞相。<a id="a-9o"></a>一一楞中出种种光。<a id="a-9p"></a>谓青黄赤白颇梨红紫。<a id="a-9q"></a>第五功德者。<a id="a-9r"></a>彼摩尼宝在所。<a id="a-9s"></a>能令一百由旬所有众生。<a id="a-9t"></a>皆离病苦常得定心。<a id="a-9u"></a>所作善业无空过者。<a id="a-9v"></a>第六功德者。<a id="a-9w"></a>彼摩尼宝所住境界。<a id="a-9x"></a>无诸恶龙能放毒气。<a id="a-9y"></a>雹风恶雨伤害众生。<a id="a-9z"></a>第七功德者。<a id="a-A0"></a>一切山川溪谷沟涧泉水干竭悉令还复。<a id="a-A1"></a>树林草木华果枯悴。<a id="a-A2"></a>能令滋茂。<a id="a-A3"></a>钵头摩等池水华林一切具足。<a id="a-A4"></a>第八功德者。<a id="a-A5"></a>彼摩尼宝所在之处。<a id="a-A6"></a>人民无有疾疫诸毒非时死者。<a id="a-A7"></a>至于畜生虎狼师子蛇鼠猫狸鹰鹞之类。<a id="a-A8"></a>相食啖者不起害心。<a id="a-A9"></a>复次大王。<a id="a-AA"></a>转轮圣王。<a id="a-AB"></a>千子满足身体洪壮。<a id="a-AC"></a>勇猛雄杰降伏世间。<a id="a-AD"></a>随顺王命。<a id="a-AE"></a>能护大法。<a id="a-AF"></a>随顺法行。<a id="a-AG"></a>心能慈愍一切众生。<a id="a-AH"></a>是名转轮圣王摩尼宝用。<a id="a-AI"></a>令王得受最上胜乐。</p>
  <p id="aAJ">王言。<a id="a-AK"></a>大师。<a id="a-AL"></a>转轮圣王。<a id="a-AM"></a>依何因得第三轮宝。<a id="a-AN"></a>答言。<a id="a-AO"></a>大王。<a id="a-AP"></a>转轮圣王。<a id="a-AQ"></a>依离嗔心不善业故。<a id="a-AR"></a>得彼轮宝。<a id="a-AS"></a>所住之处自然降伏得大胜乐。<a id="a-AT"></a>王言。<a id="a-AU"></a>大师。<a id="a-AV"></a>云何名为得大胜乐。<a id="a-AW"></a>大王当知。<a id="a-AX"></a>转轮圣王。<a id="a-AY"></a>所有轮宝具足。<a id="a-AZ"></a>能有五种功德。<a id="a-Aa"></a>何等为五一功德者。<a id="a-Ab"></a>彼轮宝体纯阎浮檀金。<a id="a-Ac"></a>具足千辐广五由旬。<a id="a-Ad"></a>显现世间如第二日轮。<a id="a-Ae"></a>二功德者。<a id="a-Af"></a>彼轮宝去飞腾虚空无能障碍。<a id="a-Ag"></a>一日能行八千由旬。<a id="a-Ah"></a>三功德者。<a id="a-Ai"></a>随顺转轮王心中念欲。<a id="a-Aj"></a>诣四天王行四天下。<a id="a-Ak"></a>南阎浮提。<a id="a-Al"></a>西拘耶尼。<a id="a-Am"></a>北郁单越。<a id="a-An"></a>东弗波提。<a id="a-Ao"></a>时彼轮宝。<a id="a-Ap"></a>随王念处。<a id="a-Aq"></a>即飞虚空。<a id="a-Ar"></a>在前而去。<a id="a-As"></a>依彼轮力。<a id="a-At"></a>四兵象马及车步等。<a id="a-Au"></a>一切悉皆飞腾而去。<a id="a-Av"></a>四功德者。<a id="a-Aw"></a>所有不伏转轮王者。<a id="a-Ax"></a>王若心念。<a id="a-Ay"></a>而彼轮宝。<a id="a-Az"></a>随所念处即飞而去。<a id="a-B0"></a>悉令降伏。<a id="a-B1"></a>五功德者。<a id="a-B2"></a>彼轮宝势无有敌对。<a id="a-B3"></a>一切小王见者降伏。<a id="a-B4"></a>以转轮王依法修行离嗔心故。<a id="a-B5"></a>是名转轮圣王轮宝之用。<a id="a-B6"></a>令王受于最胜大乐。</p>
  <p id="aB7">王言。<a id="a-B8"></a>大师。<a id="a-B9"></a>转轮圣王。<a id="a-BA"></a>依何因得第四象宝。<a id="a-BB"></a>答言。<a id="a-BC"></a>大王。<a id="a-BD"></a>转轮圣王。<a id="a-BE"></a>依离嗔心不善业故。<a id="a-BF"></a>得于象宝。<a id="a-BG"></a>受于第一最胜乘乐。<a id="a-BH"></a>王言。<a id="a-BI"></a>大师。<a id="a-BJ"></a>云何名为最胜乘乐。<a id="a-BK"></a>大王当知。<a id="a-BL"></a>彼大象宝。<a id="a-BM"></a>犹如良马调伏柔软随自在用降伏他国。<a id="a-BN"></a>七支善住。<a id="a-BO"></a>所谓四足首及阴尾。<a id="a-BP"></a>是七种支善住大力。<a id="a-BQ"></a>力能堪敌凡象千数。<a id="a-BR"></a>白如凝雪。<a id="a-BS"></a>譬如帝释伊罗钵罗象。<a id="a-BT"></a>一切凡象。<a id="a-BU"></a>无能现前来嗅香者。<a id="a-BV"></a>大王。<a id="a-BW"></a>彼象能于三处有自在用。<a id="a-BX"></a>所谓虚空水中陆地。<a id="a-BY"></a>大王。<a id="a-BZ"></a>彼象能速疾行一日三匝行阎浮提。<a id="a-Ba"></a>大王当知。<a id="a-Bb"></a>彼转轮王乘象王者。<a id="a-Bc"></a>彼时象王与王心同。<a id="a-Bd"></a>随王念处即从而去。<a id="a-Be"></a>行步平正犹如鹅王。<a id="a-Bf"></a>不疾不迟不曲不戾。<a id="a-Bg"></a>凡人中行不令惊怖。<a id="a-Bh"></a>乃至女人有摩触者。<a id="a-Bi"></a>心不嗔娆。<a id="a-Bj"></a>至斗战时。<a id="a-Bk"></a>极能现大凶害之相。<a id="a-Bl"></a>不可侵近。<a id="a-Bm"></a>行住坐卧眠食拘系。<a id="a-Bn"></a>一丝能掣牵挽去住。<a id="a-Bo"></a>随顺无违。<a id="a-Bp"></a>是名转轮圣王象宝之用。<a id="a-Bq"></a>令王受于最胜乘乐。</p>
  <p id="aBr">王言。<a id="a-Bs"></a>大师。<a id="a-Bt"></a>转轮圣王。<a id="a-Bu"></a>依何因得第五马宝。<a id="a-Bv"></a>答言。<a id="a-Bw"></a>大王。<a id="a-Bx"></a>转轮圣王。<a id="a-By"></a>依离嗔心不善业故。<a id="a-Bz"></a>得彼马宝。<a id="a-C0"></a>受最迅疾第一乘乐。<a id="a-C1"></a>王言。<a id="a-C2"></a>大师。<a id="a-C3"></a>云何迅疾。<a id="a-C4"></a>大王当知。<a id="a-C5"></a>彼马宝者。<a id="a-C6"></a>色白如彼拘牟头华。<a id="a-C7"></a>天旋轮文遍满身相。<a id="a-C8"></a>不大不小不高不下。<a id="a-C9"></a>身体正足心性柔软善能调伏。<a id="a-CA"></a>如帝释王婆罗何马。<a id="a-CB"></a>随意去住。<a id="a-CC"></a>一日三遍行阎浮提。<a id="a-CD"></a>无疲劳想。<a id="a-CE"></a>大王当知。<a id="a-CF"></a>如是名为转轮圣王马宝之用。<a id="a-CG"></a>令王受于第一迅疾上胜乘乐。</p>
  <p id="aCH">王言。<a id="a-CI"></a>大师。<a id="a-CJ"></a>转轮圣王。<a id="a-CK"></a>依何因得第六大臣宝。<a id="a-CL"></a>答言。<a id="a-CM"></a>大王。<a id="a-CN"></a>转轮圣王。<a id="a-CO"></a>依离嗔心。<a id="a-CP"></a>得大臣宝。<a id="a-CQ"></a>令王闲游。<a id="a-CR"></a>得受第一无事胜乐。<a id="a-CS"></a>王言。<a id="a-CT"></a>大师。<a id="a-CU"></a>云何无事第一胜乐。<a id="a-CV"></a>大王当知。<a id="a-CW"></a>彼大臣者。<a id="a-CX"></a>代王理政一如王心。<a id="a-CY"></a>忧国忘身不营私务。<a id="a-CZ"></a>念护百姓如养双目。<a id="a-Ca"></a>随王所念。<a id="a-Cb"></a>如念即办。<a id="a-Cc"></a>不碍不着。<a id="a-Cd"></a>修行正道离于非法。<a id="a-Ce"></a>随时随处不行恼害。<a id="a-Cf"></a>正依王命行十善法。<a id="a-Cg"></a>不违善行。<a id="a-Ch"></a>不违如法。<a id="a-Ci"></a>不违如法义。<a id="a-Cj"></a>皆能具足。<a id="a-Ck"></a>大王当知。<a id="a-Cl"></a>如是名为转轮圣王。<a id="a-Cm"></a>大臣宝用。<a id="a-Cn"></a>令王得受第一胜乐。</p>
  <p id="aCo">王言。<a id="a-Cp"></a>大师。<a id="a-Cq"></a>转轮圣王。<a id="a-Cr"></a>依何因得第七主藏宝。<a id="a-Cs"></a>答言。<a id="a-Ct"></a>大王。<a id="a-Cu"></a>转轮圣王。<a id="a-Cv"></a>依离嗔心不善业故。<a id="a-Cw"></a>得主藏宝。<a id="a-Cx"></a>满王愿心安隐受乐。<a id="a-Cy"></a>王言。<a id="a-Cz"></a>大师。<a id="a-D0"></a>云何满足安隐受乐。<a id="a-D1"></a>大王当知。<a id="a-D2"></a>彼主藏宝有大功德。<a id="a-D3"></a>一切诸山深涧幽谷。<a id="a-D4"></a>旷野川泽丘陵堆埠。<a id="a-D5"></a>坑坎高下不平之处。<a id="a-D6"></a>能以金刚宝。<a id="a-D7"></a>因陀罗宝。<a id="a-D8"></a>摩罗迦多宝。<a id="a-D9"></a>马瑙宝等。<a id="a-DA"></a>一切珍宝以用填满。<a id="a-DB"></a>而宝不尽。<a id="a-DC"></a>何况金银琉璃颇梨不在数者。<a id="a-DD"></a>彼主藏宝。<a id="a-DE"></a>心常欢喜。<a id="a-DF"></a>无谄曲相。<a id="a-DG"></a>无异心相。<a id="a-DH"></a>不生他恼。<a id="a-DI"></a>一切见者心皆欢喜。<a id="a-DJ"></a>大王当知。<a id="a-DK"></a>如是名为转轮圣王主藏宝用。<a id="a-DL"></a>令王满足一切愿乐。<a id="a-DM"></a>大王当知。<a id="a-DN"></a>转轮圣王。<a id="a-DO"></a>具足如是七宝用故。<a id="a-DP"></a>王四天下及诸龙王二种天王。<a id="a-DQ"></a>谓四天下三十三天。<a id="a-DR"></a>共天帝释分座而坐。<a id="a-DS"></a>以依离一嗔恨恶心不善业道。<a id="a-DT"></a>得如是等七宝具足。<a id="a-DU"></a>受用胜乐。<a id="a-DV"></a>何况具足行十善道。</p>
  <p id="aDW">大王当知。<a id="a-DX"></a>转轮圣王。<a id="a-DY"></a>复有七种。<a id="a-DZ"></a>名为软宝。<a id="a-Da"></a>所有功德少前七宝。<a id="a-Db"></a>何等为七。<a id="a-Dc"></a>一者剑宝。<a id="a-Dd"></a>二者皮宝。<a id="a-De"></a>三者床宝。<a id="a-Df"></a>四者园宝。<a id="a-Dg"></a>五者屋舍宝。<a id="a-Dh"></a>六者衣宝。<a id="a-Di"></a>七者足所用宝。<a id="a-Dj"></a>王言。<a id="a-Dk"></a>大师。<a id="a-Dl"></a>云何转轮圣王第一剑宝。<a id="a-Dm"></a>有何等用。<a id="a-Dn"></a>大王当知。<a id="a-Do"></a>彼剑宝者。<a id="a-Dp"></a>转轮圣王所王国内。<a id="a-Dq"></a>若有心念违王命者。<a id="a-Dr"></a>时彼剑宝。<a id="a-Ds"></a>即从虚空飞往诣彼。<a id="a-Dt"></a>彼诸小王见即降伏。<a id="a-Du"></a>拜问剑宝。<a id="a-Dv"></a>而彼剑宝。<a id="a-Dw"></a>不起杀心害一众生。<a id="a-Dx"></a>是名转轮圣王剑宝功德。<a id="a-Dy"></a>一切国土。<a id="a-Dz"></a>不加刀仗自然随顺。<a id="a-E0"></a>大师。<a id="a-E1"></a>云何转轮圣王第二皮宝。<a id="a-E2"></a>大王当知。<a id="a-E3"></a>彼转轮王所有皮宝者。<a id="a-E4"></a>海龙王皮出大海中。<a id="a-E5"></a>大海商主所持奉献。<a id="a-E6"></a>转轮圣王。<a id="a-E7"></a>彼皮宝身。<a id="a-E8"></a>广五由旬长十由旬。<a id="a-E9"></a>体净鲜洁光曜白日。<a id="a-EA"></a>火烧不焦水渍不烂。<a id="a-EB"></a>猛风摧岳吹不能动。<a id="a-EC"></a>体含温凉能却寒热。<a id="a-ED"></a>随王去处皮宝亦去。<a id="a-EE"></a>而彼皮宝。<a id="a-EF"></a>随转轮王所有士众。<a id="a-EG"></a>满十由旬遍覆其上。<a id="a-EH"></a>能作屋舍。<a id="a-EI"></a>充足一切人众所居。<a id="a-EJ"></a>而彼人众。<a id="a-EK"></a>各得别屋。<a id="a-EL"></a>不相防碍。<a id="a-EM"></a>是名皮宝功德之用。<a id="a-EN"></a>大师。<a id="a-EO"></a>云何转轮圣王第三床宝。<a id="a-EP"></a>大王当知。<a id="a-EQ"></a>彼转轮王所有床宝。<a id="a-ER"></a>立能平正安隐不动。<a id="a-ES"></a>不高不下不广不狭。<a id="a-ET"></a>不长不短不坤不垤。<a id="a-EU"></a>不坚不软不涩不滑。<a id="a-EV"></a>柔软得所。<a id="a-EW"></a>若王入禅坐彼床宝。<a id="a-EX"></a>即入解脱禅定三昧。<a id="a-EY"></a>若王欲起贪嗔痴心。<a id="a-EZ"></a>坐彼床宝即时俱灭。<a id="a-Ea"></a>女人见王坐宝床者。<a id="a-Eb"></a>即皆得离贪嗔痴心。<a id="a-Ec"></a>是名床宝功德之用。<a id="a-Ed"></a>大师。<a id="a-Ee"></a>云何转轮圣王第四园宝。<a id="a-Ef"></a>大王当知。<a id="a-Eg"></a>彼转轮王。<a id="a-Eh"></a>若欲入于禅定之时。<a id="a-Ei"></a>入彼园中即得定心。<a id="a-Ej"></a>若王欲受五欲乐时。<a id="a-Ek"></a>入彼园中。<a id="a-El"></a>依王所行善业功德。<a id="a-Em"></a>诸天界中所有可乐。<a id="a-En"></a>华果诸鸟泉水流水池水河水妓乐歌舞戏乐之具。<a id="a-Eo"></a>于彼天中自然隐没现于王前。<a id="a-Ep"></a>时转轮王。<a id="a-Eq"></a>亦如诸天受诸欲乐。<a id="a-Er"></a>是名园宝功德之用。<a id="a-Es"></a>大师。<a id="a-Et"></a>云何转轮圣王第五舍宝。<a id="a-Eu"></a>大王当知。<a id="a-Ev"></a>彼转轮王。<a id="a-Ew"></a>若入彼屋。<a id="a-Ex"></a>欲见日月彼诸星宿。<a id="a-Ey"></a>即彼屋内一切悉见。<a id="a-Ez"></a>彼天宫殿所有种种殊异珍玩。<a id="a-F0"></a>悉见无碍。<a id="a-F1"></a>彼诸天中所作妓乐。<a id="a-F2"></a>屋中悉闻。<a id="a-F3"></a>即离忧恼一切疲劳。<a id="a-F4"></a>于睡眠中极受快乐。<a id="a-F5"></a>于其睡中。<a id="a-F6"></a>梦见种种希妙瑞相。<a id="a-F7"></a>寒时暖风柔软香美。<a id="a-F8"></a>热时凉风清冷适悦。<a id="a-F9"></a>受快触乐。<a id="a-FA"></a>夜二分眠。<a id="a-FB"></a>第三分起。<a id="a-FC"></a>远离睡眠。<a id="a-FD"></a>起受法乐。<a id="a-FE"></a>第四分中说法教化。<a id="a-FF"></a>是名舍宝功德之用。<a id="a-FG"></a>大师。<a id="a-FH"></a>云何转轮圣王第六衣宝。<a id="a-FI"></a>大王当知。<a id="a-FJ"></a>彼转轮王所有衣宝。<a id="a-FK"></a>无如世间绢布丝缕。<a id="a-FL"></a>纵横文章第一柔软。<a id="a-FM"></a>一切尘垢不能点污。<a id="a-FN"></a>着彼宝衣。<a id="a-FO"></a>即离寒热。<a id="a-FP"></a>饥渴病瘦忧恼疲极。<a id="a-FQ"></a>大王当知。<a id="a-FR"></a>而彼衣宝。<a id="a-FS"></a>火不能烧。<a id="a-FT"></a>刀不能割。<a id="a-FU"></a>水不能烂。<a id="a-FV"></a>是名衣宝功德之用。<a id="a-FW"></a>大师。<a id="a-FX"></a>云何转轮圣王足所用宝。<a id="a-FY"></a>大王当知。<a id="a-FZ"></a>转轮圣王足所用宝者。<a id="a-Fa"></a>所谓靴等。<a id="a-Fb"></a>若王著者。<a id="a-Fc"></a>涉水不没如行陆地。<a id="a-Fd"></a>入火不烧如清凉池。<a id="a-Fe"></a>王欲游行步受戏乐。<a id="a-Ff"></a>虽复远行百千由旬。<a id="a-Fg"></a>不觉疲极。<a id="a-Fh"></a>是名足宝功德之用。<a id="a-Fi"></a>大王。<a id="a-Fj"></a>是名转轮圣王七种软宝。<a id="a-Fk"></a>是十善中少分习气功德果报。<a id="a-Fl"></a>非正具足。<a id="a-Fm"></a>十善业道。</p>
  <p id="aFn">王言。<a id="a-Fo"></a>大师。<a id="a-Fp"></a>云何名为遍行大地无有敌对。<a id="a-Fq"></a>云何名为无有诸刺。<a id="a-Fr"></a>云何名为无有诸恼。<a id="a-Fs"></a>云何名为无有刀仗。<a id="a-Ft"></a>云何名为依于正法。<a id="a-Fu"></a>云何平等。<a id="a-Fv"></a>云何名为安慰降伏。<a id="a-Fw"></a>答言。<a id="a-Fx"></a>大王。<a id="a-Fy"></a>遍行大地无敌对者。<a id="a-Fz"></a>以遍大地得自在故。<a id="a-G0"></a>无诸刺者。<a id="a-G1"></a>以无恶对怨敌刺故。<a id="a-G2"></a>无诸恼者。<a id="a-G3"></a>不以强力威逼人故。<a id="a-G4"></a>无刀仗者。<a id="a-G5"></a>离于刀仗不行损害故。<a id="a-G6"></a>依正法者。<a id="a-G7"></a>以离非法贪嗔痴使行于正法化愚闇故。<a id="a-G8"></a>平等者。<a id="a-G9"></a>等慈众生。<a id="a-GA"></a>如念一子不偏护故。<a id="a-GB"></a>安慰降伏者。<a id="a-GC"></a>余王众生各各住处。<a id="a-GD"></a>不移不夺安隐住故。<a id="a-GE"></a>何以故。<a id="a-GF"></a>大王当知。<a id="a-GG"></a>转轮圣王王四天下。<a id="a-GH"></a>彼时彼处所有城邑。<a id="a-GI"></a>有诸小王。<a id="a-GJ"></a>彼诸小王迎转轮王。<a id="a-GK"></a>而作是言。<a id="a-GL"></a>大王当知。<a id="a-GM"></a>此诸大地。<a id="a-GN"></a>如是安隐。<a id="a-GO"></a>如是满足。<a id="a-GP"></a>如是大丰。<a id="a-GQ"></a>如是大乐。<a id="a-GR"></a>如是无病。<a id="a-GS"></a>衣服饮食自然而得。<a id="a-GT"></a>无诸苦恼。<a id="a-GU"></a>多诸众生人民象马一切满足。<a id="a-GV"></a>皆是大天圣王所有。<a id="a-GW"></a>随王受用。<a id="a-GX"></a>我等随顺大王教命无敢违逆。<a id="a-GY"></a>时转轮王告诸王言。<a id="a-GZ"></a>汝诸王等。<a id="a-Ga"></a>各安汝国。<a id="a-Gb"></a>我来为汝不为国土。<a id="a-Gc"></a>汝等当依正法行化莫依邪法。<a id="a-Gd"></a>依平等心莫依偏心。<a id="a-Ge"></a>汝等国内。<a id="a-Gf"></a>若邪法起速除灭者。<a id="a-Gg"></a>是顺我命。<a id="a-Gh"></a>名受汝国。<a id="a-Gi"></a>若不除灭。<a id="a-Gj"></a>我当与汝极大重罪。<a id="a-Gk"></a>大王当知。<a id="a-Gl"></a>如是名为转轮圣王护诸众生。<a id="a-Gm"></a>诸小王者。<a id="a-Gn"></a>谓少分王。<a id="a-Go"></a>次少分王。<a id="a-Gp"></a>边地王。<a id="a-Gq"></a>彼二种王。<a id="a-Gr"></a>随顺转轮圣王教令。<a id="a-Gs"></a>大王当知。<a id="a-Gt"></a>如是名为大地国主王化众生。<a id="a-Gu"></a>王言。<a id="a-Gv"></a>大师。<a id="a-Gw"></a>诸余小王。<a id="a-Gx"></a>依何等法。<a id="a-Gy"></a>治国养民得为如法。<a id="a-Gz"></a>答言。<a id="a-H0"></a>大王。<a id="a-H1"></a>诸小王等。<a id="a-H2"></a>依王论法。<a id="a-H3"></a>以道治国。<a id="a-H4"></a>护诸众生。<a id="a-H5"></a>除转轮王。<a id="a-H6"></a>何以故。<a id="a-H7"></a>转轮圣王出在世时。<a id="a-H8"></a>彼时众生。<a id="a-H9"></a>离诸不善恶贪法心。<a id="a-HA"></a>离颠倒贪心。<a id="a-HB"></a>离邪见心。<a id="a-HC"></a>彼彼诸国。<a id="a-HD"></a>无有非法屠猎师等。<a id="a-HE"></a>何以故。<a id="a-HF"></a>依法王法。<a id="a-HG"></a>明识罪福。<a id="a-HH"></a>心不迷闷。<a id="a-HI"></a>不疑于法。<a id="a-HJ"></a>动则合理。<a id="a-HK"></a>不生过非故。<a id="a-HL"></a>大王当知。<a id="a-HM"></a>如是名为转轮圣王依自业力功德护持于彼世。<a id="a-HN"></a>时诸小王。<a id="a-HO"></a>论一切不行。</p>
 </body>
</html>