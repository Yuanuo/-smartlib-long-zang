<!doctype html>
<html id="z3IBTkSOP" data-ver="1719">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘五大部外重译经">
  <meta period="刘宋">
 </head>
 <body>
  <h1 id="a1">大方广宝箧经卷上</h1>
  <p id="a2">如是我闻：<a id="a-3"></a>一时，<a id="a-4"></a>佛在舍卫国祇陀林给孤穷精舍，<a id="a-5"></a>与大比丘僧千二百五十人俱，<a id="a-6"></a>菩萨五千。<a id="a-7"></a>尔时，<a id="a-8"></a>世尊住迦利罗华园场上，<a id="a-9"></a>菩萨、<a id="a-A"></a>声闻大众围绕而演说法。</p>
  <p id="aB">尔时，<a id="a-C"></a>文殊师利童子，<a id="a-D"></a>与五百菩萨，<a id="a-E"></a>释、<a id="a-F"></a>梵、<a id="a-G"></a>护世恭敬围绕，<a id="a-H"></a>往世尊所。<a id="a-I"></a>至已顶礼佛足，<a id="a-J"></a>绕七匝已，<a id="a-K"></a>却坐一面，<a id="a-L"></a>及菩萨眷属亦坐一面。</p>
  <p id="aM">尔时，<a id="a-N"></a>文殊师利童子白世尊言：<a id="a-O"></a>“今日如来为说何法？<a id="a-P"></a>随次续说，<a id="a-Q"></a>勿令断绝。<a id="a-R"></a>”</p>
  <p id="aS">时，<a id="a-T"></a>大德须菩提语文殊师利：<a id="a-U"></a>“世尊先为声闻说法。<a id="a-V"></a>文殊师利，<a id="a-W"></a>我今请汝说菩萨法。<a id="a-X"></a>”</p>
  <p id="aY">于时，<a id="a-Z"></a>文殊师利童子语须菩提：<a id="a-a"></a>“大德，<a id="a-b"></a>今用菩萨法为？<a id="a-c"></a>大德须菩提，<a id="a-d"></a>一切声闻及与缘觉非菩萨法器。<a id="a-e"></a>”</p>
  <p id="af">须菩提言：<a id="a-g"></a>“文殊师利，<a id="a-h"></a>唯愿演说！<a id="a-i"></a>诸器众生自当听受。<a id="a-j"></a>”</p>
  <p id="ak">文殊师利童子报言：<a id="a-l"></a>“大德须菩提，<a id="a-m"></a>汝今能知是佛法器及非器耶？<a id="a-n"></a>”</p>
  <p id="ao">须菩提言：<a id="a-p"></a>“文殊师利，<a id="a-q"></a>我等声闻因他声解，<a id="a-r"></a>岂能得知是佛法器及非器乎？<a id="a-s"></a>文殊师利，<a id="a-t"></a>我请汝说是佛法器、<a id="a-u"></a>非佛法器。<a id="a-v"></a>”</p>
  <p id="aw">文殊师利言：<a id="a-x"></a>“大德须菩提，<a id="a-y"></a>诸入正位皆是非器，<a id="a-z"></a>已为法界所系持故。<a id="a-10"></a>若观法界而不舍放一切众生，<a id="a-11"></a>不堕正位，<a id="a-12"></a>不共结住，<a id="a-13"></a>如是等人是佛法器。</p>
  <p id="a14">“复次，<a id="a-15"></a>大德须菩提，<a id="a-16"></a>若到学法、<a id="a-17"></a>无学法界为所缚者，<a id="a-18"></a>舍一切众生燋然结缚，<a id="a-19"></a>心生疲倦怖畏三界，<a id="a-1A"></a>乃至一念不乐住结，<a id="a-1B"></a>是等名为非佛法器。<a id="a-1C"></a>大德须菩提，<a id="a-1D"></a>若有能尽未来际劫，<a id="a-1E"></a>发大庄严不怖不畏，<a id="a-1F"></a>行三界行不为三垢之所染污，<a id="a-1G"></a>于生死中起园观想，<a id="a-1H"></a>欲乐诸有不集有行，<a id="a-1I"></a>如是等人名佛法器。</p>
  <p id="a1J">“复次，<a id="a-1K"></a>大德须菩提，<a id="a-1L"></a>若无欲染示现染欲，<a id="a-1M"></a>非为瞋恼示现有瞋，<a id="a-1N"></a>不为痴覆示现有痴，<a id="a-1O"></a>除断结使现住三界，<a id="a-1P"></a>导引众生无有自高，<a id="a-1Q"></a>荷担重任一切众生，<a id="a-1R"></a>能令无上三宝种性，<a id="a-1S"></a>具足不断住三昧门，<a id="a-1T"></a>如是等人名佛法器。<a id="a-1U"></a>”</p>
  <p id="a1V">大德须菩提语文殊师利：<a id="a-1W"></a>“法性是一如、<a id="a-1X"></a>一实际，<a id="a-1Y"></a>云何分别说器非器？<a id="a-1Z"></a>”</p>
  <p id="a1a">文殊师利言：<a id="a-1b"></a>“大德须菩提，<a id="a-1c"></a>譬如陶家，<a id="a-1d"></a>以一种泥造种种器，<a id="a-1e"></a>一火所熟或作油器，<a id="a-1f"></a>苏器蜜器或盛不净，<a id="a-1g"></a>然是泥性无有差别，<a id="a-1h"></a>火然亦尔无有差别。<a id="a-1i"></a>如是，<a id="a-1j"></a>如是，<a id="a-1k"></a>大德须菩提，<a id="a-1l"></a>于一法性、<a id="a-1m"></a>一如、<a id="a-1n"></a>一实际，<a id="a-1o"></a>随其业行器有差别。<a id="a-1p"></a>苏油器者喻声闻、<a id="a-1q"></a>缘觉，<a id="a-1r"></a>彼蜜器者喻诸菩萨，<a id="a-1s"></a>不净器喻小凡夫。<a id="a-1t"></a>”</p>
  <p id="a1u">须菩提言：<a id="a-1v"></a>“文殊师利，<a id="a-1w"></a>颇有是器说名非器，<a id="a-1x"></a>非器为器？<a id="a-1y"></a>”</p>
  <p id="a1z">文殊师利言：<a id="a-20"></a>“有。<a id="a-21"></a>”</p>
  <p id="a22">须菩提言：<a id="a-23"></a>“何者是也？<a id="a-24"></a>”</p>
  <p id="a25">文殊师利言：<a id="a-26"></a>“大德须菩提，<a id="a-27"></a>一切结使名为非器，<a id="a-28"></a>一切结习名为非器，<a id="a-29"></a>是名非器，<a id="a-2A"></a>是亦说名为佛法器。<a id="a-2B"></a>若断一切诸烦恼者，<a id="a-2C"></a>如是之器非佛法器。<a id="a-2D"></a>”</p>
  <p id="a2E">须菩提言：<a id="a-2F"></a>“所言器者，<a id="a-2G"></a>何为所盛？<a id="a-2H"></a>”</p>
  <p id="a2I">文殊师利言：<a id="a-2J"></a>“无盛为盛。<a id="a-2K"></a>若所盛不漏，<a id="a-2L"></a>知是完器；<a id="a-2M"></a>若所盛漏失，<a id="a-2N"></a>知是破器。<a id="a-2O"></a>大德须菩提，<a id="a-2P"></a>犹如虚空，<a id="a-2Q"></a>是诸药木丛林之器，<a id="a-2R"></a>然非是器。<a id="a-2S"></a>如是，<a id="a-2T"></a>大德须菩提，<a id="a-2U"></a>菩萨亦尔，<a id="a-2V"></a>是佛法器，<a id="a-2W"></a>然非是器。<a id="a-2X"></a>大德须菩提，<a id="a-2Y"></a>犹如从地出生诸树，<a id="a-2Z"></a>以空器故得有增长。<a id="a-2a"></a>如是，<a id="a-2b"></a>大德须菩提，<a id="a-2c"></a>菩萨从诸善心出生，<a id="a-2d"></a>为般若波罗蜜器之所增长。<a id="a-2e"></a>”</p>
  <p id="a2f">须菩提言：<a id="a-2g"></a>“而是菩萨何所增长？<a id="a-2h"></a>”</p>
  <p id="a2i">文殊师利言：<a id="a-2j"></a>“如虚空增长，<a id="a-2k"></a>菩萨增长亦复如是，<a id="a-2l"></a>而是菩萨无有增长亦无退减。<a id="a-2m"></a>何以故？<a id="a-2n"></a>不增结使，<a id="a-2o"></a>不退佛法。<a id="a-2p"></a>”</p>
  <p id="a2q">须菩提言：<a id="a-2r"></a>“文殊师利，<a id="a-2s"></a>佛法、<a id="a-2t"></a>结使，<a id="a-2u"></a>有何差别？<a id="a-2v"></a>”</p>
  <p id="a2w">文殊师利言：<a id="a-2x"></a>“大德须菩提，<a id="a-2y"></a>如须弥山王，<a id="a-2z"></a>光所照处悉同一色，<a id="a-30"></a>所谓金色。<a id="a-31"></a>如是，<a id="a-32"></a>须菩提，<a id="a-33"></a>般若光照一切结使悉同一色，<a id="a-34"></a>谓佛法色。<a id="a-35"></a>是故，<a id="a-36"></a>须菩提，<a id="a-37"></a>佛法、<a id="a-38"></a>结使，<a id="a-39"></a>以般若慧观等无差别。<a id="a-3A"></a>是故，<a id="a-3B"></a>大德须菩提，<a id="a-3C"></a>一切诸法皆是佛法。<a id="a-3D"></a>”</p>
  <p id="a3E">须菩提言：<a id="a-3F"></a>“文殊师利，<a id="a-3G"></a>以何缘故一切诸法皆是佛法？<a id="a-3H"></a>”</p>
  <p id="a3I">文殊答言：<a id="a-3J"></a>“如佛智所觉。<a id="a-3K"></a>”</p>
  <p id="a3L">又问：<a id="a-3M"></a>“云何如佛智所觉？<a id="a-3N"></a>”</p>
  <p id="a3O">文殊答言：<a id="a-3P"></a>“如汝初始，<a id="a-3Q"></a>后亦如是，<a id="a-3R"></a>不离如故，<a id="a-3S"></a>是以说言如佛智所觉。<a id="a-3T"></a>”</p>
  <p id="a3U">又问：<a id="a-3V"></a>“所言初、<a id="a-3W"></a>后，<a id="a-3X"></a>云何初、<a id="a-3Y"></a>后？<a id="a-3Z"></a>”</p>
  <p id="a3a">文殊答言：<a id="a-3b"></a>“初空、<a id="a-3c"></a>后寂故名初、<a id="a-3d"></a>后。<a id="a-3e"></a>”</p>
  <p id="a3f">须菩提言：<a id="a-3g"></a>“空之与寂有何差别？<a id="a-3h"></a>”</p>
  <p id="a3i">文殊师利言：<a id="a-3j"></a>“大德须菩提，<a id="a-3k"></a>于意云何？<a id="a-3l"></a>如生金与熟金有何差别？<a id="a-3m"></a>”</p>
  <p id="a3n">答言：<a id="a-3o"></a>“以言说故而有差别。<a id="a-3p"></a>”</p>
  <p id="a3q">文殊师利言：<a id="a-3r"></a>“如是，<a id="a-3s"></a>大德须菩提，<a id="a-3t"></a>以言说故言空言寂。<a id="a-3u"></a>若有智者，<a id="a-3v"></a>不著文字，<a id="a-3w"></a>不执文字。<a id="a-3x"></a>”</p>
  <p id="a3y">须菩提言：<a id="a-3z"></a>“文殊师利，<a id="a-40"></a>凡夫、<a id="a-41"></a>智者有何别相？<a id="a-42"></a>”</p>
  <p id="a43">文殊师利言：<a id="a-44"></a>“大德须菩提，<a id="a-45"></a>如佛所说，<a id="a-46"></a>以业相故名为凡夫，<a id="a-47"></a>以业相故名为智者。<a id="a-48"></a>”</p>
  <p id="a49">须菩提言：<a id="a-4A"></a>“文殊师利，<a id="a-4B"></a>业有何相？<a id="a-4C"></a>”</p>
  <p id="a4D">文殊师利言：<a id="a-4E"></a>“因缘为相。<a id="a-4F"></a>随其所行有差别名，<a id="a-4G"></a>若无所行则无别名。<a id="a-4H"></a>凡夫有行有差别名，<a id="a-4I"></a>慧者无行无差别名。<a id="a-4J"></a>有无中间名为圣行，<a id="a-4K"></a>然此圣行于诸凡夫名为非行。<a id="a-4L"></a>”</p>
  <p id="a4M">又问：<a id="a-4N"></a>“文殊师利，<a id="a-4O"></a>所言圣者，<a id="a-4P"></a>为何谓也？<a id="a-4Q"></a>”</p>
  <p id="a4R">文殊答言：<a id="a-4S"></a>“同入无著无诤句故。<a id="a-4T"></a>”</p>
  <p id="a4U">又问：<a id="a-4V"></a>“文殊师利，<a id="a-4W"></a>颇有诸法亦入无著无诤句不？<a id="a-4X"></a>”</p>
  <p id="a4Y">文殊言：<a id="a-4Z"></a>“有，<a id="a-4a"></a>大德须菩提。<a id="a-4b"></a>”</p>
  <p id="a4c">须菩提言：<a id="a-4d"></a>“何者是也？<a id="a-4e"></a>”</p>
  <p id="a4f">答言：<a id="a-4g"></a>“须菩提，<a id="a-4h"></a>一切众流入大海已为一碱味。<a id="a-4i"></a>如是，<a id="a-4j"></a>须菩提，<a id="a-4k"></a>一切诸法皆悉入于无著无诤同为一味，<a id="a-4l"></a>谓解脱味。<a id="a-4m"></a>”</p>
  <p id="a4n">须菩提言：<a id="a-4o"></a>“解脱何事说名解脱？<a id="a-4p"></a>”</p>
  <p id="a4q">文殊师利言：<a id="a-4r"></a>“大德须菩提，<a id="a-4s"></a>以何因缘故，<a id="a-4t"></a>或有缚者，<a id="a-4u"></a>或有无缚？<a id="a-4v"></a>”</p>
  <p id="a4w">须菩提言：<a id="a-4x"></a>“无智故缚。<a id="a-4y"></a>”</p>
  <p id="a4z">文殊师利言：<a id="a-50"></a>“如是断无智故名为解脱。<a id="a-51"></a>”</p>
  <p id="a52">须菩提言：<a id="a-53"></a>“诸法平等，<a id="a-54"></a>云何说智及与无智？<a id="a-55"></a>”</p>
  <p id="a56">文殊师利言：<a id="a-57"></a>“如春热时名为热水，<a id="a-58"></a>如冬降寒名为冷水，<a id="a-59"></a>然其水性无有差别。<a id="a-5A"></a>如是，<a id="a-5B"></a>须菩提，<a id="a-5C"></a>不正思惟烦恼所热，<a id="a-5D"></a>名为无智；<a id="a-5E"></a>若正思惟，<a id="a-5F"></a>名曰为智。<a id="a-5G"></a>然其此中，<a id="a-5H"></a>无有士夫名智、<a id="a-5I"></a>无智。<a id="a-5J"></a>”</p>
  <p id="a5K">须菩提言：<a id="a-5L"></a>“文殊师利，<a id="a-5M"></a>此义难觉？<a id="a-5N"></a>”</p>
  <p id="a5O">文殊师利言：<a id="a-5P"></a>“大德须菩提，<a id="a-5Q"></a>行二行故。<a id="a-5R"></a>”</p>
  <p id="a5S">须菩提言：<a id="a-5T"></a>“是义难见。<a id="a-5U"></a>”</p>
  <p id="a5V">文殊师利言：<a id="a-5W"></a>“无慧眼故。<a id="a-5X"></a>”</p>
  <p id="a5Y">须菩提言：<a id="a-5Z"></a>“此义难入。<a id="a-5a"></a>”</p>
  <p id="a5b">文殊师利言：<a id="a-5c"></a>“不得底故。<a id="a-5d"></a>”</p>
  <p id="a5e">须菩提言：<a id="a-5f"></a>“此义难知。<a id="a-5g"></a>”</p>
  <p id="a5h">文殊师利言：<a id="a-5i"></a>“增上慢故。<a id="a-5j"></a>”</p>
  <p id="a5k">须菩提言：<a id="a-5l"></a>“此义难觉。<a id="a-5m"></a>”</p>
  <p id="a5n">文殊师利言：<a id="a-5o"></a>“舍离觉故。<a id="a-5p"></a>”</p>
  <p id="a5q">须菩提言：<a id="a-5r"></a>“此义难脱。<a id="a-5s"></a>”</p>
  <p id="a5t">文殊师利言：<a id="a-5u"></a>“乐樔窟故。<a id="a-5v"></a>”</p>
  <p id="a5w">须菩提言：<a id="a-5x"></a>“此义难思。<a id="a-5y"></a>”</p>
  <p id="a5z">文殊师利言：<a id="a-60"></a>“是中无相行故。<a id="a-61"></a>”</p>
  <p id="a62">须菩提言：<a id="a-63"></a>“此义难觉难观。<a id="a-64"></a>”</p>
  <p id="a65">文殊师利言：<a id="a-66"></a>“是中无言说故。<a id="a-67"></a>”</p>
  <p id="a68">须菩提言：<a id="a-69"></a>“此义叵得。<a id="a-6A"></a>”</p>
  <p id="a6B">文殊师利言：<a id="a-6C"></a>“是中乃至无少义故。<a id="a-6D"></a>”</p>
  <p id="a6E">须菩提言：<a id="a-6F"></a>“此义乃是智者所解。<a id="a-6G"></a>”</p>
  <p id="a6H">文殊师利言：<a id="a-6I"></a>“解自心如故。<a id="a-6J"></a>”</p>
  <p id="a6K">“文殊师利，<a id="a-6L"></a>如来所说谓利、<a id="a-6M"></a>非利，<a id="a-6N"></a>何故世尊说如是句？<a id="a-6O"></a>”</p>
  <p id="a6P">文殊师利言：<a id="a-6Q"></a>“大德须菩提，<a id="a-6R"></a>所言利者，<a id="a-6S"></a>名不可得；<a id="a-6T"></a>于是事中欲有所得，<a id="a-6U"></a>是利名非利。<a id="a-6V"></a>大德须菩提，<a id="a-6W"></a>又复利者名为寂静；<a id="a-6X"></a>是中若起身心之行，<a id="a-6Y"></a>是利名非利。<a id="a-6Z"></a>是故如来说利、<a id="a-6a"></a>非利。<a id="a-6b"></a>”</p>
  <p id="a6c">须菩提言：<a id="a-6d"></a>“如佛所说一切法非法，<a id="a-6e"></a>此何谓也？<a id="a-6f"></a>”</p>
  <p id="a6g">文殊师利言：<a id="a-6h"></a>“大德须菩提，<a id="a-6i"></a>如佛所说，<a id="a-6j"></a>能知我法如筏喻者，<a id="a-6k"></a>法尚应舍，<a id="a-6l"></a>况复非法？<a id="a-6m"></a>若法应舍，<a id="a-6n"></a>则不名法，<a id="a-6o"></a>不名非法。<a id="a-6p"></a>”</p>
  <p id="a6q">须菩提言：<a id="a-6r"></a>“文殊师利，<a id="a-6s"></a>如来佛法可非法耶？<a id="a-6t"></a>”</p>
  <p id="a6u">文殊师利言：<a id="a-6v"></a>“大德须菩提，<a id="a-6w"></a>如来佛法无有决定，<a id="a-6x"></a>若无决定则不应说是法、<a id="a-6y"></a>非法，<a id="a-6z"></a>是故佛说一切法非法。<a id="a-70"></a>”</p>
  <p id="a71">须菩提言：<a id="a-72"></a>“希有！<a id="a-73"></a>文殊师利，<a id="a-74"></a>新行菩萨闻如是说而不惊怖。<a id="a-75"></a>”</p>
  <p id="a76">文殊师利言：<a id="a-77"></a>“汝意云何？<a id="a-78"></a>师子王子闻师子吼有惊怖不？<a id="a-79"></a>如雁王子行虚空中畏堕空不？<a id="a-7A"></a>”</p>
  <p id="a7B">须菩提言：<a id="a-7C"></a>“不也，<a id="a-7D"></a>文殊师利。<a id="a-7E"></a>”</p>
  <p id="a7F">文殊师利言：<a id="a-7G"></a>“如是，<a id="a-7H"></a>须菩提。<a id="a-7I"></a>若有如来种性菩萨，<a id="a-7J"></a>去至如中，<a id="a-7K"></a>从如出生，<a id="a-7L"></a>闻一切法、<a id="a-7M"></a>一切音声、<a id="a-7N"></a>一切所说而不惊畏。<a id="a-7O"></a>大德须菩提，<a id="a-7P"></a>凡有畏者于何而畏？<a id="a-7Q"></a>”</p>
  <p id="a7R">须菩提言：<a id="a-7S"></a>“若以我见为实有者，<a id="a-7T"></a>是则有畏。<a id="a-7U"></a>”</p>
  <p id="a7V">文殊师利言：<a id="a-7W"></a>“菩萨解知了我见故，<a id="a-7X"></a>于一切法、<a id="a-7Y"></a>一切音声、<a id="a-7Z"></a>一切所说不生惊畏。<a id="a-7a"></a>”</p>
  <p id="a7b">须菩提言：<a id="a-7c"></a>“文殊师利，<a id="a-7d"></a>若其菩萨知解我见，<a id="a-7e"></a>何不得果？<a id="a-7f"></a>”</p>
  <p id="a7g">文殊师利言：<a id="a-7h"></a>“无有菩萨得证果者。<a id="a-7i"></a>菩萨之人唯观察知，<a id="a-7j"></a>为趣佛智不取果证。<a id="a-7k"></a>菩萨常于一切众生修行大悲，<a id="a-7l"></a>虽知我见不堕证果。<a id="a-7m"></a>”</p>
  <p id="a7n">须菩提言：<a id="a-7o"></a>“而是菩萨善巧方便，<a id="a-7p"></a>虽知我见而不取果。<a id="a-7q"></a>”</p>
  <p id="a7r">文殊师利言：<a id="a-7s"></a>“如是，<a id="a-7t"></a>大德，<a id="a-7u"></a>若有菩萨为智方便界所摄者，<a id="a-7v"></a>而是菩萨虽知我见而不取果。<a id="a-7w"></a>大德须菩提，<a id="a-7x"></a>如大力士，<a id="a-7y"></a>执持利刀斩娑罗树，<a id="a-7z"></a>虽断犹住不即堕落。<a id="a-80"></a>如是，<a id="a-81"></a>须菩提，<a id="a-82"></a>菩萨若于一切众生，<a id="a-83"></a>有大慈悲大方便智，<a id="a-84"></a>虽知我见而不证果。<a id="a-85"></a>大德须菩提，<a id="a-86"></a>或时天降大润泽雨，<a id="a-87"></a>是娑罗树即便还生，<a id="a-88"></a>生叶华果利益众生。<a id="a-89"></a>如是，<a id="a-8A"></a>须菩提，<a id="a-8B"></a>菩萨若为大慈大悲之所润洽，<a id="a-8C"></a>菩萨智界还生三界，<a id="a-8D"></a>示现受于种姓生死，<a id="a-8E"></a>为诸众生作大利益。<a id="a-8F"></a>大德须菩提，<a id="a-8G"></a>设有大风吹是娑罗树，<a id="a-8H"></a>觚枝茎果便堕于地。<a id="a-8I"></a>如是，<a id="a-8J"></a>大德须菩提，<a id="a-8K"></a>是诸菩萨为大智慧猛风吹，<a id="a-8L"></a>堕道场上毕竟永灭。<a id="a-8M"></a>”</p>
  <p id="a8N">尔时，<a id="a-8O"></a>世尊赞文殊师利：<a id="a-8P"></a>“善哉！<a id="a-8Q"></a>善哉！<a id="a-8R"></a>善说菩萨智方便界，<a id="a-8S"></a>大慈大悲相应说法。<a id="a-8T"></a>文殊师利，<a id="a-8U"></a>听吾说喻！<a id="a-8V"></a>如大龙王生于是心，<a id="a-8W"></a>兴起大云遍是云中，<a id="a-8X"></a>雨热霹雳至处皆烧，<a id="a-8Y"></a>复雨大雨为生长故。<a id="a-8Z"></a>如是，<a id="a-8a"></a>文殊师利，<a id="a-8b"></a>方便菩萨起大智慧及方便云，<a id="a-8c"></a>现行一切诸凡夫事教化凡夫，<a id="a-8d"></a>现行圣行调伏众生。</p>
  <p id="a8e">“文殊师利，<a id="a-8f"></a>如大香树根香，<a id="a-8g"></a>有异茎香、<a id="a-8h"></a>叶香、<a id="a-8i"></a>华香、<a id="a-8j"></a>果香，<a id="a-8k"></a>各各别异。<a id="a-8l"></a>如是，<a id="a-8m"></a>文殊师利，<a id="a-8n"></a>菩萨所有智慧香身亦复如是，<a id="a-8o"></a>随诸众生所应闻解出相应法香，<a id="a-8p"></a>然大悲根而不移动。</p>
  <p id="a8q">“文殊师利，<a id="a-8r"></a>如毗楞伽摩尼宝珠在帝释颈，<a id="a-8s"></a>悉遍普照三十三天，<a id="a-8t"></a>以珠力故一切所有皆悉照现，<a id="a-8u"></a>然此宝珠无有忆想。<a id="a-8v"></a>如是，<a id="a-8w"></a>文殊师利，<a id="a-8x"></a>净宝珠者，<a id="a-8y"></a>喻菩萨智性现一切事，<a id="a-8z"></a>而是菩萨无一切想。</p>
  <p id="a90">“文殊师利，<a id="a-91"></a>如如意珠，<a id="a-92"></a>能满一切众生所愿，<a id="a-93"></a>然是宝珠无有忆想。<a id="a-94"></a>如是，<a id="a-95"></a>文殊师利，<a id="a-96"></a>菩萨所有净意宝珠，<a id="a-97"></a>能满一切众生所愿，<a id="a-98"></a>于一切处无有忆想。</p>
  <p id="a99">“文殊师利，<a id="a-9A"></a>如因虚空火得炽然，<a id="a-9B"></a>因空下雨，<a id="a-9C"></a>而是虚空无有寒热。<a id="a-9D"></a>如是，<a id="a-9E"></a>文殊师利，<a id="a-9F"></a>方便菩萨住在三界，<a id="a-9G"></a>行寂涅槃不为结热，<a id="a-9H"></a>在佛法中无所染著，<a id="a-9I"></a>二俱利益。</p>
  <p id="a9J">“文殊师利，<a id="a-9K"></a>如因虚空出生毒树，<a id="a-9L"></a>亦生药树，<a id="a-9M"></a>然是虚空不为毒害，<a id="a-9N"></a>非药除净。<a id="a-9O"></a>如是，<a id="a-9P"></a>文殊师利，<a id="a-9Q"></a>若有智慧方便菩萨，<a id="a-9R"></a>五阴之身犹如毒树，<a id="a-9S"></a>信等五根如彼药树，<a id="a-9T"></a>非阴结染，<a id="a-9U"></a>非根净结，<a id="a-9V"></a>二俱有利。</p>
  <p id="a9W">“文殊师利，<a id="a-9X"></a>如漉水筒，<a id="a-9Y"></a>若暂一塞水则不漏，<a id="a-9Z"></a>若复暂放其水便漏。<a id="a-9a"></a>如是，<a id="a-9b"></a>文殊师利，<a id="a-9c"></a>若有智慧方便菩萨，<a id="a-9d"></a>住于三昧成就大通不著诸界，<a id="a-9e"></a>若暂起定现漏诸界，<a id="a-9f"></a>随其所应而演说法。<a id="a-9g"></a>”</p>
  <p id="a9h">“文殊师利，<a id="a-9i"></a>如极好鸟，<a id="a-9j"></a>善护子者不自惜身。<a id="a-9k"></a>如是，<a id="a-9l"></a>文殊师利，<a id="a-9m"></a>住大悲菩萨，<a id="a-9n"></a>善护众生不自惜身。</p>
  <p id="a9o">“文殊师利，<a id="a-9p"></a>如师子兽王无所畏惧，<a id="a-9q"></a>唯除猛火。<a id="a-9r"></a>如是，<a id="a-9s"></a>文殊师利，<a id="a-9t"></a>方便菩萨不畏一切，<a id="a-9u"></a>唯除声闻、<a id="a-9v"></a>缘觉解脱。</p>
  <p id="a9w">“文殊师利，<a id="a-9x"></a>如伊罗宁龙象是畜生道，<a id="a-9y"></a>能现一切诸庄严事，<a id="a-9z"></a>由是帝释福德力故。<a id="a-A0"></a>如是，<a id="a-A1"></a>文殊师利，<a id="a-A2"></a>菩萨乃能作于畜生现法庄严，<a id="a-A3"></a>随所应度而化度之。</p>
  <p id="aA4">“文殊师利，<a id="a-A5"></a>如火燧出火，<a id="a-A6"></a>宝珠出火，<a id="a-A7"></a>二俱能烧。<a id="a-A8"></a>如是，<a id="a-A9"></a>文殊师利，<a id="a-AA"></a>若有菩萨始初发心，<a id="a-AB"></a>乃至道场最后之心，<a id="a-AC"></a>二俱能烧一切众生一切结使。</p>
  <p id="aAD">“文殊师利，<a id="a-AE"></a>犹如诸树有种种色、<a id="a-AF"></a>种种香、<a id="a-AG"></a>种种果，<a id="a-AH"></a>皆因四大而得生长。<a id="a-AI"></a>如是，<a id="a-AJ"></a>文殊师利，<a id="a-AK"></a>菩萨以种种门集诸善根，<a id="a-AL"></a>一切皆摄在菩提心，<a id="a-AM"></a>回向菩提以为增长。</p>
  <p id="aAN">“文殊师利，<a id="a-AO"></a>如转轮王，<a id="a-AP"></a>轮宝若去，<a id="a-AQ"></a>四兵皆从。<a id="a-AR"></a>如是，<a id="a-AS"></a>文殊师利，<a id="a-AT"></a>菩萨方便智波罗蜜，<a id="a-AU"></a>随所至处，<a id="a-AV"></a>所有一切助菩提法皆悉随从。</p>
  <p id="aAW">“文殊师利，<a id="a-AX"></a>犹如迦陵频伽鸟王卵中鸟子，<a id="a-AY"></a>其嘴未现，<a id="a-AZ"></a>便出迦陵频伽妙声。<a id="a-Aa"></a>如是，<a id="a-Ab"></a>文殊师利，<a id="a-Ac"></a>佛法卵中诸菩萨等，<a id="a-Ad"></a>未坏我见，<a id="a-Ae"></a>未出三界，<a id="a-Af"></a>然能演出佛法妙音，<a id="a-Ag"></a>谓空、<a id="a-Ah"></a>无想、<a id="a-Ai"></a>无作行音。</p>
  <p id="aAj">“文殊师利，<a id="a-Ak"></a>如迦陵频伽，<a id="a-Al"></a>至孔雀群终不鸣呼，<a id="a-Am"></a>还至迦陵频伽鸟中乃复鸣呼。<a id="a-An"></a>如是，<a id="a-Ao"></a>文殊师利，<a id="a-Ap"></a>菩萨若至一切声闻、<a id="a-Aq"></a>缘觉众中，<a id="a-Ar"></a>终不演说不可思议诸佛之法，<a id="a-As"></a>至菩萨众尔乃演说。</p>
  <p id="aAt">“文殊师利，<a id="a-Au"></a>如旋岚大风，<a id="a-Av"></a>阎浮界内树木诸山，<a id="a-Aw"></a>无能当者。<a id="a-Ax"></a>如是，<a id="a-Ay"></a>文殊师利，<a id="a-Az"></a>菩萨演说不可思议诸佛法时，<a id="a-B0"></a>学及无学声闻、<a id="a-B1"></a>缘觉，<a id="a-B2"></a>除佛护持不能信解；<a id="a-B3"></a>若信解者，<a id="a-B4"></a>是佛护持。</p>
  <p id="aB5">“文殊师利，<a id="a-B6"></a>犹如日宫所出光明，<a id="a-B7"></a>净秽等照，<a id="a-B8"></a>无有增减，<a id="a-B9"></a>无能呵者。<a id="a-BA"></a>如是，<a id="a-BB"></a>文殊师利，<a id="a-BC"></a>方便菩萨放智光明，<a id="a-BD"></a>虽与一切凡夫共俱不为所坏，<a id="a-BE"></a>与声闻、<a id="a-BF"></a>缘觉俱不为所染，<a id="a-BG"></a>无有能呵菩萨方便智慧光者。</p>
  <p id="aBH">“文殊师利，<a id="a-BI"></a>如波利质多拘毗陀罗树，<a id="a-BJ"></a>若叶落时，<a id="a-BK"></a>三十三天欢喜踊跃，<a id="a-BL"></a>作如是言：<a id="a-BM"></a>‘是树不久当生华果。<a id="a-BN"></a>’如是，<a id="a-BO"></a>文殊师利，<a id="a-BP"></a>若有菩萨能一切舍，<a id="a-BQ"></a>是时诸佛皆大欢喜，<a id="a-BR"></a>而是菩萨不久当与一切众生生法华法果。</p>
  <p id="aBS">“文殊师利，<a id="a-BT"></a>如调弱树，<a id="a-BU"></a>随风动转不畏摧折。<a id="a-BV"></a>如是，<a id="a-BW"></a>文殊师利，<a id="a-BX"></a>菩萨善能随顺众生，<a id="a-BY"></a>则不畏堕一切声闻、<a id="a-BZ"></a>缘觉地中。</p>
  <p id="aBa">“文殊师利，<a id="a-Bb"></a>犹如水流顺下而去。<a id="a-Bc"></a>如是，<a id="a-Bd"></a>文殊师利，<a id="a-Be"></a>无慢菩萨亦复如是，<a id="a-Bf"></a>流趣顺向于一切智。</p>
  <p id="aBg">“文殊师利，<a id="a-Bh"></a>犹如大海，<a id="a-Bi"></a>始初安时其处最卑，<a id="a-Bj"></a>然后众流悉皆归之。<a id="a-Bk"></a>如是，<a id="a-Bl"></a>文殊师利，<a id="a-Bm"></a>菩萨除灭憍慢贡高，<a id="a-Bn"></a>然后佛法悉流归之。</p>
  <p id="aBo">“文殊师利，<a id="a-Bp"></a>如金刚珠，<a id="a-Bq"></a>能破一切诸余众宝，<a id="a-Br"></a>而此宝珠无能坏者。<a id="a-Bs"></a>如是，<a id="a-Bt"></a>文殊师利，<a id="a-Bu"></a>方便菩萨调伏，<a id="a-Bv"></a>一切声闻、<a id="a-Bw"></a>缘觉而不堕中。<a id="a-Bx"></a>”</p>
  <p id="aBy">“文殊师利，<a id="a-Bz"></a>如曼陀罗华，<a id="a-C0"></a>无风之时香气普遍满一由旬。<a id="a-C1"></a>如是，<a id="a-C2"></a>文殊师利，<a id="a-C3"></a>方便菩萨无圣慧根，<a id="a-C4"></a>慈香普遍一切众生。</p>
  <p id="aC5">“文殊师利，<a id="a-C6"></a>如曼陀罗华，<a id="a-C7"></a>有嗅香者一切病愈无诸苦患。<a id="a-C8"></a>如是，<a id="a-C9"></a>文殊师利，<a id="a-CA"></a>大慈大悲诸菩萨等若有随喜，<a id="a-CB"></a>一切结病悉皆除灭无有逼恼。</p>
  <p id="aCC">“文殊师利，<a id="a-CD"></a>如佛出世，<a id="a-CE"></a>优昙钵华则便出现。<a id="a-CF"></a>如是，<a id="a-CG"></a>文殊师利，<a id="a-CH"></a>有菩萨出世，<a id="a-CI"></a>诸佛法华皆悉出现。</p>
  <p id="aCJ">“文殊师利，<a id="a-CK"></a>如阿那婆达多大龙王雨，<a id="a-CL"></a>遍阎浮提。<a id="a-CM"></a>如是，<a id="a-CN"></a>文殊师利，<a id="a-CO"></a>菩萨如是，<a id="a-CP"></a>以大法雨等心普润一切众生。</p>
  <p id="aCQ">“文殊师利，<a id="a-CR"></a>如彼阿那婆达多池，<a id="a-CS"></a>流出四河，<a id="a-CT"></a>满于大海。<a id="a-CU"></a>如是，<a id="a-CV"></a>文殊师利，<a id="a-CW"></a>诸菩萨等，<a id="a-CX"></a>以四摄法流注，<a id="a-CY"></a>充满一切智海。</p>
  <p id="aCZ">“文殊师利，<a id="a-Ca"></a>由有大海，<a id="a-Cb"></a>阎浮提人有诸珍宝。<a id="a-Cc"></a>如是，<a id="a-Cd"></a>文殊师利，<a id="a-Ce"></a>由菩萨故，<a id="a-Cf"></a>令诸声闻、<a id="a-Cg"></a>缘觉充足解脱法宝。</p>
  <p id="aCh">“文殊师利，<a id="a-Ci"></a>一切诸色皆依四大。<a id="a-Cj"></a>如是，<a id="a-Ck"></a>文殊师利，<a id="a-Cl"></a>菩萨所有一切诸法，<a id="a-Cm"></a>为诸众生住解脱依。</p>
  <p id="aCn">“文殊师利，<a id="a-Co"></a>如山险处生大药树，<a id="a-Cp"></a>不能利益诸多人众。<a id="a-Cq"></a>如是，<a id="a-Cr"></a>文殊师利，<a id="a-Cs"></a>若从声闻法调伏者，<a id="a-Ct"></a>不能利益一切众生。</p>
  <p id="aCu">“文殊师利，<a id="a-Cv"></a>如大城中生大药树，<a id="a-Cw"></a>利益多人。<a id="a-Cx"></a>如是，<a id="a-Cy"></a>文殊师利，<a id="a-Cz"></a>菩萨从于大慈大悲中出生已，<a id="a-D0"></a>不舍一切智宝之心，<a id="a-D1"></a>能多利益一切众生。</p>
  <p id="aD2">“文殊师利，<a id="a-D3"></a>如暴雨水，<a id="a-D4"></a>势不久流。<a id="a-D5"></a>如是，<a id="a-D6"></a>文殊师利，<a id="a-D7"></a>声闻说法，<a id="a-D8"></a>势不久住。</p>
  <p id="aD9">“文殊师利，<a id="a-DA"></a>如春水流，<a id="a-DB"></a>便得经久。<a id="a-DC"></a>如是，<a id="a-DD"></a>文殊师利，<a id="a-DE"></a>菩萨说法，<a id="a-DF"></a>得久住世。</p>
  <p id="aDG">“文殊师利，<a id="a-DH"></a>如雪山树，<a id="a-DI"></a>虽复斫截不久还生。<a id="a-DJ"></a>如是，<a id="a-DK"></a>文殊师利，<a id="a-DL"></a>如来施作诸佛事已便入涅槃，<a id="a-DM"></a>三宝之种而不断绝。<a id="a-DN"></a>”</p>
  <p id="aDO">尔时，<a id="a-DP"></a>大德须菩提白佛言：<a id="a-DQ"></a>“希有！<a id="a-DR"></a>世尊，<a id="a-DS"></a>今乃演说菩萨所有无量无边诸法功德、<a id="a-DT"></a>真实功德。<a id="a-DU"></a>世尊，<a id="a-DV"></a>倍复希有！<a id="a-DW"></a>菩萨闻是真实功德无喜无高。<a id="a-DX"></a>”</p>
  <p id="aDY">佛言：<a id="a-DZ"></a>“须菩提，<a id="a-Da"></a>诸菩萨根本自净故，<a id="a-Db"></a>闻诸功德不喜不高。<a id="a-Dc"></a>”</p>
  <p id="aDd">须菩提言：<a id="a-De"></a>“世尊，<a id="a-Df"></a>云何菩萨根本自净？<a id="a-Dg"></a>”</p>
  <p id="aDh">佛言：<a id="a-Di"></a>“须菩提，<a id="a-Dj"></a>无我根净，<a id="a-Dk"></a>无众生根净，<a id="a-Dl"></a>无命根净，<a id="a-Dm"></a>无丈夫根净，<a id="a-Dn"></a>无人根净，<a id="a-Do"></a>无身见根净，<a id="a-Dp"></a>无无明有爱根净，<a id="a-Dq"></a>无我我所根净。<a id="a-Dr"></a>”</p>
  <p id="aDs">须菩提言：<a id="a-Dt"></a>“世尊，<a id="a-Du"></a>何谓为净？<a id="a-Dv"></a>”</p>
  <p id="aDw">佛言：<a id="a-Dx"></a>“须菩提，<a id="a-Dy"></a>无缚无解，<a id="a-Dz"></a>是名为净。<a id="a-E0"></a>无生无灭，<a id="a-E1"></a>无去无来，<a id="a-E2"></a>是名为净。<a id="a-E3"></a>无妄想，<a id="a-E4"></a>无分别，<a id="a-E5"></a>无高无下，<a id="a-E6"></a>无作无不作，<a id="a-E7"></a>无闇无明，<a id="a-E8"></a>无恼无不恼，<a id="a-E9"></a>无缚无解，<a id="a-EA"></a>无生死无涅槃，<a id="a-EB"></a>是名为净。<a id="a-EC"></a>”</p>
  <p id="aED">须菩提言：<a id="a-EE"></a>“世尊，<a id="a-EF"></a>若无生死、<a id="a-EG"></a>无涅槃者，<a id="a-EH"></a>云何名净？<a id="a-EI"></a>”</p>
  <p id="aEJ">佛言：<a id="a-EK"></a>“须菩提，<a id="a-EL"></a>是净无忆想生死及与涅槃，<a id="a-EM"></a>亦无染著。<a id="a-EN"></a>须菩提，<a id="a-EO"></a>犹如有言净于虚空，<a id="a-EP"></a>实无所除令虚空净。<a id="a-EQ"></a>如是，<a id="a-ER"></a>须菩提，<a id="a-ES"></a>所言净者实无有法，<a id="a-ET"></a>名之为净。<a id="a-EU"></a>若有闻是而不惊怖，<a id="a-EV"></a>名之为净。<a id="a-EW"></a>须菩提，<a id="a-EX"></a>汝今净不？<a id="a-EY"></a>”</p>
  <p id="aEZ">须菩提言：<a id="a-Ea"></a>“世尊，<a id="a-Eb"></a>我净，<a id="a-Ec"></a>以无垢故。<a id="a-Ed"></a>”</p>
  <p id="aEe">佛言：<a id="a-Ef"></a>“须菩提，<a id="a-Eg"></a>若无有垢，<a id="a-Eh"></a>为何所净？<a id="a-Ei"></a>”</p>
  <p id="aEj">须菩提言：<a id="a-Ek"></a>“世尊，<a id="a-El"></a>法性清净，<a id="a-Em"></a>我已知之。<a id="a-En"></a>”</p>
  <p id="aEo">佛言：<a id="a-Ep"></a>“须菩提，<a id="a-Eq"></a>汝今能知法界性耶？<a id="a-Er"></a>”</p>
  <p id="aEs">须菩提言：<a id="a-Et"></a>“世尊，<a id="a-Eu"></a>若离法界有余法者可知法界。<a id="a-Ev"></a>无有法界能知法界！<a id="a-Ew"></a>”</p>
  <p id="aEx">佛语须菩提：<a id="a-Ey"></a>“无有一法离于法界，<a id="a-Ez"></a>谁知法界？<a id="a-F0"></a>”</p>
  <p id="aF1">时，<a id="a-F2"></a>须菩提默然不答。</p>
  <p id="aF3">尔时，<a id="a-F4"></a>文殊师利语须菩提：<a id="a-F5"></a>“大德，<a id="a-F6"></a>汝今何故不答如来？<a id="a-F7"></a>”</p>
  <p id="aF8">须菩提言：<a id="a-F9"></a>“以我本不发阿耨多罗三藐三菩提心故。<a id="a-FA"></a>何以故？<a id="a-FB"></a>以我本不修习无尽无碍辩故。<a id="a-FC"></a>如是无尽无碍辩者是菩萨有，<a id="a-FD"></a>有碍有尽是声闻有。<a id="a-FE"></a>”</p>
  <p id="aFF">文殊师利语须菩提：<a id="a-FG"></a>“是法界中，<a id="a-FH"></a>有障有碍耶？<a id="a-FI"></a>”</p>
  <p id="aFJ">须菩提言：<a id="a-FK"></a>“是法界中无障无碍，<a id="a-FL"></a>无障无碍是法界相。<a id="a-FM"></a>”</p>
  <p id="aFN">文殊师利言：<a id="a-FO"></a>“大德，<a id="a-FP"></a>若其法界无障无碍，<a id="a-FQ"></a>汝今何故说时有碍？<a id="a-FR"></a>”</p>
  <p id="aFS">须菩提言：<a id="a-FT"></a>“文殊师利，<a id="a-FU"></a>我已证断故辩有碍。<a id="a-FV"></a>若知法界而不证者则辩无碍。<a id="a-FW"></a>”</p>
  <p id="aFX">文殊师利言：<a id="a-FY"></a>“大德须菩提，<a id="a-FZ"></a>法界之中有可断耶？<a id="a-Fa"></a>”</p>
  <p id="aFb">须菩提言：<a id="a-Fc"></a>“文殊师利，<a id="a-Fd"></a>而是法界无能断者，<a id="a-Fe"></a>一切法门悉法界故。<a id="a-Ff"></a>”</p>
  <p id="aFg">文殊师利言：<a id="a-Fh"></a>“若一切法悉是法界，<a id="a-Fi"></a>汝何故说我证于断？<a id="a-Fj"></a>”</p>
  <p id="aFk">须菩提言：<a id="a-Fl"></a>“声闻境界有限齐故，<a id="a-Fm"></a>说时有断；<a id="a-Fn"></a>佛之境界无限量故，<a id="a-Fo"></a>说无碍无滞。<a id="a-Fp"></a>”</p>
  <p id="aFq">文殊师利言：<a id="a-Fr"></a>“法界有生耶？<a id="a-Fs"></a>”</p>
  <p id="aFt">须菩提言：<a id="a-Fu"></a>“是法界者无有境界，<a id="a-Fv"></a>灭诸境界是名法界。<a id="a-Fw"></a>”</p>
  <p id="aFx">文殊师利言：<a id="a-Fy"></a>“大德须菩提，<a id="a-Fz"></a>若无境界灭诸境界，<a id="a-G0"></a>汝今何故无境界中说法界也？<a id="a-G1"></a>何故说有种种境界？<a id="a-G2"></a>”</p>
  <p id="aG3">须菩提言：<a id="a-G4"></a>“我先不言？<a id="a-G5"></a>有碍有滞是声闻辩，<a id="a-G6"></a>无碍无滞是菩萨辩也！<a id="a-G7"></a>”</p>
  <p id="aG8">文殊师利言：<a id="a-G9"></a>“大德须菩提，<a id="a-GA"></a>汝今不得无碍辩耶？<a id="a-GB"></a>”</p>
  <p id="aGC">“如是，<a id="a-GD"></a>文殊师利，<a id="a-GE"></a>我得是辩。<a id="a-GF"></a>”</p>
  <p id="aGG">文殊师利言：<a id="a-GH"></a>“得无碍辩，<a id="a-GI"></a>何故默然？<a id="a-GJ"></a>”</p>
  <p id="aGK">须菩提言：<a id="a-GL"></a>“不知一切众生根故，<a id="a-GM"></a>辩有滞碍。<a id="a-GN"></a>知入一切诸众生根是菩萨辩，<a id="a-GO"></a>是故菩萨说时无碍。<a id="a-GP"></a>”</p>
  <p id="aGQ">文殊师利言：<a id="a-GR"></a>“大德须菩提，<a id="a-GS"></a>汝知法界得证辩时，<a id="a-GT"></a>是知境界有碍相耶？<a id="a-GU"></a>”</p>
  <p id="aGV">“不也，<a id="a-GW"></a>文殊师利，<a id="a-GX"></a>是智境界是无碍相，<a id="a-GY"></a>非是碍相。<a id="a-GZ"></a>”</p>
  <p id="aGa">文殊师利言：<a id="a-Gb"></a>“若智境界无有碍相，<a id="a-Gc"></a>汝何不说而默然乎？<a id="a-Gd"></a>”</p>
  <p id="aGe">是时，<a id="a-Gf"></a>须菩提语大德舍利弗：<a id="a-Gg"></a>“佛常称为智慧第一，<a id="a-Gh"></a>汝今可问，<a id="a-Gi"></a>彼当答汝。<a id="a-Gj"></a>”</p>
  <p id="aGk">舍利弗言：<a id="a-Gl"></a>“汝今可说！<a id="a-Gm"></a>我欲从汝及文殊师利听闻于法。<a id="a-Gn"></a>”</p>
  <p id="aGo">须菩提言：<a id="a-Gp"></a>“我今不说。<a id="a-Gq"></a>何以故？<a id="a-Gr"></a>我曾见是文殊师利游诸佛土，<a id="a-Gs"></a>百千万亿佛前说法，<a id="a-Gt"></a>令诸声闻悉皆默然。<a id="a-Gu"></a>我今何能于文殊师利前敢有所说？</p>
  <p id="aGv">“大德舍利弗，<a id="a-Gw"></a>东方有国名曰端严，<a id="a-Gx"></a>彼中有佛，<a id="a-Gy"></a>号曰光相如来应正遍觉，<a id="a-Gz"></a>今现说法。<a id="a-H0"></a>有大声闻名曰智灯，<a id="a-H1"></a>智慧第一。<a id="a-H2"></a>时彼如来入于寂定，<a id="a-H3"></a>是智灯大声闻即至梵世，<a id="a-H4"></a>以大音声而演说法，<a id="a-H5"></a>声遍三千大千世界。<a id="a-H6"></a>我随文殊至彼世界，<a id="a-H7"></a>及无量菩萨、<a id="a-H8"></a>百千天子侍从文殊，<a id="a-H9"></a>为听法故。<a id="a-HA"></a>时文殊师利，<a id="a-HB"></a>住光音天发大音声，<a id="a-HC"></a>遍闻三千大千世界。</p>
  <p id="aHD">“时彼智灯大声闻，<a id="a-HE"></a>闻如是大声不能堪忍，<a id="a-HF"></a>从上坠落，<a id="a-HG"></a>其心惊怖，<a id="a-HH"></a>身毛皆竖，<a id="a-HI"></a>即便往诣光相佛所。<a id="a-HJ"></a>到已，<a id="a-HK"></a>顶礼佛足，<a id="a-HL"></a>绕三匝已，<a id="a-HM"></a>合掌向佛问于是事：<a id="a-HN"></a>‘世尊，<a id="a-HO"></a>谁作如是可畏音声？<a id="a-HP"></a>我闻是音不能堪忍，<a id="a-HQ"></a>从上坠下，<a id="a-HR"></a>如旋岚风吹于小鸟。<a id="a-HS"></a>’时彼佛告智灯比丘：<a id="a-HT"></a>‘有不退菩萨，<a id="a-HU"></a>名文殊师利，<a id="a-HV"></a>现大神通来至此土，<a id="a-HW"></a>为欲见我，<a id="a-HX"></a>供养恭敬尊重赞叹，<a id="a-HY"></a>住光音天发大音声。<a id="a-HZ"></a>是声遍三千大千佛之世界，<a id="a-Ha"></a>一切魔宫皆悉隐蔽。<a id="a-Hb"></a>’时智灯声闻白光相佛：<a id="a-Hc"></a>‘愿欲见是文殊师利大善丈夫！<a id="a-Hd"></a>’于时，<a id="a-He"></a>彼佛光相如来，<a id="a-Hf"></a>即为文殊师利现相，<a id="a-Hg"></a>令文殊师利与菩萨众、<a id="a-Hh"></a>诸天眷属来至佛所。<a id="a-Hi"></a>到已，<a id="a-Hj"></a>顶礼佛足，<a id="a-Hk"></a>右绕三匝，<a id="a-Hl"></a>化作莲华师子座已，<a id="a-Hm"></a>却坐一面。</p>
  <p id="aHn">“时智灯大声闻，<a id="a-Ho"></a>问文殊师利：<a id="a-Hp"></a>‘汝为何利来至此土？<a id="a-Hq"></a>’尔时，<a id="a-Hr"></a>文殊师利童子，<a id="a-Hs"></a>语大德智灯：<a id="a-Ht"></a>‘我今为见光相如来，<a id="a-Hu"></a>礼敬亲近，<a id="a-Hv"></a>问讯请法故来至此。<a id="a-Hw"></a>’智灯问言：<a id="a-Hx"></a>‘文殊师利，<a id="a-Hy"></a>云何名为清净见佛？<a id="a-Hz"></a>云何礼佛？<a id="a-I0"></a>云何亲近？<a id="a-I1"></a>云何问讯？<a id="a-I2"></a>云何请问？<a id="a-I3"></a>’文殊师利言：<a id="a-I4"></a>‘大德智灯，<a id="a-I5"></a>若见法净，<a id="a-I6"></a>名见佛净。<a id="a-I7"></a>若身若心不低不仰，<a id="a-I8"></a>若不低仰正直而住不动不摇，<a id="a-I9"></a>其心寂静行寂静行。<a id="a-IA"></a>大德智灯，<a id="a-IB"></a>是名礼佛。<a id="a-IC"></a>若不自观亦不观他，<a id="a-ID"></a>不观佛不观法不观僧，<a id="a-IE"></a>不观难不观易，<a id="a-IF"></a>不观作不观不作，<a id="a-IG"></a>一体一身，<a id="a-IH"></a>一切佛身等入法身，<a id="a-II"></a>见于自身同入法性，<a id="a-IJ"></a>见如不见，<a id="a-IK"></a>无近无远。<a id="a-IL"></a>大德智灯，<a id="a-IM"></a>是则名为亲近于佛。<a id="a-IN"></a>若如来所为修行问非不修行，<a id="a-IO"></a>不见有法不修行者，<a id="a-IP"></a>见自及法入于修行，<a id="a-IQ"></a>所问心定无有散乱，<a id="a-IR"></a>问者、<a id="a-IS"></a>问处及问讯法俱不可得，<a id="a-IT"></a>无所贪著，<a id="a-IU"></a>于三世中求不可得，<a id="a-IV"></a>如是三场清净问讯。<a id="a-IW"></a>大德智灯，<a id="a-IX"></a>是则名为问讯于佛。<a id="a-IY"></a>若往来问答不求觅过，<a id="a-IZ"></a>随顺所问如来印可，<a id="a-Ia"></a>大众欢喜不嫉他问，<a id="a-Ib"></a>有所问时，<a id="a-Ic"></a>令无量众生起庄严道乃至道场。<a id="a-Id"></a>大德智灯，<a id="a-Ie"></a>是则名为请问于佛。<a id="a-If"></a>’</p>
  <p id="aIg">“时光相如来，<a id="a-Ih"></a>赞文殊师利：<a id="a-Ii"></a>‘善哉！<a id="a-Ij"></a>善哉！<a id="a-Ik"></a>文殊师利，<a id="a-Il"></a>应当如是见于如来，<a id="a-Im"></a>应如是礼，<a id="a-In"></a>如是亲近，<a id="a-Io"></a>如是问讯，<a id="a-Ip"></a>如是请问。<a id="a-Iq"></a>’尔时，<a id="a-Ir"></a>文殊师利童子，<a id="a-Is"></a>问智灯比丘：<a id="a-It"></a>‘大德智灯，<a id="a-Iu"></a>云何见佛？<a id="a-Iv"></a>云何礼佛？<a id="a-Iw"></a>云何亲近？<a id="a-Ix"></a>云何问讯？<a id="a-Iy"></a>云何请问？<a id="a-Iz"></a>’智灯答云：<a id="a-J0"></a>‘文殊师利，<a id="a-J1"></a>如汝所问非我境界。<a id="a-J2"></a>我随音声，<a id="a-J3"></a>从他而闻如是所说。<a id="a-J4"></a>’文殊师利言：<a id="a-J5"></a>‘大德智灯，<a id="a-J6"></a>若不解是，<a id="a-J7"></a>汝云何得心解脱耶？<a id="a-J8"></a>’智灯答言：<a id="a-J9"></a>‘因圣谛故心得解脱。<a id="a-JA"></a>’文殊师利言：<a id="a-JB"></a>‘云何名圣谛？<a id="a-JC"></a>’智灯答言：<a id="a-JD"></a>‘独修无侣名为圣谛。<a id="a-JE"></a>’又复问言：<a id="a-JF"></a>‘若独修无侣名为圣谛，<a id="a-JG"></a>云何见平等心得圣解脱？<a id="a-JH"></a>’答言：<a id="a-JI"></a>‘文殊，<a id="a-JJ"></a>我依世谛说，<a id="a-JK"></a>非第一义。<a id="a-JL"></a>’又问：<a id="a-JM"></a>‘是世谛者入第一义不？<a id="a-JN"></a>’答言：<a id="a-JO"></a>‘文殊，<a id="a-JP"></a>若不入中，<a id="a-JQ"></a>非第一义。<a id="a-JR"></a>’又问：<a id="a-JS"></a>‘智灯，<a id="a-JT"></a>汝云何言依世谛说，<a id="a-JU"></a>非第一义？<a id="a-JV"></a>若其世谛入第一义，<a id="a-JW"></a>即是一谛，<a id="a-JX"></a>谓第一义。<a id="a-JY"></a>’时智灯言：<a id="a-JZ"></a>‘文殊师利，<a id="a-Ja"></a>初行菩萨闻汝所说则生惊畏。<a id="a-Jb"></a>’文殊师利言：<a id="a-Jc"></a>‘大德智灯，<a id="a-Jd"></a>汝亦惊畏，<a id="a-Je"></a>况复初行？<a id="a-Jf"></a>’智灯答言：<a id="a-Jg"></a>‘都无有能惊畏我者。<a id="a-Jh"></a>’文殊师利言：<a id="a-Ji"></a>‘大德，<a id="a-Jj"></a>岂不怖畏生死心得解脱也？<a id="a-Jk"></a>’智灯言：<a id="a-Jl"></a>‘文殊师利，<a id="a-Jm"></a>怖畏厌患心得解脱。<a id="a-Jn"></a>’文殊师利言：<a id="a-Jo"></a>‘是故我说，<a id="a-Jp"></a>大德智灯，<a id="a-Jq"></a>本亦怖畏，<a id="a-Jr"></a>况复初行？<a id="a-Js"></a>’智灯问言：<a id="a-Jt"></a>‘文殊师利，<a id="a-Ju"></a>菩萨云何而得解脱？<a id="a-Jv"></a>’文殊答言：<a id="a-Jw"></a>‘不畏不厌，<a id="a-Jx"></a>菩萨解脱。<a id="a-Jy"></a>’问言：<a id="a-Jz"></a>‘文殊，<a id="a-K0"></a>不畏不厌，<a id="a-K1"></a>言得解脱，<a id="a-K2"></a>此义云何？<a id="a-K3"></a>’文殊答言：<a id="a-K4"></a>‘菩萨不畏百千万亿魔诸军众，<a id="a-K5"></a>菩萨不厌为于一切生死众生。<a id="a-K6"></a>菩萨不畏集诸善根，<a id="a-K7"></a>菩萨不厌集智庄严。<a id="a-K8"></a>以是义故我作是说，<a id="a-K9"></a>不畏不厌，<a id="a-KA"></a>心得解脱。<a id="a-KB"></a>’</p>
  <p id="aKC">“尔时，<a id="a-KD"></a>会中有诸天子，<a id="a-KE"></a>以种种华散供文殊师利童子，<a id="a-KF"></a>如是叹言：<a id="a-KG"></a>‘若有住处见文殊师利则为见佛，<a id="a-KH"></a>所说法处应起塔想。<a id="a-KI"></a>若有众生闻是法者，<a id="a-KJ"></a>当知是人摄诸德已。<a id="a-KK"></a>’时文殊师利，<a id="a-KL"></a>语智灯比丘：<a id="a-KM"></a>‘佛说大德智慧第一。<a id="a-KN"></a>是智慧者，<a id="a-KO"></a>为是有为？<a id="a-KP"></a>为是无为？<a id="a-KQ"></a>若是有为是生灭三相，<a id="a-KR"></a>若是无为则无三相。<a id="a-KS"></a>’智灯答言：<a id="a-KT"></a>‘修无为故佛说名圣。<a id="a-KU"></a>’文殊问言：<a id="a-KV"></a>‘大德智灯，<a id="a-KW"></a>是无为者可修习不？<a id="a-KX"></a>’‘不也，<a id="a-KY"></a>文殊。<a id="a-KZ"></a>’文殊又言：<a id="a-Ka"></a>‘云何大德，<a id="a-Kb"></a>说修无为名之为圣？<a id="a-Kc"></a>’时智灯大声闻即便默然。</p>
  <p id="aKd">“尔时，<a id="a-Ke"></a>光相如来告文殊师利：<a id="a-Kf"></a>‘可说法门，<a id="a-Kg"></a>令诸会众不退无上正真之道。<a id="a-Kh"></a>’文殊师利白言：<a id="a-Ki"></a>‘世尊，<a id="a-Kj"></a>一切诸法是寂静门，<a id="a-Kk"></a>一切言说是寂静门，<a id="a-Kl"></a>示寂静故。<a id="a-Km"></a>’时有菩萨名曰法勇，<a id="a-Kn"></a>在会而坐，<a id="a-Ko"></a>问文殊师利：<a id="a-Kp"></a>‘如来所说及贪瞋痴，<a id="a-Kq"></a>是寂静门示寂静耶？<a id="a-Kr"></a>’文殊答言：<a id="a-Ks"></a>‘善男子，<a id="a-Kt"></a>是贪瞋痴从何所起？<a id="a-Ku"></a>’答言：<a id="a-Kv"></a>‘文殊，<a id="a-Kw"></a>从妄想起。<a id="a-Kx"></a>’文殊又问：<a id="a-Ky"></a>‘是妄想者为住何处？<a id="a-Kz"></a>’答言：<a id="a-L0"></a>‘文殊，<a id="a-L1"></a>住于颠倒。<a id="a-L2"></a>’文殊问言：<a id="a-L3"></a>‘是颠倒者复住何处？<a id="a-L4"></a>’答言：<a id="a-L5"></a>‘文殊，<a id="a-L6"></a>住不正思念。<a id="a-L7"></a>’文殊又问：<a id="a-L8"></a>‘不正思念为住何处？<a id="a-L9"></a>’答言：<a id="a-LA"></a>‘文殊，<a id="a-LB"></a>住我我所。<a id="a-LC"></a>’文殊又问：<a id="a-LD"></a>‘我我所者为住何处？<a id="a-LE"></a>’答言：<a id="a-LF"></a>‘文殊，<a id="a-LG"></a>住于身见。<a id="a-LH"></a>’文殊又问：<a id="a-LI"></a>‘是身见者为住何处？<a id="a-LJ"></a>’答言：<a id="a-LK"></a>‘文殊，<a id="a-LL"></a>住于我见。<a id="a-LM"></a>’文殊又问：<a id="a-LN"></a>‘是我见者为住何处？<a id="a-LO"></a>’答言：<a id="a-LP"></a>‘文殊，<a id="a-LQ"></a>是我见者则无住处，<a id="a-LR"></a>无处是我见处。<a id="a-LS"></a>何以故？<a id="a-LT"></a>而是我者，<a id="a-LU"></a>十方推求了不可得，<a id="a-LV"></a>况复有处？<a id="a-LW"></a>’文殊又问：<a id="a-LX"></a>‘善男子，<a id="a-LY"></a>若法十方求不得者，<a id="a-LZ"></a>为是何门？<a id="a-La"></a>’答言：<a id="a-Lb"></a>‘文殊，<a id="a-Lc"></a>都无有门。<a id="a-Ld"></a>’文殊又问：<a id="a-Le"></a>‘善男子，<a id="a-Lf"></a>而是寂静颇有门不？<a id="a-Lg"></a>’答言：<a id="a-Lh"></a>‘文殊，<a id="a-Li"></a>是亦无门。<a id="a-Lj"></a>’‘善男子，<a id="a-Lk"></a>以是义故，<a id="a-Ll"></a>我说诸法是寂静门，<a id="a-Lm"></a>一切言说是寂静门显示寂静。<a id="a-Ln"></a>’说是法时，<a id="a-Lo"></a>八百菩萨逮得于忍。<a id="a-Lp"></a>文殊师利广说法已，<a id="a-Lq"></a>从座而起，<a id="a-Lr"></a>礼敬光相世尊足已，<a id="a-Ls"></a>出众而去。<a id="a-Lt"></a>是故，<a id="a-Lu"></a>舍利弗，<a id="a-Lv"></a>当知无有声闻、<a id="a-Lw"></a>菩萨能尽文殊师利辩者，<a id="a-Lx"></a>我今何敢与文殊师利有所论说？<a id="a-Ly"></a>”</p>
  <p id="aLz">尔时，<a id="a-M0"></a>大德须菩提语舍利弗：<a id="a-M1"></a>“大德，<a id="a-M2"></a>复见文殊师利，<a id="a-M3"></a>何等神变游诸佛国？<a id="a-M4"></a>”</p>
  <p id="aM5">舍利弗言：<a id="a-M6"></a>“大德须菩提，<a id="a-M7"></a>我昔曾与文殊师利，<a id="a-M8"></a>在于西方游诸佛土。<a id="a-M9"></a>见有佛土大火灾起，<a id="a-MA"></a>于彼火中作莲华网，<a id="a-MB"></a>文殊师利从中而过；<a id="a-MC"></a>复见佛土火灾充满，<a id="a-MD"></a>文殊师利从中而过；<a id="a-ME"></a>是火触人，<a id="a-MF"></a>如以坚硬栴檀涂身卧迦尸衣，<a id="a-MG"></a>柔软和适甚为快乐。<a id="a-MH"></a>复有佛土空无所有，<a id="a-MI"></a>文殊师利化作梵宫，<a id="a-MJ"></a>入于禅定从中而过。<a id="a-MK"></a>复有佛土极为迮狭，<a id="a-ML"></a>其中众生造诸恶业，<a id="a-MM"></a>文殊师利从中而过，<a id="a-MN"></a>皆令休止而不为恶，<a id="a-MO"></a>成觉慧慈：<a id="a-MP"></a>‘我当得成无上正道，<a id="a-MQ"></a>为断众生贪瞋痴故而演说法，<a id="a-MR"></a>令诸众生得慈三昧。<a id="a-MS"></a>’是名菩萨成觉慧慈。</p>
  <p id="aMT">“大德须菩提，<a id="a-MU"></a>我于尔时曾见是事。<a id="a-MV"></a>我又独处曾作是念：<a id="a-MW"></a>‘文殊师利所有神通，<a id="a-MX"></a>与我神通等无有异。<a id="a-MY"></a>’文殊师利知我心已，<a id="a-MZ"></a>即便将我游诸佛国，<a id="a-Ma"></a>至火灾土而语我言：<a id="a-Mb"></a>‘汝以神力从是中过。<a id="a-Mc"></a>’我时尽以神通之力，<a id="a-Md"></a>灭是火已经七日夜，<a id="a-Me"></a>我及文殊乃过此界。<a id="a-Mf"></a>过已复至第二三千大千火灾世界，<a id="a-Mg"></a>倍复广大。<a id="a-Mh"></a>在中住已，<a id="a-Mi"></a>文殊师利而语我言：<a id="a-Mj"></a>‘用谁神力过此世界？<a id="a-Mk"></a>’我时答言：<a id="a-Ml"></a>‘文殊师利，<a id="a-Mm"></a>用汝神力过是世界。<a id="a-Mn"></a>’尔时，<a id="a-Mo"></a>文殊师利童子系心在前，<a id="a-Mp"></a>以菩萨神力，<a id="a-Mq"></a>于一念顷作莲华网遍覆火上，<a id="a-Mr"></a>从中过已，<a id="a-Ms"></a>便语我言：<a id="a-Mt"></a>‘大德舍利弗，<a id="a-Mu"></a>于意云何？<a id="a-Mv"></a>汝神力胜？<a id="a-Mw"></a>为我胜也？<a id="a-Mx"></a>’我即答言：<a id="a-My"></a>‘文殊师利，<a id="a-Mz"></a>金翅鸟王飞速疾耶？<a id="a-N0"></a>为小鸟疾耶？<a id="a-N1"></a>’文殊师利还问我言：<a id="a-N2"></a>‘汝意云何？<a id="a-N3"></a>而是二鸟，<a id="a-N4"></a>何者为疾？<a id="a-N5"></a>’我时即答：<a id="a-N6"></a>‘我之神力如彼小鸟，<a id="a-N7"></a>汝神力胜疾殊特过金翅鸟。<a id="a-N8"></a>’文殊师利即语我言：<a id="a-N9"></a>‘大德舍利弗，<a id="a-NA"></a>汝独处念：<a id="a-NB"></a>文殊神力、<a id="a-NC"></a>我之神力，<a id="a-ND"></a>等无有异。<a id="a-NE"></a>’我复答言：<a id="a-NF"></a>‘不可为比。<a id="a-NG"></a>’文殊问言：<a id="a-NH"></a>‘汝云何知？<a id="a-NI"></a>’我即答言：<a id="a-NJ"></a>‘声闻之人不断习气，<a id="a-NK"></a>是故我本以不等为等。<a id="a-NL"></a>’</p>
  <p id="aNM">“文殊师利言：<a id="a-NN"></a>‘善哉！<a id="a-NO"></a>善哉！<a id="a-NP"></a>如汝所言。<a id="a-NQ"></a>舍利弗，<a id="a-NR"></a>乃往过世，<a id="a-NS"></a>于大海边有二仙住，<a id="a-NT"></a>一名欲法，<a id="a-NU"></a>二名梵与。<a id="a-NV"></a>是时欲法获得五通，<a id="a-NW"></a>是梵与仙以咒术力能游空行。<a id="a-NX"></a>时彼二人各以自力，<a id="a-NY"></a>度过大海还至住处。<a id="a-NZ"></a>时梵与仙作如是言：<a id="a-Na"></a>‘欲法神力、<a id="a-Nb"></a>我之神力，<a id="a-Nc"></a>等无有异。<a id="a-Nd"></a>’复更异时，<a id="a-Ne"></a>从海此岸至于彼岸到罗叉渚，<a id="a-Nf"></a>时有罗叉出箫笛音。<a id="a-Ng"></a>时梵与仙闻是声已，<a id="a-Nh"></a>从空而堕失咒术力。<a id="a-Ni"></a>时欲法仙愍梵与故，<a id="a-Nj"></a>捉其右臂将至住处。<a id="a-Nk"></a>大德舍利弗，<a id="a-Nl"></a>于意云何？<a id="a-Nm"></a>是梵与仙岂异人乎？<a id="a-Nn"></a>勿作异观！<a id="a-No"></a>即汝身是。<a id="a-Np"></a>我即是彼欲法仙人。<a id="a-Nq"></a>舍利弗，<a id="a-Nr"></a>汝于尔时亦以不等为等，<a id="a-Ns"></a>今亦复以不等为等。<a id="a-Nt"></a>何以故？<a id="a-Nu"></a>以偏见故。<a id="a-Nv"></a>”</p>
  <p id="aNw">尔时，<a id="a-Nx"></a>舍利弗复语须菩提：<a id="a-Ny"></a>“我又复念与文殊师利，<a id="a-Nz"></a>南方界分游过百千诸佛土已，<a id="a-O0"></a>有国名曰一切庄严，<a id="a-O1"></a>佛号宝大。<a id="a-O2"></a>我与文殊师利俱到彼国，<a id="a-O3"></a>文殊师利既至彼已，<a id="a-O4"></a>而语我言：<a id="a-O5"></a>‘汝今见此佛土不也？<a id="a-O6"></a>所经诸国皆悉见不？<a id="a-O7"></a>’我言：<a id="a-O8"></a>‘见已。<a id="a-O9"></a>’复问我言：<a id="a-OA"></a>‘是诸国中悉见何事？<a id="a-OB"></a>’我时答言：<a id="a-OC"></a>‘或见满水，<a id="a-OD"></a>或见满火，<a id="a-OE"></a>或见空界，<a id="a-OF"></a>或见丰乐。<a id="a-OG"></a>’文殊复言：<a id="a-OH"></a>‘汝云何见？<a id="a-OI"></a>’我时答言：<a id="a-OJ"></a>‘若见满水便言见水，<a id="a-OK"></a>若见满火便言见火，<a id="a-OL"></a>若见空界言见空界，<a id="a-OM"></a>若见丰乐言见丰乐。<a id="a-ON"></a>’文殊师利言：<a id="a-OO"></a>‘汝之所见境界如是。<a id="a-OP"></a>’我时问言：<a id="a-OQ"></a>‘文殊师利，<a id="a-OR"></a>汝复云何见诸佛土？<a id="a-OS"></a>’文殊答言：<a id="a-OT"></a>‘虚空世界是诸佛世界。<a id="a-OU"></a>何以故？<a id="a-OV"></a>汝幻惑故，<a id="a-OW"></a>见满水、<a id="a-OX"></a>满火、<a id="a-OY"></a>空界、<a id="a-OZ"></a>丰乐。<a id="a-Oa"></a>舍利弗，<a id="a-Ob"></a>汝之所见皆各不实，<a id="a-Oc"></a>生灭相应。<a id="a-Od"></a>虚空世界，<a id="a-Oe"></a>不因缘有，<a id="a-Of"></a>其性安住。<a id="a-Og"></a>如是，<a id="a-Oh"></a>舍利弗，<a id="a-Oi"></a>客尘烦恼污染于心，<a id="a-Oj"></a>然其心性终不可污。<a id="a-Ok"></a>大德舍利弗，<a id="a-Ol"></a>如恒沙劫火灾炽然终不烧空。<a id="a-Om"></a>如是，<a id="a-On"></a>舍利弗，<a id="a-Oo"></a>一一众生恒河沙劫，<a id="a-Op"></a>造作逆罪不善之业，<a id="a-Oq"></a>然其心性终不可污。<a id="a-Or"></a>舍利弗，<a id="a-Os"></a>若善男子、<a id="a-Ot"></a>善女人，<a id="a-Ou"></a>能解知是法界性净，<a id="a-Ov"></a>无覆盖缠、<a id="a-Ow"></a>无结垢行能恼心者，<a id="a-Ox"></a>是名无有盖缠法门。<a id="a-Oy"></a>若依此门，<a id="a-Oz"></a>一切诸法无能覆盖，<a id="a-P0"></a>解一切法体性清净，<a id="a-P1"></a>终无有法能覆心者。<a id="a-P2"></a>’大德须菩提，<a id="a-P3"></a>文殊师利神通变化说法如是。<a id="a-P4"></a>我见其为诸神通事，<a id="a-P5"></a>菩萨不达，<a id="a-P6"></a>况复声闻？<a id="a-P7"></a>”</p>
  <p id="aP8">尔时，<a id="a-P9"></a>大德阿难复语舍利弗：<a id="a-PA"></a>“我亦曾见文殊师利神通变化。<a id="a-PB"></a>大德舍利弗，<a id="a-PC"></a>昔于一时，<a id="a-PD"></a>世尊在此舍卫国祇陀林中给孤穷精舍，<a id="a-PE"></a>与大比丘僧八百人俱，<a id="a-PF"></a>诸菩萨众万二千人。<a id="a-PG"></a>是时兴大非时云雨，<a id="a-PH"></a>经七日夜而不休止。<a id="a-PI"></a>诸大德声闻，<a id="a-PJ"></a>若得禅定及解脱者，<a id="a-PK"></a>若入禅定七日不食。<a id="a-PL"></a>余凡夫人及诸学人，<a id="a-PM"></a>五日绝食，<a id="a-PN"></a>饥困羸瘦，<a id="a-PO"></a>不能往觐见佛世尊礼敬供养。<a id="a-PP"></a>我时念言：<a id="a-PQ"></a>‘是诸比丘甚为大苦！<a id="a-PR"></a>当往白佛。<a id="a-PS"></a>’我时便往佛世尊所，<a id="a-PT"></a>顶礼佛足白言：<a id="a-PU"></a>‘世尊，<a id="a-PV"></a>诸比丘僧绝食五日，<a id="a-PW"></a>极为羸瘦，<a id="a-PX"></a>不能从床而自起止。<a id="a-PY"></a>’世尊告我：<a id="a-PZ"></a>‘阿难，<a id="a-Pa"></a>汝今可以是事往语文殊师利，<a id="a-Pb"></a>彼当充足比丘僧食。<a id="a-Pc"></a>’</p>
  <p id="aPd">“我承佛敕，<a id="a-Pe"></a>往诣彼文殊师利所住室中，<a id="a-Pf"></a>到已具说如是之事。<a id="a-Pg"></a>时文殊师利，<a id="a-Ph"></a>为释、<a id="a-Pi"></a>梵、<a id="a-Pj"></a>护世而演说法，<a id="a-Pk"></a>即答我言：<a id="a-Pl"></a>‘阿难，<a id="a-Pm"></a>汝往敷座。<a id="a-Pn"></a>若时已至，<a id="a-Po"></a>便击楗槌。<a id="a-Pp"></a>’我从文殊师利闻是语已，<a id="a-Pq"></a>即便敷座住在一处，<a id="a-Pr"></a>看文殊师利何时出房。<a id="a-Ps"></a>是文殊师利甫为释、<a id="a-Pt"></a>梵、<a id="a-Pu"></a>护世天王广演说法，<a id="a-Pv"></a>名曰分别一切身三昧，<a id="a-Pw"></a>不出于房。<a id="a-Px"></a>我作是念：<a id="a-Py"></a>‘文殊师利将不令诸比丘失食时？<a id="a-Pz"></a>’文殊师利化作己身，<a id="a-Q0"></a>为诸释、<a id="a-Q1"></a>梵、<a id="a-Q2"></a>护世，<a id="a-Q3"></a>说是分别一切身三昧。<a id="a-Q4"></a>文殊师利亦即入此分别一切身三昧已，<a id="a-Q5"></a>从房而出，<a id="a-Q6"></a>入舍卫大城次第乞食。<a id="a-Q7"></a>我时不见。</p>
  <p id="aQ8">“魔王波旬作是念言：<a id="a-Q9"></a>‘文殊师利师子吼已，<a id="a-QA"></a>入舍卫大城而行乞食。<a id="a-QB"></a>我今当蔽舍卫城中，<a id="a-QC"></a>诸婆罗门、<a id="a-QD"></a>长者、<a id="a-QE"></a>居士，<a id="a-QF"></a>无入出者，<a id="a-QG"></a>不令施食。<a id="a-QH"></a>’尔时，<a id="a-QI"></a>文殊师利童子随所至处，<a id="a-QJ"></a>门户悉闭无往来者。<a id="a-QK"></a>文殊师利即时观知，<a id="a-QL"></a>是魔波旬隐蔽诸人：<a id="a-QM"></a>‘我今当作诚实言誓。<a id="a-QN"></a>’尔时即作是志诚言：<a id="a-QO"></a>‘我之所集一毛孔中所有福慧，<a id="a-QP"></a>设恒河沙等诸佛世界，<a id="a-QQ"></a>满中诸魔之所无有。<a id="a-QR"></a>我此语实，<a id="a-QS"></a>魔蔽当去，<a id="a-QT"></a>令魔自身作居士像，<a id="a-QU"></a>于四衢道诸巷陌中，<a id="a-QV"></a>唱如是言：<a id="a-QW"></a>当施文殊！<a id="a-QX"></a>当施文殊！<a id="a-QY"></a>若施是者获大果报。<a id="a-QZ"></a>若施三千大千世界其中所有一切众生，<a id="a-Qa"></a>给诸乐具百千亿岁，<a id="a-Qb"></a>不如施此文殊师利一爪端许所生福胜！<a id="a-Qc"></a>’文殊师利，<a id="a-Qd"></a>须臾之间立此誓已，<a id="a-Qe"></a>尔时诸天遍开城中一切门户，<a id="a-Qf"></a>令诸人众皆趣文殊师利童子。<a id="a-Qg"></a>时魔波旬作居士像，<a id="a-Qh"></a>于诸四衢街巷陌中，<a id="a-Qi"></a>唱如是言：<a id="a-Qj"></a>‘当施文殊！<a id="a-Qk"></a>当施文殊！<a id="a-Ql"></a>若施是者获大果报。<a id="a-Qm"></a>若施三千大千世界一切众生诸乐供具，<a id="a-Qn"></a>经百千岁，<a id="a-Qo"></a>不如施此文殊师利一爪端许所生福胜！<a id="a-Qp"></a>’</p>
  <p id="aQq">“时文殊师利，<a id="a-Qr"></a>以神通力令所持钵，<a id="a-Qs"></a>受诸种种美妙饮食及饼果等，<a id="a-Qt"></a>不相和杂如别器盛。<a id="a-Qu"></a>八百比丘、<a id="a-Qv"></a>万二千菩萨，<a id="a-Qw"></a>所食之食在一钵中，<a id="a-Qx"></a>不见此钵若减若满。<a id="a-Qy"></a>尔时，<a id="a-Qz"></a>文殊师利童子，<a id="a-R0"></a>于舍卫大城乞食已足，<a id="a-R1"></a>出舍卫城以钵置地，<a id="a-R2"></a>语魔波旬：<a id="a-R3"></a>‘汝为净人，<a id="a-R4"></a>可持此钵在前而去。<a id="a-R5"></a>’时魔波旬不能举钵，<a id="a-R6"></a>生惭耻心，<a id="a-R7"></a>语文殊师利：<a id="a-R8"></a>‘我今不能举此地钵。<a id="a-R9"></a>’文殊师利语波旬言：<a id="a-RA"></a>‘汝今成就大威神力，<a id="a-RB"></a>云何不能举地小钵？<a id="a-RC"></a>’时魔波旬尽其神力，<a id="a-RD"></a>不能举钵如毛分许，<a id="a-RE"></a>怪未曾有，<a id="a-RF"></a>语文殊师利：<a id="a-RG"></a>‘我之神力举伊沙陀山，<a id="a-RH"></a>置之手掌掷虚空中，<a id="a-RI"></a>今不能举如此小钵一毛分许。<a id="a-RJ"></a>’文殊师利语波旬言：<a id="a-RK"></a>‘若大众生大人大力彼所持钵，<a id="a-RL"></a>非汝波旬所能擎举。<a id="a-RM"></a>’是时，<a id="a-RN"></a>文殊师利童子，<a id="a-RO"></a>即以一指持举地钵著波旬手，<a id="a-RP"></a>语波旬言：<a id="a-RQ"></a>‘汝为净人持钵前行。<a id="a-RR"></a>’时魔波旬，<a id="a-RS"></a>尽力持钵在前而去。<a id="a-RT"></a>尔时，<a id="a-RU"></a>自在天子与万二千天子，<a id="a-RV"></a>侍从围绕，<a id="a-RW"></a>来向文殊师利童子，<a id="a-RX"></a>顶礼其足，<a id="a-RY"></a>右绕已毕，<a id="a-RZ"></a>语波旬言：<a id="a-Ra"></a>‘汝非使人，<a id="a-Rb"></a>何故持钵在他前行？<a id="a-Rc"></a>’魔言：<a id="a-Rd"></a>‘天子，<a id="a-Re"></a>我今不堪与有力者诤。<a id="a-Rf"></a>’天子语言：<a id="a-Rg"></a>‘波旬，<a id="a-Rh"></a>汝亦成就大威神力。<a id="a-Ri"></a>’</p>
 </body>
</html>