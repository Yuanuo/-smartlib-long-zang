<!doctype html>
<html id="z3IBTtqRq" data-ver="636">
 <head>
  <meta charset="utf-8">
  <meta author="金刚智">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">说七俱胝佛母准提陀罗尼念诵法</h1>
  <p id="a2">依梵经本，<a id="a-3"></a>有十万偈颂，<a id="a-4"></a>我今略说念诵观行供养次第。</p>
  <p id="a5">若有苾刍、<a id="a-6"></a>苾刍尼、<a id="a-7"></a>邬波索迦、<a id="a-8"></a>邬波斯迦，<a id="a-9"></a>发菩提心，<a id="a-A"></a>行菩萨行，<a id="a-B"></a>求速出离生死者，<a id="a-C"></a>先须入三摩耶灌顶道场，<a id="a-D"></a>受持禁戒坚固不退，<a id="a-E"></a>爱乐大乘菩萨戒行，<a id="a-F"></a>于四威仪修四无量，<a id="a-G"></a>发四弘愿永离三塗，<a id="a-H"></a>于一切事业心不散乱，<a id="a-I"></a>方可入此秘密法门。</p>
  <p id="aJ">凡念诵供养法，<a id="a-K"></a>于所在处，<a id="a-L"></a>皆须清净澡浴著新净衣，<a id="a-M"></a>严饰道场随力所办。<a id="a-N"></a>其道场法，<a id="a-O"></a>先须选隐便胜地，<a id="a-P"></a>东西南北各量取四肘，<a id="a-Q"></a>作方曼茶罗，<a id="a-R"></a>掘深一肘，<a id="a-S"></a>除去骨石、<a id="a-T"></a>塼瓦、<a id="a-U"></a>恶土、<a id="a-V"></a>发毛、<a id="a-W"></a>灰炭、<a id="a-X"></a>糠棘、<a id="a-Y"></a>虫蚁之类，<a id="a-Z"></a>以好净土填满筑平，<a id="a-a"></a>取新瞿摩夷并好土，<a id="a-b"></a>以香汤相和塗地。<a id="a-c"></a>若在楼阁或居船上，<a id="a-d"></a>依法泥塗。<a id="a-e"></a>若在山中及好净屋，<a id="a-f"></a>不须掘地依前塗饰。<a id="a-g"></a>即张天盖四面悬幡，<a id="a-h"></a>若有本尊七俱胝佛母形像，<a id="a-i"></a>安置曼茶罗中，<a id="a-j"></a>面向西。<a id="a-k"></a>若无本尊，<a id="a-l"></a>有诸佛像舍利及大乘经典供养亦得。<a id="a-m"></a>磨白檀香塗作八角曼茶罗，<a id="a-n"></a>犹如满月或似八叶莲华，<a id="a-o"></a>即以新净供具金、<a id="a-p"></a>银、<a id="a-q"></a>熟铜、<a id="a-r"></a>商佉贝、<a id="a-s"></a>玉石、<a id="a-t"></a>瓷木等器，<a id="a-u"></a>盛诸饮食及好香华、<a id="a-v"></a>灯明、<a id="a-w"></a>遏伽香水，<a id="a-x"></a>随力所有布置供养。</p>
  <p id="ay">若苾刍、<a id="a-z"></a>苾刍尼，<a id="a-10"></a>先持戒行，<a id="a-11"></a>初入道场，<a id="a-12"></a>复须忏悔，<a id="a-13"></a>更自誓发愿受戒。<a id="a-14"></a>若在家菩萨，<a id="a-15"></a>初入亦须自誓，<a id="a-16"></a>随力发愿受三归、<a id="a-17"></a>五戒，<a id="a-18"></a>或常持八戒。<a id="a-19"></a>若常三时念诵，<a id="a-1A"></a>即于道场西南向东，<a id="a-1B"></a>至心合掌，<a id="a-1C"></a>五体著地，<a id="a-1D"></a>敬礼十方诸佛菩萨，<a id="a-1E"></a>虔诚运想遍虚空界。<a id="a-1F"></a>便右膝著地，<a id="a-1G"></a>合掌至心，<a id="a-1H"></a>忏悔自无始已来身口意罪：<a id="a-1I"></a>“今对诸佛菩萨前，<a id="a-1J"></a>弟子某甲发露忏悔。<a id="a-1K"></a>乃至过去、<a id="a-1L"></a>现在、<a id="a-1M"></a>未来三世诸佛菩萨，<a id="a-1N"></a>福智圆满种种功德，<a id="a-1O"></a>我今随喜。<a id="a-1P"></a>”即结跏或半跏，<a id="a-1Q"></a>安心定坐，<a id="a-1R"></a>除一切妄想，<a id="a-1S"></a>观六道众生无始以来生死海中轮回六趣，<a id="a-1T"></a>愿皆发菩提心，<a id="a-1U"></a>行菩萨行，<a id="a-1V"></a>速得出离。<a id="a-1W"></a>即以塗香摩手而结手契，<a id="a-1X"></a>结契时，<a id="a-1Y"></a>以衣覆手，<a id="a-1Z"></a>勿令人见。<a id="a-1a"></a>先结三部三么耶契，<a id="a-1b"></a>次结诸契。</p>
  <p data-pb></p>
  <h2 id="a1c">佛部三么耶契第一</h2>
  <p id="a1d">其契相，<a id="a-1e"></a>福智手并仰，<a id="a-1f"></a>檀、<a id="a-1g"></a>戒、<a id="a-1h"></a>忍辱、<a id="a-1i"></a>般若、<a id="a-1j"></a>方便愿微屈相拄，<a id="a-1k"></a>进力押忍愿上节，<a id="a-1l"></a>禅智附进力侧即成。</p>
  <p id="a1m">诵妙言曰：</p>
  <p id="a1n">唵怛他[薛/女]睹嚩皤(去声)耶莎嚩诃(诵三遍以契顶上散)</p>
  <p data-pb></p>
  <h2 id="a1o">莲华部三么耶契第二</h2>
  <p id="a1p">二福智相合，<a id="a-1q"></a>戒、<a id="a-1r"></a>忍、<a id="a-1s"></a>进、<a id="a-1t"></a>方便、<a id="a-1u"></a>愿力，<a id="a-1v"></a>各各散开微屈，<a id="a-1w"></a>六波罗蜜开如莲华，<a id="a-1x"></a>檀、<a id="a-1y"></a>般若、<a id="a-1z"></a>禅智头相著，<a id="a-20"></a>亦微屈即成。</p>
  <p id="a21">诵妙言曰：</p>
  <p id="a22">唵钵头牟嚩皤(去声)耶莎嚩诃(诵三遍)</p>
  <p data-pb></p>
  <h2 id="a23">金刚部三么耶契第三</h2>
  <p id="a24">福覆智仰，<a id="a-25"></a>禅、<a id="a-26"></a>般若、<a id="a-27"></a>檀智相交即成。</p>
  <p id="a28">即诵妙言曰：</p>
  <p id="a29">唵　嚩折噜婆皤(去声)耶莎嚩诃(诵三遍)</p>
  <p data-pb></p>
  <h2 id="a2A">准提佛母根本身契第四</h2>
  <p id="a2B">其契相，<a id="a-2C"></a>先以二手小指、<a id="a-2D"></a>二无名指相叉入掌，<a id="a-2E"></a>二中指直竖头相著，<a id="a-2F"></a>二头指头附二中指上节侧，<a id="a-2G"></a>二大指各附二头指侧即成。</p>
  <p id="a2H">妙言诵根本陀罗尼(诵七遍，<a id="a-2I"></a>以契顶上解散。<a id="a-2J"></a>以下诸契，<a id="a-2K"></a>结成挥触印了，<a id="a-2L"></a>亦并须顶上散之)</p>
  <p data-pb></p>
  <h2 id="a2M">辟除一切天魔恶鬼神等契第五</h2>
  <p id="a2N">其契先以右手中指、<a id="a-2O"></a>无名指、<a id="a-2P"></a>小指及大指，<a id="a-2Q"></a>握左手中指以下三指，<a id="a-2R"></a>次以左大指握左中指以下三指甲上，<a id="a-2S"></a>为合拳，<a id="a-2T"></a>以二头指头相著即成。</p>
  <p id="a2U">妙言曰：</p>
  <p id="a2V">唵俱(上声)噜惮那(引)吽惹(诵一遍，<a id="a-2W"></a>以契右旋绕身一匝，<a id="a-2X"></a>如此三度作即是)</p>
  <p data-pb></p>
  <h2 id="a2Y">结地界橛契第六</h2>
  <p id="a2Z">其契相，<a id="a-2a"></a>以左右二中指、<a id="a-2b"></a>二无名指相叉入掌，<a id="a-2c"></a>右押左，<a id="a-2d"></a>左头指屈如钩，<a id="a-2e"></a>右头指直竖，<a id="a-2f"></a>二大指、<a id="a-2g"></a>二小指令面相著即成。</p>
  <p id="a2h">妙言曰：</p>
  <p id="a2i">唵准你泥枳逻耶莎嚩诃(诵一遍，<a id="a-2j"></a>以契大母指触地一回，<a id="a-2k"></a>如卓橛势三度作即休)</p>
  <p data-pb></p>
  <h2 id="a2l">结墙界契第七</h2>
  <p id="a2m">其契准前橛契，<a id="a-2n"></a>以右手头指屈如钩，<a id="a-2o"></a>左头指直竖即成。</p>
  <p id="a2p">妙言曰：</p>
  <p id="a2q">唵准你泥钵啰迦逻耶莎嚩诃(诵三遍，<a id="a-2r"></a>以契右挥三匝即是)</p>
  <p data-pb></p>
  <h2 id="a2s">结网契第八</h2>
  <p id="a2t">其契准墙契，<a id="a-2u"></a>开仰著，<a id="a-2v"></a>右大指捻左头指头，<a id="a-2w"></a>左大指捻右头指头，<a id="a-2x"></a>小指依旧相拄即成。</p>
  <p id="a2y">妙言曰：</p>
  <p id="a2z">唵准你半惹逻莎嚩诃(诵三遍，<a id="a-30"></a>以契随日挥三度即是)</p>
  <p data-pb></p>
  <h2 id="a31">结外火院大界契第九</h2>
  <p id="a32">其契以左手密掩右手背，<a id="a-33"></a>相重，<a id="a-34"></a>直竖二大指，<a id="a-35"></a>相去二寸许即成。</p>
  <p id="a36">妙言曰：</p>
  <p id="a37">唵阿三摩[口+祗]你[合+牛]莎嚩诃(诵三遍，<a id="a-38"></a>以契右旋三度即是)</p>
  <p data-pb></p>
  <h2 id="a39">结车辂契第十</h2>
  <p id="a3A">其契相，<a id="a-3B"></a>先以二手向内相叉，<a id="a-3C"></a>右押左，<a id="a-3D"></a>即仰开掌，<a id="a-3E"></a>二头指直申头相拄，<a id="a-3F"></a>以二大指拨二中指头，<a id="a-3G"></a>来去即成。</p>
  <p id="a3H">妙言曰：</p>
  <p id="a3I">唵睹嚧睹嚧莎嚩诃(结此契，<a id="a-3J"></a>心想阿迦尼瑟吒天宫中毗卢遮那如来，<a id="a-3K"></a>十地菩萨围绕集会中，<a id="a-3L"></a>请准提佛母圣者，<a id="a-3M"></a>乘七宝庄严车辂。<a id="a-3N"></a>车辂上有白莲华座，<a id="a-3O"></a>座上有如所画像形。<a id="a-3P"></a>心中想念如在目前，<a id="a-3Q"></a>即诵妙言三遍)</p>
  <p data-pb></p>
  <h2 id="a3R">结迎请圣者契第十一</h2>
  <p id="a3S">准前第一根本契，<a id="a-3T"></a>以二大指来去，<a id="a-3U"></a>招之三度即成。</p>
  <p id="a3V">妙言曰：</p>
  <p id="a3W">唵折隶主隶准提噎醯曳醯薄伽嚩底莎嚩诃(结此契，<a id="a-3X"></a>圣者从实车上下来道场中白莲华座上，<a id="a-3Y"></a>即诵妙言三遍)</p>
  <p data-pb></p>
  <h2 id="a3Z">结莲华座契第十二</h2>
  <p id="a3a">准前根本契，<a id="a-3b"></a>并二大指向身开竖之，<a id="a-3c"></a>即成。</p>
  <p id="a3d">妙言曰：</p>
  <p id="a3e">唵迦么逻莎嚩诃(结此契，<a id="a-3f"></a>心想道场中种种宝钿师子座上开白莲华安置圣者，<a id="a-3g"></a>即诵妙言三遍)</p>
  <p data-pb></p>
  <h2 id="a3h">结遏迦契第十三</h2>
  <p id="a3i">准前根本契，<a id="a-3j"></a>以二大指，<a id="a-3k"></a>各捻头指根第一节侧下即成。</p>
  <p id="a3l">妙言曰：</p>
  <p id="a3m">唵折隶主隶准提遏绀薄伽嚩帝钵啰底搓莎嚩诃</p>
  <p data-pb></p>
  <h2 id="a3n">结洗浴契第十四</h2>
  <p id="a3o">准前遏迦契，<a id="a-3p"></a>以二大指，<a id="a-3q"></a>各并捻二中指中节侧即成。</p>
  <p id="a3r">妙言曰：</p>
  <p id="a3s">唵折莎嚩诃</p>
  <p data-pb></p>
  <h2 id="a3t">结塗香契第十五</h2>
  <p id="a3u">准前根本契，<a id="a-3v"></a>以二大指，<a id="a-3w"></a>博著右头指下节即成。</p>
  <p id="a3x">妙言曰：</p>
  <p id="a3y">唵　隶莎嚩诃</p>
  <p data-pb></p>
  <h2 id="a3z">结华鬘契第十六</h2>
  <p id="a40">准前根本契，<a id="a-41"></a>以二大指，<a id="a-42"></a>安著左头指下节侧即成。</p>
  <p id="a43">妙言曰：</p>
  <p id="a44">唵　主莎嚩诃</p>
  <p data-pb></p>
  <h2 id="a45">结烧香契第十七</h2>
  <p id="a46">准前根本契屈右头指，<a id="a-47"></a>捻二大指头即成。</p>
  <p id="a48">妙言曰：</p>
  <p id="a49">唵　隶莎嚩诃</p>
  <p data-pb></p>
  <h2 id="a4A">结供养饮食契第十八</h2>
  <p id="a4B">准前根本契，<a id="a-4C"></a>以左头指，<a id="a-4D"></a>捻二大指头即成。</p>
  <p id="a4E">妙言曰：</p>
  <p id="a4F">唵　准莎嚩诃</p>
  <p data-pb></p>
  <h2 id="a4G">结灯契第十九</h2>
  <p id="a4H">准前根本契，<a id="a-4I"></a>以二头指，<a id="a-4J"></a>各捻二大指头即成。</p>
  <p id="a4K">妙言曰：</p>
  <p id="a4L">唵　提莎嚩诃(已上塗香契等，<a id="a-4M"></a>各各以契触当色物上供养)</p>
  <p data-pb></p>
  <h2 id="a4N">结布字契第二十</h2>
  <p id="a4O">其契相，<a id="a-4P"></a>以二中指、<a id="a-4Q"></a>二无名指向内相叉，<a id="a-4R"></a>二大指、<a id="a-4S"></a>二头指、<a id="a-4T"></a>二小指，<a id="a-4U"></a>并直竖头相著即成。</p>
  <p id="a4V">结此手契成，<a id="a-4W"></a>即想自身犹若释迦如来，<a id="a-4X"></a>三十二相、<a id="a-4Y"></a>八十种好、<a id="a-4Z"></a>紫磨金色、<a id="a-4a"></a>圆满身光。<a id="a-4b"></a>想已以手契，<a id="a-4c"></a>触头上布唵字，<a id="a-4d"></a>触眼中布折字，<a id="a-4e"></a>一一依字次第，<a id="a-4f"></a>乃至两足皆以契触布之。</p>
  <p id="a4g">说陀罗尼字想布于身法。</p>
  <p id="a4h">唵想安头上，<a id="a-4i"></a> 其色白如月，<a id="a-4j"></a> 放于无量光，<a id="a-4k"></a> 除灭一切障，<a id="a-4l"></a> 即同佛菩萨，<a id="a-4m"></a> 摩是人顶上。</p>
  <p id="a4n">折字安两目，<a id="a-4o"></a> 其色如日月，<a id="a-4p"></a> 为照诸愚暗，<a id="a-4q"></a> 能发深慧明。</p>
  <p id="a4r">隶字安颈上，<a id="a-4s"></a> 色如绀琉璃，<a id="a-4t"></a> 能显诸色相，<a id="a-4u"></a> 渐具如来智。</p>
  <p id="a4v">主字想安心，<a id="a-4w"></a> 其色如皎素，<a id="a-4x"></a> 犹心清净故，<a id="a-4y"></a> 速达菩提路。</p>
  <p id="a4z">隶字安两肩，<a id="a-50"></a> 色黄如金色，<a id="a-51"></a> 犹观是色相，<a id="a-52"></a> 能被精进甲。</p>
  <p id="a53">准字想齐中，<a id="a-54"></a> 其色妙黄白，<a id="a-55"></a> 速令登道场，<a id="a-56"></a> 不退菩提故。</p>
  <p id="a57">提字安两髀，<a id="a-58"></a> 其色如浅黄，<a id="a-59"></a> 速证菩提道，<a id="a-5A"></a> 得坐金刚座。</p>
  <p id="a5B">莎嚩字两胫，<a id="a-5C"></a> 其状作赤黄，<a id="a-5D"></a> 常能想是字，<a id="a-5E"></a> 速得转法轮。</p>
  <p id="a5F">诃字置两足，<a id="a-5G"></a> 其色犹满月，<a id="a-5H"></a> 行者作是想，<a id="a-5I"></a> 速得达圆寂。</p>
  <p id="a5J">如是布字想念色，<a id="a-5K"></a> 便成准提胜法门，</p>
  <p id="a5L">亦名本尊真实相，<a id="a-5M"></a> 能灭诸罪得吉祥。</p>
  <p id="a5N">犹如金刚坚固聚，<a id="a-5O"></a> 是名准提胜上法，</p>
  <p id="a5P">若常如是修行者，<a id="a-5Q"></a> 当知是人速悉地。</p>
  <p data-pb></p>
  <h2 id="a5R">第二根本契第二十一</h2>
  <p id="a5S">其契相，<a id="a-5T"></a>以二手向内相叉，<a id="a-5U"></a>二头指、<a id="a-5V"></a>二大母指，<a id="a-5W"></a>并直竖即成。</p>
  <p id="a5X">妙言曰：</p>
  <p id="a5Y">南无飒哆喃(去声一)　三藐三勃陀(去声)俱胝南(二)　怛侄(停也切)他(三)　唵(四)　折隶(去音下同五)　主隶(六)　准提(七)　莎诃(诵七遍，<a id="a-5Z"></a>以契于顶上解散)</p>
  <p data-pb></p>
  <h2 id="a5a">结捧数珠契第二十二</h2>
  <p id="a5b">契相，<a id="a-5c"></a>先取数珠安二手掌中，<a id="a-5d"></a>即当心合掌，<a id="a-5e"></a>诵前根本陀罗尼三遍。<a id="a-5f"></a>以珠顶戴，<a id="a-5g"></a>便作把数珠契，<a id="a-5h"></a>净珠。</p>
  <h2 id="a5i">把数珠契第二十三</h2>
  <p id="a5j">其契相，<a id="a-5k"></a>以二手二无名指、<a id="a-5l"></a>二大指，<a id="a-5m"></a>各捻珠上，<a id="a-5n"></a>二手相去一寸许，<a id="a-5o"></a>余指散开微屈即成。</p>
  <p id="a5p">诵净数珠妙言曰：</p>
  <p id="a5q">唵　微嚧遮那阿么罗莎嚩(二合)诃(诵三遍)</p>
  <p id="a5r">净数珠已，<a id="a-5s"></a>以自心想七俱胝佛母口中，<a id="a-5t"></a>出七俱胝陀罗尼文字。<a id="a-5u"></a>一一字放五色光，<a id="a-5v"></a>入行者口裹，<a id="a-5w"></a>安自心月中，<a id="a-5x"></a>右旋布置即诵本尊陀罗尼一遍。<a id="a-5y"></a>以右手无名指，<a id="a-5z"></a>捻一颗珠过，<a id="a-60"></a>周而复始不急不缓，<a id="a-61"></a>不得高声，<a id="a-62"></a>须分明称字而令自闻。<a id="a-63"></a>所观本尊及身上布字，<a id="a-64"></a>念诵记数，<a id="a-65"></a>于一念中并须一时观见，<a id="a-66"></a>不得有阙使心散乱。<a id="a-67"></a>如观念疲劳，<a id="a-68"></a>随力念诵，<a id="a-69"></a>或一千、<a id="a-6A"></a>二千乃至三千、<a id="a-6B"></a>四千、<a id="a-6C"></a>五千遍，<a id="a-6D"></a>常取一数为定。<a id="a-6E"></a>如有忙事，<a id="a-6F"></a>亦不得减数至一百八已下。<a id="a-6G"></a>此名声念诵。<a id="a-6H"></a>若求解脱速出离生死，<a id="a-6I"></a>作此三摩地瑜伽观行无记无数。<a id="a-6J"></a>念者即想自心如一满月，<a id="a-6K"></a>湛然清净内外分明，<a id="a-6L"></a>以唵字安月心中，<a id="a-6M"></a>以“折隶主隶准提莎嚩诃”字，<a id="a-6N"></a>从前右旋次第周布轮缘(去音)谛观一一字义，<a id="a-6O"></a>与心相应不得差牙。<a id="a-6P"></a>说三摩地观念布字义：</p>
  <p id="a6Q">唵字门者，<a id="a-6R"></a>是流注不生不灭义，<a id="a-6S"></a>复于一切法为最胜义。</p>
  <p id="a6T">折字门者，<a id="a-6U"></a>于一切法是无行义。</p>
  <p id="a6V">隶字门者，<a id="a-6W"></a>于一切法是无相义。</p>
  <p id="a6X">主字门者，<a id="a-6Y"></a>于一切法是无起住义。</p>
  <p id="a6Z">隶字门者，<a id="a-6a"></a>于一切法是无好义。</p>
  <p id="a6b">准字门者，<a id="a-6c"></a>于一切法是无等觉义。</p>
  <p id="a6d">提字门者，<a id="a-6e"></a>于一切法是无取舍义。</p>
  <p id="a6f">莎嚩字门者，<a id="a-6g"></a>于一切法是平等无言说义。</p>
  <p id="a6h">诃字门者，<a id="a-6i"></a>于一切法是无因寂静无住涅槃义。</p>
  <p id="a6j">所说字义虽立文字，<a id="a-6k"></a>皆是无文字义。<a id="a-6l"></a>既无文字，<a id="a-6m"></a>须谛观一一义相，<a id="a-6n"></a>周而复始无记无数不得断绝。<a id="a-6o"></a>不断绝者，<a id="a-6p"></a>为流注不生不灭最胜义。<a id="a-6q"></a>由不生不灭最胜义，<a id="a-6r"></a>是故无行为无行义，<a id="a-6s"></a>是故无相为无相义，<a id="a-6t"></a>是故无起住为无起住义，<a id="a-6u"></a>是故无等觉为无等觉义，<a id="a-6v"></a>是故无取舍为无取舍义，<a id="a-6w"></a>是故平等无言说为平等无言说义，<a id="a-6x"></a>是故无因寂静无住涅槃为寂静无住涅槃义，<a id="a-6y"></a>是故不生不灭、<a id="a-6z"></a>最胜无断、<a id="a-70"></a>周而复始。<a id="a-71"></a>此名三摩地念诵。</p>
  <p data-pb></p>
  <h2 id="a72">说准提求愿观想法</h2>
  <p id="a73">若求无分别者，<a id="a-74"></a>当观无分别无记念。</p>
  <p id="a75">若求无相无色，<a id="a-76"></a>当观文字无文字念。</p>
  <p id="a77">若求不二法门者，<a id="a-78"></a>应观两臂。</p>
  <p id="a79">若求四无量，<a id="a-7A"></a>当观四臂。</p>
  <p id="a7B">若求六通，<a id="a-7C"></a>当观六臂。</p>
  <p id="a7D">若求八圣道，<a id="a-7E"></a>当观八臂。</p>
  <p id="a7F">若求十波罗蜜圆满十地者，<a id="a-7G"></a>应观十臂。</p>
  <p id="a7H">若求如来普遍广地者，<a id="a-7I"></a>应观十二臂。</p>
  <p id="a7J">若求十八不共法者，<a id="a-7K"></a>应观十八臂，<a id="a-7L"></a>即如画像法观也。</p>
  <p id="a7M">若求三十二相，<a id="a-7N"></a>当观三十二臂。</p>
  <p id="a7O">若求八万四千法门者，<a id="a-7P"></a>应观八十四臂。</p>
  <p id="a7Q">如上观念，<a id="a-7R"></a>当入一切如来三摩地门甚深方广不思议地，<a id="a-7S"></a>是正念处，<a id="a-7T"></a>是正真如，<a id="a-7U"></a>是正解脱。<a id="a-7V"></a>念诵观行了欲出道场，<a id="a-7W"></a>复须依前次第，<a id="a-7X"></a>更结烧香、<a id="a-7Y"></a>灯明、<a id="a-7Z"></a>饮食等手契，<a id="a-7a"></a>供养忏悔随意发愿。<a id="a-7b"></a>即结前第一根本契，<a id="a-7c"></a>诵根本陀罗尼七遍，<a id="a-7d"></a>顶上散之。<a id="a-7e"></a>复结前车辂契，<a id="a-7f"></a>以二大母指向外，<a id="a-7g"></a>三度拨中指头，<a id="a-7h"></a>诵妙言曰：</p>
  <p id="a7i">唵睹嚧睹嚧莎嚩诃(诵三遍)</p>
  <p id="a7j">复结前迎请契，<a id="a-7k"></a>以二大母指向外三度开，<a id="a-7l"></a>即成送圣者还本宫。</p>
  <p id="a7m">妙言曰：</p>
  <p id="a7n">唵　折隶主隶准提[薛/女]车[薛/女]车婆伽嚩底莎嚩　皤嚩喃布娜啰哦摩那耶莎嚩诃(诵三遍)</p>
  <p id="a7o">复结前外火院大界契，<a id="a-7p"></a>诵阿三摩祁尼诵妙言，<a id="a-7q"></a>左转三遍即成。</p>
  <p id="a7r">复更结三部三摩耶契，<a id="a-7s"></a>各诵妙言一遍即了。<a id="a-7t"></a>任出道场随意经行，<a id="a-7u"></a>读诵大般若、<a id="a-7v"></a>或华严、<a id="a-7w"></a>或无边门、<a id="a-7x"></a>或法华、<a id="a-7y"></a>楞伽、<a id="a-7z"></a>涅槃大乘经论等，<a id="a-80"></a>思惟诵说。<a id="a-81"></a>或以七俱胝佛像塔印，<a id="a-82"></a>用印香泥，<a id="a-83"></a>沙上纸上随意印之多少。<a id="a-84"></a>如念诵有功德，<a id="a-85"></a>如经所说境界，<a id="a-86"></a>一一分明了知次第。<a id="a-87"></a>欲得作扇底迦等种种方法，<a id="a-88"></a>或为自身，<a id="a-89"></a>或为他人，<a id="a-8A"></a>即任依法而作念诵。</p>
  <p data-pb></p>
  <h2 id="a8B">说扇底迦法</h2>
  <p id="a8C">若欲求息灾除一切鬼神，<a id="a-8D"></a>及聪明长命，<a id="a-8E"></a>求解脱者，<a id="a-8F"></a>即于道场中面向北，<a id="a-8G"></a>交脚竖膝而坐，<a id="a-8H"></a>衣服、<a id="a-8I"></a>饮食、<a id="a-8J"></a>香华、<a id="a-8K"></a>灯烛、<a id="a-8L"></a>地等，<a id="a-8M"></a>并用白色。<a id="a-8N"></a>从月一日至八日，<a id="a-8O"></a>日三时念诵及护摩等法。<a id="a-8P"></a>若念诵时，<a id="a-8Q"></a>先诵根本陀罗尼三七遍已，<a id="a-8R"></a>然后但从唵字诵之。</p>
  <p id="a8S">妙言曰：</p>
  <p id="a8T">唵　折隶主隶准提与彼某甲除灾难莎嚩诃</p>
  <p data-pb></p>
  <h2 id="a8U">说布瑟置迦法</h2>
  <p id="a8V">若欲求增长，<a id="a-8W"></a>五通、<a id="a-8X"></a>转轮、<a id="a-8Y"></a>种种宝藏、<a id="a-8Z"></a>布奢轮剑、<a id="a-8a"></a>贤瓶、<a id="a-8b"></a>如意宝、<a id="a-8c"></a>安善那、<a id="a-8d"></a>虞里迦、<a id="a-8e"></a>镜及越斧、<a id="a-8f"></a>罥索、<a id="a-8g"></a>三叉等一切财宝药草等，<a id="a-8h"></a>求成就法者，<a id="a-8i"></a>身著黄衣，<a id="a-8j"></a>面向东结跏趺坐，<a id="a-8k"></a>所供养香华、<a id="a-8l"></a>饮食、<a id="a-8m"></a>果子、<a id="a-8n"></a>灯烛、<a id="a-8o"></a>地等，<a id="a-8p"></a>并用黄色。<a id="a-8q"></a>从月八日至十五日，<a id="a-8r"></a>日三时念诵护摩等事，<a id="a-8s"></a>念诵如前。</p>
  <p id="a8t">妙言曰：</p>
  <p id="a8u">唵　折隶主隶准提与彼某甲所求如意莎嚩诃</p>
  <p data-pb></p>
  <h2 id="a8v">说伐施迦罗拏法</h2>
  <p id="a8w">若欲呼召一切天龙鬼神、<a id="a-8x"></a>人非人等，<a id="a-8y"></a>应作此法者，<a id="a-8z"></a>身著赤衣，<a id="a-90"></a>面向西结跏坐，<a id="a-91"></a>香华、<a id="a-92"></a>饮食、<a id="a-93"></a>果子、<a id="a-94"></a>灯烛、<a id="a-95"></a>地等，<a id="a-96"></a>并用赤色。<a id="a-97"></a>从十六日至二十三日，<a id="a-98"></a>日三时念诵护摩等法。</p>
  <p id="a99">妙言曰：</p>
  <p id="a9A">唵　折隶主隶准提为彼摄召某神成就我愿莎嚩诃</p>
  <p data-pb></p>
  <h2 id="a9B">说阿毗遮噜迦法</h2>
  <p id="a9C">若欲降伏一切恶神鬼，<a id="a-9D"></a>及损三宝人天者，<a id="a-9E"></a>有多罪业障重众生调伏难者，<a id="a-9F"></a>能令发菩提心修诸善业者，<a id="a-9G"></a>应起慈悲心而作此法。<a id="a-9H"></a>身著青衣，<a id="a-9I"></a>面向南作蹲踞坐左，<a id="a-9J"></a>脚押右脚，<a id="a-9K"></a>用香华、<a id="a-9L"></a>食、<a id="a-9M"></a>果、<a id="a-9N"></a>地等皆用青黑色。<a id="a-9O"></a>从二十三日至月尽日，<a id="a-9P"></a>日三时念诵护摩等法。</p>
  <p id="a9Q">妙言曰：</p>
  <p id="a9R">吽折隶主隶准提吽发吒</p>
  <p id="a9S">作法已即如常念诵。</p>
  <p data-pb></p>
  <h2 id="a9T">说七俱胝佛母准提画像法</h2>
  <p id="a9U">取不截白氎清净者，<a id="a-9V"></a>择去人发。<a id="a-9W"></a>画师受八戒斋，<a id="a-9X"></a>不用胶和色，<a id="a-9Y"></a>用新碗盛彩色而用画之。<a id="a-9Z"></a>其像作黄白色，<a id="a-9a"></a>种种庄严其身。<a id="a-9b"></a>腰下著白衣，<a id="a-9c"></a>衣上有华，<a id="a-9d"></a>又身著轻罗绰袖天衣，<a id="a-9e"></a>以绶带系腰，<a id="a-9f"></a>朝霞络身。<a id="a-9g"></a>其手腕以白螺为钏，<a id="a-9h"></a>其臂上钏七宝庄严，<a id="a-9i"></a>一一手上著指环，<a id="a-9j"></a>都十八臂，<a id="a-9k"></a>面有三目。<a id="a-9l"></a>上二手作说法相。<a id="a-9m"></a>右第二手施无畏，<a id="a-9n"></a>第三手把剑，<a id="a-9o"></a>第四手把数珠，<a id="a-9p"></a>第五手把微若布罗迦果(汉言子满果，<a id="a-9q"></a>此间无，<a id="a-9r"></a>西国有)，<a id="a-9s"></a>第六手把越斧，<a id="a-9t"></a>第七手把钩，<a id="a-9u"></a>第八手把跋折罗，<a id="a-9v"></a>第九手把宝鬘。<a id="a-9w"></a>左第二手把如意宝幢，<a id="a-9x"></a>第三手把莲华，<a id="a-9y"></a>第四手把澡灌，<a id="a-9z"></a>第五手把索，<a id="a-A0"></a>第六手把轮，<a id="a-A1"></a>第七手把螺，<a id="a-A2"></a>第八手把贤瓶，<a id="a-A3"></a>第九手把般若波罗蜜经夹。<a id="a-A4"></a>菩萨下作水池，<a id="a-A5"></a>池中安莲华，<a id="a-A6"></a>难陀、<a id="a-A7"></a>拔难陀二龙王共扶莲华茎。<a id="a-A8"></a>于莲华上安准提菩萨，<a id="a-A9"></a>其像周圆安明光焰，<a id="a-AA"></a>其像作怜愍眼看。<a id="a-AB"></a>行者在下坐，<a id="a-AC"></a>手执香炉，<a id="a-AD"></a>面向上看菩萨。<a id="a-AE"></a>于菩萨上画二净居天。<a id="a-AF"></a>像法如是。</p>
 </body>
</html>