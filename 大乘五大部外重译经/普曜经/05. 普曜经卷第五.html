<!doctype html>
<html id="z3IBTikNn" data-ver="1062">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">普曜经卷第五</h1>
  <h2 id="a2">异学三部品第十四</h2>
  <p id="a3">于是菩萨。<a id="a-4"></a>游在山间。<a id="a-5"></a>往至尼连水边。<a id="a-6"></a>乐于闲居心意寂然。<a id="a-7"></a>慈念十方欲益天人。<a id="a-8"></a>佛告诸比丘。<a id="a-9"></a>菩萨遥见郁头蓝弗。<a id="a-A"></a>为诸弟子所见奉敬。<a id="a-B"></a>达知图谶算术天地灾变。<a id="a-C"></a>为众最师。<a id="a-D"></a>菩萨心念。<a id="a-E"></a>今者此等自以己身。<a id="a-F"></a>计知算术星宿灾异。<a id="a-G"></a>为众人师。<a id="a-H"></a>所见奉事。<a id="a-I"></a>吾往其所。<a id="a-J"></a>问其所行能知殊胜。<a id="a-K"></a>尔乃降伏讲有无法。<a id="a-L"></a>一心脱门三昧正定超其所学。<a id="a-M"></a>以权方便观其本末。<a id="a-N"></a>自睹此等所当行者。<a id="a-O"></a>世俗定意。<a id="a-P"></a>然后为说深奥之定。<a id="a-Q"></a>无为三昧乃归大道。<a id="a-R"></a>于时菩萨思惟是已。<a id="a-S"></a>往诣其所。<a id="a-T"></a>问言。<a id="a-U"></a>贤者。<a id="a-V"></a>所事何师谁为说法。<a id="a-W"></a>而学此业。<a id="a-X"></a>郁头蓝弗。<a id="a-Y"></a>答言。<a id="a-Z"></a>吾无有师自然达之。<a id="a-a"></a>又问。<a id="a-b"></a>今所达者。<a id="a-c"></a>为何所获。<a id="a-d"></a>答曰。<a id="a-e"></a>获有想无想定。<a id="a-f"></a>菩萨报曰宁可从人得学是定乎。<a id="a-g"></a>答曰善哉。<a id="a-h"></a>从志所乐。<a id="a-i"></a>时菩萨起在于屏处结加趺坐。<a id="a-j"></a>菩萨适坐功福殊特。<a id="a-k"></a>圣慧无匹。<a id="a-l"></a>宿世所行卓然有异。<a id="a-m"></a>入诸定意一切正受。<a id="a-n"></a>独步无侣靡不通达。<a id="a-o"></a>百千定意一切备矣。<a id="a-p"></a>犹如照镜而得自在。<a id="a-q"></a>而无挂碍。<a id="a-r"></a>于时菩萨从三昧起。<a id="a-s"></a>重诣蓝弗所。<a id="a-t"></a>复问。<a id="a-u"></a>宁更有定踰无想乎。<a id="a-v"></a>进至道耶。<a id="a-w"></a>答曰无也。<a id="a-x"></a>菩萨自念。<a id="a-y"></a>蓝弗无信。<a id="a-z"></a>独吾有信。<a id="a-10"></a>蓝弗无精进念定意智慧。<a id="a-11"></a>独吾有之。<a id="a-12"></a>思惟是已便舍之去。<a id="a-13"></a>诣迦罗无提所。<a id="a-14"></a>问之曰。<a id="a-15"></a>谁为师主从何受法。<a id="a-16"></a>答曰无师。<a id="a-17"></a>自然畅之。<a id="a-18"></a>又问畅之何所获乎。<a id="a-19"></a>答曰。<a id="a-1A"></a>获无用虚空三昧。<a id="a-1B"></a>于时菩萨三昧正受。<a id="a-1C"></a>最为殊特。<a id="a-1D"></a>即复说言。<a id="a-1E"></a>此业善哉。<a id="a-1F"></a>我所归趣仁亦趣此。<a id="a-1G"></a>俱共在斯。<a id="a-1H"></a>与是众人而为眷属。<a id="a-1I"></a>菩萨答曰。<a id="a-1J"></a>今此业者不至灭度。<a id="a-1K"></a>不离于欲。<a id="a-1L"></a>不达无为。<a id="a-1M"></a>不至寂然。<a id="a-1N"></a>无有沙门。<a id="a-1O"></a>不至正觉。<a id="a-1P"></a>非是泥洹。<a id="a-1Q"></a>于时菩萨与彼蓝弗及此迦罗。<a id="a-1R"></a>反覆相难知之不及便舍之去。<a id="a-1S"></a>转复前行见三梵志。<a id="a-1T"></a>一曰忧为迦葉。<a id="a-1U"></a>次曰那提迦葉。<a id="a-1V"></a>次曰竭夷迦葉。<a id="a-1W"></a>兄弟三人有千弟子。<a id="a-1X"></a>菩萨过候。<a id="a-1Y"></a>问何所事乎。<a id="a-1Z"></a>曰奉事水火及于日月。<a id="a-1a"></a>上至梵天。<a id="a-1b"></a>菩萨答曰。<a id="a-1c"></a>是不真正。<a id="a-1d"></a>水不常满。<a id="a-1e"></a>火不久热。<a id="a-1f"></a>日出则移月满则缺。<a id="a-1g"></a>梵天无常虽久必终。<a id="a-1h"></a>唯有无为无终无始能无穷极。<a id="a-1i"></a>所论适竟。<a id="a-1j"></a>因舍之去。<a id="a-1k"></a>还归本处。<a id="a-1l"></a>佛告比丘。<a id="a-1m"></a>于时菩萨心自念言。<a id="a-1n"></a>今吾处在五浊之世。<a id="a-1o"></a>值下劣众外学炽盛。<a id="a-1p"></a>各堕异见九十六俓六十二疑。<a id="a-1q"></a>贪身爱命蔽塞愚冥。<a id="a-1r"></a>染慕情欲怀伤害心。<a id="a-1s"></a>不受训诲不向清净。<a id="a-1t"></a>志慕饮食爱恋土地。<a id="a-1u"></a>常行非义不志微妙。<a id="a-1v"></a>不乐慧施爱财贪嫉。<a id="a-1w"></a>志不存此道品之义。<a id="a-1x"></a>不在无碍驰骋情态。<a id="a-1y"></a>住于十恶不离自大。<a id="a-1z"></a>不救众厄放逸不定。<a id="a-20"></a>难可开化。<a id="a-21"></a>杀害恣意饮酒无节。<a id="a-22"></a>唯慕乐之。<a id="a-23"></a>或事水火日月梵天。<a id="a-24"></a>或事山神社神虚空天神。<a id="a-25"></a>海水泉池树木之神。<a id="a-26"></a>或服果蓏。<a id="a-27"></a>入山服食。<a id="a-28"></a>或一日一食。<a id="a-29"></a>二日三日或至七日一食。<a id="a-2A"></a>或日一揣。<a id="a-2B"></a>二日三日七日一揣。<a id="a-2C"></a>或十五日乃至一月一食。<a id="a-2D"></a>净修梵行四禅四等。<a id="a-2E"></a>上仙梵天不逝生死。<a id="a-2F"></a>或有裸形。<a id="a-2G"></a>或服鹿皮。<a id="a-2H"></a>或事鬼神罗刹阿须伦神。<a id="a-2I"></a>不免恶趣。<a id="a-2J"></a>不能成道。<a id="a-2K"></a>谓之自达不可轨则。<a id="a-2L"></a>无以开化世俗众邪异学。<a id="a-2M"></a>今我宁可示现清行。<a id="a-2N"></a>以用摄取外学之等。<a id="a-2O"></a>显正真业使舍迷惑。<a id="a-2P"></a>所当应行。<a id="a-2Q"></a>欲界色界不从彼教。<a id="a-2R"></a>来入佛道。</p>
  <p data-pb></p>
  <h2 id="a2S">六年勤苦行品第十五</h2>
  <p id="a2T">佛告比丘。<a id="a-2U"></a>于时菩萨作是思惟。<a id="a-2V"></a>六年之中示大勤苦精进之行。<a id="a-2W"></a>以何等故名勤苦行。<a id="a-2X"></a>是事难及人所不逮。<a id="a-2Y"></a>是故名曰勤苦行矣。<a id="a-2Z"></a>众生之中。<a id="a-2a"></a>若天世人不能修行。<a id="a-2b"></a>成办此业。<a id="a-2c"></a>唯有究竟一生补处菩萨。<a id="a-2d"></a>乃能行之故曰难办。<a id="a-2e"></a>斯勤苦行。<a id="a-2f"></a>因是现行四禅之法。<a id="a-2g"></a>数出入息令解其意。<a id="a-2h"></a>无想不念无所悕望。<a id="a-2i"></a>在所至奉心无所猗。<a id="a-2j"></a>不贪是四。<a id="a-2k"></a>其像本末宿世所学。<a id="a-2l"></a>无学缘觉菩萨所行。<a id="a-2m"></a>是则名曰周遍虚空。<a id="a-2n"></a>无作非作靡所不作。<a id="a-2o"></a>彼则名曰普护一切。<a id="a-2p"></a>以等如空行禅定事。<a id="a-2q"></a>是亦名曰去无所至。<a id="a-2r"></a>于时菩萨欲现世间开化外学。<a id="a-2s"></a>若干品业训诲诸天。<a id="a-2t"></a>示其罪福。<a id="a-2u"></a>外学异术。<a id="a-2v"></a>计死断绝神无所生。<a id="a-2w"></a>或言有常云何罪福。<a id="a-2x"></a>为分别说功德之报。<a id="a-2y"></a>现身口心当行清净。<a id="a-2z"></a>日服一麻一米。<a id="a-30"></a>六年之中。<a id="a-31"></a>修立难及勤苦之行。<a id="a-32"></a>宿命不债。<a id="a-33"></a>菩萨六年之中结加趺坐。<a id="a-34"></a>威仪礼节未曾进退。<a id="a-35"></a>常存露精亦无覆盖。<a id="a-36"></a>不避风雨。<a id="a-37"></a>不障头首尘土之患。<a id="a-38"></a>不起左右行大小便。<a id="a-39"></a>亦无涕[涅-日+乖]。<a id="a-3A"></a>不屈申俯仰。<a id="a-3B"></a>亦不倾侧。<a id="a-3C"></a>身不倚卧。<a id="a-3D"></a>或兴云大雨电雷霹雳。<a id="a-3E"></a>春秋冬夏菩萨默坐。<a id="a-3F"></a>值此众难未曾举手。<a id="a-3G"></a>以自障蔽诸根不乱。<a id="a-3H"></a>不生恐怖丘聚村落男女大小。<a id="a-3I"></a>牧马牛羊担薪负草。<a id="a-3J"></a>过边兴尘不相念之。<a id="a-3K"></a>不以为患。<a id="a-3L"></a>无所污难。<a id="a-3M"></a>彼时菩萨。<a id="a-3N"></a>众人怪之羡之所行。<a id="a-3O"></a>取其草木投着耳中。<a id="a-3P"></a>耳不痛痒。<a id="a-3Q"></a>着之鼻中鼻亦不[口*血]。<a id="a-3R"></a>亦不弃去。<a id="a-3S"></a>诸天龙神阿须伦迦留罗真陀罗摩休勒。<a id="a-3T"></a>目自睹见菩萨功勋道德巍巍。<a id="a-3U"></a>来往其边供养奉事。<a id="a-3V"></a>稽首菩萨。<a id="a-3W"></a>尔时菩萨定坐六年。<a id="a-3X"></a>现勤苦行。<a id="a-3Y"></a>教授开化十二载天人。<a id="a-3Z"></a>立之三乘。<a id="a-3a"></a>以是之故。<a id="a-3b"></a>坐六年耳。<a id="a-3c"></a>于是颂曰。</p>
  <p id="a3d">菩萨前出家　　其功勋真正</p>
  <p id="a3e">厥心常寂然　　显是愍众生</p>
  <p id="a3f">在五浊之世　　由下劣俗故</p>
  <p id="a3g">生此阎浮提　　于世现罪福</p>
  <p id="a3h">邪学业炽盛　　诸见六十二</p>
  <p id="a3i">故立此精进　　逼困身毕罪</p>
  <p id="a3j">浴池诸泉源　　日月众光明</p>
  <p id="a3k">树木岩石山　　厌鬼地神礼</p>
  <p id="a3l">自然行精进　　建立难及行</p>
  <p id="a3m">修成勤苦业　　为众示现此</p>
  <p id="a3n">身力如金刚　　禅思不可动</p>
  <p id="a3o">用若干义故　　亦复现缘觉</p>
  <p id="a3p">若诸天人民　　异学乱见喜</p>
  <p id="a3q">亦化此等故　　示勤苦之行</p>
  <p id="a3r">而结加趺坐　　在地无坐具</p>
  <p id="a3s">日进一麻米　　示现而服此</p>
  <p id="a3t">示出息不出　　亦无还报息</p>
  <p id="a3u">六年甚坚强　　禅思不缺漏</p>
  <p id="a3v">无念无不念　　不念所可行</p>
  <p id="a3w">心犹如虚空　　禅思不倾动</p>
  <p id="a3x">不覆盖身上　　亦无所障蔽</p>
  <p id="a3y">不移动如山　　禅思不增减</p>
  <p id="a3z">不避其风雨　　亦不障头首</p>
  <p id="a40">不失威仪节　　禅思无进退</p>
  <p id="a41">村落诸男女　　牧牛马猪羊</p>
  <p id="a42">担薪及负草　　行边兴尘土</p>
  <p id="a43">不净坋其身　　若干品诸难</p>
  <p id="a44">无念不迷惑　　禅思无进退</p>
  <p id="a45">身肉为消尽　　唯有皮骨存</p>
  <p id="a46">腹背表里现　　犹如箜篌形</p>
  <p id="a47">诸所造天行　　须伦龙沓和</p>
  <p id="a48">目睹总功勋　　皆其咸供养</p>
  <p id="a49">五体礼受教　　令疾得成就</p>
  <p id="a4A">使我得致是　　如心怀愍哀</p>
  <p id="a4B">欲降外异学　　闇蔽众邪业</p>
  <p id="a4C">因是现罪福　　其身坐口言</p>
  <p id="a4D">是佛道难得　　髡头何有道</p>
  <p id="a4E">行无央数劫　　六年毕其罪</p>
  <p id="a4F">以是化天人　　其数十二载</p>
  <p id="a4G">是故人中尊　　坐禅不进退</p>
  <p id="a4H">佛告诸比丘。<a id="a-4I"></a>菩萨修勤苦行竟六年已。<a id="a-4J"></a>心自念言。<a id="a-4K"></a>虽有神通圣明慧力。<a id="a-4L"></a>今吾以是羸瘦之体。<a id="a-4M"></a>往诣佛树。<a id="a-4N"></a>将无后世边地诸国有讥者乎。<a id="a-4O"></a>谓饿得道。<a id="a-4P"></a>吾身宁可服柔软食。<a id="a-4Q"></a>平复其体使有势力。<a id="a-4R"></a>然后乃往至其树下。<a id="a-4S"></a>能成佛道。<a id="a-4T"></a>时有丘聚名曰修舍慢加。<a id="a-4U"></a>有长者女。<a id="a-4V"></a>日日饮食八百梵志。<a id="a-4W"></a>见知菩萨造勤修行。<a id="a-4X"></a>常愿奉供。<a id="a-4Y"></a>大圣菩萨。<a id="a-4Z"></a>即夜往树下坐。<a id="a-4a"></a>时长者女。<a id="a-4b"></a>始出嫁时。<a id="a-4c"></a>有愿生男子者。<a id="a-4d"></a>必当与作甘美肴膳。<a id="a-4e"></a>祠山树神。<a id="a-4f"></a>时长者女。<a id="a-4g"></a>生得一男心中欢喜。<a id="a-4h"></a>[((土/口)*殳)/牛]千头牛展转相饮。<a id="a-4i"></a>取其淳乳用作乳糜。<a id="a-4j"></a>欲祠树神。<a id="a-4k"></a>即便遣婢先往扫除。<a id="a-4l"></a>婢见佛坐不识何神。<a id="a-4m"></a>还启大家扫除已竟。<a id="a-4n"></a>树下有神端正殊好。<a id="a-4o"></a>非世所见。<a id="a-4p"></a>时女闻喜欲取糜往。<a id="a-4q"></a>糜跳出釜高一丈余不可得取。<a id="a-4r"></a>女甚怪之。<a id="a-4s"></a>时八百梵志中师见之谓女。<a id="a-4t"></a>今此乳糜非凡夫所应服者。<a id="a-4u"></a>唯临成佛。<a id="a-4v"></a>服食此饭乃消化耳。<a id="a-4w"></a>天于虚空而出声曰。<a id="a-4x"></a>今日女欲兴立大祠。<a id="a-4y"></a>有大菩萨在于精思勤修苦行。<a id="a-4z"></a>已从坐起。<a id="a-50"></a>汝本有愿当先饭之。<a id="a-51"></a>食之充满。<a id="a-52"></a>尔乃逮成无上正真之道。<a id="a-53"></a>为最正觉。<a id="a-54"></a>便说此意勿违本愿。<a id="a-55"></a>时长者女闻天神言。<a id="a-56"></a>即取乳糜盛满金钵。<a id="a-57"></a>手执宾干与八百梵志。<a id="a-58"></a>俱往尼连水边。<a id="a-59"></a>佛言比丘。<a id="a-5A"></a>菩萨知之。<a id="a-5B"></a>即以神通慧力。<a id="a-5C"></a>还江水边。<a id="a-5D"></a>忽然而度。<a id="a-5E"></a>随其习俗示现。<a id="a-5F"></a>入水而自洗浴。<a id="a-5G"></a>时八万天子各按树枝供养菩萨。<a id="a-5H"></a>菩萨牵枝出在岸边。<a id="a-5I"></a>其身轻便清净无垢。<a id="a-5J"></a>菩萨适住。<a id="a-5K"></a>时兜术天子号离垢光。<a id="a-5L"></a>寻取天衣袈裟僧迦梨。<a id="a-5M"></a>化沙门形奉上菩萨。<a id="a-5N"></a>于时菩萨即取着之。<a id="a-5O"></a>静然而住。<a id="a-5P"></a>时尼连江水中龙妻从地化出。<a id="a-5Q"></a>以微妙床贡进菩萨。<a id="a-5R"></a>菩萨即坐。<a id="a-5S"></a>时修舍慢加村落长者女。<a id="a-5T"></a>与诸梵志奉美乳糜。<a id="a-5U"></a>诣菩萨所。<a id="a-5V"></a>稽首足下右绕三匝。<a id="a-5W"></a>以宾干水灌菩萨手。<a id="a-5X"></a>以美乳糜进奉上之。<a id="a-5Y"></a>菩萨愍哀女故辄受食之。<a id="a-5Z"></a>气力得充心无所恋。<a id="a-5a"></a>持金钵投之江水。<a id="a-5b"></a>具足千龙。<a id="a-5c"></a>即摄取之而供养钵。<a id="a-5d"></a>于时奉床龙妻得之。<a id="a-5e"></a>用立神寺勤心供养。<a id="a-5f"></a>诸天百千亿载。<a id="a-5g"></a>悉取香水和泥起寺。<a id="a-5h"></a>其欲供养菩萨钵者。<a id="a-5i"></a>各现宫殿咸共奉事。<a id="a-5j"></a>于时村落长者女等。<a id="a-5k"></a>佛与发爪得之起塔供养。<a id="a-5l"></a>佛言比丘。<a id="a-5m"></a>菩萨适服此乳糜以成福愿。<a id="a-5n"></a>身遂充满容色光光。<a id="a-5o"></a>踰于日月。<a id="a-5p"></a>于是颂曰。</p>
  <p id="a5q">时世尊精思　　勤心自念言</p>
  <p id="a5r">身神通慧力　　往诣树王下</p>
  <p id="a5s">成一切智慧　　以逮诸通慧</p>
  <p id="a5t">便行普愍哀　　最后救众生</p>
  <p id="a5u">我宁可服食　　令身得充满</p>
  <p id="a5v">往到树王下　　成圣一切智</p>
  <p id="a5w">不以少薄福　　得致天人安</p>
  <p id="a5x">不得成明眼　　还身力甘露</p>
  <p id="a5y">至说宿功德　　决斯安隐祠</p>
  <p id="a5z">其心思如是　　天闻告村落</p>
  <p id="a60">金钵盛乳糜　　往诣江水边</p>
  <p id="a61">奉上心踊跃　　逮得道甘露</p>
  <p id="a62">所行百千劫　　诸根悉寂定</p>
  <p id="a63">诸天龙神往　　大圣至水岸</p>
  <p id="a64">适施度无极　　入水自洗浴</p>
  <p id="a65">以洗除心垢　　愍伤于世俗</p>
  <p id="a66">亿千天欢喜　　各赍华捣香</p>
  <p id="a67">世寂适入水　　人中上洗浴</p>
  <p id="a68">念知是菩萨　　建立行无垢</p>
  <p id="a69">仁贤适洗浴　　百千天奉事</p>
  <p id="a6A">其身无垢秽　　天子奉袈裟</p>
  <p id="a6B">身即着衣服　　着衣服已竟</p>
  <p id="a6C">龙妻寻欢喜　　奉之好床座</p>
  <p id="a6D">寂定意便坐　　为世之道眼</p>
  <p id="a6E">修舍女奉食　　金钵盛乳糜</p>
  <p id="a6F">稽首礼足下　　大通即服之</p>
  <p id="a6G">服此得充满　　投钵着水中</p>
  <p id="a6H">诸天奉真诚　　来供养于佛</p>
  <p id="a6I">如来适饭竟　　乳糜极甘美</p>
  <p id="a6J">其身气力充　　行诣佛树下</p>
  <p id="a6K">适到佛树下　　行身不动摇</p>
  <p id="a6L">强如帝释步　　建立菩萨行</p>
  <p id="a6M">于是菩萨饭食已充。<a id="a-6N"></a>愍念十方救济危厄。<a id="a-6O"></a>欲坐树下现成佛道度脱众生。<a id="a-6P"></a>十方诸佛。<a id="a-6Q"></a>咸示威变。<a id="a-6R"></a>显其瑞应。<a id="a-6S"></a>五百化鸟自然来现。<a id="a-6T"></a>往诣其所绕菩萨身。<a id="a-6U"></a>畅悲哀音。<a id="a-6V"></a>叹其宿世所行无量积累功德。<a id="a-6W"></a>为一切故。<a id="a-6X"></a>欲化五趣故现五百。<a id="a-6Y"></a>令去五阴。<a id="a-6Z"></a>消除五盖。<a id="a-6a"></a>拔五道行。<a id="a-6b"></a>逮五神通。<a id="a-6c"></a>化去五五二十五事。<a id="a-6d"></a>所处甚难。<a id="a-6e"></a>存处道场。<a id="a-6f"></a>住无所住。<a id="a-6g"></a>本无定慧。<a id="a-6h"></a>于是颂曰。</p>
  <p id="a6i">从无数劫来　　积德行六度</p>
  <p id="a6j">四等心四恩　　护三界之将</p>
  <p id="a6k">大慈无盖哀　　欲脱痴聋盲</p>
  <p id="a6l">今当成大道　　具三十二相</p>
  <p id="a6m">随俗而现身　　说苦空非常</p>
  <p id="a6n">使了悉本无　　入佛三宝藏</p>
  <p id="a6o">俗人罪所盖　　十二因缘障</p>
  <p id="a6p">不达无上真　　生死沉没亡</p>
  <p id="a6q">若解一切空　　不犯五阴行</p>
  <p id="a6r">阴衰已消灭　　心净如法王</p>
  <p id="a6s">至真无上慧　　莫能限度量</p>
  <p id="a6t">光明踰日月　　所济无有疆</p>
  <p id="a6u">须弥尚可称　　虚空可度量</p>
  <p id="a6v">不及大智慧　　大圣无极行</p>
  <p id="a6w">叹此颂时。<a id="a-6x"></a>无数天神皆发无上正真道意也。<a id="a-6y"></a>佛告诸比丘。<a id="a-6z"></a>菩萨江水边洗已饭食乳糜。<a id="a-70"></a>知气力充。<a id="a-71"></a>往诣佛树。<a id="a-72"></a>佛树王下修如法行。<a id="a-73"></a>皆无所动坚住如山。<a id="a-74"></a>不谄蔽行。<a id="a-75"></a>不逼短气造立清净。<a id="a-76"></a>不动摇行而不相掁。<a id="a-77"></a>以不强项性不卒暴。<a id="a-78"></a>所行高下自然平等。<a id="a-79"></a>演光明王晃晃灼灼。<a id="a-7A"></a>至真善行消垢下意。<a id="a-7B"></a>法过去佛清净正行。<a id="a-7C"></a>至师子床不坏性行。<a id="a-7D"></a>断众恶趣思念永安。<a id="a-7E"></a>弃魔力势令不堪任。<a id="a-7F"></a>度众邪行受正法业。<a id="a-7G"></a>灭冥树尘生死之本。<a id="a-7H"></a>使无部党。<a id="a-7I"></a>释梵四王行无所处。<a id="a-7J"></a>一心勇猛恐伏怨难所游独步达一切智。<a id="a-7K"></a>心意无双断终始滋。<a id="a-7L"></a>舍欲诸贪使灭四难。<a id="a-7M"></a>无为无畏度于彼岸。<a id="a-7N"></a>如是行者。<a id="a-7O"></a>菩萨德行功勋皆成。<a id="a-7P"></a>诣江水边至佛树下。<a id="a-7Q"></a>欲行天人化其道路。<a id="a-7R"></a>弘广无际。<a id="a-7S"></a>又斯道路左右七宝栏楯。<a id="a-7T"></a>悉令严正。<a id="a-7U"></a>高四丈二。<a id="a-7V"></a>上有交露行诸台阁。<a id="a-7W"></a>亦众宝成天盖幢幡。<a id="a-7X"></a>处处珓饰。<a id="a-7Y"></a>七宝树木高大妙好。<a id="a-7Z"></a>诸宝树间琦珍为绳。<a id="a-7a"></a>交络诸树两两树间。<a id="a-7b"></a>有一浴池。<a id="a-7c"></a>池底金沙中生青莲芙蓉茎华。<a id="a-7d"></a>其树四边宝为栏楯。<a id="a-7e"></a>明月琉璃杂厕其间。<a id="a-7f"></a>凫雁鸳鸯游戏其中。<a id="a-7g"></a>八千玉女香汁洒地扫道令净。<a id="a-7h"></a>二万玉女垂诸宝璎。<a id="a-7i"></a>散诸天华。<a id="a-7j"></a>其树间地七宝合成。<a id="a-7k"></a>八万玉女各持供养。<a id="a-7l"></a>名香木蜜诸杂琦异。<a id="a-7m"></a>执金香瓶着宝垛上。<a id="a-7n"></a>一一垛上有五千玉女。<a id="a-7o"></a>鼓天之乐佛言。<a id="a-7p"></a>如是比丘。<a id="a-7q"></a>菩萨欲诣佛树下时。<a id="a-7r"></a>严治道路巍巍如是。<a id="a-7s"></a>至江水边。<a id="a-7t"></a>诸志大乘亦入此路。<a id="a-7u"></a>其夜菩萨当成佛时。<a id="a-7v"></a>千梵天王告梵天众。<a id="a-7w"></a>其福功德显耀清净。<a id="a-7x"></a>皆修道迹。<a id="a-7y"></a>慈悲喜护禅定神通。<a id="a-7z"></a>从千劫来奉行大道。<a id="a-80"></a>今诣佛树。<a id="a-81"></a>吾等当共往供养之。<a id="a-82"></a>所修令吉以能归命。<a id="a-83"></a>无有怨惧。<a id="a-84"></a>终无所畏。<a id="a-85"></a>无八难患。<a id="a-86"></a>生天上人间十方佛前。<a id="a-87"></a>在梵天宫。<a id="a-88"></a>梵天闻之。<a id="a-89"></a>六年苦行今诣佛树。<a id="a-8A"></a>皆共善心当怀悦豫。<a id="a-8B"></a>供养菩萨大千世界之法主也。<a id="a-8C"></a>天帝释梵日月天王。<a id="a-8D"></a>诣江水边皆往奉迎。<a id="a-8E"></a>在亿载佛国。<a id="a-8F"></a>皆心念之。<a id="a-8G"></a>今诣佛树下。<a id="a-8H"></a>当降伏魔。<a id="a-8I"></a>无能见顶。<a id="a-8J"></a>上至梵天。<a id="a-8K"></a>亦无能睹。<a id="a-8L"></a>今尊身相甚妙。<a id="a-8M"></a>庄严其身三十有二。<a id="a-8N"></a>言辞柔和清净无垢。<a id="a-8O"></a>音声雅妙过踰梵天。<a id="a-8P"></a>今坐树下当共供养。<a id="a-8Q"></a>其忍辱力。<a id="a-8R"></a>释梵知之忽然安隐。<a id="a-8S"></a>悉断一切尘劳结缚。<a id="a-8T"></a>若有闻者。<a id="a-8U"></a>致甘露迹成缘觉业。<a id="a-8V"></a>若逮佛道。<a id="a-8W"></a>普世界众生皆来供养。<a id="a-8X"></a>佛告比丘。<a id="a-8Y"></a>有一梵天名曰三千。<a id="a-8Z"></a>建立睹此三千大千佛国。<a id="a-8a"></a>平等如掌悉令照明。<a id="a-8b"></a>化于此地生软青草。<a id="a-8c"></a>在其左右犹如天衣。<a id="a-8d"></a>如是草比遍大千佛国。<a id="a-8e"></a>而于众生无所妨害。<a id="a-8f"></a>庄严此国。<a id="a-8g"></a>东方释梵及四天王。<a id="a-8h"></a>诸菩萨众不可称计。<a id="a-8i"></a>诸佛国土诸菩萨众。<a id="a-8j"></a>皆来供养。<a id="a-8k"></a>南西北方四维上下诸佛国土无央数众。<a id="a-8l"></a>释梵四王庄严供具。<a id="a-8m"></a>皆来贡上。<a id="a-8n"></a>一一佛土若干庄严。<a id="a-8o"></a>铁围大铁围一切诸山。<a id="a-8p"></a>是诸佛国忽然不现。<a id="a-8q"></a>悉不知处。<a id="a-8r"></a>唯睹一切诸菩萨身普周佛土。<a id="a-8s"></a>诸天子等。<a id="a-8t"></a>又有十六人侍从菩萨。<a id="a-8u"></a>其名曰转进菩萨。<a id="a-8v"></a>无进菩萨。<a id="a-8w"></a>施与菩萨。<a id="a-8x"></a>爱敬菩萨。<a id="a-8y"></a>勇力菩萨。<a id="a-8z"></a>发猛菩萨。<a id="a-90"></a>善住菩萨。<a id="a-91"></a>总持菩萨。<a id="a-92"></a>照曜菩萨。<a id="a-93"></a>华鬘菩萨。<a id="a-94"></a>法英菩萨。<a id="a-95"></a>吉恐菩萨。<a id="a-96"></a>不害眼菩萨。<a id="a-97"></a>大净菩萨。<a id="a-98"></a>净严菩萨。<a id="a-99"></a>戒净菩萨。<a id="a-9A"></a>眷属围绕。<a id="a-9B"></a>是诸天子等。<a id="a-9C"></a>悉不退转逮得法忍。<a id="a-9D"></a>供养菩萨。<a id="a-9E"></a>庄严道场平治其地。<a id="a-9F"></a>三千二百里周匝围绕有好七重栏楯。<a id="a-9G"></a>七重行树。<a id="a-9H"></a>七重交露缦缦。<a id="a-9I"></a>七重宝楼。<a id="a-9J"></a>皆悉紫金诸杂挍饰。<a id="a-9K"></a>若干种品。<a id="a-9L"></a>诸宝莲华自然化生。<a id="a-9M"></a>烧众名香。<a id="a-9N"></a>上虚空中立一宝盖。<a id="a-9O"></a>覆于十方诸佛国土。<a id="a-9P"></a>生诸宝树。<a id="a-9Q"></a>诸天人民。<a id="a-9R"></a>其树华果悉现道场。<a id="a-9S"></a>其十方界水陆众华。<a id="a-9T"></a>悉现道场。<a id="a-9U"></a>十方佛国菩萨道场。<a id="a-9V"></a>所可庄严不可限量。<a id="a-9W"></a>功德圣慧清净之业。<a id="a-9X"></a>亦现道场。<a id="a-9Y"></a>佛树如是。<a id="a-9Z"></a>诸天子等眷属围绕。<a id="a-9a"></a>庄严佛树极令清净。<a id="a-9b"></a>一切诸天龙鬼神干沓和。<a id="a-9c"></a>所可庄严宫殿室宅。<a id="a-9d"></a>若干品妙悉遥目睹。<a id="a-9e"></a>咸共叹曰。<a id="a-9f"></a>善哉善哉。<a id="a-9g"></a>功德福报应不可思议。<a id="a-9h"></a>彼佛树神有四天俱严治道树。<a id="a-9i"></a>一名足迹。<a id="a-9j"></a>二名边豆。<a id="a-9k"></a>三名善意。<a id="a-9l"></a>四名布精。<a id="a-9m"></a>庄严佛树供养菩萨。<a id="a-9n"></a>其树根茎枝节诸叶华实。<a id="a-9o"></a>皆悉茂盛围绕佛树。<a id="a-9p"></a>广长极妙高八十里。<a id="a-9q"></a>巍巍无量栏楯树木。<a id="a-9r"></a>交露众帐亦各七重。<a id="a-9s"></a>七宝合成周匝围绕。<a id="a-9t"></a>犹如忉利昼度之树。<a id="a-9u"></a>若有见者而无厌极。<a id="a-9v"></a>三千国土。<a id="a-9w"></a>国土坚强犹如金刚不可毁坏。<a id="a-9x"></a>自然现彼菩萨坐树当成佛道。<a id="a-9y"></a>佛言比丘。<a id="a-9z"></a>是菩萨身演大光明。<a id="a-A0"></a>普塞恶趣。<a id="a-A1"></a>灭除八难。<a id="a-A2"></a>病者得愈。<a id="a-A3"></a>恐怖得安。<a id="a-A4"></a>系缚得解。<a id="a-A5"></a>聋盲喑痾皆悉解脱。<a id="a-A6"></a>贫者大富。<a id="a-A7"></a>尘劳热者悉彼疗治。<a id="a-A8"></a>饥渴饱满。<a id="a-A9"></a>怀妊得产。<a id="a-AA"></a>老耄强健。<a id="a-AB"></a>当尔之时。<a id="a-AC"></a>悉无欲缚。<a id="a-AD"></a>无淫怒痴。<a id="a-AE"></a>不想患厌。<a id="a-AF"></a>无有诤讼。<a id="a-AG"></a>当尔之时。<a id="a-AH"></a>一切众生相视如父如母如子如身。<a id="a-AI"></a>皆怀慈心。<a id="a-AJ"></a>于是颂曰。</p>
  <p id="aAK">其至无择界　　现于地狱中</p>
  <p id="aAL">诸有苦恼者　　咸得入安隐</p>
  <p id="aAM">畜生自然和　　各各相爱念</p>
  <p id="aAN">皆共怀慈心　　逮得无所畏</p>
  <p id="aAO">至于饿鬼处　　诸饥渴穷厄</p>
  <p id="aAP">皆获得食饮　　因菩萨威神</p>
  <p id="aAQ">八难皆闭塞　　消灭诸恶趣</p>
  <p id="aAR">众生悉安隐　　快乐如天上</p>
  <p id="aAS">皆有聋盲者　　众根不具足</p>
  <p id="aAT">应时悉视听　　其身皆备悉</p>
  <p id="aAU">淫怒痴尘劳　　众生被热恼</p>
  <p id="aAV">诸尘得休息　　皆悉念正真</p>
  <p id="aAW">贫者得财富　　皆得生天上</p>
  <p id="aAX">病者悉除愈　　系缚得解脱</p>
  <p id="aAY">无厌及嗔恚　　无有诤讼者</p>
  <p id="aAZ">尔时咸相敬　　皆共起慈心</p>
  <p id="aAa">如父母一子　　展转相爱念</p>
  <p id="aAb">众生等如是　　相爱如父子</p>
  <p id="aAc">时菩萨光明　　普照曜佛土</p>
  <p id="aAd">犹如江河沙　　普遍四方界</p>
  <p id="aAe">不碍诸铁围　　通过诸黑山</p>
  <p id="aAf">一切诸佛国　　悉现如一土</p>
  <p id="aAg">见罗列诸宝　　平正如手掌</p>
  <p id="aAh">庄严诸佛土　　以供养菩萨</p>
  <p id="aAi">十六诸天子　　围绕佛道树</p>
  <p id="aAj">庄严其道场　　三千二百里</p>
  <p id="aAk">诸所可庄严　　不思议亿国</p>
  <p id="aAl">菩萨威神故　　皆现彼佛树</p>
  <p id="aAm">诸天龙鬼神　　真陀摩休勒</p>
  <p id="aAn">各各起宫殿　　遥望悉见之</p>
  <p id="aAo">以见此清净　　诸天人欣喜</p>
  <p id="aAp">善哉福之报　　所作今悉见</p>
  <p id="aAq">众口意所行　　所可修平等</p>
  <p id="aAr">诸利义悉吉　　心所愿辄得</p>
  <p id="aAs">如宿世所行　　所愿悉具足</p>
  <p id="aAt">诸所罪福报　　所获亦如是</p>
  <p id="aAu">庄严殊道场　　四天子交饰</p>
  <p id="aAv">犹如昼度树　　佛升忉利天</p>
  <p id="aAw">因缘不自在　　悉说诸功勋</p>
  <p id="aAx">菩萨清净业　　如本所作行</p>
  <p data-pb></p>
  <h2 id="aAy">迦林龙品第十六</h2>
  <p id="aAz">佛告比丘。<a id="a-B0"></a>菩萨身光照迦林龙王宫。<a id="a-B1"></a>龙蒙佛光身心悦豫。<a id="a-B2"></a>消诸尘劳。<a id="a-B3"></a>普获安隐。<a id="a-B4"></a>面目欣怡。<a id="a-B5"></a>尔时龙王见斯光明。<a id="a-B6"></a>目即得开。<a id="a-B7"></a>与眷属前而赞叹曰。<a id="a-B8"></a>我已曾见拘留秦佛。<a id="a-B9"></a>从来久远。<a id="a-BA"></a>亦见拘那含牟尼佛并及迦葉。<a id="a-BB"></a>光明所照睹诸法王。<a id="a-BC"></a>光明无垢必当有佛。<a id="a-BD"></a>相好愍哀慧明兴世。<a id="a-BE"></a>故照我宫。<a id="a-BF"></a>金色光光不妄晃昱明踰日月火焰明珠所不能逮。<a id="a-BG"></a>天帝梵光自然远边阿须伦明亦不能及。<a id="a-BH"></a>宫殿常冥今忽大明。<a id="a-BI"></a>觉了离垢身得安隐。<a id="a-BJ"></a>心怀踊跃体无众患。<a id="a-BK"></a>无热清凉。<a id="a-BL"></a>无数亿劫精进不疑。<a id="a-BM"></a>诣道树下。<a id="a-BN"></a>善哉。<a id="a-BO"></a>共取华香衣服宝璎珞琦珍。<a id="a-BP"></a>名香捣香箜篌乐器。<a id="a-BQ"></a>当往供养。<a id="a-BR"></a>执有功勋。<a id="a-BS"></a>龙后闻之。<a id="a-BT"></a>欢喜悦豫出观四方。<a id="a-BU"></a>遥见菩萨如须弥山。<a id="a-BV"></a>威光庄严。<a id="a-BW"></a>百千亿天而围绕之。<a id="a-BX"></a>释梵奉敬心中踊跃。<a id="a-BY"></a>见其涂路。<a id="a-BZ"></a>时龙后喜诣度世所。<a id="a-Ba"></a>投身作礼叉手前住。<a id="a-Bb"></a>于是大悦。<a id="a-Bc"></a>供养华香众杂名香鼓乐而嗟叹曰。<a id="a-Bd"></a>功勋真正。<a id="a-Be"></a>见尊善哉。<a id="a-Bf"></a>如月盛满。<a id="a-Bg"></a>化众度世。<a id="a-Bh"></a>睹前至圣所见瑞应。<a id="a-Bi"></a>今见亦然等无差别。<a id="a-Bj"></a>今必降魔逮得灭度。<a id="a-Bk"></a>犹贾脱难。<a id="a-Bl"></a>宿曾布施如所愿得。<a id="a-Bm"></a>逮致忍辱。<a id="a-Bn"></a>所求精进。<a id="a-Bo"></a>乐于禅思。<a id="a-Bp"></a>然智慧灯。<a id="a-Bq"></a>本所行愿今悉具足。<a id="a-Br"></a>必成最胜。<a id="a-Bs"></a>犹如有树华实茂盛。<a id="a-Bt"></a>致佛灭度。<a id="a-Bu"></a>如千泉源汲水无尽。<a id="a-Bv"></a>其心欢悦。<a id="a-Bw"></a>普悉兴云而雨遍至虚空。<a id="a-Bx"></a>今必成道体紫金色光周遍佛土。<a id="a-By"></a>一切恶趣悉致弘要。<a id="a-Bz"></a>其三千国诸豪尊位。<a id="a-C0"></a>令三世医必当诣佛。<a id="a-C1"></a>耀于天下犹安明山不可倾动。<a id="a-C2"></a>如明智人睹四大海尚可枯竭。<a id="a-C3"></a>诣树王下无能蔽障不成佛道。<a id="a-C4"></a>佛告比丘。<a id="a-C5"></a>于是菩萨心自念言诸过去佛。<a id="a-C6"></a>为在何坐得成无上正真之道为正觉乎。<a id="a-C7"></a>复更念言。<a id="a-C8"></a>过去诸佛坐于草蓐成最正觉。<a id="a-C9"></a>虚空之中无数百千天。<a id="a-CA"></a>睹菩萨心即时报言。<a id="a-CB"></a>如大圣意过去如是。<a id="a-CC"></a>皆坐草蓐成最正觉。<a id="a-CD"></a>佛语比丘。<a id="a-CE"></a>于时菩萨见路右边。<a id="a-CF"></a>有一人名曰吉祥。<a id="a-CG"></a>刈生青草柔软滑泽。<a id="a-CH"></a>整齐不乱好若天衣。<a id="a-CI"></a>时菩萨见。<a id="a-CJ"></a>即便越道诣吉祥所。<a id="a-CK"></a>以慈和心与共谈语。<a id="a-CL"></a>而谓之言。<a id="a-CM"></a>敷演善教而劝助之。<a id="a-CN"></a>言辞温雅无有粗犷。<a id="a-CO"></a>其心安和而无恶意。<a id="a-CP"></a>除淫怒痴演哀鸾音。<a id="a-CQ"></a>释梵八声甚深难及。<a id="a-CR"></a>如师子孔犹若雷震。<a id="a-CS"></a>十方佛国众生蒙化。<a id="a-CT"></a>皆得安隐。<a id="a-CU"></a>有所讲说。<a id="a-CV"></a>百千法音无能制止。<a id="a-CW"></a>以一法音普入诸声。<a id="a-CX"></a>皆相安和至于解脱。<a id="a-CY"></a>普悦众会。<a id="a-CZ"></a>一切诸佛所说应时与慈仁语。<a id="a-Ca"></a>吾欲得草吉祥与我。<a id="a-Cb"></a>今日欲得。<a id="a-Cc"></a>当伏邪力成无上觉。<a id="a-Cd"></a>无数劫来所施调意。<a id="a-Ce"></a>弃舍诸想奉行禁戒。<a id="a-Cf"></a>今应获之。<a id="a-Cg"></a>忍辱精进智慧功力。<a id="a-Ch"></a>声名智力禅定神通。<a id="a-Ci"></a>脱门道力今当获之。<a id="a-Cj"></a>于是吉祥。<a id="a-Ck"></a>闻导师说清和之辞。<a id="a-Cl"></a>欢喜踊跃。<a id="a-Cm"></a>身和意悦奉柔软草。<a id="a-Cn"></a>兴大功祚度于无极。<a id="a-Co"></a>吾成甘露。<a id="a-Cp"></a>吉祥施座当得佛道。<a id="a-Cq"></a>用施草故。<a id="a-Cr"></a>吾无数亿劫修勤苦行。<a id="a-Cs"></a>奉若干业。<a id="a-Ct"></a>智慧功德善权方便。<a id="a-Cu"></a>心意坚强然后得佛。<a id="a-Cv"></a>必成正觉如我今也。<a id="a-Cw"></a>若至道场当教余人。<a id="a-Cx"></a>果得所愿。<a id="a-Cy"></a>知吾得佛分别甘露。<a id="a-Cz"></a>当来听法逮最贤圣。<a id="a-D0"></a>适施草座地则大动。<a id="a-D1"></a>天在虚空皆共叉手合掌叹曰。<a id="a-D2"></a>今日降魔及官属力。<a id="a-D3"></a>乃逮甘露无上正真。<a id="a-D4"></a>佛语比丘。<a id="a-D5"></a>往诣树时。<a id="a-D6"></a>诸天化作八万佛树师子之座。<a id="a-D7"></a>心自念言。<a id="a-D8"></a>当令菩萨坐此严净成最正觉。<a id="a-D9"></a>又诸佛树华果茂盛。<a id="a-DA"></a>或淳香树高四十里。<a id="a-DB"></a>或有佛树七宝珓成高八千里。<a id="a-DC"></a>或四千里。<a id="a-DD"></a>或高百千由旬。<a id="a-DE"></a>一切佛树具足八万。<a id="a-DF"></a>若干天衣而布其上。<a id="a-DG"></a>或布莲华若干种品。<a id="a-DH"></a>以为床座。<a id="a-DI"></a>菩萨座上。<a id="a-DJ"></a>有三昧名曰净耀定意正受。<a id="a-DK"></a>适以是定三昧正受。<a id="a-DL"></a>一切佛树皆菩萨坐。<a id="a-DM"></a>相好严身一一天子。<a id="a-DN"></a>念知菩萨坐我座上不在余座。<a id="a-DO"></a>净耀定意威神之故。<a id="a-DP"></a>地狱饿鬼畜生皆得休息。<a id="a-DQ"></a>诸天人民五道所生众生之类。<a id="a-DR"></a>皆自目睹菩萨大士坐我佛树下。<a id="a-DS"></a>不见在余也。<a id="a-DT"></a>其下劣众大薄福者。<a id="a-DU"></a>见于菩萨身坐草蓐。<a id="a-DV"></a>诣菩萨所右绕七匝。<a id="a-DW"></a>尔时菩萨则坐自然师子之座。<a id="a-DX"></a>力势坚固猛过龙象。<a id="a-DY"></a>豪尊自在无能及者。<a id="a-DZ"></a>名称普闻。<a id="a-Da"></a>布施持戒忍辱精进一心智慧。<a id="a-Db"></a>福祚妙达。<a id="a-Dc"></a>能降魔怨故。<a id="a-Dd"></a>现坐于草蓐。<a id="a-De"></a>其身直坐心意正定有德之人。<a id="a-Df"></a>时见菩萨坐师子床。<a id="a-Dg"></a>如月盛满照于十方。<a id="a-Dh"></a>菩萨自誓。<a id="a-Di"></a>使吾身坏肌骨枯腐其身碎尽。<a id="a-Dj"></a>不成佛道终不起也。<a id="a-Dk"></a>从无央数亿垓载劫。<a id="a-Dl"></a>勤为苦行今乃得之。<a id="a-Dm"></a>终不回还。<a id="a-Dn"></a>佛语比丘。<a id="a-Do"></a>尔时菩萨坐佛树下。<a id="a-Dp"></a>有大光明号班宣道场。<a id="a-Dq"></a>放斯光明普照十方无限佛界。<a id="a-Dr"></a>遍虚空际照诸佛土。<a id="a-Ds"></a>尔时东方离垢世界。<a id="a-Dt"></a>无垢光如来佛国。<a id="a-Du"></a>有一菩萨名耀严光。<a id="a-Dv"></a>光往劝照。<a id="a-Dw"></a>与无央数菩萨眷属。<a id="a-Dx"></a>往诣道场。<a id="a-Dy"></a>适诣佛树。<a id="a-Dz"></a>南西北方四隅上下十方佛国。<a id="a-E0"></a>尽虚空界所有佛土。<a id="a-E1"></a>皆见菩萨坐一道场树下。<a id="a-E2"></a>咸悉睹焉如近相见。<a id="a-E3"></a>五道众生展转相视。<a id="a-E4"></a>皆见菩萨如观手指。<a id="a-E5"></a>云何大圣微妙如是。<a id="a-E6"></a>彼诸菩萨见其面像。<a id="a-E7"></a>说是偈曰。</p>
  <p id="aE8">无尘劳瑕疵　　拔除众垢浊</p>
  <p id="aE9">身光照十方　　超越诸威曜</p>
  <p id="aEA">其福慧定意　　积累无数劫</p>
  <p id="aEB">彼最胜能仁　　普遍一切方</p>
  <p id="aEC">于时南方宝焰如来佛国。<a id="a-ED"></a>最净世界。<a id="a-EE"></a>菩萨名现宝积盖。<a id="a-EF"></a>光往劝照。<a id="a-EG"></a>与无央数诸菩萨俱眷属围绕。<a id="a-EH"></a>往诣佛树供养菩萨。<a id="a-EI"></a>执一宝盖皆覆道场。<a id="a-EJ"></a>释梵四王展转相谓。<a id="a-EK"></a>获严净盖为供养谁。<a id="a-EL"></a>时宝盖中出是偈言。</p>
  <p id="aEM">百千那术载　　以施无等伦</p>
  <p id="aEN">常怀弘慈心　　此有殊特相</p>
  <p id="aEO">钩璅演光明　　今至佛道场</p>
  <p id="aEP">力势难可及　　故来供养此</p>
  <p id="aEQ">于时西方思夷像佛土。<a id="a-ER"></a>华严神通如来世界。<a id="a-ES"></a>菩萨名无著光明。<a id="a-ET"></a>其光劝照。<a id="a-EU"></a>与无央数诸菩萨俱往诣道场。<a id="a-EV"></a>宝交露帐。<a id="a-EW"></a>十方天龙鬼神健沓和。<a id="a-EX"></a>展转相谓。<a id="a-EY"></a>此严净光为从何来。<a id="a-EZ"></a>宝交露帐。<a id="a-Ea"></a>说此偈曰。</p>
  <p id="aEb">宝车及宝衣　　高上至三界</p>
  <p id="aEc">宝称乐宝眼　　被铠而精进</p>
  <p id="aEd">今当得佛道　　众菩萨皆至</p>
  <p id="aEe">致此宝交露　　供养彼最胜</p>
  <p id="aEf">于时北方日转世界。<a id="a-Eg"></a>蔽日月光如来佛土。<a id="a-Eh"></a>菩萨名净王。<a id="a-Ei"></a>光往劝照。<a id="a-Ej"></a>与无央数。<a id="a-Ek"></a>诸菩萨俱往诣道场。<a id="a-El"></a>十方世界所有德净。<a id="a-Em"></a>皆现高座。<a id="a-En"></a>时菩萨众皆说此言。<a id="a-Eo"></a>谁今致此若兹严净。<a id="a-Ep"></a>其普严净。<a id="a-Eq"></a>演是偈言。</p>
  <p id="aEr">其身清净者　　无数功德慧</p>
  <p id="aEs">所行口清净　　彼宣斯法目</p>
  <p id="aEt">斯心常清净　　久发慈悲心</p>
  <p id="aEu">今至树王下　　供养释尊人</p>
  <p id="aEv">于时东南方德王世界。<a id="a-Ew"></a>德明王如来佛土。<a id="a-Ex"></a>菩萨名德音光明。<a id="a-Ey"></a>其光劝照。<a id="a-Ez"></a>与无央数诸菩萨俱。<a id="a-F0"></a>往诣道场供养菩萨。<a id="a-F1"></a>持交露台中有高座。<a id="a-F2"></a>其交露台。<a id="a-F3"></a>演此偈言。</p>
  <p id="aF4">其功勋德普　　须伦鬼休勒</p>
  <p id="aF5">彼德王福称　　以奉上道场</p>
  <p id="aF6">于时西南方乐成世界。<a id="a-F7"></a>宝林如来佛土。<a id="a-F8"></a>菩萨名宝光明。<a id="a-F9"></a>其光劝照。<a id="a-FA"></a>与无央数诸菩萨俱。<a id="a-FB"></a>来诣道场供养菩萨。<a id="a-FC"></a>致无量宝交露之台。<a id="a-FD"></a>中有高座。<a id="a-FE"></a>其交露台。<a id="a-FF"></a>演此偈言。</p>
  <p id="aFG">彼善意恭敬　　施无数珍宝</p>
  <p id="aFH">讲堂及轩窗　　舍身及车乘</p>
  <p id="aFI">严交露华盖　　微妙好园观</p>
  <p id="aFJ">惠头及手足　　由是坐道场</p>
  <p id="aFK">于时西北方雨氏世界。<a id="a-FL"></a>雨香王如来佛土。<a id="a-FM"></a>菩萨名积雷雨音光明。<a id="a-FN"></a>其光劝照。<a id="a-FO"></a>与无央数诸菩萨俱。<a id="a-FP"></a>来诣道场供养菩萨。<a id="a-FQ"></a>致众香交露台。<a id="a-FR"></a>中有高座。<a id="a-FS"></a>雨众名香散高座上。<a id="a-FT"></a>其雨香音演此偈言。</p>
  <p id="aFU">雨法遍三界　　具解脱光明</p>
  <p id="aFV">雨离欲甘露　　至灭度无为</p>
  <p id="aFW">消一切众尘　　悉断结缚毒</p>
  <p id="aFX">禅思神足力　　造三品华香</p>
  <p id="aFY">于时东北方乐帛交露世界。<a id="a-FZ"></a>宝盖起光如来佛土菩萨名严。<a id="a-Fa"></a>帛帐光明。<a id="a-Fb"></a>其光劝照。<a id="a-Fc"></a>与无央数诸菩萨俱。<a id="a-Fd"></a>来诣道场供养菩萨其交露帐以宝为地。<a id="a-Fe"></a>化作菩萨相好严净。<a id="a-Ff"></a>是诸菩萨各各执持天华香。<a id="a-Fg"></a>卑身低头说此偈言。</p>
  <p id="aFh">瞻大众恭敬　　嗟叹亿载佛</p>
  <p id="aFi">所说如梵天　　稽首诣道场</p>
  <p id="aFj">于是下方普明世界。<a id="a-Fk"></a>普现如来佛土。<a id="a-Fl"></a>菩萨名宝藏光明。<a id="a-Fm"></a>其光劝照。<a id="a-Fn"></a>与无央数诸菩萨俱。<a id="a-Fo"></a>来诣道场供养菩萨。<a id="a-Fp"></a>焰光高座紫金莲华自然现矣。<a id="a-Fq"></a>彼莲华上化有天像。<a id="a-Fr"></a>则以右手执宝璎珞垂缯幡彩。<a id="a-Fs"></a>卑身低头说此偈言。</p>
  <p id="aFt">其身恒恭敬　　常礼佛弟子</p>
  <p id="aFu">礼佛舍自大　　吾礼德功勋</p>
  <p id="aFv">于是上方虚空世界。<a id="a-Fw"></a>无限眼王如来佛土。<a id="a-Fx"></a>菩萨名虚空藏光明。<a id="a-Fy"></a>其光劝照。<a id="a-Fz"></a>与无央数诸菩萨俱。<a id="a-G0"></a>来诣道场供养菩萨。<a id="a-G1"></a>十方佛土如虚空界。<a id="a-G2"></a>合集诸华名香捣香。<a id="a-G3"></a>衣服华盖幢幡。<a id="a-G4"></a>金银众宝。<a id="a-G5"></a>象马车乘。<a id="a-G6"></a>树叶花实。<a id="a-G7"></a>男女大小。<a id="a-G8"></a>揵沓和真陀罗天龙鬼神释梵四王时放大雨。<a id="a-G9"></a>使诸众生想欢喜悦。<a id="a-GA"></a>其有恐惧令无畏难。<a id="a-GB"></a>于是颂曰。</p>
  <p id="aGC">好谈如菩萨　　奉愍伤得道</p>
  <p id="aGD">庄严净应度　　德踰大威神</p>
  <p id="aGE">或上雨虚空　　垂百千宝璎</p>
  <p id="aGF">或上香宝鬘　　现垂轩华香</p>
  <p id="aGG">或地师子吼　　演空无相愿</p>
  <p id="aGH">或空扬大声　　古未见此华</p>
  <p id="aGI">或在空上界　　现己千亿宝</p>
  <p id="aGJ">遍空故吉祥　　叹菩萨福祐</p>
  <p id="aGK">应时放光明　　覆蔽魔宫殿</p>
  <p id="aGL">或现宝幢英　　最福诣佛树</p>
  <p id="aGM">明珠停虚空　　光曜月善月</p>
  <p id="aGN">或心化须曼　　雨道场佛树</p>
  <p id="aGO">或头面稽首　　天子念造敬</p>
  <p id="aGP">或可如须弥　　虚空手散华</p>
  <p id="aGQ">或至四方泽　　烧诸好名香</p>
  <p id="aGR">手执持宝杖　　遥睹见菩萨</p>
  <p id="aGS">或现寂梵像　　澹泊寂然住</p>
  <p id="aGT">毛出柔软香　　等慈悲喜护</p>
  <p id="aGU">或如天帝释　　亿载天围绕</p>
  <p id="aGV">往诣佛道场　　叉手散明珠</p>
  <p id="aGW">或至四方域　　揵沓鬼真陀</p>
  <p id="aGX">雨光果须曼　　此诸神叹勇</p>
  <p id="aGY">或受持华香　　树叶华香散</p>
  <p id="aGZ">佛子现半身　　卑已散华香</p>
  <p id="aGa">或受分陀利　　青莲若干华</p>
  <p id="aGb">住相三十二　　叹尊无所著</p>
  <p id="aGc">身大如须弥　　在虚空自投</p>
  <p id="aGd">幢幡及华香　　见三千佛国</p>
  <p id="aGe">目睹天地烧　　悉见诸合散</p>
  <p id="aGf">念入法门行　　闻天不与欲</p>
  <p id="aGg">或畅真陀音　　颜色妙具足</p>
  <p id="aGh">庄严如玉女　　观天人无厌</p>
  <p id="aGi">身如刚无坏　　心行弃自大</p>
  <p id="aGj">或来口说义　　浴身光去垢</p>
  <p id="aGk">或宝场宝掌　　办百千幢盖</p>
  <p id="aGl">雨宝华名香　　众生苦立安</p>
  <p id="aGm">出地大宝藏　　毛说亿载经</p>
  <p id="aGn">辩才令意觉　　解众生迷惑</p>
  <p id="aGo">持无畏如山　　化乱第一安</p>
  <p id="aGp">十方亿载国　　今日觉甘露</p>
  <p id="aGq">佛告比丘。<a id="a-Gr"></a>菩萨严净如是比像。<a id="a-Gs"></a>国土自然。<a id="a-Gt"></a>去来今佛诸佛国土。<a id="a-Gu"></a>菩萨道场所作严净。<a id="a-Gv"></a>皆以普现交露台阁。<a id="a-Gw"></a>菩萨如是坐此高座。<a id="a-Gx"></a>其斯欲界诸天之中。<a id="a-Gy"></a>计魔波旬最为豪尊。<a id="a-Gz"></a>今吾应义当成无上正真之道为最正觉。<a id="a-H0"></a>当感致魔令到于斯。<a id="a-H1"></a>缘斯降伏。<a id="a-H2"></a>因斯摄化诸欲界天子。<a id="a-H3"></a>具足得本。<a id="a-H4"></a>及魔界天。<a id="a-H5"></a>见师子吼降伏一切。<a id="a-H6"></a>成最正觉。<a id="a-H7"></a>尔乃发起三界众生。</p>
 </body>
</html>