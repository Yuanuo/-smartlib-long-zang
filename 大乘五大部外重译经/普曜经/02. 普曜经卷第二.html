<!doctype html>
<html id="z3IBTieNk" data-ver="1100">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">普曜经卷第二</h1>
  <h2 id="a2">降神处胎品第四</h2>
  <p id="a3">于是四天王。<a id="a-4"></a>天帝释炎天子。<a id="a-5"></a>兜术天子。<a id="a-6"></a>无慢天子。<a id="a-7"></a>善化天子。<a id="a-8"></a>魔子导师。<a id="a-9"></a>梵忍迹天。<a id="a-A"></a>梵满天。<a id="a-B"></a>善梵天。<a id="a-C"></a>光净天。<a id="a-D"></a>光音天。<a id="a-E"></a>大神妙天。<a id="a-F"></a>净居天。<a id="a-G"></a>竟往天。<a id="a-H"></a>阿迦腻吒天。<a id="a-I"></a>及余无数百千天人。<a id="a-J"></a>皆共集会转相谓言。<a id="a-K"></a>今仁君等。<a id="a-L"></a>假使菩萨独往降神处于母胎。<a id="a-M"></a>我等诸天不往侍从。<a id="a-N"></a>堕无反复不识恩养。<a id="a-O"></a>谁能堪任侍卫菩萨。<a id="a-P"></a>降神入胎不离其侧。<a id="a-Q"></a>如影随形。<a id="a-R"></a>乃至成佛。<a id="a-S"></a>降伏魔官。<a id="a-T"></a>而转法轮。<a id="a-U"></a>和慈四等至大灭度。<a id="a-V"></a>以怀慈心。<a id="a-W"></a>欢喜悦心。<a id="a-X"></a>调和其心。<a id="a-Y"></a>而奉事焉。<a id="a-Z"></a>未曾远离。<a id="a-a"></a>不违要誓。<a id="a-b"></a>于是颂曰。</p>
  <p id="ac">今谁能堪任　　追侍常悦心</p>
  <p id="ad">谁得名称力　　自发长往侍</p>
  <p id="ae">忉利天谁意　　舍安不乐天</p>
  <p id="af">住在玉女众　　侍离垢月颜</p>
  <p id="ag">诸微妙最树　　虽贪天室宅</p>
  <p id="ah">屋宅化金色　　当侍离垢威</p>
  <p id="ai">心念若干品　　不慕其诤讼</p>
  <p id="aj">少欲如妙花　　大男子所好</p>
  <p id="ak">言寂兜术天　　诸天求大威</p>
  <p id="al">所生常见敬　　当乐无量称</p>
  <p id="am">慕应化妙本　　自在诸天宫</p>
  <p id="an">心吉皆奉行　　当好是功勋</p>
  <p id="ao">魔王怀毒心　　越度一切尊</p>
  <p id="ap">及爱此经法　　自在度欲尊</p>
  <p id="aq">亦度于欲界　　亦及梵所居</p>
  <p id="ar">修行四等心　　在诸仙中上</p>
  <p id="as">游诸天殊特　　如转轮圣王</p>
  <p id="at">室宅常安隐　　侍离欲威尊</p>
  <p id="au">欲得国君安　　大财无极富</p>
  <p id="av">眷属无怨仇　　侍送可敬顺</p>
  <p id="aw">致财色豪位　　名称力功勋</p>
  <p id="ax">见叹及仁君　　往侍送梵音</p>
  <p id="ay">欲得天人乐　　及致三界安</p>
  <p id="az">处安及法安　　当侍大仙安</p>
  <p id="a10">若除淫怒痴　　欲弃众冥尘</p>
  <p id="a11">寂然心淡泊　　侍从调定意</p>
  <p id="a12">学不学缘觉　　当逮一切智</p>
  <p id="a13">十力师子吼　　当侍从江海</p>
  <p id="a14">意胜闭恶趣　　致安住甘露</p>
  <p id="a15">得成八正道　　侍从降五趣</p>
  <p id="a16">其欲得见佛　　欲听大哀法</p>
  <p id="a17">慕致众福祚　　往侍自在圣</p>
  <p id="a18">尽生老死苦　　欲解宛转缚</p>
  <p id="a19">清净如虚空　　侍清明真人</p>
  <p id="a1A">欲致一切敬　　相好殊异德</p>
  <p id="a1B">常欲济彼己　　当侍可爱敬</p>
  <p id="a1C">戒定及智慧　　此及无量称</p>
  <p id="a1D">究竟所生安　　当侍彼大圣</p>
  <p id="a1E">欲达深难解　　玄绝难逮义</p>
  <p id="a1F">欲得慧自解　　当侍大医王</p>
  <p id="a1G">尔时诸天闻叹此偈。<a id="a-1H"></a>其四天王四万人俱。<a id="a-1I"></a>百千忉利天炎天。<a id="a-1J"></a>兜术天。<a id="a-1K"></a>无憍乐天。<a id="a-1L"></a>化自在天。<a id="a-1M"></a>各与百千诸天子俱。<a id="a-1N"></a>六万魔天。<a id="a-1O"></a>前世积德修清净行。<a id="a-1P"></a>梵迦夷天六万八千。<a id="a-1Q"></a>乃至阿迦腻吒天与无央数百千眷属。<a id="a-1R"></a>又有四方无数百千皆来集会。<a id="a-1S"></a>是诸天子各各嗟叹歌颂妙偈。</p>
  <p id="a1T">听我无限言　　意审至三乘</p>
  <p id="a1U">弃欲乐安住　　所慕此最净</p>
  <p id="a1V">大圣度降神　　众奉可重敬</p>
  <p id="a1W">守德神仙护　　微妙无害意</p>
  <p id="a1X">执乐鼓和音　　叹德海功勋</p>
  <p id="a1Y">归命天人尊　　闻菩萨上慧</p>
  <p id="a1Z">散花供养圣　　奉仁名花香</p>
  <p id="a1a">悦心天人尊　　离欲安无患</p>
  <p id="a1b">意妙清净花　　善愿演光明</p>
  <p id="a1c">迦夷散众花　　等供福清净</p>
  <p id="a1d">处胎无垢着　　觉窹老病死</p>
  <p id="a1e">悦心侍究竟　　志怀奉恭敬</p>
  <p id="a1f">天人获善利　　见举足七步</p>
  <p id="a1g">释梵咸稽首　　香水洗净意</p>
  <p id="a1h">屈意随世俗　　天宫处尘欲</p>
  <p id="a1i">普舍释尊位　　咸悦意侍之</p>
  <p id="a1j">取草坐道场　　得佛降众魔</p>
  <p id="a1k">梵劝转法轮　　佥共奉安住</p>
  <p id="a1l">三界作佛事　　甘露亿载众</p>
  <p id="a1m">权化众清凉　　皆弃渴名称</p>
  <p id="a1n">于是欲行天人胜室。<a id="a-1o"></a>睹见菩萨姿色殊妙。<a id="a-1p"></a>心自念言。<a id="a-1q"></a>今此真人清净殊貌。<a id="a-1r"></a>其妃如类邪。<a id="a-1s"></a>尊人所厚咸皆羡之。<a id="a-1t"></a>各执花香抱爱敬心。<a id="a-1u"></a>志功福报愿立神足。<a id="a-1v"></a>适作是念。<a id="a-1w"></a>即时寻没天人宫殿。<a id="a-1x"></a>在迦维罗卫大园观中。<a id="a-1y"></a>寂然庄饰。<a id="a-1z"></a>其白净王所可爱乐。<a id="a-20"></a>难及大殿后宫菀囿。<a id="a-21"></a>其处巍巍污涂香熏。<a id="a-22"></a>清净无垢光明福祚。<a id="a-23"></a>威神成就。<a id="a-24"></a>天人璎珞一时并至。<a id="a-25"></a>寻从地起见王妙后。<a id="a-26"></a>举身一指。<a id="a-27"></a>现在虚空。<a id="a-28"></a>各各相和而说偈言。</p>
  <p id="a29">天玉女游行　　睹菩萨妙颜</p>
  <p id="a2A">心中发是念　　菩萨母何类</p>
  <p id="a2B">手各执众花　　往闻生爱意</p>
  <p id="a2C">既受持花香　　叉十指作礼</p>
  <p id="a2D">微妙气杂香　　投身自归命</p>
  <p id="a2E">吾睹名称市　　善见仁颜色</p>
  <p id="a2F">亦欲睹殊异　　玉女色最悦</p>
  <p id="a2G">观尊见其形　　天眠自睹身</p>
  <p id="a2H">是颜第一殊　　至德生尊人</p>
  <p id="a2I">明珠着好器　　是器天中天</p>
  <p id="a2J">手脚如甘露　　来乐胜天人</p>
  <p id="a2K">观像无厌足　　其心益踊悦</p>
  <p id="a2L">威首照虚空　　其明耀诸天</p>
  <p id="a2M">离垢众杂香　　身演晖如是</p>
  <p id="a2N">其色如紫金　　威神耀诸天</p>
  <p id="a2O">如蜂王成蜜　　演净涂香熏</p>
  <p id="a2P">眼明如真金　　光净耀虚空</p>
  <p id="a2Q">所没至清净　　而等于有无</p>
  <p id="a2R">脾踵犹如象　　其膝微平正</p>
  <p id="a2S">手脚平等净　　玉女叹决疑</p>
  <p id="a2T">如是多所观　　散花右绕之</p>
  <p id="a2U">叹名称佛母　　还入其天宫</p>
  <p id="a2V">尔时四天王。<a id="a-2W"></a>天帝。<a id="a-2X"></a>炎天。<a id="a-2Y"></a>及无慢天。<a id="a-2Z"></a>天龙厌鬼。<a id="a-2a"></a>及害人鬼。<a id="a-2b"></a>阿须伦。<a id="a-2c"></a>揵陀罗。<a id="a-2d"></a>真陀罗。<a id="a-2e"></a>摩休勒。<a id="a-2f"></a>咸皆来至归人中上。<a id="a-2g"></a>而在前导卫护至尊。<a id="a-2h"></a>将无恶物害意向之。<a id="a-2i"></a>若世俗人勿造危难。<a id="a-2j"></a>诣其王后所居宇宅。<a id="a-2k"></a>皆共清和。<a id="a-2l"></a>眷属围绕游行虚空。<a id="a-2m"></a>一切吉祥令无违娆。<a id="a-2n"></a>众共宿卫。<a id="a-2o"></a>诸天子知悉欲往侍。<a id="a-2p"></a>悦心敬后执持花香。<a id="a-2q"></a>叉手十指为礼。<a id="a-2r"></a>见净尊人。<a id="a-2s"></a>当降神故。<a id="a-2t"></a>师子大哀欲来生故。<a id="a-2u"></a>用道法故。<a id="a-2v"></a>皆当劝助护一切故。<a id="a-2w"></a>于是菩萨欲迁神时。<a id="a-2x"></a>东方极远无数菩萨住兜术天。<a id="a-2y"></a>皆共来至于斯佛土供养菩萨。<a id="a-2z"></a>南西北方四维上下十方无限诸佛世界。<a id="a-30"></a>无数菩萨一生补处住兜术宫。<a id="a-31"></a>皆来诣此供养菩萨。<a id="a-32"></a>其四天王八万四千诸玉女众。<a id="a-33"></a>忉利天。<a id="a-34"></a>炎天。<a id="a-35"></a>兜术天。<a id="a-36"></a>无憍乐天。<a id="a-37"></a>化自在天。<a id="a-38"></a>各将侍从八万四千玉女。<a id="a-39"></a>鼓乐弦歌。<a id="a-3A"></a>来诣此土供养菩萨。<a id="a-3B"></a>于时菩萨。<a id="a-3C"></a>即坐首藏普德等集三昧定意一切现大棚阁。<a id="a-3D"></a>并诸菩萨亿百千载。<a id="a-3E"></a>诸天围绕。<a id="a-3F"></a>动兜术天。<a id="a-3G"></a>适震动已。<a id="a-3H"></a>从身放光。<a id="a-3I"></a>具足广普照此三千大千佛国土靡不周遍。<a id="a-3J"></a>曜幽冥处令睹大明。<a id="a-3K"></a>日月之光所不逮及。<a id="a-3L"></a>照于地狱饿鬼畜生八难中人。<a id="a-3M"></a>蒙斯尊光普获安隐。<a id="a-3N"></a>所蒙光处令其众生消淫怒痴。<a id="a-3O"></a>不怀自大无有恼热。<a id="a-3P"></a>亦无贪嫉。<a id="a-3Q"></a>皆怀慈心相视如子如父如母如兄如弟。<a id="a-3R"></a>天人伎乐不鼓自鸣。<a id="a-3S"></a>百千亿载音声相和。<a id="a-3T"></a>无数天人念善思惟。<a id="a-3U"></a>彼大天宫无能毁坏。<a id="a-3V"></a>玉女百千各鼓琴筝在后侍从。<a id="a-3W"></a>以伎乐音嗟叹菩萨前世积德。<a id="a-3X"></a>而说偈言。</p>
  <p id="a3Y">前世积功德　　长夜来善本</p>
  <p id="a3Z">布施得真正　　故今致奉敬</p>
  <p id="a3a">尊本无数劫　　惠施爱男女</p>
  <p id="a3b">以斯施果报　　雨天诸花香</p>
  <p id="a3c">害身肉称之　　用哀愍鸟故</p>
  <p id="a3d">由此布施果　　饿鬼蒙食酱</p>
  <p id="a3e">尊本无数劫　　护戒无所犯</p>
  <p id="a3f">由禁获果报　　消尽恶道难</p>
  <p id="a3g">本无数亿劫　　志道行忍辱</p>
  <p id="a3h">忍行致此果　　慈心愍天人</p>
  <p id="a3i">本无数亿劫　　上进无怯劣</p>
  <p id="a3j">以是精进果　　身好如须弥</p>
  <p id="a3k">本无数亿劫　　禅思消众尘</p>
  <p id="a3l">以是一心果　　不乐众尘欲</p>
  <p id="a3m">本无数亿劫　　行智断贪欲</p>
  <p id="a3n">以是智慧果　　光明最清净</p>
  <p id="a3o">被铠善伏尘　　普愍念众生</p>
  <p id="a3p">仁德度彼岸　　礼清净安住</p>
  <p id="a3q">光耀悉普照　　皆除众尘冥</p>
  <p id="a3r">为三千目导　　礼最胜现道</p>
  <p id="a3s">晓了神通飞　　显示学究竟</p>
  <p id="a3t">化度以种类　　稽首善船师</p>
  <p id="a3u">皆学清净辞　　示现没终始</p>
  <p id="a3v">未曾舍俗法　　于俗无所著</p>
  <p id="a3w">其见求博闻　　弘利甚无限</p>
  <p id="a3x">况复听受法　　得信爱乐者</p>
  <p id="a3y">兜术天忽冥　　阎浮利日出</p>
  <p id="a3z">无思议亿垓　　乐道消众尘</p>
  <p id="a40">安隐快丰盛　　无数诸天俱</p>
  <p id="a41">玉女数音乐　　王舍闻悲和</p>
  <p id="a42">德威普滋茂　　睹母最妙颜</p>
  <p id="a43">子巍巍如此　　三界最吉祥</p>
  <p id="a44">不复失本誓　　无有贪恚诤</p>
  <p id="a45">恭敬普慈心　　于人中威神</p>
  <p id="a46">王国遂增益　　成转轮王种</p>
  <p id="a47">迦维当丰茂　　宝藏又丰满</p>
  <p id="a48">鬼阅叉厌鬼　　诸天龙鬼神</p>
  <p id="a49">往护人中尊　　不久得解脱</p>
  <p id="a4A">赞佛积功德　　爱敬而奉事</p>
  <p id="a4B">悉用劝其道　　速疾成导师</p>
  <p id="a4C">佛语诸比丘。<a id="a-4D"></a>于时菩萨过冬盛寒。<a id="a-4E"></a>至始春之初。<a id="a-4F"></a>修合星宿。<a id="a-4G"></a>春末夏初树木雕落。<a id="a-4H"></a>初始花茂不寒不暑。<a id="a-4I"></a>时三界尊观察十方。<a id="a-4J"></a>适在时宜沸星应下。<a id="a-4K"></a>菩萨便从兜术天上。<a id="a-4L"></a>垂降威灵化作白象。<a id="a-4M"></a>口有六牙诸根寂定。<a id="a-4N"></a>[至*頁]首奋耀光色魏魏。<a id="a-4O"></a>眼鼻晃昱现从日光。<a id="a-4P"></a>降神于胎趣于右胁。<a id="a-4Q"></a>菩萨所以处于右者。<a id="a-4R"></a>所行不左。<a id="a-4S"></a>王后洁妙。<a id="a-4T"></a>时晏然[穴/(爿*未)]忽然即觉。<a id="a-4U"></a>见白象王光色如此来处于胎其身安和。<a id="a-4V"></a>从始至今未曾见闻。<a id="a-4W"></a>身心安隐。<a id="a-4X"></a>犹如逮禅致正受矣。<a id="a-4Y"></a>于时妙后衣毛为竖。<a id="a-4Z"></a>[打-丁+(改-己)]拭衣服及涂香熏。<a id="a-4a"></a>身心欣喜寻从坐起。<a id="a-4b"></a>与婇女俱前后围绕。<a id="a-4c"></a>从后宫出诣无忧树。<a id="a-4d"></a>即时安坐无忧树下。<a id="a-4e"></a>便遣侍女以此意旨启白净王曰。<a id="a-4f"></a>天王自屈来睹所乐。<a id="a-4g"></a>王闻踊跃即敕严驾。<a id="a-4h"></a>群臣翼从到无忧树不得入门。<a id="a-4i"></a>王自起想乘高象车思惟须臾。<a id="a-4j"></a>即说偈曰。</p>
  <p id="a4k">念曾处象车　　身重不如今</p>
  <p id="a4l">光明入吾室　　问谁是何变</p>
  <p id="a4m">于时有天。<a id="a-4n"></a>在虚空中化现半身。<a id="a-4o"></a>为白净王说此偈言。</p>
  <p id="a4p">德行三界尊　　慈哀成福祚</p>
  <p id="a4q">菩萨迁兜术　　大圣降妙后</p>
  <p id="a4r">当叉手礼足　　至神入彼室</p>
  <p id="a4s">妙后观其意　　若干种微妙</p>
  <p id="a4t">今以用是故　　而有是变应</p>
  <p id="a4u">示现于宫殿　　未曾有虚妄</p>
  <p id="a4v">净如雪山王　　其明超日月</p>
  <p id="a4w">身形甚分明　　大象强殊胜</p>
  <p id="a4x">坚固犹金刚　　思念行殊特</p>
  <p id="a4y">而降神入胎　　是故受我言</p>
  <p id="a4z">睹三界迷冥　　亿载天叹咏</p>
  <p id="a50">不厌无嗔怒　　心寂等安定</p>
  <p id="a51">时夫人出。<a id="a-52"></a>为王说偈。</p>
  <p id="a53">天王召梵志　　晓了能解梦</p>
  <p id="a54">为我别此义　　于国为吉凶</p>
  <p id="a55">大王受我言　　梵志学经术</p>
  <p id="a56">当使在我前　　听说所梦意</p>
  <p id="a57">光踰日月明　　形大好六牙</p>
  <p id="a58">故勇入我胎　　当听此意故</p>
  <p id="a59">时王请梵志问此意。<a id="a-5A"></a>梵志为王说偈言。</p>
  <p id="a5B">梵志闻是言　　欢喜无不吉</p>
  <p id="a5C">生子有相好　　在家为圣王</p>
  <p id="a5D">假愍世出家　　成佛祐三界</p>
  <p id="a5E">甘露普济俗　　为决所疑网</p>
  <p id="a5F">受梵志好教　　心中无所畏</p>
  <p id="a5G">以服美饮食　　其身永安隐</p>
  <p id="a5H">时白净王心自念言。<a id="a-5I"></a>何所屋宅安于妙后使无众难。<a id="a-5J"></a>时四天王诣白净王。<a id="a-5K"></a>而谓王言。<a id="a-5L"></a>大王安意。<a id="a-5M"></a>今我等身当为菩萨造立妙宅。<a id="a-5N"></a>时天帝释。<a id="a-5O"></a>炎天。<a id="a-5P"></a>兜术天。<a id="a-5Q"></a>无憍乐天。<a id="a-5R"></a>化自在天。<a id="a-5S"></a>往诣王所各上天宫。<a id="a-5T"></a>王后处中。<a id="a-5U"></a>兜术天王曰。<a id="a-5V"></a>还持本宫奉上菩萨使处其中。<a id="a-5W"></a>化自在天曰。<a id="a-5X"></a>我有宫殿欲界最上。<a id="a-5Y"></a>光蔽诸天令如聚黑。<a id="a-5Z"></a>当令王后身处其中。<a id="a-5a"></a>花香伎乐奇异之馔供养妙后。<a id="a-5b"></a>如是比丘。<a id="a-5c"></a>一切欲界天王俱来诣迦维罗卫贡上宫殿。<a id="a-5d"></a>一心自归供养菩萨。</p>
  <p id="a5e">时白净王亦在其上。<a id="a-5f"></a>兴立宫宅严好如天。<a id="a-5g"></a>于时菩萨承大净定。<a id="a-5h"></a>使其王后普见宫殿。<a id="a-5i"></a>身处其中皆怀菩萨。<a id="a-5j"></a>时诸天王所上宫殿各不相见。<a id="a-5k"></a>各自念言。<a id="a-5l"></a>今菩萨母在我宫殿不在余所。<a id="a-5m"></a>时佛即说偈言。</p>
  <p id="a5n">住大净三昧　　所化不可议</p>
  <p id="a5o">普悦诸天意　　先现瑞所应</p>
  <p id="a5p">佛语比丘。<a id="a-5q"></a>于时菩萨坐于宝净交露棚阁。<a id="a-5r"></a>处妙后右胁所坐宝净棚阁。<a id="a-5s"></a>殊妙栴檀而香熏之。<a id="a-5t"></a>其香遍勋三千世界。<a id="a-5u"></a>魏魏奇异强若金刚。<a id="a-5v"></a>软如天衣。<a id="a-5w"></a>香气芬馥彻于十方。<a id="a-5x"></a>其菩萨交露宫殿。<a id="a-5y"></a>欲界诸天严净宫殿。<a id="a-5z"></a>常皆现在菩萨宫殿。<a id="a-60"></a>其处菩萨临降神胎。<a id="a-61"></a>应时其夜下方水界六百六十万由旬。<a id="a-62"></a>生大莲花上彻梵天永无见者。<a id="a-63"></a>唯有梵天名音闻。<a id="a-64"></a>百万诸佛土威神光耀。<a id="a-65"></a>普遍三千大千世界。<a id="a-66"></a>皆现目前独见之耳。<a id="a-67"></a>又其梵天执金刚器。<a id="a-68"></a>百味食饮奉侍菩萨。<a id="a-69"></a>菩萨食之。<a id="a-6A"></a>睹观十方无能服食。<a id="a-6B"></a>是一渧之供堪任服消者。<a id="a-6C"></a>独有一生补处菩萨能消化耳。<a id="a-6D"></a>又有宿世功福积德道慧所致。<a id="a-6E"></a>诸尊天帝释梵王。<a id="a-6F"></a>咸来稽首归命听经。<a id="a-6G"></a>于是菩萨举一手指。<a id="a-6H"></a>自然化现别异床榻。<a id="a-6I"></a>释梵四王各从本位而坐其上。<a id="a-6J"></a>已见坐定为讲说法。<a id="a-6K"></a>开化其心咸皆悦豫。<a id="a-6L"></a>菩萨睹之欲得还归。<a id="a-6M"></a>下其右手使不复现。<a id="a-6N"></a>释梵四王寻即知之。<a id="a-6O"></a>菩萨遣证。<a id="a-6P"></a>右绕菩萨便即还宫。<a id="a-6Q"></a>以是之故菩萨处其右胁。<a id="a-6R"></a>东西南北四维上下十方无数百千菩萨。<a id="a-6S"></a>咸来见之稽首作礼欲得听经。<a id="a-6T"></a>菩萨见来演身光明。<a id="a-6U"></a>化清净坐即皆就床。<a id="a-6V"></a>各各启问无极大乘。<a id="a-6W"></a>广为分别。<a id="a-6X"></a>各不相见。<a id="a-6Y"></a>以是之故菩萨演寂光明照诸天人。<a id="a-6Z"></a>其菩萨母悉不知之。<a id="a-6a"></a>亦无所阂。<a id="a-6b"></a>唯觉己身轻便柔软安隐无横。<a id="a-6c"></a>无淫怒痴不想三毒。<a id="a-6d"></a>亦无寒热及诸饥渴。<a id="a-6e"></a>不污圣体及余手指。<a id="a-6f"></a>无有不可。<a id="a-6g"></a>亦不遇恶色声香味细滑之法。<a id="a-6h"></a>不见恶梦亦无恶露。<a id="a-6i"></a>迦维罗卫及远大国。<a id="a-6j"></a>天龙鬼神干沓和阿须伦加留罗真陀罗摩休勒。<a id="a-6k"></a>男女大小欢喜踊跃不怀异心。<a id="a-6l"></a>若有诸病风寒热气疾。<a id="a-6m"></a>眼耳鼻口身心之疾。<a id="a-6n"></a>唇齿咽痛尘劳狂病颠疾金痍瘢疮。<a id="a-6o"></a>诣菩萨母。<a id="a-6p"></a>母举右手而摩其头。<a id="a-6q"></a>病皆除愈各还其家。<a id="a-6r"></a>于时王后取草作筹。<a id="a-6s"></a>殊妙自然着于地上。<a id="a-6t"></a>持与诸病即得安隐。<a id="a-6u"></a>无复所患。<a id="a-6v"></a>时菩萨母使众疾患住其右边皆得安隐。<a id="a-6w"></a>无复众病。<a id="a-6x"></a>各归其处。<a id="a-6y"></a>诸可来者观后右胁。<a id="a-6z"></a>悉见菩萨降神母胎。<a id="a-70"></a>鲜洁清净犹如明镜照其面像。<a id="a-71"></a>欢喜踊跃皆蒙济度。<a id="a-72"></a>菩萨在胎。<a id="a-73"></a>自然天乐而相和鸣。<a id="a-74"></a>雨天香花常以时节。<a id="a-75"></a>春秋冬夏自然降矣。<a id="a-76"></a>幢盖缯彩展转往来。<a id="a-77"></a>国土安隐丰熟炽盛。<a id="a-78"></a>无有沟坑荆棘之秽。<a id="a-79"></a>有诸幡盖遍迦维罗卫城。<a id="a-7A"></a>释种诸姓及与万民。<a id="a-7B"></a>饮食娱乐鼓舞歌戏。<a id="a-7C"></a>好喜布施积功累德。<a id="a-7D"></a>皆共相乐周竟四月。<a id="a-7E"></a>其白净王净修梵行。<a id="a-7F"></a>弃舍国事不加刑罚。<a id="a-7G"></a>行法为本不慕世荣。<a id="a-7H"></a>于是菩萨在胎十月。<a id="a-7I"></a>开化训诲三十六载诸天人民。<a id="a-7J"></a>使立声闻及诸大乘。<a id="a-7K"></a>于是颂曰。</p>
  <p id="a7L">菩萨处母胎　　墙壁屋室地</p>
  <p id="a7M">自然金色光　　天喜成法王</p>
  <p id="a7N">庄严大宫殿　　见中跏趺坐</p>
  <p id="a7O">导师处名香　　其香闻三千</p>
  <p id="a7P">大千下方出　　大莲花香净</p>
  <p id="a7Q">乃彻至梵天　　取精授菩萨</p>
  <p id="a7R">菩萨能消服　　余人不能堪</p>
  <p id="a7S">无数劫熟精　　服食身心净</p>
  <p id="a7T">释梵四天王　　稽首供养佛</p>
  <p id="a7U">奉事听正法　　右绕皆还归</p>
  <p id="a7V">乐法菩萨来　　妙光净无碍</p>
  <p id="a7W">转听尊法乐　　闻说皆欢喜</p>
  <p id="a7X">四方男女来　　鬼娆心迷惑</p>
  <p id="a7Y">见王后心解　　意安还归家</p>
  <p id="a7Z">得风寒热毒　　眼耳鼻口病</p>
  <p id="a7a">及若干疾患　　后摩头得安</p>
  <p id="a7b">若取一筹渧　　与之病皆愈</p>
  <p id="a7c">无疾安归家　　处胎为毉王</p>
  <p id="a7d">十方诸菩萨　　目自见王后</p>
  <p id="a7e">如日月在空　　睹菩萨眷属</p>
  <p id="a7f">无淫怒痴患　　无贪嫉恚想</p>
  <p id="a7g">其心常欢喜　　无饿渴寒热</p>
  <p id="a7h">天乐不鼓鸣　　天雨净花香</p>
  <p id="a7i">天人非人见　　未曾怀害心</p>
  <p id="a7j">天人乐饮食　　无数乐悲和</p>
  <p id="a7k">时雨丰贱乐　　草药花果茂</p>
  <p id="a7l">王宫雨七日　　贫取食布施</p>
  <p id="a7m">安贫苦稽首　　礼和众如山</p>
  <p id="a7n">白净王常悦　　行法不领国</p>
  <p id="a7o">入静问皇后　　怀圣身安不</p>
  <p data-pb></p>
  <h2 id="a7p">欲生时三十二瑞品第五</h2>
  <p id="a7q">佛语比丘。<a id="a-7r"></a>满十月已。<a id="a-7s"></a>菩萨临产之时。<a id="a-7t"></a>先现瑞应三十有二。</p>
  <p id="a7u">一者后园树林自然生果。</p>
  <p id="a7v">二者陆地生青莲华大如车轮。</p>
  <p id="a7w">三者陆地枯树皆生华叶。</p>
  <p id="a7x">四者天神牵七宝交露车至。</p>
  <p id="a7y">五者地中二万宝藏自然发出。</p>
  <p id="a7z">六者名香妙熏遍布远近。</p>
  <p id="a80">七者雪山中出五百师子。<a id="a-81"></a>罗住城门无所娆害。</p>
  <p id="a82">八者五百白象子罗住殿前。</p>
  <p id="a83">九者天为四面细雨泽香。</p>
  <p id="a84">十者其王宫中自然泉水。<a id="a-85"></a>百味饮食给诸虚渴。</p>
  <p id="a86">十一者诸龙玉女在虚空中现半身住。</p>
  <p id="a87">十二者天万玉女把孔雀拂现宫墙上。</p>
  <p id="a88">十三者诸天玉女持万金瓶盛满甘露住虚空中。</p>
  <p id="a89">十四者天万玉女手执万瓶皆盛香水行住虚空。</p>
  <p id="a8A">十五者天万玉女手执幢盖而住侍焉。</p>
  <p id="a8B">十六者诸天玉女罗列而住。<a id="a-8C"></a>鼓百千伎乐在于虚空自然相和。</p>
  <p id="a8D">十七四渎江河清澄不流。</p>
  <p id="a8E">十八日月宫殿停住不进。</p>
  <p id="a8F">十九沸宿下侍诸星卫从。</p>
  <p id="a8G">二十交露宝帐普覆王宫。</p>
  <p id="a8H">二十一明月神珠悬于殿堂光明晃昱。</p>
  <p id="a8I">二十二宫中烛火为不复明。</p>
  <p id="a8J">二十三箧笥衣被被在架上。</p>
  <p id="a8K">二十四奇珍璎珞一切宝藏自然为现。</p>
  <p id="a8L">二十五毒虫隐藏吉鸟翔鸣。</p>
  <p id="a8M">二十六地狱皆休毒痛不行。</p>
  <p id="a8N">二十七地为大动丘墟皆平。</p>
  <p id="a8O">二十八四衢街巷平正散花。</p>
  <p id="a8P">二十九诸深坑堑皆悉为平。</p>
  <p id="a8Q">三十渔獦怨恶一时慈心。</p>
  <p id="a8R">三十一境内孕妇产者悉男。<a id="a-8S"></a>聋盲喑哑癃残百疾皆悉除愈。</p>
  <p id="a8T">三十二一切树神半身人现低首礼侍。</p>
  <p id="a8U">是为三十二。<a id="a-8V"></a>当此之时疆场左右。<a id="a-8W"></a>莫不雅奇叹未曾有。</p>
  <p id="a8X">尔时王后临产菩萨。<a id="a-8Y"></a>承道威神即于初夜起着服饰。<a id="a-8Z"></a>将诸侍女往诣王所听我所言思入园观从来久远假使大王不以为难。<a id="a-8a"></a>不怀嗔妒。<a id="a-8b"></a>乃敢往诣。<a id="a-8c"></a>在彼寂然思惟法典。</p>
  <p id="a8d">时王答曰。<a id="a-8e"></a>今怀圣人亦可行观。<a id="a-8f"></a>树木华实皆以茂盛宜知是时。<a id="a-8g"></a>既有宫殿好妙屋宅。<a id="a-8h"></a>若干种树众果芬华甚可乐喜。<a id="a-8i"></a>无转悔心。</p>
  <p id="a8j">后闻欢喜。<a id="a-8k"></a>王敕严驾及诸侍从。<a id="a-8l"></a>云母宝车婇女围绕。<a id="a-8m"></a>出行游观邻鞞树下。<a id="a-8n"></a>车马人乘皆共同色。<a id="a-8o"></a>光耀人目。<a id="a-8p"></a>二百白象前后导从。<a id="a-8q"></a>众宝明珠垂络诸象。<a id="a-8r"></a>象皆六牙。<a id="a-8s"></a>悉象中王。<a id="a-8t"></a>尽以紫金杂厕象身微风吹之嗷嗷相和。<a id="a-8u"></a>悬诸缯幡皆勇战斗。<a id="a-8v"></a>时世和安无有争心。<a id="a-8w"></a>眷属围绕宿卫王后。<a id="a-8x"></a>邻鞞树下。</p>
  <p id="a8y">天帝释梵四王皆共翼从。<a id="a-8z"></a>诸天散华速行案行。<a id="a-90"></a>宫殿屋宅时还反意。<a id="a-91"></a>眷属闻之辄即受教。<a id="a-92"></a>案行扫除。<a id="a-93"></a>王后当来。<a id="a-94"></a>国主当至。<a id="a-95"></a>还报严净。<a id="a-96"></a>闻之欢喜。<a id="a-97"></a>寻入宫宅。<a id="a-98"></a>是我所喜意中所乐。<a id="a-99"></a>皆悉平正无有倾邪。<a id="a-9A"></a>可坐禅思。<a id="a-9B"></a>威光辉曜其香芬熏。<a id="a-9C"></a>清凉甘美音声柔软。<a id="a-9D"></a>若干奇宝璎珞其身。<a id="a-9E"></a>庄严要妙见者皆欢。<a id="a-9F"></a>诸音乐器笳箫鼓吹。<a id="a-9G"></a>若干种品相和而鸣。<a id="a-9H"></a>诸天玉女闻柔和应。<a id="a-9I"></a>又见王后处一好车。<a id="a-9J"></a>男女大小色像皆同不异。<a id="a-9K"></a>各御车乘。<a id="a-9L"></a>法无殊特。<a id="a-9M"></a>欲使王后不闻恶音。<a id="a-9N"></a>象马乘步若干种兵。<a id="a-9O"></a>各各严饰住于门外。<a id="a-9P"></a>闻大洪音。<a id="a-9Q"></a>始出门时百千声响。<a id="a-9R"></a>皆称万岁。<a id="a-9S"></a>其车严饰行止安详。<a id="a-9T"></a>天师子座作四宝树。<a id="a-9U"></a>枝叶华实皆悉茂盛。<a id="a-9V"></a>凫雁孔雀畅悲和音。<a id="a-9W"></a>竖幢幡盖七宝交露车。<a id="a-9X"></a>时诸天人住于虚空。<a id="a-9Y"></a>将御此车亦畅和音。</p>
  <p id="a9Z">尔时王后坐师子床。<a id="a-9a"></a>六反震动三千国土。<a id="a-9b"></a>诸天散华。<a id="a-9c"></a>圣今日生。<a id="a-9d"></a>为在邻鞞树下。<a id="a-9e"></a>为天中天。<a id="a-9f"></a>其四天王挽王后车。<a id="a-9g"></a>其天帝释净治道路。<a id="a-9h"></a>又梵天王列在前导。<a id="a-9i"></a>百千天人头面稽首。<a id="a-9j"></a>父王睹此心中欣然。<a id="a-9k"></a>则自念言。<a id="a-9l"></a>是必正真天人之尊。<a id="a-9m"></a>乃使四王天帝释梵咸来供养。<a id="a-9n"></a>果当成佛。<a id="a-9o"></a>未见三界致是恭敬。<a id="a-9p"></a>天龙尊神释梵四王。<a id="a-9q"></a>设遭破首亡失身命。<a id="a-9r"></a>当供养圣终不舍去。</p>
  <p id="a9s">尔时王后象马宝车。<a id="a-9t"></a>步人从者各八万四千。<a id="a-9u"></a>众宝严饰兵仗严整。<a id="a-9v"></a>雄杰勇猛左右重行前后围绕。<a id="a-9w"></a>六万婇女前后导从。</p>
  <p id="a9x">白净王亲释种长者。<a id="a-9y"></a>有四万人皆来侍从。<a id="a-9z"></a>六万四千国王内伎送菩萨母。<a id="a-A0"></a>天玉女龙王妻。<a id="a-A1"></a>揵陀罗。<a id="a-A2"></a>真陀罗。<a id="a-A3"></a>摩休勒。<a id="a-A4"></a>阿须伦诸妻室。<a id="a-A5"></a>各八万四千。<a id="a-A6"></a>各各严饰。<a id="a-A7"></a>众宝璎珞庄校其身。<a id="a-A8"></a>鼓若干乐音声各异。<a id="a-A9"></a>咨嗟歌叹菩萨母德。<a id="a-AA"></a>皆共侍送至邻鞞树。<a id="a-AB"></a>修治道路香汁洒地。<a id="a-AC"></a>以散天华。<a id="a-AD"></a>一切诸树皆生华实。<a id="a-AE"></a>木蜜栴檀香流十方。<a id="a-AF"></a>是诸树者诸天所化。</p>
  <p id="aAG">尔时王后适上宝车。<a id="a-AH"></a>天玉女从。<a id="a-AI"></a>树木奋光名香好熏。<a id="a-AJ"></a>供奉王后。<a id="a-AK"></a>殊妙众珠杂宝以成。<a id="a-AL"></a>是树茎节枝叶华实皆香。<a id="a-AM"></a>若干幡彩严饰周遍。<a id="a-AN"></a>其地平正广长无秽。<a id="a-AO"></a>生柔软草自然布地犹如天衣。<a id="a-AP"></a>承如往古诸佛之法。</p>
  <p id="aAQ">又诸天人一时咸鼓百千伎乐。<a id="a-AR"></a>侍从王后。<a id="a-AS"></a>王后适至于此树下。<a id="a-AT"></a>菩萨威神树躬屈枝。<a id="a-AU"></a>自归王后。<a id="a-AV"></a>虚空诸天稽首为礼。<a id="a-AW"></a>日月光明清净无垢。<a id="a-AX"></a>诸天玉女[口*咨]嗟功勋。<a id="a-AY"></a>至于树下树神欢喜。<a id="a-AZ"></a>何故有是感应。<a id="a-Aa"></a>今我等身堪任供养。<a id="a-Ab"></a>所往奉敬。<a id="a-Ac"></a>从无泽狱。<a id="a-Ad"></a>上至上界三十三天。<a id="a-Ae"></a>无懈废者。<a id="a-Af"></a>消生老病死。<a id="a-Ag"></a>威光超绝除众闇冥。<a id="a-Ah"></a>今圣人生。<a id="a-Ai"></a>如树茂盛华实芬葩。<a id="a-Aj"></a>亿万诸天亦遥稽首。<a id="a-Ak"></a>震动天地至乎六反。<a id="a-Al"></a>皆为大明光明清净。<a id="a-Am"></a>百千伎乐亦同俱作。</p>
  <p id="aAn">离欲诸天深大悦喜。<a id="a-Ao"></a>今日圣人普愍一切。<a id="a-Ap"></a>释梵四王欢喜作礼。<a id="a-Aq"></a>其人中尊德超日月。<a id="a-Ar"></a>在于胎中演金色光。<a id="a-As"></a>光蔽日月诸天梵释。<a id="a-At"></a>亦皆覆蔽其百千亿诸佛国土。<a id="a-Au"></a>消诸恶趣。<a id="a-Av"></a>众生普安无复苦患。<a id="a-Aw"></a>诸天百千咸共散华。<a id="a-Ax"></a>乐处金刚其精进力。<a id="a-Ay"></a>从下方界自然出生七宝莲华。</p>
  <p id="aAz">尔时菩萨从右胁生。<a id="a-B0"></a>忽然见身住宝莲华。<a id="a-B1"></a>堕地行七步显扬梵音。<a id="a-B2"></a>无常训教。<a id="a-B3"></a>我当救度天上天下为天人尊断生死苦。<a id="a-B4"></a>三界无上。<a id="a-B5"></a>使一切众无为常安。<a id="a-B6"></a>天帝释梵忽然来下。<a id="a-B7"></a>杂名香水洗浴菩萨。<a id="a-B8"></a>九龙在上而下香水。<a id="a-B9"></a>洗浴圣尊。<a id="a-BA"></a>洗浴竟已身心清净。<a id="a-BB"></a>所在游居道超具足。<a id="a-BC"></a>生于大姓如正真宝。<a id="a-BD"></a>奇相众好应转法轮。<a id="a-BE"></a>若转轮王处在三界。<a id="a-BF"></a>以一道盖覆于十方。<a id="a-BG"></a>其白净王心中坦然踊跃无量。</p>
  <p id="aBH">尔时五千青衣各各生子。<a id="a-BI"></a>皆为力士。<a id="a-BJ"></a>现大小等给使白王。<a id="a-BK"></a>八百乳母亦各生子。<a id="a-BL"></a>百千象生。<a id="a-BM"></a>白马生驹。<a id="a-BN"></a>形色如雪毛衣滑泽。<a id="a-BO"></a>黄羊生羔子。<a id="a-BP"></a>即有二万。<a id="a-BQ"></a>交露宝车圣经行时。<a id="a-BR"></a>亦复稽首。<a id="a-BS"></a>今当如行何所施作。<a id="a-BT"></a>德过诸天。<a id="a-BU"></a>然大变化不可限量。<a id="a-BV"></a>生业广大。<a id="a-BW"></a>由是之故。<a id="a-BX"></a>光明普曜。<a id="a-BY"></a>五千玉女香华自熏。<a id="a-BZ"></a>各持油香诣菩萨母。<a id="a-Ba"></a>志大乘业。<a id="a-Bb"></a>诸天来贺。<a id="a-Bc"></a>将无劳倦。<a id="a-Bd"></a>五千玉女皆来侍卫。<a id="a-Be"></a>各持华香贺菩萨母。<a id="a-Bf"></a>衣被屋宅犹若天上。<a id="a-Bg"></a>诸童子等请五百席。<a id="a-Bh"></a>诣菩萨母。<a id="a-Bi"></a>将无劳倦。<a id="a-Bj"></a>重以璎珞庄严其身。<a id="a-Bk"></a>菩萨无畏必成佛道。<a id="a-Bl"></a>佛告比丘。<a id="a-Bm"></a>菩萨生时其母安隐。<a id="a-Bn"></a>无有疮瘢亦无痛痒。<a id="a-Bo"></a>平复如故。<a id="a-Bp"></a>应时前后五千玉女。<a id="a-Bq"></a>赍天香熏及持油香。<a id="a-Br"></a>奉菩萨母。<a id="a-Bs"></a>长跪问讯将无劳惓。</p>
  <p id="aBt">五千玉女奉天医药。<a id="a-Bu"></a>五千玉女赍宝璎珞。<a id="a-Bv"></a>五千玉女赍天被服。<a id="a-Bw"></a>五千玉女赍天伎乐奉菩萨母。<a id="a-Bx"></a>各各问讯言。<a id="a-By"></a>将无劳惓。<a id="a-Bz"></a>今此天下五通仙人轻举虚空。<a id="a-C0"></a>忽然来现白净王前。</p>
  <p id="aC1">佛言比丘。<a id="a-C2"></a>菩萨生时夙夜七日。<a id="a-C3"></a>伎乐众供百种饮食。<a id="a-C4"></a>邻鞞树下奉菩萨母。<a id="a-C5"></a>布施持戒忍辱精进兴功立德。</p>
  <p id="aC6">时三万二千梵志。<a id="a-C7"></a>常赍所乏。<a id="a-C8"></a>日日供给充饱所欲。<a id="a-C9"></a>天帝梵王化作儒童。<a id="a-CA"></a>端正姝好在梵志众。<a id="a-CB"></a>说吉祥偈。</p>
  <p id="aCC">寂灭诸恶趣　　使众生普安</p>
  <p id="aCD">众生以和安　　一切皆无患</p>
  <p id="aCE">如光消众冥　　诸天光照秽</p>
  <p id="aCF">德彻诸光明　　令蔽不复现</p>
  <p id="aCG">不见余业时　　亦复不听闻</p>
  <p id="aCH">佛光适出现　　为世之大圣</p>
  <p id="aCI">不遇尘劳病　　慈心愍众生</p>
  <p id="aCJ">梵天亿百千　　来供养无量</p>
  <p id="aCK">如树华茂盛　　安住于平地</p>
  <p id="aCL">众人皆往归　　一切悉采取</p>
  <p id="aCM">犹如此世间　　淤泥生莲华</p>
  <p id="aCN">世护明如是　　将养洽一切</p>
  <p id="aCO">譬如柔软衣　　熏以天名香</p>
  <p id="aCP">若有疾病人　　当为疗医王</p>
  <p id="aCQ">假使有离欲　　在色界和音</p>
  <p id="aCR">叉手为作礼　　则为说众祐</p>
  <p id="aCS">若诸天人民　　睹天人柔软</p>
  <p id="aCT">展转相敬重　　为众之导师</p>
  <p id="aCU">若如清净水　　普有所茂盛</p>
  <p id="aCV">以是正见故　　所居常安隐</p>
  <p id="aCW">佛告比丘。<a id="a-CX"></a>于时菩萨生七日后。<a id="a-CY"></a>其母命终。<a id="a-CZ"></a>于比丘意所趣云何。<a id="a-Ca"></a>七日命终。<a id="a-Cb"></a>菩萨咎也。<a id="a-Cc"></a>莫作是观。<a id="a-Cd"></a>所以者何。<a id="a-Ce"></a>本命应然。<a id="a-Cf"></a>菩萨察之临母命终。<a id="a-Cg"></a>因来下生。<a id="a-Ch"></a>怀菩萨时。<a id="a-Ci"></a>诸天供养至见生矣。<a id="a-Cj"></a>以服天食不甘世养。<a id="a-Ck"></a>本福应然。<a id="a-Cl"></a>去来今佛皆亦如是。<a id="a-Cm"></a>母七日终。<a id="a-Cn"></a>所以者何。<a id="a-Co"></a>菩萨生时。<a id="a-Cp"></a>母根身具无有[(乖/土)*央]漏。<a id="a-Cq"></a>应受忉利天上功祚服食。<a id="a-Cr"></a>上忉利天。<a id="a-Cs"></a>适升彼天。<a id="a-Ct"></a>未生菩萨时。<a id="a-Cu"></a>诸天所送宫殿屋宅。<a id="a-Cv"></a>所可住止讲堂处所。<a id="a-Cw"></a>诸供王后。<a id="a-Cx"></a>五千诸瓶所盛香水。<a id="a-Cy"></a>五千玉女各移床座。<a id="a-Cz"></a>五千玉女手持冠帻。<a id="a-D0"></a>执澡香水在前洒地。<a id="a-D1"></a>五万梵天各执宝瓶。<a id="a-D2"></a>称叹万岁。<a id="a-D3"></a>二万诸龙宝璎珞身。<a id="a-D4"></a>二万白象珠宝珞身。<a id="a-D5"></a>二万车乘建立幢盖。<a id="a-D6"></a>宝交露车在后侍从。<a id="a-D7"></a>四万步兵勇猛杰异。<a id="a-D8"></a>菩萨后行。<a id="a-D9"></a>又虚空中无数亿载天人。<a id="a-DA"></a>忽然兴立紫金墙壁。<a id="a-DB"></a>供养菩萨母。<a id="a-DC"></a>其夜菩萨降神之时。<a id="a-DD"></a>即夜欲界所可庄严无极大殿。<a id="a-DE"></a>二万魔妻手执宝缕。<a id="a-DF"></a>来侍菩萨母。<a id="a-DG"></a>又二万人璎珞严身。<a id="a-DH"></a>应时彼夜两玉女闻。<a id="a-DI"></a>有一婇女非人玉女。<a id="a-DJ"></a>若睹面色其欲兴隆。<a id="a-DK"></a>时菩萨德威神所致。<a id="a-DL"></a>此迦维罗卫大城之中。<a id="a-DM"></a>五百长者皆是释种。<a id="a-DN"></a>各各建立五百屋宅。<a id="a-DO"></a>入罗卫城。<a id="a-DP"></a>时为菩萨开其城门。<a id="a-DQ"></a>身命自归。<a id="a-DR"></a>白菩萨言。<a id="a-DS"></a>一切义吉。<a id="a-DT"></a>唯屈入此诸天处所。<a id="a-DU"></a>是清净处。<a id="a-DV"></a>普眼降此。<a id="a-DW"></a>有大宫殿名护净华。<a id="a-DX"></a>菩萨应处。</p>
  <p id="aDY">诸大梵志豪姓释种。<a id="a-DZ"></a>时白净王。<a id="a-Da"></a>随时屈意入其舍宅。<a id="a-Db"></a>用菩萨故。<a id="a-Dc"></a>入五百宅功勋和安。<a id="a-Dd"></a>修行正真。</p>
  <p id="aDe">五百车匿各各发言。<a id="a-Df"></a>我等之身奉事供养新生太子。<a id="a-Dg"></a>或有说言。<a id="a-Dh"></a>太子圣明善制训教。<a id="a-Di"></a>端正殊妙年幼难及。</p>
  <p id="aDj">又今太子转当长大。<a id="a-Dk"></a>谁能养育令长大乎。<a id="a-Dl"></a>皆和共议。<a id="a-Dm"></a>唯大爱道能育慈心。<a id="a-Dn"></a>推燥居湿饮食乳哺使长大耳。<a id="a-Do"></a>大爱道者。<a id="a-Dp"></a>太子姨母。<a id="a-Dq"></a>清净无夫。<a id="a-Dr"></a>是能堪任常不远离。</p>
  <p id="aDs">时白净王。<a id="a-Dt"></a>与诸释种和同共往。<a id="a-Du"></a>诣大爱道说是意故。<a id="a-Dv"></a>太子母终。<a id="a-Dw"></a>尔时姨母乳哺令长。<a id="a-Dx"></a>时大爱道则然可之。</p>
  <p id="aDy">王会释种欲试问之。<a id="a-Dz"></a>今者太子当作国主。<a id="a-E0"></a>若当出家。<a id="a-E1"></a>欲决此疑。<a id="a-E2"></a>众释启曰。<a id="a-E3"></a>窃闻雪山有仙梵志。<a id="a-E4"></a>名阿夷头。<a id="a-E5"></a>耆旧多识明晓相法。<a id="a-E6"></a>王大欢喜因严驾白象。<a id="a-E7"></a>欲诣道人。<a id="a-E8"></a>诸天龙神现无数变。<a id="a-E9"></a>导从侍卫。</p>
  <p id="aEA">时阿夷头睹诸神变。<a id="a-EB"></a>知白净王生圣太子。<a id="a-EC"></a>威神光曜过天世人。<a id="a-ED"></a>心怀欣豫欲往亲觐。<a id="a-EE"></a>于是世尊重为众会。<a id="a-EF"></a>而说颂曰。</p>
  <p id="aEG">仙梵阿夷头　　见天飞虚空</p>
  <p id="aEH">形貌紫金色　　睹之大欢悦</p>
  <p id="aEI">天须轮金翅　　为真陀是佛</p>
  <p id="aEJ">闻是要句悦　　天眼观十方</p>
  <p id="aEK">而名称若干　　德如山高峻</p>
  <p id="aEL">犹树软华实　　所住三界尊</p>
  <p id="aEM">普地平若掌　　如天悦不迷</p>
  <p id="aEN">如海王有宝　　现法道如是</p>
  <p id="aEO">如灭恶无苦　　若天游虚空</p>
  <p id="aEP">闻天柔软音　　三界现宝瑞</p>
  <p id="aEQ">阿夷观天下　　察迦夷白王</p>
  <p id="aER">见生福相好　　睹之欢悦往</p>
  <p id="aES">住于王宫门　　睹无数亿众</p>
  <p id="aET">视青衣问曰　　善哉王所在</p>
  <p id="aEU">欲前觐国王　　门吏见仙老</p>
  <p id="aEV">欢悦入启白　　王敕使令前</p>
  <p id="aEW">布座速迎之　　阿夷闻悦喜</p>
  <p id="aEX">心中怀饥虚　　问尊圣所在</p>
  <p id="aEY">年杇不数现　　王告令就坐</p>
  <p id="aEZ">问何故自屈　　见众变故来</p>
  <p id="aEa">生子闻第一　　身相三十二</p>
  <p id="aEb">欲见普吉义　　吾身以故来</p>
  <p id="aEc">善来吾乐之　　今适寂净眠</p>
  <p id="aEd">且待须臾觉　　见妙如满月</p>
  <p id="aEe">于是阿夷心怀愕然。<a id="a-Ef"></a>以偈报王曰。</p>
  <p id="aEg">从无央数劫　　精进积德行</p>
  <p id="aEh">觉来以久远　　安得复睡眠</p>
  <p id="aEi">世世行布施　　愍伤诸穷厄</p>
  <p id="aEj">所有无所吝　　安得复睡眠</p>
  <p id="aEk">奉清净禁戒　　护法无所犯</p>
  <p id="aEl">欲愍济一切　　安得复睡眠</p>
  <p id="aEm">常忍辱仁和　　其心不怀恨</p>
  <p id="aEn">执心若如地　　安得复睡眠</p>
  <p id="aEo">精进如月初　　目前不懈怠</p>
  <p id="aEp">游见十方佛　　安得复睡眠</p>
  <p id="aEq">一心常禅思　　未曾有乱想</p>
  <p id="aEr">意定如大山　　安得复睡眠</p>
  <p id="aEs">智慧无不达　　圣明踰日光</p>
  <p id="aEt">无所不开解　　安得复睡眠</p>
  <p id="aEu">常奉四等心　　行慈悲喜舍</p>
  <p id="aEv">如梵无放逸　　安得复睡眠</p>
  <p id="aEw">遵修四恩行　　惠施及仁爱</p>
  <p id="aEx">利人复等利　　安得复睡眠</p>
  <p id="aEy">奉三十七品　　意止断根力</p>
  <p id="aEz">神足觉八道　　安得复睡眠</p>
  <p id="aF0">常行权方便　　随时而开化</p>
  <p id="aF1">往反度一切　　安得复睡眠</p>
  <p id="aF2">其心常寂然　　定意不放逸</p>
  <p id="aF3">入此深三昧　　安得复睡眠</p>
  <p id="aF4">观彼我本末　　睹见十方佛</p>
  <p id="aF5">解之悉本无　　安得复睡眠</p>
  <p id="aF6">常行三脱门　　空无相诸愿</p>
  <p id="aF7">有无无所著　　安得复睡眠</p>
  <p id="aF8">大慈无盖哀　　法船游三界</p>
  <p id="aF9">度脱诸生死　　安得复睡眠</p>
  <p id="aFA">道德如虚空　　为众故自下</p>
  <p id="aFB">缘是化三乘　　安得复睡眠</p>
  <p id="aFC">虚空尚可度　　海水知几渧</p>
  <p id="aFD">草木悉能计　　安得复睡眠</p>
  <p id="aFE">愿王听我言　　子德无可喻</p>
  <p id="aFF">慧过众尘数　　安得复睡眠</p>
  <p id="aFG">降神于母胎　　所度不可量</p>
  <p id="aFH">非小节所达　　安得复睡眠</p>
  <p id="aFI">于是菩萨从寐觉起。<a id="a-FJ"></a>大爱道白氎裹抱来诣王所。<a id="a-FK"></a>王赐黄金白银各一囊赐道人。<a id="a-FL"></a>道人不受。</p>
  <p id="aFM">披氎相太子。<a id="a-FN"></a>见三十二相躯体金色。<a id="a-FO"></a>顶有肉髻。<a id="a-FP"></a>其发绀青。<a id="a-FQ"></a>眉间白毛。<a id="a-FR"></a>项出日光。<a id="a-FS"></a>目睫绀色。<a id="a-FT"></a>上下俱眴。<a id="a-FU"></a>口四十齿。<a id="a-FV"></a>齿白齐平。<a id="a-FW"></a>方颊车广。<a id="a-FX"></a>长舌七合。<a id="a-FY"></a>满师子膺。<a id="a-FZ"></a>身方正。<a id="a-Fa"></a>修臂指长。<a id="a-Fb"></a>足跟满安平正。<a id="a-Fc"></a>内外握网缦掌。<a id="a-Fd"></a>手足轮千辐理。<a id="a-Fe"></a>阴马藏。<a id="a-Ff"></a>鹿腨肠。<a id="a-Fg"></a>钩锁骨。<a id="a-Fh"></a>毛右旋。<a id="a-Fi"></a>一一孔一毛生。<a id="a-Fj"></a>皮毛细软不受尘水。<a id="a-Fk"></a>胸有卍字。<a id="a-Fl"></a>阿夷见此乃增叹。<a id="a-Fm"></a>流泪悲不能言。<a id="a-Fn"></a>王及大爱道心怀惶惧。<a id="a-Fo"></a>拜手而问曰。<a id="a-Fp"></a>有不祥乎。<a id="a-Fq"></a>愿告其意。<a id="a-Fr"></a>举手答曰。<a id="a-Fs"></a>吉无不利。<a id="a-Ft"></a>敢贺大王。<a id="a-Fu"></a>得生此神人。<a id="a-Fv"></a>昨暮天地大动。<a id="a-Fw"></a>其正为此。</p>
  <p id="aFx">如我相法。<a id="a-Fy"></a>曰王者生子。<a id="a-Fz"></a>而有三十二大人相者。<a id="a-G0"></a>处国当为转轮圣王。<a id="a-G1"></a>自然七宝千子。<a id="a-G2"></a>主四天下治以正法若舍国出家。<a id="a-G3"></a>为自然佛度脱众生。<a id="a-G4"></a>伤我年已晚暮当就后世。<a id="a-G5"></a>不睹佛兴不闻其经。<a id="a-G6"></a>故自悲耳。</p>
  <p id="aG7">王深知其能相。<a id="a-G8"></a>为起宫室作三时殿。<a id="a-G9"></a>各自异处。<a id="a-GA"></a>凉时居秋殿。<a id="a-GB"></a>暑时居凉殿。<a id="a-GC"></a>寒雪时居温殿。<a id="a-GD"></a>选五百伎女。<a id="a-GE"></a>择取端正。<a id="a-GF"></a>不肥不瘦不长不短。<a id="a-GG"></a>不白不黑。<a id="a-GH"></a>才能巧妙各兼数伎。<a id="a-GI"></a>皆以白珠名宝璎珞其身。<a id="a-GJ"></a>百人一番迭代宿卫其殿前。<a id="a-GK"></a>列种甘果树间浴池。<a id="a-GL"></a>池中奇华异类之鸟。<a id="a-GM"></a>数千百种。<a id="a-GN"></a>严饰光明。<a id="a-GO"></a>趣悦太子意欲不令学道。<a id="a-GP"></a>宫墙牢固。<a id="a-GQ"></a>门开闭声闻四十里。</p>
  <p id="aGR">佛告比丘。<a id="a-GS"></a>菩萨生已。<a id="a-GT"></a>大神妙天告诸净居。<a id="a-GU"></a>菩萨大士。<a id="a-GV"></a>无数亿载积功累德。<a id="a-GW"></a>净其道场。<a id="a-GX"></a>布施博闻。<a id="a-GY"></a>禁戒清彻。<a id="a-GZ"></a>勤修正行。<a id="a-Ga"></a>大慈大哀。<a id="a-Gb"></a>以是悦护一切众生。<a id="a-Gc"></a>使立大安。</p>
  <p id="aGd">菩萨精进坚强无倾。<a id="a-Ge"></a>被大弘誓。<a id="a-Gf"></a>于过去佛殖大德本。<a id="a-Gg"></a>相有百福庄严圣体。<a id="a-Gh"></a>所作安和与众超异。<a id="a-Gi"></a>心意清明所御无垢。<a id="a-Gj"></a>以此净行立成大慧。<a id="a-Gk"></a>无极法幢诸有俗力自然为伏。<a id="a-Gl"></a>三千大导天人奉事。<a id="a-Gm"></a>建立大祠所导无碍。<a id="a-Gn"></a>惟重道德断生死原。<a id="a-Go"></a>兴显大乘。</p>
  <p id="aGp">适生堕地在于王家。<a id="a-Gq"></a>缘是众生被蒙弘猷。<a id="a-Gr"></a>觉未觉者。<a id="a-Gs"></a>宜往稽首嗟叹功德奉事供养。<a id="a-Gt"></a>为余天人不解法者。<a id="a-Gu"></a>贡高自大不识至真。<a id="a-Gv"></a>显示大道无极至业。<a id="a-Gw"></a>若干菩萨威圣超绝咸。<a id="a-Gx"></a>来供养。<a id="a-Gy"></a>以闻见此。<a id="a-Gz"></a>增益国王土地功勋。<a id="a-H0"></a>睹说生时圣慧魏魏观其真谛莫不发意。<a id="a-H1"></a>往到彼还。<a id="a-H2"></a>所度无极。<a id="a-H3"></a>于是颂曰。</p>
  <p id="aH4">生时德如海　　大神妙说是</p>
  <p id="aH5">无数劫难闻　　往奉仁中尊</p>
  <p id="aH6">净天具百千　　明珠庄严身</p>
  <p id="aH7">悉备威仪往　　自投归至尊</p>
  <p id="aH8">诸天长夜护　　住众德净门</p>
  <p id="aH9">庄严宝璎珞　　色好如月满</p>
  <p id="aHA">光光不逮圣　　闻不及一步</p>
  <p id="aHB">无敢越三界　　三界无能当</p>
  <p id="aHC">身演清净光　　言和无能违</p>
  <p id="aHD">识深修善业　　天人莫能踰</p>
  <p id="aHE">过名香众勋　　恭敬而奉养</p>
  <p id="aHF">未曾见太子　　承事天中天</p>
  <p id="aHG">阿夷便白王　　相师欲求见</p>
  <p id="aHH">威仪德神圣　　王闻第一喜</p>
  <p id="aHI">门吏启王入　　人尊以听之</p>
  <p id="aHJ">手执华欢喜　　神入圣屋宅</p>
  <p id="aHK">其王以见入　　即起叉十指</p>
  <p id="aHL">紫金宝脚床　　请仁坐此榻</p>
  <p id="aHM">即坐四见达　　王问所以来</p>
  <p id="aHN">生子身德具　　行真故来见</p>
  <p id="aHO">圣明相好备　　不知所归趣</p>
  <p id="aHP">是故烦床坐　　唯示严相好</p>
  <p id="aHQ">此众围绕来　　家乐上太子</p>
  <p id="aHR">奉敬天示之　　出门叹未有</p>
  <p id="aHS">见妙胜导师　　紫金觉圣威</p>
  <p id="aHT">即起睹颜貌　　稽首离垢光</p>
  <p id="aHU">尽寿见欢喜　　威德无见顶</p>
  <p id="aHV">白毛天中跱　　成佛降众魔</p>
  <p id="aHW">嗟叹至真德　　消除众尘劳</p>
  <p id="aHX">宝师子来现　　当刈生死垢</p>
  <p id="aHY">三世三垢炽　　从相起毒垢</p>
  <p id="aHZ">法雨疗三千　　甘露灭尘劳</p>
  <p id="aHa">慈灯见哀勋　　梵音声柔软</p>
  <p id="aHb">教告三千界　　口宣大法响</p>
  <p id="aHc">坏外学邪迳　　众罪所见缚</p>
  <p id="aHd">因缘不闻空　　法勇化小节</p>
  <p id="aHe">灭痴大火烟　　净众大圣教</p>
  <p id="aHf">见世智慧明　　灭众闇冥识</p>
  <p id="aHg">天人获善利　　及见净真正</p>
  <p id="aHh">空盖兴天路　　人宝无所诤</p>
  <p id="aHi">迦维天雨华　　奉礼右绕之</p>
  <p id="aHj">叹佛叹国土　　升虚空还天</p>
 </body>
</html>