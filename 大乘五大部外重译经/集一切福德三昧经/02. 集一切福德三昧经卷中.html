<!doctype html>
<html id="z3IBTeFLe" data-ver="1503">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">集一切福德三昧经卷中</h1>
  <p id="a2">尔时，<a id="a-3"></a>佛告净威力士：<a id="a-4"></a>“善男子，<a id="a-5"></a>云何菩萨摩诃萨净戒庄严？<a id="a-6"></a>谓戒净无缺，<a id="a-7"></a>不舍学戒；<a id="a-8"></a>愍于毁禁，<a id="a-9"></a>极敬持戒；<a id="a-A"></a>净身三业，<a id="a-B"></a>净口四过，<a id="a-C"></a>净意三业；<a id="a-D"></a>自成十善，<a id="a-E"></a>教他十善；<a id="a-F"></a>不自称誉，<a id="a-G"></a>不起戒慢，<a id="a-H"></a>勤进修戒；<a id="a-I"></a>头陀德中，<a id="a-J"></a>心不动转；<a id="a-K"></a>住于圣种，<a id="a-L"></a>自护己心，<a id="a-M"></a>不见他过，<a id="a-N"></a>不作众恶；<a id="a-O"></a>不愿诸有，<a id="a-P"></a>亦不喜乐；<a id="a-Q"></a>劝他修善，<a id="a-R"></a>勤营助他；<a id="a-S"></a>不希望乐，<a id="a-T"></a>劝人布施；<a id="a-U"></a>不舍阿练若处；<a id="a-V"></a>为病给使，<a id="a-W"></a>作已欢喜；<a id="a-X"></a>如说如作，<a id="a-Y"></a>失利不忧，<a id="a-Z"></a>得利不高，<a id="a-a"></a>毁誉、<a id="a-b"></a>称讥及与苦乐，<a id="a-c"></a>心不倾动；<a id="a-d"></a>断除爱恚，<a id="a-e"></a>不怀怨嫌；<a id="a-f"></a>修行慈心，<a id="a-g"></a>视怨如亲；<a id="a-h"></a>不以戒自高，<a id="a-i"></a>不向余乘，<a id="a-j"></a>不礼余天；<a id="a-k"></a>舍离诸见、<a id="a-l"></a>盖、<a id="a-m"></a>使、<a id="a-n"></a>缠，<a id="a-o"></a>断除灭悔；<a id="a-p"></a>舍财无悔，<a id="a-q"></a>心生欢喜；<a id="a-r"></a>不生诸有，<a id="a-s"></a>心不愿乐；<a id="a-t"></a>忍于疲苦，<a id="a-u"></a>善护进心；<a id="a-v"></a>远离著心，<a id="a-w"></a>不惊怖畏无生法忍。</p>
  <p id="ax">“善男子，<a id="a-y"></a>菩萨摩诃萨为集此戒，<a id="a-z"></a>乃至失命，<a id="a-10"></a>终不毁犯。<a id="a-11"></a>不为王位护持禁戒，<a id="a-12"></a>不为生天、<a id="a-13"></a>不为帝释、<a id="a-14"></a>不为梵王护持禁戒，<a id="a-15"></a>不为封邑、<a id="a-16"></a>不为自在、<a id="a-17"></a>不为妙色护持禁戒；<a id="a-18"></a>不为端正、<a id="a-19"></a>不为名称、<a id="a-1A"></a>不为赞叹、<a id="a-1B"></a>不为利养、<a id="a-1C"></a>不为恭敬、<a id="a-1D"></a>不为活命、<a id="a-1E"></a>不为饮食、<a id="a-1F"></a>不为卧具、<a id="a-1G"></a>不为病药护持禁戒；<a id="a-1H"></a>不为眼色，<a id="a-1I"></a>不为耳声、<a id="a-1J"></a>鼻香、<a id="a-1K"></a>舌味、<a id="a-1L"></a>身触、<a id="a-1M"></a>心法护持禁戒；<a id="a-1N"></a>不依倚色，<a id="a-1O"></a>不依受、<a id="a-1P"></a>想、<a id="a-1Q"></a>行、<a id="a-1R"></a>识护持禁戒；<a id="a-1S"></a>不依欲界、<a id="a-1T"></a>色界、<a id="a-1U"></a>无色界护持禁戒；<a id="a-1V"></a>不畏地狱、<a id="a-1W"></a>饿鬼、<a id="a-1X"></a>畜生，<a id="a-1Y"></a>不为救护护持禁戒；<a id="a-1Z"></a>不畏人道贫穷困苦护持禁戒，<a id="a-1a"></a>不畏天道贫穷苦故护持禁戒，<a id="a-1b"></a>不畏天、<a id="a-1c"></a>龙、<a id="a-1d"></a>夜叉、<a id="a-1e"></a>乾闼婆、<a id="a-1f"></a>阿修罗、<a id="a-1g"></a>紧那罗、<a id="a-1h"></a>迦楼罗、<a id="a-1i"></a>摩睺罗中贫苦恼故护持禁戒。<a id="a-1j"></a>为佛种故护持禁戒，<a id="a-1k"></a>为住听法、<a id="a-1l"></a>如闻而行护持禁戒，<a id="a-1m"></a>为僧种故护持禁戒，<a id="a-1n"></a>为欲出过生老病死忧悲苦恼故护持禁戒，<a id="a-1o"></a>为欲解脱诸众生故护持禁戒，<a id="a-1p"></a>为安乐利益诸众生故护持禁戒，<a id="a-1q"></a>欲住佛法故护持禁戒，<a id="a-1r"></a>欲转法轮故护持禁戒，<a id="a-1s"></a>为集圣种故护持禁戒，<a id="a-1t"></a>为不断佛法僧种故护持禁戒，<a id="a-1u"></a>为妙神通故护持禁戒，<a id="a-1v"></a>为戒、<a id="a-1w"></a>定、<a id="a-1x"></a>慧、<a id="a-1y"></a>解脱、<a id="a-1z"></a>解脱知见故护持禁戒，<a id="a-20"></a>为神足变化应现无方护持禁戒。<a id="a-21"></a>如是持戒，<a id="a-22"></a>不毁不缺，<a id="a-23"></a>不穿坚实，<a id="a-24"></a>无所作为，<a id="a-25"></a>具足成就，<a id="a-26"></a>精妙无染，<a id="a-27"></a>清净香洁，<a id="a-28"></a>智者所赞，<a id="a-29"></a>诸佛所叹，<a id="a-2A"></a>如法修行，<a id="a-2B"></a>坚固真实。</p>
  <p id="a2C">“若菩萨成就如是持戒，<a id="a-2D"></a>不失十法。<a id="a-2E"></a>何等十法？<a id="a-2F"></a>谓不失于转轮王位，<a id="a-2G"></a>既在是位不生放逸，<a id="a-2H"></a>希望欲得无上菩提，<a id="a-2I"></a>愿得见佛；<a id="a-2J"></a>不失帝释，<a id="a-2K"></a>既得是处不生放逸，<a id="a-2L"></a>希望欲得无上菩提，<a id="a-2M"></a>愿得见佛；<a id="a-2N"></a>不失梵王，<a id="a-2O"></a>既生是处不生放逸，<a id="a-2P"></a>希望欲得无上菩提，<a id="a-2Q"></a>愿得见佛；<a id="a-2R"></a>净信正真，<a id="a-2S"></a>不失闻法；<a id="a-2T"></a>如所闻法，<a id="a-2U"></a>善能分别；<a id="a-2V"></a>不失摄取菩萨智慧；<a id="a-2W"></a>不失无断无碍辩才；<a id="a-2X"></a>不失集聚一切善根；<a id="a-2Y"></a>不失一切诸佛、<a id="a-2Z"></a>声闻、<a id="a-2a"></a>缘觉所赞；<a id="a-2b"></a>不失疾能通达一切诸佛智慧。<a id="a-2c"></a>若菩萨成就如是持戒，<a id="a-2d"></a>不失此十法。<a id="a-2e"></a>菩萨成就如是戒聚，<a id="a-2f"></a>诸天常礼，<a id="a-2g"></a>诸龙宗敬，<a id="a-2h"></a>夜叉常供，<a id="a-2i"></a>诸乾闼婆亦常供养，<a id="a-2j"></a>阿修罗敬侍，<a id="a-2k"></a>诸王、<a id="a-2l"></a>婆罗门、<a id="a-2m"></a>长者、<a id="a-2n"></a>居士皆尊重之，<a id="a-2o"></a>智者常趣，<a id="a-2p"></a>诸佛常念，<a id="a-2q"></a>诸天世人常师事之，<a id="a-2r"></a>常愍众生。</p>
  <p id="a2s">“若菩萨如是净持戒聚，<a id="a-2t"></a>不生四处，<a id="a-2u"></a>除化众生。<a id="a-2v"></a>何等四？<a id="a-2w"></a>不生边地，<a id="a-2x"></a>不生无佛国，<a id="a-2y"></a>不生邪见家，<a id="a-2z"></a>不生恶道。<a id="a-30"></a>菩萨如是净持戒聚，<a id="a-31"></a>不生四处。<a id="a-32"></a>复次，<a id="a-33"></a>善男子，<a id="a-34"></a>菩萨如是净持戒聚，<a id="a-35"></a>不失四法。<a id="a-36"></a>何等四？<a id="a-37"></a>所谓不失菩提之心；<a id="a-38"></a>不失念佛；<a id="a-39"></a>不失闻法；<a id="a-3A"></a>既闻法已，<a id="a-3B"></a>乃至无量阿僧祇劫而不忘失。<a id="a-3C"></a>是为菩萨净持戒聚，<a id="a-3D"></a>不失四法。<a id="a-3E"></a>善男子，<a id="a-3F"></a>若菩萨如是净护戒聚，<a id="a-3G"></a>不值四处：<a id="a-3H"></a>不值法灭，<a id="a-3I"></a>不值刀兵劫，<a id="a-3J"></a>不值饥饿劫，<a id="a-3K"></a>不值劫烧。<a id="a-3L"></a>菩萨如是净持戒聚，<a id="a-3M"></a>不值是四。</p>
  <p id="a3N">“复次，<a id="a-3O"></a>善男子，<a id="a-3P"></a>菩萨如是净持戒聚，<a id="a-3Q"></a>得四胜法，<a id="a-3R"></a>所谓不诳佛，<a id="a-3S"></a>不诳诸天，<a id="a-3T"></a>不诳众生，<a id="a-3U"></a>不诳自心。<a id="a-3V"></a>菩萨如是净持戒聚，<a id="a-3W"></a>得四胜法。<a id="a-3X"></a>复次，<a id="a-3Y"></a>善男子，<a id="a-3Z"></a>菩萨成就护持戒聚，<a id="a-3a"></a>离十种畏。<a id="a-3b"></a>何等十？<a id="a-3c"></a>离地狱畏，<a id="a-3d"></a>离畜生畏，<a id="a-3e"></a>离饿鬼畏，<a id="a-3f"></a>离贫穷畏，<a id="a-3g"></a>离不称赞畏，<a id="a-3h"></a>离诸缠畏，<a id="a-3i"></a>离诸声闻、<a id="a-3j"></a>缘觉位畏，<a id="a-3k"></a>离天、<a id="a-3l"></a>龙、<a id="a-3m"></a>夜叉、<a id="a-3n"></a>乾闼婆、<a id="a-3o"></a>阿修罗、<a id="a-3p"></a>迦楼罗、<a id="a-3q"></a>紧那罗、<a id="a-3r"></a>摩睺罗伽、<a id="a-3s"></a>拘办茶、<a id="a-3t"></a>罗刹等畏，<a id="a-3u"></a>离魁脍、<a id="a-3v"></a>刀杖、<a id="a-3w"></a>火毒等畏，<a id="a-3x"></a>离诸师子、<a id="a-3y"></a>虎、<a id="a-3z"></a>豹、<a id="a-40"></a>熊罴多勒叉、<a id="a-41"></a>狐、<a id="a-42"></a>狼、<a id="a-43"></a>蟒蛇、<a id="a-44"></a>猫、<a id="a-45"></a>鼠、<a id="a-46"></a>百足毒蛇[虫+旦][刺/虫]王贼等畏。<a id="a-47"></a>菩萨如是住净戒聚，<a id="a-48"></a>离十种畏。</p>
  <p id="a49">“善男子，<a id="a-4A"></a>菩萨持戒，<a id="a-4B"></a>则能发起一切佛法，<a id="a-4C"></a>乃至起于无上菩提。<a id="a-4D"></a>何以故？<a id="a-4E"></a>若有持戒，<a id="a-4F"></a>便有三昧；<a id="a-4G"></a>若有持戒，<a id="a-4H"></a>便有智慧；<a id="a-4I"></a>若有持戒，<a id="a-4J"></a>便有解脱；<a id="a-4K"></a>若有持戒，<a id="a-4L"></a>便有解脱知见。<a id="a-4M"></a>善男子，<a id="a-4N"></a>云何名戒？<a id="a-4O"></a>戒者，<a id="a-4P"></a>名为寂调结使。<a id="a-4Q"></a>以何缘故名为结使？<a id="a-4R"></a>以染污三有诸众生故，<a id="a-4S"></a>名为结使。<a id="a-4T"></a>云何名寂？<a id="a-4U"></a>无妄想、<a id="a-4V"></a>无分别、<a id="a-4W"></a>无起著，<a id="a-4X"></a>永不思念一切诸法，<a id="a-4Y"></a>是名寂调一切结使。<a id="a-4Z"></a>善男子，<a id="a-4a"></a>若菩萨摩诃萨不能如是知寂调结使，<a id="a-4b"></a>是不名为戒聚清净。<a id="a-4c"></a>何以故？<a id="a-4d"></a>若不能知寂调结使，<a id="a-4e"></a>虽生梵世，<a id="a-4f"></a>犹为结染，<a id="a-4g"></a>乃至非想非非想处，<a id="a-4h"></a>犹为结使。<a id="a-4i"></a>善男子，<a id="a-4j"></a>是故当知寂三界结，<a id="a-4k"></a>名净戒聚。<a id="a-4l"></a>”</p>
  <p id="a4m">尔时，<a id="a-4n"></a>净威力士白佛言：<a id="a-4o"></a>“世尊，<a id="a-4p"></a>若离三界诸结使染，<a id="a-4q"></a>名净戒聚，<a id="a-4r"></a>世尊何故为菩萨时，<a id="a-4s"></a>离三界结，<a id="a-4t"></a>还生其中？<a id="a-4u"></a>”</p>
  <p id="a4v">尔时，<a id="a-4w"></a>世尊告净威力士：<a id="a-4x"></a>“善男子，<a id="a-4y"></a>菩萨摩诃萨不以自结生于三界，<a id="a-4z"></a>以方便故，<a id="a-50"></a>同在三界；<a id="a-51"></a>无三界结，<a id="a-52"></a>化众生故。<a id="a-53"></a>善男子，<a id="a-54"></a>假使人天能画虚空，<a id="a-55"></a>现诸色像。<a id="a-56"></a>于意云何？<a id="a-57"></a>为希有不？<a id="a-58"></a>”</p>
  <p id="a59">“如是，<a id="a-5A"></a>世尊。<a id="a-5B"></a>如是，<a id="a-5C"></a>善逝。<a id="a-5D"></a>是人所作，<a id="a-5E"></a>甚为希有！<a id="a-5F"></a>”</p>
  <p id="a5G">佛言：<a id="a-5H"></a>“善男子，<a id="a-5I"></a>菩萨舍离一切结使，<a id="a-5J"></a>处在三界，<a id="a-5K"></a>现三乘化，<a id="a-5L"></a>是乃希有！<a id="a-5M"></a>”</p>
  <p id="a5N">净威力士言：<a id="a-5O"></a>“世尊，<a id="a-5P"></a>是菩萨成就住解脱门，<a id="a-5Q"></a>怜愍众生，<a id="a-5R"></a>还住三界。<a id="a-5S"></a>世尊，<a id="a-5T"></a>譬如有人，<a id="a-5U"></a>从魁脍所得全身命；<a id="a-5V"></a>既得脱已，<a id="a-5W"></a>复还其所而语之言：<a id="a-5X"></a>‘汝今杀我，<a id="a-5Y"></a>莫杀余人！<a id="a-5Z"></a>’世尊，<a id="a-5a"></a>是三界者，<a id="a-5b"></a>如魁脍舍；<a id="a-5c"></a>一切众生，<a id="a-5d"></a>喻应死者；<a id="a-5e"></a>生死诸行，<a id="a-5f"></a>犹如魁脍；<a id="a-5g"></a>从得脱者，<a id="a-5h"></a>犹如菩萨，<a id="a-5i"></a>脱三界已，<a id="a-5j"></a>为化众生、<a id="a-5k"></a>为脱众生，<a id="a-5l"></a>还住三界。<a id="a-5m"></a>世尊，<a id="a-5n"></a>是菩萨大悲，<a id="a-5o"></a>诸声闻、<a id="a-5p"></a>缘觉所不能及。<a id="a-5q"></a>何以故？<a id="a-5r"></a>声闻、<a id="a-5s"></a>缘觉无是大悲，<a id="a-5t"></a>无善方便，<a id="a-5u"></a>无净戒庄严。<a id="a-5v"></a>”</p>
  <p id="a5w">世尊复告净威力士：<a id="a-5x"></a>“善男子，<a id="a-5y"></a>云何菩萨摩诃萨善能修集多闻庄严，<a id="a-5z"></a>求学多闻？<a id="a-60"></a>善男子，<a id="a-61"></a>菩萨摩诃萨于诸和尚阿阇梨所，<a id="a-62"></a>恭敬供养，<a id="a-63"></a>尊重赞叹，<a id="a-64"></a>随教而行，<a id="a-65"></a>除舍憍慢，<a id="a-66"></a>速受教诲。<a id="a-67"></a>于正法中生起药想，<a id="a-68"></a>于和尚阿阇梨所生起佛想；<a id="a-69"></a>于自身所起病人想，<a id="a-6A"></a>于说法者起明医想。<a id="a-6B"></a>为集佛法，<a id="a-6C"></a>不爱身命；<a id="a-6D"></a>于诸财物衣钵之余，<a id="a-6E"></a>起恼结想；<a id="a-6F"></a>虽具封禄，<a id="a-6G"></a>不生爱著。<a id="a-6H"></a>为重法故，<a id="a-6I"></a>一切悉舍：<a id="a-6J"></a>为护正法，<a id="a-6K"></a>应舍一切世间珍宝；<a id="a-6L"></a>为得法故，<a id="a-6M"></a>应舍一切名誉赞叹；<a id="a-6N"></a>为得法王，<a id="a-6O"></a>舍诸王位；<a id="a-6P"></a>为舍一切诸结使故，<a id="a-6Q"></a>应当勤修集法相应；<a id="a-6R"></a>为救一切诸众生故，<a id="a-6S"></a>应当勤修集法相应。<a id="a-6T"></a>菩萨摩诃萨修集诸法者，<a id="a-6U"></a>一切善根自然而得。<a id="a-6V"></a>是故，<a id="a-6W"></a>善男子，<a id="a-6X"></a>菩萨摩诃萨欲成菩提，<a id="a-6Y"></a>欲竖立智柱，<a id="a-6Z"></a>应修多闻。</p>
  <p id="a6a">“善男子，<a id="a-6b"></a>如帝释堂，<a id="a-6c"></a>因柱得住，<a id="a-6d"></a>三十三天在中欢乐。<a id="a-6e"></a>如是，<a id="a-6f"></a>善男子，<a id="a-6g"></a>由菩萨智柱，<a id="a-6h"></a>一切诸天世人悉蒙受乐。<a id="a-6i"></a>善男子，<a id="a-6j"></a>若有菩萨发菩提心，<a id="a-6k"></a>菩提所摄，<a id="a-6l"></a>言欲作佛，<a id="a-6m"></a>于多闻中而不勤修，<a id="a-6n"></a>诸众生中最为无智。<a id="a-6o"></a>是故，<a id="a-6p"></a>善男子，<a id="a-6q"></a>菩萨摩诃萨应勤精进修集多闻，<a id="a-6r"></a>诸众生中为多闻柱。<a id="a-6s"></a>是时，<a id="a-6t"></a>诸天欢喜踊跃：<a id="a-6u"></a>‘是善丈夫，<a id="a-6v"></a>坚牢精进修集智慧，<a id="a-6w"></a>必能获得于佛十力。<a id="a-6x"></a>是善丈夫，<a id="a-6y"></a>当以慧力断诸结网。<a id="a-6z"></a>是善丈夫，<a id="a-70"></a>当演说法，<a id="a-71"></a>断于一切众生结使。<a id="a-72"></a>是善丈夫，<a id="a-73"></a>当往至彼菩提树下诸佛坐处。<a id="a-74"></a>是善丈夫，<a id="a-75"></a>当以自力降一切魔。<a id="a-76"></a>是善丈夫，<a id="a-77"></a>当转十二行相法轮。<a id="a-78"></a>’</p>
  <p id="a79">“善男子，<a id="a-7A"></a>若有菩萨修多闻时，<a id="a-7B"></a>一切魔宫皆悉闇蔽。<a id="a-7C"></a>三千大千世界魔王皆悉忧恼，<a id="a-7D"></a>作如是言：<a id="a-7E"></a>‘是人今者，<a id="a-7F"></a>胜过我等！<a id="a-7G"></a>’其余魔天，<a id="a-7H"></a>各作是言：<a id="a-7I"></a>‘是人降伏于我等主！<a id="a-7J"></a>我等一切悉属是人。<a id="a-7K"></a>’何以故？<a id="a-7L"></a>善男子，<a id="a-7M"></a>由是菩萨集多闻慧，<a id="a-7N"></a>能寂结使；<a id="a-7O"></a>以无结使，<a id="a-7P"></a>魔不得便。<a id="a-7Q"></a>已有多闻，<a id="a-7R"></a>则能分别；<a id="a-7S"></a>既能分别，<a id="a-7T"></a>则能修行；<a id="a-7U"></a>已能修行，<a id="a-7V"></a>魔不得便。<a id="a-7W"></a>修多闻者，<a id="a-7X"></a>远离邪见，<a id="a-7Y"></a>得住正见；<a id="a-7Z"></a>已能正住，<a id="a-7a"></a>魔不得便，<a id="a-7b"></a>则能正修；<a id="a-7c"></a>已能正修，<a id="a-7d"></a>能分别义，<a id="a-7e"></a>离诸非义，<a id="a-7f"></a>便能正度义及非义。<a id="a-7g"></a>善男子，<a id="a-7h"></a>以是缘故，<a id="a-7i"></a>应如是知。<a id="a-7j"></a>善男子，<a id="a-7k"></a>菩萨修集是多闻时，<a id="a-7l"></a>除四种魔，<a id="a-7m"></a>所谓阴魔、<a id="a-7n"></a>烦恼魔、<a id="a-7o"></a>死魔、<a id="a-7p"></a>天魔。</p>
  <p id="a7q">“善男子，<a id="a-7r"></a>如本菩萨集多闻时，<a id="a-7s"></a>欲法、<a id="a-7t"></a>利法、<a id="a-7u"></a>善住于法，<a id="a-7v"></a>我今少说。<a id="a-7w"></a>善男子，<a id="a-7x"></a>乃往过世阿僧祇劫，<a id="a-7y"></a>无量无边，<a id="a-7z"></a>不可思议。<a id="a-80"></a>尔时，<a id="a-81"></a>有大仙人名曰最胜，<a id="a-82"></a>住山林中，<a id="a-83"></a>具五神通，<a id="a-84"></a>常行慈心，<a id="a-85"></a>作如是念：<a id="a-86"></a>‘我今山中修行慈心，<a id="a-87"></a>无所利益。<a id="a-88"></a>不但慈心能灭众生无量劫中所集烦恼，<a id="a-89"></a>非此慈心能起正见。<a id="a-8A"></a>’复作是念：<a id="a-8B"></a>‘因于何事能起正见？<a id="a-8C"></a>’作是念言：<a id="a-8D"></a>‘有二因缘能起正见，<a id="a-8E"></a>谓从他闻，<a id="a-8F"></a>闻已正思。<a id="a-8G"></a>以是二法，<a id="a-8H"></a>能生正见。<a id="a-8I"></a>’是时，<a id="a-8J"></a>便生求多闻心：<a id="a-8K"></a>‘当从何处得闻善说，<a id="a-8L"></a>为法因缘，<a id="a-8M"></a>集法相应？<a id="a-8N"></a>’尔时，<a id="a-8O"></a>仙人至诸聚落封邑、<a id="a-8P"></a>郡县王城，<a id="a-8Q"></a>处处推求多闻，<a id="a-8R"></a>了不能得说法之师。<a id="a-8S"></a>时魔天子来至其所，<a id="a-8T"></a>作如是言：<a id="a-8U"></a>‘我今有佛所说一偈。<a id="a-8V"></a>’是最胜仙闻佛偈名，<a id="a-8W"></a>即语之言：<a id="a-8X"></a>‘为我演说。<a id="a-8Y"></a>’时天报言：<a id="a-8Z"></a>‘汝今若能剥皮为纸，<a id="a-8a"></a>以血为墨，<a id="a-8b"></a>折骨为笔，<a id="a-8c"></a>书写此偈，<a id="a-8d"></a>乃当相与佛所说偈！<a id="a-8e"></a>’</p>
  <p id="a8f">“善男子，<a id="a-8g"></a>时最胜仙作是念言：<a id="a-8h"></a>‘今我此身无量生死，<a id="a-8i"></a>在在生处贼兵魁脍，<a id="a-8j"></a>百千劫中常以无事堕在彼手，<a id="a-8k"></a>利刀割截，<a id="a-8l"></a>分解支节；<a id="a-8m"></a>或为欲故，<a id="a-8n"></a>或财利故，<a id="a-8o"></a>杀缚捶打，<a id="a-8p"></a>系闭诃骂，<a id="a-8q"></a>受无量苦都无利益，<a id="a-8r"></a>唐受割截！<a id="a-8s"></a>我今当以此不坚身，<a id="a-8t"></a>易得妙法！<a id="a-8u"></a>欢喜踊跃，<a id="a-8v"></a>我得大利！<a id="a-8w"></a>’闻是法语，<a id="a-8x"></a>于此天所生师宗想。<a id="a-8y"></a>即以利刀，<a id="a-8z"></a>自剥身皮，<a id="a-90"></a>干以为纸；<a id="a-91"></a>复刺出血，<a id="a-92"></a>用以为墨；<a id="a-93"></a>复折其骨，<a id="a-94"></a>削以为笔，<a id="a-95"></a>合掌向天而作是言：<a id="a-96"></a>‘天为我说佛所得偈！<a id="a-97"></a>如先所敕，<a id="a-98"></a>剥皮为纸，<a id="a-99"></a>出血为墨，<a id="a-9A"></a>折骨为笔，<a id="a-9B"></a>我悉作已。<a id="a-9C"></a>’善男子，<a id="a-9D"></a>时魔天子，<a id="a-9E"></a>见最胜仙恭敬为法，<a id="a-9F"></a>见已愁悴，<a id="a-9G"></a>即便隐去。</p>
  <p id="a9H">“善男子，<a id="a-9I"></a>时最胜仙见天没已，<a id="a-9J"></a>作如是念：<a id="a-9K"></a>‘我今为法生恭敬心，<a id="a-9L"></a>剥皮为纸，<a id="a-9M"></a>折骨为笔。<a id="a-9N"></a>我今如此恭敬求法，<a id="a-9O"></a>而是善根终不败亡。<a id="a-9P"></a>若我此言诚实不虚，<a id="a-9Q"></a>起慈悲心，<a id="a-9R"></a>为诸众生不惜身命，<a id="a-9S"></a>剥皮为纸，<a id="a-9T"></a>出血为墨，<a id="a-9U"></a>折骨为笔。<a id="a-9V"></a>若我至心诚实不虚，<a id="a-9W"></a>余方世界大慈大悲能说法者，<a id="a-9X"></a>当现我前。<a id="a-9Y"></a>’善男子，<a id="a-9Z"></a>最胜大仙作是语时，<a id="a-9a"></a>一念之顷，<a id="a-9b"></a>东方去此佛土三十二佛刹，<a id="a-9c"></a>彼有国土名普无垢，<a id="a-9d"></a>是中有佛，<a id="a-9e"></a>号净名王如来、<a id="a-9f"></a>应供、<a id="a-9g"></a>正遍觉，<a id="a-9h"></a>今者现在，<a id="a-9i"></a>知最胜仙心念所作，<a id="a-9j"></a>亦欲教化是阎浮提诸众生故，<a id="a-9k"></a>譬如壮士屈伸臂顷，<a id="a-9l"></a>乘空而来，<a id="a-9m"></a>到是最胜仙人前住，<a id="a-9n"></a>及五百菩萨。<a id="a-9o"></a>是净名王如来，<a id="a-9p"></a>放大光明遍照彼林，<a id="a-9q"></a>天雨众花。<a id="a-9r"></a>时彼树林，<a id="a-9s"></a>枝叶花果皆出法音。<a id="a-9t"></a>尔时，<a id="a-9u"></a>无量百千万亿诸天来集。<a id="a-9v"></a>是时，<a id="a-9w"></a>彼仙得净名王佛光触身已，<a id="a-9x"></a>苦痛悉除，<a id="a-9y"></a>还复如故，<a id="a-9z"></a>无有疮瘢。<a id="a-A0"></a>尔时，<a id="a-A1"></a>彼仙头面敬礼佛世尊足，<a id="a-A2"></a>右绕三匝，<a id="a-A3"></a>合掌顶上，<a id="a-A4"></a>白净名王佛而作是言：<a id="a-A5"></a>‘世尊，<a id="a-A6"></a>是我师！<a id="a-A7"></a>善逝，<a id="a-A8"></a>是我师！<a id="a-A9"></a>世尊，<a id="a-AA"></a>我今归依佛、<a id="a-AB"></a>归依法、<a id="a-AC"></a>归依僧！<a id="a-AD"></a>惟愿世尊，<a id="a-AE"></a>为我说法。<a id="a-AF"></a>我闻法已，<a id="a-AG"></a>不信众生行邪见者、<a id="a-AH"></a>坏正见者、<a id="a-AI"></a>行黑闇者，<a id="a-AJ"></a>导示正故而为说法。<a id="a-AK"></a>’</p>
  <p id="aAL">“善男子，<a id="a-AM"></a>尔时净名王佛，<a id="a-AN"></a>因最胜仙，<a id="a-AO"></a>及诸天子、<a id="a-AP"></a>诸菩萨等，<a id="a-AQ"></a>为其演说此集一切福德三昧法。<a id="a-AR"></a>彼天众中八千天子，<a id="a-AS"></a>本种善根，<a id="a-AT"></a>皆发无上正真道心。<a id="a-AU"></a>最胜大仙得大喜悦，<a id="a-AV"></a>生于大信，<a id="a-AW"></a>得无碍辩。<a id="a-AX"></a>彼佛如来复为演说八金刚句。<a id="a-AY"></a>何等八？<a id="a-AZ"></a>一切诸法性本净句，<a id="a-Aa"></a>一切诸法离结使故；<a id="a-Ab"></a>一切法无漏句，<a id="a-Ac"></a>尽诸漏故；<a id="a-Ad"></a>一切法离巢窟句，<a id="a-Ae"></a>过巢窟故；<a id="a-Af"></a>一切法无门句，<a id="a-Ag"></a>无有二故；<a id="a-Ah"></a>一切法普遍句，<a id="a-Ai"></a>示解脱门故；<a id="a-Aj"></a>一切法无去句，<a id="a-Ak"></a>无去处故；<a id="a-Al"></a>一切法无来句，<a id="a-Am"></a>断诸来故；<a id="a-An"></a>一切法三世等句，<a id="a-Ao"></a>去、<a id="a-Ap"></a>来、<a id="a-Aq"></a>现在无二相故。<a id="a-Ar"></a>彼净名王佛，<a id="a-As"></a>演说如是八金刚句，<a id="a-At"></a>是中开解一切法义。<a id="a-Au"></a>复更演说余八法门，<a id="a-Av"></a>令菩萨摩诃萨疾成就智。<a id="a-Aw"></a>何等八？<a id="a-Ax"></a>谓一切法名字门，<a id="a-Ay"></a>以名分别一切法故；<a id="a-Az"></a>一切法音声门，<a id="a-B0"></a>以言分别令欢喜故；<a id="a-B1"></a>一切法共要门，<a id="a-B2"></a>一切诸法决定相故；<a id="a-B3"></a>一切法言说门，<a id="a-B4"></a>虚妄自在故；<a id="a-B5"></a>一切法自相门，<a id="a-B6"></a>离他相故；<a id="a-B7"></a>一切法毕竟尽门，<a id="a-B8"></a>无所有故；<a id="a-B9"></a>一切法分别门，<a id="a-BA"></a>从分别有故；<a id="a-BB"></a>一切法平等门，<a id="a-BC"></a>等一味故。</p>
  <p id="aBD">“‘最胜，<a id="a-BE"></a>是名八法门疾成就智。<a id="a-BF"></a>最胜，<a id="a-BG"></a>复有八字种子门，<a id="a-BH"></a>能成就于无尽辩才。<a id="a-BI"></a>何等八？<a id="a-BJ"></a>一切法阿字种子门，<a id="a-BK"></a>示法无生故；<a id="a-BL"></a>一切法阇字种子门，<a id="a-BM"></a>示第一义法故；<a id="a-BN"></a>一切法那字种子门，<a id="a-BO"></a>示字名色故；<a id="a-BP"></a>一切法遮字种子门，<a id="a-BQ"></a>示现一切法调伏故；<a id="a-BR"></a>一切法婆字种子门，<a id="a-BS"></a>示一切法入平等故；<a id="a-BT"></a>一切法多字种子门，<a id="a-BU"></a>示如不坏故；<a id="a-BV"></a>一切法迦字种子门，<a id="a-BW"></a>灭苦业故；<a id="a-BX"></a>一切法摩字种子门，<a id="a-BY"></a>究竟成就断一切法故。<a id="a-BZ"></a>是名八字种子门，<a id="a-Ba"></a>能成就于无尽辩才。<a id="a-Bb"></a>是故，<a id="a-Bc"></a>最胜，<a id="a-Bd"></a>是八字种子句门、<a id="a-Be"></a>八法句门、<a id="a-Bf"></a>八金刚句门，<a id="a-Bg"></a>正念修行，<a id="a-Bh"></a>常离愦闹，<a id="a-Bi"></a>恒善思惟，<a id="a-Bj"></a>观察修集功德之利。<a id="a-Bk"></a>’善男子，<a id="a-Bl"></a>净名王如来说是法已，<a id="a-Bm"></a>放大光明遍照世界，<a id="a-Bn"></a>震动大地，<a id="a-Bo"></a>即没不现，<a id="a-Bp"></a>与诸菩萨还至彼土。<a id="a-Bq"></a>彼诸众生都不觉知佛来去时。</p>
  <p id="aBr">“善男子，<a id="a-Bs"></a>尔时最胜大仙成就圣辩，<a id="a-Bt"></a>诸天侍卫，<a id="a-Bu"></a>诸天守护，<a id="a-Bv"></a>为降魔故，<a id="a-Bw"></a>至诸聚落、<a id="a-Bx"></a>诸城国邑，<a id="a-By"></a>为诸众生广敷演说此集一切福德三昧。<a id="a-Bz"></a>满于千岁常演说法，<a id="a-C0"></a>令八万四千众生住声闻乘，<a id="a-C1"></a>八万四千众生住缘觉乘，<a id="a-C2"></a>八万四千众生住于大乘，<a id="a-C3"></a>八万四千众生作转轮王，<a id="a-C4"></a>八万四千众生作释提桓因，<a id="a-C5"></a>八万四千众生得作梵王，<a id="a-C6"></a>八万四千众生修行于慈，<a id="a-C7"></a>八万四千众生修行于悲，<a id="a-C8"></a>八万四千众生修行于喜，<a id="a-C9"></a>八万四千众生修行于舍，<a id="a-CA"></a>无量众生得生天上。<a id="a-CB"></a>是最胜大仙，<a id="a-CC"></a>后乃命终，<a id="a-CD"></a>即往生彼净名王佛普无垢土；<a id="a-CE"></a>及八万四千天子，<a id="a-CF"></a>亦生彼土。<a id="a-CG"></a>善男子，<a id="a-CH"></a>于意云何？<a id="a-CI"></a>尔时最胜仙者，<a id="a-CJ"></a>岂异人乎？<a id="a-CK"></a>汝勿有疑！<a id="a-CL"></a>即我身是。<a id="a-CM"></a>我本如是欲法、<a id="a-CN"></a>敬法、<a id="a-CO"></a>说诚实言，<a id="a-CP"></a>便能敬感彼净名王佛来至我所。<a id="a-CQ"></a>是以当知，<a id="a-CR"></a>若有菩萨恭敬求法，<a id="a-CS"></a>则于其人，<a id="a-CT"></a>佛不涅槃，<a id="a-CU"></a>法亦不灭。<a id="a-CV"></a>何以故？<a id="a-CW"></a>净威，<a id="a-CX"></a>若有菩萨专志成就求正法者，<a id="a-CY"></a>虽在异土，<a id="a-CZ"></a>常面睹佛，<a id="a-Ca"></a>得闻正法。</p>
  <p id="aCb">“净威，<a id="a-Cc"></a>若菩萨摩诃萨欲法、<a id="a-Cd"></a>敬法，<a id="a-Ce"></a>令诸山岩、<a id="a-Cf"></a>树木林薮，<a id="a-Cg"></a>出诸法藏陀罗尼门及诸经卷，<a id="a-Ch"></a>自来在手。<a id="a-Ci"></a>净威，<a id="a-Cj"></a>诸有菩萨敬法、<a id="a-Ck"></a>欲法，<a id="a-Cl"></a>若有诸天曾见佛者，<a id="a-Cm"></a>来至其所，<a id="a-Cn"></a>从于佛所得闻诸法，<a id="a-Co"></a>具为演说。<a id="a-Cp"></a>净威，<a id="a-Cq"></a>利法菩萨若其寿尽，<a id="a-Cr"></a>诸佛世尊增益其寿；<a id="a-Cs"></a>佛力持故，<a id="a-Ct"></a>欲住千岁即便能住，<a id="a-Cu"></a>二千、<a id="a-Cv"></a>三千、<a id="a-Cw"></a>四千、<a id="a-Cx"></a>五千，<a id="a-Cy"></a>乃至一劫若减一劫，<a id="a-Cz"></a>随意得住。<a id="a-D0"></a>净威，<a id="a-D1"></a>若有菩萨敬法、<a id="a-D2"></a>欲法，<a id="a-D3"></a>不老不病，<a id="a-D4"></a>得忆念力；<a id="a-D5"></a>进趣智慧，<a id="a-D6"></a>得于辩才。<a id="a-D7"></a>若有菩萨敬法、<a id="a-D8"></a>欲法，<a id="a-D9"></a>得见佛已，<a id="a-DA"></a>舍离诸见，<a id="a-DB"></a>趣入正见。<a id="a-DC"></a>净威，<a id="a-DD"></a>若有菩萨敬法、<a id="a-DE"></a>欲法，<a id="a-DF"></a>一切众生无能侵害。<a id="a-DG"></a>是故，<a id="a-DH"></a>净威，<a id="a-DI"></a>是大众生，<a id="a-DJ"></a>应当勤修多闻庄严，<a id="a-DK"></a>所获功德，<a id="a-DL"></a>复过于是。</p>
  <p id="aDM">“净威，<a id="a-DN"></a>若有菩萨住是三福庄严，<a id="a-DO"></a>福柱广、<a id="a-DP"></a>福增、<a id="a-DQ"></a>福无尽、<a id="a-DR"></a>福不思议，<a id="a-DS"></a>无有能得是福边者。<a id="a-DT"></a>净威，<a id="a-DU"></a>可以一毛数大海滴，<a id="a-DV"></a>无有能尽是菩萨庄严福聚、<a id="a-DW"></a>净戒、<a id="a-DX"></a>多闻慧聚得其边者！<a id="a-DY"></a>净威，<a id="a-DZ"></a>能称三千大千世界草木山林，<a id="a-Da"></a>及诸众生，<a id="a-Db"></a>得其轻重，<a id="a-Dc"></a>不能称量如是菩萨庄严福戒、<a id="a-Dd"></a>多闻慧聚得其边者！<a id="a-De"></a>是名解说智庄严已。<a id="a-Df"></a>”</p>
  <p id="aDg">尔时，<a id="a-Dh"></a>净威力士白佛言：<a id="a-Di"></a>“世尊，<a id="a-Dj"></a>布施庄严、<a id="a-Dk"></a>净戒庄严、<a id="a-Dl"></a>多闻庄严，<a id="a-Dm"></a>是三庄严，<a id="a-Dn"></a>何者为最？<a id="a-Do"></a>何者为胜？<a id="a-Dp"></a>”</p>
  <p id="aDq">佛言：<a id="a-Dr"></a>“净威，<a id="a-Ds"></a>三庄严中，<a id="a-Dt"></a>多闻庄严最可称叹、<a id="a-Du"></a>最胜尊上、<a id="a-Dv"></a>无上无上上！<a id="a-Dw"></a>善男子，<a id="a-Dx"></a>如须弥边著一芥子，<a id="a-Dy"></a>而是施福及净戒聚亦复如是犹如芥子，<a id="a-Dz"></a>多闻庄严如须弥山。<a id="a-E0"></a>善男子，<a id="a-E1"></a>如一小鸟所住虚空，<a id="a-E2"></a>施、<a id="a-E3"></a>戒庄严亦复如是，<a id="a-E4"></a>多闻庄严如余虚空。<a id="a-E5"></a>善男子，<a id="a-E6"></a>布施庄严能作二事。<a id="a-E7"></a>何等二？<a id="a-E8"></a>能除贫穷，<a id="a-E9"></a>成大封禄。<a id="a-EA"></a>净戒庄严亦作二事。<a id="a-EB"></a>何等二？<a id="a-EC"></a>一离恶道，<a id="a-ED"></a>二至善处。<a id="a-EE"></a>善男子，<a id="a-EF"></a>多闻庄严亦作二事。<a id="a-EG"></a>何等二？<a id="a-EH"></a>谓能除去一切诸见，<a id="a-EI"></a>能集一切智慧庄严。<a id="a-EJ"></a>善男子，<a id="a-EK"></a>布施庄严是有漏报，<a id="a-EL"></a>净戒庄严亦有漏报。<a id="a-EM"></a>善男子，<a id="a-EN"></a>多闻庄严无漏无报。<a id="a-EO"></a>是故，<a id="a-EP"></a>善男子，<a id="a-EQ"></a>菩萨摩诃萨应勤精进修多闻慧。<a id="a-ER"></a>”</p>
  <p id="aES">说是施福、<a id="a-ET"></a>净戒、<a id="a-EU"></a>多闻庄严法时，<a id="a-EV"></a>三千众生本种善根，<a id="a-EW"></a>便发无上正真道心。<a id="a-EX"></a>五千天子，<a id="a-EY"></a>于诸法中远离尘垢，<a id="a-EZ"></a>得法眼净。<a id="a-Ea"></a>净威力士，<a id="a-Eb"></a>得无生法忍。</p>
  <p id="aEc">尔时，<a id="a-Ed"></a>净威力士白佛言：<a id="a-Ee"></a>“世尊，<a id="a-Ef"></a>菩萨摩诃萨成就几法，<a id="a-Eg"></a>疾能获得无生法忍？<a id="a-Eh"></a>”</p>
  <p id="aEi">佛言：<a id="a-Ej"></a>“善男子，<a id="a-Ek"></a>菩萨成就四法，<a id="a-El"></a>疾能获得无生法忍。<a id="a-Em"></a>何等四？<a id="a-En"></a>谓解知身犹如镜像，<a id="a-Eo"></a>解知言说犹如响声，<a id="a-Ep"></a>解心如幻，<a id="a-Eq"></a>解诸法无二。<a id="a-Er"></a>净威，<a id="a-Es"></a>当知菩萨成就是四法者，<a id="a-Et"></a>疾能获得无生法忍。</p>
  <p id="aEu">“复次，<a id="a-Ev"></a>善男子，<a id="a-Ew"></a>菩萨摩诃萨成就四法，<a id="a-Ex"></a>疾能获得无生法忍。<a id="a-Ey"></a>何等四？<a id="a-Ez"></a>谓慈悲普覆遍一切众生，<a id="a-F0"></a>无众生想；<a id="a-F1"></a>解诸法空，<a id="a-F2"></a>不见所解；<a id="a-F3"></a>观见佛净，<a id="a-F4"></a>不以肉眼，<a id="a-F5"></a>住于慧眼；<a id="a-F6"></a>善分别心，<a id="a-F7"></a>而不见心，<a id="a-F8"></a>不依倚心。<a id="a-F9"></a>善男子，<a id="a-FA"></a>菩萨成就是四法者，<a id="a-FB"></a>疾能获得无生法忍。</p>
  <p id="aFC">“复次，<a id="a-FD"></a>善男子，<a id="a-FE"></a>菩萨成就四法，<a id="a-FF"></a>疾能获得无生法忍。<a id="a-FG"></a>何等四？<a id="a-FH"></a>所谓不舍一切众生，<a id="a-FI"></a>舍离诸见，<a id="a-FJ"></a>护持净戒，<a id="a-FK"></a>寂一切结。<a id="a-FL"></a>善男子，<a id="a-FM"></a>菩萨成就是四法者，<a id="a-FN"></a>疾能获得无生法忍。</p>
  <p id="aFO">“复次，<a id="a-FP"></a>善男子，<a id="a-FQ"></a>菩萨成就四法，<a id="a-FR"></a>疾能获得无生法忍。<a id="a-FS"></a>何等四？<a id="a-FT"></a>谓有忍力，<a id="a-FU"></a>法转增胜，<a id="a-FV"></a>勤行精进，<a id="a-FW"></a>解法寂静。<a id="a-FX"></a>善男子，<a id="a-FY"></a>菩萨成就是四法者，<a id="a-FZ"></a>疾能获得无生法忍。</p>
  <p id="aFa">“复次，<a id="a-Fb"></a>善男子，<a id="a-Fc"></a>菩萨成就四法，<a id="a-Fd"></a>疾能获得无生法忍。<a id="a-Fe"></a>何等四？<a id="a-Ff"></a>所谓得禅，<a id="a-Fg"></a>而不依禅；<a id="a-Fh"></a>以慧分别，<a id="a-Fi"></a>无有戏论；<a id="a-Fj"></a>成就方便，<a id="a-Fk"></a>摄取众生；<a id="a-Fl"></a>增长诸行，<a id="a-Fm"></a>善知诸行。<a id="a-Fn"></a>善男子，<a id="a-Fo"></a>菩萨成就是四法者，<a id="a-Fp"></a>疾能获得无生法忍。</p>
  <p id="aFq">“复次，<a id="a-Fr"></a>善男子，<a id="a-Fs"></a>菩萨成就四法，<a id="a-Ft"></a>疾能获得无生法忍。<a id="a-Fu"></a>何等四？<a id="a-Fv"></a>谓以大慈救诸众生，<a id="a-Fw"></a>谓以大悲不厌生死，<a id="a-Fx"></a>谓以大喜欣乐于法，<a id="a-Fy"></a>谓以大舍断一切爱。<a id="a-Fz"></a>善男子，<a id="a-G0"></a>菩萨成就是四法者，<a id="a-G1"></a>疾能获得无生法忍。</p>
  <p id="aG2">“复次，<a id="a-G3"></a>善男子，<a id="a-G4"></a>菩萨成就四法，<a id="a-G5"></a>疾能获得无生法忍。<a id="a-G6"></a>何等四？<a id="a-G7"></a>谓得三解脱门，<a id="a-G8"></a>解知三世，<a id="a-G9"></a>超过三界，<a id="a-GA"></a>信法性无生。<a id="a-GB"></a>善男子，<a id="a-GC"></a>菩萨成就是四法者，<a id="a-GD"></a>疾能获得无生法忍。<a id="a-GE"></a>”</p>
  <p id="aGF">演说如是诸四法时，<a id="a-GG"></a>净威力士得无生法忍，<a id="a-GH"></a>欢喜踊跃，<a id="a-GI"></a>上升虚空高七多罗树。<a id="a-GJ"></a>尔时，<a id="a-GK"></a>三千大千世界六种震动，<a id="a-GL"></a>人天伎乐同时俱作，<a id="a-GM"></a>天雨花云，<a id="a-GN"></a>大光普照遍此世界。</p>
  <p id="aGO">尔时，<a id="a-GP"></a>世尊即便微笑。<a id="a-GQ"></a>诸佛常法，<a id="a-GR"></a>若微笑时，<a id="a-GS"></a>若干百千青黄赤白红紫等光，<a id="a-GT"></a>从面门出，<a id="a-GU"></a>遍照无量无边世界，<a id="a-GV"></a>上过梵世，<a id="a-GW"></a>还绕身三匝，<a id="a-GX"></a>从顶相入。</p>
  <p id="aGY">时，<a id="a-GZ"></a>大德阿难即从座起，<a id="a-Ga"></a>整衣服，<a id="a-Gb"></a>偏袒右肩，<a id="a-Gc"></a>右膝著地，<a id="a-Gd"></a>合掌向佛，<a id="a-Ge"></a>白言：<a id="a-Gf"></a>“世尊，<a id="a-Gg"></a>佛不妄笑。<a id="a-Gh"></a>今者世尊，<a id="a-Gi"></a>何缘而笑？<a id="a-Gj"></a>”说偈问曰：</p>
  <p id="aGk">“得无上智无垢眼，<a id="a-Gl"></a> 诸根寂静到彼岸，</p>
  <p id="aGm">大光须弥金山色，<a id="a-Gn"></a> 导师以何因缘笑？</p>
  <p id="aGo">善知众生诸根行，<a id="a-Gp"></a> 净慧相应知三世，</p>
  <p id="aGq">得于无想最上智，<a id="a-Gr"></a> 面如满月说笑缘！</p>
  <p id="aGs">如过去佛及未来，<a id="a-Gt"></a> 现在诸佛尊亦尔，</p>
  <p id="aGu">种种真实清净行，<a id="a-Gv"></a> 善知一切如实义。</p>
  <p id="aGw">其身普遍诸佛界，<a id="a-Gx"></a> 音声亦满诸佛界，</p>
  <p id="aGy">慈心普遍诸众生，<a id="a-Gz"></a> 愿说谁与智相应？</p>
  <p id="aH0">自在知法如水月，<a id="a-H1"></a> 如幻化相亦如梦，</p>
  <p id="aH2">如空如电清净法，<a id="a-H3"></a> 今人师子何缘笑？</p>
  <p id="aH4">解空无相无愿法，<a id="a-H5"></a> 善知实性常调心，</p>
  <p id="aH6">如风游行虚空中，<a id="a-H7"></a> 惟愿演说何缘笑？</p>
  <p id="aH8">今佛智慧知谁心，<a id="a-H9"></a> 谁应道树下降魔，</p>
  <p id="aHA">谁当坐于金刚座，<a id="a-HB"></a> 人仙今者何缘笑？</p>
  <p id="aHC">非是声闻之境界，<a id="a-HD"></a> 亦非缘觉之所及，</p>
  <p id="aHE">是佛大海智境界，<a id="a-HF"></a> 愿说所为之因缘！<a id="a-HG"></a>”</p>
  <p id="aHH">尔时，<a id="a-HI"></a>佛告阿难：<a id="a-HJ"></a>“汝今见是净威力士住虚空不？<a id="a-HK"></a>阿难，<a id="a-HL"></a>是净威力士，<a id="a-HM"></a>过三百亿阿僧祇劫，<a id="a-HN"></a>当得作佛，<a id="a-HO"></a>号多庄严王，<a id="a-HP"></a>出现于世，<a id="a-HQ"></a>如来、<a id="a-HR"></a>应供、<a id="a-HS"></a>正遍觉、<a id="a-HT"></a>明行足、<a id="a-HU"></a>善逝、<a id="a-HV"></a>世间解、<a id="a-HW"></a>无上士、<a id="a-HX"></a>调御丈夫、<a id="a-HY"></a>天人师、<a id="a-HZ"></a>佛世尊。<a id="a-Ha"></a>于此东方，<a id="a-Hb"></a>国名严净，<a id="a-Hc"></a>劫名梵叹。<a id="a-Hd"></a>阿难当知，<a id="a-He"></a>是多庄严王佛，<a id="a-Hf"></a>严净国中，<a id="a-Hg"></a>当得成佛。<a id="a-Hh"></a>其土丰乐，<a id="a-Hi"></a>安隐炽盛。<a id="a-Hj"></a>是诸人众所受用物，<a id="a-Hk"></a>如兜率天。<a id="a-Hl"></a>是庄严王佛，<a id="a-Hm"></a>不说余法，<a id="a-Hn"></a>惟菩萨乘。<a id="a-Ho"></a>乃无声闻、<a id="a-Hp"></a>缘觉乘名，<a id="a-Hq"></a>纯菩萨僧，<a id="a-Hr"></a>皆得法忍。<a id="a-Hs"></a>无诸八难，<a id="a-Ht"></a>无有魔怨及诸外道。<a id="a-Hu"></a>彼佛寿命，<a id="a-Hv"></a>无有限量。<a id="a-Hw"></a>琉璃为地，<a id="a-Hx"></a>阎浮那提金花以间错之。<a id="a-Hy"></a>”</p>
  <p id="aHz">尔时，<a id="a-I0"></a>净威力士从空而下，<a id="a-I1"></a>顶礼佛足，<a id="a-I2"></a>合掌向佛，<a id="a-I3"></a>求索出家，<a id="a-I4"></a>佛即听许。</p>
  <p id="aI5">尔时，<a id="a-I6"></a>那罗延菩萨白言：<a id="a-I7"></a>“世尊，<a id="a-I8"></a>未曾有也！<a id="a-I9"></a>善逝，<a id="a-IA"></a>未曾有也！<a id="a-IB"></a>乃能以是胜妙善法善调众生！<a id="a-IC"></a>乃至能令如是憍慢竞胜众生，<a id="a-ID"></a>是等当见佛如来时，<a id="a-IE"></a>即得欢喜，<a id="a-IF"></a>除舍憍慢，<a id="a-IG"></a>礼如来足。<a id="a-IH"></a>如此净威大慢力士，<a id="a-II"></a>除舍慢已得胜上法，<a id="a-IJ"></a>复当调伏无量众生除舍憍慢。<a id="a-IK"></a>世尊，<a id="a-IL"></a>是净威力士，<a id="a-IM"></a>为曾供养几佛世尊种诸善根，<a id="a-IN"></a>乃能如是速疾开解？<a id="a-IO"></a>”</p>
  <p id="aIP">尔时，<a id="a-IQ"></a>佛告那罗延菩萨：<a id="a-IR"></a>“那罗延，<a id="a-IS"></a>是净威力士，<a id="a-IT"></a>曾于过世供养六十二亿诸佛，<a id="a-IU"></a>种诸善根。<a id="a-IV"></a>从今已后，<a id="a-IW"></a>当复值遇无量无边阿僧祇佛，<a id="a-IX"></a>恭敬供养，<a id="a-IY"></a>尊重赞叹，<a id="a-IZ"></a>净修梵行。<a id="a-Ia"></a>”</p>
  <p id="aIb">那罗延言：<a id="a-Ic"></a>“世尊，<a id="a-Id"></a>是净威力士，<a id="a-Ie"></a>复以何缘怀大憍慢，<a id="a-If"></a>求佛竞胜？<a id="a-Ig"></a>”</p>
  <p id="aIh">佛告那罗延：<a id="a-Ii"></a>“菩萨摩诃萨有四法忘菩提心。<a id="a-Ij"></a>何等四？<a id="a-Ik"></a>谓增上慢，<a id="a-Il"></a>不敬重法，<a id="a-Im"></a>轻善知识，<a id="a-In"></a>说不实语。<a id="a-Io"></a>那罗延，<a id="a-Ip"></a>菩萨有此四法忘菩提心。</p>
  <p id="aIq">“那罗延，<a id="a-Ir"></a>菩萨摩诃萨复有四法忘菩提心，<a id="a-Is"></a>所谓赞叹趣向声闻、<a id="a-It"></a>缘觉乘者，<a id="a-Iu"></a>呵向大乘，<a id="a-Iv"></a>毁呰菩萨，<a id="a-Iw"></a>吝惜于法。<a id="a-Ix"></a>那罗延，<a id="a-Iy"></a>菩萨有是四法忘菩提心。</p>
  <p id="aIz">“那罗延，<a id="a-J0"></a>菩萨复有四法忘菩提心。<a id="a-J1"></a>何等四？<a id="a-J2"></a>于诸众生行幻惑术，<a id="a-J3"></a>诈伪亲近；<a id="a-J4"></a>于善知识合偶言说，<a id="a-J5"></a>为利养故。<a id="a-J6"></a>那罗延，<a id="a-J7"></a>菩萨有是四法忘菩提心。</p>
  <p id="aJ8">“那罗延，<a id="a-J9"></a>菩萨复有四法忘菩提心。<a id="a-JA"></a>何等四？<a id="a-JB"></a>不觉魔事，<a id="a-JC"></a>不除业障，<a id="a-JD"></a>志意羸弱，<a id="a-JE"></a>无方便慧。<a id="a-JF"></a>那罗延，<a id="a-JG"></a>菩萨有是四法忘菩提心。</p>
  <p id="aJH">“那罗延，<a id="a-JI"></a>是净威力士，<a id="a-JJ"></a>本造恶业，<a id="a-JK"></a>忘菩提心。<a id="a-JL"></a>我今当说，<a id="a-JM"></a>汝善听之。<a id="a-JN"></a>乃往过世，<a id="a-JO"></a>此贤劫中，<a id="a-JP"></a>有佛出世，<a id="a-JQ"></a>号迦迦孙。<a id="a-JR"></a>是佛法中，<a id="a-JS"></a>有大婆罗门，<a id="a-JT"></a>名曰善财，<a id="a-JU"></a>起大憍慢，<a id="a-JV"></a>得增上慢，<a id="a-JW"></a>不往佛所。<a id="a-JX"></a>憍慢增上，<a id="a-JY"></a>与说五法诸婆罗门而共诤竞。<a id="a-JZ"></a>是憍慢故，<a id="a-Ja"></a>获得现报，<a id="a-Jb"></a>退失多事，<a id="a-Jc"></a>谓不见佛、<a id="a-Jd"></a>不闻正法，<a id="a-Je"></a>亦不得闻趣向菩萨大乘之法，<a id="a-Jf"></a>亦不得闻诸天净法，<a id="a-Jg"></a>亦不得闻功德善根，<a id="a-Jh"></a>回向菩提而不坚固。<a id="a-Ji"></a>为此五恶法遮持故，<a id="a-Jj"></a>离菩提心。</p>
  <p id="aJk">“那罗延，<a id="a-Jl"></a>于意云何？<a id="a-Jm"></a>尔时善财婆罗门者，<a id="a-Jn"></a>岂异人乎？<a id="a-Jo"></a>汝勿有疑！<a id="a-Jp"></a>即今净威力士是也。<a id="a-Jq"></a>以憍慢故，<a id="a-Jr"></a>忘菩提心；<a id="a-Js"></a>以菩提心本善根故，<a id="a-Jt"></a>不堕恶道，<a id="a-Ju"></a>虽成大力犹有憍慢。<a id="a-Jv"></a>佛力所持，<a id="a-Jw"></a>得闻佛力及菩萨力，<a id="a-Jx"></a>舍离傲慢，<a id="a-Jy"></a>将来见佛，<a id="a-Jz"></a>不作众恶。<a id="a-K0"></a>因本善根，<a id="a-K1"></a>今现发起速疾得是无生法忍。<a id="a-K2"></a>”</p>
  <p id="aK3">尔时，<a id="a-K4"></a>那罗延菩萨语净威力士：<a id="a-K5"></a>“汝住何法得无生忍而受记别？<a id="a-K6"></a>”</p>
  <p id="aK7">净威答言：<a id="a-K8"></a>“我以生起诸凡夫法得受记别。<a id="a-K9"></a>”</p>
  <p id="aKA">那罗延言：<a id="a-KB"></a>“云何而生？<a id="a-KC"></a>”</p>
  <p id="aKD">净威答言：<a id="a-KE"></a>“生如不生，<a id="a-KF"></a>如是生；<a id="a-KG"></a>灭如不灭，<a id="a-KH"></a>如是灭。<a id="a-KI"></a>如是而生，<a id="a-KJ"></a>亦复不住。<a id="a-KK"></a>”</p>
  <p id="aKL">那罗延言：<a id="a-KM"></a>“善男子，<a id="a-KN"></a>若其尔者，<a id="a-KO"></a>佛法、<a id="a-KP"></a>凡夫法，<a id="a-KQ"></a>有何差别？<a id="a-KR"></a>”</p>
  <p id="aKS">净威答言：<a id="a-KT"></a>“以文字故有差别耳！<a id="a-KU"></a>若以其义，<a id="a-KV"></a>则无差别。<a id="a-KW"></a>”</p>
  <p id="aKX">那罗延言：<a id="a-KY"></a>“是凡夫法，<a id="a-KZ"></a>有何义也？<a id="a-Ka"></a>”</p>
  <p id="aKb">净威答言：<a id="a-Kc"></a>“无妄想、<a id="a-Kd"></a>无分别，<a id="a-Ke"></a>是凡夫法义。<a id="a-Kf"></a>”</p>
  <p id="aKg">那罗延言：<a id="a-Kh"></a>“是义何趣？<a id="a-Ki"></a>”</p>
  <p id="aKj">净威答言：<a id="a-Kk"></a>“而是义者，<a id="a-Kl"></a>离凡夫法，<a id="a-Km"></a>趣于佛法。<a id="a-Kn"></a>”</p>
  <p id="aKo">那罗延言：<a id="a-Kp"></a>“佛法有何义？<a id="a-Kq"></a>”</p>
  <p id="aKr">净威答言：<a id="a-Ks"></a>“不作二，<a id="a-Kt"></a>是佛法义。<a id="a-Ku"></a>”</p>
  <p id="aKv">那罗延言：<a id="a-Kw"></a>“善男子，<a id="a-Kx"></a>如佛所说：<a id="a-Ky"></a>‘依法不依人。<a id="a-Kz"></a>’又复说言：<a id="a-L0"></a>‘有二因缘起于正见。<a id="a-L1"></a>何等为二？<a id="a-L2"></a>因外言声，<a id="a-L3"></a>内善思惟。<a id="a-L4"></a>’如是之义，<a id="a-L5"></a>即是文字。<a id="a-L6"></a>”</p>
  <p id="aL7">净威答言：<a id="a-L8"></a>“那罗延，<a id="a-L9"></a>依法菩萨，<a id="a-LA"></a>不取文字，<a id="a-LB"></a>不取非文字。<a id="a-LC"></a>若得文字是即为义，<a id="a-LD"></a>而是义者是不得义，<a id="a-LE"></a>是故不依于义。<a id="a-LF"></a>一切诸法都无有义。<a id="a-LG"></a>何以故？<a id="a-LH"></a>一切诸法不可得故，<a id="a-LI"></a>非方不离方，<a id="a-LJ"></a>随所住处即处自灭。<a id="a-LK"></a>如佛所说，<a id="a-LL"></a>毕竟灭想，<a id="a-LM"></a>是名为义。<a id="a-LN"></a>是故，<a id="a-LO"></a>那罗延，<a id="a-LP"></a>依义者，<a id="a-LQ"></a>无法可依，<a id="a-LR"></a>无不可依。<a id="a-LS"></a>若依非依，<a id="a-LT"></a>是名为义。<a id="a-LU"></a>”</p>
  <p id="aLV">那罗延言：<a id="a-LW"></a>“善男子，<a id="a-LX"></a>颇有依义，<a id="a-LY"></a>即是依于一切法也？<a id="a-LZ"></a>”</p>
  <p id="aLa">净威言：<a id="a-Lb"></a>“有！<a id="a-Lc"></a>那罗延，<a id="a-Ld"></a>一切法空，<a id="a-Le"></a>一切法寂，<a id="a-Lf"></a>一切法空，<a id="a-Lg"></a>依亦如是。<a id="a-Lh"></a>一切法寂，<a id="a-Li"></a>依亦如是。<a id="a-Lj"></a>如是，<a id="a-Lk"></a>那罗延，<a id="a-Ll"></a>若依是义，<a id="a-Lm"></a>即依诸法。<a id="a-Ln"></a>”</p>
  <p id="aLo">那罗延言：<a id="a-Lp"></a>“净威，<a id="a-Lq"></a>若如是者，<a id="a-Lr"></a>一切诸法常自是依。<a id="a-Ls"></a>”</p>
  <p id="aLt">净威答言：<a id="a-Lu"></a>“如是，<a id="a-Lv"></a>如是，<a id="a-Lw"></a>那罗延，<a id="a-Lx"></a>一切诸法皆第一义。<a id="a-Ly"></a>依第一义者，<a id="a-Lz"></a>彼得安乐，<a id="a-M0"></a>彼应当求于第一义。<a id="a-M1"></a>若能不起法及非法，<a id="a-M2"></a>不求二、<a id="a-M3"></a>不求不二，<a id="a-M4"></a>是名为圣分别选择。<a id="a-M5"></a>而是选择，<a id="a-M6"></a>无作无不作；<a id="a-M7"></a>若无作无不作，<a id="a-M8"></a>是名为作；<a id="a-M9"></a>所求求者，<a id="a-MA"></a>义不相违。<a id="a-MB"></a>”</p>
  <p id="aMC">净威力士说是法时，<a id="a-MD"></a>五百比丘，<a id="a-ME"></a>不受诸法，<a id="a-MF"></a>漏尽，<a id="a-MG"></a>心得解脱。<a id="a-MH"></a>八千天子，<a id="a-MI"></a>远离尘垢，<a id="a-MJ"></a>得法眼净。</p>
  <p id="aMK">尔时，<a id="a-ML"></a>那罗延菩萨语净威力士：<a id="a-MM"></a>“如佛所说：<a id="a-MN"></a>‘依义不依文。<a id="a-MO"></a>’然此众生不解是义，<a id="a-MP"></a>行于二行。<a id="a-MQ"></a>是不解文，<a id="a-MR"></a>亦不解义；<a id="a-MS"></a>为是不解，<a id="a-MT"></a>故说‘依义不依于文’。<a id="a-MU"></a>依文、<a id="a-MV"></a>依义，<a id="a-MW"></a>是义出过于诸文字。<a id="a-MX"></a>善男子，<a id="a-MY"></a>如佛所说：<a id="a-MZ"></a>‘有二因缘能生正见。<a id="a-Ma"></a>’谓彼有人不闻正法，<a id="a-Mb"></a>调伏法中以少缘故便生欢喜，<a id="a-Mc"></a>言‘我出生死’。<a id="a-Md"></a>彼是增上慢，<a id="a-Me"></a>本是增上慢。<a id="a-Mf"></a>为劝是人令勤修行，<a id="a-Mg"></a>彼闻法已，<a id="a-Mh"></a>即便修行趣于正道，<a id="a-Mi"></a>是故佛说：<a id="a-Mj"></a>‘闻已得知法，<a id="a-Mk"></a>闻已不作恶，<a id="a-Ml"></a>闻已离无利，<a id="a-Mm"></a>闻已得涅槃。<a id="a-Mn"></a>’”</p>
  <p id="aMo">那罗延言：<a id="a-Mp"></a>“云何比丘念法相应？<a id="a-Mq"></a>”</p>
  <p id="aMr">净威答言：<a id="a-Ms"></a>“无相应、<a id="a-Mt"></a>无不相应，<a id="a-Mu"></a>若能如是，<a id="a-Mv"></a>念法相应。<a id="a-Mw"></a>”</p>
  <p id="aMx">那罗延言：<a id="a-My"></a>“彼修行者，<a id="a-Mz"></a>是语相应。<a id="a-N0"></a>”</p>
  <p id="aN1">“复次，<a id="a-N2"></a>那罗延，<a id="a-N3"></a>若有比丘与念法相应，<a id="a-N4"></a>则不起嗔，<a id="a-N5"></a>不起憍慢，<a id="a-N6"></a>是名正思惟。<a id="a-N7"></a>若有观察说法，<a id="a-N8"></a>去、<a id="a-N9"></a>来、<a id="a-NA"></a>现在若解所说，<a id="a-NB"></a>为断故说，<a id="a-NC"></a>为解故说，<a id="a-ND"></a>为修故说，<a id="a-NE"></a>不得过去世之所作，<a id="a-NF"></a>不得未来世之所作，<a id="a-NG"></a>不得现在世之所作，<a id="a-NH"></a>是正修行。<a id="a-NI"></a>若正观一切法性常灭，<a id="a-NJ"></a>是名正修思惟所见。<a id="a-NK"></a>若见一切法性常寂，<a id="a-NL"></a>是名修正思惟所见。<a id="a-NM"></a>若正观一切法性常定，<a id="a-NN"></a>是名修正思惟所见。<a id="a-NO"></a>若正观诸法毕竟不生，<a id="a-NP"></a>是名修正思惟所见。<a id="a-NQ"></a>若正观一切法实无常，<a id="a-NR"></a>是名修正思惟所见。<a id="a-NS"></a>若正观一切法无常灭，<a id="a-NT"></a>是名修正思惟所见。<a id="a-NU"></a>若彼见者及以所见，<a id="a-NV"></a>都不可见，<a id="a-NW"></a>如如见、<a id="a-NX"></a>如不见，<a id="a-NY"></a>如是名为说示思惟。<a id="a-NZ"></a>”</p>
  <p id="aNa">是时，<a id="a-Nb"></a>世尊赞净威力士：<a id="a-Nc"></a>“善哉！<a id="a-Nd"></a>善哉！<a id="a-Ne"></a>善男子，<a id="a-Nf"></a>汝之所说，<a id="a-Ng"></a>如是相应。<a id="a-Nh"></a>若能如是，<a id="a-Ni"></a>则于诸法无有愚痴。<a id="a-Nj"></a>如是修行，<a id="a-Nk"></a>则无有障。<a id="a-Nl"></a>正修行者，<a id="a-Nm"></a>无缚无解。<a id="a-Nn"></a>何以故？<a id="a-No"></a>正思惟者，<a id="a-Np"></a>于一切法无断无趣。<a id="a-Nq"></a>若如是者，<a id="a-Nr"></a>名为正见，<a id="a-Ns"></a>见一切法。<a id="a-Nt"></a>如是正见，<a id="a-Nu"></a>云何正见？<a id="a-Nv"></a>谓不见法。<a id="a-Nw"></a>所言见者，<a id="a-Nx"></a>是说无生。<a id="a-Ny"></a>不实之言，<a id="a-Nz"></a>语不实者，<a id="a-O0"></a>说无生名。<a id="a-O1"></a>如我所说：<a id="a-O2"></a>‘诸法无生，<a id="a-O3"></a>以慧初见。<a id="a-O4"></a>’若至正位，<a id="a-O5"></a>名为正见；<a id="a-O6"></a>若如是见，<a id="a-O7"></a>名至正位。<a id="a-O8"></a>以何因缘名为正位？<a id="a-O9"></a>我与无我，<a id="a-OA"></a>二俱平等；<a id="a-OB"></a>如无我等，<a id="a-OC"></a>诸法等起，<a id="a-OD"></a>是名正位。<a id="a-OE"></a>”</p>
 </body>
</html>