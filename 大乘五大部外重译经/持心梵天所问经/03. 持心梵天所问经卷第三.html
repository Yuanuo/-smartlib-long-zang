<!doctype html>
<html id="z3IBToTPq" data-ver="1079">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">持心梵天所问经卷第三</h1>
  <h2 id="a2">论寂品第八</h2>
  <p id="a3">尔时持心梵天。<a id="a-4"></a>谓普行菩萨曰。<a id="a-5"></a>族姓子。<a id="a-6"></a>仁者以何行为行。<a id="a-7"></a>答曰。<a id="a-8"></a>其所行者一切有为悉无所有。<a id="a-9"></a>而随众生所著行者。<a id="a-A"></a>又问。<a id="a-B"></a>一切众生所有为着行者。<a id="a-C"></a>何谓为众生行。<a id="a-D"></a>答曰。<a id="a-E"></a>从诸如来之所行也。<a id="a-F"></a>又问。<a id="a-G"></a>计诸如来为何所行而以为行。<a id="a-H"></a>答曰一切永空而以为行。<a id="a-I"></a>又问。<a id="a-J"></a>一切愚痴凡夫诸所行者。<a id="a-K"></a>又诸如来之所行者亦如是乎。<a id="a-L"></a>设如斯者何谓如来之境界耶。<a id="a-M"></a>答曰。<a id="a-N"></a>仁欲使空有别异乎。<a id="a-O"></a>报曰不也。<a id="a-P"></a>答曰。<a id="a-Q"></a>云何世尊不云诸法空乎。<a id="a-R"></a>报曰如是。<a id="a-S"></a>答曰。<a id="a-T"></a>以是之故一切诸法无有差别。<a id="a-U"></a>又此所行。<a id="a-V"></a>而无有相。<a id="a-W"></a>梵天当知。<a id="a-X"></a>如来不处诸法为若干也。<a id="a-Y"></a>于是持心梵天问普首曰。<a id="a-Z"></a>所谓行者所行为何。<a id="a-a"></a>答曰。<a id="a-b"></a>行四梵行乃名为行。<a id="a-c"></a>又问梵天。<a id="a-d"></a>其四梵行而为行者不为游空。<a id="a-e"></a>所在造行常修四梵。<a id="a-f"></a>具足诸行乃为游空。<a id="a-g"></a>假使梵天行在闲居。<a id="a-h"></a>若处旷野而常具足于四梵行。<a id="a-i"></a>此乃名曰行游于空。<a id="a-j"></a>设令复处讲堂棚阁。<a id="a-k"></a>紫金床座敷具重叠。<a id="a-l"></a>而不遵修于四梵行。<a id="a-m"></a>此则不曰游于空也。<a id="a-n"></a>用不晓了行之所致。<a id="a-o"></a>又问。<a id="a-p"></a>以何等行为慧见行。<a id="a-q"></a>答曰。<a id="a-r"></a>假使行者空不见身也。<a id="a-s"></a>又问。<a id="a-t"></a>其不见我为睹慧乎。<a id="a-u"></a>答曰。<a id="a-v"></a>如是梵天。<a id="a-w"></a>其不见我则睹慧矣。<a id="a-x"></a>犹如梵天有聪明王。<a id="a-y"></a>若圣达帝其臣吏者则有智慧。<a id="a-z"></a>而为帝王之所敬重。<a id="a-10"></a>如是如是。<a id="a-11"></a>其不见我乃睹净慧。<a id="a-12"></a>又问。<a id="a-13"></a>谁不见我。<a id="a-14"></a>答曰。<a id="a-15"></a>无吾我法。<a id="a-16"></a>斯等之畴则为具足所有身也。<a id="a-17"></a>如是一类名曰见我。<a id="a-18"></a>又问。<a id="a-19"></a>如今所说吾观其谊。<a id="a-1A"></a>不见我者则为见佛。<a id="a-1B"></a>所以者何。<a id="a-1C"></a>吾我自然佛亦自然。<a id="a-1D"></a>溥首。<a id="a-1E"></a>如来所见何等。<a id="a-1F"></a>答曰。<a id="a-1G"></a>离吾我见。<a id="a-1H"></a>所以者何。<a id="a-1I"></a>其不见我则为见法。<a id="a-1J"></a>其见法者即为见佛。<a id="a-1K"></a>又问溥首。<a id="a-1L"></a>无我因缘若成就者则致平等。<a id="a-1M"></a>答曰。<a id="a-1N"></a>梵天假使成就诸有形事。<a id="a-1O"></a>宁可谓之致平等乎。<a id="a-1P"></a>又问。<a id="a-1Q"></a>云何溥首。<a id="a-1R"></a>为何所获得致平等而成就耶。<a id="a-1S"></a>答曰。<a id="a-1T"></a>无所蠲除亦不造证。<a id="a-1U"></a>其奉此者获致平等。<a id="a-1V"></a>又问。<a id="a-1W"></a>其慧眼何所睹乎。<a id="a-1X"></a>答曰梵天。<a id="a-1Y"></a>其慧眼者不有所见。<a id="a-1Z"></a>其慧眼者不见有为及与无为。<a id="a-1a"></a>所以者何。<a id="a-1b"></a>想念有为其无想念则为慧眼。<a id="a-1c"></a>光曜达者则已超度所有眼迹。<a id="a-1d"></a>以是之故为无所见。<a id="a-1e"></a>又问溥首。<a id="a-1f"></a>因缘吾我成就平等。<a id="a-1g"></a>比丘由是不获果耶。<a id="a-1h"></a>答曰梵天。<a id="a-1i"></a>宁可使令无平等者得果证乎。<a id="a-1j"></a>不为等疗正使遵修不得果证。<a id="a-1k"></a>离于想念乃睹获矣。<a id="a-1l"></a>设处憍慢非平等疗。<a id="a-1m"></a>若有憍慢若不憍慢不得约时。<a id="a-1n"></a>又问溥首。<a id="a-1o"></a>以何等法而为约时而云约时。<a id="a-1p"></a>答曰。<a id="a-1q"></a>其法不生亦不今生亦无当生。<a id="a-1r"></a>是则诸法之约时也。<a id="a-1s"></a>吾说约时则谓此矣。<a id="a-1t"></a>又问溥首。<a id="a-1u"></a>如是生者为何约时。<a id="a-1v"></a>答曰。<a id="a-1w"></a>如是约时其不生者是谓为生。<a id="a-1x"></a>超度一切诸行所见。<a id="a-1y"></a>斯则名曰为平等也。<a id="a-1z"></a>又问。<a id="a-20"></a>其平等者为何谓耶。<a id="a-21"></a>答曰。<a id="a-22"></a>平等吾我及与灭度而不为二。<a id="a-23"></a>是则名曰为平等也。<a id="a-24"></a>其平等者无所猗据。<a id="a-25"></a>是谓平等。<a id="a-26"></a>所演平均。<a id="a-27"></a>是谓平等。<a id="a-28"></a>无利与不利谊与不谊。<a id="a-29"></a>是谓平等。<a id="a-2A"></a>蠲除一切所可思念。<a id="a-2B"></a>是谓平等。<a id="a-2C"></a>于时世尊赞溥首曰。<a id="a-2D"></a>善哉善哉。<a id="a-2E"></a>快说斯言实如所云。<a id="a-2F"></a>说是语时。<a id="a-2G"></a>七千比丘漏尽意解。<a id="a-2H"></a>二万二千天子远尘离垢得法眼净。<a id="a-2I"></a>一万比丘离于爱欲。<a id="a-2J"></a>二百天人发无上正真道意。<a id="a-2K"></a>五百菩萨得不起法忍。</p>
  <p id="a2L">于是持心梵天白世尊曰。<a id="a-2M"></a>溥首童真为作佛事。<a id="a-2N"></a>溥首寻时答梵天曰。<a id="a-2O"></a>佛无兴出何所为法。<a id="a-2P"></a>若不作法有所处乎。<a id="a-2Q"></a>又问溥首。<a id="a-2R"></a>世尊不为化无量人至灭度耶。<a id="a-2S"></a>仁者不为不可称计众生之类造利谊乎。<a id="a-2T"></a>答曰梵天。<a id="a-2U"></a>无有人类反欲令有乎。<a id="a-2V"></a>报曰不也。<a id="a-2W"></a>答曰。<a id="a-2X"></a>梵天卿反欲令人物之品成就人乎。<a id="a-2Y"></a>报曰不也。<a id="a-2Z"></a>答曰。<a id="a-2a"></a>梵天卿复欲令如来无碍。<a id="a-2b"></a>若无所有令兴发乎。<a id="a-2c"></a>报曰不也。<a id="a-2d"></a>答曰。<a id="a-2e"></a>何所人类。<a id="a-2f"></a>如来所济令得灭度。<a id="a-2g"></a>报曰溥首。<a id="a-2h"></a>其法不生。<a id="a-2i"></a>向者所说如兹计之。<a id="a-2j"></a>无有生死亦无灭度亦无所获。<a id="a-2k"></a>答曰。<a id="a-2l"></a>如是梵天。<a id="a-2m"></a>如来至真不得生死亦不灭度。<a id="a-2n"></a>又复梵天。<a id="a-2o"></a>世尊所化解脱声闻。<a id="a-2p"></a>计于彼等亦无生死。<a id="a-2q"></a>亦无灭度则为灭度。<a id="a-2r"></a>所谓梵天。<a id="a-2s"></a>为灭度者方俗言耳。<a id="a-2t"></a>假托名号。<a id="a-2u"></a>所谓生死亦习俗言。<a id="a-2v"></a>而无终始周旋者也。<a id="a-2w"></a>亦无灭度。<a id="a-2x"></a>报曰溥首。<a id="a-2y"></a>谁当肯信此言者乎。<a id="a-2z"></a>答曰。<a id="a-30"></a>其于诸法无所著者也。<a id="a-31"></a>又问溥首。<a id="a-32"></a>其有所猗为何着乎。<a id="a-33"></a>答曰梵天。<a id="a-34"></a>其有所猗为着虚妄。<a id="a-35"></a>假使梵天。<a id="a-36"></a>彼诚谛者则无其慢于此亦不有所乐也。<a id="a-37"></a>何况当复猗着空乎。<a id="a-38"></a>是故见诚谛者则无所著。<a id="a-39"></a>已无所著则无生死。<a id="a-3A"></a>已无生死不离生死。<a id="a-3B"></a>已不离生死。<a id="a-3C"></a>斯乃名曰为灭度矣。<a id="a-3D"></a>又问溥首。<a id="a-3E"></a>其灭度者为何志求于灭度乎。<a id="a-3F"></a>答曰梵天。<a id="a-3G"></a>其灭度者名转相因。<a id="a-3H"></a>为诸识行其慧之行。<a id="a-3I"></a>诸行澹泊不有所由则无所处。<a id="a-3J"></a>其无所处斯乃名曰为灭度矣。<a id="a-3K"></a>无处行者则曰永灭。<a id="a-3L"></a>斯为道约时也。<a id="a-3M"></a>无有生者。<a id="a-3N"></a>是乃名曰为四谛也。<a id="a-3O"></a>于是普行菩萨。<a id="a-3P"></a>问溥首曰。<a id="a-3Q"></a>今所说者悉诚谛言也。<a id="a-3R"></a>答曰。<a id="a-3S"></a>族姓子。<a id="a-3T"></a>一切所言皆为诚谛。<a id="a-3U"></a>又问溥首。<a id="a-3V"></a>其所言者。<a id="a-3W"></a>虚妄响像亦诚谛乎。<a id="a-3X"></a>答曰。<a id="a-3Y"></a>实为诚谛。<a id="a-3Z"></a>所以者何。<a id="a-3a"></a>其所言者皆无处所而无所立。<a id="a-3b"></a>已得自在名曰诚谛。<a id="a-3c"></a>斯一切言悉为诚谛。<a id="a-3d"></a>其诸天人如来至真亦说言教。<a id="a-3e"></a>计斯诸言亦无若干亦无有异。<a id="a-3f"></a>所以者何。<a id="a-3g"></a>一切所说皆如来辞。<a id="a-3h"></a>一切如来亦无所行亦无进退。<a id="a-3i"></a>其有言辞若复演教。<a id="a-3j"></a>皆亦如是言教为教。<a id="a-3k"></a>以是之故一切所言。<a id="a-3l"></a>平等文字以等文字。<a id="a-3m"></a>则能一等于文字矣。<a id="a-3n"></a>已能等一切文字者。<a id="a-3o"></a>则得自在便能平等。<a id="a-3p"></a>一切言辞普行平等。<a id="a-3q"></a>又问溥首。<a id="a-3r"></a>如来至真岂不分别。<a id="a-3s"></a>贤圣言辞无贤圣辞。<a id="a-3t"></a>答曰。<a id="a-3u"></a>仁者欲令诸贤圣众为文字教乎。<a id="a-3v"></a>复又欲令无有文字贤圣教乎。<a id="a-3w"></a>报曰如是。<a id="a-3x"></a>溥首答曰。<a id="a-3y"></a>其贤圣文字。<a id="a-3z"></a>无贤圣文字。<a id="a-40"></a>有想念乎。<a id="a-41"></a>报曰不也。<a id="a-42"></a>答曰。<a id="a-43"></a>是故文字无有想念。<a id="a-44"></a>假使弃舍一切想念。<a id="a-45"></a>斯曰贤圣。<a id="a-46"></a>无有言辞。<a id="a-47"></a>其贤圣者不以文字有所说也。<a id="a-48"></a>无有人想亦无法想。<a id="a-49"></a>犹如伎乐及与大鼓节奏之鼓。<a id="a-4A"></a>因缘有声亦无想念。<a id="a-4B"></a>贤圣亦然。<a id="a-4C"></a>现有所说而有言辞亦无所著。<a id="a-4D"></a>又问溥首。<a id="a-4E"></a>如来言曰。<a id="a-4F"></a>设聚会者当兴二事。<a id="a-4G"></a>若讲论法若如贤圣而嘿寂然。<a id="a-4H"></a>于彼溥首。<a id="a-4I"></a>何谓论法。<a id="a-4J"></a>何谓圣寂。<a id="a-4K"></a>答曰。<a id="a-4L"></a>设不诤于佛。<a id="a-4M"></a>不反经法。<a id="a-4N"></a>不乱圣众。<a id="a-4O"></a>斯乃名曰为讲法矣。<a id="a-4P"></a>若思法者。<a id="a-4Q"></a>其志佛者离于色欲。<a id="a-4R"></a>所谓法者无为无形。<a id="a-4S"></a>所谓圣众贤圣寂然也。<a id="a-4T"></a>复次族姓子。<a id="a-4U"></a>其四意止遵修精勤。<a id="a-4V"></a>分别解者斯为论法。<a id="a-4W"></a>心无所念于一切法。<a id="a-4X"></a>斯则名曰贤圣寂然。<a id="a-4Y"></a>族姓子。<a id="a-4Z"></a>其有精勤分别解说于四意断。<a id="a-4a"></a>斯谓论法。<a id="a-4b"></a>所论于法于平等者。<a id="a-4c"></a>不为平等亦不造取。<a id="a-4d"></a>则名圣寂。<a id="a-4e"></a>若有遵修讲四神足。<a id="a-4f"></a>斯为论法。<a id="a-4g"></a>设复无身无言无心。<a id="a-4h"></a>则名圣寂遵修解说。<a id="a-4i"></a>五根五力则为论法。<a id="a-4j"></a>又若无声不信于法。<a id="a-4k"></a>则无贤圣择取诸法。<a id="a-4l"></a>专精一意而自建立。<a id="a-4m"></a>等成本解脱。<a id="a-4n"></a>于诸法而悉信之。<a id="a-4o"></a>一切所说而悉决了行于智慧。<a id="a-4p"></a>是则名曰贤圣解脱。<a id="a-4q"></a>遵贤圣脱于七觉意。<a id="a-4r"></a>则谓论法等。<a id="a-4s"></a>察于色欲不举不下。<a id="a-4t"></a>得此行者则名圣寂。<a id="a-4u"></a>遵修精勤解八圣道。<a id="a-4v"></a>是则名曰为论法矣。<a id="a-4w"></a>已见种姓之所生处。<a id="a-4x"></a>譬如浮筏。<a id="a-4y"></a>不着于法。<a id="a-4z"></a>不着非法。<a id="a-50"></a>则名圣寂。<a id="a-51"></a>族姓子。<a id="a-52"></a>知其有解了三十七品法之所归。<a id="a-53"></a>斯则名曰为讲论法。<a id="a-54"></a>假使于此以法证身则不离身。<a id="a-55"></a>睹于法者则不离法。<a id="a-56"></a>其有见者而无本见。<a id="a-57"></a>若不见二则不睹二。<a id="a-58"></a>如其所见现在智慧之所见者则不有见。<a id="a-59"></a>其不见者乃名圣寂。<a id="a-5A"></a>又族姓子。<a id="a-5B"></a>其分别说不我同像。<a id="a-5C"></a>不他同像不法同像。<a id="a-5D"></a>斯则论法。<a id="a-5E"></a>设不得法离于一切文字之教音声言说。<a id="a-5F"></a>弃除憍慢兴发澹泊。<a id="a-5G"></a>其心寂然究竟于行。<a id="a-5H"></a>斯则名曰贤圣寂然。<a id="a-5I"></a>又族姓子。<a id="a-5J"></a>若他众生及余异人。<a id="a-5K"></a>各各睹见斯诸人根为分别说。<a id="a-5L"></a>假使定意若心乱者。<a id="a-5M"></a>斯诸贤圣为寂然也。<a id="a-5N"></a>有所建立而无愦乱。</p>
  <p id="a5O">于是普行菩萨问溥首曰。<a id="a-5P"></a>如今仁者有所论说。<a id="a-5Q"></a>吾观谊归一切声闻及与缘觉。<a id="a-5R"></a>无有法说无贤圣寂。<a id="a-5S"></a>所以者何。<a id="a-5T"></a>不能晓了众生根本不究平等。<a id="a-5U"></a>又复溥首。<a id="a-5V"></a>谁当说彼有平等意。<a id="a-5W"></a>谁为顺法住贤圣寂耶。<a id="a-5X"></a>当谓如来为平等也。<a id="a-5Y"></a>诸佛世尊乃能晓了。<a id="a-5Z"></a>众生根本而常专定。<a id="a-5a"></a>于时世尊告溥首曰。<a id="a-5b"></a>实如普行族姓子之所说也。<a id="a-5c"></a>诸佛世尊乃能了耳。<a id="a-5d"></a>于是贤者须菩提白世尊曰。<a id="a-5e"></a>我亲面从世尊启受。<a id="a-5f"></a>告诸比丘。<a id="a-5g"></a>若聚会坐当兴二事。<a id="a-5h"></a>一讲论经典。<a id="a-5i"></a>二遵贤圣寂。<a id="a-5j"></a>设声闻众不奉行者。<a id="a-5k"></a>何因如来为诸声闻说斯法言。<a id="a-5l"></a>当分别说讲论经典。<a id="a-5m"></a>若不尔者贤圣寂然。<a id="a-5n"></a>世尊告曰。<a id="a-5o"></a>于须菩提意云何。<a id="a-5p"></a>诸声闻众以无所问能有讲论。<a id="a-5q"></a>贤圣寂然而为行乎。<a id="a-5r"></a>答曰不也。<a id="a-5s"></a>天中之天。<a id="a-5t"></a>故须菩提当造斯观。<a id="a-5u"></a>一切声闻及与缘觉。<a id="a-5v"></a>无有法说贤圣寂然。<a id="a-5w"></a>于是溥首谓贤者须菩提。<a id="a-5x"></a>耆旧。<a id="a-5y"></a>岂知如来所见众生根本。<a id="a-5z"></a>于此所造八万四千行分别说者。<a id="a-60"></a>宁讽诵乎。<a id="a-61"></a>耆年于彼以何智慧而观解脱。<a id="a-62"></a>答曰不及。<a id="a-63"></a>报曰。<a id="a-64"></a>卿便定意有三昧。<a id="a-65"></a>名观众生心。<a id="a-66"></a>住此定者便能观察见众生心。<a id="a-67"></a>己心他心而不挂阂。<a id="a-68"></a>答曰不及。<a id="a-69"></a>溥首又曰。<a id="a-6A"></a>唯须菩提。<a id="a-6B"></a>如来有言八万四千行。<a id="a-6C"></a>因其所行而分别说。<a id="a-6D"></a>了于医药三昧正受而不动摇。<a id="a-6E"></a>普知一切众生之心。<a id="a-6F"></a>是故须菩提当造斯观。<a id="a-6G"></a>此非声闻缘觉地之所能及。<a id="a-6H"></a>唯须菩提。<a id="a-6I"></a>有淫行人缘以空事而得解脱。<a id="a-6J"></a>如来悉知。<a id="a-6K"></a>若不因空。<a id="a-6L"></a>或复有人而怀怒行睹见瑕疵。<a id="a-6M"></a>因其嗔恚而得解脱。<a id="a-6N"></a>不以慈心。<a id="a-6O"></a>如来悉知。<a id="a-6P"></a>或复有人而怀痴行。<a id="a-6Q"></a>因以讲说而得解脱。<a id="a-6R"></a>不以说法。<a id="a-6S"></a>如来悉知。<a id="a-6T"></a>或复有人怀等分行不缘空行。<a id="a-6U"></a>亦不以观而得解脱。<a id="a-6V"></a>不以慈心。<a id="a-6W"></a>亦不嗔恨而得度世。<a id="a-6X"></a>不以劝赞不以说法而得解脱。<a id="a-6Y"></a>又复如来。<a id="a-6Z"></a>因随说法应其行根。<a id="a-6a"></a>缘厥形类而得解脱。<a id="a-6b"></a>如来悉知。<a id="a-6c"></a>是故须菩提当造斯观。<a id="a-6d"></a>如来禅定讲说尊法。<a id="a-6e"></a>名贤圣寂。<a id="a-6f"></a>于时须菩提谓溥首曰。<a id="a-6g"></a>缘觉以是不任讲法无贤圣寂。<a id="a-6h"></a>唯有菩萨具足斯法。<a id="a-6i"></a>乃能讲说及贤圣寂。<a id="a-6j"></a>答曰。<a id="a-6k"></a>如来明其所知靡不通达。<a id="a-6l"></a>世尊告须菩提。<a id="a-6m"></a>有三昧名入一切音。<a id="a-6n"></a>整其乱心。<a id="a-6o"></a>菩萨以此三昧正受定行。<a id="a-6p"></a>普具众德等备诸行。<a id="a-6q"></a>于是溥首菩萨问普行菩萨曰。<a id="a-6r"></a>族姓子。<a id="a-6s"></a>说八万四千行八万四千诸品藏者。<a id="a-6t"></a>是则名曰讲说经法。<a id="a-6u"></a>晓一切想至灭寂定。<a id="a-6v"></a>此乃名曰贤圣寂然。<a id="a-6w"></a>又族姓子。<a id="a-6x"></a>佛以一劫复过一劫。<a id="a-6y"></a>分别决此所说法义。<a id="a-6z"></a>斯乃名曰贤圣寂然。<a id="a-70"></a>彼时世尊告普行曰。<a id="a-71"></a>族姓子。<a id="a-72"></a>乃去往昔过无数劫。<a id="a-73"></a>不可计会无有限量不可思议。<a id="a-74"></a>尔时有佛。<a id="a-75"></a>名曰普光如来至真。<a id="a-76"></a>兴出于世。<a id="a-77"></a>劫曰名闻。<a id="a-78"></a>世界名爱见。<a id="a-79"></a>普光如来爱见世界。<a id="a-7A"></a>丰熟安隐米谷平贱。<a id="a-7B"></a>无患快乐天人繁炽。<a id="a-7C"></a>其佛世界以一切宝合成为地。<a id="a-7D"></a>以众香树而熏香。<a id="a-7E"></a>柔软细好譬如妙衣。<a id="a-7F"></a>等以众宝莲华庄严。<a id="a-7G"></a>爱见世界。<a id="a-7H"></a>有四百亿四域天下。<a id="a-7I"></a>一一四域三百三十六万里。<a id="a-7J"></a>一一城郭纵广四十万里。<a id="a-7K"></a>皆以珍宝自然庄严。<a id="a-7L"></a>一一大城有二十郡。<a id="a-7M"></a>而为部党及诸县邑。<a id="a-7N"></a>一一大城所有国主。<a id="a-7O"></a>典领无量百千居民。<a id="a-7P"></a>又彼人民敢目所睹。<a id="a-7Q"></a>但见好喜可意所敬。<a id="a-7R"></a>一切众民悉得念佛三昧之定。<a id="a-7S"></a>以故彼佛世界名爱见。<a id="a-7T"></a>设诸菩萨诣异佛国土。<a id="a-7U"></a>则不以乐于他世界。<a id="a-7V"></a>若普光如来说三乘教。<a id="a-7W"></a>为诸声闻讲说经法。<a id="a-7X"></a>广复加意而解释谊。<a id="a-7Y"></a>则兴二行宣畅说法圣澹泊行。<a id="a-7Z"></a>东方世界有二菩萨。<a id="a-7a"></a>止在医王如来佛土。<a id="a-7b"></a>一名欲尽。<a id="a-7c"></a>二名持意。<a id="a-7d"></a>诣普光如来所稽首于地。<a id="a-7e"></a>右绕三匝叉手而住。<a id="a-7f"></a>彼佛世界。<a id="a-7g"></a>名清净普说三昧。<a id="a-7h"></a>以一事故界名清净。<a id="a-7i"></a>假使菩萨逮得斯定。<a id="a-7j"></a>则舍一切众想尘劳。<a id="a-7k"></a>便得佛法光明。<a id="a-7l"></a>以故世界名曰清净。<a id="a-7m"></a>过去诸法皆悉清净。<a id="a-7n"></a>当来诸法亦悉清净。<a id="a-7o"></a>现在诸法亦皆清净。<a id="a-7p"></a>此名二清净。<a id="a-7q"></a>所以名清净者。<a id="a-7r"></a>谓真清净。<a id="a-7s"></a>真清净者亦无所生亦无清净。<a id="a-7t"></a>其清净者本源清净。<a id="a-7u"></a>故名本清净。<a id="a-7v"></a>其本清净则一切法。<a id="a-7w"></a>何所法者而本清净空则本净。<a id="a-7x"></a>便皆远离一切诸法。<a id="a-7y"></a>悉为虚妄无想本净。<a id="a-7z"></a>又一切法则以蠲除诸所思想。<a id="a-80"></a>邪念之事悉为消灭。<a id="a-81"></a>其无愿者则为本净。<a id="a-82"></a>一切诸法为不应行。<a id="a-83"></a>为无所愿堪任究竟。<a id="a-84"></a>以离自然能为本净。<a id="a-85"></a>斯则名曰本净明显本净光耀。<a id="a-86"></a>如生死净泥洹本净亦复如是。<a id="a-87"></a>如泥洹净一切诸法本净亦然。<a id="a-88"></a>斯则名曰为本净也。<a id="a-89"></a>心之显明犹族姓子。<a id="a-8A"></a>虚空无处无所志愿。<a id="a-8B"></a>设姓能一疗治尘劳。<a id="a-8C"></a>心之本净无有处所无所志求。<a id="a-8D"></a>则能蠲去尘劳之欲。<a id="a-8E"></a>斯族姓子。<a id="a-8F"></a>心本清净心为显明。<a id="a-8G"></a>犹如虚空云雾烟尘不害虚空。<a id="a-8H"></a>亦无所坏亦无所照。<a id="a-8I"></a>虚空本净无能污者亦无尘劳。<a id="a-8J"></a>是究竟说永无所污故曰虚空。<a id="a-8K"></a>假使思惟顺如应者。<a id="a-8L"></a>凡夫愚戆言发尘劳。<a id="a-8M"></a>心之本净无能污处以无能污。<a id="a-8N"></a>是故名曰本末清净。<a id="a-8O"></a>设不染污故曰本净。<a id="a-8P"></a>是故解脱为解脱也。<a id="a-8Q"></a>斯族姓子。<a id="a-8R"></a>清净世界而普等入。<a id="a-8S"></a>彼时世尊为诸菩萨。<a id="a-8T"></a>而分别说闻斯三昧。<a id="a-8U"></a>心则趣法光明之耀。<a id="a-8V"></a>于时尽意菩萨白普光如来。<a id="a-8W"></a>我身曾闻天中之天。<a id="a-8X"></a>又斯普入当何方便而修行乎。<a id="a-8Y"></a>普光佛告尽意菩萨。<a id="a-8Z"></a>诸贤至此为族姓子。<a id="a-8a"></a>当行二行。<a id="a-8b"></a>何谓为二。<a id="a-8c"></a>分别说法贤圣寂然澹泊之行。<a id="a-8d"></a>又族姓子。<a id="a-8e"></a>彼之菩萨因从世尊闻。<a id="a-8f"></a>稽首佛足右绕三匝即时而退。<a id="a-8g"></a>寻便至于别异游观。<a id="a-8h"></a>于化棚阁因而遵行。<a id="a-8i"></a>时有梵天名曰善光。<a id="a-8j"></a>与七万二千诸天梵俱。<a id="a-8k"></a>往诣菩萨稽首足下。<a id="a-8l"></a>适见此已即问菩萨。<a id="a-8m"></a>时族姓子辄有所说。<a id="a-8n"></a>普光如来而聚会耶。<a id="a-8o"></a>诸比丘坐亦说经言。<a id="a-8p"></a>当行二事。<a id="a-8q"></a>分别说法贤圣寂然而无所念。<a id="a-8r"></a>彼族姓子。<a id="a-8s"></a>何谓说法贤圣寂然。</p>
  <p id="a8t">彼时菩萨谓善光梵天。<a id="a-8u"></a>梵天且听粗答所问。<a id="a-8v"></a>如来目观分别说耳度于无极。<a id="a-8w"></a>是族姓子乎。<a id="a-8x"></a>彼菩萨众以此二句。<a id="a-8y"></a>而为众会广说其义。<a id="a-8z"></a>时七万二千梵天。<a id="a-90"></a>咸发无上正真道意。<a id="a-91"></a>得不起法忍。<a id="a-92"></a>善光菩萨得普明三昧。<a id="a-93"></a>是族姓子。<a id="a-94"></a>诸菩萨不可制止。<a id="a-95"></a>无阂辩才兴发难问。<a id="a-96"></a>谁讲说法。<a id="a-97"></a>贤圣寂然而开演说。<a id="a-98"></a>于七万六千岁。<a id="a-99"></a>宣布二句而发遣之。<a id="a-9A"></a>不得一句之边崖。<a id="a-9B"></a>况复二句。<a id="a-9C"></a>于时如来住在虚空而发斯言。<a id="a-9D"></a>止族姓子。<a id="a-9E"></a>勿得言说兴于诤讼。<a id="a-9F"></a>闻其譬喻诸所言说。<a id="a-9G"></a>如呼声响所因得脱。<a id="a-9H"></a>便而顺从因响便入。<a id="a-9I"></a>其辩才者有所分别。<a id="a-9J"></a>无尽之行不可究竟。<a id="a-9K"></a>吾发意顷于一劫中若复过劫。<a id="a-9L"></a>若是问谊叹彼贤辩。<a id="a-9M"></a>不可究竟不得边崖。<a id="a-9N"></a>卿贤者等不能穷尽辩才之慧。<a id="a-9O"></a>又而复次寂静。<a id="a-9P"></a>佛言。<a id="a-9Q"></a>寂然澹泊无有文字谊宜之事。<a id="a-9R"></a>又不以利养如供养利。<a id="a-9S"></a>是为谊宜又所救济心念识之。<a id="a-9T"></a>从如来闻有所解说。<a id="a-9U"></a>则时默然。<a id="a-9V"></a>故族姓子。<a id="a-9W"></a>菩萨一念之顷能叹讼说。<a id="a-9X"></a>百千劫数所演辩才。<a id="a-9Y"></a>行此然后当造斯念。<a id="a-9Z"></a>而有菩萨。<a id="a-9a"></a>名曰巍巍救护尽意。<a id="a-9b"></a>在于人间而说此语。<a id="a-9c"></a>普行梵天及二菩萨所入之地。<a id="a-9d"></a>省察往昔岂异人乎。<a id="a-9e"></a>勿造斯观。<a id="a-9f"></a>所以者何。<a id="a-9g"></a>尔时尽意菩萨者今溥首是。<a id="a-9h"></a>持意菩萨今普行是。<a id="a-9i"></a>善光梵天今持心梵天是也。</p>
  <p data-pb></p>
  <h2 id="a9j">力行品第九</h2>
  <p id="a9k">是普行菩萨。<a id="a-9l"></a>白佛大圣曰。<a id="a-9m"></a>至未曾有。<a id="a-9n"></a>天中之天。<a id="a-9o"></a>诸如来世尊道德高妙。<a id="a-9p"></a>乃能如是获大利义。<a id="a-9q"></a>因从精进而常勤力。<a id="a-9r"></a>其懈怠者虽百千佛奈之何耶。<a id="a-9s"></a>唯然世尊。<a id="a-9t"></a>其为道者当专精勤。<a id="a-9u"></a>溥首童真问普行曰。<a id="a-9v"></a>仁族姓子。<a id="a-9w"></a>岂能别知何所遵修。<a id="a-9x"></a>名于菩萨为精勤乎。<a id="a-9y"></a>答曰。<a id="a-9z"></a>假使菩萨遵修行者而有时节。<a id="a-A0"></a>无所思念不舍精勤。<a id="a-A1"></a>又问。<a id="a-A2"></a>何谓精勤而有时节亦无所念。<a id="a-A3"></a>答曰。<a id="a-A4"></a>假使行者不想诸法。<a id="a-A5"></a>则而时节为无所念。<a id="a-A6"></a>又问。<a id="a-A7"></a>何谓如时而无所念。<a id="a-A8"></a>答曰。<a id="a-A9"></a>设于诸法悉能奉行。<a id="a-AA"></a>睹见平等则为时节亦无所念。<a id="a-AB"></a>又问。<a id="a-AC"></a>岂可能令见等行乎。<a id="a-AD"></a>答曰不也。<a id="a-AE"></a>设见平等者。<a id="a-AF"></a>则便堕于六十二见。<a id="a-AG"></a>不为平等。<a id="a-AH"></a>持心梵天问溥首曰。<a id="a-AI"></a>其平等者不见诸法乃名平等。<a id="a-AJ"></a>溥首答曰。<a id="a-AK"></a>何故梵天而不见乎。<a id="a-AL"></a>报曰。<a id="a-AM"></a>除于二事故不有见。<a id="a-AN"></a>无所见者乃为等见。<a id="a-AO"></a>又问。<a id="a-AP"></a>岂在梵宫为等见乎。<a id="a-AQ"></a>报曰。<a id="a-AR"></a>何等为见。<a id="a-AS"></a>答曰。<a id="a-AT"></a>其所见者如色无本不造差别。<a id="a-AU"></a>如有所见也。<a id="a-AV"></a>痛痒行识而无有本等不差别。<a id="a-AW"></a>设使溥首。<a id="a-AX"></a>睹于五阴而无本者。<a id="a-AY"></a>则为示现于世间矣。<a id="a-AZ"></a>为平等见也。<a id="a-Aa"></a>又问。<a id="a-Ab"></a>在于梵宫行何所行。<a id="a-Ac"></a>答曰。<a id="a-Ad"></a>尽于诸相则为是行。<a id="a-Ae"></a>是为溥首世俗所行。<a id="a-Af"></a>又问。<a id="a-Ag"></a>设使诸相灭世心相者。<a id="a-Ah"></a>云何尽于心相行乎。<a id="a-Ai"></a>答曰溥首。<a id="a-Aj"></a>世间之相不为尽也。<a id="a-Ak"></a>又问。<a id="a-Al"></a>何谓分别为诸相行。<a id="a-Am"></a>为世间行。<a id="a-An"></a>答曰。<a id="a-Ao"></a>其都尽者则无所尽。<a id="a-Ap"></a>其有尽者而不可尽。<a id="a-Aq"></a>又问梵天。<a id="a-Ar"></a>如来至真岂不有云。<a id="a-As"></a>其尽法者谓有为事。<a id="a-At"></a>答曰。<a id="a-Au"></a>其尽法者未曾复尽。<a id="a-Av"></a>如来说曰。<a id="a-Aw"></a>其尽法者谓有为事。<a id="a-Ax"></a>又问梵天。<a id="a-Ay"></a>何谓名曰为有为事。<a id="a-Az"></a>答曰。<a id="a-B0"></a>其尽法者名曰有为。<a id="a-B1"></a>又问梵天。<a id="a-B2"></a>有为之事为何所立。<a id="a-B3"></a>答曰。<a id="a-B4"></a>住于无为自然之处则为有为。<a id="a-B5"></a>又问。<a id="a-B6"></a>有为无为。<a id="a-B7"></a>斯诸法者有何差别。<a id="a-B8"></a>答曰。<a id="a-B9"></a>有为无为诸法之者。<a id="a-BA"></a>以方俗事言有差别。<a id="a-BB"></a>方俗说斯是为有为此为无为。<a id="a-BC"></a>其有为法及无为法。<a id="a-BD"></a>则无殊别法无有异。<a id="a-BE"></a>又问梵天。<a id="a-BF"></a>所言法者为何谓耶。<a id="a-BG"></a>答曰。<a id="a-BH"></a>所云法者无有差别。<a id="a-BI"></a>是谓为法。<a id="a-BJ"></a>又问。<a id="a-BK"></a>何谓为言。<a id="a-BL"></a>答曰。<a id="a-BM"></a>有所嘱累有所讲说。<a id="a-BN"></a>是谓言说所以者何。<a id="a-BO"></a>一切言说平等相像。<a id="a-BP"></a>如来分别为平等也。<a id="a-BQ"></a>有所说者不为差别。<a id="a-BR"></a>是故名曰为言说也。<a id="a-BS"></a>又复溥首。<a id="a-BT"></a>一切所言为无所言。<a id="a-BU"></a>斯则名曰无所逮得。<a id="a-BV"></a>为佛所言平等觉者。<a id="a-BW"></a>不有所获无所言行。<a id="a-BX"></a>又问。<a id="a-BY"></a>何谓平等觉佛所念行。<a id="a-BZ"></a>答曰。<a id="a-Ba"></a>不行于色不行诸相不行于法。<a id="a-Bb"></a>又问。<a id="a-Bc"></a>难获之相而有说法为念行乎。<a id="a-Bd"></a>答曰不也。<a id="a-Be"></a>其有相者法则无本。<a id="a-Bf"></a>无有真实而不差别。<a id="a-Bg"></a>此为如来之所念行。<a id="a-Bh"></a>其所行者为无所行。<a id="a-Bi"></a>亦无有本亦无所说亦无所失。<a id="a-Bj"></a>又问梵天。<a id="a-Bk"></a>云何如来成平等觉。<a id="a-Bl"></a>答曰溥首。<a id="a-Bm"></a>如来晓了一切诸法悉为本净。<a id="a-Bn"></a>自然无本逮平等觉。<a id="a-Bo"></a>以故因号平等正觉。</p>
  <h2 id="aBp">志大乘品第十</h2>
  <p id="aBq">于是普行菩萨白世尊曰。<a id="a-Br"></a>何谓大圣名于菩萨志于大乘当何以观。<a id="a-Bs"></a>世尊以颂答普行曰。</p>
  <p id="aBt">若志求佛道　　未曾慕于色</p>
  <p id="aBu">如色道亦然　　斯为意慕道</p>
  <p id="aBv">色与道无异　　行者亦如兹</p>
  <p id="aBw">所愿无所坏　　则道第一慧</p>
  <p id="aBx">无坏义道义　　道者无利义</p>
  <p id="aBy">其修第一义　　乃为志求道</p>
  <p id="aBz">于阴求佛道　　众种及诸入</p>
  <p id="aC0">晓是为等觉　　与道无差别</p>
  <p id="aC1">如使不受法　　无上下中间</p>
  <p id="aC2">亦无所弃捐　　乃为志求道</p>
  <p id="aC3">若法若非法　　不想此二事</p>
  <p id="aC4">以不获两缘　　乃为志求道</p>
  <p id="aC5">有为则二事　　无为则无二</p>
  <p id="aC6">弃捐分别事　　乃为修道行</p>
  <p id="aC7">而超度凡夫　　住立于寂然</p>
  <p id="aC8">不得贤圣果　　世众祐无著</p>
  <p id="aC9">观于世间法　　处俗如莲华</p>
  <p id="aCA">遵修尊妙行　　乃为志求道</p>
  <p id="aCB">于世所在游　　于彼而造行</p>
  <p id="aCC">俗人所缚着　　明哲则解脱</p>
  <p id="aCD">不畏于生死　　菩萨志性强</p>
  <p id="aCE">无怯而坚固　　修行于佛道</p>
  <p id="aCF">设使晓了者　　分别于法性</p>
  <p id="aCG">于法与非法　　一切无所想</p>
  <p id="aCH">不释离诸法　　专修于佛道</p>
  <p id="aCI">未曾有堕落　　彼道无有想</p>
  <p id="aCJ">诸法无有相　　譬之如虚空</p>
  <p id="aCK">无相不无相　　明者不念斯</p>
  <p id="aCL">于行勇方便　　善权度无极</p>
  <p id="aCM">则令他众生　　具足所志乐</p>
  <p id="aCN">常总持正法　　住立于平等</p>
  <p id="aCO">是则为正法　　在典无众念</p>
  <p id="aCP">诸佛虽兴出　　则为无所起</p>
  <p id="aCQ">常住于正法　　斯能奉经典</p>
  <p id="aCR">一切法现在　　如法及非法</p>
  <p id="aCS">所说亦如斯　　则住于无本</p>
  <p id="aCT">遵修微妙道　　而不了魔事</p>
  <p id="aCU">于诸法亦然　　则不受道教</p>
  <p id="aCV">志愿于佛道　　而以建行慢</p>
  <p id="aCW">则无有慧教　　所说无所获</p>
  <p id="aCX">诸佛慧无量　　于法不着法</p>
  <p id="aCY">于彼无所猗　　斯道度彼岸</p>
  <p id="aCZ">布施志于道　　心乐于施舍</p>
  <p id="aCa">降伏一切有　　不着于佛道</p>
  <p id="aCb">法不可得胜　　亦不可奉受</p>
  <p id="aCc">诸法亦如是　　不得心形像</p>
  <p id="aCd">致究竟解脱　　晓了一切法</p>
  <p id="aCe">彼修愍哀句　　则为无诸见</p>
  <p id="aCf">彼等计吾我　　则无有二事</p>
  <p id="aCg">不处于贡高　　不慕诸所有</p>
  <p id="aCh">一切行布施　　劝助于佛道</p>
  <p id="aCi">布施及道德　　不处计有二</p>
  <p id="aCj">禁戒无所行　　常立于正道</p>
  <p id="aCk">亦无有想念　　言吾立禁戒</p>
  <p id="aCl">无为无所生　　圣达了禁戒</p>
  <p id="aCm">以故戒清净　　解结如虚空</p>
  <p id="aCn">身如镜中像　　言如呼声响</p>
  <p id="aCo">了心若如幻　　不以戒念慢</p>
  <p id="aCp">斯则遵师教　　彼乐于寂然</p>
  <p id="aCq">灭除一切恶　　澹泊度无极</p>
  <p id="aCr">所谓禁戒者　　则无有二事</p>
  <p id="aCs">悉分别法性　　此戒则无漏</p>
  <p id="aCt">忍辱度无极　　堪任一切患</p>
  <p id="aCu">众生亦复然　　平等立众想</p>
  <p id="aCv">不猗于虚空　　诸法无所住</p>
  <p id="aCw">彼无有骂詈　　则亦无所有</p>
  <p id="aCx">设节节解身　　心不怀怒恨</p>
  <p id="aCy">其心无所住　　亦不处内外</p>
  <p id="aCz">自观立四众　　如能忍怨仇</p>
  <p id="aD0">终不为恶行　　忍辱犹若地</p>
  <p id="aD1">现在还致此　　乃名曰忍辱</p>
  <p id="aD2">斯一切众生　　不能令嗔恚</p>
  <p id="aD3">劝助乐大乘　　势强无所畏</p>
  <p id="aD4">其心意所行　　未曾有所著</p>
  <p id="aD5">因从始原际　　生死不可知</p>
  <p id="aD6">则以一人故　　誓被大力铠</p>
  <p id="aD7">其法未曾生　　岂能有坏乎</p>
  <p id="aD8">颠倒之处力　　不了于本际</p>
  <p id="aD9">诸种立天眼　　法性无思议</p>
  <p id="aDA">晓了如是者　　不起无所尽</p>
  <p id="aDB">众生不了斯　　诸法与非法</p>
  <p id="aDC">常精勤此义　　颠倒于放逸</p>
  <p id="aDD">诸佛不得入　　究竟无所有</p>
  <p id="aDE">无行常被铠　　观精进差特</p>
  <p id="aDF">选择一切法　　如幻若野马</p>
  <p id="aDG">彼获无坚恶　　犹如观虚空</p>
  <p id="aDH">思想于虚伪　　猗着无所益</p>
  <p id="aDI">以故说平等　　得至于灭度</p>
  <p id="aDJ">以此精进义　　遵修无所坏</p>
  <p id="aDK">行所行离行　　精进最为上</p>
  <p id="aDL">道行为寂然　　遵修于空义</p>
  <p id="aDM">勿信于虚伪　　厥意畏生死</p>
  <p id="aDN">勇猛乐闲居　　明无常如圹</p>
  <p id="aDO">慧者娱乐禅　　神通度无极</p>
  <p id="aDP">如聚闲居然　　所住志平等</p>
  <p id="aDQ">威仪无想念　　在在意常定</p>
  <p id="aDR">本净等于法　　寂然无诸漏</p>
  <p id="aDS">信乐于解脱　　于度常等定</p>
  <p id="aDT">斯均等怀来　　恒立于平等</p>
  <p id="aDU">不诤乱平等　　是故曰平均</p>
  <p id="aDV">不为心见惑　　道心一切普</p>
  <p id="aDW">开化于众生　　是故曰平等</p>
  <p id="aDX">常念于诸佛　　如来则法身</p>
  <p id="aDY">于色无所著　　是故曰平等</p>
  <p id="aDZ">意念行经典　　若法与非法</p>
  <p id="aDa">其心靡所念　　是故曰平等</p>
  <p id="aDb">心念于圣众　　谓众则无为</p>
  <p id="aDc">离于数无数　　明达于禅定</p>
  <p id="aDd">普见诸佛土　　十方诸众生</p>
  <p id="aDe">于眼无有色　　不想行有二</p>
  <p id="aDf">或闻一切佛　　所可说经法</p>
  <p id="aDg">不以耳音声　　退转为二想</p>
  <p id="aDh">一切众生心　　一心悉知之</p>
  <p id="aDi">无人亦无意　　则无有众想</p>
  <p id="aDj">识念亿万垓　　犹江河沙劫</p>
  <p id="aDk">亦无有前后　　所知为若兹</p>
  <p id="aDl">游达亿千国　　现神足无限</p>
  <p id="aDm">于时明哲者　　身口心不乱</p>
  <p id="aDn">能分别经典　　辩才而独步</p>
  <p id="aDo">讲说亿千劫　　法性无所失</p>
  <p id="aDp">智慧度无极　　方便了五阴</p>
  <p id="aDq">遵修无所戏　　为人说经法</p>
  <p id="aDr">晓了因缘便　　弃捐所分别</p>
  <p id="aDs">其以尘劳故　　则了诸清净</p>
  <p id="aDt">因缘得解脱　　信无有诸见</p>
  <p id="aDu">如是晓众事　　诸法无形像</p>
  <p id="aDv">自睹见佛身　　观空悉能忍</p>
  <p id="aDw">觌终始灭度　　一切无所有</p>
  <p id="aDx">了智慧本净　　于世罔所念</p>
  <p id="aDy">以离窈冥众　　乃为修道行</p>
  <p id="aDz">斯乘为大乘　　佛慧无思议</p>
  <p id="aE0">抚照于众生　　劝此无上乘</p>
  <p id="aE1">计一切诸道　　斯乘为最尊</p>
  <p id="aE2">如是于彼乘　　佥了一切学</p>
  <p id="aE3">假使一切人　　靡能限此乘</p>
  <p id="aE4">吾等大乘者　　听省济群生</p>
  <p id="aE5">其建志大乘　　犹譬如虚空</p>
  <p id="aE6">未曾有贪淫　　于众生无著</p>
  <p id="aE7">虚空无边限　　无色不可见</p>
  <p id="aE8">大乘亦如兹　　无限无有漏</p>
  <p id="aE9">假使一切人　　志学于此乘</p>
  <p id="aEA">受使亦如斯　　是乘为殊特</p>
  <p id="aEB">设于百千劫　　所遵行乘者</p>
  <p id="aEC">叹德不能尽　　大乘之功祚</p>
  <p id="aED">则弃捐无碍　　睿达得自在</p>
  <p id="aEE">假使此尊经　　有人执斯颂</p>
  <p id="aEF">终不堕恶趣　　然后得自由</p>
  <p id="aEG">在天上人间　　敬斯经亦然</p>
  <p id="aEH">吾当授其决　　悉使得佛道</p>
  <p id="aEI">若闻此经者　　最后不恐惧</p>
  <p id="aEJ">斯等有正法　　则立于雅典</p>
  <p id="aEK">便为转法轮　　住此经如是</p>
  <p id="aEL">一切思惟之　　退转于生死</p>
  <p id="aEM">则近等正觉　　持是经如是</p>
  <p id="aEN">其执持斯经　　则巨勇猛力</p>
  <p id="aEO">降伏众魔兵　　大进无极慧</p>
  <p id="aEP">犹如锭光佛　　授决得法忍</p>
  <p id="aEQ">其敬此经者　　吾亦当授决</p>
  <p id="aER">诸佛无由生　　救世护吼导</p>
  <p id="aES">若讲斯经者　　则为造佛事</p>
  <p id="aET">佛说此颂时。<a id="a-EU"></a>分别音声行之所趣。<a id="a-EV"></a>十千天子则发无上正真道意二千菩萨得不起法忍。<a id="a-EW"></a>千比丘漏尽意解。<a id="a-EX"></a>三万二千人远尘离垢得诸法眼生。</p>
  <p data-pb></p>
  <h2 id="aEY">行道品第十一</h2>
  <p id="aEZ">时溥首白世尊曰。<a id="a-Ea"></a>今日吾省大圣所说分别厥义。<a id="a-Eb"></a>其有志愿求佛道者。<a id="a-Ec"></a>则为希慕于邪见矣。<a id="a-Ed"></a>所以者何。<a id="a-Ee"></a>唯然世尊。<a id="a-Ef"></a>因获邪见逮佛道耳。<a id="a-Eg"></a>欲有所得故发志愿。<a id="a-Eh"></a>则为方便至于邪见。<a id="a-Ei"></a>所以者何。<a id="a-Ej"></a>天中之天。<a id="a-Ek"></a>又见其道不住欲界。<a id="a-El"></a>不住色界。<a id="a-Em"></a>不住无色界。<a id="a-En"></a>道无所住以是之故不当志愿。<a id="a-Eo"></a>譬如男子而取叚铁。<a id="a-Ep"></a>烧着火中不欲愿火。<a id="a-Eq"></a>不当手触。<a id="a-Er"></a>所以者何。<a id="a-Es"></a>烧人手故。<a id="a-Et"></a>火不自烧取者烧耳。<a id="a-Eu"></a>其有志愿求佛道者。<a id="a-Ev"></a>则为求火而自烧耳。<a id="a-Ew"></a>唯然世尊。<a id="a-Ex"></a>道无志求以度二事而无所趣。<a id="a-Ey"></a>喻如男子志愿虚空吾欲游步行于空中。<a id="a-Ez"></a>其人不能行于虚空。<a id="a-F0"></a>溥首又曰。<a id="a-F1"></a>无能成立于虚空者。<a id="a-F2"></a>其达道意如虚空者。<a id="a-F3"></a>道无所住则度于二。<a id="a-F4"></a>假使菩萨无有二想建立道意。<a id="a-F5"></a>设有菩萨兴为二想志求佛者。<a id="a-F6"></a>若念佛道念于终始。<a id="a-F7"></a>设念道者则念邪见。<a id="a-F8"></a>假使念道念灭度者。<a id="a-F9"></a>则非菩萨不为行道也。<a id="a-FA"></a>于是持心梵天问溥首曰。<a id="a-FB"></a>菩萨何行应道行乎。<a id="a-FC"></a>答曰梵天。<a id="a-FD"></a>若</p>
  <p data-pb></p>
  <h2 id="aFE">叹品第十二</h2>
  <p id="aFF">于是四天王天。<a id="a-FG"></a>帝释梵忍积天。<a id="a-FH"></a>来在众会。<a id="a-FI"></a>则以天华供养散佛。<a id="a-FJ"></a>致敬以讫而说斯言。<a id="a-FK"></a>若族姓子族姓女。<a id="a-FL"></a>假使得闻溥首童真。<a id="a-FM"></a>所说经法欢喜信者。<a id="a-FN"></a>则便降魔及外异学。<a id="a-FO"></a>所以者何。<a id="a-FP"></a>则离一切诸见之想。<a id="a-FQ"></a>设令闻说此深妙法。<a id="a-FR"></a>不恐不怖亦不怀懅。<a id="a-FS"></a>则为诸佛之所建立。<a id="a-FT"></a>法流布处则为如来。<a id="a-FU"></a>游其土地闻此法者。<a id="a-FV"></a>则当察彼为转法轮。<a id="a-FW"></a>若于郡国丘聚县邑洲域大邦游步经行。<a id="a-FX"></a>睹此经典所流布者。<a id="a-FY"></a>终不为魔之所得便。<a id="a-FZ"></a>亦不迷惑亦无所猗。<a id="a-Fa"></a>于往古世悉造行已。<a id="a-Fb"></a>若人耳闻斯经名者。<a id="a-Fc"></a>以比丘句不求灭度。<a id="a-Fd"></a>不用魔事当受斯经。<a id="a-Fe"></a>唯然世尊斯经典者。<a id="a-Ff"></a>若逮法明。<a id="a-Fg"></a>吾等悉信不敢违失。<a id="a-Fh"></a>如来溥首梵天之教。<a id="a-Fi"></a>设若睹见彼法师者。<a id="a-Fj"></a>吾等当观如见世尊。<a id="a-Fk"></a>当从其人听受法典随侍法师。<a id="a-Fl"></a>此族姓子。<a id="a-Fm"></a>常为诸天之所拥护。<a id="a-Fn"></a>假使有人得是经典书读诵持。<a id="a-Fo"></a>无央数千诸天子。<a id="a-Fp"></a>俱共行听受会中所说。</p>
  <h2 id="aFq">咏德品第十三</h2>
  <p id="aFr">尔时世尊。<a id="a-Fs"></a>赞大众会及释梵曰。<a id="a-Ft"></a>善哉善哉。<a id="a-Fu"></a>如尔所云。<a id="a-Fv"></a>假使三千大千世界。<a id="a-Fw"></a>满中七宝持用布施。<a id="a-Fx"></a>若一得闻此经法者。<a id="a-Fy"></a>斯之功德出彼福上。<a id="a-Fz"></a>佛言。<a id="a-G0"></a>置是三千大千世界满中珍宝。<a id="a-G1"></a>正使江河沙等。<a id="a-G2"></a>满中七宝持用兴福。<a id="a-G3"></a>不如再闻是经法者。<a id="a-G4"></a>其功德本出于彼上。<a id="a-G5"></a>族姓子族姓女。<a id="a-G6"></a>设能得闻此经典者。<a id="a-G7"></a>若为利养若为荣色。<a id="a-G8"></a>若为财业若为眷属。<a id="a-G9"></a>为法之主生于天上。<a id="a-GA"></a>若在人间求望丰饶。<a id="a-GB"></a>若为邪术异学之法。<a id="a-GC"></a>若求音声博闻多识。<a id="a-GD"></a>又志自在为坚固慧慕得善友。<a id="a-GE"></a>若求神通三达之智。<a id="a-GF"></a>欲获一切善法功德。<a id="a-GG"></a>若以觉意安立众生令无苦患。<a id="a-GH"></a>若求无为。<a id="a-GI"></a>族姓子族姓女。<a id="a-GJ"></a>当闻是经受持讽诵广为人说。<a id="a-GK"></a>吾未曾见有受是经至心奉行而无获者。<a id="a-GL"></a>今佛殷勤嘱累尔等。<a id="a-GM"></a>若有从人得闻是经。<a id="a-GN"></a>从师和上而听受者。<a id="a-GO"></a>佛不睹见一切世间及俗供养。<a id="a-GP"></a>有能奉敬报其恩者。<a id="a-GQ"></a>所以者何。<a id="a-GR"></a>度世之法不以俗养而可毕了。<a id="a-GS"></a>其度世法俗间之供不可相比。<a id="a-GT"></a>则于世间而无所著。<a id="a-GU"></a>世俗之法不可净毕非劳冀法。<a id="a-GV"></a>非以世俗希侥供法而可毕了。<a id="a-GW"></a>一切报应而有反复。<a id="a-GX"></a>斯经典者无有异事。<a id="a-GY"></a>反复之报如所云法。<a id="a-GZ"></a>度于驰骋而无所行。<a id="a-Ga"></a>斯则为行。<a id="a-Gb"></a>其有成就则为恭敬于法师矣。<a id="a-Gc"></a>则为净毕一切报恩。<a id="a-Gd"></a>若入郡国县邑。<a id="a-Ge"></a>有所服习分卫之具多所福度。<a id="a-Gf"></a>此等之类奉如来教。<a id="a-Gg"></a>遵修如命则得超度。<a id="a-Gh"></a>踰于众冥则竖幢幡。<a id="a-Gi"></a>斯等勇猛而能战斗多所降伏。<a id="a-Gj"></a>则为师子离诸恐怖。<a id="a-Gk"></a>则为龙象自抑制心。<a id="a-Gl"></a>则为神仙所言至诚。<a id="a-Gm"></a>超越一切诸邪异学。<a id="a-Gn"></a>以为良医疗一切痛。<a id="a-Go"></a>为不畏难说深妙法。<a id="a-Gp"></a>斯等布施舍一切尘则奉净戒。<a id="a-Gq"></a>寂然澹泊度于无极。<a id="a-Gr"></a>以离吾我及所有身。<a id="a-Gs"></a>为大精进至于无为。<a id="a-Gt"></a>于无数劫患厌终始。<a id="a-Gu"></a>乐于禅定具足一心。<a id="a-Gv"></a>为大智慧而能分别一切章句。<a id="a-Gw"></a>晓了示现诸慧之谊则为大德。<a id="a-Gx"></a>无数百千福不可计。<a id="a-Gy"></a>相自庄严慧不可极。<a id="a-Gz"></a>便为覆盖日月之光为大势力。<a id="a-H0"></a>于十种力总持力要。<a id="a-H1"></a>斯等俦伦则为大云。<a id="a-H2"></a>阐法雷音注大法雨。<a id="a-H3"></a>则能灭除一切尘劳。<a id="a-H4"></a>先获第一无为灭度。<a id="a-H5"></a>则护生死慰除恐惧。<a id="a-H6"></a>则为锭明照耀众冥畏。<a id="a-H7"></a>忌魔网则为救济令得自归。<a id="a-H8"></a>则为一切众生之度则处佛树逮得法眼。<a id="a-H9"></a>而以得睹诸法无本。<a id="a-HA"></a>晓了空法建立大哀。<a id="a-HB"></a>住无极慈则得亲近。<a id="a-HC"></a>一切众生背卑劣乘向于。<a id="a-HD"></a>大乘。<a id="a-HE"></a>烧诸颠倒坏未平等。<a id="a-HF"></a>越度名字而举德号。<a id="a-HG"></a>则立道场降伏众魔。<a id="a-HH"></a>于诸魔界而得自在。<a id="a-HI"></a>则转法轮召诸贤者。<a id="a-HJ"></a>佛设一劫复过一劫。<a id="a-HK"></a>咨嗟叹此正士之事。<a id="a-HL"></a>不能究竟得其边际。<a id="a-HM"></a>功祚巍巍嘉庆如是。<a id="a-HN"></a>唯有如来辩才具足。<a id="a-HO"></a>能歌叹此奉持法者。</p>
 </body>
</html>