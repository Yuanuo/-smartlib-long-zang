<!doctype html>
<html id="z3IBThPN9" data-ver="784">
 <head>
  <meta charset="utf-8">
  <meta author="达摩流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说宝雨经卷第六</h1>
  <p id="a2">复次善男子。<a id="a-3"></a>菩萨成就十种法得广大心。<a id="a-4"></a>何等为十。<a id="a-5"></a>一者我当积集一切平等诸波罗蜜多。<a id="a-6"></a>是名发起广大之心。<a id="a-7"></a>二者我当圆满一切佛法。<a id="a-8"></a>是名发起广大之心。<a id="a-9"></a>三者我当调伏一切有情。<a id="a-A"></a>是名发起广大之心。<a id="a-B"></a>四者我当坐于菩提道场于阿耨多罗三藐三菩提而现等觉。<a id="a-C"></a>是名发起广大之心。<a id="a-D"></a>五者现等觉已转于法轮。<a id="a-E"></a>若诸沙门婆罗门。<a id="a-F"></a>及天魔梵世间人等。<a id="a-G"></a>一切无能同我转者。<a id="a-H"></a>是名发起广大之心。<a id="a-I"></a>六者我为利益一切有情。<a id="a-J"></a>往于无量无边诸世界中。<a id="a-K"></a>为彼彼有情作利益事。<a id="a-L"></a>是名发起广大之心。<a id="a-M"></a>七者我当积集般若以为船筏。<a id="a-N"></a>度生死海中一切有情令至彼岸。<a id="a-O"></a>是名发起广大之心。<a id="a-P"></a>八者见诸有情无主无归无救无护无有处所。<a id="a-Q"></a>我当为彼而作眷属与彼有情为救护等。<a id="a-R"></a>是名发起广大之心。<a id="a-S"></a>九者于一切佛最胜事业。<a id="a-T"></a>我当示现能作诸佛最胜事业。<a id="a-U"></a>佛师子吼我当能作大师子吼。<a id="a-V"></a>佛所游戏我当游戏。<a id="a-W"></a>大龙观察我当观察。<a id="a-X"></a>我所得者令诸天魔梵世沙门婆罗门。<a id="a-Y"></a>一切世间天人阿素洛等皆当得之。<a id="a-Z"></a>是名发起广大之心。<a id="a-a"></a>十者佛大威德调伏有情。<a id="a-b"></a>我当调伏。<a id="a-c"></a>不为粗恶行。<a id="a-d"></a>不为无利苦行。<a id="a-e"></a>不为下劣行是名发起广大之心。<a id="a-f"></a>善男子。<a id="a-g"></a>菩萨成就此十种法得广大心。</p>
  <p id="ah">复次善男子。<a id="a-i"></a>菩萨成就十种法得清净心。<a id="a-j"></a>何等为十。<a id="a-k"></a>一者得圆满意乐。<a id="a-l"></a>以此意乐性不动故。<a id="a-m"></a>常安住故。<a id="a-n"></a>为虚伪故。<a id="a-o"></a>二者远离不如理作意。<a id="a-p"></a>谓我当作佛师子吼。<a id="a-q"></a>终不发起声闻作意。<a id="a-r"></a>亦不发起缘觉作意。<a id="a-s"></a>亦不发起少分作意。<a id="a-t"></a>三者永离一切尘垢。<a id="a-u"></a>谓能除去诸烦恼尘。<a id="a-v"></a>四者永离身现矫诈。<a id="a-w"></a>谓能远离一切矫诈威仪异相。<a id="a-x"></a>五者永离语言矫诈。<a id="a-y"></a>终不示现不真实语。<a id="a-z"></a>六者永离心业矫诈。<a id="a-10"></a>谓身无所著故。<a id="a-11"></a>语言知足故。<a id="a-12"></a>心无悕求故。<a id="a-13"></a>七者报恩。<a id="a-14"></a>于少分恩常不忘失。<a id="a-15"></a>况有多恩而不念报。<a id="a-16"></a>八者知恩。<a id="a-17"></a>于有恩者必无隐讳亦不轻贱。<a id="a-18"></a>见彼有德踊跃欢喜称扬赞叹。<a id="a-19"></a>除彼世间无惭愧者。<a id="a-1A"></a>九者如言而作。<a id="a-1B"></a>谓诸菩萨示现美言称心相应。<a id="a-1C"></a>心常寂静不怀怨结。<a id="a-1D"></a>尊重于他不生轻慢。<a id="a-1E"></a>实言而说无有矫诈。<a id="a-1F"></a>不为悭吝嫉妒谄诳之所随逐。<a id="a-1G"></a>菩萨终不令他斗战。<a id="a-1H"></a>亦非展转破坏于他。<a id="a-1I"></a>说真实义随利益事而皆与之。<a id="a-1J"></a>十者于如来教中永离诽谤。<a id="a-1K"></a>谓此菩萨发阿耨多罗三藐三菩提心已。<a id="a-1L"></a>剃除须发覆袈裟衣。<a id="a-1M"></a>于如来教中正信出家。<a id="a-1N"></a>非因王力逼令出家。<a id="a-1O"></a>不为盗贼抑令出家。<a id="a-1P"></a>不为负债方便出家。<a id="a-1Q"></a>不为惊怖而求出家。<a id="a-1R"></a>非怖不活邪命出家。<a id="a-1S"></a>希求正法以信出家。<a id="a-1T"></a>菩萨常为求善知识亲近承事听闻正法闻已修行。<a id="a-1U"></a>又复菩萨不为我慢之所掩蔽离我慢故。<a id="a-1V"></a>又不颠倒取。<a id="a-1W"></a>以无颠倒领受性故。<a id="a-1X"></a>证通达道得通达故。<a id="a-1Y"></a>证于法性得法性故。<a id="a-1Z"></a>证法性已决定能得阿耨多罗三藐三菩提。<a id="a-1a"></a>是名菩萨于佛教中离诸诽谤。<a id="a-1b"></a>善男子。<a id="a-1c"></a>菩萨成就此十种法得清净心。</p>
  <p id="a1d">复次善男子。<a id="a-1e"></a>菩萨成就十种法得无犹豫心。<a id="a-1f"></a>何等为十。<a id="a-1g"></a>一者深信如来身业秘密。<a id="a-1h"></a>二者深信如来语业秘密。<a id="a-1i"></a>三者深信如来意业秘密。<a id="a-1j"></a>四者深信菩萨积集。<a id="a-1k"></a>五者深信菩提。<a id="a-1l"></a>六者能信如来出现。<a id="a-1m"></a>七者能信演说一乘实相。<a id="a-1n"></a>八者能信宣说种种实相。<a id="a-1o"></a>九者能信如来言音深远。<a id="a-1p"></a>十者深信如来知有情意乐而调伏之。<a id="a-1q"></a>云何菩萨深信如来身业秘密。<a id="a-1r"></a>善男子。<a id="a-1s"></a>谓诸菩萨若闻如来法身之性寂静身性。<a id="a-1t"></a>无等身性。<a id="a-1u"></a>无量身性。<a id="a-1v"></a>不共身性。<a id="a-1w"></a>金刚身性作是思惟此为真实。<a id="a-1x"></a>非是虚诳。<a id="a-1y"></a>谓此菩萨于彼法中心无犹豫。<a id="a-1z"></a>是名菩萨深信如来身业秘密。<a id="a-20"></a>云何菩萨深信如来语业秘密。<a id="a-21"></a>谓诸菩萨闻于如来为诸有情现前授记不现前授记。<a id="a-22"></a>秘密记已。<a id="a-23"></a>菩萨如是思惟。<a id="a-24"></a>如来言音。<a id="a-25"></a>终无虚诳得无误失。<a id="a-26"></a>由此因缘语得真实。<a id="a-27"></a>何以故。<a id="a-28"></a>由如来永断一切遇患故。<a id="a-29"></a>永断一切诸尘垢故。<a id="a-2A"></a>永断一切诸热恼故。<a id="a-2B"></a>永无一切诸烦恼故。<a id="a-2C"></a>能得自在皎洁澄清无诸秽浊。<a id="a-2D"></a>若如来之言有虚诳误犯无容是处。<a id="a-2E"></a>惟此真实非为虚诳。<a id="a-2F"></a>菩萨于此法中得无犹豫。<a id="a-2G"></a>是名菩萨深信如来语业秘密。<a id="a-2H"></a>云何菩萨深信如来意业秘密。<a id="a-2I"></a>若诸菩萨闻于如来意之秘密。<a id="a-2J"></a>谓如来所有意乐法义。<a id="a-2K"></a>依止于心依心而住。<a id="a-2L"></a>一切菩萨声闻缘觉。<a id="a-2M"></a>及诸有情无能知者。<a id="a-2N"></a>惟除如来之所加持何以故。<a id="a-2O"></a>如来甚深难可度量。<a id="a-2P"></a>超过计度及计度所行。<a id="a-2Q"></a>广大无量犹若虚空。<a id="a-2R"></a>超越一切虚妄计者所有境界。<a id="a-2S"></a>菩萨如是正思惟。<a id="a-2T"></a>此是真实非为虚诳。<a id="a-2U"></a>于彼法中得无犹豫。<a id="a-2V"></a>是名菩萨深信如来意业秘密。<a id="a-2W"></a>云何深信菩萨积集。<a id="a-2X"></a>谓闻诸菩萨现前利益一切有情。<a id="a-2Y"></a>是诸有情所作之事。<a id="a-2Z"></a>皆能作之终无疲倦亦不惊怖。<a id="a-2a"></a>复能荷负大愿重担。<a id="a-2b"></a>有大势力勇猛坚固。<a id="a-2c"></a>遍能积集诸波罗蜜多。<a id="a-2d"></a>次第积集一切佛法得无碍智。<a id="a-2e"></a>无边智性。<a id="a-2f"></a>无等智性。<a id="a-2g"></a>不共智性。<a id="a-2h"></a>精进坚固。<a id="a-2i"></a>被甲坚固。<a id="a-2j"></a>誓愿坚固誓愿不动誓愿不共。<a id="a-2k"></a>以为无上菩提因缘。<a id="a-2l"></a>是诸菩萨次第修习。<a id="a-2m"></a>令生增长圆满广大。<a id="a-2n"></a>菩萨如是思惟。<a id="a-2o"></a>此为真实非是虚诳。<a id="a-2p"></a>菩萨于彼诸法之中得无犹豫。<a id="a-2q"></a>是名菩萨能得深信积集。<a id="a-2r"></a>云何菩萨深信菩提及如来出现。<a id="a-2s"></a>谓诸菩萨如是思惟。<a id="a-2t"></a>闻诸菩萨坐菩提道场已。<a id="a-2u"></a>无著无碍无障。<a id="a-2v"></a>得天眼智通。<a id="a-2w"></a>天耳智通。<a id="a-2x"></a>他心智通。<a id="a-2y"></a>宿住随念智通。<a id="a-2z"></a>神境智通。<a id="a-30"></a>漏尽智通。<a id="a-31"></a>成就胜智。<a id="a-32"></a>一一刹那了达三世。<a id="a-33"></a>无著无碍无障。<a id="a-34"></a>由是因缘能遍观察诸有情界。<a id="a-35"></a>此类有情成就身恶行。<a id="a-36"></a>成就语恶行。<a id="a-37"></a>成就意恶行。<a id="a-38"></a>受诸邪法。<a id="a-39"></a>起于邪见诽谤圣者。<a id="a-3A"></a>由是因缘身坏命终。<a id="a-3B"></a>堕诸恶趣生捺落迦中。<a id="a-3C"></a>复能观察如是有情。<a id="a-3D"></a>成就身善行。<a id="a-3E"></a>成就语善行。<a id="a-3F"></a>成就意善行。<a id="a-3G"></a>领受正法。<a id="a-3H"></a>起于正见。<a id="a-3I"></a>不谤圣者。<a id="a-3J"></a>以是因缘命终之后。<a id="a-3K"></a>生诸善趣得生天中。<a id="a-3L"></a>菩萨如是能实观察诸有情界善不善业已作是思惟。<a id="a-3M"></a>我于往昔行菩萨行有如是愿。<a id="a-3N"></a>若自觉悟令他觉悟。<a id="a-3O"></a>我愿既满意乐亦足。<a id="a-3P"></a>惟此真实非是虚妄。<a id="a-3Q"></a>菩萨能于彼法之中得无犹豫。<a id="a-3R"></a>由是菩萨能证菩提名为正觉。<a id="a-3S"></a>善男子。<a id="a-3T"></a>是名菩萨深信菩提及如来出现。<a id="a-3U"></a>云何菩萨深信演说一乘实相。<a id="a-3V"></a>谓诸菩萨如是思惟。<a id="a-3W"></a>闻于如来一乘法已。<a id="a-3X"></a>唯此真实非是虚妄。<a id="a-3Y"></a>恒不变易。<a id="a-3Z"></a>何以故。<a id="a-3a"></a>由从一乘出诸乘故。<a id="a-3b"></a>善男子。<a id="a-3c"></a>譬如赡部洲中有诸小洲。<a id="a-3d"></a>虽各异名然彼同依于赡部洲。<a id="a-3e"></a>由是说名一赡部洲。<a id="a-3f"></a>所说一乘亦复如是。<a id="a-3g"></a>由如来乘出现诸乘。<a id="a-3h"></a>而诸乘等虽有异名。<a id="a-3i"></a>然同依止如来乘故说名一乘。<a id="a-3j"></a>菩萨能于彼正法中得无犹豫。<a id="a-3k"></a>是名菩萨深信演说一乘实相。<a id="a-3l"></a>云何菩萨能深信演说种种实相。<a id="a-3m"></a>谓诸菩萨如是思惟。<a id="a-3n"></a>闻于如来素怛缆中宣说如是种种实相已。<a id="a-3o"></a>唯此真实非为虚诳。<a id="a-3p"></a>何以故。<a id="a-3q"></a>由诸如来能调伏故。<a id="a-3r"></a>随诸有情种种胜解演说妙法。<a id="a-3s"></a>菩萨于此正法之中能无犹豫。<a id="a-3t"></a>是名菩萨能深信演说种种实相。<a id="a-3u"></a>云何菩萨得深信如来言音深远。<a id="a-3v"></a>谓诸菩萨如是思惟。<a id="a-3w"></a>闻于如来言音深远已。<a id="a-3x"></a>唯此真实非为虚诳。<a id="a-3y"></a>何以故。<a id="a-3z"></a>以诸天子少福善根。<a id="a-40"></a>尚得深远美妙音声。<a id="a-41"></a>何况如来以于无量百千数劫积集妙行。<a id="a-42"></a>由是菩萨于彼法中得无犹豫。<a id="a-43"></a>是名菩萨深信如来言音深远。<a id="a-44"></a>云何菩萨得深信如来知有情意乐而调伏之。<a id="a-45"></a>谓诸菩萨如是思惟。<a id="a-46"></a>闻于如来能知一切有情意乐。<a id="a-47"></a>种种随眠种种胜解。<a id="a-48"></a>一音说法皆令调伏。<a id="a-49"></a>各随意解断除疑惑成熟有情。<a id="a-4A"></a>一一有情如是思惟。<a id="a-4B"></a>各谓如来独为我故演说妙法。<a id="a-4C"></a>如来于此实无分别。<a id="a-4D"></a>我为能说有情为所化。<a id="a-4E"></a>惟此真实非为虚妄。<a id="a-4F"></a>菩萨能于彼法之中得无犹豫。<a id="a-4G"></a>是名菩萨深信如来知有情意乐而调伏之。<a id="a-4H"></a>善男子。<a id="a-4I"></a>菩萨成就此十种法心无犹豫。</p>
  <p id="a4J">复次善男子。<a id="a-4K"></a>菩萨成就十种法得智如海。<a id="a-4L"></a>何等为十。<a id="a-4M"></a>一者得如宝所。<a id="a-4N"></a>二者甚深难度。<a id="a-4O"></a>三者广大无量。<a id="a-4P"></a>四者随顺渐深。<a id="a-4Q"></a>五者不与烦恼死尸同住。<a id="a-4R"></a>六者皆同一味。<a id="a-4S"></a>七者容受驶流。<a id="a-4T"></a>八者潮不过时。<a id="a-4U"></a>九者与大有情为所依止。<a id="a-4V"></a>十者无有穷尽。<a id="a-4W"></a>云何菩萨得如宝所。<a id="a-4X"></a>善男子。<a id="a-4Y"></a>譬如大海有诸宝所。<a id="a-4Z"></a>赡部洲人皆来取宝终无穷尽。<a id="a-4a"></a>菩萨如是有功德宝所。<a id="a-4b"></a>一切有情取功德宝亦无穷尽。<a id="a-4c"></a>云何菩萨甚深难度。<a id="a-4d"></a>善男子。<a id="a-4e"></a>譬如大海甚深难度。<a id="a-4f"></a>菩萨如是成就智慧甚深大海。<a id="a-4g"></a>一切有情无能越度。<a id="a-4h"></a>云何菩萨广大无量。<a id="a-4i"></a>善男子。<a id="a-4j"></a>譬如大海周遍广大。<a id="a-4k"></a>菩萨如是智慧之海广大无边。<a id="a-4l"></a>云何菩萨随顺渐深。<a id="a-4m"></a>善男子。<a id="a-4n"></a>譬如大海随顺向下渐低渐深。<a id="a-4o"></a>菩萨如是一切智海随顺法性渐低渐深。<a id="a-4p"></a>云何菩萨不与烦恼死尸同住。<a id="a-4q"></a>善男子。<a id="a-4r"></a>譬如大海不宿死尸。<a id="a-4s"></a>何以故。<a id="a-4t"></a>以海性法尔故。<a id="a-4u"></a>菩萨如是不与烦恼死尸丈夫同处而住。<a id="a-4v"></a>何以故。<a id="a-4w"></a>以菩萨法如是故。<a id="a-4x"></a>云何菩萨皆同一味。<a id="a-4y"></a>善男子。<a id="a-4z"></a>譬如大海诸瀑流水澍入之者。<a id="a-50"></a>一切皆同一碱味性。<a id="a-51"></a>菩萨如是积集无量白净之法。<a id="a-52"></a>至一切智皆得同于一切智味。<a id="a-53"></a>云何菩萨容受驶流。<a id="a-54"></a>善男子。<a id="a-55"></a>譬如大海容受无量诸驶流水而无增减。<a id="a-56"></a>菩萨如是容受无量法雨驶流无增无减。<a id="a-57"></a>云何菩萨潮不失时。<a id="a-58"></a>善男子。<a id="a-59"></a>譬如大海潮不失时。<a id="a-5A"></a>菩萨如是教化有情随其根性不失于时。<a id="a-5B"></a>云何菩萨与大有情为所依止。<a id="a-5C"></a>譬如大海与大有情为所依止。<a id="a-5D"></a>菩萨如是为一切有情诸白净法之所依止。<a id="a-5E"></a>云何菩萨得无穷尽。<a id="a-5F"></a>善男子。<a id="a-5G"></a>譬如大海为一切有情汲引其水无有穷尽。<a id="a-5H"></a>菩萨如是为诸有情种种说法无有穷尽。<a id="a-5I"></a>善男子。<a id="a-5J"></a>菩萨成就此十种法得智如海。</p>
  <p id="a5K">复次善男子。<a id="a-5L"></a>菩萨成就十种法得微妙智善巧。<a id="a-5M"></a>何等为十。<a id="a-5N"></a>一者得希求出离善巧。<a id="a-5O"></a>二者得通达一切法善巧。<a id="a-5P"></a>三者得悟入一切法平等善巧。<a id="a-5Q"></a>四者得悟入一切法幻相善巧。<a id="a-5R"></a>五者得遍知一切法善巧。<a id="a-5S"></a>六者得缘起甚深难度善巧。<a id="a-5T"></a>七者得业不思议善巧。<a id="a-5U"></a>八者得了知随所说义善巧。<a id="a-5V"></a>九者得证知如实义善巧。<a id="a-5W"></a>十者得真实善巧。<a id="a-5X"></a>善男子。<a id="a-5Y"></a>云何菩萨得希求出离善巧。<a id="a-5Z"></a>乃至云何得真实善巧。<a id="a-5a"></a>谓此菩萨观察如是一切有情处于世间。<a id="a-5b"></a>常为贪欲之所烧然。<a id="a-5c"></a>嗔恚之所昏绕。<a id="a-5d"></a>愚痴黑暗之所盲冥。<a id="a-5e"></a>菩萨作是思惟。<a id="a-5f"></a>此诸有情云何能得出离善巧。<a id="a-5g"></a>菩萨为彼希求通达诸法。<a id="a-5h"></a>以通达故悟入一切诸法平等。<a id="a-5i"></a>以悟入故了知虚幻之相。<a id="a-5j"></a>以了知故如实遍知一切诸法。<a id="a-5k"></a>以遍知故随顺思惟甚深缘起。<a id="a-5l"></a>以思惟故随顺观业不思议性。<a id="a-5m"></a>菩萨作如是观。<a id="a-5n"></a>一切法中都无有实。<a id="a-5o"></a>而业有种种异。<a id="a-5p"></a>由是菩萨即能悟入微妙智慧。<a id="a-5q"></a>而于诸佛及菩萨所。<a id="a-5r"></a>闻说法要即了其义。<a id="a-5s"></a>以了义故得见真实。<a id="a-5t"></a>见真实故于生死海中度脱有情。<a id="a-5u"></a>善男子。<a id="a-5v"></a>是名菩萨得希求出离善巧。<a id="a-5w"></a>乃至得真实善巧。<a id="a-5x"></a>善男子。<a id="a-5y"></a>菩萨成就此十种法得微妙智。</p>
  <p id="a5z">复次善男子。<a id="a-60"></a>菩萨成就十种法得应辩才。<a id="a-61"></a>何等为十。<a id="a-62"></a>一者于诸法中施设无我。<a id="a-63"></a>二者无有情。<a id="a-64"></a>三者无命者。<a id="a-65"></a>四者无养育者。<a id="a-66"></a>五者无补特伽罗。<a id="a-67"></a>六者远离作者受者。<a id="a-68"></a>七者远离知者见者。<a id="a-69"></a>八者空无所有无主。<a id="a-6A"></a>九者虚妄分别空。<a id="a-6B"></a>十者一切诸法施设缘生。<a id="a-6C"></a>善男子。<a id="a-6D"></a>以一切诸法无我无有情无命者无养育者无补特伽罗远离作者受者。<a id="a-6E"></a>远离知见者空无所有无主。<a id="a-6F"></a>虚妄分别从缘所生。<a id="a-6G"></a>如是此应随顺法性。<a id="a-6H"></a>善男子。<a id="a-6I"></a>所有应随顺法性。<a id="a-6J"></a>不相违法性。<a id="a-6K"></a>相应法性。<a id="a-6L"></a>悟入法性。<a id="a-6M"></a>明了法性。<a id="a-6N"></a>如是法性菩萨摩诃萨皆应遍知。<a id="a-6O"></a>是名应辩。<a id="a-6P"></a>善男子。<a id="a-6Q"></a>菩萨成就此十种法得应辩才。</p>
  <p id="a6R">复次善男子。<a id="a-6S"></a>菩萨成就十种法得解脱辩。<a id="a-6T"></a>何等为十。<a id="a-6U"></a>一者得无著辩。<a id="a-6V"></a>二者得无尽辩。<a id="a-6W"></a>三者得觉悟辩。<a id="a-6X"></a>四者得不怯弱辩。<a id="a-6Y"></a>五者得谦卑辩。<a id="a-6Z"></a>六者得无畏辩。<a id="a-6a"></a>七者得不共辩。<a id="a-6b"></a>八者得无蔽辩。<a id="a-6c"></a>九者得无边辩。<a id="a-6d"></a>十者得无碍辩。<a id="a-6e"></a>善男子。<a id="a-6f"></a>菩萨摩诃萨成就此十种法得解脱辩才。</p>
  <p id="a6g">复次善男子。<a id="a-6h"></a>菩萨成就十种法得清净辩才。<a id="a-6i"></a>何等为十。<a id="a-6j"></a>一者得无[斯/瓦]嗄辩。<a id="a-6k"></a>二者得不杂乱辩。<a id="a-6l"></a>三者得不下劣辩。<a id="a-6m"></a>四者得不倨傲辩。<a id="a-6n"></a>五者得义不退失辩。<a id="a-6o"></a>六者得文字不下劣辩。<a id="a-6p"></a>七者得方便不下劣辩。<a id="a-6q"></a>八者得时不下劣辩。<a id="a-6r"></a>九者得不粗犷辩。<a id="a-6s"></a>十者得明了辩。<a id="a-6t"></a>善男子。<a id="a-6u"></a>菩萨摩诃萨于众会中远离怖畏故。<a id="a-6v"></a>得无[斯/瓦]嗄辩才。<a id="a-6w"></a>安住智慧故得不杂乱辩才。<a id="a-6x"></a>菩萨于众会中无所畏故。<a id="a-6y"></a>如师子王不惊不怖。<a id="a-6z"></a>得不下劣辩才。<a id="a-70"></a>无烦恼故得不倨傲辩才。<a id="a-71"></a>善男子。<a id="a-72"></a>有烦恼者即有倨傲。<a id="a-73"></a>非无烦恼有倨傲也。<a id="a-74"></a>证法性故得于义不退失辩才。<a id="a-75"></a>善男子。<a id="a-76"></a>未证法者于义有失。<a id="a-77"></a>非已得者有退失也。<a id="a-78"></a>于一切言论无所畏故。<a id="a-79"></a>得文字不下劣辩才。<a id="a-7A"></a>善男子。<a id="a-7B"></a>知少分论者而于文字即有退失。<a id="a-7C"></a>非知一切论者名下劣也。<a id="a-7D"></a>积集诸方便故得方便不下劣辩才。<a id="a-7E"></a>无善巧者而于方便即有退失。<a id="a-7F"></a>有善巧者无下劣也。<a id="a-7G"></a>善男子。<a id="a-7H"></a>菩萨摩诃萨。<a id="a-7I"></a>知长时。<a id="a-7J"></a>知应时。<a id="a-7K"></a>知初中后时。<a id="a-7L"></a>非先说后。<a id="a-7M"></a>非后说先。<a id="a-7N"></a>应时而说故得时不下劣辩才。<a id="a-7O"></a>永离语言戏论故得无粗犷辩才。<a id="a-7P"></a>善男子。<a id="a-7Q"></a>以有戏论名为粗犷。<a id="a-7R"></a>无戏论者非粗犷也。<a id="a-7S"></a>善男子。<a id="a-7T"></a>菩萨摩诃萨诸根聪利故得明了辩才。<a id="a-7U"></a>诸根钝者即不明了。<a id="a-7V"></a>非根利者不明了也。<a id="a-7W"></a>善男子。<a id="a-7X"></a>菩萨成就此十种法得清净辩才。</p>
  <p id="a7Y">复次善男子。<a id="a-7Z"></a>菩萨成就十种法得一切众生欢喜满足。<a id="a-7a"></a>何等为十。<a id="a-7b"></a>一者得可爱语。<a id="a-7c"></a>二者面门微笑远离颦蹙。<a id="a-7d"></a>三者能演说义。<a id="a-7e"></a>四者能演说法。<a id="a-7f"></a>五者能平等说。<a id="a-7g"></a>六者无有贡高。<a id="a-7h"></a>七者远离轻贱。<a id="a-7i"></a>八者无染。<a id="a-7j"></a>九者不嗔。<a id="a-7k"></a>十者得种种辩才。<a id="a-7l"></a>善男子。<a id="a-7m"></a>云何得爱语。<a id="a-7n"></a>菩萨言辞能令有情心喜悦故。<a id="a-7o"></a>云何面门微笑。<a id="a-7p"></a>菩萨和颜安慰能令有情得安隐故。<a id="a-7q"></a>云何能演说义。<a id="a-7r"></a>菩萨言辞应量说故。<a id="a-7s"></a>云何能演说法。<a id="a-7t"></a>菩萨凡所演说饶益有情故。<a id="a-7u"></a>云何平等说。<a id="a-7v"></a>菩萨恒以等心授有情法故。<a id="a-7w"></a>云何无有贡高。<a id="a-7x"></a>菩萨远离我慢憍逸同类性故。<a id="a-7y"></a>云何远离轻贱。<a id="a-7z"></a>菩萨说法尊重法故。<a id="a-80"></a>云何无染。<a id="a-81"></a>菩萨尸罗极清净故。<a id="a-82"></a>云何不嗔。<a id="a-83"></a>菩萨性能行忍辱故。<a id="a-84"></a>云何得种种辩才。<a id="a-85"></a>菩萨言辞美妙悦众生故。<a id="a-86"></a>善男子。<a id="a-87"></a>菩萨成就此十种法。<a id="a-88"></a>能令有情欢喜满足。</p>
  <p id="a89">复次善男子。<a id="a-8A"></a>菩萨成就十种法。<a id="a-8B"></a>能令有情领受所说。<a id="a-8C"></a>何等为十。<a id="a-8D"></a>一不为非器者说法。<a id="a-8E"></a>二不为嗔害者说法。<a id="a-8F"></a>三不为增上慢者说法。<a id="a-8G"></a>四不为外道说法。<a id="a-8H"></a>五不为不生尊重者说法。<a id="a-8I"></a>六不为无净信者说法。<a id="a-8J"></a>七不为谄诳者说法。<a id="a-8K"></a>八不为爱乐活命者说法。<a id="a-8L"></a>九不为规求利养得他尊重嫉妒悭吝所缠者说法。<a id="a-8M"></a>十不为顽钝喑哑者说法。<a id="a-8N"></a>何以故。<a id="a-8O"></a>菩萨摩诃萨不以悭吝法故。<a id="a-8P"></a>而不为说亦不为师。<a id="a-8Q"></a>奉秘而不说。<a id="a-8R"></a>亦不为有情轻于我故。<a id="a-8S"></a>亦不为弃舍法故。<a id="a-8T"></a>但以非法器故而不为说。<a id="a-8U"></a>止盖菩萨白佛言。<a id="a-8V"></a>世尊。<a id="a-8W"></a>何等有情诸佛菩萨为之说法。<a id="a-8X"></a>佛言。<a id="a-8Y"></a>善男子。<a id="a-8Z"></a>若诸有情具足信根。<a id="a-8a"></a>成熟法器承事诸佛。<a id="a-8b"></a>心无谄曲亦无虚诳。<a id="a-8c"></a>威仪无诈不贪利养。<a id="a-8d"></a>意乐具足为善丈夫。<a id="a-8e"></a>闻法觉悟善能开晓。<a id="a-8f"></a>聪慧利根随所说义即能了知。<a id="a-8g"></a>为得法故勤修精进。<a id="a-8h"></a>顺如来法依教修行。<a id="a-8i"></a>善男子。<a id="a-8j"></a>如是种类诸有情等。<a id="a-8k"></a>佛及菩萨为之演说。<a id="a-8l"></a>善男子。<a id="a-8m"></a>菩萨成就此十种法。<a id="a-8n"></a>即能领受所说之法。</p>
  <p id="a8o">复次善男子。<a id="a-8p"></a>菩萨成就十种法能为说法之师。<a id="a-8q"></a>何等为十。<a id="a-8r"></a>一者为积集佛法故能演说法。<a id="a-8s"></a>然佛法不可得。<a id="a-8t"></a>积集亦不可得。<a id="a-8u"></a>二者为积集诸波罗蜜多故演说法。<a id="a-8v"></a>波罗蜜多不可得。<a id="a-8w"></a>积集亦不可得。<a id="a-8x"></a>三者为积集菩提故演说法。<a id="a-8y"></a>然菩提不可得。<a id="a-8z"></a>积集亦不可得。<a id="a-90"></a>四者为断烦恼故演说法。<a id="a-91"></a>然烦恼不可得。<a id="a-92"></a>断亦不可得。<a id="a-93"></a>五者为厌贪离贪灭贪故演说法。<a id="a-94"></a>然厌离灭及贪俱不可得。<a id="a-95"></a>六者为得预流一来不还向果故演说法。<a id="a-96"></a>然预流一来不还向果俱不可得。<a id="a-97"></a>七者为得阿罗汉向果故演说法。<a id="a-98"></a>然阿罗汉向果俱不可得。<a id="a-99"></a>八者为得缘觉向缘觉果故演说法。<a id="a-9A"></a>然缘觉向果俱不可得。<a id="a-9B"></a>九者为永断执着我故演说法。<a id="a-9C"></a>然我与执着俱不可得。<a id="a-9D"></a>十者为显示业及异熟故演说法。<a id="a-9E"></a>而业及异熟俱不可得。<a id="a-9F"></a>何以故。<a id="a-9G"></a>彼诸菩萨作是思惟。<a id="a-9H"></a>由彼名字故说有法。<a id="a-9I"></a>其所说法本不可得。<a id="a-9J"></a>所以者何。<a id="a-9K"></a>法非文字文字非法。<a id="a-9L"></a>但于俗谛法中顺世俗故。<a id="a-9M"></a>于无名法中施设其名。<a id="a-9N"></a>胜义谛中无有名字。<a id="a-9O"></a>但是虚妄施设假立作其名字。<a id="a-9P"></a>诱引愚夫故作是说。<a id="a-9Q"></a>善男子。<a id="a-9R"></a>菩萨成就此十种法故能为说法师。</p>
  <p id="a9S">复次善男子。<a id="a-9T"></a>菩萨成就十种法。<a id="a-9U"></a>得随法性行。<a id="a-9V"></a>何等为十。<a id="a-9W"></a>一者菩萨随法性行不离于色亦不离受想行识。<a id="a-9X"></a>二者随法性行不离欲界。<a id="a-9Y"></a>三者随法性行不离色界。<a id="a-9Z"></a>四者随法性行不离无色界。<a id="a-9a"></a>五者随法性行不舍于法。<a id="a-9b"></a>六者随法性行不执着于法。<a id="a-9c"></a>七者随法性行而不舍于有情。<a id="a-9d"></a>八者随法性行而不行于断见。<a id="a-9e"></a>九者随法性行而不行于常见。<a id="a-9f"></a>十者随法性行而不舍于正道。<a id="a-9g"></a>所以者何。<a id="a-9h"></a>菩萨成就般若方便善巧故。<a id="a-9i"></a>虽随顺法性然于色等不舍不着亦不行。<a id="a-9j"></a>善男子。<a id="a-9k"></a>菩萨成就此十种法得随法性行。</p>
  <p id="a9l">复次善男子。<a id="a-9m"></a>菩萨成就十种法。<a id="a-9n"></a>得法界善巧。<a id="a-9o"></a>何等为十。<a id="a-9p"></a>一者有智慧。<a id="a-9q"></a>二者摄取善知识。<a id="a-9r"></a>三者勤行精进。<a id="a-9s"></a>四者离一切障。<a id="a-9t"></a>五者极清净。<a id="a-9u"></a>六者尊重教诫。<a id="a-9v"></a>七者多修空性。<a id="a-9w"></a>八者离诸慢见。<a id="a-9x"></a>九者向于道。<a id="a-9y"></a>十者见真实义。<a id="a-9z"></a>善男子。<a id="a-A0"></a>菩萨摩诃萨。<a id="a-A1"></a>有智慧者求善知识。<a id="a-A2"></a>见善知识故得欢喜悦乐。<a id="a-A3"></a>于善知识生如佛想依止彼住。<a id="a-A4"></a>依止彼故得勤行精进。<a id="a-A5"></a>永断一切不善法。<a id="a-A6"></a>圆满一切善法。<a id="a-A7"></a>以勤修精进故。<a id="a-A8"></a>灭除一切障得无障碍。<a id="a-A9"></a>开示正道远离身口意粗重。<a id="a-AA"></a>由离障故得最极清净。<a id="a-AB"></a>既清净已得尊重教诫。<a id="a-AC"></a>得教诫已能多修行空性。<a id="a-AD"></a>修行空已即得远离骜慢之见。<a id="a-AE"></a>远离骜慢见已得向正道。<a id="a-AF"></a>菩萨得住道已见于真义。<a id="a-AG"></a>止盖菩萨白佛言。<a id="a-AH"></a>世尊。<a id="a-AI"></a>云何名真义。<a id="a-AJ"></a>佛言。<a id="a-AK"></a>善男子。<a id="a-AL"></a>真义者即是实义增语。<a id="a-AM"></a>止盖菩萨白佛言。<a id="a-AN"></a>世尊。<a id="a-AO"></a>云何名实义。<a id="a-AP"></a>佛言。<a id="a-AQ"></a>善男子。<a id="a-AR"></a>所谓不虚妄是实义。<a id="a-AS"></a>止盖菩萨白佛言。<a id="a-AT"></a>世尊。<a id="a-AU"></a>云何名不虚妄。<a id="a-AV"></a>佛言。<a id="a-AW"></a>善男子。<a id="a-AX"></a>所谓真如是不虚妄无别异也。<a id="a-AY"></a>止盖菩萨白佛言。<a id="a-AZ"></a>世尊。<a id="a-Aa"></a>何谓真如。<a id="a-Ab"></a>佛言。<a id="a-Ac"></a>善男子。<a id="a-Ad"></a>此法自内所证。<a id="a-Ae"></a>非有文字能施设之。<a id="a-Af"></a>何以故。<a id="a-Ag"></a>此法超过一切文字言说及戏论故。<a id="a-Ah"></a>离诸入出无有计度。<a id="a-Ai"></a>非计所行无相离相。<a id="a-Aj"></a>非诸愚夫所行之处。<a id="a-Ak"></a>远离一切诸魔境界。<a id="a-Al"></a>及以一切烦恼境界。<a id="a-Am"></a>非识所行住无所住自性寂静。<a id="a-An"></a>超过众圣智之所入。<a id="a-Ao"></a>由是因缘自内所证无垢无染。<a id="a-Ap"></a>清净微妙最上无比。<a id="a-Aq"></a>恒常不动性不灭坏。<a id="a-Ar"></a>若诸如来出现于世若不出世如是法界自性常住。<a id="a-As"></a>善男子。<a id="a-At"></a>为利益故是诸菩萨勇猛修行无量苦行证此法性。<a id="a-Au"></a>得法性已安置有情住如是法。<a id="a-Av"></a>善男子。<a id="a-Aw"></a>如是名为真如。<a id="a-Ax"></a>亦名实际。<a id="a-Ay"></a>名一切智。<a id="a-Az"></a>亦名一切种智。<a id="a-B0"></a>名不思议界。<a id="a-B1"></a>亦名不二界。<a id="a-B2"></a>止盖菩萨白佛言。<a id="a-B3"></a>世尊。<a id="a-B4"></a>云何于此法中现证。<a id="a-B5"></a>云何自内所证。<a id="a-B6"></a>佛言。<a id="a-B7"></a>善男子。<a id="a-B8"></a>应以出世间般若自内所证。<a id="a-B9"></a>止盖菩萨白佛言。<a id="a-BA"></a>世尊。<a id="a-BB"></a>若如是者。<a id="a-BC"></a>般若现证即是自内证耶。<a id="a-BD"></a>佛言。<a id="a-BE"></a>不也。<a id="a-BF"></a>善男子。<a id="a-BG"></a>般若如实观见法身为内证也。<a id="a-BH"></a>止盖菩萨白佛言。<a id="a-BI"></a>世尊。<a id="a-BJ"></a>若以闻所成慧思所成慧。<a id="a-BK"></a>如是证法为内证乎。<a id="a-BL"></a>佛言。<a id="a-BM"></a>不也。<a id="a-BN"></a>终不但以闻所成慧思所成慧为内证也。<a id="a-BO"></a>善男子。<a id="a-BP"></a>以是因缘我当为汝说于譬喻。<a id="a-BQ"></a>譬若有人热际之余在于旷野。<a id="a-BR"></a>从东方来将诣西方。<a id="a-BS"></a>复有一人从西方来往于东方。<a id="a-BT"></a>其人热乏为渴所逼。<a id="a-BU"></a>语东方人言。<a id="a-BV"></a>我今热乏为渴所逼请示我路。<a id="a-BW"></a>何处应有泉林池沼清净冷水。<a id="a-BX"></a>我若得之热恼渴乏皆得止息。<a id="a-BY"></a>从东来人语西来者作如是言。<a id="a-BZ"></a>我谙道路知有水处我经尝饮。<a id="a-Ba"></a>从是东行去此不远便有二道。<a id="a-Bb"></a>应舍左路趣于右道。<a id="a-Bc"></a>若见青山彼有林泉清净冷水能解渴乏。<a id="a-Bd"></a>汝可往彼必得舍除热渴之患。<a id="a-Be"></a>善男子。<a id="a-Bf"></a>于意云何。<a id="a-Bg"></a>彼热渴人唯闻水名但思水事。<a id="a-Bh"></a>即得除其热渴患不。<a id="a-Bi"></a>止盖菩萨白佛言。<a id="a-Bj"></a>世尊。<a id="a-Bk"></a>彼热渴人。<a id="a-Bl"></a>要当内证清凉之水。<a id="a-Bm"></a>然后除其热渴之患。<a id="a-Bn"></a>善男子。<a id="a-Bo"></a>如是如是。<a id="a-Bp"></a>非但闻思即能证得。<a id="a-Bq"></a>自内所证真如之法。<a id="a-Br"></a>善男子。<a id="a-Bs"></a>言旷野者即是生死。<a id="a-Bt"></a>言热渴者即是一切有情于境界中。<a id="a-Bu"></a>为烦恼热之所渴乏。<a id="a-Bv"></a>示道路者即是诸佛菩萨善知识也。<a id="a-Bw"></a>经自尝饮者即是善巧。<a id="a-Bx"></a>能知一切智道自内所证胜法性也。</p>
  <p id="aBy">复次善男子。<a id="a-Bz"></a>我今更说譬喻晓悟于汝。<a id="a-C0"></a>假使如来住世一劫。<a id="a-C1"></a>为赡部洲人赞叹诸天所食。<a id="a-C2"></a>甘露色香美味清净微妙。<a id="a-C3"></a>若触彼时受其安乐。<a id="a-C4"></a>于意云何。<a id="a-C5"></a>然彼有情闻是语已。<a id="a-C6"></a>即得如是自内所证甘露味不。<a id="a-C7"></a>止盖菩萨白佛言。<a id="a-C8"></a>不也世尊。<a id="a-C9"></a>彼人虽闻佛说甘露终不能得甘露之味。<a id="a-CA"></a>佛言。<a id="a-CB"></a>善男子。<a id="a-CC"></a>汝于此喻应如是知。<a id="a-CD"></a>非唯闻思即能得彼自内所证。<a id="a-CE"></a>善男子。<a id="a-CF"></a>譬如有人食美果已。<a id="a-CG"></a>于未食人前赞叹其果香味具足。<a id="a-CH"></a>于意云何。<a id="a-CI"></a>彼未食人能得内证知其味不。<a id="a-CJ"></a>不也世尊。<a id="a-CK"></a>佛言。<a id="a-CL"></a>善男子。<a id="a-CM"></a>彼亦如是。<a id="a-CN"></a>汝于此喻应如是知。<a id="a-CO"></a>非唯闻思即能证得自内所证。<a id="a-CP"></a>如是说已。<a id="a-CQ"></a>止盖菩萨白佛言。<a id="a-CR"></a>世尊。<a id="a-CS"></a>甚为希有。<a id="a-CT"></a>如来今者善能为我说斯法要。<a id="a-CU"></a>若有得闻如是法门应当证得。<a id="a-CV"></a>何以故。<a id="a-CW"></a>世尊。<a id="a-CX"></a>彼善男子。<a id="a-CY"></a>得此法因决定当得此法性故。<a id="a-CZ"></a>佛言。<a id="a-Ca"></a>如是如是。<a id="a-Cb"></a>既知因已当得此法善男子。<a id="a-Cc"></a>菩萨成就此十种法。<a id="a-Cd"></a>得法界善巧。</p>
 </body>
</html>