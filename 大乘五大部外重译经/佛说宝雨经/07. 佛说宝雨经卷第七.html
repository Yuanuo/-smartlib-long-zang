<!doctype html>
<html id="z3IBThQNA" data-ver="869">
 <head>
  <meta charset="utf-8">
  <meta author="达摩流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛说宝雨经卷第七</h1>
  <p id="a2">复次善男子。<a id="a-3"></a>菩萨成就十种法而得空性。<a id="a-4"></a>何等为十。<a id="a-5"></a>一者能知力空性。<a id="a-6"></a>二者能知无畏空性。<a id="a-7"></a>三者能知不共法空性。<a id="a-8"></a>四者能知戒蕴空性。<a id="a-9"></a>五者能知三摩地空性。<a id="a-A"></a>六者能知般若空性。<a id="a-B"></a>七者能知解脱蕴空性。<a id="a-C"></a>八者能知解脱智见蕴空性。<a id="a-D"></a>九者能知空空性。<a id="a-E"></a>十者能知胜义空性菩萨虽行于空而不为断。<a id="a-F"></a>复不执空。<a id="a-G"></a>亦不见空性。<a id="a-H"></a>亦不依空性。<a id="a-I"></a>亦不入于无所有性。<a id="a-J"></a>善男子。<a id="a-K"></a>菩萨成就此十种法而行于空。</p>
  <p id="aL">复次善男子。<a id="a-M"></a>菩萨成就十种法得无相行。<a id="a-N"></a>何等为十。<a id="a-O"></a>一者远离外相。<a id="a-P"></a>二者远离内相。<a id="a-Q"></a>三者远离戏论相。<a id="a-R"></a>四者远离分别相。<a id="a-S"></a>五者远离有所得相。<a id="a-T"></a>六者远离所作事相。<a id="a-U"></a>七者远离所行相。<a id="a-V"></a>八者远离所缘相。<a id="a-W"></a>九者能知识不可得相。<a id="a-X"></a>十者所知事物不可得相。<a id="a-Y"></a>善男子。<a id="a-Z"></a>菩萨成就此十种法得无相行。</p>
  <p id="aa">尔时止盖菩萨白佛言。<a id="a-b"></a>世尊。<a id="a-c"></a>如是十种法菩萨应学。<a id="a-d"></a>云何当学。<a id="a-e"></a>佛言。<a id="a-f"></a>善男子。<a id="a-g"></a>佛所行处不可思量。<a id="a-h"></a>以彼远离思量境界性故。<a id="a-i"></a>善男子。<a id="a-j"></a>若诸有情思惟如来法性境界。<a id="a-k"></a>心即迷闷终不能睹法性。<a id="a-l"></a>此岸彼岸但生劬劳。<a id="a-m"></a>何以故。<a id="a-n"></a>如来境界不可思议甚深难测。<a id="a-o"></a>超过一切虚妄计度所有境界。<a id="a-p"></a>超过一切有所得者所有境界。<a id="a-q"></a>以是义故非彼虚妄计者思惟度量。<a id="a-r"></a>止盖菩萨白佛言。<a id="a-s"></a>世尊。<a id="a-t"></a>我今欲有少问。<a id="a-u"></a>惟愿如来哀许我请为我解说。<a id="a-v"></a>佛言。<a id="a-w"></a>善男子。<a id="a-x"></a>一切诸佛皆许疑问。<a id="a-y"></a>随汝所欲当为解说。<a id="a-z"></a>止盖菩萨白佛言。<a id="a-10"></a>世尊。<a id="a-11"></a>夫自赞者非正士法。<a id="a-12"></a>云何如来自赞所行之境超过一切。<a id="a-13"></a>佛言。<a id="a-14"></a>善哉善哉。<a id="a-15"></a>善男子。<a id="a-16"></a>谛听谛听当为汝说。<a id="a-17"></a>善男子。<a id="a-18"></a>如来不为我慢贡高贪着利养。<a id="a-19"></a>承事给侍名闻识知。<a id="a-1A"></a>恐他映蔽而自赞叹。<a id="a-1B"></a>善男子。<a id="a-1C"></a>如来无矫无诈言不谀谄。<a id="a-1D"></a>唯除利益一切有情。<a id="a-1E"></a>获安乐故。<a id="a-1F"></a>证法性故。<a id="a-1G"></a>于如来所发净信心。<a id="a-1H"></a>欢喜悦乐当成法器。<a id="a-1I"></a>复能演说饶益有情。<a id="a-1J"></a>止盖菩萨白佛言。<a id="a-1K"></a>世尊。<a id="a-1L"></a>一切有情可不能知如来功德威力。<a id="a-1M"></a>今者如来须自赞耶。<a id="a-1N"></a>佛言。<a id="a-1O"></a>善男子。<a id="a-1P"></a>此土众生信根薄少智力下劣。<a id="a-1Q"></a>而不能知如来功德及以威力。<a id="a-1R"></a>是故如来自赞令知。<a id="a-1S"></a>譬如医师善知方药能疗众病。<a id="a-1T"></a>医所住处多有病疾。<a id="a-1U"></a>更无余医能疗治者。<a id="a-1V"></a>尔时医师作是念言。<a id="a-1W"></a>此诸人等病苦所逼。<a id="a-1X"></a>而于良药既不能知。<a id="a-1Y"></a>亦不知我能除其病。<a id="a-1Z"></a>是时医师于病者前而自赞言。<a id="a-1a"></a>我能识病亦善知药。<a id="a-1b"></a>尔时病人既已识知。<a id="a-1c"></a>彼是良医深生敬信。<a id="a-1d"></a>依之将养所有病苦皆得除愈。<a id="a-1e"></a>善男子。<a id="a-1f"></a>于意云何。<a id="a-1g"></a>如彼医师亦得名为自赞以不。<a id="a-1h"></a>止盖菩萨言。<a id="a-1i"></a>不也世尊。<a id="a-1j"></a>佛言。<a id="a-1k"></a>善男子。<a id="a-1l"></a>如是如是。<a id="a-1m"></a>诸佛如来为无有上为大医王。<a id="a-1n"></a>善知有情烦恼病因能与法药。<a id="a-1o"></a>然诸有情不能了知。<a id="a-1p"></a>诸佛如来善除其病。<a id="a-1q"></a>尔时诸佛便自赞叹功德威力。<a id="a-1r"></a>众生闻已深起敬信。<a id="a-1s"></a>依止如来除烦恼病。<a id="a-1t"></a>如来尔时为大医王施大法药。<a id="a-1u"></a>令烦恼病皆得除愈。<a id="a-1v"></a>何等名为大法药也。<a id="a-1w"></a>大法药者所谓不净观慈缘起等。<a id="a-1x"></a>善男子。<a id="a-1y"></a>由是因缘如来遍观而自赞叹。</p>
  <p id="a1z">复次善男子。<a id="a-20"></a>菩萨成就十种法。<a id="a-21"></a>远离一切依止愿。<a id="a-22"></a>何等为十。<a id="a-23"></a>一者不依布施有所悕求。<a id="a-24"></a>二者不依持戒有所悕求。<a id="a-25"></a>三者不依忍辱有所悕求。<a id="a-26"></a>四者不依精进有所悕求。<a id="a-27"></a>五者不依静虑有所悕求。<a id="a-28"></a>六者不依般若有所悕求。<a id="a-29"></a>七者不依三界有所悕求。<a id="a-2A"></a>八者不依菩提有所悕求。<a id="a-2B"></a>九者不依正道有所悕求。<a id="a-2C"></a>十者不依涅槃有所悕求。<a id="a-2D"></a>何以故。<a id="a-2E"></a>以诸菩萨远离一切依止相故。<a id="a-2F"></a>善男子。<a id="a-2G"></a>菩萨摩诃萨无所依止故而能游行一切世间。<a id="a-2H"></a>善男子。<a id="a-2I"></a>菩萨成就此十种法。<a id="a-2J"></a>即能远离一切依止愿。</p>
  <p id="a2K">复次善男子。<a id="a-2L"></a>菩萨成就十种法而行于慈。<a id="a-2M"></a>何等为十。<a id="a-2N"></a>一者无方所慈。<a id="a-2O"></a>二者无差别慈。<a id="a-2P"></a>三者得诸法慈。<a id="a-2Q"></a>四者得决定思惟一缘之慈。<a id="a-2R"></a>五者无滞碍慈。<a id="a-2S"></a>六者恒利益慈。<a id="a-2T"></a>七者于一切有情心平等慈。<a id="a-2U"></a>八者无损害慈。<a id="a-2V"></a>九者遍一切慈。<a id="a-2W"></a>十者出世间慈。<a id="a-2X"></a>善男子。<a id="a-2Y"></a>菩萨成就此十种法。<a id="a-2Z"></a>是名修慈自性。</p>
  <p id="a2a">复次善男子。<a id="a-2b"></a>菩萨成就十种法而行于悲。<a id="a-2c"></a>何等为十。<a id="a-2d"></a>一者见诸有情无归无护受苦恼者。<a id="a-2e"></a>即起哀愍发菩提心。<a id="a-2f"></a>二者发菩提心已勇猛精进速入法性。<a id="a-2g"></a>三者入法性已饶益有情。<a id="a-2h"></a>四者为悭吝有情令其布施。<a id="a-2i"></a>五者为毁禁有情令其持戒。<a id="a-2j"></a>六者为嗔害有情令其忍辱。<a id="a-2k"></a>七者为懈怠有情令其精进。<a id="a-2l"></a>八者为散乱有情令其静虑。<a id="a-2m"></a>九者为恶慧有情令其智慧。<a id="a-2n"></a>十者虽为有情受诸苦恼志必拔济无有疲厌。<a id="a-2o"></a>于大菩提终不退转。<a id="a-2p"></a>善男子。<a id="a-2q"></a>菩萨成就此十种法。<a id="a-2r"></a>是名修悲自性。</p>
  <p id="a2s">复次善男子。<a id="a-2t"></a>菩萨成就十种法而行于喜。<a id="a-2u"></a>何等为十。<a id="a-2v"></a>一者我得出离诸有牢狱猛火炽然。<a id="a-2w"></a>如是生喜。<a id="a-2x"></a>二者我能断除久远相续生死之缚。<a id="a-2y"></a>如是生喜。<a id="a-2z"></a>三者我已能度种种寻伺邪执杂乱生死大海。<a id="a-30"></a>如是生喜。<a id="a-31"></a>四者我能倾折憍慢久远之幢。<a id="a-32"></a>如是生喜。<a id="a-33"></a>五者我能以金刚智破烦恼山。<a id="a-34"></a>乃至无有如微尘许。<a id="a-35"></a>如是生喜。<a id="a-36"></a>六者我今自既安隐。<a id="a-37"></a>亦复能令他得安隐。<a id="a-38"></a>如是生喜。<a id="a-39"></a>七者我于长夜睡眠之中而得觉寤。<a id="a-3A"></a>亦能令他于长夜中为爱绳所缚痴盖所覆盲冥有情。<a id="a-3B"></a>皆令觉寤。<a id="a-3C"></a>如是生喜。<a id="a-3D"></a>八者我于一切恶趣既得解脱。<a id="a-3E"></a>亦能令他而得解脱。<a id="a-3F"></a>如是生喜。<a id="a-3G"></a>九者我于长夜生死旷远。<a id="a-3H"></a>困乏饥渴独行无伴流转无穷。<a id="a-3I"></a>不识正道不知方所。<a id="a-3J"></a>既能识道复能示道。<a id="a-3K"></a>如是生喜。<a id="a-3L"></a>十者我今能向一切智城。<a id="a-3M"></a>如是生喜。<a id="a-3N"></a>善男子。<a id="a-3O"></a>菩萨成就此十种法是名修喜。</p>
  <p id="a3P">复次善男子。<a id="a-3Q"></a>菩萨成就十种法而能行舍。<a id="a-3R"></a>何等为十。<a id="a-3S"></a>一者于眼所见色中得舍行故。<a id="a-3T"></a>二者于耳所闻声中得舍行故。<a id="a-3U"></a>三者于鼻所嗅香中得舍行故。<a id="a-3V"></a>四者于舌所尝味中得舍行故。<a id="a-3W"></a>五者于身所受触中得舍行故。<a id="a-3X"></a>六者于意所知法中得舍行故。<a id="a-3Y"></a>作是行时于色等境不恼坏不损害不灭尽。<a id="a-3Z"></a>七者于苦苦中得舍行故。<a id="a-3a"></a>八者于坏苦中得舍行故。<a id="a-3b"></a>九者于行苦中得舍行故。<a id="a-3c"></a>作是行时于苦苦坏苦行苦性中。<a id="a-3d"></a>不恼坏不损害不灭尽。<a id="a-3e"></a>十者于所作已办有情中得舍行故。<a id="a-3f"></a>发欢喜净信悦乐之心。<a id="a-3g"></a>作是思惟。<a id="a-3h"></a>彼诸有情虽已自度。<a id="a-3i"></a>我当令彼而得度脱行于舍心。<a id="a-3j"></a>善男子。<a id="a-3k"></a>菩萨成就此十种法。<a id="a-3l"></a>是名修舍。</p>
  <p id="a3m">复次善男子。<a id="a-3n"></a>菩萨成就十种法。<a id="a-3o"></a>得游戏神通。<a id="a-3p"></a>何等为十。<a id="a-3q"></a>一者示现隐没。<a id="a-3r"></a>二者示现受生。<a id="a-3s"></a>三者示现少年游戏后宫。<a id="a-3t"></a>四者示现出家。<a id="a-3u"></a>五者示现苦行。<a id="a-3v"></a>六者示现往于菩提道场。<a id="a-3w"></a>七者示现降伏众魔。<a id="a-3x"></a>八者示现成等正觉。<a id="a-3y"></a>九者示现转正法轮。<a id="a-3z"></a>十者示现大般涅槃。</p>
  <p id="a40">尔时止盖菩萨白佛言。<a id="a-41"></a>世尊。<a id="a-42"></a>何因缘故诸大菩萨。<a id="a-43"></a>于睹史多天宫示现灭没。<a id="a-44"></a>乃至示现入大涅槃。<a id="a-45"></a>佛言。<a id="a-46"></a>善男子。<a id="a-47"></a>菩萨于睹史多天最尊最胜。<a id="a-48"></a>超过一切世间诸欲境界而无染着。<a id="a-49"></a>为有情故示现隐没。<a id="a-4A"></a>有情见已舍离常想起无常想。<a id="a-4B"></a>以彼无常为依止故得不放逸善男子。<a id="a-4C"></a>彼诸有情未离放逸。<a id="a-4D"></a>虽于菩萨生净信心。<a id="a-4E"></a>然由耽嗜诸欲境界。<a id="a-4F"></a>未能承事供养菩萨。<a id="a-4G"></a>作是思惟。<a id="a-4H"></a>菩萨与我长时在世。<a id="a-4I"></a>我等于后往菩萨所。<a id="a-4J"></a>承事供养而不晚也。<a id="a-4K"></a>为令如是有情起恋慕心舍于放逸现隐没耳。<a id="a-4L"></a>而彼有情观无常已不复放逸。<a id="a-4M"></a>当得阿耨多罗三藐三菩提。<a id="a-4N"></a>善男子。<a id="a-4O"></a>若有众生应处母胎而调伏者。<a id="a-4P"></a>菩萨即处母胎中。<a id="a-4Q"></a>现其功德威神希有之事。<a id="a-4R"></a>为说种种微妙之法。<a id="a-4S"></a>众生闻已当得阿耨多罗三藐三菩提。<a id="a-4T"></a>善男子。<a id="a-4U"></a>若诸有情应见菩萨为童子时。<a id="a-4V"></a>后宫游戏而调伏者。<a id="a-4W"></a>菩萨令彼有情得成熟故。<a id="a-4X"></a>亦为守护下劣有情少信根者。<a id="a-4Y"></a>现为童子宫中游戏。<a id="a-4Z"></a>善男子。<a id="a-4a"></a>若诸有情应见菩萨出家而成熟者。<a id="a-4b"></a>菩萨为欲令其得成熟故示现出家。<a id="a-4c"></a>善男子。<a id="a-4d"></a>若天龙药又健闼缚应以苦行得调伏者。<a id="a-4e"></a>菩萨为化彼故。<a id="a-4f"></a>及为降伏诸外道故示现苦行。<a id="a-4g"></a>善男子。<a id="a-4h"></a>若诸有情长夜悕求发如是愿。<a id="a-4i"></a>菩萨若诣菩提道场。<a id="a-4j"></a>我当往彼勤修供养。<a id="a-4k"></a>菩萨为如是等诸有情故。<a id="a-4l"></a>示现往诣菩提道场。<a id="a-4m"></a>为令有情随顺供养。<a id="a-4n"></a>决定当得阿耨多罗三藐三菩提。<a id="a-4o"></a>善男子。<a id="a-4p"></a>若诸有情我慢贡高憍奢纵逸。<a id="a-4q"></a>为欲令彼舍离如是烦恼事故。<a id="a-4r"></a>降诸魔故。<a id="a-4s"></a>而能示现坐于道场。<a id="a-4t"></a>若诸有情乐寂静者。<a id="a-4u"></a>菩萨为令毕竟证得最胜最高殊胜法故。<a id="a-4v"></a>示坐道场成等正觉。<a id="a-4w"></a>是故菩萨现正觉已。<a id="a-4x"></a>三千大千世界。<a id="a-4y"></a>悉皆寂静无复众声。<a id="a-4z"></a>彼诸有情见斯事已。<a id="a-50"></a>咸作是言。<a id="a-51"></a>愿我未来证菩提时。<a id="a-52"></a>亦如菩萨坐于道场成等正觉。<a id="a-53"></a>善男子。<a id="a-54"></a>若诸有情以彼邪师。<a id="a-55"></a>为一切智受于邪法。<a id="a-56"></a>此世他世不能出离成等正觉。<a id="a-57"></a>菩萨为欲降伏彼故。<a id="a-58"></a>及为善根成熟故。<a id="a-59"></a>复有众生堪为法器堪示道故。<a id="a-5A"></a>菩萨即现成等正觉。<a id="a-5B"></a>往彼波罗痆斯城。<a id="a-5C"></a>示现三转十二行法轮。<a id="a-5D"></a>善男子。<a id="a-5E"></a>若诸有情宜闻涅槃而调伏者。<a id="a-5F"></a>菩萨即现大般涅槃而调伏之。<a id="a-5G"></a>善男子。<a id="a-5H"></a>以是因缘菩萨于睹史多天最胜宫中。<a id="a-5I"></a>示现隐没乃至示现大般涅槃。<a id="a-5J"></a>善男子。<a id="a-5K"></a>菩萨成就此十种法得游戏神通。</p>
  <p id="a5L">复次善男子。<a id="a-5M"></a>菩萨成就十种法能离八无暇。<a id="a-5N"></a>何等为十。<a id="a-5O"></a>一者舍离不善法。<a id="a-5P"></a>二者于如来所说学处终不违越。<a id="a-5Q"></a>三者远离悭贪。<a id="a-5R"></a>四者已曾供养诸佛如来。<a id="a-5S"></a>五者勤修福业。<a id="a-5T"></a>六者智慧圆满。<a id="a-5U"></a>七者得方便善巧。<a id="a-5V"></a>八者本愿具足。<a id="a-5W"></a>九者厌离世法。<a id="a-5X"></a>十者勤行精进。<a id="a-5Y"></a>善男子。<a id="a-5Z"></a>菩萨以离众恶业故不堕地狱。<a id="a-5a"></a>诸有情等生地狱中者。<a id="a-5b"></a>为无量苦之所逼恼生嗔恚心。<a id="a-5c"></a>菩萨不尔。<a id="a-5d"></a>十善业道性成就故。<a id="a-5e"></a>终不生于地狱之中。<a id="a-5f"></a>善男子。<a id="a-5g"></a>菩萨于如来学处不违越故。<a id="a-5h"></a>不堕畜生趣中。<a id="a-5i"></a>生其中者极受炽盛无量苦恼。<a id="a-5j"></a>善男子。<a id="a-5k"></a>菩萨不悭贪故不生饿鬼之中。<a id="a-5l"></a>生其中者极受炽盛饥饿苦恼。<a id="a-5m"></a>善男子。<a id="a-5n"></a>菩萨已曾承事供养诸佛如来故。<a id="a-5o"></a>而不生于邪见之家。<a id="a-5p"></a>若生其中诸缘不具。<a id="a-5q"></a>与善知识不得和合。<a id="a-5r"></a>是故菩萨不生其中。<a id="a-5s"></a>遇善知识修行善法。<a id="a-5t"></a>由是得生正见之家诸缘具足。<a id="a-5u"></a>增长广大殊胜善根善男子。<a id="a-5v"></a>菩萨诸根终无缺减。<a id="a-5w"></a>若缺减者于佛法中即非法器。<a id="a-5x"></a>然菩萨以积集福业故。<a id="a-5y"></a>于佛法僧及制多所承事供养故。<a id="a-5z"></a>得诸根具足堪为法器善男子。<a id="a-60"></a>菩萨不生边地。<a id="a-61"></a>何以故。<a id="a-62"></a>边地之人顽嚚愚憃犹如哑羊。<a id="a-63"></a>如是等类于善恶言义不能了知。<a id="a-64"></a>不孝父母不敬沙门婆罗门。<a id="a-65"></a>是故菩萨常生中国。<a id="a-66"></a>利根智慧聪悟明达。<a id="a-67"></a>于佛法中堪为法器。<a id="a-68"></a>善男子。<a id="a-69"></a>菩萨不于长寿天生。<a id="a-6A"></a>若生其中不得值遇无量诸佛出现于世不得道果无能利益。<a id="a-6B"></a>是故菩萨生于欲界遇佛出现。<a id="a-6C"></a>承事供养成熟众生。<a id="a-6D"></a>所以者何。<a id="a-6E"></a>以能得彼巧方便故。<a id="a-6F"></a>善男子。<a id="a-6G"></a>菩萨不生无佛世界。<a id="a-6H"></a>其中无佛法僧而应供养。<a id="a-6I"></a>常生具足三宝佛土之中。<a id="a-6J"></a>所以者何。<a id="a-6K"></a>以诸菩萨具本愿故。<a id="a-6L"></a>善男子。<a id="a-6M"></a>菩萨闻是无暇之处深生厌离。<a id="a-6N"></a>随如是类得厌离已。<a id="a-6O"></a>勤修精进获诸善法。<a id="a-6P"></a>永断一切诸不善法。<a id="a-6Q"></a>善男子。<a id="a-6R"></a>菩萨成就此十种法远离八无暇。</p>
  <p id="a6S">复次善男子。<a id="a-6T"></a>菩萨成就十种法。<a id="a-6U"></a>得不退转菩提之心。<a id="a-6V"></a>何等为十。<a id="a-6W"></a>一者远离虚诳谄曲。<a id="a-6X"></a>二者质直清净离诸疑惑。<a id="a-6Y"></a>三者远离师奉。<a id="a-6Z"></a>四者远离法悭。<a id="a-6a"></a>五者不作灭法因缘。<a id="a-6b"></a>六者如说而行终不虚诳。<a id="a-6c"></a>七者摄取大乘。<a id="a-6d"></a>八者于大乘人常生尊重同法想故。<a id="a-6e"></a>九者得趣向大乘随顺悟入。<a id="a-6f"></a>十者于说法师作善知识想。<a id="a-6g"></a>善男子。<a id="a-6h"></a>菩萨成就此十种法。<a id="a-6i"></a>即得不退菩提心。</p>
  <p id="a6j">复次善男子。<a id="a-6k"></a>菩萨成就十种法。<a id="a-6l"></a>得宿住随念智。<a id="a-6m"></a>何等为十。<a id="a-6n"></a>一者承事诸佛。<a id="a-6o"></a>二者摄受正法。<a id="a-6p"></a>三者持戒清净。<a id="a-6q"></a>四者无有恶作。<a id="a-6r"></a>五者得无障碍。<a id="a-6s"></a>六者欢喜无量。<a id="a-6t"></a>七者得多修行。<a id="a-6u"></a>八者得三摩呬多。<a id="a-6v"></a>九者得化生。<a id="a-6w"></a>十者得识无愚痴。<a id="a-6x"></a>善男子。<a id="a-6y"></a>菩萨承事无量诸佛故得尊重正法。<a id="a-6z"></a>于诸正法受持读诵为他广说。<a id="a-70"></a>不顾身命勤修正法故得尸罗。<a id="a-71"></a>所谓身语意戒皆得清净。<a id="a-72"></a>由戒清净故得无恶作。<a id="a-73"></a>无恶作故得无障碍。<a id="a-74"></a>由无障碍故得欢喜无量。<a id="a-75"></a>欢喜无量故得多修行。<a id="a-76"></a>多修行故得三摩地。<a id="a-77"></a>得三摩地故能趣清净。<a id="a-78"></a>趣清净故恒得化生。<a id="a-79"></a>得化生故识无愚痴。<a id="a-7A"></a>识无愚痴故得忆念生智。<a id="a-7B"></a>由是能随忆念多生。<a id="a-7C"></a>一生二生乃至无量百千生善男子。<a id="a-7D"></a>菩萨成就此十种法。<a id="a-7E"></a>得宿住随念智。</p>
  <p id="a7F">复次善男子。<a id="a-7G"></a>菩萨成就十种法。<a id="a-7H"></a>不离善知识。<a id="a-7I"></a>何等为十。<a id="a-7J"></a>一者见佛闻佛念佛。<a id="a-7K"></a>二者听闻正法。<a id="a-7L"></a>三者承事众僧。<a id="a-7M"></a>四者不离诸佛菩萨问讯起居。<a id="a-7N"></a>五者常近多闻说法之师。<a id="a-7O"></a>六者常得听闻诸波罗蜜。<a id="a-7P"></a>七者恒闻菩提分法。<a id="a-7Q"></a>八者恒闻三解脱门。<a id="a-7R"></a>九者恒闻四梵行。<a id="a-7S"></a>十者恒闻一切智性。<a id="a-7T"></a>善男子。<a id="a-7U"></a>菩萨成就此十种法亲近善知识。</p>
  <p id="a7V">复次善男子。<a id="a-7W"></a>菩萨成就十种法远离恶知识。<a id="a-7X"></a>何等为十。<a id="a-7Y"></a>一者远离毁禁补特伽罗。<a id="a-7Z"></a>二者远离破见补特伽罗。<a id="a-7a"></a>三者远离坏威仪补特伽罗。<a id="a-7b"></a>四者远离邪命补特伽罗。<a id="a-7c"></a>五者远离习近愦闹补特伽罗。<a id="a-7d"></a>六者远离懈怠补特伽罗。<a id="a-7e"></a>七者远离耽着生死补特伽罗。<a id="a-7f"></a>八者远离违背正觉补特伽罗。<a id="a-7g"></a>九者远离爱着家业补特伽罗。<a id="a-7h"></a>十者远离一切烦恼。<a id="a-7i"></a>善男子。<a id="a-7j"></a>菩萨虽复远离如是诸恶知识。<a id="a-7k"></a>然于彼处不起损害轻贱之心。<a id="a-7l"></a>菩萨应发如是之心。<a id="a-7m"></a>由佛说言。<a id="a-7n"></a>若与杂乱众生而相染习。<a id="a-7o"></a>便即为彼之所破坏。<a id="a-7p"></a>是故我应远离如是诸杂乱处。<a id="a-7q"></a>善男子。<a id="a-7r"></a>菩萨成就此十种法远离恶知识。</p>
  <p id="a7s">复次善男子。<a id="a-7t"></a>菩萨成就十种法得法性身。<a id="a-7u"></a>何等为十。<a id="a-7v"></a>一者得平等身。<a id="a-7w"></a>二者得清净身。<a id="a-7x"></a>三者得无尽身。<a id="a-7y"></a>四者得积集身。<a id="a-7z"></a>五者得法身。<a id="a-80"></a>六者得甚深难测不可计度身。<a id="a-81"></a>七者得不可思议身。<a id="a-82"></a>八者得寂静身。<a id="a-83"></a>九者得等虚空身。<a id="a-84"></a>十者得智身。<a id="a-85"></a>善男子。<a id="a-86"></a>菩萨成就此十种法得如来法性身。<a id="a-87"></a>止盖菩萨言。<a id="a-88"></a>世尊。<a id="a-89"></a>诸菩萨等于何位中。<a id="a-8A"></a>得证如来法性之身。<a id="a-8B"></a>佛言。<a id="a-8C"></a>善男子。<a id="a-8D"></a>初地菩萨得平等身。<a id="a-8E"></a>何以故。<a id="a-8F"></a>以永离一切不平等故悟入一切菩萨平等法性故。<a id="a-8G"></a>二地菩萨得清净身。<a id="a-8H"></a>以尸罗清净故。<a id="a-8I"></a>三地菩萨得无尽身。<a id="a-8J"></a>以永离一切嗔害故。<a id="a-8K"></a>四地菩萨得善积集身。<a id="a-8L"></a>以积集佛法故。<a id="a-8M"></a>五地菩萨证得法身。<a id="a-8N"></a>以能通达一切法故。<a id="a-8O"></a>六地菩萨得不可计度甚深难测身。<a id="a-8P"></a>以积集不可计度甚深难测法故。<a id="a-8Q"></a>七地菩萨得不可思议身。<a id="a-8R"></a>以积集不思议佛法。<a id="a-8S"></a>及能积集方便善巧故。<a id="a-8T"></a>八地菩萨得寂静身。<a id="a-8U"></a>以远离一切戏论及烦恼故。<a id="a-8V"></a>九地菩萨得等虚空身。<a id="a-8W"></a>以无边身充满故。<a id="a-8X"></a>十地菩萨证得智身。<a id="a-8Y"></a>以积集一切智故。<a id="a-8Z"></a>止盖菩萨言。<a id="a-8a"></a>世尊。<a id="a-8b"></a>如来法身与菩萨法身有何差别。<a id="a-8c"></a>佛言。<a id="a-8d"></a>善男子。<a id="a-8e"></a>二种法身性无差别。<a id="a-8f"></a>功德威力而有差别。<a id="a-8g"></a>止盖菩萨白佛言。<a id="a-8h"></a>世尊。<a id="a-8i"></a>云何性无差别而有差别。<a id="a-8j"></a>佛言。<a id="a-8k"></a>善男子。<a id="a-8l"></a>佛与菩萨法性无差别。<a id="a-8m"></a>何以故。<a id="a-8n"></a>此二种身同一性故。<a id="a-8o"></a>但功德威力有差别耳。<a id="a-8p"></a>止盖菩萨白佛言。<a id="a-8q"></a>世尊。<a id="a-8r"></a>佛与菩萨功德威力云何应知有其差别。<a id="a-8s"></a>佛言。<a id="a-8t"></a>善男子。<a id="a-8u"></a>我今为汝广说譬喻以明斯义。<a id="a-8v"></a>善男子。<a id="a-8w"></a>如末尼珠有莹拭者有未莹者。<a id="a-8x"></a>虽同是宝。<a id="a-8y"></a>而已莹者光明具足人所爱乐。<a id="a-8z"></a>未已莹者所有光明犹不具足。<a id="a-90"></a>善男子。<a id="a-91"></a>如来珠宝与菩萨珠宝。<a id="a-92"></a>体性虽同然亦有异。<a id="a-93"></a>何以故。<a id="a-94"></a>如来珠宝已清净故。<a id="a-95"></a>离一切垢故。<a id="a-96"></a>菩萨身中法性珠宝。<a id="a-97"></a>未能普照一切世界。<a id="a-98"></a>何以故。<a id="a-99"></a>以有余故。<a id="a-9A"></a>犹有垢故。<a id="a-9B"></a>如末尼珠未已莹者。<a id="a-9C"></a>是故如来法身与菩萨法身如是差别。<a id="a-9D"></a>善男子。<a id="a-9E"></a>如白分月。<a id="a-9F"></a>从初一日至十五日。<a id="a-9G"></a>光明照耀渐渐圆满。<a id="a-9H"></a>虽同是月光明不等。<a id="a-9I"></a>而菩萨法身如来法身虽同一性相。<a id="a-9J"></a>然功德威力如是差别。</p>
  <p id="a9K">复次善男子。<a id="a-9L"></a>菩萨成就十种法得金刚坚固之身。<a id="a-9M"></a>何等为十。<a id="a-9N"></a>一者贪嗔痴等不能沮坏。<a id="a-9O"></a>二者忿恚结妒我慢贡高颠倒之见不能沮坏。<a id="a-9P"></a>三者世间八法不能沮坏。<a id="a-9Q"></a>四者恶趣苦恼不能沮坏。<a id="a-9R"></a>五者一切诸苦不能沮坏。<a id="a-9S"></a>六者生老病死不能沮坏。<a id="a-9T"></a>七者外道诸论不能沮坏。<a id="a-9U"></a>八者魔及魔众不能沮坏。<a id="a-9V"></a>九者声闻辟支佛不能沮坏。<a id="a-9W"></a>十者诸欲境界不能沮坏。<a id="a-9X"></a>善男子。<a id="a-9Y"></a>菩萨成就此十种法得金刚坚固之身。</p>
  <p id="a9Z">复次善男子。<a id="a-9a"></a>菩萨成就十种法为大商主。<a id="a-9b"></a>何等为十。<a id="a-9c"></a>一者得平等意乐。<a id="a-9d"></a>二者应受供养。<a id="a-9e"></a>三者能作出离。<a id="a-9f"></a>四者能为所依。<a id="a-9g"></a>五者能作饶益。<a id="a-9h"></a>六者善能积集道路资粮。<a id="a-9i"></a>七者得好财宝。<a id="a-9j"></a>八者心无止足。<a id="a-9k"></a>九者常为导师。<a id="a-9l"></a>十者善巧随顺往一切智城。<a id="a-9m"></a>善男子。<a id="a-9n"></a>云何菩萨得平等意乐。<a id="a-9o"></a>乃至云何得善巧随顺往一切智性大城。<a id="a-9p"></a>善男子。<a id="a-9q"></a>譬如商主得诸国王及国王子等之所爱乐。<a id="a-9r"></a>菩萨亦尔。<a id="a-9s"></a>为法商主得诸如来及声闻等之所爱乐。<a id="a-9t"></a>善男子。<a id="a-9u"></a>譬如商主应得聚落婆罗门及刹帝利等之所供养。<a id="a-9v"></a>菩萨亦尔。<a id="a-9w"></a>为法商主应得有学无学及余天龙等之所供养。<a id="a-9x"></a>善男子。<a id="a-9y"></a>譬如商主经于旷野饥馑之处。<a id="a-9z"></a>导引众商令得安乐无有疲厌。<a id="a-A0"></a>菩萨亦尔。<a id="a-A1"></a>为法商主经于生死旷野之中。<a id="a-A2"></a>能令众生免离逼迫皆获安乐。<a id="a-A3"></a>善男子。<a id="a-A4"></a>譬如商主能与一切贫苦众生作大依止。<a id="a-A5"></a>令得出离旷野饥馑。<a id="a-A6"></a>菩萨亦尔。<a id="a-A7"></a>为法商主能与外道遮落迦波离婆罗社迦。<a id="a-A8"></a>令得出离生死全其躯命。<a id="a-A9"></a>善男子。<a id="a-AA"></a>譬如商主能得饶益王臣及诸人民。<a id="a-AB"></a>菩萨亦尔。<a id="a-AC"></a>为法商主能得饶益爱着生死诸众生等。<a id="a-AD"></a>善男子。<a id="a-AE"></a>譬如商主将多商人往于诸方。<a id="a-AF"></a>经过旷野饥馑之处。<a id="a-AG"></a>善能积集众多资粮。<a id="a-AH"></a>越于险难得至大城而获安乐。<a id="a-AI"></a>菩萨亦尔。<a id="a-AJ"></a>为法商主善能积集福智资粮。<a id="a-AK"></a>导引众生超过生死旷野之中。<a id="a-AL"></a>得至诸佛一切智城。<a id="a-AM"></a>善男子。<a id="a-AN"></a>譬如商主养育众人。<a id="a-AO"></a>欲往他方积集珍宝。<a id="a-AP"></a>所谓金银末尼真珠吠琉璃螺贝璧玉珊瑚等宝。<a id="a-AQ"></a>菩萨亦尔。<a id="a-AR"></a>为法商主养育众生。<a id="a-AS"></a>欲往一切智慧大城。<a id="a-AT"></a>善能积集佛法珍宝。<a id="a-AU"></a>善男子。<a id="a-AV"></a>譬如商主悕求一切财物终无厌足。<a id="a-AW"></a>菩萨亦尔。<a id="a-AX"></a>为法商主悕求一切正法财宝无有厌足。<a id="a-AY"></a>善男子。<a id="a-AZ"></a>譬如商主于众商中而为上首。<a id="a-Aa"></a>积集资财能为主故。<a id="a-Ab"></a>最尊胜故。<a id="a-Ac"></a>能令众商信受语故。<a id="a-Ad"></a>菩萨亦尔。<a id="a-Ae"></a>为法商主于一切众生中最尊胜故。<a id="a-Af"></a>能为主故。<a id="a-Ag"></a>积集功德言不虚妄故。<a id="a-Ah"></a>善男子。<a id="a-Ai"></a>譬如商主能以善巧超过险路至彼大城。<a id="a-Aj"></a>菩萨亦尔。<a id="a-Ak"></a>将诸众生超过生死到智慧城。<a id="a-Al"></a>善男子。<a id="a-Am"></a>是名菩萨得等意乐乃至善巧到一切种智慧大城。</p>
  <p id="aAn">复次善男子。<a id="a-Ao"></a>菩萨成就十种法。<a id="a-Ap"></a>而能于道善巧。<a id="a-Aq"></a>何等为十。<a id="a-Ar"></a>一者能知平等道。<a id="a-As"></a>二者能知不平等道。<a id="a-At"></a>三者能知安隐道。<a id="a-Au"></a>四者能知善巧道。<a id="a-Av"></a>五者能知有水草道。<a id="a-Aw"></a>六者能知诸方道。<a id="a-Ax"></a>七者能知相道。<a id="a-Ay"></a>八者能知正道。<a id="a-Az"></a>九者能知邪道。<a id="a-B0"></a>十者能知出离道。<a id="a-B1"></a>善男子。<a id="a-B2"></a>菩萨成就此十种法即能于道善巧。</p>
  <p id="aB3">复次善男子。<a id="a-B4"></a>菩萨成就十种法得不颠倒道。<a id="a-B5"></a>何等为十。<a id="a-B6"></a>一者若诸有情应以大乘而调伏者。<a id="a-B7"></a>为说菩萨道而调伏之不为说声闻道。<a id="a-B8"></a>二者若诸有情应以声闻乘而调伏者。<a id="a-B9"></a>为说声闻道而调伏之不为说菩萨道。<a id="a-BA"></a>三者若诸有情应以一切智而调伏者。<a id="a-BB"></a>为说一切智道而调伏之不为说缘觉道。<a id="a-BC"></a>四者若诸有情应以缘觉乘而调伏者。<a id="a-BD"></a>为说缘觉道不为说一切智道。<a id="a-BE"></a>五者若诸有情执着我法。<a id="a-BF"></a>为说无我及以空法。<a id="a-BG"></a>不说我与有情命者养育者补特伽罗。<a id="a-BH"></a>六者若诸有情执着二边为说离二边道。<a id="a-BI"></a>不说依止二边。<a id="a-BJ"></a>七者若诸有情心散乱者。<a id="a-BK"></a>为说奢摩他毗钵舍那。<a id="a-BL"></a>不说散乱道。<a id="a-BM"></a>八者若诸有情着戏论者为说真如。<a id="a-BN"></a>不说愚夫耽着戏论。<a id="a-BO"></a>九者若诸有情耽着生死。<a id="a-BP"></a>为说涅槃不说生死。<a id="a-BQ"></a>十者若诸有情着于邪道。<a id="a-BR"></a>为说无结无棘刺道。<a id="a-BS"></a>不说普遍烦恼棘刺道。<a id="a-BT"></a>善男子。<a id="a-BU"></a>菩萨成就此十种法即能成就不颠倒道。</p>
  <p id="aBV">复次善男子。<a id="a-BW"></a>菩萨成就十种法。<a id="a-BX"></a>而能善行于三摩呬多心。<a id="a-BY"></a>何等为十。<a id="a-BZ"></a>一者善行身念处。<a id="a-Ba"></a>二者善行受念处。<a id="a-Bb"></a>三者善行心念处。<a id="a-Bc"></a>四者善行法念处。<a id="a-Bd"></a>五者善行境界念处。<a id="a-Be"></a>六者善行阿兰若念处。<a id="a-Bf"></a>七者善行村邑国土王都聚落念处。<a id="a-Bg"></a>八者善行利养尊重名闻念处。<a id="a-Bh"></a>九者善行如来施设学处念处。<a id="a-Bi"></a>十者善行烦恼及随烦恼杂染念处。<a id="a-Bj"></a>云何菩萨行身念处。<a id="a-Bk"></a>善男子。<a id="a-Bl"></a>菩萨以正般若简择诸法。<a id="a-Bm"></a>与身俱者能舍恶法。<a id="a-Bn"></a>观察是身从头至足无我我所。<a id="a-Bo"></a>性不久停终当坏灭。<a id="a-Bp"></a>筋脉缠缚臭秽不净。<a id="a-Bq"></a>菩萨如是观察之时。<a id="a-Br"></a>而不于中乐欲贪着。<a id="a-Bs"></a>以是义故。<a id="a-Bt"></a>身中所有诸可恶法。<a id="a-Bu"></a>唯除菩萨自在能舍。<a id="a-Bv"></a>非诸有情。<a id="a-Bw"></a>是名善行于身念处。<a id="a-Bx"></a>云何菩萨行受念处。<a id="a-By"></a>善男子。<a id="a-Bz"></a>菩萨作是思惟。<a id="a-C0"></a>所有诸受悉皆是苦。<a id="a-C1"></a>愚夫颠倒为之为乐。<a id="a-C2"></a>一切智者知乐即苦。<a id="a-C3"></a>是故勇猛修行断苦。<a id="a-C4"></a>令他有情亦如是学。<a id="a-C5"></a>菩萨摩诃萨观察受时。<a id="a-C6"></a>终不染着亦不嗔恚。<a id="a-C7"></a>是名菩萨善行受念处。<a id="a-C8"></a>云何行心念处。<a id="a-C9"></a>善男子。<a id="a-CA"></a>菩萨作是思惟。<a id="a-CB"></a>心实无常执着为常。<a id="a-CC"></a>实是其苦执着为乐。<a id="a-CD"></a>本无有我执着为我。<a id="a-CE"></a>本来不净执着为净。<a id="a-CF"></a>其心轻动无时暂停。<a id="a-CG"></a>以不停故。<a id="a-CH"></a>于诸杂染能为根本。<a id="a-CI"></a>坏灭善道开恶趣门生长三毒。<a id="a-CJ"></a>与随烦恼等作其因缘。<a id="a-CK"></a>为主为导。<a id="a-CL"></a>又能积集净不净业。<a id="a-CM"></a>迅速流转如旋火轮。<a id="a-CN"></a>亦如奔马。<a id="a-CO"></a>如火焚烧。<a id="a-CP"></a>如水增长。<a id="a-CQ"></a>遍知诸境如世彩画。<a id="a-CR"></a>菩萨如是观察心时。<a id="a-CS"></a>便得自在。<a id="a-CT"></a>得自在已于诸法中亦无挂碍。<a id="a-CU"></a>是名菩萨善行心念处。<a id="a-CV"></a>云何菩萨行法念处。<a id="a-CW"></a>善男子。<a id="a-CX"></a>菩萨如实了知诸不善法贪嗔痴等。<a id="a-CY"></a>及依止此所起余法。<a id="a-CZ"></a>及能修习烦恼对治。<a id="a-Ca"></a>令诸恶法皆悉永断。<a id="a-Cb"></a>既能了知一切善法。<a id="a-Cc"></a>于中安住要期发愿。<a id="a-Cd"></a>复能安立一切有情。<a id="a-Ce"></a>如是修学。<a id="a-Cf"></a>是名菩萨善行法念处。<a id="a-Cg"></a>云何菩萨行境界念处。<a id="a-Ch"></a>善男子。<a id="a-Ci"></a>菩萨于可意不可意色声香味触法中无染无著。<a id="a-Cj"></a>亦不发起嗔恚之心。<a id="a-Ck"></a>菩萨作是思惟。<a id="a-Cl"></a>我不应于都无法中而生贪染。<a id="a-Cm"></a>我若生染即是愚夫及愚痴性。<a id="a-Cn"></a>为不了性。<a id="a-Co"></a>为不善性。<a id="a-Cp"></a>如世尊言。<a id="a-Cq"></a>若为贪爱所染即便顽钝。<a id="a-Cr"></a>不能了知善不善法。<a id="a-Cs"></a>由此因缘堕于恶趣。<a id="a-Ct"></a>菩萨作是思惟。<a id="a-Cu"></a>我不应于空法中发起嗔恚。<a id="a-Cv"></a>我若起嗔。<a id="a-Cw"></a>即不能忍是嗔恚缠。<a id="a-Cx"></a>为诸圣人之所诃责。<a id="a-Cy"></a>及梵行者之所讥嫌。<a id="a-Cz"></a>菩萨观察境界之时。<a id="a-D0"></a>不为境缚亦无执着。<a id="a-D1"></a>复教化人如是修学。<a id="a-D2"></a>是名菩萨善行境界念处。</p>
  <p id="aD3">云何菩萨善行阿兰若念处。<a id="a-D4"></a>善男子。<a id="a-D5"></a>菩萨作是思惟。<a id="a-D6"></a>住无诤行及住寂静行。<a id="a-D7"></a>若有天龙药叉健达缚等他心神通。<a id="a-D8"></a>能知我心心所有法。<a id="a-D9"></a>是故我应如理作意。<a id="a-DA"></a>远离不如理作意。<a id="a-DB"></a>于如理法中增广修习。<a id="a-DC"></a>是名菩萨善行阿兰若念处。<a id="a-DD"></a>云何菩萨善行村邑聚落国土王都念处。<a id="a-DE"></a>善男子。<a id="a-DF"></a>菩萨若有非法之处当须舍离。<a id="a-DG"></a>所谓酒肆淫里王家。<a id="a-DH"></a>博弈醉徒聚戏歌舞。<a id="a-DI"></a>非是出家之所行处皆应远离。<a id="a-DJ"></a>是名菩萨善行人间念处。<a id="a-DK"></a>云何菩萨善行利养承事尊重赞叹念处。<a id="a-DL"></a>善男子。<a id="a-DM"></a>菩萨能于利养等中发如是心。<a id="a-DN"></a>为诸施者作福田故。<a id="a-DO"></a>分散施故。<a id="a-DP"></a>终不耽着生于爱染。<a id="a-DQ"></a>亦不为己执我我所。<a id="a-DR"></a>所受之物与一切有情共之。<a id="a-DS"></a>回施一切苦恼之者。<a id="a-DT"></a>由此因缘菩萨所得利养等事。<a id="a-DU"></a>终不倚恃而生我慢贡高之心。<a id="a-DV"></a>作是思惟。<a id="a-DW"></a>所得名闻利养等事。<a id="a-DX"></a>体性空寂都不可得。<a id="a-DY"></a>终当磨灭败坏之法。<a id="a-DZ"></a>不可信也。<a id="a-Da"></a>谁有智者于无常法中而生爱着。<a id="a-Db"></a>复起憍逸我慢贡高。<a id="a-Dc"></a>是名菩萨善行利养等念处。<a id="a-Dd"></a>云何菩萨善行如来施设学处念处。<a id="a-De"></a>善男子。<a id="a-Df"></a>菩萨作是思惟。<a id="a-Dg"></a>过去诸佛习是学处。<a id="a-Dh"></a>既能修习已现等觉入般涅槃。<a id="a-Di"></a>未来诸佛如是修习。<a id="a-Dj"></a>当现等觉入般涅槃现在诸佛既修习已。<a id="a-Dk"></a>今现等觉入般涅槃。<a id="a-Dl"></a>菩萨摩诃萨。<a id="a-Dm"></a>能于如是所学之处。<a id="a-Dn"></a>发起信心尊重勇猛。<a id="a-Do"></a>依之修习。<a id="a-Dp"></a>是名菩萨善行如来施设学处念处。<a id="a-Dq"></a>云何菩萨善行一切烦恼及随烦恼杂染念处。<a id="a-Dr"></a>善男子。<a id="a-Ds"></a>菩萨于烦恼及随烦恼杂染法中善能念之。<a id="a-Dt"></a>从何因起何缘所生。<a id="a-Du"></a>如是缘起。<a id="a-Dv"></a>如是缘生。<a id="a-Dw"></a>悉皆舍离。<a id="a-Dx"></a>是名菩萨善行烦恼及随烦恼念处。<a id="a-Dy"></a>善男子。<a id="a-Dz"></a>菩萨成就此十种法。<a id="a-E0"></a>恒常证得三摩呬多心。</p>
 </body>
</html>