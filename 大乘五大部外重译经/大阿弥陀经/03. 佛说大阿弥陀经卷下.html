<!doctype html>
<html id="z3IBTojPy" data-ver="1431">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="大乘五大部外重译经">
  <meta period="吴">
 </head>
 <body>
  <h1 id="a1">佛说大阿弥陀经卷下</h1>
  <h2 id="a2">[句-口+止]者比类分第十九</h2>
  <p id="a3">佛言。<a id="a-4"></a>譬如[句-口+止]者在帝王之侧。<a id="a-5"></a>相容仪宁可类否。<a id="a-6"></a>阿难答言。<a id="a-7"></a>[句-口+止]者在帝王之侧。<a id="a-8"></a>羸陋丑恶无以为喻。<a id="a-9"></a>百千万倍不可以及。<a id="a-A"></a>所以然者。<a id="a-B"></a>皆坐前世不植德本。<a id="a-C"></a>积财不施富有益悭。<a id="a-D"></a>但欲唐得贪求无厌。<a id="a-E"></a>不信修善得福益作诸恶。<a id="a-F"></a>如是寿终堕于恶趣。<a id="a-G"></a>受诸长苦。<a id="a-H"></a>得出为人下贱丑弊示众见之。<a id="a-I"></a>所以帝王人中尊贵。<a id="a-J"></a>皆由宿世积德所致。<a id="a-K"></a>慈惠温良博施兼济。<a id="a-L"></a>损已利物无所违争。<a id="a-M"></a>是以寿终应生天上享其福乐。<a id="a-N"></a>余庆犹存遂生王家。<a id="a-O"></a>自然尊贵仪容端正。<a id="a-P"></a>众所敬事。<a id="a-Q"></a>美衣珍膳随心服御。<a id="a-R"></a>自非宿福何以能然。<a id="a-S"></a>佛言。<a id="a-T"></a>汝言是矣。<a id="a-U"></a>若言形相威光。<a id="a-V"></a>帝王虽人中尊贵。<a id="a-W"></a>比转轮圣王。<a id="a-X"></a>犹如鄙陋若彼[句-口+止]者在帝王之侧。<a id="a-Y"></a>转轮圣王天下第一。<a id="a-Z"></a>比忉利天王。<a id="a-a"></a>又百千万倍不可以及。<a id="a-b"></a>忉利天王比第六天王。<a id="a-c"></a>又百千万倍不可以及。<a id="a-d"></a>第六天王。<a id="a-e"></a>比阿弥陀佛刹中诸菩萨声闻诸上善人。<a id="a-f"></a>又百千万倍不可以及。</p>
  <p data-pb></p>
  <h2 id="ag">澡雪形体分第二十</h2>
  <p id="ah">言。<a id="a-i"></a>阿弥陀佛刹中。<a id="a-j"></a>诸菩萨声闻诸上善人。<a id="a-k"></a>若入七宝池中澡雪形体。<a id="a-l"></a>意欲令水没足水即没足。<a id="a-m"></a>欲令至膝水即至膝。<a id="a-n"></a>欲令至腰至腋。<a id="a-o"></a>以至于颈。<a id="a-p"></a>水亦如是。<a id="a-q"></a>欲淋灌其身悉如其意。<a id="a-r"></a>欲令其水如初。<a id="a-s"></a>即亦如初。<a id="a-t"></a>调和冷暖无不顺适。<a id="a-u"></a>开神悦体涤荡情虑。<a id="a-v"></a>清明澄洁莹若无形。<a id="a-w"></a>既出浴已。<a id="a-x"></a>各坐于一莲华之上。<a id="a-y"></a>自然微风徐动吹诸宝树。<a id="a-z"></a>或作音乐。<a id="a-10"></a>或作法音。<a id="a-11"></a>吹诸宝华皆成异香。<a id="a-12"></a>散诸菩萨声闻大众之上。<a id="a-13"></a>华堕地者积厚四寸。<a id="a-14"></a>极目明丽芳香无比。<a id="a-15"></a>及至小萎自然乱风吹去。<a id="a-16"></a>诸菩萨声闻大众。<a id="a-17"></a>有欲闻法音者。<a id="a-18"></a>有欲闻音乐者。<a id="a-19"></a>有欲闻华香者。<a id="a-1A"></a>有皆不欲闻者。<a id="a-1B"></a>其欲闻者辄独闻之。<a id="a-1C"></a>不欲闻者寂无所闻。<a id="a-1D"></a>各适其意无所违忤。<a id="a-1E"></a>其为快乐常得自</p>
  <p data-pb></p>
  <h2 id="a1F">澡毕进业分第二十一</h2>
  <p id="a1G">言。<a id="a-1H"></a>饶皆浴已各往修进。<a id="a-1I"></a>有在地讲经者。<a id="a-1J"></a>有在地诵经者。<a id="a-1K"></a>有在地自说经者。<a id="a-1L"></a>有在地口授经者。<a id="a-1M"></a>有在地听经者。<a id="a-1N"></a>有在地念经者。<a id="a-1O"></a>有在地思道者。<a id="a-1P"></a>有在地坐禅一心者。<a id="a-1Q"></a>有在地经行者。<a id="a-1R"></a>仍有在虚空中讲经者。<a id="a-1S"></a>在虚空中诵经者。<a id="a-1T"></a>在虚空中自说经者。<a id="a-1U"></a>在虚空中口授经者。<a id="a-1V"></a>在虚空中听经者。<a id="a-1W"></a>在虚空中念经者。<a id="a-1X"></a>在虚空中思道者。<a id="a-1Y"></a>在虚空中坐禅一心者。<a id="a-1Z"></a>在虚空中经行者。<a id="a-1a"></a>其间有未得须陀洹者。<a id="a-1b"></a>因是得须陀洹。<a id="a-1c"></a>未得斯陀含者。<a id="a-1d"></a>因是得斯陀含。<a id="a-1e"></a>未得阿那含者。<a id="a-1f"></a>得阿那含。<a id="a-1g"></a>未得阿罗汉者。<a id="a-1h"></a>得阿罗汉。<a id="a-1i"></a>有未得不退转地菩萨者。<a id="a-1j"></a>乃得不退转地菩萨。<a id="a-1k"></a>各随其质而有所得。<a id="a-1l"></a>莫不欣然适意而悦。</p>
  <p data-pb></p>
  <h2 id="a1m">池流法音分第二十二</h2>
  <p id="a1n">言。<a id="a-1o"></a>诸宝池中其水转相灌注。<a id="a-1p"></a>不迟不疾波扬无量。<a id="a-1q"></a>自然妙声或作说佛声。<a id="a-1r"></a>或作说法声。<a id="a-1s"></a>或作说僧声。<a id="a-1t"></a>或说寂静声。<a id="a-1u"></a>说空无我声。<a id="a-1v"></a>说大慈悲声。<a id="a-1w"></a>说波罗蜜声。<a id="a-1x"></a>说十力无畏不共法声。<a id="a-1y"></a>说诸通慧声。<a id="a-1z"></a>说无所作声。<a id="a-20"></a>说不起灭声。<a id="a-21"></a>说无上忍声。<a id="a-22"></a>乃至说甘露灌顶一切妙法。<a id="a-23"></a>如是等声。<a id="a-24"></a>称其所欲莫不闻者。<a id="a-25"></a>喜悦无量发清净心无诸分别。<a id="a-26"></a>正直平等成熟善根。<a id="a-27"></a>永不退于无上菩提。<a id="a-28"></a>于彼世界。<a id="a-29"></a>不复闻于地狱饿鬼畜生夜叉。<a id="a-2A"></a>杀生偷盗斗诤恶口两舌。<a id="a-2B"></a>如是等一切恶声。<a id="a-2C"></a>闻且绝</p>
  <p data-pb></p>
  <h2 id="a2D">池岸花树分第二十三</h2>
  <p id="a2E">言。<a id="a-2F"></a>诸宝池岸上。<a id="a-2G"></a>有无数栴檀香树。<a id="a-2H"></a>吉祥果树。<a id="a-2I"></a>花果恒芳香气流布。<a id="a-2J"></a>又有天优钵罗华。<a id="a-2K"></a>钵昙摩华。<a id="a-2L"></a>拘牟头华。<a id="a-2M"></a>分陀利华。<a id="a-2N"></a>杂色光茂弥覆水上。<a id="a-2O"></a>复有七种宝树。<a id="a-2P"></a>其纯一宝树者。<a id="a-2Q"></a>根茎枝叶花果。<a id="a-2R"></a>皆以一宝。<a id="a-2S"></a>二宝为一树者。<a id="a-2T"></a>根茎枝叶花果。<a id="a-2U"></a>间以二宝。<a id="a-2V"></a>三宝为一树者。<a id="a-2W"></a>根茎枝叶花果。<a id="a-2X"></a>间以三宝。<a id="a-2Y"></a>四宝为一树者。<a id="a-2Z"></a>根茎枝叶。<a id="a-2a"></a>各以一宝。<a id="a-2b"></a>其华与果同于根茎。<a id="a-2c"></a>五宝为一树者。<a id="a-2d"></a>根茎枝叶花。<a id="a-2e"></a>各以一宝。<a id="a-2f"></a>果则同于其根。<a id="a-2g"></a>六宝为一树者。<a id="a-2h"></a>根茎枝叶花果。<a id="a-2i"></a>各以一宝。<a id="a-2j"></a>七宝为一树者。<a id="a-2k"></a>亦复如是。<a id="a-2l"></a>惟加其节益用一宝。<a id="a-2m"></a>如是诸树种种各自异行。<a id="a-2n"></a>行行相植。<a id="a-2o"></a>茎茎相望。<a id="a-2p"></a>枝枝相准。<a id="a-2q"></a>叶叶相向。<a id="a-2r"></a>花花相顺。<a id="a-2s"></a>果果相当。<a id="a-2t"></a>如是行列数百千里。<a id="a-2u"></a>间以宝池又复如是。<a id="a-2v"></a>乃至周遍世界荣色光耀不可胜视。<a id="a-2w"></a>清风时发自成微妙音声。<a id="a-2x"></a>无可比者。</p>
  <p data-pb></p>
  <h2 id="a2y">树音妙乐分第二十四</h2>
  <p id="a2z">言。<a id="a-30"></a>如世间帝王有万种音乐。<a id="a-31"></a>不如转轮圣王诸音乐中一音之美。<a id="a-32"></a>百千万倍。<a id="a-33"></a>如转轮圣王万种音乐。<a id="a-34"></a>不如忉利天王诸音乐中一音之美。<a id="a-35"></a>百千万倍。<a id="a-36"></a>如忉利天王万种音乐。<a id="a-37"></a>不如第六天王诸音乐中一音之美。<a id="a-38"></a>百千万倍。<a id="a-39"></a>如第六天王万种音声。<a id="a-3A"></a>不如阿弥陀佛刹中诸七宝树一音之美。<a id="a-3B"></a>百千万倍。<a id="a-3C"></a>复有自然种种妙乐。<a id="a-3D"></a>而其音声无非妙法。<a id="a-3E"></a>清畅嘹喨微妙和雅。<a id="a-3F"></a>十方世界音声之中最为第一</p>
  <p id="a3G"></p>
  <p data-pb></p>
  <h2 id="a3H">自然饮食分第二十五</h2>
  <p id="a3I">言。<a id="a-3J"></a>阿弥陀佛刹中诸往生者。<a id="a-3K"></a>其饮食时有欲银钵者。<a id="a-3L"></a>有欲金钵者。<a id="a-3M"></a>有欲水晶琉璃钵者。<a id="a-3N"></a>有欲珊瑚琥珀砗磲码瑙钵者。<a id="a-3O"></a>或欲明月珠摩尼珠白玉紫金等钵。<a id="a-3P"></a>皆随其意化现在前。<a id="a-3Q"></a>百味饮食充满其中。<a id="a-3R"></a>酸碱辛淡各如所欲。<a id="a-3S"></a>多亦不余。<a id="a-3T"></a>少亦不缺。<a id="a-3U"></a>亦不以美故过量而食。<a id="a-3V"></a>惟以资益气力。<a id="a-3W"></a>食已自然消散而无遗滓。<a id="a-3X"></a>或但见色闻香意以为食。<a id="a-3Y"></a>自然化去。<a id="a-3Z"></a>再欲食时复现如前。<a id="a-3a"></a>极彼刹中清净安稳微妙快乐。<a id="a-3b"></a>次于无为泥洹之道。</p>
  <h2 id="a3c">景象殊胜分第二十六</h2>
  <p id="a3d">佛言。<a id="a-3e"></a>阿弥陀佛刹中。<a id="a-3f"></a>皆诸菩萨声闻诸上善人。<a id="a-3g"></a>无有妇女。<a id="a-3h"></a>皆寿命无央数劫。<a id="a-3i"></a>皆洞视彻听遥相瞻见。<a id="a-3j"></a>遥相闻语声。<a id="a-3k"></a>皆求善道者无复异人。<a id="a-3l"></a>其面目皆端正净好无复丑陋。<a id="a-3m"></a>其体性皆智慧勇健无复庸愚。<a id="a-3n"></a>其所欲言皆豫相知。<a id="a-3o"></a>意心所存念无非道德。<a id="a-3p"></a>形于谈说无非正事。<a id="a-3q"></a>皆相爱敬无或憎嫉。<a id="a-3r"></a>皆相顺序或无差池。<a id="a-3s"></a>动合礼义穆若弟兄。<a id="a-3t"></a>言语诚实转相教令。<a id="a-3u"></a>钦若承受不相违戾。<a id="a-3v"></a>意皆洁清无所贪染。<a id="a-3w"></a>淫决嗔怒愚痴之态。<a id="a-3x"></a>尽绝无余。<a id="a-3y"></a>邪心妄念消释无有。<a id="a-3z"></a>神气和静。<a id="a-40"></a>体力轻清乐从经道。<a id="a-41"></a>启迪慧性通其宿命。<a id="a-42"></a>虽历万劫。<a id="a-43"></a>己所从来靡不知之。<a id="a-44"></a>复知十方世界去来现在之事。<a id="a-45"></a>复知无央数天上地下人民。<a id="a-46"></a>以至蜎飞蠕动之类。<a id="a-47"></a>心意所念口所欲言。<a id="a-48"></a>复知此等众生。<a id="a-49"></a>当于何劫何岁。<a id="a-4A"></a>尽度脱为人。<a id="a-4B"></a>得生极乐世界。<a id="a-4C"></a>或作菩萨。<a id="a-4D"></a>或作声闻。<a id="a-4E"></a>皆豫知之。<a id="a-4F"></a>其有神智洞达威力自在者。<a id="a-4G"></a>能于掌中擎一切世界。</p>
  <h2 id="a4H">道场宝树分第二十七</h2>
  <p id="a4I">佛言。<a id="a-4J"></a>阿弥陀佛刹中。<a id="a-4K"></a>其道场树高一千六百由旬。<a id="a-4L"></a>四布枝树八百由旬。<a id="a-4M"></a>根入宝地五百由旬。<a id="a-4N"></a>及一切众宝自然合成。<a id="a-4O"></a>花果敷荣。<a id="a-4P"></a>作无量百千殊丽之色。<a id="a-4Q"></a>于其树上。<a id="a-4R"></a>复以月光摩尼宝。<a id="a-4S"></a>帝网摩尼宝。<a id="a-4T"></a>持海轮宝。<a id="a-4U"></a>如是等众宝庄严周匝其间。<a id="a-4V"></a>复垂爱宝璎珞。<a id="a-4W"></a>大缘宝璎珞。<a id="a-4X"></a>青真珠璎珞。<a id="a-4Y"></a>如是等众璎珞缀饰。<a id="a-4Z"></a>复有真妙宝网罗覆其上。<a id="a-4a"></a>成百千万色种种异变。<a id="a-4b"></a>无量光艳照耀无极。<a id="a-4c"></a>或时微风徐动演出无量妙法音声。<a id="a-4d"></a>其声流布遍诸佛刹。<a id="a-4e"></a>众生闻者得深法忍。<a id="a-4f"></a>住不退转地无其耳病。<a id="a-4g"></a>以至成就无上菩提。<a id="a-4h"></a>若有众生。<a id="a-4i"></a>见此树者乃至成佛。<a id="a-4j"></a>于其中间不生眼病。<a id="a-4k"></a>若有众生。<a id="a-4l"></a>闻树香者乃至成佛。<a id="a-4m"></a>于其中间不生鼻病。<a id="a-4n"></a>若有众生。<a id="a-4o"></a>食树果者乃至成佛。<a id="a-4p"></a>于其中间舌亦无病。<a id="a-4q"></a>若有众生。<a id="a-4r"></a>树光照者乃至成佛。<a id="a-4s"></a>于其中间身亦无病。<a id="a-4t"></a>若有众生。<a id="a-4u"></a>观想树者乃至成佛。<a id="a-4v"></a>于其中间心得清凉。<a id="a-4w"></a>远离贪等烦恼之病。<a id="a-4x"></a>皆得甚深法忍。<a id="a-4y"></a>住不退转地。<a id="a-4z"></a>彼刹诸天人世人。<a id="a-50"></a>见此树者得三法忍。<a id="a-51"></a>一者音响忍。<a id="a-52"></a>二者柔顺忍。<a id="a-53"></a>三者无生法忍。<a id="a-54"></a>如是树木花果。<a id="a-55"></a>与诸众生而作佛事。<a id="a-56"></a>皆以此佛本愿力故。<a id="a-57"></a>坚固愿故。<a id="a-58"></a>精进力故。<a id="a-59"></a>威神力故。</p>
  <h2 id="a5A">宝网音香分第二十八</h2>
  <p id="a5B">佛言。<a id="a-5C"></a>阿弥陀佛刹中。<a id="a-5D"></a>复有无量宝网弥覆其上。<a id="a-5E"></a>皆以金银真珠百千杂宝。<a id="a-5F"></a>奇妙珍异庄严校饰。<a id="a-5G"></a>周匝四面垂以宝网。<a id="a-5H"></a>光色晃曜尽极严丽。<a id="a-5I"></a>又有自然德风徐动。<a id="a-5J"></a>不寒不暑温和柔软。<a id="a-5K"></a>不迟不疾吹诸宝网及诸宝树。<a id="a-5L"></a>演发无量微妙法音。<a id="a-5M"></a>流布万种清雅德香。<a id="a-5N"></a>其有闻者尘劳垢习自然不生。<a id="a-5O"></a>风触其身皆得快乐。<a id="a-5P"></a>譬如比丘得灭尽定三昧。<a id="a-5Q"></a>或时风吹散花遍满其刹。<a id="a-5R"></a>随色次第而不杂乱。<a id="a-5S"></a>柔软光泽馨香芬烈。<a id="a-5T"></a>足履其上陷下四寸。<a id="a-5U"></a>随举足已还复如故。<a id="a-5V"></a>花用已讫自然化没。</p>
  <h2 id="a5W">莲花现佛分第二十九</h2>
  <p id="a5X">佛言。<a id="a-5Y"></a>阿弥陀佛刹中。<a id="a-5Z"></a>众宝莲华周遍世界。<a id="a-5a"></a>一一宝花百千万叶。<a id="a-5b"></a>其华光明无量杂色。<a id="a-5c"></a>青色青光。<a id="a-5d"></a>白色白光。<a id="a-5e"></a>玄黄朱紫之色。<a id="a-5f"></a>其光亦然。<a id="a-5g"></a>炜烨焕烂明耀日月。<a id="a-5h"></a>一一华中。<a id="a-5i"></a>出三十六百千亿光。<a id="a-5j"></a>一一光中。<a id="a-5k"></a>出三十六百千亿佛。<a id="a-5l"></a>其身皆紫金色相好殊特。<a id="a-5m"></a>一一诸佛。<a id="a-5n"></a>又放百千光明。<a id="a-5o"></a>普为十方众生说微妙法。<a id="a-5p"></a>如是诸佛各各安立无量众生于佛正道。</p>
  <h2 id="a5q">大会说法分第三十</h2>
  <p id="a5r">佛言。<a id="a-5s"></a>阿弥陀佛。<a id="a-5t"></a>为诸菩萨声闻及诸天世人。<a id="a-5u"></a>广宣大教敷演妙法之时。<a id="a-5v"></a>皆以次序大会于七宝讲堂。<a id="a-5w"></a>佛初为诸菩萨声闻及诸天世人说法。<a id="a-5x"></a>莫不欣然悦适心得解悟。<a id="a-5y"></a>各随其资而有所得。<a id="a-5z"></a>即时四方自然微风。<a id="a-60"></a>吹诸宝树作五百音声。<a id="a-61"></a>复吹诸宝花停结空中。<a id="a-62"></a>枝叶下向以成供养。<a id="a-63"></a>既而坠地则自然乱风吹去。<a id="a-64"></a>于是第一四天王天诸天人。<a id="a-65"></a>持百千花香百千音乐。<a id="a-66"></a>自空而降以供养佛及菩萨声闻之众。<a id="a-67"></a>听闻说法。<a id="a-68"></a>散诸香花。<a id="a-69"></a>奏诸音乐。<a id="a-6A"></a>于是第二忉利天。<a id="a-6B"></a>上至欲界诸天。<a id="a-6C"></a>以至第七梵天。<a id="a-6D"></a>及三十六天。<a id="a-6E"></a>如是等天诸天人。<a id="a-6F"></a>各持百千香华。<a id="a-6G"></a>百千音乐转相倍胜。<a id="a-6H"></a>自空而降。<a id="a-6I"></a>皆以前后次序更相开避。<a id="a-6J"></a>供养佛及菩萨声闻之众。<a id="a-6K"></a>听佛说法散诸香花。<a id="a-6L"></a>奏诸音乐。<a id="a-6M"></a>诸天人中有未得须陀洹道者。<a id="a-6N"></a>有未得斯陀含道者。<a id="a-6O"></a>有未得阿那含道者。<a id="a-6P"></a>有未得阿罗汉道者。<a id="a-6Q"></a>有未得不退转地菩萨者。<a id="a-6R"></a>闻佛说法即心开意解。<a id="a-6S"></a>随所未得而自得之。<a id="a-6T"></a>当此之时。<a id="a-6U"></a>熙然欢喜不可胜言。</p>
  <h2 id="a6V">十方听法分第三十一</h2>
  <p id="a6W">佛言。<a id="a-6X"></a>其次东方恒河沙数诸佛。<a id="a-6Y"></a>各遣无量无数菩萨。<a id="a-6Z"></a>及无量无数声闻之众。<a id="a-6a"></a>持诸香华幢幡宝盖。<a id="a-6b"></a>种种供具前以献佛。<a id="a-6c"></a>各礼足已。<a id="a-6d"></a>称赞宝刹功德庄严。<a id="a-6e"></a>听说妙法皆大喜悦。<a id="a-6f"></a>作礼而去。<a id="a-6g"></a>其次南方世界。<a id="a-6h"></a>恒河沙数诸佛。<a id="a-6i"></a>各遣无量无数声闻。<a id="a-6j"></a>及无量无数声闻之众。<a id="a-6k"></a>持诸香华幢幡宝盖。<a id="a-6l"></a>种种供具前以献佛。<a id="a-6m"></a>各礼足已。<a id="a-6n"></a>称赞宝刹功德庄严。<a id="a-6o"></a>听说妙法皆大喜悦。<a id="a-6p"></a>作礼而去。<a id="a-6q"></a>其次西方北方。<a id="a-6r"></a>四隅上下亦复如是。<a id="a-6s"></a>尔时世尊。<a id="a-6t"></a>复说偈言。</p>
  <p id="a6u">东方诸世界　　数若恒河沙</p>
  <p id="a6v">一一世界中　　声闻与菩萨</p>
  <p id="a6w">无量复无数　　各发最胜心</p>
  <p id="a6x">持诸妙供养　　往献阿弥陀</p>
  <p id="a6y">南西北四隅　　上下亦如是</p>
  <p id="a6z">悉皆供献已　　旋绕怀爱敬</p>
  <p id="a70">赞叹大福田　　最上复希有</p>
  <p id="a71">皆由宿愿弘　　精进无穷极</p>
  <p id="a72">究达神通慧　　游入胜法门</p>
  <p id="a73">具足功德宝　　妙智无等伦</p>
  <p id="a74">慧日朗世间　　消除生死云</p>
  <p id="a75">庄严极乐刹　　威神叵思议</p>
  <p id="a76">旷荡已无边　　佛刹绝无比</p>
  <p id="a77">称赞既如是　　钦慕不能已</p>
  <p id="a78">复以天妙花　　散空成宝盖</p>
  <p id="a79">纵广百由旬　　色相愈新丽</p>
  <p id="a7A">假兹伸供养　　自喜还自庆</p>
  <p id="a7B">愿我积众善　　致我刹亦然</p>
  <p id="a7C">先了诸法性　　梦幻本来空</p>
  <p id="a7D">次度诸众生　　远大无穷极</p>
  <p id="a7E">如是宝刹者　　何忧不可成</p>
  <p id="a7F">尔时佛慈悲　　开导一切心</p>
  <p id="a7G">神通化大光　　从佛面门出</p>
  <p id="a7H">四散数无穷　　普照亿佛刹</p>
  <p id="a7I">人天咸睹已　　还归佛髻中</p>
  <p id="a7J">时会诸有情　　敬叹未曾有</p>
  <p id="a7K">愿与沉沦者　　尽证菩提道</p>
  <p data-pb></p>
  <h2 id="a7L">观音发问分第三十二</h2>
  <p id="a7M">时佛说此偈已。<a id="a-7N"></a>会中有观自在菩萨。<a id="a-7O"></a>即从座起。<a id="a-7P"></a>合掌向佛而作是言。<a id="a-7Q"></a>世尊。<a id="a-7R"></a>以何因缘。<a id="a-7S"></a>阿弥陀佛于其面门。<a id="a-7T"></a>放无量光照诸佛刹。<a id="a-7U"></a>惟愿世尊方便解说。<a id="a-7V"></a>令诸众生及他方菩萨。<a id="a-7W"></a>闻是语已心生解悟。<a id="a-7X"></a>于佛菩提志乐趣求。<a id="a-7Y"></a>永无退转。<a id="a-7Z"></a>佛言。<a id="a-7a"></a>汝当谛听吾为汝说。<a id="a-7b"></a>彼佛如来于过去无量无边阿僧祇劫前。<a id="a-7c"></a>为菩萨时。<a id="a-7d"></a>发大誓言。<a id="a-7e"></a>我于未来世成佛时若有十方世界。<a id="a-7f"></a>无央数诸天人民。<a id="a-7g"></a>以至蜎飞蠕动之类。<a id="a-7h"></a>闻我名号。<a id="a-7i"></a>或顶礼忆念或称赞归依。<a id="a-7j"></a>或香花供养。<a id="a-7k"></a>如是众生速生我刹。<a id="a-7l"></a>见此光明即得解脱。<a id="a-7m"></a>若诸菩萨见此光明。<a id="a-7n"></a>即得授记证不退位。<a id="a-7o"></a>手持香华及诸供具。<a id="a-7p"></a>往十方无边佛刹。<a id="a-7q"></a>供养诸佛而作佛事。<a id="a-7r"></a>增益功</p>
  <p data-pb></p>
  <h2 id="a7s">菩萨出供分第三十三</h2>
  <p id="a7t">言。<a id="a-7u"></a>阿弥陀佛刹中。<a id="a-7v"></a>诸菩萨承佛威神。<a id="a-7w"></a>一食之顷遍至十方无量世界。<a id="a-7x"></a>供养诸佛。<a id="a-7y"></a>随心所欲。<a id="a-7z"></a>花香妓乐。<a id="a-80"></a>衣盖幢幡。<a id="a-81"></a>无数供养之具。<a id="a-82"></a>自然化现在前。<a id="a-83"></a>珍妙殊特非世所有。<a id="a-84"></a>辄以奉佛及诸菩萨声闻之众。<a id="a-85"></a>或欲献花者。<a id="a-86"></a>即于空中化成花盖。<a id="a-87"></a>小者周圆四十里。<a id="a-88"></a>或五十里。<a id="a-89"></a>或六十里。<a id="a-8A"></a>如是展转渐大。<a id="a-8B"></a>有至于六百万里。<a id="a-8C"></a>各随其小大停于空中。<a id="a-8D"></a>以成圆象势皆下向以成供养。<a id="a-8E"></a>光色照耀香气普薰。<a id="a-8F"></a>不可胜言。<a id="a-8G"></a>既已用已。<a id="a-8H"></a>随其前后以次化没。<a id="a-8I"></a>诸菩萨复于空中共奏天乐。<a id="a-8J"></a>以微妙音歌叹佛德。<a id="a-8K"></a>听受经法喜悦无量。<a id="a-8L"></a>既供养已忽然轻举。<a id="a-8M"></a>还至本刹犹为未食之前。</p>
  <p data-pb></p>
  <h2 id="a8N">菩萨功德分第三十四</h2>
  <p id="a8O">言。<a id="a-8P"></a>阿弥陀佛刹中诸菩萨众。<a id="a-8Q"></a>容貌柔和相好具足。<a id="a-8R"></a>禅定智慧通达无碍。<a id="a-8S"></a>神通威德无不满足。<a id="a-8T"></a>深入法门得无生忍。<a id="a-8U"></a>诸菩萨道究竟明了。<a id="a-8V"></a>调伏诸根身心柔软。<a id="a-8W"></a>安住寂静尽般涅槃。<a id="a-8X"></a>深入正慧无复余习。<a id="a-8Y"></a>依佛所行七觉圣道。<a id="a-8Z"></a>修行五眼照真达俗。<a id="a-8a"></a>辩才总持自在无碍。<a id="a-8b"></a>善解世间无边方便。<a id="a-8c"></a>所言诚谛深入义味。<a id="a-8d"></a>敷演正法广度有情。<a id="a-8e"></a>除彼一切烦恼之患。<a id="a-8f"></a>等观三界空无所有。<a id="a-8g"></a>知一切法悉皆寂灭。<a id="a-8h"></a>无相无为无</p>
  <p data-pb></p>
  <h2 id="a8i">泥洹去者分第三十五</h2>
  <p id="a8j">时座中有阿逸多菩萨。<a id="a-8k"></a>即从座起。<a id="a-8l"></a>合掌问佛。<a id="a-8m"></a>阿弥陀佛刹中诸声闻。<a id="a-8n"></a>有般泥洹者否。<a id="a-8o"></a>佛言。<a id="a-8p"></a>此四天下星汝见之否。<a id="a-8q"></a>答云。<a id="a-8r"></a>皆已见之。<a id="a-8s"></a>佛言。<a id="a-8t"></a>如大目犍连飞行四天下。<a id="a-8u"></a>一日一夜可尽知其星数。<a id="a-8v"></a>彼刹声闻之众。<a id="a-8w"></a>尚百千亿倍。<a id="a-8x"></a>于四天下星。<a id="a-8y"></a>不可尽知其数。<a id="a-8z"></a>其一声闻般泥洹者。<a id="a-90"></a>犹如大海减去一渧不觉其少。<a id="a-91"></a>其般泥洹者数虽众多。<a id="a-92"></a>犹如大海减去一溪之水亦不觉其少。<a id="a-93"></a>虽般泥洹者及无央数。<a id="a-94"></a>其现在者与新得声闻者。<a id="a-95"></a>其数亦无量无极。<a id="a-96"></a>犹如大海减一恒河之水而不觉其少。<a id="a-97"></a>使天下诸水皆入于海。<a id="a-98"></a>亦</p>
  <p data-pb></p>
  <h2 id="a99">光明大小分第三十六</h2>
  <p id="a9A">言。<a id="a-9B"></a>阿弥陀佛。<a id="a-9C"></a>与其刹中诸菩萨声闻。<a id="a-9D"></a>顶中光明各有大小。<a id="a-9E"></a>诸声闻顶中光明各照七丈。<a id="a-9F"></a>诸菩萨顶中光明各照千亿万里。<a id="a-9G"></a>有二菩萨尊为第一。<a id="a-9H"></a>其一名观世音。<a id="a-9I"></a>一名大势至。<a id="a-9J"></a>常在佛侧坐侍政论。<a id="a-9K"></a>佛与二菩萨对议十方世界未来现在之事。<a id="a-9L"></a>佛欲使二菩萨往他方佛所。<a id="a-9M"></a>神足而往驶疾如佛。<a id="a-9N"></a>分身生此世界助佛扬化。<a id="a-9O"></a>于彼刹中不失现在。<a id="a-9P"></a>其智慧威神最为第一。<a id="a-9Q"></a>顶中光明各照千佛世界。<a id="a-9R"></a>世间人民善男子善女人。<a id="a-9S"></a>若有急难恐怖或值官事。<a id="a-9T"></a>一心归命观世音菩萨。<a id="a-9U"></a>无不得解脱者。<a id="a-9V"></a>其佛顶中光明极大极明。<a id="a-9W"></a>彼世界中日月</p>
  <p data-pb></p>
  <h2 id="a9X">恩德无穷分第三十七</h2>
  <p id="a9Y">言。<a id="a-9Z"></a>阿弥陀佛。<a id="a-9a"></a>于世间教化。<a id="a-9b"></a>意欲度脱十方无央数佛刹中诸天人民。<a id="a-9c"></a>以至蜎飞蠕动之类。<a id="a-9d"></a>皆往生其刹悉令得泥洹之道。<a id="a-9e"></a>其间欲作佛者。<a id="a-9f"></a>即令修菩萨行以至成佛。<a id="a-9g"></a>既成佛已转相教化。<a id="a-9h"></a>度脱十方无央数世界中诸天人民。<a id="a-9i"></a>以至蜎飞蠕动之类。<a id="a-9j"></a>往生其刹者不可胜数。<a id="a-9k"></a>作菩萨以至成佛者。<a id="a-9l"></a>亦不可胜数。<a id="a-9m"></a>是此佛恩德。<a id="a-9n"></a>及于十方世界。<a id="a-9o"></a>无穷无极不可思议。</p>
  <p data-pb></p>
  <h2 id="a9p">佛寿人数分第三十八</h2>
  <p id="a9q">言。<a id="a-9r"></a>汝欲知阿弥陀佛寿命无极否。<a id="a-9s"></a>阿逸多对言。<a id="a-9t"></a>诚欲闻知。<a id="a-9u"></a>佛言明听。<a id="a-9v"></a>悉十方无央数世界诸天人民。<a id="a-9w"></a>以至蜎飞蠕动之类。<a id="a-9x"></a>皆得为人。<a id="a-9y"></a>又皆作缘觉声闻。<a id="a-9z"></a>共坐禅一心。<a id="a-A0"></a>合其智慧为一智慧。<a id="a-A1"></a>以计数彼佛寿命。<a id="a-A2"></a>几千亿万劫。<a id="a-A3"></a>无有能知者。<a id="a-A4"></a>其诸菩萨声闻。<a id="a-A5"></a>及彼刹诸天世人寿命。<a id="a-A6"></a>亦复如是。<a id="a-A7"></a>复令十方各千世界中诸天人民。<a id="a-A8"></a>以至蜎飞蠕动之类。<a id="a-A9"></a>皆得为人。<a id="a-AA"></a>又皆作缘觉声闻。<a id="a-AB"></a>共坐禅一心。<a id="a-AC"></a>合其智慧为一智慧。<a id="a-AD"></a>以计数彼刹中诸菩萨声闻几千亿万人。<a id="a-AE"></a>莫有能尽知者。<a id="a-AF"></a>彼佛寿命浩浩渺渺无穷无</p>
  <p data-pb></p>
  <h2 id="aAG">递次作佛分第三十九</h2>
  <p id="aAH">逸多复白佛言。<a id="a-AI"></a>阿弥陀佛功德寿命。<a id="a-AJ"></a>威神光明乃如是耶。<a id="a-AK"></a>佛言。<a id="a-AL"></a>彼佛至般泥洹时。<a id="a-AM"></a>观世音菩萨乃当作佛掌握化权。<a id="a-AN"></a>教化度脱。<a id="a-AO"></a>十方世界诸天人民。<a id="a-AP"></a>以至蜎飞蠕动之类。<a id="a-AQ"></a>皆令得泥洹之道。<a id="a-AR"></a>欲作佛者则至作佛。<a id="a-AS"></a>既作佛已转相教化转相度脱。<a id="a-AT"></a>如一大师阿弥陀佛。<a id="a-AU"></a>无有穷极。<a id="a-AV"></a>其恩德所及一无有异。<a id="a-AW"></a>复住无央数劫无央数劫不可复计劫。<a id="a-AX"></a>一一皆法阿弥陀佛乃般泥洹。<a id="a-AY"></a>其次大势至菩萨作佛掌握化权。</p>
  <p data-pb></p>
  <h2 id="aAZ">佛智无极分第四十</h2>
  <p id="aAa">难复从座起。<a id="a-Ab"></a>长跪合掌而白佛言。<a id="a-Ac"></a>他方世界皆有须弥山。<a id="a-Ad"></a>阿弥陀佛刹中独无此山何耶。<a id="a-Ae"></a>佛言。<a id="a-Af"></a>汝有疑于佛耶。<a id="a-Ag"></a>十方世界无穷无极。<a id="a-Ah"></a>不可思议。<a id="a-Ai"></a>佛智亦如是。<a id="a-Aj"></a>其中诸大海水。<a id="a-Ak"></a>欲以一人斗量而尽。<a id="a-Al"></a>汝智亦如是。<a id="a-Am"></a>往昔过去世亿万亿劫。<a id="a-An"></a>有亿万亿佛。<a id="a-Ao"></a>各各自有名号。<a id="a-Ap"></a>无有同我名号释迦文者。<a id="a-Aq"></a>复经亿万亿劫间。<a id="a-Ar"></a>有同我名号。<a id="a-As"></a>如是积劫不已。<a id="a-At"></a>其同我名号者。<a id="a-Au"></a>乃如恒河水边流沙。<a id="a-Av"></a>一沙一佛。<a id="a-Aw"></a>此属过去。<a id="a-Ax"></a>我尽见之。<a id="a-Ay"></a>今现在面南正坐。<a id="a-Az"></a>见</p>
  <p data-pb></p>
  <h2 id="aB0">独无须弥分第四十一</h2>
  <p id="aB1">难闻佛所言。<a id="a-B2"></a>则大恐怖毛发耸然。<a id="a-B3"></a>复白佛言。<a id="a-B4"></a>非敢有疑于佛。<a id="a-B5"></a>所以问者。<a id="a-B6"></a>以他方世界四天王天及忉利天。<a id="a-B7"></a>皆依须弥山而住。<a id="a-B8"></a>彼独无此山。<a id="a-B9"></a>恐佛般泥洹后。<a id="a-BA"></a>有来问者无以告之。<a id="a-BB"></a>故以问佛。<a id="a-BC"></a>佛言。<a id="a-BD"></a>他方世界第三炎摩天。<a id="a-BE"></a>上至第七梵天。<a id="a-BF"></a>皆何所依而住。<a id="a-BG"></a>对言。<a id="a-BH"></a>自然在于空中。<a id="a-BI"></a>佛言。<a id="a-BJ"></a>彼刹中无须弥山。<a id="a-BK"></a>其四天王与忉利二天。<a id="a-BL"></a>亦复如是。<a id="a-BM"></a>天人行业果报不可思议。<a id="a-BN"></a>其诸众生住行业之地。<a id="a-BO"></a>亦不可思议。<a id="a-BP"></a>况彼佛威神浩大。<a id="a-BQ"></a>凡有作为无施。<a id="a-BR"></a>不可无须弥山。<a id="a-BS"></a>无复何疑。</p>
  <p data-pb></p>
  <h2 id="aBT">十方称赞分第四十二</h2>
  <p id="aBU">告阿难。<a id="a-BV"></a>东方有恒河沙世界。<a id="a-BW"></a>诸佛出广长舌相。<a id="a-BX"></a>放无量光。<a id="a-BY"></a>说诚实言。<a id="a-BZ"></a>称赞阿弥陀佛功德不可思议。<a id="a-Ba"></a>南方亦有恒河沙数世界。<a id="a-Bb"></a>诸佛出广长舌相。<a id="a-Bc"></a>放无量光。<a id="a-Bd"></a>说诚实言。<a id="a-Be"></a>称赞阿弥陀佛功德不可思议。<a id="a-Bf"></a>西方北方四隅上下。<a id="a-Bg"></a>亦复如是。<a id="a-Bh"></a>所以者何。<a id="a-Bi"></a>欲令诸天帝王人民。<a id="a-Bj"></a>尽闻阿弥陀佛名号。<a id="a-Bk"></a>忆念受持归依供养求生其刹。<a id="a-Bl"></a>是人命终必得往生。<a id="a-Bm"></a>若有众生闻其名号。<a id="a-Bn"></a>信心喜悦。<a id="a-Bo"></a>乃至一念至诚回向。<a id="a-Bp"></a>愿生其刹。<a id="a-Bq"></a>必得往生。<a id="a-Br"></a>惟除五逆诽谤正法。</p>
  <p data-pb></p>
  <h2 id="aBs">三辈往生分第四十三</h2>
  <p id="aBt">言。<a id="a-Bu"></a>十方世界诸天人民。<a id="a-Bv"></a>有志心欲生阿弥陀佛刹者。<a id="a-Bw"></a>别为三辈。<a id="a-Bx"></a>其上辈者。<a id="a-By"></a>舍家弃欲而作沙门。<a id="a-Bz"></a>心无贪慕持守经戒。<a id="a-C0"></a>行六波罗蜜修菩萨业。<a id="a-C1"></a>一向专念阿弥陀佛。<a id="a-C2"></a>修诸功德。<a id="a-C3"></a>是人则于梦中见佛及诸菩萨声闻。<a id="a-C4"></a>其命欲终时。<a id="a-C5"></a>佛与圣众悉来迎致。<a id="a-C6"></a>即于七宝水池莲华中化生。<a id="a-C7"></a>为不退转地菩萨。<a id="a-C8"></a>智慧威力神通自在。<a id="a-C9"></a>所居七宝宫宇。<a id="a-CA"></a>在于空中去佛所为近。<a id="a-CB"></a>是为上辈生者。<a id="a-CC"></a>其中等者。<a id="a-CD"></a>虽不能往作沙门大修功德。<a id="a-CE"></a>常信受佛语。<a id="a-CF"></a>深发无上菩提之心。<a id="a-CG"></a>一向专念此佛。<a id="a-CH"></a>随方修善。<a id="a-CI"></a>奉持斋戒。<a id="a-CJ"></a>起立塔像。<a id="a-CK"></a>饭食沙门。<a id="a-CL"></a>悬缯然灯。<a id="a-CM"></a>散华烧香。<a id="a-CN"></a>以此回向愿生其刹。<a id="a-CO"></a>命欲终时。<a id="a-CP"></a>佛亦现其身光明相好。<a id="a-CQ"></a>与诸大众在其人前。<a id="a-CR"></a>即随往生。<a id="a-CS"></a>亦住不退转地。<a id="a-CT"></a>功德智慧。<a id="a-CU"></a>次于上等生者。<a id="a-CV"></a>其下辈生</p>
  <p data-pb></p>
  <h2 id="aCW">必修十善分第四十四</h2>
  <p id="aCX">佛言。<a id="a-CY"></a>行菩萨道生阿弥陀佛刹者。<a id="a-CZ"></a>即得不退转地菩萨。<a id="a-Ca"></a>具三十二相紫磨金色八十种好。<a id="a-Cb"></a>渐次以入佛位。<a id="a-Cc"></a>欲于何方世界作佛。<a id="a-Cd"></a>皆如所愿。<a id="a-Ce"></a>若不能大精进禅定。<a id="a-Cf"></a>尽持经戒必修十善。<a id="a-Cg"></a>一不杀生。<a id="a-Ch"></a>二不偷盗。<a id="a-Ci"></a>三不邪淫。<a id="a-Cj"></a>四不调欺。<a id="a-Ck"></a>五不饮酒。<a id="a-Cl"></a>六不两舌。<a id="a-Cm"></a>七不恶口。<a id="a-Cn"></a>八不妄言。<a id="a-Co"></a>九不嫉妒。<a id="a-Cp"></a>十不贪欲。<a id="a-Cq"></a>不靳吝。<a id="a-Cr"></a>不嗔恨。<a id="a-Cs"></a>不邪见。<a id="a-Ct"></a>笃于孝顺谨于诚信。<a id="a-Cu"></a>信受佛语。<a id="a-Cv"></a>深信作善得福。<a id="a-Cw"></a>奉持如是善法。<a id="a-Cx"></a>昼夜思惟阿弥陀佛。<a id="a-Cy"></a>及彼刹种种功德庄严。<a id="a-Cz"></a>志心归依顶礼供养。<a id="a-D0"></a>是人命终心不颠倒。<a id="a-D1"></a>即得往生。<a id="a-D2"></a>闻无量无数诸佛。<a id="a-D3"></a>称赞此佛功德。<a id="a-D4"></a>永不退转无上菩提。</p>
  <h2 id="aD5">复有三等分第四十五</h2>
  <p id="aD6">佛言。<a id="a-D7"></a>其次斋戒清净。<a id="a-D8"></a>一心常念阿弥陀佛。<a id="a-D9"></a>欲生其刹。<a id="a-DA"></a>十昼夜不断绝者。<a id="a-DB"></a>命终必得往生。<a id="a-DC"></a>纵不得昼夜。<a id="a-DD"></a>当绝虑去忧。<a id="a-DE"></a>勿与家事。<a id="a-DF"></a>勿近妇人。<a id="a-DG"></a>端身正心。<a id="a-DH"></a>断除爱欲。<a id="a-DI"></a>斋戒清净。<a id="a-DJ"></a>志心忆念彼佛。<a id="a-DK"></a>持诵名号欲生其刹。<a id="a-DL"></a>止一昼夜不绝断者。<a id="a-DM"></a>命终亦得往生。<a id="a-DN"></a>若有善男子善女人。<a id="a-DO"></a>发菩提心。<a id="a-DP"></a>持诸禁戒坚守不犯。<a id="a-DQ"></a>饶益众生。<a id="a-DR"></a>所作善缘悉以施与。<a id="a-DS"></a>令得安乐。<a id="a-DT"></a>当忆此佛及彼刹境界。<a id="a-DU"></a>是人命绝往生。<a id="a-DV"></a>即如佛色相种种庄严。<a id="a-DW"></a>贤圣围绕。<a id="a-DX"></a>速闻无上妙法。</p>
  <h2 id="aDY">一生补佛分第四十六</h2>
  <p id="aDZ">佛言。<a id="a-Da"></a>诸往生者。<a id="a-Db"></a>皆具足三十二相。<a id="a-Dc"></a>究竟深入妙法要义。<a id="a-Dd"></a>诸根明利。<a id="a-De"></a>其初钝根者成就二忍。<a id="a-Df"></a>利根者得不可计无生法忍。<a id="a-Dg"></a>皆当一生遂补佛处。<a id="a-Dh"></a>所以者何。<a id="a-Di"></a>彼佛刹中。<a id="a-Dj"></a>皆住于正定之聚。<a id="a-Dk"></a>无诸邪聚及不定之聚。<a id="a-Dl"></a>复无三种过失。<a id="a-Dm"></a>一者心无虚妄。<a id="a-Dn"></a>二者住不退转。<a id="a-Do"></a>三者善无唐捐。<a id="a-Dp"></a>所以生于彼者。<a id="a-Dq"></a>有进无退直至成佛。<a id="a-Dr"></a>惟有宿愿速度众生。<a id="a-Ds"></a>则以弘誓功德而自庄严。<a id="a-Dt"></a>入他方生死界中。<a id="a-Du"></a>作师子吼说法度脱。<a id="a-Dv"></a>尔时阿弥陀佛。<a id="a-Dw"></a>以威神力。<a id="a-Dx"></a>令彼教化一切众生。<a id="a-Dy"></a>皆发信心乃至成佛。<a id="a-Dz"></a>于其中间不受恶趣。<a id="a-E0"></a>神通自在常识宿命。<a id="a-E1"></a>虽生五浊恶世。<a id="a-E2"></a>形迹与同。<a id="a-E3"></a>其清净快乐。<a id="a-E4"></a>无异本刹。</p>
  <h2 id="aE5">大会宝池分第四十七</h2>
  <p id="aE6">佛言。<a id="a-E7"></a>十方无央数世界诸天人民。<a id="a-E8"></a>比丘僧比丘尼。<a id="a-E9"></a>优婆塞优婆夷。<a id="a-EA"></a>往生阿弥陀佛刹者。<a id="a-EB"></a>群众大会于七宝池中。<a id="a-EC"></a>人人各坐一大莲华之上。<a id="a-ED"></a>自陈前世所持经戒。<a id="a-EE"></a>所作善法。<a id="a-EF"></a>所从来生本末。<a id="a-EG"></a>其所好法。<a id="a-EH"></a>及所得浅深。<a id="a-EI"></a>与智慧多寡。<a id="a-EJ"></a>从上次下转相言之。<a id="a-EK"></a>其人若不豫作诸善。<a id="a-EL"></a>不明经理。<a id="a-EM"></a>于此应对。<a id="a-EN"></a>自然促迫其心惭悔。<a id="a-EO"></a>悔亦无及。<a id="a-EP"></a>但慷慨发愤。<a id="a-EQ"></a>慕及等夷。</p>
  <h2 id="aER">世人极苦分第四十八</h2>
  <p id="aES">佛言。<a id="a-ET"></a>世人于剧恶极苦之中。<a id="a-EU"></a>勤身营务以自给济。<a id="a-EV"></a>无贵贱贫富。<a id="a-EW"></a>无少长男女。<a id="a-EX"></a>皆忧财物累念积虑。<a id="a-EY"></a>为心走使无时安息。<a id="a-EZ"></a>若有田忧田。<a id="a-Ea"></a>有宅忧宅。<a id="a-Eb"></a>有牛马六畜奴婢。<a id="a-Ec"></a>衣食什物。<a id="a-Ed"></a>悉共忧之。<a id="a-Ee"></a>尊贵豪富既有斯患。<a id="a-Ef"></a>婴结于心不能自适。<a id="a-Eg"></a>若贫穷下劣常苦困乏。<a id="a-Eh"></a>无田亦忧欲有其田。<a id="a-Ei"></a>无宅亦忧欲有其宅。<a id="a-Ej"></a>无牛马六畜奴婢。<a id="a-Ek"></a>衣食什物无不爱之。<a id="a-El"></a>欲其皆有。<a id="a-Em"></a>适有一物复缺一物。<a id="a-En"></a>适有是事复缺是事。<a id="a-Eo"></a>勤苦若此休息无时。<a id="a-Ep"></a>不达于道德。<a id="a-Eq"></a>迷没于嗔怒。<a id="a-Er"></a>贪恨于货色。<a id="a-Es"></a>坐斯不得道。<a id="a-Et"></a>当入苦恶趣展转其中。<a id="a-Eu"></a>虽数千亿劫无有出期。<a id="a-Ev"></a>痛不可言极可哀愍。<a id="a-Ew"></a>今语汝等世间之事。<a id="a-Ex"></a>择其善者勤而行之。<a id="a-Ey"></a>爱欲荣华不可常保。<a id="a-Ez"></a>皆当别离无可乐者。<a id="a-F0"></a>乘佛在世当勤精进。<a id="a-F1"></a>愿生极乐世界。</p>
  <h2 id="aF2">五道昭明分第四十九</h2>
  <p id="aF3">佛言。<a id="a-F4"></a>苦心与语令得解脱。<a id="a-F5"></a>若不信悟无益。<a id="a-F6"></a>其人大命将至悔亦何及。<a id="a-F7"></a>天地之间五道昭明。<a id="a-F8"></a>恢廓浩渺窈窈冥冥。<a id="a-F9"></a>业报相生转相承受。<a id="a-FA"></a>美恶惨毒皆自当之。<a id="a-FB"></a>孰使如是理之自然。<a id="a-FC"></a>善人行善。<a id="a-FD"></a>从乐入乐。<a id="a-FE"></a>从明入明。<a id="a-FF"></a>恶人行恶。<a id="a-FG"></a>从苦入苦。<a id="a-FH"></a>从暗入暗。<a id="a-FI"></a>世人昧此恶道不绝。<a id="a-FJ"></a>故有自然地狱饿鬼。<a id="a-FK"></a>禽兽蜎飞蠕动之类。<a id="a-FL"></a>展转其中世世累劫。<a id="a-FM"></a>无由出离。<a id="a-FN"></a>是为大患。<a id="a-FO"></a>痛不可言。<a id="a-FP"></a>惟修净土直得超去。</p>
  <h2 id="aFQ">寿数随意分第五十</h2>
  <p id="aFR">弥勒复白佛言。<a id="a-FS"></a>今闻佛所说莫不喜悦。<a id="a-FT"></a>诸天人民以至蜎飞蠕动之类。<a id="a-FU"></a>皆蒙慈恩授解脱法。<a id="a-FV"></a>佛语教诫甚善甚深。<a id="a-FW"></a>佛言。<a id="a-FX"></a>汝从无数劫来修菩萨行。<a id="a-FY"></a>欲度诸天人民。<a id="a-FZ"></a>以至蜎飞蠕动之类。<a id="a-Fa"></a>从汝得道者无央数。<a id="a-Fb"></a>至得泥洹之道者。<a id="a-Fc"></a>亦无央数。<a id="a-Fd"></a>汝及十方世界诸天帝王人民。<a id="a-Fe"></a>若比丘僧比丘尼。<a id="a-Ff"></a>优婆塞优婆夷等。<a id="a-Fg"></a>从无数劫来流转五道。<a id="a-Fh"></a>忧畏勤苦不可具言。<a id="a-Fi"></a>至于今世生死不绝。<a id="a-Fj"></a>与佛相值听受经法。<a id="a-Fk"></a>又复得闻阿弥陀佛快哉甚善。<a id="a-Fl"></a>吾助汝喜。<a id="a-Fm"></a>汝今可厌生老病死痛苦。<a id="a-Fn"></a>恶露不净无可乐者。<a id="a-Fo"></a>宜自决断端身正行。<a id="a-Fp"></a>益作诸善修已洁体。<a id="a-Fq"></a>洗除心垢。<a id="a-Fr"></a>言行忠信。<a id="a-Fs"></a>表里相应。<a id="a-Ft"></a>人能自度转相拯济。<a id="a-Fu"></a>精明求愿积累善本。<a id="a-Fv"></a>虽一切勤苦亦须臾之间。<a id="a-Fw"></a>后生阿弥陀佛刹。<a id="a-Fx"></a>快乐无极。<a id="a-Fy"></a>长与道德合明。<a id="a-Fz"></a>永拔生死根本。<a id="a-G0"></a>无复贪恚愚痴苦恼之患。<a id="a-G1"></a>欲寿一劫百劫。<a id="a-G2"></a>千劫万亿劫。<a id="a-G3"></a>无央数劫。<a id="a-G4"></a>不可复计劫。<a id="a-G5"></a>皆随意所欲无不得之。<a id="a-G6"></a>欲衣得衣。<a id="a-G7"></a>欲食得食。<a id="a-G8"></a>皆如其意。<a id="a-G9"></a>次于泥洹之道。<a id="a-GA"></a>汝等各宜精进无得狐疑。<a id="a-GB"></a>无得中悔自为过咎。<a id="a-GC"></a>以至生于彼刹边地。<a id="a-GD"></a>虽在七宝城中。<a id="a-GE"></a>经五百岁。<a id="a-GF"></a>受其困谪。</p>
  <h2 id="aGG">八端检束分第五十一</h2>
  <p id="aGH">佛言。<a id="a-GI"></a>汝等当自端身。<a id="a-GJ"></a>当自端心。<a id="a-GK"></a>耳目鼻口手足。<a id="a-GL"></a>皆当自端束检中外。<a id="a-GM"></a>无随嗜欲益作诸善。<a id="a-GN"></a>当布恩施德不犯道禁。<a id="a-GO"></a>忍辱精进一心智慧。<a id="a-GP"></a>展转复相教化。<a id="a-GQ"></a>使彼为德立善。<a id="a-GR"></a>慈心正意斋戒清净。<a id="a-GS"></a>如是一昼夜。<a id="a-GT"></a>胜于阿弥陀佛刹中为善百岁。<a id="a-GU"></a>所以者何。<a id="a-GV"></a>以彼刹中无修营为物皆自有。<a id="a-GW"></a>人悉为善无毛发之恶。<a id="a-GX"></a>于此修善十昼夜。<a id="a-GY"></a>胜于他方佛刹为善千岁。<a id="a-GZ"></a>所以者何。<a id="a-Ga"></a>他方佛刹悉皆为善。<a id="a-Gb"></a>无造恶之所。<a id="a-Gc"></a>故其福德亦皆自然。<a id="a-Gd"></a>其次有世界。<a id="a-Ge"></a>为善者多。<a id="a-Gf"></a>为恶者少。<a id="a-Gg"></a>亦有自然之物。<a id="a-Gh"></a>不待修营。<a id="a-Gi"></a>若此世界中。<a id="a-Gj"></a>为恶极多。<a id="a-Gk"></a>为善极少。<a id="a-Gl"></a>不自修治物无自有。<a id="a-Gm"></a>或转相欺诒劳心苦形。<a id="a-Gn"></a>如是匆务未尝宁息。<a id="a-Go"></a>吾哀世人教诲切至。<a id="a-Gp"></a>令超彼岸。<a id="a-Gq"></a>永脱苦趣。</p>
  <h2 id="aGr">众见佛相分第五十二</h2>
  <p id="aGs">佛告阿难。<a id="a-Gt"></a>汝起整衣合掌恭敬。<a id="a-Gu"></a>面西为阿弥陀佛作礼。<a id="a-Gv"></a>阿难如教作礼。<a id="a-Gw"></a>白佛言。<a id="a-Gx"></a>愿见阿弥陀佛。<a id="a-Gy"></a>及极乐世界。<a id="a-Gz"></a>与诸菩萨声闻大众。<a id="a-H0"></a>说是语已。<a id="a-H1"></a>阿弥陀佛。<a id="a-H2"></a>即放大光明。<a id="a-H3"></a>普照一切世界。<a id="a-H4"></a>其中所有悉皆不现惟见佛光。<a id="a-H5"></a>犹如劫水弥满世界。<a id="a-H6"></a>尔时阿难。<a id="a-H7"></a>见阿弥陀佛。<a id="a-H8"></a>容体巍巍如黄金山。<a id="a-H9"></a>高出一切诸世界上。<a id="a-HA"></a>相好光明无不照耀。<a id="a-HB"></a>会中四众悉皆睹见。<a id="a-HC"></a>佛言。<a id="a-HD"></a>我说阿弥陀佛及诸菩萨声闻。<a id="a-HE"></a>及彼刹中自然七宝。<a id="a-HF"></a>及一切所有。<a id="a-HG"></a>与此相见有无异否。<a id="a-HH"></a>对言。<a id="a-HI"></a>今此所见。<a id="a-HJ"></a>与佛所言一无有异。<a id="a-HK"></a>尔时诸天人民。<a id="a-HL"></a>以至蜎飞蠕动之类。<a id="a-HM"></a>皆睹见阿弥陀佛光明。<a id="a-HN"></a>莫不慈心喜悦诸地狱畜生饿鬼。<a id="a-HO"></a>有拷治痛苦者。<a id="a-HP"></a>即皆解脱。<a id="a-HQ"></a>诸盲者悉皆能视。<a id="a-HR"></a>聋者即皆能听。<a id="a-HS"></a>喑者即皆能言。<a id="a-HT"></a>偻者即皆能伸。<a id="a-HU"></a>跛蹇者即皆能趋。<a id="a-HV"></a>凡病者即皆痊愈。<a id="a-HW"></a>诸狂愚者即皆黠慧。<a id="a-HX"></a>淫泆者皆修梵行。<a id="a-HY"></a>嗔恨者皆慈和为善。<a id="a-HZ"></a>有被毒者毒皆不行。<a id="a-Ha"></a>钟鼓琴瑟。<a id="a-Hb"></a>箜篌乐器诸伎不鼓自成五音之声。<a id="a-Hc"></a>妇女珠璎。<a id="a-Hd"></a>亦皆自然震响。<a id="a-He"></a>百鸟畜兽皆自然欢鸣。<a id="a-Hf"></a>当此之时莫不喜悦。<a id="a-Hg"></a>咸得过度。</p>
  <h2 id="aHh">疑城胎生分第五十三</h2>
  <p id="aHi">佛告弥勒。<a id="a-Hj"></a>汝见彼刹有胎生否。<a id="a-Hk"></a>对云见。<a id="a-Hl"></a>胎生者所处宫殿。<a id="a-Hm"></a>或百由旬。<a id="a-Hn"></a>或五百由旬。<a id="a-Ho"></a>各于其中受诸快乐。<a id="a-Hp"></a>如忉利天人。<a id="a-Hq"></a>何因缘故彼刹而有胎生。<a id="a-Hr"></a>佛言。<a id="a-Hs"></a>若有众生。<a id="a-Ht"></a>修诸功德愿生彼刹。<a id="a-Hu"></a>后有悔心亦复疑惑。<a id="a-Hv"></a>不信有彼佛刹。<a id="a-Hw"></a>不信有往生者。<a id="a-Hx"></a>亦不信布施作善后世得福。<a id="a-Hy"></a>其人虽尔续有念心。<a id="a-Hz"></a>暂信暂不信。<a id="a-I0"></a>志意犹豫无所专据。<a id="a-I1"></a>临命终时。<a id="a-I2"></a>佛乃化现其身。<a id="a-I3"></a>令彼目见。<a id="a-I4"></a>口虽不能言。<a id="a-I5"></a>其心即喜乃悔。<a id="a-I6"></a>不免作诸善。<a id="a-I7"></a>以悔过故其过差少。<a id="a-I8"></a>亦生彼刹。<a id="a-I9"></a>惟不能前至佛所。<a id="a-IA"></a>方入边地见七宝城。<a id="a-IB"></a>即入其中。<a id="a-IC"></a>于莲华中生。<a id="a-ID"></a>受身自然长大。<a id="a-IE"></a>饮食亦皆自然。<a id="a-IF"></a>其快乐如忉利天人。<a id="a-IG"></a>惟于城中经五百岁。<a id="a-IH"></a>不得见佛不闻经法。<a id="a-II"></a>不见菩萨声闻圣众。<a id="a-IJ"></a>无由供养于佛。<a id="a-IK"></a>修习菩萨功德。<a id="a-IL"></a>以此为苦示其小谪。<a id="a-IM"></a>是故彼刹名为胎生。<a id="a-IN"></a>当知生疑惑者失大利益。<a id="a-IO"></a>若有众生信受经法。<a id="a-IP"></a>奉持斋戒作诸功德。<a id="a-IQ"></a>至心回向。<a id="a-IR"></a>命终即于七宝池中莲华中生。<a id="a-IS"></a>跏趺而坐。<a id="a-IT"></a>须臾之间。<a id="a-IU"></a>身相光明智慧威神如诸菩萨。<a id="a-IV"></a>安得名为胎生。<a id="a-IW"></a>他方诸大菩萨。<a id="a-IX"></a>发心欲见阿弥陀佛。<a id="a-IY"></a>及诸菩萨声闻。<a id="a-IZ"></a>恭敬供养。<a id="a-Ia"></a>命终径于极乐世界七宝莲华中化生。<a id="a-Ib"></a>自然即时见佛。<a id="a-Ic"></a>安得名为胎生。</p>
  <h2 id="aId">菩萨往生分第五十四</h2>
  <p id="aIe">弥勒复白佛言。<a id="a-If"></a>世尊。<a id="a-Ig"></a>于此世界。<a id="a-Ih"></a>有几何不退转地菩萨。<a id="a-Ii"></a>往生阿弥陀佛刹。<a id="a-Ij"></a>佛言。<a id="a-Ik"></a>此世界有七百二十亿。<a id="a-Il"></a>不退转地菩萨。<a id="a-Im"></a>往生彼刹。<a id="a-In"></a>一一菩萨已曾供养无央数佛。<a id="a-Io"></a>以此如弥勒者。<a id="a-Ip"></a>皆当作佛。<a id="a-Iq"></a>及诸小菩萨。<a id="a-Ir"></a>及修习少功德者。<a id="a-Is"></a>不可胜计。<a id="a-It"></a>皆当往生。<a id="a-Iu"></a>不但我刹诸菩萨等往生于彼。<a id="a-Iv"></a>他方佛刹亦复如是。<a id="a-Iw"></a>其第一佛名光远照。<a id="a-Ix"></a>有八十亿菩萨。<a id="a-Iy"></a>皆当往生。<a id="a-Iz"></a>第二佛名宝藏。<a id="a-J0"></a>有九十亿菩萨。<a id="a-J1"></a>皆当往生。<a id="a-J2"></a>第三佛名无量音。<a id="a-J3"></a>有二百二十亿菩萨皆当往生。<a id="a-J4"></a>第四佛名无极光明。<a id="a-J5"></a>有二百五十亿菩萨。<a id="a-J6"></a>皆当往生。<a id="a-J7"></a>第五佛名龙胜。<a id="a-J8"></a>有六百亿菩萨。<a id="a-J9"></a>皆当往生。<a id="a-JA"></a>第六佛名勇光。<a id="a-JB"></a>有万四千菩萨。<a id="a-JC"></a>皆当往生。<a id="a-JD"></a>第七佛名具足交络。<a id="a-JE"></a>有十四亿菩萨。<a id="a-JF"></a>皆当往生。<a id="a-JG"></a>第八佛名离垢光。<a id="a-JH"></a>有八十亿菩萨。<a id="a-JI"></a>皆当往生。<a id="a-JJ"></a>第九佛名德首。<a id="a-JK"></a>有八百一十亿菩萨。<a id="a-JL"></a>皆当往生。<a id="a-JM"></a>第十佛名妙德山。<a id="a-JN"></a>有万亿菩萨。<a id="a-JO"></a>皆当往生。<a id="a-JP"></a>第十一佛名慧辩。<a id="a-JQ"></a>有十亿菩萨。<a id="a-JR"></a>皆当往生。<a id="a-JS"></a>第十二佛名无上华。<a id="a-JT"></a>有无数不可称计菩萨。<a id="a-JU"></a>其地皆不退转。<a id="a-JV"></a>智慧勇猛。<a id="a-JW"></a>已曾供养无量诸佛。<a id="a-JX"></a>于七日中。<a id="a-JY"></a>即能摄取百千亿劫。<a id="a-JZ"></a>大士所修坚固之法。<a id="a-Ja"></a>斯等菩萨皆当往生。<a id="a-Jb"></a>第十三佛名乐大妙音。<a id="a-Jc"></a>有七百九十亿大菩萨。<a id="a-Jd"></a>诸小菩萨及比丘等。<a id="a-Je"></a>不可称计。<a id="a-Jf"></a>皆当往生。<a id="a-Jg"></a>不特此十四刹中。<a id="a-Jh"></a>诸菩萨众皆当往生。<a id="a-Ji"></a>十方无量佛刹中。<a id="a-Jj"></a>其往生者甚多。<a id="a-Jk"></a>无数不可复计。<a id="a-Jl"></a>我但说十方无央数佛名号。<a id="a-Jm"></a>昼夜一劫尚未能尽。<a id="a-Jn"></a>况其菩萨当往生者。<a id="a-Jo"></a>今为汝等。<a id="a-Jp"></a>乃略言之。</p>
  <h2 id="aJq">闻法因缘分第五十五</h2>
  <p id="aJr">佛言。<a id="a-Js"></a>世间人民前世为善。<a id="a-Jt"></a>乃得闻阿弥陀佛名号功德。<a id="a-Ju"></a>若慈心喜悦志意清净。<a id="a-Jv"></a>毛发耸然泪即出者。<a id="a-Jw"></a>皆前世尝行佛道。<a id="a-Jx"></a>或他方佛所。<a id="a-Jy"></a>尝为菩萨固非凡人。<a id="a-Jz"></a>若不信心。<a id="a-K0"></a>亦不信佛语者。<a id="a-K1"></a>乃恶道中来。<a id="a-K2"></a>余殃未尽。<a id="a-K3"></a>愚痴不解。<a id="a-K4"></a>未当解脱。<a id="a-K5"></a>多有菩萨。<a id="a-K6"></a>欲闻此经而不得闻。<a id="a-K7"></a>若得闻者。<a id="a-K8"></a>于无上道永不退转。<a id="a-K9"></a>故当信受读诵如说修行。<a id="a-KA"></a>吾今为汝等说此经典。<a id="a-KB"></a>令见阿弥陀佛及其国土。<a id="a-KC"></a>与一切所有所当为者。<a id="a-KD"></a>必勉为之。<a id="a-KE"></a>当来之世经道灭尽。<a id="a-KF"></a>我以慈悲哀愍。<a id="a-KG"></a>特留此经百岁。<a id="a-KH"></a>众生值遇无不得度。<a id="a-KI"></a>若有众生。<a id="a-KJ"></a>于此经典书写供养。<a id="a-KK"></a>受持读诵为人演说。<a id="a-KL"></a>乃至昼夜思惟佛刹。<a id="a-KM"></a>及佛身功德。<a id="a-KN"></a>临寿终时。<a id="a-KO"></a>佛与圣众现其人前。<a id="a-KP"></a>经须臾间。<a id="a-KQ"></a>即生彼刹。</p>
  <h2 id="aKR">正法难闻分第五十六</h2>
  <p id="aKS">佛言。<a id="a-KT"></a>佛世难值。<a id="a-KU"></a>正法难闻。<a id="a-KV"></a>如来所言必应从顺。<a id="a-KW"></a>于此经典作大守护。<a id="a-KX"></a>为诸众生长夜利益。<a id="a-KY"></a>超生净刹永离五趣。<a id="a-KZ"></a>尔时世尊。<a id="a-Ka"></a>复说偈言。</p>
  <p id="aKb">若不往昔修福慧　　于此正法不能闻</p>
  <p id="aKc">已曾钦奉诸如来　　故有因缘闻此义</p>
  <p id="aKd">闻已受持及书写　　读诵赞演并供养</p>
  <p id="aKe">如是一心求往生　　决定径归极乐刹</p>
  <p id="aKf">上品上生复何疑　　皆赖平时修积力</p>
  <p id="aKg">彼佛刹乐无边际　　惟佛与佛乃能知</p>
  <p id="aKh">声闻缘觉满世间　　尽其神智莫能测</p>
  <p id="aKi">假使长寿诸众生　　命住无数俱胝劫</p>
  <p id="aKj">称赞如来功德身　　究竟浅智不能尽</p>
  <p id="aKk">大圣法王宣妙法　　济度一切脱沉沦</p>
  <p id="aKl">若有受持扬说者　　真是菩提殊胜友</p>
  <p id="aKm">佛说是经已时。<a id="a-Kn"></a>弥勒菩萨。<a id="a-Ko"></a>长老阿难。<a id="a-Kp"></a>诸菩萨声闻。<a id="a-Kq"></a>及十方来诸大众。<a id="a-Kr"></a>靡不喜悦。<a id="a-Ks"></a>信受奉行。</p>
  <p id="aKt">右龙舒居士王虚中日休。<a id="a-Ku"></a>校正四译经文。<a id="a-Kv"></a>析为五十六分。<a id="a-Kw"></a>无量寿尊因地果海。<a id="a-Kx"></a>纶次焕然。<a id="a-Ky"></a>安乐世界真景佳致。<a id="a-Kz"></a>皎如指掌。<a id="a-L0"></a>披卷详阅。<a id="a-L1"></a>端坐静思。<a id="a-L2"></a>则七宝庄严。<a id="a-L3"></a>混成宇宙。<a id="a-L4"></a>圣贤海会。<a id="a-L5"></a>声教仪刑。<a id="a-L6"></a>密移于此土矣。<a id="a-L7"></a>大哉寿尊之愿力。<a id="a-L8"></a>奇哉净域之境象。<a id="a-L9"></a>美哉虚中之盛心也。<a id="a-LA"></a>第十四分增入。<a id="a-LB"></a>阿阇世王太子。<a id="a-LC"></a>与五百长者子一段缘起。<a id="a-LD"></a>则知如来法门广大。<a id="a-LE"></a>不拒来者。<a id="a-LF"></a>凡具是志。<a id="a-LG"></a>归斯受之。<a id="a-LH"></a>不意法藏之后。<a id="a-LI"></a>复见此人。<a id="a-LJ"></a>尘劫之外。<a id="a-LK"></a>净刹相望。<a id="a-LL"></a>彼既丈夫我亦尔。<a id="a-LM"></a>不应自轻而退屈。<a id="a-LN"></a>后学之士睹斯记莂。<a id="a-LO"></a>宁无闻风而兴起者乎。<a id="a-LP"></a>至第三十九分则现在会中。<a id="a-LQ"></a>二法王子。<a id="a-LR"></a>旷劫精勤。<a id="a-LS"></a>位邻等妙。<a id="a-LT"></a>次补佛处。<a id="a-LU"></a>掌握化权。<a id="a-LV"></a>一曰普光功德山王。<a id="a-LW"></a>二曰善住功德宝王。<a id="a-LX"></a>后无央劫相继出兴。<a id="a-LY"></a>到此则安乐旧号。<a id="a-LZ"></a>转而为众宝善集庄严矣。<a id="a-La"></a>此则备见于他经。<a id="a-Lb"></a>约其依报住处。<a id="a-Lc"></a>盖在彼界第四兜率天宫。<a id="a-Ld"></a>而此书之所未及言者。<a id="a-Le"></a>其第三十二分。<a id="a-Lf"></a>二法王子。<a id="a-Lg"></a>于彼佛土。<a id="a-Lh"></a>智慧威神。<a id="a-Li"></a>德业辉光。<a id="a-Lj"></a>最为第一。<a id="a-Lk"></a>入则坐侍正论。<a id="a-Ll"></a>出则扬化他方。<a id="a-Lm"></a>于彼刹中不失现在。<a id="a-Ln"></a>故圆通大士。<a id="a-Lo"></a>元住海山。<a id="a-Lp"></a>璎珞童子。<a id="a-Lq"></a>曾绍祖位。<a id="a-Lr"></a>法起于此。<a id="a-Ls"></a>愿轮与彼行海。<a id="a-Lt"></a>虽未之逮。<a id="a-Lu"></a>而实有志焉。<a id="a-Lv"></a>方法藏菩萨之发是愿也。<a id="a-Lw"></a>先佛世尊。<a id="a-Lx"></a>勉而谓曰。<a id="a-Ly"></a>譬如大海。<a id="a-Lz"></a>一人斗量。<a id="a-M0"></a>历劫不止。<a id="a-M1"></a>尚可见底。<a id="a-M2"></a>况人志心求道。<a id="a-M3"></a>精进不止。<a id="a-M4"></a>何求不得。<a id="a-M5"></a>何愿不遂。<a id="a-M6"></a>至哉斯言。<a id="a-M7"></a>与今释尊所以劝驾。<a id="a-M8"></a>阿阇王子。<a id="a-M9"></a>五百同盟之意。<a id="a-MA"></a>则一而已矣。<a id="a-MB"></a>然第六分中。<a id="a-MC"></a>尚有一字阙文。<a id="a-MD"></a>所当校正而增修者。<a id="a-ME"></a>案释尊所述。<a id="a-MF"></a>无量寿如来。<a id="a-MG"></a>本起因地。<a id="a-MH"></a>正以然灯出兴之时。<a id="a-MI"></a>为彼佛发心起行。<a id="a-MJ"></a>劫数久近之准。<a id="a-MK"></a>盖溯然灯而上。<a id="a-ML"></a>经涉五十三重过量劫数。<a id="a-MM"></a>乃至古佛世自在王。<a id="a-MN"></a>则然灯以往。<a id="a-MO"></a>当更增次前二字以别之。<a id="a-MP"></a>然后知其世数悬远。<a id="a-MQ"></a>位序着明。<a id="a-MR"></a>若但言次有某佛。<a id="a-MS"></a>则是沿然灯而下。<a id="a-MT"></a>所历劫数四十九重。<a id="a-MU"></a>方至世自在王。<a id="a-MV"></a>则佛出之后先。<a id="a-MW"></a>发心之久近。<a id="a-MX"></a>舛误多矣。<a id="a-MY"></a>故愚以谓。<a id="a-MZ"></a>当于光远佛以上。<a id="a-Ma"></a>各加一前字。<a id="a-Mb"></a>共加五十二前字。<a id="a-Mc"></a>则五十三觉皇兴世之序。<a id="a-Md"></a>无量寿如来因地之的。<a id="a-Me"></a>时分条理。<a id="a-Mf"></a>井然不紊。<a id="a-Mg"></a>事相颠末。<a id="a-Mh"></a>了无舛差。<a id="a-Mi"></a>传之久远。<a id="a-Mj"></a>以诏无穷。<a id="a-Mk"></a>真可以会人天于圣域。<a id="a-Ml"></a>闭恶道于永劫矣。<a id="a-Mm"></a>余得此书。<a id="a-Mn"></a>喜不能寐。<a id="a-Mo"></a>手不停披。<a id="a-Mp"></a>但读至此犹有遗恨。<a id="a-Mq"></a>是用斋心炷熏。<a id="a-Mr"></a>对越玄元圣母。<a id="a-Ms"></a>及紫府先生。<a id="a-Mt"></a>白华老人。<a id="a-Mu"></a>而题其后焉。<a id="a-Mv"></a>虚中居士。<a id="a-Mw"></a>神迁净域。<a id="a-Mx"></a>必已位登上地。<a id="a-My"></a>天眼智证。<a id="a-Mz"></a>必已洞烛。<a id="a-N0"></a>此间九原。<a id="a-N1"></a>可作同声相应。<a id="a-N2"></a>必有契于斯文。<a id="a-N3"></a>淳祐己酉建日除夕。<a id="a-N4"></a>海山旧住空常氏法起谨跋。</p>
 </body>
</html>