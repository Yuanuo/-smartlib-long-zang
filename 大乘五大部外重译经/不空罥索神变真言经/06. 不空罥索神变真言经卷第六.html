<!doctype html>
<html id="z3IBTrwRG" data-ver="592">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第六</h1>
  <h2 id="a2">罥索成就品第六之二</h2>
  <p id="a3">世尊摩尼宝索三昧耶。<a id="a-4"></a>用金刚宝或琉璃宝。<a id="a-5"></a>或帝青宝或娑颇胝迦宝。<a id="a-6"></a>如是四宝随得一宝。<a id="a-7"></a>如胡桃等无诸瑕翳。<a id="a-8"></a>或更大者上胜第一。<a id="a-9"></a>如法治磨白银莲花。<a id="a-A"></a>其华大小象生莲花。<a id="a-B"></a>置金刚宝莲花台心。<a id="a-C"></a>其莲花台真珠庄填。<a id="a-D"></a>红线罥索准前作法。<a id="a-E"></a>建曼拏罗加持其线。<a id="a-F"></a>合持索股长为一条。<a id="a-G"></a>勿别为股。<a id="a-H"></a>覆叠三股长二十一肘。<a id="a-I"></a>合成罥索。<a id="a-J"></a>其索两头一头系莲花茎。<a id="a-K"></a>一头系金刚钩。<a id="a-L"></a>其钩金作长手四把量。<a id="a-M"></a>钩柄宝庄清洁身服。<a id="a-N"></a>作曼拏罗严宝彩座。<a id="a-O"></a>座上盘置摩尼宝索。<a id="a-P"></a>莲花宝钩置索中心。<a id="a-Q"></a>东面置释迦牟尼佛像阿弥陀佛像观世音菩萨像。<a id="a-R"></a>以诸香花香水果蓏三白饮食如法供养。<a id="a-S"></a>烧焯香王断诸言论。<a id="a-T"></a>外来施食非自馔者。<a id="a-U"></a>皆不应食不应供养。<a id="a-V"></a>食三白食如法趺坐。<a id="a-W"></a>左手持杖按宝索上。<a id="a-X"></a>右手捻珠。<a id="a-Y"></a>昼日诵母陀罗尼真言秘密心真言。<a id="a-Z"></a>先持宝索。<a id="a-a"></a>初夜后夜一诵奋怒王真言。<a id="a-b"></a>一加持白芥子先打宝索。<a id="a-c"></a>如是作法无间时日。<a id="a-d"></a>满三十六旬。<a id="a-e"></a>于十五日初夜时后夜时五更晓时。<a id="a-f"></a>宝上索上观世音像上行者身上一时放光。<a id="a-g"></a>时真言者阏伽供养。<a id="a-h"></a>左手持索右手执莲。<a id="a-i"></a>诵奋怒王真言二十一遍。<a id="a-j"></a>于虚空中出大音声歌呗赞叹。<a id="a-k"></a>观世音菩萨现身。<a id="a-l"></a>释迦牟尼佛阿弥陀佛世间观光王如来。<a id="a-m"></a>一时现身伸手摩顶。<a id="a-n"></a>同声赞言善哉善哉善男子。<a id="a-o"></a>汝今己成不空清净摩尼宝索出世世间三昧耶。<a id="a-p"></a>观世音菩萨告言。<a id="a-q"></a>汝今己得我不空清净大思惟摩尼宝索成就三昧耶。<a id="a-r"></a>得作世间一切宝聚。<a id="a-s"></a>汝应当作诸神变相。<a id="a-t"></a>如我神变。<a id="a-u"></a>起现种种摩尼宝光明海云种种无价宝香海云。<a id="a-v"></a>一切天诸妙花花鬘海。<a id="a-w"></a>云种种涂香末香海云。<a id="a-x"></a>种种甘露美膳海云种种宝幢幡盖海云。<a id="a-y"></a>种种天妙衣服海云种种宝庄严具海云。<a id="a-z"></a>种种杂宝宫殿楼阁台榭海云。<a id="a-10"></a>种种微妙天乐海云种种宝树花果海云。<a id="a-11"></a>供养释迦牟尼佛阿弥陀佛世间观光王如来一切菩萨摩诃萨众。<a id="a-12"></a>复得示济一切有情。<a id="a-13"></a>皆得解脱。<a id="a-14"></a>舍斯生己即往西方莲花化生。<a id="a-15"></a>是时诵念奋怒王真言三遍。<a id="a-16"></a>右手执宝索。<a id="a-17"></a>覆叠相盘置二肘裹。<a id="a-18"></a>出垂两头尺四五寸。<a id="a-19"></a>索莲花头左手中把。<a id="a-1A"></a>其索钩头置左肘裹。<a id="a-1B"></a>外出垂下。<a id="a-1C"></a>右手持珠烧香供养。<a id="a-1D"></a>于诸有情起大悲心。<a id="a-1E"></a>观是宝内出无量种供养海云。<a id="a-1F"></a>诵母陀罗尼真言三遍。<a id="a-1G"></a>诵秘密心真言二十一遍。<a id="a-1H"></a>顶礼归命一切诸佛菩萨请祐神通。<a id="a-1I"></a>诵广大不空摩尼宝陀罗尼真言曰。</p>
  <p id="a1J">娜莫塞(桑纥反下同音)窒(丁结反二合下同音)[口*(隸-木+匕)]野(杨可反下同音一句)特(能邑反二合)缚(无可反下同音)努誐(银迦反又音迦字斤攞反下同)跢(二)跛(北没反二合)啰底(丁枳反)瑟耻谛瓢(毗药反下同音三)萨缚勃驮菩地萨埵(二合)缚(四)跛(二合)啰縒(苏哿反)啰縒没[寧*吉](宁吉反)唎瓢(入声五)娜莫萨缚跛(二合)啰底曳迦(斤逻反下同音)勃驮[口*履](二合)野(六)失啰缚迦僧(去)只(虬曳反)瓢(毗遥反七)底亸那(去)誐亸(八)跛(二合)啰窟(丁律反)半祢(奴礼反下同音)瓢(入声九)娜莫三(去)藐誐跢南(十)三(去)藐跛(二合)啰底半那(去)南(十一)娜莫舍啰特(二合)缚底素(苏故反下同音)跢野(十二)摩诃(去)么(去)跢曳(十三)娜莫旖唎野栴窒(二合)唎野跛(二合)啰穆契瓢(毗遥反十四)摩诃(去)睹使亸缚啰(十五)婆皤(菩饿反下同音)娜儞缚徙瓢(入声十六)娑(去)誐拏缚嚟瓢(十七)娜莫旖唎耶(余个反)弭亸皤野(十八)亸詑誐跢野(十九)娑(去)[可*欠]素佉缚底(二十)曼拏攞儞婆(无何反下同音)徙瓢(入声二十一)娜谟啰怛(二合)那怛(二合)啰耶野(二十二)娜莫旖唎耶(二十三)缚路枳谛湿(二合)缚啰野(二十四)菩提萨埵野(二十五)摩诃(去)萨埵野(二十六)摩诃(去)迦噜抳迦野(二十七)娜莫缢(鸟异反)湿(二合)缚啰(二十八)摩醯(引)湿缚啰[口*路]波缚路枳跢野(二十九)没(二合)啰[可*欠]么弭瑟努(三十)摩醯湿(二合)缚啰(三十一)矩么啰跢(二合)啰穆契瓢(毗遥反三十二)泥(奴计反)缚跛窒(二合)唎瓢(入声三十三)怛[寧*也](宁也反)他(三十四)唵(喉中抬声引呼三十五)摩诃(去)钵(二合)头么振跢么抳(三十六)么抳么抳(三十七)旖暮伽(上)么抳(三十八)素(苏古反)么抳摩诃(去)么抳(三十九)萨缚亸詑誐跢[口*楞](去)迦啰(四十)摩诃(去)暮伽(上)么抳(四十一)柘啰柘啰(四十二)散柘啰(四十三)聍舍者[口*履]湿(二合)缚啰(四十四)摩诃(去)钵头(二合)么步惹缚啰娜(四十五)摩诃(去)迦噜抳迦(四十六)摩诃(去)弭湿(二合)缚噜播陀(上)啰(四十七)跛(二合)啰缚啰(四十八)摩诃(去)菩地萨埵(二合)缚(四十九)钵(二合)头摩陀(上)啰(五十)钵头(二合)摩縒娜(五十一)钵(二合)头摩么矩吒(上)摩啰陀(上)啰(五十二)钵头(二合)摩憍(鱼昭反)啰(五十三)钵(二合)头摩楞(去音)讫(二合)[口*履]亸跢耨(轻五十四)娑(去)[可*欠]塞啰步惹(五十五)惹耶惹耶(五十六)舍跢縒[可*欠]塞啰啰湿弭(五十七)跛(二合)啰底漫抳跢舍[口*履]啰(五十八)皤啰皤啰(五十九)弭只怛(二合)啰皤啰拏陀(上)啰(六十)摩抳迦娜迦(六十一)跋驲啰吠拄[口*履]野(六十二)么啰迦跢印[口*捺](二合)逻(去)儞攞(六十三)钵(二合)头摩逻(去)誐(六十四)弭步使跢舍唎啰(六十五)旨唎旨唎(六十六)弭只怛(二合)啰柘啰拏(六十七)摩诃(去)菩地萨埵(二合)缚(六十八)缚啰娜没(二合)啰[可*欠]么(六十九)弭瑟努摩醯湿(二合)缚啰(七十)噜播驮啰(七十一)钵(二合)头米(二合)湿缚啰(七十二)路计湿(二合)缚啰(七十三)旖滩(去)谛湿(二合)缚啰(七十四)野么婆噜拏(七十五)[口*履]使誐拏(七十六)矩么啰细那钵底(七十七)废(无计反)洒(疏贾反下同音)陀(上)啰(七十八)驮啰驮啰(七十九)地唎地唎(八十)度噜度噜(八十一)摩诃(去)步跢废洒陀(上)啰(八十二)萨缚亸詑誐跢避使讫亸(八十三)娑(去)么野摩努塞么啰(八十四)薄伽(上)畔(引八十五)布啰野旖苫(八十六)跢啰野播嚂(八十七)舍縒野萨端(八十八)怛惹野讷瑟吒(上八十九)播亸野弭[起-巳+乞]滩(上九十)摩啰野窒(二合)唎努洒么烂(九十一)縒啰縒啰播帆(脯甘反九十二)吽[合*牛][合*牛](九十三)[怡-台+巿][怡-台+巿][怡-台+巿](九十四)悉[亭*夜](亭夜反下同音)悉[亭*夜](九十五)摩诃(去)振跢么抳(九十六)旖暮伽(上)播舍娑(去)陀(上)野(九十七)弭补攞悉沈(亭淫反九十八)么么跛(二合)啰拽扯(九十九)摩诃(去)迦噜抳迦(一百)勃[亭*夜]勃[亭*夜](一)菩陀(上)野菩陀(上)野(二)三(去)菩陀野(三)摩诃钵输(去)钵底废洒陀(上)啰(四)縒漫亸弭诎(俱郁反)缚拏(四)[口*栗]阵(途引反)散陀(上)啰舍野睹(六)睹噜睹噜(七)亸啰亸啰(八)伽伽(上)娜弭补攞(九)弭么娜散陀(上)唎舍迦(十)那谟窣睹底(丁礼反)弭补攞奔(晡反)娘(上十一)矩舍陀(上)啰(十二)摩诃(上)暮伽(上)悉悌(十三)[合*牛][合*牛](十四)旖毗诜者睹[牟*含](十五)弭补攞缢[口*栗]底迦黎(十六)莎(二合)缚诃(十七)步莎缚诃(十八)步缚(无各反)莎(二合)缚诃(去十九)步没(肤骨反)步缚(同上)莎缚诃(去二十)莎缚(二合)莎缚诃(去二十一)旖暮伽(上)弭补黎莎缚诃(去二十二)摩诃(去)振亸么抳悉悌(二十三)莎缚诃(去二十四)萨缚悉[亭*夜]缚啰泥(同上二十五)莎缚诃(去二十六)唵(同上)弭补隶湿(二合)缚啰(二十七)摩诃(去)振亸么柅(二十八)旖暮伽(上)悉悌(二十九)[合*牛][怡-台+巿](三十)莎缚诃(去一百三十一)</p>
  <p id="a1K">诵一百八遍已。<a id="a-1L"></a>宝上索下像上行者身上。<a id="a-1M"></a>一时放光量虚空际。<a id="a-1N"></a>一时普现种种摩尼宝光海云。<a id="a-1O"></a>种种无价宝香海云。<a id="a-1P"></a>种种妙花花鬘海云。<a id="a-1Q"></a>种种涂香末香海云。<a id="a-1R"></a>种种甘露饮食海云种种宝幢旛盖海云。<a id="a-1S"></a>种种天妙衣服海云。<a id="a-1T"></a>种种宝庄严具海云。<a id="a-1U"></a>种种宝宫殿楼阁台榭海云。<a id="a-1V"></a>种种众妙天乐海云种种宝树花果海云。<a id="a-1W"></a>溥遍供养释迦牟尼佛。<a id="a-1X"></a>阿弥陀佛。<a id="a-1Y"></a>世间观光王如来。<a id="a-1Z"></a>一切菩萨摩诃萨众。<a id="a-1a"></a>时真言者获大神通。<a id="a-1b"></a>见释迦牟尼佛阿弥陀佛世间观光王如来一切菩萨摩诃萨众。<a id="a-1c"></a>处虚空中一时称赞。<a id="a-1d"></a>不空摩尼一切供养种种海云为供养故。<a id="a-1e"></a>持真言者当为一切真言明仙轮王眷属。<a id="a-1f"></a>敬护赞绕。<a id="a-1g"></a>寿命八十千劫。<a id="a-1h"></a>号名广大不空摩尼宝首。<a id="a-1i"></a>若住人中寿命万岁。<a id="a-1j"></a>时世人民遵伏致敬。<a id="a-1k"></a>如若我身无有等侣。<a id="a-1l"></a>诸天守护钦敬赞叹。<a id="a-1m"></a>一切有情常爱常畏。<a id="a-1n"></a>证解世间甚深辩智。<a id="a-1o"></a>洞达无碍。<a id="a-1p"></a>当于一切天人大众。<a id="a-1q"></a>演说无譬。<a id="a-1r"></a>时真言者当复示现成熟十方一切刹土。<a id="a-1s"></a>一切诸佛一切菩萨摩诃萨。<a id="a-1t"></a>独觉声闻一切天龙八部。<a id="a-1u"></a>形相神通功德三昧耶者。<a id="a-1v"></a>恭敬供养。<a id="a-1w"></a>瞻仰菩萨合掌顶礼。<a id="a-1x"></a>启请十方一切刹土一切如来一切菩萨摩诃萨。<a id="a-1y"></a>种种神力加被护祐。<a id="a-1z"></a>如法而坐。<a id="a-20"></a>观其宝内出现十方一切诸佛一切菩萨摩诃萨。<a id="a-21"></a>独觉声闻一切天龙八部等类形像。<a id="a-22"></a>种种神通。<a id="a-23"></a>一时出现种种色香甘露美膳。<a id="a-24"></a>种种涂香末香种种花鬘璎珞。<a id="a-25"></a>种种袈裟衣服种种宝盖幢幡。<a id="a-26"></a>种种宝庄严具种种天妙音声。<a id="a-27"></a>种种如意宝树花树果树种种香油灯树。<a id="a-28"></a>种种七宝宫殿楼阁台榭海云。<a id="a-29"></a>一时出现满量十方一切刹土。<a id="a-2A"></a>一切诸佛菩萨摩诃萨众会供养。<a id="a-2B"></a>诵摩尼宝陀罗尼真言七遍轮索七匝。<a id="a-2C"></a>应时各于十方一切刹土一切佛菩萨摩诃萨会众中。<a id="a-2D"></a>见是一切诸佛菩萨摩诃萨。<a id="a-2E"></a>独觉声闻一切天龙八部。<a id="a-2F"></a>一切形像种种神通。<a id="a-2G"></a>种种供养海云供养。<a id="a-2H"></a>作是供养。<a id="a-2I"></a>则当一切香花宝幢幡盖宝庄严具饮食珍宝衣服灯明。<a id="a-2J"></a>承事供养十方一切刹土。<a id="a-2K"></a>一切诸佛菩萨摩诃萨无有异也。<a id="a-2L"></a>如是日能成淑积聚十方一切刹土。<a id="a-2M"></a>一切诸佛菩萨摩诃萨。<a id="a-2N"></a>一切神通功德相好。<a id="a-2O"></a>念力智力施力戒力。<a id="a-2P"></a>精进力威德力福蕴善根。<a id="a-2Q"></a>十方一切诸佛菩萨摩诃萨。<a id="a-2R"></a>观叹拥护。<a id="a-2S"></a>观世音菩萨欢喜护祐。<a id="a-2T"></a>当知是人获得观音广大福聚功德善根。<a id="a-2U"></a>今世当世不为一切诸恶天龙八部鬼神。<a id="a-2V"></a>作诸厄难恐怖灾害。<a id="a-2W"></a>若有见闻此陀罗尼真言三昧耶者。<a id="a-2X"></a>所有罪障则令除灭。</p>
  <p id="a2Y">若有能于七日七夜。<a id="a-2Z"></a>断诸语论。<a id="a-2a"></a>读诵受持此陀罗尼真言者。<a id="a-2b"></a>于百千俱胝劫。<a id="a-2c"></a>所造四重五逆十恶众罪一时除灭。<a id="a-2d"></a>当定不受阿毗地狱一切罪苦。<a id="a-2e"></a>当所生处犹若莲花。<a id="a-2f"></a>不为尘垢之所染污。<a id="a-2g"></a>以少功行获安乐地。<a id="a-2h"></a>若常依法持是真言者。<a id="a-2i"></a>当得不退菩萨摩诃萨金刚胜定。<a id="a-2j"></a>世尊若有日别但诵此陀罗尼真言一百八遍者。<a id="a-2k"></a>即当修行一切不空十波罗蜜曼拏罗法。<a id="a-2l"></a>圆满相应。<a id="a-2m"></a>一切真言明神常乐拥护。<a id="a-2n"></a>若有众生亿劫具造四重五逆十恶等罪。<a id="a-2o"></a>身坏命终堕阿毗狱者。<a id="a-2p"></a>若此亡者随其身分尸骸衣服。<a id="a-2q"></a>为真言者身影映着即得解脱。<a id="a-2r"></a>舍所苦身直生净土。<a id="a-2s"></a>世尊此不空摩尼宝陀罗尼真言三昧耶。<a id="a-2t"></a>真实不虚。<a id="a-2u"></a>名拔恶趣真实解脱三昧耶门。<a id="a-2v"></a>何况净信苾刍苾刍尼族姓男族姓女。<a id="a-2w"></a>以真实心昼夜精勤。<a id="a-2x"></a>依法清净恭敬供养。<a id="a-2y"></a>受持读诵思惟修学。<a id="a-2z"></a>自书写者教人书者。<a id="a-30"></a>岂不解脱当得阿耨多罗三藐三菩提耶。<a id="a-31"></a>是不空摩尼宝陀罗尼真言。<a id="a-32"></a>于诸真言三昧耶中而最第一。<a id="a-33"></a>成就一切广大功德福聚善根。<a id="a-34"></a>是故智者应当如法。<a id="a-35"></a>受持读诵恭敬供养书写解说。<a id="a-36"></a>世尊此经若有见者。<a id="a-37"></a>即名实见观世音菩萨。<a id="a-38"></a>真实法身持真言者若以宝索盘挂项上。<a id="a-39"></a>右手把索莲花左手把索钩。<a id="a-3A"></a>诵念真言则得秘密三昧耶。<a id="a-3B"></a>入于一切天龙修罗鬼神山泽窟中住者。<a id="a-3C"></a>皆无障碍。<a id="a-3D"></a>寿命等于天上岁数。<a id="a-3E"></a>一切随眠烦恼暗障悉自消灭。<a id="a-3F"></a>若欲观相一切事者。<a id="a-3G"></a>白月八日或十四日或十五日或月尽日。<a id="a-3H"></a>清净洗浴着净衣服。<a id="a-3I"></a>作曼拏罗庄严法座。<a id="a-3J"></a>座上盘置宝索。<a id="a-3K"></a>其银莲花置索中心。<a id="a-3L"></a>于上散花敷设供养。<a id="a-3M"></a>沉水香安悉香各十六分。<a id="a-3N"></a>苏合香散折啰娑香二各七分。<a id="a-3O"></a>白栴檀香二分和合烧之。<a id="a-3P"></a>左手执钩右手掏珠。<a id="a-3Q"></a>诵母陀罗尼真言三遍。<a id="a-3R"></a>诵秘密心真言一百八遍。<a id="a-3S"></a>诵奋怒王真言三遍。<a id="a-3T"></a>诵摩尼宝陀罗尼真言二十一遍。<a id="a-3U"></a>趺坐静念思观观世音菩萨。<a id="a-3V"></a>来与说相随意寂住。<a id="a-3W"></a>是时则得睹见一切诸佛菩萨天龙八部。<a id="a-3X"></a>或见一切作怨害者。<a id="a-3Y"></a>或见长命短命相。<a id="a-3Z"></a>或见病相死相。<a id="a-3a"></a>或见国王善恶相。<a id="a-3b"></a>或见得金银珍宝种种衣服庄严具相。<a id="a-3c"></a>或见种种功巧相。<a id="a-3d"></a>或见种种幻化法相。<a id="a-3e"></a>或见地下伏藏相。<a id="a-3f"></a>或见谷稼丰稔饥馑等相。<a id="a-3g"></a>或见作诸事业成不成相。<a id="a-3h"></a>或见童男童女相。<a id="a-3i"></a>或见持真言成就调伏人民种种法相。<a id="a-3j"></a>或见富贵贫贱等相。<a id="a-3k"></a>或见雨时不雨时。<a id="a-3l"></a>或见一切人民畜生灾疫相。<a id="a-3m"></a>或见种种怖畏相。<a id="a-3n"></a>或见他贼逆乱侵国相。<a id="a-3o"></a>或见种种求诸事愿得圆满相。<a id="a-3p"></a>世尊说此诸相是真实说。<a id="a-3q"></a>智者不应而生猜虑。<a id="a-3r"></a>若天亢旱。<a id="a-3s"></a>执持宝索于湫池中诵真言。<a id="a-3t"></a>湫水则降大雨。<a id="a-3u"></a>若霖雨者。<a id="a-3v"></a>执持宝索于迥望处。<a id="a-3w"></a>视天诵念真言其雨即止。<a id="a-3x"></a>若视日天执持宝索诵真言请。<a id="a-3y"></a>则得日天观视拥护。<a id="a-3z"></a>若视月天执持宝索诵真言请。<a id="a-40"></a>则得月天观视拥护。<a id="a-41"></a>若江河海岸执持宝索。<a id="a-42"></a>诵真言召水中众宝。<a id="a-43"></a>则当出现取用无碍。<a id="a-44"></a>若深山林执持宝索。<a id="a-45"></a>诵真言呼一切药精。<a id="a-46"></a>一时现身白真言者。<a id="a-47"></a>我等药精任当取服。<a id="a-48"></a>若持宝索系摩诃迦罗像头。<a id="a-49"></a>诵真言呼摩诃迦罗。<a id="a-4A"></a>领诸族来一时现身。<a id="a-4B"></a>誓为仆从任所驱使。<a id="a-4C"></a>若持宝索见诸贵人欢喜爱敬。<a id="a-4D"></a>若见民庶亦皆归敬。<a id="a-4E"></a>若有国土灾疫起者。<a id="a-4F"></a>白月十五日清净沐浴着净衣服。<a id="a-4G"></a>于诸有情起大悲心。<a id="a-4H"></a>仰高楼上或于塔上或于幢下。<a id="a-4I"></a>如法作坛执持宝索。<a id="a-4J"></a>诵母陀罗尼真言秘密心真言一百八遍。<a id="a-4K"></a>诵奋怒王真言四十九遍。<a id="a-4L"></a>诵摩尼宝陀罗尼真言一百八遍。<a id="a-4M"></a>观视九方轮旋宝索。<a id="a-4N"></a>愿言国土一切灾障水旱不调。<a id="a-4O"></a>即当消灭而则除烬。<a id="a-4P"></a>能使种种谷稼花果一切衣服庄严具等皆悉丰饶。<a id="a-4Q"></a>人民安乐无诸怖畏。<a id="a-4R"></a>又令一切恶性有情。<a id="a-4S"></a>更相怜爱不相残娆。</p>
  <p id="a4T">世尊剑罥索三昧耶。<a id="a-4U"></a>镔铁为剑。<a id="a-4V"></a>其剑量长一十六指(手四把量定)白银为柄。<a id="a-4W"></a>剑两面上金彩火焰。<a id="a-4X"></a>罥索等分用杜仲木丝蚕丝树皮丝。<a id="a-4Y"></a>精洁治练作曼拏罗。<a id="a-4Z"></a>加持于丝合持索股。<a id="a-4a"></a>长为一条勿别为股。<a id="a-4b"></a>覆叠三股长十六肘。<a id="a-4c"></a>合成罥索其索一头系剑柄上。<a id="a-4d"></a>作曼拏罗严宝彩座。<a id="a-4e"></a>置不空王观世音像。<a id="a-4f"></a>当前如法盘置剑索。<a id="a-4g"></a>种种供养烧焯香王。<a id="a-4h"></a>昼如法坐面目嗔怒。<a id="a-4i"></a>左手执杖按剑索上。<a id="a-4j"></a>诵母陀罗尼真言秘密心真言。<a id="a-4k"></a>先持剑索。<a id="a-4l"></a>夜诵奋怒王真言。<a id="a-4m"></a>加持白芥子先打剑索。<a id="a-4n"></a>三十六旬无间作法剑上索上放大火光。<a id="a-4o"></a>时真言者右手持剑左手执索。<a id="a-4p"></a>大奋怒声诵奋怒王真言一百八遍。<a id="a-4q"></a>证获不空王陀罗尼真言神通剑仙三昧耶。<a id="a-4r"></a>寿命十八千岁。<a id="a-4s"></a>是时一切执剑真言明仙大转轮王一切秘密剑仙大转轮王。<a id="a-4t"></a>一时现前赞护为伴神通游戏。<a id="a-4u"></a>若大怒声诵奋怒王真言七遍。<a id="a-4v"></a>当于顶上轮旋剑索。<a id="a-4w"></a>则令一切极恶毗那夜迦药叉罗刹鬼神。<a id="a-4x"></a>一时面门沸血流出。<a id="a-4y"></a>或自首破。<a id="a-4z"></a>若军阵中大怒声诵奋怒王真言一百八遍。<a id="a-50"></a>当于头上轮旋剑索。<a id="a-51"></a>则使他兵四散驰走无能勇敌。<a id="a-52"></a>若尸陀林中大嗔怒声诵奋怒王真言七遍。<a id="a-53"></a>当于顶上轮旋剑索。<a id="a-54"></a>则令一切诸恶鬼神。<a id="a-55"></a>慞惶大怖闷绝于地。<a id="a-56"></a>鬼神宫门一时开现。<a id="a-57"></a>若阿修罗窟门龙窟门前。<a id="a-58"></a>大嗔怒声诵奋怒王真言一百八遍。<a id="a-59"></a>当于顶上轮旋剑索。<a id="a-5A"></a>窟门自开窟中鬼神悉皆降伏。<a id="a-5B"></a>而为仆从无敢拒者。<a id="a-5C"></a>若求众愿作诸事者。<a id="a-5D"></a>皆如是作无不成办。</p>
  <p id="a5E">世尊龙罥索三昧耶。<a id="a-5F"></a>其龙等分取七宝黄丹雄黄莲花须龙花甘草花。<a id="a-5G"></a>净治精末。<a id="a-5H"></a>杜仲木汁如法和治。<a id="a-5I"></a>诵秘密心真言加持一万遍。<a id="a-5J"></a>图塑龙王状如天神。<a id="a-5K"></a>头上出三那伽龙头。<a id="a-5L"></a>龙项微[匚@虒]。<a id="a-5M"></a>身肢以金周遍庄饰。<a id="a-5N"></a>其罥索用五种丝染作五色。<a id="a-5O"></a>建曼拏罗三昧耶。<a id="a-5P"></a>真言持丝合持索股。<a id="a-5Q"></a>长为一条勿别为股。<a id="a-5R"></a>覆叠三股长十六肘。<a id="a-5S"></a>合成罥索。<a id="a-5T"></a>其索一头系龙项上。<a id="a-5U"></a>图曼拏罗严宝彩座。<a id="a-5V"></a>置龙座上龙面向东。<a id="a-5W"></a>罥索盘绕龙身四边。<a id="a-5X"></a>当置旖暮伽王观世音像。<a id="a-5Y"></a>种种供养烧焯香王。<a id="a-5Z"></a>每日西门轮印而坐。<a id="a-5a"></a>诵母陀罗尼真言秘密心真言先持龙索。<a id="a-5b"></a>夜诵奋怒王真言加持白芥子先打龙索。<a id="a-5c"></a>三十六旬无问作法。<a id="a-5d"></a>龙上索上放大火光。<a id="a-5e"></a>自举离座三四五寸。<a id="a-5f"></a>是时左手执龙右手持索。<a id="a-5g"></a>大奋怒声诵奋怒王真言一百八遍。<a id="a-5h"></a>证获不空那伽播舍三昧耶。<a id="a-5i"></a>游行世间而无障碍。<a id="a-5j"></a>当入龙宫。<a id="a-5k"></a>于龙湫沜或龙窟前。<a id="a-5l"></a>大嗔怒声诵奋怒王真言一百八遍。<a id="a-5m"></a>右轮索龙拟。<a id="a-5n"></a>其龙宫门即自开现。<a id="a-5o"></a>又诵母陀罗尼真言秘密心真言。<a id="a-5p"></a>加持龙宫门一百八遍。<a id="a-5q"></a>右轮索龙拟。<a id="a-5r"></a>即得龙王领诸仆从。<a id="a-5s"></a>一时出现合掌恭敬。<a id="a-5t"></a>白言大仙愿入宫中。<a id="a-5u"></a>若入之时诵念真言。<a id="a-5v"></a>若轮索龙拟伏诸毒龙。<a id="a-5w"></a>令龙关锁总开无阂。<a id="a-5x"></a>诣至龙宫得诸龙女捧持宝花奉上施之。<a id="a-5y"></a>时真言者当受此花置自顶上。<a id="a-5z"></a>与诸龙女腾空自在。<a id="a-60"></a>时诸龙女各出奶乳。<a id="a-61"></a>时真言者手掬承饮。<a id="a-62"></a>颜貌随变端正姝丽。<a id="a-63"></a>发如螺髻寿延十二千岁。<a id="a-64"></a>于诸龙中威用为最。<a id="a-65"></a>日别应诵母陀罗尼真言秘密心真言。<a id="a-66"></a>加持龙索一百八遍。<a id="a-67"></a>盘挂右臂莫舍离身。<a id="a-68"></a>左手结期克印。<a id="a-69"></a>以大拇指。<a id="a-6A"></a>捻无名指根文。<a id="a-6B"></a>其头指直竖。<a id="a-6C"></a>中指无名指小指。<a id="a-6D"></a>急握大拇指作拳以印日日拟其龙索。<a id="a-6E"></a>每日龙宫受于龙王一切上味饮食妙供。<a id="a-6F"></a>是龙宫中一切毒龙悉不相害。<a id="a-6G"></a>又诵奋怒王真言一百八遍。<a id="a-6H"></a>右轮索龙拟。<a id="a-6I"></a>则得龙王一切衣服众宝严具。<a id="a-6J"></a>若春正月二月秋则七月八月。<a id="a-6K"></a>此等月中有云出处。<a id="a-6L"></a>遥望云处右手持索左手执龙。<a id="a-6M"></a>诵母陀罗尼真言秘密心真言一百八遍。<a id="a-6N"></a>观云右轮索龙拟。<a id="a-6O"></a>则一年中令诸龙王降下甘雨。<a id="a-6P"></a>得诸谷稼一切果蓏滋实繁多。<a id="a-6Q"></a>又诵奋怒王真言一百八遍。<a id="a-6R"></a>右轮索龙拟其龙宫殿。<a id="a-6S"></a>所有一切甘露味水当令降下。<a id="a-6T"></a>又诵奋怒王真言。<a id="a-6U"></a>又轮索龙拟。<a id="a-6V"></a>即得一切龙王眷属仆从而护佐之。<a id="a-6W"></a>若亢旱者。<a id="a-6X"></a>高山顶上诵母陀罗尼真言秘密心真言一百八遍。<a id="a-6Y"></a>右轮索龙拟则降大雨。<a id="a-6Z"></a>若霖雨者。<a id="a-6a"></a>执持龙索置高幢头。<a id="a-6b"></a>或置塔头或置山顶其雨即晴。<a id="a-6c"></a>若恶风雷雹数数起者。<a id="a-6d"></a>高望迥处大嗔怒声。<a id="a-6e"></a>诵母陀罗尼真言秘密心真言一百八遍。<a id="a-6f"></a>右轮索龙拟。<a id="a-6g"></a>则于一年无恶风雹。<a id="a-6h"></a>若欲导化一切人者。<a id="a-6i"></a>坛上置龙索。<a id="a-6j"></a>诵母陀罗尼真言秘密心真言。<a id="a-6k"></a>加持石榴子白芥子。<a id="a-6l"></a>一真言一打龙索七下。<a id="a-6m"></a>当持龙索向彼。<a id="a-6n"></a>轮索龙拟。<a id="a-6o"></a>则令一切恭敬信伏。<a id="a-6p"></a>若于军阵中面向他军。<a id="a-6q"></a>大嗔怒声诵奋怒王真言一百八遍。<a id="a-6r"></a>右轮索龙拟。<a id="a-6s"></a>他军兵众皆见是大可畏毒龙。<a id="a-6t"></a>努目张口如大火聚。<a id="a-6u"></a>一时忙怖四散驰走。<a id="a-6v"></a>若有所求种种诸法。<a id="a-6w"></a>例前作法悉皆成就。</p>
  <p id="a6x">世尊大自在天三叉戟罥索三昧耶。<a id="a-6y"></a>镔铁为戟。<a id="a-6z"></a>其戟量长四手把量。<a id="a-70"></a>罥索等分取生[犛-未+矛]牛尾生童男头发。<a id="a-71"></a>五净净治建曼拏罗。<a id="a-72"></a>真言加持索股。<a id="a-73"></a>长为一条勿别为股。<a id="a-74"></a>覆叠三股长十六肘。<a id="a-75"></a>合成罥索。<a id="a-76"></a>其索一头系戟干上。<a id="a-77"></a>黑月八日图曼拏罗。<a id="a-78"></a>严宝彩座置戟罥索。<a id="a-79"></a>其索宽盘绕戟四边。<a id="a-7A"></a>安不空王观世音像。<a id="a-7B"></a>种种供养每日诵母陀罗尼真言秘密心真言。<a id="a-7C"></a>先持戟索。<a id="a-7D"></a>夜诵奋怒王真言。<a id="a-7E"></a>加持白芥子。<a id="a-7F"></a>先打戟索。<a id="a-7G"></a>三十六旬无间作法。<a id="a-7H"></a>戟上索上放大火光。<a id="a-7I"></a>明时真言者左手执戟右手持索。<a id="a-7J"></a>诵奋怒王真言一百八遍。<a id="a-7K"></a>则证大自在天神通三昧耶。<a id="a-7L"></a>寿延十八千岁。<a id="a-7M"></a>世间游行。<a id="a-7N"></a>于诸鬼神得无所畏。<a id="a-7O"></a>大自在天一切鬼神而为仆从。<a id="a-7P"></a>若尸陀林中右轮索执戟。<a id="a-7Q"></a>大奋怒声诵奋怒王真言七遍。<a id="a-7R"></a>林中鬼神而皆现身。<a id="a-7S"></a>鬼神宫门一时开现。<a id="a-7T"></a>中有珍宝任取无碍。<a id="a-7U"></a>若以索一头系故人项。<a id="a-7V"></a>持真言者执戟真言故人。<a id="a-7W"></a>令语所问世间诸吉凶事皆自说之。<a id="a-7X"></a>若如旧者解去其索。<a id="a-7Y"></a>若以索系药叉像项。<a id="a-7Z"></a>持真言者执持戟拟。<a id="a-7a"></a>大嗔怒声一诵奋怒王真言。<a id="a-7b"></a>一唱拽声一百八遍。<a id="a-7c"></a>则真药叉来前现身。<a id="a-7d"></a>白真言者有何所作。<a id="a-7e"></a>当复语言我今相须。<a id="a-7f"></a>乃至命未尽来使役仁者。<a id="a-7g"></a>作一切事当常随我。<a id="a-7h"></a>药叉白言今即依命。<a id="a-7i"></a>若以索系药叉女像项上。<a id="a-7j"></a>时真言者执持戟拟。<a id="a-7k"></a>大嗔怒声一诵奋怒王真言。<a id="a-7l"></a>一唱拽声一百八遍。<a id="a-7m"></a>真药叉女来前现身。<a id="a-7n"></a>白真言者今何所作。<a id="a-7o"></a>当复语言我求三愿。<a id="a-7p"></a>女今与我。<a id="a-7q"></a>其药叉女白言任取。<a id="a-7r"></a>与我为母常当给赐一切财宝。<a id="a-7s"></a>与我为姊常当供给一切衣服饮食。<a id="a-7t"></a>恒相随逐处处游戏。<a id="a-7u"></a>与我为妹任为驱使满种种愿。<a id="a-7v"></a>若以索系毗沙门像项上。<a id="a-7w"></a>持真言者执持戟拟。<a id="a-7x"></a>大嗔怒声一诵奋怒王真言。<a id="a-7y"></a>一作摄召毗沙门势一千八遍。<a id="a-7z"></a>真毗沙门来前现身。<a id="a-80"></a>持真言者白言大天。<a id="a-81"></a>每日乞金一千大两金钱一千。<a id="a-82"></a>天言随意。<a id="a-83"></a>若得金钱勿令贮积。<a id="a-84"></a>随得随施作诸功德。<a id="a-85"></a>若以索系摩诃迦罗像项上。<a id="a-86"></a>持真言者执持戟拟。<a id="a-87"></a>大嗔怒声一诵奋怒王真言加持自手作大嗔心。<a id="a-88"></a>一挌摩诃迦啰面三五七下。<a id="a-89"></a>其像大叫。<a id="a-8A"></a>时真言者勿生怖畏。<a id="a-8B"></a>结期克印拟摩诃迦啰像。<a id="a-8C"></a>其像眼中便泪出下。<a id="a-8D"></a>手指取泪点涂额上。<a id="a-8E"></a>得秘密三昧耶见于伏藏。<a id="a-8F"></a>又真言手挌三四七下。<a id="a-8G"></a>其像眼中便血出下。<a id="a-8H"></a>承掬饮之即证身通。<a id="a-8I"></a>腾空自在于诸药叉威用第一。<a id="a-8J"></a>若欲摩诃迦啰神现身来者。<a id="a-8K"></a>烧安悉香大嗔怒声。<a id="a-8L"></a>一诵奋怒王真言。<a id="a-8M"></a>一称摩诃迦罗名。<a id="a-8N"></a>一唱拽声一千八遍。<a id="a-8O"></a>即来现身所求诸愿皆得圆满。<a id="a-8P"></a>其大鬼子母诃利底亦自降伏。<a id="a-8Q"></a>若有别求一切诸愿。<a id="a-8R"></a>亦如是作皆得成就。<a id="a-8S"></a>世尊如是阿暮伽王观世音像罥索三昧耶。<a id="a-8T"></a>乃是真实成就一切最胜三昧耶处。<a id="a-8U"></a>随诸相类以大幻化三昧耶力。<a id="a-8V"></a>示现一切神变相状。<a id="a-8W"></a>所谓现于千手千眼。<a id="a-8X"></a>轮持无量神通手印器杖印。<a id="a-8Y"></a>三界示现种种色身。<a id="a-8Z"></a>随诸众生而皆导诱。<a id="a-8a"></a>或现一切密妙色身。<a id="a-8b"></a>利益有情成熟。<a id="a-8c"></a>种种菩提善根。<a id="a-8d"></a>是真言者应勤修学出世世间一切诸法。<a id="a-8e"></a>趣向一切如来地静观地菩萨地。<a id="a-8f"></a>则得常见一切如来真妙色身。<a id="a-8g"></a>及见净土观世音菩萨广大神通。<a id="a-8h"></a>以是义故。<a id="a-8i"></a>智者应当恭敬尊重如是罥索三昧耶。<a id="a-8j"></a>如见佛身观世音身。<a id="a-8k"></a>何以故此法能现阿暮伽王观世音一切最胜解脱真妙色身不空神通大自在三昧耶。<a id="a-8l"></a>一切不空如来无等等阿罗诃三藐三佛陀三昧耶。<a id="a-8m"></a>是真言者应常昼夜守护其心。<a id="a-8n"></a>恒不懈念。<a id="a-8o"></a>住于布施净戒安忍精进静虑般若波罗蜜多大悲之心。<a id="a-8p"></a>依法修行恭敬供养。<a id="a-8q"></a>具足如法。<a id="a-8r"></a>一一塑画一切诸佛一切不空罥索观世音菩萨摩诃萨莲花种族菩萨摩诃萨天龙药叉神鬼形像。<a id="a-8s"></a>恭敬尊重以诸花香而为供养。<a id="a-8t"></a>心不杂念持念不空罥索心王母陀罗尼真言三昧耶。<a id="a-8u"></a>广大解脱莲花曼拏罗印三昧耶。<a id="a-8v"></a>常不废忘。<a id="a-8w"></a>则得旖暮伽王母陀罗尼真言罥索三昧耶。<a id="a-8x"></a>奋怒王真言罥索三昧耶。<a id="a-8y"></a>种种神通三昧成就。<a id="a-8z"></a>及得成就一切诸佛菩萨摩诃萨一切观世音菩萨摩诃萨。<a id="a-90"></a>一切神通三昧耶。<a id="a-91"></a>复得一切天龙药叉罗刹乾闼婆阿素洛蘖鲁荼紧那罗摩呼罗伽。<a id="a-92"></a>可畏神微妙色神焰摩王毗沙门天。<a id="a-93"></a>伊首罗天摩醯首罗天大梵天那罗延天。<a id="a-94"></a>大自在天俱摩罗天火天风天。<a id="a-95"></a>日天月天星宿天。<a id="a-96"></a>昼神夜神步多鬼等三昧耶皆悉成就。<a id="a-97"></a>世尊如是示现说者。<a id="a-98"></a>为诸有情得利乐故说。<a id="a-99"></a>为调伏一切邪见众生入正道故说。<a id="a-9A"></a>以此义故我今示现。<a id="a-9B"></a>随诸有情相应调伏说此法教。<a id="a-9C"></a>若有智者不应法上生于疑心。<a id="a-9D"></a>其作法者。<a id="a-9E"></a>先须明解一切坛印诸法日月时分。<a id="a-9F"></a>于闲静处心所乐处。<a id="a-9G"></a>随其像法索法作坛。<a id="a-9H"></a>置佛置不空罥索观世音菩萨。<a id="a-9I"></a>天龙八部神鬼形像。<a id="a-9J"></a>或随心所乐佛菩萨观世音菩萨。<a id="a-9K"></a>或诸天神鬼神像法。<a id="a-9L"></a>任令图塑随所作法。<a id="a-9M"></a>若诸天神龙神鬼像。<a id="a-9N"></a>作证法者皆系项上。<a id="a-9O"></a>若佛菩萨执金刚像。<a id="a-9P"></a>作证法者皆置手上足下。<a id="a-9Q"></a>依上中下三昧修行。<a id="a-9R"></a>作一切法悉皆成办。<a id="a-9S"></a>若求一切解脱法者。<a id="a-9T"></a>以摩尼宝索置佛观世音菩萨足下。<a id="a-9U"></a>诵摩尼宝陀罗尼真言。<a id="a-9V"></a>则证诸法解脱之门。<a id="a-9W"></a>当此生后获大菩提。<a id="a-9X"></a>成等正觉转大法轮。</p>
 </body>
</html>