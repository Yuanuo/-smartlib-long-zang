<!doctype html>
<html id="z3IBTsDRP" data-ver="765">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第十五</h1>
  <h2 id="a2">最上神变解脱坛品第二十四</h2>
  <p id="a3">尔时观世音菩萨摩诃萨。<a id="a-4"></a>白佛言。<a id="a-5"></a>世尊。<a id="a-6"></a>若有修是最上广大解脱莲华曼拏罗三昧耶者。<a id="a-7"></a>当于闲静泉沼河边。<a id="a-8"></a>或于园林心所爱处。<a id="a-9"></a>纵广三十二肘或十六肘。<a id="a-A"></a>可界方圆。<a id="a-B"></a>穿深五尺。<a id="a-C"></a>以本出土简去一切恶土瓦石骨木虫蚁。<a id="a-D"></a>便却如法填筑平治。<a id="a-E"></a>其本出土若不欠剩。<a id="a-F"></a>得名上地。<a id="a-G"></a>谓诸如来称赞此地。<a id="a-H"></a>当知是地堪诸如来坐菩提场转法轮地。<a id="a-I"></a>堪作诸佛舍利制底。<a id="a-J"></a>若本出土填有欠剩。<a id="a-K"></a>是地下恶不堪作坛。<a id="a-L"></a>若得上地。<a id="a-M"></a>以瞿摩夷黄土泥如法泥饰。<a id="a-N"></a>又诸香泥周洁涂摩。<a id="a-O"></a>画大海水。<a id="a-P"></a>内院中画七宝莲花。<a id="a-Q"></a>台上宝殿。<a id="a-R"></a>中毗卢遮那如来右手作摩顶相。<a id="a-S"></a>面西结加趺坐师子宝座。<a id="a-T"></a>左阿弥陀佛右手作摩顶相。<a id="a-U"></a>面西结加趺坐师子宝座。<a id="a-V"></a>右释迦牟尼佛右手作摩顶相。<a id="a-W"></a>面西结加趺坐师子宝座。<a id="a-X"></a>释迦牟尼佛前。<a id="a-Y"></a>不空罥索观世音菩萨。<a id="a-Z"></a>一面三目熙怡微笑。<a id="a-a"></a>身有四臂。<a id="a-b"></a>左一手执莲华右一手把罥索。<a id="a-c"></a>二手合掌。<a id="a-d"></a>首戴宝冠冠有化佛。<a id="a-e"></a>种种庄严坐华座上曲躬瞻仰。<a id="a-f"></a>其阿弥陀佛前。<a id="a-g"></a>不空奋怒王三面四臂。<a id="a-h"></a>面别三日。<a id="a-i"></a>当中正面熙怡微笑。<a id="a-j"></a>左右面目嚬眉嗔怒。<a id="a-k"></a>左手执钩右手持索。<a id="a-l"></a>二手捧宝华盘。<a id="a-m"></a>首戴宝冠冠有化佛。<a id="a-n"></a>种种庄严坐华座上曲躬瞻仰。<a id="a-o"></a>次院东面。<a id="a-p"></a>观自在菩萨手执莲华结加趺坐。<a id="a-q"></a>湿废多菩萨手执俱勿头华半加趺坐。<a id="a-r"></a>莲华遮那利菩萨手把莲华半加趺坐。<a id="a-s"></a>多罗菩萨手执青优钵罗华半加趺坐。<a id="a-t"></a>毗俱胝菩萨半加趺坐。<a id="a-u"></a>北面。<a id="a-v"></a>白衣观世音菩萨手执莲华结加趺坐。<a id="a-w"></a>德大势至菩萨手执莲华结加趺坐。<a id="a-x"></a>侨理菩萨手执莲华半加趺坐。<a id="a-y"></a>弭路枳儞菩萨手执莲华半加趺坐。<a id="a-z"></a>吉祥菩萨手执莲花半加趺坐。<a id="a-10"></a>南面。<a id="a-11"></a>大吉祥菩萨手执莲华结加趺坐。<a id="a-12"></a>大水吉祥菩萨手执莲华结加趺坐。<a id="a-13"></a>落讫瑟弭菩萨手执莲华半加趺坐。<a id="a-14"></a>窣睹波大吉祥菩萨手执莲华半加趺坐。<a id="a-15"></a>曝誐婆底菩萨手执莲华半加趺坐。<a id="a-16"></a>西面白身观世音母菩萨手执莲华。<a id="a-17"></a>结加趺坐无垢慧菩萨手执莲华半加趺坐。<a id="a-18"></a>始缚么[可*欠]明王手执莲华半加趺坐。<a id="a-19"></a>耶输沫底菩萨手执莲华半加趺坐。<a id="a-1A"></a>马头观世音菩萨手执莲华半加趺坐。<a id="a-1B"></a>东门。<a id="a-1C"></a>无能胜金刚面目嗔怒。<a id="a-1D"></a>左手执杵结加趺坐。<a id="a-1E"></a>南门。<a id="a-1F"></a>计理枳攞金刚面目嗔怒。<a id="a-1G"></a>左手执杵半加趺坐。<a id="a-1H"></a>西门。<a id="a-1I"></a>冰誐罗金刚面目嗔怒。<a id="a-1J"></a>左手执杵半加趺坐。<a id="a-1K"></a>北门。<a id="a-1L"></a>尼苏吽皤金刚面目嗔怒。<a id="a-1M"></a>左手持杵半加趺坐。<a id="a-1N"></a>此诸菩萨华冠璎珞耳珰镮钏。<a id="a-1O"></a>天诸衣服种种庄严。<a id="a-1P"></a>坐莲华座身圆光焰。<a id="a-1Q"></a>次院四面除门。<a id="a-1R"></a>置净居天伊首罗天。<a id="a-1S"></a>摩醯首罗天那罗延天。<a id="a-1T"></a>大梵天大自在天。<a id="a-1U"></a>焰摩王水天。<a id="a-1V"></a>帝释天俱摩罗天。<a id="a-1W"></a>他化自在天兜率陀天。<a id="a-1X"></a>阿迦尼吒天乃至诸天。<a id="a-1Y"></a>是诸天等或但置印。<a id="a-1Z"></a>所谓转法轮印金刚杵印。<a id="a-1a"></a>罥索印钺斧印。<a id="a-1b"></a>那罗延轮印三叉戟印。<a id="a-1c"></a>钵置娑印锤印。<a id="a-1d"></a>金刚鬘印莲华鬘印。<a id="a-1e"></a>轮印螺印。<a id="a-1f"></a>棓印槊印。<a id="a-1g"></a>宝瓶印宝镜印。<a id="a-1h"></a>优钵罗华印根本莲华印。<a id="a-1i"></a>宝幢印伞盖印。<a id="a-1j"></a>如意珠幢印摩尼金刚印。<a id="a-1k"></a>金刚钺斧印四股金刚杵印。<a id="a-1l"></a>难儞迦[革*(卄/(ㄇ@人)/戊)]多印锡杖印。<a id="a-1m"></a>君持印苾陵誐罗瓶印。<a id="a-1n"></a>黑鹿皮印络膊宝璎珞印。<a id="a-1o"></a>五色云印日天印。<a id="a-1p"></a>月天印星天印。<a id="a-1q"></a>乃至诸印。<a id="a-1r"></a>绕火光焰。<a id="a-1s"></a>东门殑伽河。<a id="a-1t"></a>南门枲哆河。<a id="a-1u"></a>西门婆屈数河。<a id="a-1v"></a>北门战捺啰皤伽河。<a id="a-1w"></a>四角。<a id="a-1x"></a>四天王神执持器仗。<a id="a-1y"></a>东门右。<a id="a-1z"></a>摩尼跋陀罗神执持宝珠。<a id="a-20"></a>右夜摩天无譬喻天各持宝华。<a id="a-21"></a>东门左。<a id="a-22"></a>布喇拏跋陀罗神执持宝珠。<a id="a-23"></a>左功德天手持莲华。<a id="a-24"></a>南门右。<a id="a-25"></a>皤攞祢皤力天神持刀。<a id="a-26"></a>右地天神苗稼天神火天神各执持华。<a id="a-27"></a>南门左。<a id="a-28"></a>半支迦药叉大将神。<a id="a-29"></a>左药天神持华。<a id="a-2A"></a>西门右。<a id="a-2B"></a>难陀龙王捧持宝华。<a id="a-2C"></a>右辩才天毗摩夜天持华。<a id="a-2D"></a>西门左。<a id="a-2E"></a>跋难陀龙王持华。<a id="a-2F"></a>左一髻罗刹女度底使者。<a id="a-2G"></a>金刚商迦利女毗俱胝罗刹女。<a id="a-2H"></a>皆面目嗔怒半加趺坐。<a id="a-2I"></a>北门左。<a id="a-2J"></a>无边龙王手持宝华。<a id="a-2K"></a>左华齿神持华。<a id="a-2L"></a>北门右。<a id="a-2M"></a>诃利帝神商弃尼神。<a id="a-2N"></a>此等天神华璎衣服。<a id="a-2O"></a>种种庄严半加趺坐。<a id="a-2P"></a>内院界上。<a id="a-2Q"></a>种种色摩尼宝珠。<a id="a-2R"></a>次院界上莲华鬘。<a id="a-2S"></a>外院界上独股金刚杵头头相次。<a id="a-2T"></a>内外彩色物等皆新好者。<a id="a-2U"></a>修是法时常净澡浴。<a id="a-2V"></a>着净衣服食三白食。<a id="a-2W"></a>不食熏辛酒肉残食。<a id="a-2X"></a>如法图饰。<a id="a-2Y"></a>五色线索围绕界畔。<a id="a-2Z"></a>其坛院外作六肘院。<a id="a-2a"></a>净治平填。<a id="a-2b"></a>瞿摩夷黄土泥周遍涂摩。<a id="a-2c"></a>种种香泥重遍涂摩。<a id="a-2d"></a>五色彩粉模画外界。<a id="a-2e"></a>当开四门。<a id="a-2f"></a>六十四金刚橛量长九寸。<a id="a-2g"></a>钉坛外界。<a id="a-2h"></a>五色线索围坛外界。<a id="a-2i"></a>赤铜莲华八。<a id="a-2j"></a>金铜莲华八。<a id="a-2k"></a>白银莲华八。<a id="a-2l"></a>金坛四银坛四赤铜坛四。<a id="a-2m"></a>盛诸香水七宝。<a id="a-2n"></a>口插宝华果树。<a id="a-2o"></a>银宝坛四盛诸香水七宝。<a id="a-2p"></a>净帛盖口。<a id="a-2q"></a>金香炉四银香炉四。<a id="a-2r"></a>龙脑香沉水香郁金香白旃檀香。<a id="a-2s"></a>金叠四银叠四盛斯香。<a id="a-2t"></a>献种种色彩宝。<a id="a-2u"></a>幢四头置宝冠。<a id="a-2v"></a>金器八银器八盛沉水香水。<a id="a-2w"></a>八水上泛华。<a id="a-2x"></a>金器八银器八别盛诸香。<a id="a-2y"></a>金器八银器八别盛诸华。<a id="a-2z"></a>金器八银器八盛三白食如法敷献。<a id="a-30"></a>白瓷坛六十四盛诸香水。<a id="a-31"></a>口插诸华枝叶。<a id="a-32"></a>白瓷香炉六十四烧种种香。<a id="a-33"></a>赤铜坛四盛诸香水。<a id="a-34"></a>五色缯彩系其项上。<a id="a-35"></a>三白饮食六十四分。<a id="a-36"></a>种种饮食果蓏六十四分。<a id="a-37"></a>杂色华鬘一百二十二。<a id="a-38"></a>白色华鬘六十四。<a id="a-39"></a>赤色华鬘三十二。<a id="a-3A"></a>蜡烛八灯树八如法敷献。<a id="a-3B"></a>外院四面燃酥灯油灯一百六十四盏。<a id="a-3C"></a>是供饮食。<a id="a-3D"></a>唯除五辛酒肉芦菔生菜残食秽食。<a id="a-3E"></a>勿供养之。<a id="a-3F"></a>余者尽通。<a id="a-3G"></a>外院四门四角敷置高座。<a id="a-3H"></a>以诸缯帛如法庄严。<a id="a-3I"></a>四角座上转读此神变真言经。<a id="a-3J"></a>四门座上转读般若波罗蜜经。<a id="a-3K"></a>读经之声清朗美丽。<a id="a-3L"></a>是读经人净浴涂香。<a id="a-3M"></a>着净衣服食三白食。<a id="a-3N"></a>入坛升座。<a id="a-3O"></a>种种幡华铃带佩带。<a id="a-3P"></a>二百六十四道内外庄严。<a id="a-3Q"></a>复于其外作十肘院净治涂地。<a id="a-3R"></a>当坛西门八肘圆坛。<a id="a-3S"></a>基高二肘如法图画。<a id="a-3T"></a>唯开东门。<a id="a-3U"></a>种种幡华敷列庄饰。<a id="a-3V"></a>中置净土阿弥陀佛变。<a id="a-3W"></a>面东。<a id="a-3X"></a>以诸华香饮食香水布献供养。<a id="a-3Y"></a>当坛北门八肘方坛。<a id="a-3Z"></a>基高二肘如法图画。<a id="a-3a"></a>唯开南门。<a id="a-3b"></a>种种幡华敷置庄严。<a id="a-3c"></a>中置毗卢遮那佛变地藏菩萨变。<a id="a-3d"></a>弥勒菩萨变不空奋怒王变。<a id="a-3e"></a>面南。<a id="a-3f"></a>以诸华香饮食香水布献供养。<a id="a-3g"></a>当坛东门八肘方坛。<a id="a-3h"></a>基高二肘如法图画。<a id="a-3i"></a>唯开西门。<a id="a-3j"></a>种种幡华敷列庄严。<a id="a-3k"></a>中置释迦牟尼佛变执金刚秘密主菩萨变。<a id="a-3l"></a>不空罥索悉地王变不空大奋怒王变。<a id="a-3m"></a>面西。<a id="a-3n"></a>以诸华香饮食香水布献供养。<a id="a-3o"></a>当坛南门八肘方坛。<a id="a-3p"></a>基高三肘。<a id="a-3q"></a>坛外四面作饰山形如法图画。<a id="a-3r"></a>唯开北门。<a id="a-3s"></a>种种幡盖敷置庄严。<a id="a-3t"></a>中置不空罥索观世音菩萨变世间王如来变。<a id="a-3u"></a>曼殊室利菩萨变除一切障菩萨像。<a id="a-3v"></a>面北。<a id="a-3w"></a>以诸香华饮食香水。<a id="a-3x"></a>白栴檀香沉水香苏合香。<a id="a-3y"></a>龙脑香郁金香敷献供养。<a id="a-3z"></a>烧焯香王供养一切。<a id="a-40"></a>持真言者作此曼拏罗时。<a id="a-41"></a>白月一日净浴涂香着净衣服。<a id="a-42"></a>依法请白起首修治。<a id="a-43"></a>所给侍人净浴涂香着净衣服。<a id="a-44"></a>每日受持八关斋戒发菩提心。<a id="a-45"></a>营造斯坛时真言者。<a id="a-46"></a>至月八日尽断诸语。<a id="a-47"></a>一出一浴以香涂身。<a id="a-48"></a>着净衣服食三白食。<a id="a-49"></a>作法结界结印而真言索。<a id="a-4A"></a>当护同伴给侍人等护请法者。<a id="a-4B"></a>衣服三对勿相掁触。<a id="a-4C"></a>于诸有情起大悲心。<a id="a-4D"></a>大坛西门作法安坐。<a id="a-4E"></a>昼夜六时诵奋怒王真言三遍。<a id="a-4F"></a>灌顶护身。<a id="a-4G"></a>广大明王央俱舍真言三遍。<a id="a-4H"></a>母陀罗尼真言三遍。<a id="a-4I"></a>溥遍心印真言一百八遍。<a id="a-4J"></a>不思议观陀罗尼真言七遍。<a id="a-4K"></a>悉地王真言三遍。<a id="a-4L"></a>一切菩萨敬礼解脱三昧耶真言三遍。<a id="a-4M"></a>日日三时。<a id="a-4N"></a>坛西门外光焰真言烧设火食。<a id="a-4O"></a>四门坛中诵奋怒王真言三遍。<a id="a-4P"></a>广大明王央俱舍真言三遍。<a id="a-4Q"></a>母陀罗尼真言三遍。<a id="a-4R"></a>溥遍心印真言一百八遍。<a id="a-4S"></a>不思议观陀罗尼真言七遍。<a id="a-4T"></a>悉地王真言三遍。<a id="a-4U"></a>一切菩萨敬礼解脱三昧耶真言三遍。<a id="a-4V"></a>至十四日以酥乳酪龙脑香。<a id="a-4W"></a>相和食之。<a id="a-4X"></a>发大悲心。<a id="a-4Y"></a>以诸有情为菩提种。<a id="a-4Z"></a>誓度一切无余有情。<a id="a-4a"></a>命受法者三归忏罪发菩提心。<a id="a-4b"></a>香熏变手。<a id="a-4c"></a>谓得如来大悲妙色。<a id="a-4d"></a>涂香掌中谓得如来戒定慧香。<a id="a-4e"></a>授与香华献诸圣尊。<a id="a-4f"></a>谓得如来三十二相。<a id="a-4g"></a>观视灯明谓得如来智慧光明。<a id="a-4h"></a>加持优昙钵罗木阿说他木。<a id="a-4i"></a>本末端直。<a id="a-4j"></a>授受法者面东面北嚼已掷之。<a id="a-4k"></a>嚼头向方应是彼部。<a id="a-4l"></a>立者最祥教慰云言。<a id="a-4m"></a>观念诸佛求胜境界。<a id="a-4n"></a>引入西门加持散华。<a id="a-4o"></a>合掌礼拜长跪而坐。<a id="a-4p"></a>奋怒王真言持印灌顶。<a id="a-4q"></a>香水灌顶礼拜供养。<a id="a-4r"></a>教引行道。<a id="a-4s"></a>外坛门侧长跪而坐。<a id="a-4t"></a>四门四角座上读经。<a id="a-4u"></a>日夜六时经声莫绝。<a id="a-4v"></a>时真言者。<a id="a-4w"></a>坛内诵溥遍心印真言行道烧香供养。<a id="a-4x"></a>诵奋怒王真言自灌其顶。<a id="a-4y"></a>诵广大明王央俱舍真言。<a id="a-4z"></a>母陀罗尼真言。<a id="a-50"></a>溥遍心印真言。<a id="a-51"></a>不思议观陀罗尼真言。<a id="a-52"></a>悉地王真言。<a id="a-53"></a>一切菩萨敬礼解脱三昧耶真言。<a id="a-54"></a>各一千遍。<a id="a-55"></a>四门坛内烧香行道。<a id="a-56"></a>诵奋怒王真言广大明王央俱舍真言。<a id="a-57"></a>母陀罗尼真言溥遍心印真言。<a id="a-58"></a>不思议观陀罗尼真言悉地王真言。<a id="a-59"></a>一切菩萨敬礼解脱三昧耶真言各一千遍。<a id="a-5A"></a>内外变像一时皆放种种光明。<a id="a-5B"></a>于虚空中出种种声。<a id="a-5C"></a>时真言者身出光焰。<a id="a-5D"></a>大坛内院观世音菩萨。<a id="a-5E"></a>当出现身放大光明。<a id="a-5F"></a>踰百千日瞻睹十方。<a id="a-5G"></a>伸手摩顶高声赞言。<a id="a-5H"></a>善哉善哉大真言者。<a id="a-5I"></a>汝今善能种种如法。<a id="a-5J"></a>庄严不空最上神变解脱坛印三昧耶。<a id="a-5K"></a>是坛乃是一切如来神通所加被处。<a id="a-5L"></a>又是一切菩萨摩诃萨所敬礼处。<a id="a-5M"></a>复是一切诸佛菩萨摩诃萨秘密坛印三昧耶。<a id="a-5N"></a>复是一切天龙药叉罗刹阿修罗乾闼婆蘖噜拏紧那罗摩呼罗伽集会坛印三昧耶。<a id="a-5O"></a>复是摧伏一切天魔毗那夜迦坛印三昧耶。<a id="a-5P"></a>复是一切苾刍苾刍尼国王王子后妃婇女大臣僚佐族姓男女拔脱烦恼稠林根栽解脱坛印三昧耶。<a id="a-5Q"></a>复是一切傍生禽兽见闻转业解脱坛印三昧耶。<a id="a-5R"></a>复是开闭一切地狱趣饿鬼趣畜生趣阿修罗趣解脱坛印三昧耶。<a id="a-5S"></a>复是诛灭一切灾怪解脱坛印三昧耶。<a id="a-5T"></a>复是入大涅槃城坛印三昧耶。<a id="a-5U"></a>是故说名不空罥索最上神变解脱莲华坛印三昧耶。<a id="a-5V"></a>是真一切菩萨摩诃萨所敬礼处。<a id="a-5W"></a>若有有情暂得见闻此曼拏罗印三昧耶者。<a id="a-5X"></a>亦当得脱生死业海住不退地。<a id="a-5Y"></a>得阿耨多罗三藐三菩提。<a id="a-5Z"></a>何况依法作坛供养。<a id="a-5a"></a>不食不语受持读诵。<a id="a-5b"></a>而岂不证阿耨多罗三藐三菩提。<a id="a-5c"></a>世尊当知是人则同我身我于此人最偏恩爱。<a id="a-5d"></a>荷负顶戴犹如如来。<a id="a-5e"></a>出世世间一切诸愿为皆满足。<a id="a-5f"></a>与证不空智严解脱曼拏罗印三昧耶。<a id="a-5g"></a>又当与证殑伽沙俱胝那庾多百千神通游戏自在三昧耶。<a id="a-5h"></a>若此坛内授三昧耶。<a id="a-5i"></a>命终之后皆得安住阿鞞跋智。<a id="a-5j"></a>上品莲生授阿耨多罗三藐三菩提记。<a id="a-5k"></a>名后边身。<a id="a-5l"></a>以大人相而自庄严。<a id="a-5m"></a>着天衣服得宿住智。<a id="a-5n"></a>证一切如来不空解脱转法轮场大三昧耶。<a id="a-5o"></a>当见一切如来坐菩提座转大法轮。<a id="a-5p"></a>得诸如来赞言善哉善哉善男子。<a id="a-5q"></a>汝今得住阿耨多罗三藐三菩提不退转地。<a id="a-5r"></a>十方刹土一切如来。<a id="a-5s"></a>俱伸无量俱胝光手。<a id="a-5t"></a>一时摩顶为说一切甚深妙法。<a id="a-5u"></a>乃至阿耨多罗三藐三菩提地。<a id="a-5v"></a>若复有人以斯经典。<a id="a-5w"></a>于四众中读诵解说。<a id="a-5x"></a>令诸闻者解除一切重罪灾障。<a id="a-5y"></a>皆当得住不退转地。<a id="a-5z"></a>名诸如来最胜之子。<a id="a-60"></a>是人常得观世音观爱祐护。<a id="a-61"></a>乃至阿耨多罗三藐三菩提而不舍离。<a id="a-62"></a>若有众生践此坛地或复见者。<a id="a-63"></a>亦得除灭一切罪障为菩提种。<a id="a-64"></a>若风吹此坛地。<a id="a-65"></a>尘坠有情身者。<a id="a-66"></a>亦得除灭一切罪障为菩提种。<a id="a-67"></a>是真言经但转读者。<a id="a-68"></a>观世音菩萨一切诸佛菩萨摩诃萨诸天神等。<a id="a-69"></a>皆当拥护。<a id="a-6A"></a>获得无量菩提功德福蕴善根。</p>
  <p data-pb></p>
  <h2 id="a6B">光焰真言品第二十五</h2>
  <p id="a6C">世尊是出世解脱护摩曼拏罗三昧耶。<a id="a-6D"></a>能害一切障累灾厄。<a id="a-6E"></a>踰生死海住不退地。<a id="a-6F"></a>得诸如来现前安慰。<a id="a-6G"></a>出世道分净居天大梵天。<a id="a-6H"></a>帝释天那罗延天。<a id="a-6I"></a>大自在天伊首罗天。<a id="a-6J"></a>摩醯首罗天焰摩王。<a id="a-6K"></a>婆鲁拏天俱废罗天。<a id="a-6L"></a>俱摩罗天。<a id="a-6M"></a>及诸天龙药叉罗刹阿素洛乾闼婆蘖噜拏紧那罗摩呼啰伽一切鬼神。<a id="a-6N"></a>悉皆来集周遍佐护。<a id="a-6O"></a>十大执金刚菩萨摩诃萨。<a id="a-6P"></a>四天王神瞻护遮止。<a id="a-6Q"></a>诸恶鬼神一切灾难不相恼害。</p>
  <p id="a6R">坛西门北。<a id="a-6S"></a>纵广三肘基高四指。<a id="a-6T"></a>中圆一肘深量一肘。<a id="a-6U"></a>穿火炉坑。<a id="a-6V"></a>坑上唇椽高阔四指。<a id="a-6W"></a>坑底泥捏开敷莲华。<a id="a-6X"></a>瞿摩夷黄土泥香泥如法涂摩。<a id="a-6Y"></a>绕唇椽外七宝莲华叶须蕊。<a id="a-6Z"></a>四面四角开敷莲华。<a id="a-6a"></a>台上置印。<a id="a-6b"></a>七宝界道开廓四门。<a id="a-6c"></a>四门四角金铜莲华。<a id="a-6d"></a>四面四角阏伽香水。<a id="a-6e"></a>水上泛华。<a id="a-6f"></a>以诸香花三白饮食。<a id="a-6g"></a>种种华鬘敷置供养。<a id="a-6h"></a>烧火食时四门四角。<a id="a-6i"></a>座上读经声声不绝。<a id="a-6j"></a>真言加持枫香木榓木柏木杜仲木。<a id="a-6k"></a>端直好者截长半肘。<a id="a-6l"></a>加持燃火。<a id="a-6m"></a>加持白栴檀香沉水香苏合香熏陆香安悉香郁金香。<a id="a-6n"></a>龙脑香。<a id="a-6o"></a>白芥子稻谷华白蜜石蜜牛酥。<a id="a-6p"></a>护摩。<a id="a-6q"></a>其龙脑香随所办着。<a id="a-6r"></a>西门安坐诵持光焰真言曰。</p>
  <p id="a6s">娜谟啰怛(二合)娜怛(二合)啰耶(余个反)野(杨可反一句)那莫旖唎耶(二合二句)缚(无可反)路枳谛湿(二合)缚啰野(三句)菩地萨埵野(四句)摩诃萨埵野(五句)摩诃迦噜抳迦野(六句)怛[寧*也]他(七句)唵(抬声呼之)钵头(途邑反)么振亸么抳(八句)缚啰缚啰(九句)钵头么步臡(人曳反十句)入缚攞入缚攞(十一句)虎亸舍祢(奴礼反十二句)步噜步噜(十三句)弭目乞洒(疏贾反)步臡(十四句)驮[可*欠]驮[可*欠](十五句)萨缚么囒(十六句)旖暮伽(上)播抳婆(无可反)啰第(十七句)吽[合*牛](十八句)[寧*吉](宁吉反)娜[可*欠]播般(北曼反十九句)舍么舍么儞(二十句)路句跢逻抳(二十一句)三(去)漫多(上)啰湿弭婆(同上)啰祢(同上二十二句)睹噜睹噜(二十三句)跛(北没反二合)啰缚啰旖暮伽(上)悉地(二十四句)唵(台声呼)步噜步嚩(无各反二十五句)那谟窣睹羝莎(二合)缚诃(二十六句)</p>
  <p id="a6t">献毗卢遮那如来阿弥陀佛。<a id="a-6u"></a>释迦牟尼佛世间自在王如来。<a id="a-6v"></a>次献不空罥索观世音菩萨。<a id="a-6w"></a>不空奋怒王菩萨。<a id="a-6x"></a>次献第二院一切菩萨。<a id="a-6y"></a>次献外院一切天神真言明神坛神。<a id="a-6z"></a>次献东门坛内佛菩萨。<a id="a-70"></a>次献北门坛内佛菩萨。<a id="a-71"></a>次献南门坛内佛菩萨。<a id="a-72"></a>次献西门坛内佛菩萨。<a id="a-73"></a>次献一切天龙八部。<a id="a-74"></a>一一如法护摩供养。<a id="a-75"></a>一切罪障灾厄变怪。<a id="a-76"></a>王难贼难蛇虎等难悉皆除灭。<a id="a-77"></a>国土安宁时世人民。<a id="a-78"></a>傍生有情闻香气者。<a id="a-79"></a>皆得解除一切罪障。<a id="a-7A"></a>命终之后莲华化生住不退地。<a id="a-7B"></a>冬夜护摩春昼护摩。<a id="a-7C"></a>日别三时。<a id="a-7D"></a>持真言者身出光明。<a id="a-7E"></a>十方刹土一切如来一时现身。<a id="a-7F"></a>伸手摩顶同声赞言。<a id="a-7G"></a>善哉善哉持真言者。<a id="a-7H"></a>汝今已得一切如来秘密出世解脱护摩坛三昧耶。<a id="a-7I"></a>降伏一切毗那夜迦诸魔鬼神。<a id="a-7J"></a>此护摩三昧耶。<a id="a-7K"></a>亦能进趣菩提道场转法轮会。<a id="a-7L"></a>观世音菩萨。<a id="a-7M"></a>身持大梵天相。<a id="a-7N"></a>一手执莲花一手执戟。<a id="a-7O"></a>一手持索一手弹指。<a id="a-7P"></a>当现身来赞言。<a id="a-7Q"></a>善哉善哉持真言者。<a id="a-7R"></a>汝今已得不空罥索心解脱护摩曼拏罗成就三昧耶。<a id="a-7S"></a>汝欲何愿我令满足。<a id="a-7T"></a>是时心愿皆悉乞之。<a id="a-7U"></a>观世音菩萨伸手摩顶。<a id="a-7V"></a>摩顶之时身证神通。<a id="a-7W"></a>游往十方一切刹土顶礼诸佛。<a id="a-7X"></a>得诸如来为授阿耨多罗三藐三菩提记。<a id="a-7Y"></a>住于西方极乐国土。<a id="a-7Z"></a>为阿弥陀佛菩萨众数。<a id="a-7a"></a>乃至无上正等菩提。<a id="a-7b"></a>听闻深法。<a id="a-7c"></a>此护摩灰涂身洗浴。<a id="a-7d"></a>亦得除灭一切罪障。<a id="a-7e"></a>若患一切鬼神病者。<a id="a-7f"></a>持灰点额则得除差。<a id="a-7g"></a>若点心脐解除灾厄。<a id="a-7h"></a>若毒虫螫。<a id="a-7i"></a>和水涂附则得除差。<a id="a-7j"></a>若[示*厭]蛊咒诅。<a id="a-7k"></a>涂身洗浴亦得除差。<a id="a-7l"></a>若恶疮疥。<a id="a-7m"></a>和酥涂附亦得除差。<a id="a-7n"></a>若恶风雷雹数数起者。<a id="a-7o"></a>逆风雨散则得除散。<a id="a-7p"></a>若诵念处散则成界。<a id="a-7q"></a>若绕园林田疆遍遗散者。<a id="a-7r"></a>不为一切蝗虫灾食华果苗稼。<a id="a-7s"></a>若城四门散。<a id="a-7t"></a>人民踏者解除厄障。<a id="a-7u"></a>当舍命后上生天界。<a id="a-7v"></a>或生净土。<a id="a-7w"></a>若散尸陀林冢墓尸上。<a id="a-7x"></a>彼所亡者皆脱诸罪。<a id="a-7y"></a>上生天上或生净土。<a id="a-7z"></a>若散聚落城邑村坊宅舍阿兰若处。<a id="a-80"></a>皆得安隐除诸厄难。<a id="a-81"></a>若散王宫。<a id="a-82"></a>解诸灾厄获得安隐。<a id="a-83"></a>是护摩灰任意随心。<a id="a-84"></a>加持所用皆得成就。</p>
  <p data-pb></p>
  <h2 id="a85">出世解脱坛像品第二十六</h2>
  <p id="a86">尊是不思议观陀罗尼真言出世解脱曼拏罗像。<a id="a-87"></a>白氎布绢纵广四肘。<a id="a-88"></a>或广六肘八肘十二肘。<a id="a-89"></a>白月十五日起首图画。<a id="a-8A"></a>彩色笔盏皆净好者。<a id="a-8B"></a>龙脑香水销融香胶调色图画。<a id="a-8C"></a>画匠画时洁浴香涂。<a id="a-8D"></a>着净衣服断见妻室。<a id="a-8E"></a>不食五辛酒肉残食。<a id="a-8F"></a>食三白食。<a id="a-8G"></a>每日晨朝受八戒斋。<a id="a-8H"></a>教发信心大悲之心。<a id="a-8I"></a>中画补陀洛山。<a id="a-8J"></a>其山状像须弥山王。<a id="a-8K"></a>山有九嘴状开莲华。<a id="a-8L"></a>其当心嘴圆大平正。<a id="a-8M"></a>山上画诸宝树华树藤枝花叶。<a id="a-8N"></a>山下大海种种鱼兽。<a id="a-8O"></a>当心嘴上画宝宫殿楼阁宝树。<a id="a-8P"></a>殿中莲华师子宝座。<a id="a-8Q"></a>座上不空罥索观世音菩萨。<a id="a-8R"></a>一面四臂。<a id="a-8S"></a>着天衣服镮钏珠璎。<a id="a-8T"></a>状大梵天面有三目。<a id="a-8U"></a>首戴宝冠冠有化佛。<a id="a-8V"></a>一手把莲花一手把三叉戟。<a id="a-8W"></a>一手把罥索一手施无畏。<a id="a-8X"></a>结加趺坐。<a id="a-8Y"></a>右多罗菩萨手执优钵罗花半加趺坐。<a id="a-8Z"></a>后毗俱胝菩萨半加趺坐。<a id="a-8a"></a>左湿废多菩萨手执俱物头花半加趺坐。<a id="a-8b"></a>后莲华逊那利菩萨手执莲花半加趺坐。<a id="a-8c"></a>菩萨冠璎耳珰镮钏天诸衣服。<a id="a-8d"></a>种种庄严坐莲花座。<a id="a-8e"></a>座下右不空罥索菩萨。<a id="a-8f"></a>长跪合掌执持罥索。<a id="a-8g"></a>后布施波罗蜜菩萨净戒波罗蜜菩萨。<a id="a-8h"></a>安忍波罗蜜菩萨精进波罗蜜菩萨。<a id="a-8i"></a>静虑波罗蜜菩萨。<a id="a-8j"></a>座下左不空奋怒王菩萨。<a id="a-8k"></a>四臂。<a id="a-8l"></a>二手合掌。<a id="a-8m"></a>一把莲花一执罥索。<a id="a-8n"></a>长跪而坐。<a id="a-8o"></a>后般若波罗蜜菩萨方便波罗蜜菩萨。<a id="a-8p"></a>愿波罗蜜菩萨力波罗蜜菩萨。<a id="a-8q"></a>智波罗蜜菩萨。<a id="a-8r"></a>十波罗蜜菩萨。<a id="a-8s"></a>花冠璎珞耳珰镮钏白色天衣。<a id="a-8t"></a>种种庄严各蹈莲花。<a id="a-8u"></a>静虑波罗蜜菩萨后。<a id="a-8v"></a>一髻罗刹女身真青色。<a id="a-8w"></a>面目嗔怒狗牙上出。<a id="a-8x"></a>首戴髑髅而有六臂。<a id="a-8y"></a>左一手执三股金刚杵一手持莲华一手持罥索。<a id="a-8z"></a>右一手执钺斧一手执如意杖一手执三叉戟。<a id="a-90"></a>蛇为璎珞腰搏虎皮。<a id="a-91"></a>半加趺坐身圆火焰。<a id="a-92"></a>智波罗蜜菩萨后。<a id="a-93"></a>度底使者身真青色。<a id="a-94"></a>面目嗔怒狗牙上出。<a id="a-95"></a>首戴髑髅而有八臂。<a id="a-96"></a>左一手执三股金刚杵一手持青莲花。<a id="a-97"></a>一手执三叉戟一手扬掌。<a id="a-98"></a>右一手执剑一手执钺斧。<a id="a-99"></a>一手执曲刀一手执罥索。<a id="a-9A"></a>蛇为璎珞腰搏虎皮。<a id="a-9B"></a>半加趺坐身圆火焰。<a id="a-9C"></a>不空罥索菩萨座下。<a id="a-9D"></a>五苦行仙众诸天子众。<a id="a-9E"></a>持诸花果半加趺坐。<a id="a-9F"></a>不空奋怒王座下。<a id="a-9G"></a>五苦行仙众诸天子众。<a id="a-9H"></a>持诸华果半加趺坐。<a id="a-9I"></a>观世音顶上。<a id="a-9J"></a>横行七佛。<a id="a-9K"></a>右手作摩顶相结加趺坐。<a id="a-9L"></a>师子宝座放众光明。<a id="a-9M"></a>第四佛前。<a id="a-9N"></a>执金刚秘密主。<a id="a-9O"></a>一手当胸执金刚杵。<a id="a-9P"></a>一手执白拂。<a id="a-9Q"></a>瞻仰如来。<a id="a-9R"></a>七佛行上。<a id="a-9S"></a>毗卢遮那佛。<a id="a-9T"></a>左阿弥陀佛右世间自在王如来。<a id="a-9U"></a>结加趺坐师子宝座。<a id="a-9V"></a>观世音左右竖行。<a id="a-9W"></a>三十二佛结加趺坐。<a id="a-9X"></a>师子宝座放众光明。<a id="a-9Y"></a>佛外周匝。<a id="a-9Z"></a>画三股金刚杵花鬘。<a id="a-9a"></a>于花鬘外。<a id="a-9b"></a>周匝行画三十二天神。<a id="a-9c"></a>执持器仗杂宝华果半加趺坐。<a id="a-9d"></a>三十二天神外。<a id="a-9e"></a>周匝行画大梵天那罗延天。<a id="a-9f"></a>大自在天伊首罗天。<a id="a-9g"></a>摩醯首罗天帝释天。<a id="a-9h"></a>不骄乐天广果天。<a id="a-9i"></a>少光天兜率陀天。<a id="a-9j"></a>色究竟天乐变化天。<a id="a-9k"></a>净居天三十三天。<a id="a-9l"></a>他化自在天。<a id="a-9m"></a>日天子月天子四天王焰摩王。<a id="a-9n"></a>水天俱废罗天俱摩罗天。<a id="a-9o"></a>火天风天摩诃迦罗神。<a id="a-9p"></a>难祢计湿皤罗天。<a id="a-9q"></a>难陀龙王优波难陀龙王。<a id="a-9r"></a>皤罗祢皤神布刺拏跋陀罗神。<a id="a-9s"></a>摩尼跋陀罗神诸天天神。<a id="a-9t"></a>花璎衣服种种庄严。<a id="a-9u"></a>执持器仗杂宝花果半加趺坐。<a id="a-9v"></a>诸天神外。<a id="a-9w"></a>周匝画莲花鬘三股金刚杵花鬘。<a id="a-9x"></a>于花鬘外。<a id="a-9y"></a>周匝画一百八七宝开敷莲花。<a id="a-9z"></a>一一台上或置一手或置二手。<a id="a-A0"></a>一一手中执持诸印绕火焰光。<a id="a-A1"></a>于其山间画难陀龙王跋难陀龙王。<a id="a-A2"></a>宫殿中有一切龙女。<a id="a-A3"></a>执持宝华瞻献菩萨。<a id="a-A4"></a>山下右。<a id="a-A5"></a>无譬喻天女婆散底天女。<a id="a-A6"></a>地天女毗摩夜天苗稼天药天神。<a id="a-A7"></a>山下左。<a id="a-A8"></a>功德天女辩才天女。<a id="a-A9"></a>商迦利天女。<a id="a-AA"></a>商弃尼天女。<a id="a-AB"></a>罗刹天女是诸天女。<a id="a-AC"></a>花璎衣服种种庄严。<a id="a-AD"></a>持诸宝花瞻献菩萨。<a id="a-AE"></a>于宝宫殿会外上。<a id="a-AF"></a>横行画八舍利宝塔。<a id="a-AG"></a>其塔行右画菩提树。<a id="a-AH"></a>树下释迦牟尼佛。<a id="a-AI"></a>结加趺坐师子宝座。<a id="a-AJ"></a>面向观世音作说法相。<a id="a-AK"></a>右具寿庆喜。<a id="a-AL"></a>左执金刚秘密主菩萨。<a id="a-AM"></a>身状青色。<a id="a-AN"></a>一手把白拂一手掌金刚杵。<a id="a-AO"></a>绕佛左右诸大菩萨会下。<a id="a-AP"></a>苦行仙众诸天子众。<a id="a-AQ"></a>捧持宝花曲躬而立。<a id="a-AR"></a>面向观世音菩萨供养。<a id="a-AS"></a>其塔行左又画释迦牟尼佛。<a id="a-AT"></a>结加趺坐师子宝座作说法相。<a id="a-AU"></a>右具寿庆喜。<a id="a-AV"></a>左执金刚秘密主菩萨。<a id="a-AW"></a>身状青色一手把白拂一手执金刚杵。<a id="a-AX"></a>绕佛左右诸大菩萨声闻缘觉。<a id="a-AY"></a>面向观世音。<a id="a-AZ"></a>会下苦行仙众。<a id="a-Aa"></a>诸天子众。<a id="a-Ab"></a>执持宝花曲躬而立。<a id="a-Ac"></a>面向观世音菩萨供养。<a id="a-Ad"></a>其塔行上横行及左右竖行。<a id="a-Ae"></a>五十四佛结加趺坐师子宝座。<a id="a-Af"></a>观世音座右。<a id="a-Ag"></a>持真言者跪坐瞻仰菩萨。<a id="a-Ah"></a>一手持数珠一手执花香炉。<a id="a-Ai"></a>世尊此不空罥索心王陀罗尼真言三昧耶。<a id="a-Aj"></a>不思议观陀罗尼真言出世解脱曼拏罗像。<a id="a-Ak"></a>名一切菩萨摩诃萨所敬礼处。<a id="a-Al"></a>亦名一切如来目所观察菩提道场大秘密像三昧耶。<a id="a-Am"></a>若有苾刍苾刍尼国王王子后妃婇女大臣僚佐婆罗门及诸人民。<a id="a-An"></a>观瞻斯像欢喜信向种种供养。<a id="a-Ao"></a>所有谤佛谤法。<a id="a-Ap"></a>谤诸菩萨声闻缘觉无量重罪。<a id="a-Aq"></a>应堕阿毗地狱住者。<a id="a-Ar"></a>皆得消灭。<a id="a-As"></a>获清净身摄受相应。<a id="a-At"></a>即譡承事供养十方九十九殑伽沙俱胝那庾多百千如来应正等觉。<a id="a-Au"></a>坐菩提场转大法轮。<a id="a-Av"></a>福聚功德。<a id="a-Aw"></a>即当承事供养补陀洛山宝宫殿中。<a id="a-Ax"></a>一切诸佛菩萨大众福聚功德。<a id="a-Ay"></a>若有有情信心清净。<a id="a-Az"></a>合掌观睹赞叹礼拜。<a id="a-B0"></a>即得无量大福德蕴摄受相应。<a id="a-B1"></a>观世音菩萨忆念加被。<a id="a-B2"></a>当得一切如来神通。<a id="a-B3"></a>摄持身意六根清净。<a id="a-B4"></a>贪嗔嫉妒随业重罪皆得消灭。<a id="a-B5"></a>常为世间人民爱敬。<a id="a-B6"></a>寿不夭疾离诸宿障。<a id="a-B7"></a>命寿终后往安乐国莲台化生。<a id="a-B8"></a>此出世解脱坛像。<a id="a-B9"></a>能进无上无等法故。</p>
  <h2 id="aBA">一切菩萨敬礼解脱三昧耶真言品第二十七之一</h2>
  <p id="aBB">世尊言一切菩萨摩诃萨敬礼解脱三昧耶真言者。<a id="a-BC"></a>以诸有情为大悲心。<a id="a-BD"></a>但读诵持。<a id="a-BE"></a>即得十方一切佛土皆自门开。<a id="a-BF"></a>所有一切诸佛菩萨摩诃萨。<a id="a-BG"></a>一切陀罗尼神曼拏罗神。<a id="a-BH"></a>一切天神皆悉祐护。<a id="a-BI"></a>当得种种真言坛印之法。<a id="a-BJ"></a>清净出世无量无边一切菩萨敬礼解脱三昧耶真言。</p>
  <p id="aBK">那莫塞(桑纥反下同音)窒(都结反下同音)[口*(隸-木+士)]拽(余结反)特(二合)婆(无何反下同音)努誐(银迦反又音迦字斤攞反下同)亸(一句)跛(二合)啰底瑟耻谛瓢(毗药反下同二句)萨缚(无可反下音同)亸诧誐谛瓢(毗遥反三句)摩诃菩地萨埵誐拏婆[口*(隸-木+士)]瓢(四句)那莫旖唎耶跋驲啰陀(上)啰(五句)萨缚缦拏攞称(奴礼反)缚亸苾[亭*夜](亭夜反)啰臡(人例反下音同)瓢(六句)唵(抬声引呼之)旖暮伽(上)婆路枳亸(七句)摩诃曼拏攞钵(二合)头(途邑反下同音)米(八句)萨缚菩地萨埵(二合)缚(九句)那么塞讫(二合)[口*履]羝(十句)皤(蒱饿反下同音)啰皤啰(十一句)三(去)曼亸婆路枳谛(十二句)旖暮伽(上)摩诃没(二合)啰[可*欠]么废(无计反)洒(疏贾反下例同)陀啰(十三句)陀(上)啰陀(上)啰(十四句)摩诃迦(斤逻反下音同)噜抳迦(十五句)菩驮野菩驮野(十六句)摩诃菩地儞(十七句)菩地菩地(十八句)钵(二合)头么菩地儞(十九句)萨缚播般(北曼反)驮迦啰(二十句)跛(北没反)啰舍么儞(二十一句)萨缚讷蘖底缚啰迦(二十二句)摩诃迦噜抳迦(二十三句)缚虎弭弭驮废(无计反)洒陀(上)啰(二十四句)萨缚亸詑誐跢蘖皤(二十五句)虎噜虎噜(二十六句)旖暮伽(上)孽陛(二十七句)睹噜睹噜(二十八句)旖暮伽(上)播舍[可*欠]塞羝(二十九句)亩噜亩噜(三十句)弭目讫洒步臡(三十一句)乞使拏乞使拏(三十二句)萨缚婆啰拏苾秫(输律反)提(三十三句)皤啰皤啰(三十四句)萨缚亸詑誐跢(三十五句)播哩布哩羝(三十六句)跢啰跢啰(三十七句)亸啰野[牟*含](三十八句)旖缚路迦野(三十九句)钵(二合)头么步臡(四十句)么抳迦娜迦(四十一句)弭步使跢缚虎(四十二句)娜么娜么(四十三句)讷但亸南(四十四句)摩诃菩地萨埵(二合)缚婆啰娜(四十五句)摩诃迦噜抳迦(四十六句)萨缚祢(上同)缚亸(四十七句)那莫塞讫(二合)哩亸(四十八句)哩使誐拏塞亸弭跢(四十九句)舍亸娑(去)[可*欠]塞啰(五十句)战捺(二合)啰素哩耶底(都异反)[口*(隸-木+士)]迦(五十一句)啰湿(攥口呼之上下例同)弭啰缚皤枲亸(五十二句)摩诃播输跛底废(同上)洒陀(上)啰(五十三句)播啰么秫驮萨埵(五十四句)旖缚路枳谛湿(二合)缚啰(五十五句)摩醯湿(二合)缚啰(五十六句)播啰么迦噜抳迦(五十七句)摩诃曼拏隶湿缚啰(五十八句)素跛(同上二合)啰勃陀(上五十九句)摩诃钵(二合)头么步臡湿(二合)缚啰(六十句)摩诃苾[亭*夜]驮[口*(隸-木+士)]湿(二合)缚啰(六十一句)地唎地唎(六十二句)摩诃地啰(六十三句)摩诃迦噜抳迦(六十四句)摩诃弭目讫洒漫拏攞陀(上)啰(六十五句)萨缚亸诧誐跢俣呬(呼以反)野(六十六句)没捺(二合)啰娑(去)么野陀(上)啰(六十七句)摩诃缚攞弭哩野陀(上)啰(六十八句)摩抳[悍-干+月]理陀(上)啰(六十九句)旖弭跢皤摩矩吒陀(上)啰(七十句)度噜度噜(七十一句)縒曼亸婆路枳亸(七十二句)路计湿(二合)缚啰(七十三句)播舍驮[口*(隸-木+士)]湿(二合)缚啰(七十四句)播啰播啰(七十五句)摩诃梅窒(二合)[口*履]弭路枳亸(七十六句)萨缚萨埵僧(去)亸罗迦(七十七句)悉[亭*夜]悉[亭*夜]舍(七十八句)播哩布啰迦(七十九句)摩诃缚啰啰跛(二合同上)啰娜(八十句)那谟窣睹羝(八十一句)莎(二合)缚诃(八十二句)唵(抬声引呼)地啰地啰(八十三句)摩诃曼拏攞弭湿(二合)缚噜跛(八十四句)杀播啰蜜亸播哩布啰迦(八十五句)萨缚菩地萨埵(二合)缚(八十六句)那么塞讫(二合)[口*履]亸(八十七句)播啰么弭补攞弭目讫洒陀(上)罗(八十八句)摩诃播舍弭路枳亸(八十九句)旖暮伽(上)播舍入缚理跢(九十句)摩诃入缚攞缚路枳亸(九十一句)摩诃么抳儞跛(二合)亸陀(上)啰(九十二句)三(去)曼亸么皤枲跢(九十三句)入缚攞入缚攞(九十四句)摩诃严避啰弭目讫洒播舍陀(上)啰(九十五句)缚攞暴杖(亭样反)誐播迦哩洒迦(九十六句)唵(抬声引呼)没(二合)啰[可*欠]么噜播(九十七句)摩诃暮伽(上)播舍(九十八句)吽[合*牛][怡-台+巿][怡-台+巿](九十九句)萨缚萨埵(二合)缚弭路枳亸(一百句)婆(同上)啰跛(二合同上)啰娜(一百一句)那谟窣睹羝(一百二句)莎(二合)缚诃(一百三句)</p>
  <p id="aBL">一切菩萨敬礼解脱三昧耶心真言。</p>
  <p id="aBM">唵(抬声引呼)勃[亭*夜]弭勃[亭*夜](一句)摩诃迦噜抳迦(二句)亸啰亸啰(三句)跢啰野(四句)摩诃喇拏缚播琳(卢金反五句)摩诃步惹弭路迦野(六句)吽[怡-台+巿]莎(二合)缚诃(七句)</p>
  <p id="aBN">世尊如是真言。<a id="a-BO"></a>乃是一切菩萨摩诃萨所敬礼处。<a id="a-BP"></a>亦是一切如来秘密心中甚深之藏。<a id="a-BQ"></a>复是观世音最上秘密心真言。<a id="a-BR"></a>能除一切随眠业障。<a id="a-BS"></a>能净一切出世法道。<a id="a-BT"></a>能入一切不空如来种族之门。</p>
  <p id="aBU">布施波罗蜜多真言。</p>
  <p id="aBV">那莫萨缚亸詑誐跢南(一句)那莫旖唎耶(二句)缚路枳谛湿缚啰野(三句)菩地萨埵野(四句)摩诃萨埵野(五句)摩诃迦噜抳迦野(六句)唵(抬声引呼下同)旖暮伽(上七句)摩诃娜那(去)播啰弭哆(八句)播哩布啰野(九句)吽娜啰娜啰(十句)弭弭驮弭质怛(登讫反二合)[口*(隸-木+士)](十一句)萨缚萨怛(同上)庑播抱誐(十二句)萨缚亸詑誐跢(十三句)摩诃娜那(去)布惹米偈(平十四句)跛(二合同上)啰[革*(卄/(ㄇ@人)/戊)]亸野(十五句)亸啰亸啰(十六句)亸啰耶(十七句)摩诃钵(二合)头么播抳(十八句)[合*牛][怡-台+巿]莎(二合)缚诃(十九句)</p>
  <p id="aBW">世尊若有有情修治布施。<a id="a-BX"></a>以此一切如来不空所生布施波罗蜜多真言海云三昧耶供养。<a id="a-BY"></a>加持身心修治供施。<a id="a-BZ"></a>当得十方一切如来。<a id="a-Ba"></a>一切布施波罗蜜多圆满相应。<a id="a-Bb"></a>直至无上正等菩提。<a id="a-Bc"></a>福不退失。</p>
  <p id="aBd">净戒波罗蜜多真言。</p>
  <p id="aBe">那莫萨嚩亸詑誐跢南(一句)那莫旖唎耶(二句)缚路枳谛湿缚啰野(三句)菩地萨埵野(四句)摩诃萨埵野(五句)摩诃迦噜抳迦野(六句)唵旖暮伽(上)始攞(七句)三(去)皤啰三(去)皤啰(八句)皤啰皤啰(九句)秫陀(上)萨埵(二合)缚钵(二合)头么(十句)弭步使亸步惹(十一句)驮啰驮啰(十二句)三(去)曼亸婆(同上)路枳跢(十三句)吽[怡-台+巿]莎(二合)缚诃(十四句)</p>
  <p id="aBf">世尊若有有情修治净戒。<a id="a-Bg"></a>以此一切如来不空菩提所生净戒波罗蜜多真言海云三昧耶供养。<a id="a-Bh"></a>加持身心。<a id="a-Bi"></a>当得十方一切如来一切净戒波罗蜜多具足相应。<a id="a-Bj"></a>戒香芬馥遍满十方。<a id="a-Bk"></a>若苾刍苾刍尼破净戒者。<a id="a-Bl"></a>每白月十五日一日不食。<a id="a-Bm"></a>诵此三昧耶。<a id="a-Bn"></a>当得清净戒蕴相应。<a id="a-Bo"></a>直至无上正等菩提而不退失。</p>
  <p id="aBp">安忍波罗蜜多真言。</p>
  <p id="aBq">那莫萨缚亸詑誐跢南(一句)那莫旖唎耶(二句)缚路枳谛湿缚啰野(三句)菩地萨埵野(四句)摩诃萨埵野(五句)摩诃迦噜抳迦野(六句)唵旖暮伽(上)乞讪底(七句)萨嚩菩地萨埵(二合)缚(八句)乞洒么抳(九句)乞洒拏乞洒拏(十句)摩诃梅窒(二合)唎迦噜拏(十一句)萨埵[革*(卄/(ㄇ@人)/戊)]婆(去)啰(十二)摩诃迦噜抳迦(十三句)萨缚萨埵(二合)缚乞洒弭拏(十四句)吽[怡-台+巿]莎(二合)缚诃(十五句)</p>
  <p id="aBr">世尊若有有情修治安忍。<a id="a-Bs"></a>以此一切如来不空无上法觉安忍波罗蜜多真言海云三昧耶供养。<a id="a-Bt"></a>加持身心。<a id="a-Bu"></a>当得十方一切如来一切安忍波罗蜜多圆满相应。<a id="a-Bv"></a>直至无上正等菩提而不退失。</p>
  <p id="aBw">精进波罗蜜多真言。</p>
  <p id="aBx">那莫萨缚亸詑誐跢南(一句)那莫旖唎耶(二句)嚩路枳谛湿缚啰野(三句)菩地萨埵野(四句)摩诃萨埵野(五句)摩诃迦噜抳迦野(六句)唵摩诃弭唎耶(七句)旖暮伽(上)弭路枳亸(八句)者啰者啰(九句)[寧*吉](宁吉反)哩拏(上)弭哩野(十句二合)摩诃嚩攞(十一句)嚩攞嚩攞(十二句)摩诃萨杖(亭样反)誐缚攞菩驮儞(十三句)吽[怡-台+巿]莎(二合)缚诃(十四句)</p>
  <p id="aBy">世尊若有有情修治精进。<a id="a-Bz"></a>以此一切如来不空不舍生死精进波罗蜜多真言海云三昧耶供养。<a id="a-C0"></a>加持身心。<a id="a-C1"></a>当得十方一切如来一切精进波罗蜜多圆满相应。<a id="a-C2"></a>直至无上正等菩提而不退失。</p>
  <p id="aC3">静虑波罗蜜真言。</p>
  <p id="aC4">那莫萨缚亸詑誐跢南(一句)那莫旖唎耶(二句)缚路枳谛湿嚩啰野(三句)菩地萨埵野(四句)摩诃萨埵野(五句)摩诃迦噜抳迦野(六句)唵萨嚩亸詑誐跢南(七句)摩诃暮伽迦噜拏(八句)杖(亭样反)[可*欠]娜娑(去)么地(九句)弭目乞洒跛(二合同上)啰剑[并*也](并也反十句)主噜主噜(十一句)吽[怡-台+巿]莎(二合)缚诃(十二句)</p>
  <p id="aC5">世尊若有有情修治静虑。<a id="a-C6"></a>以此一切如来不空无上静虑波罗蜜多真言海云三昧耶供养。<a id="a-C7"></a>加持身心。<a id="a-C8"></a>如观世音相。<a id="a-C9"></a>顶戴观世音者。<a id="a-CA"></a>当得十方一切如来一切静虑波罗蜜多圆满相应。<a id="a-CB"></a>当生无量寿佛刹土。<a id="a-CC"></a>得一切三昧耶现前通解。<a id="a-CD"></a>直至无上正等菩提更不退失。</p>
  <p id="aCE">般若波罗蜜真言。</p>
  <p id="aCF">那莫萨缚亸詑誐跢南(一句)那莫旖唎耶(二句)嚩路枳谛湿嚩啰野(三句)菩提萨埵野(四句)摩诃萨埵野(五句)摩诃迦噜抳迦野(六句)唵旖暮伽(上七句)摩诃跛(二合同上)啰肾惹嚩皤縒(八句)三(去)曼亸塞(同上)叵啰拏勃[亭*夜](九句)跛(同上二合)啰娑(去)啰跛(二合同上)啰(十句)三(去)曼亸勃[亭*夜](十一句)旖缚路迦野(十二句)薄伽(上)畔(引十三句)跛(二合)啰肾惹(十四句)缚路枳亸(十五句)斫屈数(疏古反二合)洒(十六句)摩诃跛(二合)啰肾惹(十七句)婆(同上)啰娜播抳(十八句)摩诃跛(二合)罗肾惹(十九句)钵(二合)头么驮哩抳步臡(二十句)吽[怡-台+巿]莎缚诃(二十一句)</p>
  <p id="aCG">世尊若有有情修治般若。<a id="a-CH"></a>以此一切如来不空无上般若波罗蜜多真言海云三昧耶供养。<a id="a-CI"></a>加持身心。<a id="a-CJ"></a>当得十方一切如来一切般若波罗蜜多方便善巧圆满相应。<a id="a-CK"></a>直至无上正等菩提而不退失。</p>
 </body>
</html>