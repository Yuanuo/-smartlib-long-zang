<!doctype html>
<html id="z3IBTt0RW" data-ver="819">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第二十二</h1>
  <h2 id="a2">无垢光神通解脱坛三昧耶像品第四十六之二</h2>
  <p id="a3">世尊复有不空王示现一切幻化三昧耶像。<a id="a-4"></a>白栴檀香多誐(鱼迦反又音迦字斤啰反)啰香。<a id="a-5"></a>乌施罗香丁香。<a id="a-6"></a>毕[口*栗]迦(斤逻反)香惹睹噜佉缚罗儞迦(同上)香。<a id="a-7"></a>甘松香茅香根。<a id="a-8"></a>郁金香龙脑香。<a id="a-9"></a>娜米噜香毕[口*栗]阳愚香。<a id="a-A"></a>熏陆香沉水香。<a id="a-B"></a>煎香酥合香。<a id="a-C"></a>龙华莲华须。<a id="a-D"></a>量等精治。<a id="a-E"></a>取吉宿日蜡和。<a id="a-F"></a>真言加持千遍。<a id="a-G"></a>塑不空王观世音菩萨。<a id="a-H"></a>身量横量十六指数。<a id="a-I"></a>三面六臂。<a id="a-J"></a>正中大面慈悲熙怡如大梵天面。<a id="a-K"></a>眉间一眼首戴天冠冠有化阿弥陀佛。<a id="a-L"></a>左面怒目可畏。<a id="a-M"></a>眉间一眼鬓发耸竖。<a id="a-N"></a>首戴月冠冠有化佛。<a id="a-O"></a>右面嚬眉努目。<a id="a-P"></a>狗牙上出极大可畏。<a id="a-Q"></a>眉间一眼鬓发耸竖。<a id="a-R"></a>首戴月冠冠有化佛。<a id="a-S"></a>一手持罥索一手执莲华。<a id="a-T"></a>一手持三叉戟一手执钺斧。<a id="a-U"></a>一手施无畏一手把如意宝杖。<a id="a-V"></a>结加趺坐佩身光焰。<a id="a-W"></a>众妙天衣珠璎环钏。<a id="a-X"></a>种种庄严坐莲华座。<a id="a-Y"></a>左塑湿废多白观世音菩萨半加趺坐。<a id="a-Z"></a>右塑多罗菩萨半加趺坐。<a id="a-a"></a>华冠衣服宝珠璎珞。<a id="a-b"></a>耳珰镮钏如法庄严。<a id="a-c"></a>又右边塑真言者。<a id="a-d"></a>胡跪而坐。<a id="a-e"></a>一手把莲华一手掏数珠。<a id="a-f"></a>瞻仰菩萨。<a id="a-g"></a>三像以金彩色绮饰肉色。<a id="a-h"></a>头冠璎珞耳珰镮钏衣服华座。<a id="a-i"></a>若饰像了。<a id="a-j"></a>于闲静处清净洗浴。<a id="a-k"></a>以香涂身着净衣服。<a id="a-l"></a>以诸香泥如法摩坛。<a id="a-m"></a>白栴檀香泥沉水香泥郁金香泥用调画彩。<a id="a-n"></a>当中画一百八叶开敷莲华。<a id="a-o"></a>四面四角八叶莲华。<a id="a-p"></a>金刚标界像置莲台。<a id="a-q"></a>香水香华种种饮食三白饮食敷献供养。<a id="a-r"></a>昼夜六时西门趺坐。<a id="a-s"></a>依不空王观世音相。<a id="a-t"></a>以一切法任持智印金刚身语心印。<a id="a-u"></a>入真言字轮轮摄观世音相。<a id="a-v"></a>观自在智平等轮光三昧耶。<a id="a-w"></a>诵持神通解脱心陀罗尼真言奋怒王真言。<a id="a-x"></a>加持不空王观世音香像。<a id="a-y"></a>令现神通放大光明。<a id="a-z"></a>照烛道场坛地震动。<a id="a-10"></a>时真言者于右肩上出大光明。<a id="a-11"></a>像出声言善哉善哉大真言者。<a id="a-12"></a>汝令得证不空王广大悉轮三昧耶神变悉地。<a id="a-13"></a>获诸最胜不空罥索悉地成就。<a id="a-14"></a>汝今堪为时世人民。<a id="a-15"></a>作大灌顶阿阇梨师。<a id="a-16"></a>得证验已。<a id="a-17"></a>净处作坛安置香像。<a id="a-18"></a>加置不空王观世音画像。<a id="a-19"></a>一心供养恭敬承事。<a id="a-1A"></a>诵念神通解脱心陀罗尼真言时数不阙。<a id="a-1B"></a>求出世间种种胜法。<a id="a-1C"></a>便得观世音菩萨。<a id="a-1D"></a>语相教诏一切诸法。<a id="a-1E"></a>此不空王香像曼拏罗三昧耶。<a id="a-1F"></a>白栴檀香泥如法摩坛。<a id="a-1G"></a>白栴檀香泥郁金香泥沉水香泥。<a id="a-1H"></a>当心图画一百八叶开敷莲华。<a id="a-1I"></a>四面四角八叶莲华。<a id="a-1J"></a>幖帜界门。<a id="a-1K"></a>台上置不空王观世音香像。<a id="a-1L"></a>随心敷饰种种供养。<a id="a-1M"></a>坛西门外侧南。<a id="a-1N"></a>作一肘护摩坛。<a id="a-1O"></a>白栴檀木寸截一千八十段。<a id="a-1P"></a>和涂酥蜜一真言一烧尽。<a id="a-1Q"></a>候无火势收取是灰。<a id="a-1R"></a>真言千遍。<a id="a-1S"></a>净浴摩身着净衣服。<a id="a-1T"></a>以白芥子和灰加持七遍。<a id="a-1U"></a>散撒十方则得观世音密祐神变身心勇睿。<a id="a-1V"></a>解界。<a id="a-1W"></a>加持白芥子水。<a id="a-1X"></a>散洒十方及洒身上。<a id="a-1Y"></a>即任余法。<a id="a-1Z"></a>若加持此灰。<a id="a-1a"></a>白栴檀香末和涂身者。<a id="a-1b"></a>往尸陀林中作法。<a id="a-1c"></a>则得大自在天一切眷属。<a id="a-1d"></a>药叉罗刹一切鬼神。<a id="a-1e"></a>悉皆敬伏乐为仆从。<a id="a-1f"></a>若复涂身结印印身。<a id="a-1g"></a>默诵真言入大众中。<a id="a-1h"></a>则得人民业障消灭。<a id="a-1i"></a>敬事如佛恭敬供养。<a id="a-1j"></a>若复涂身往有龙处大湫水中。<a id="a-1k"></a>则得六十八千大龙王众。<a id="a-1l"></a>灭诸罪苦悉皆敬伏。<a id="a-1m"></a>乐为祐护当任命事。<a id="a-1n"></a>若复涂身往一切贵胜人所。<a id="a-1o"></a>令得灭诸宿障罪恼。<a id="a-1p"></a>供养恭敬乃至命终。<a id="a-1q"></a>若复涂于病者身上。<a id="a-1r"></a>便得灭除种种病恼。<a id="a-1s"></a>身口意业盖障重罪。<a id="a-1t"></a>以斯因故闭地狱门。<a id="a-1u"></a>当生净土升不动地。<a id="a-1v"></a>此法唯除不中不正。<a id="a-1w"></a>才谄两舌嫉妒忿恨。<a id="a-1x"></a>盗窃一切真言明法大乘经法。<a id="a-1y"></a>不知恩义不具正信。<a id="a-1z"></a>不敬和上阇梨父母师长。<a id="a-20"></a>栴茶罗苾刍苾刍尼族姓男族姓女等。<a id="a-21"></a>是辈亦不敬信我兹陀罗尼真言经典。<a id="a-22"></a>亦不敬信诸余一切甚深陀罗尼真言经典。<a id="a-23"></a>但以我慢贡傲懱他。<a id="a-24"></a>恒自叹导毁非他善作诸魔业。<a id="a-25"></a>盗听盗说一切真言文字章句。<a id="a-26"></a>不依禀师受持真言曼拏罗印三昧耶。<a id="a-27"></a>世尊如是栴茶罗辈。<a id="a-28"></a>尽为十方三世一切诸佛菩萨摩诃萨常所弃舍。<a id="a-29"></a>一切种族真言曼拏罗神。<a id="a-2A"></a>一切天神亦尽弃舍。<a id="a-2B"></a>此栴茶罗辈。<a id="a-2C"></a>生生受身修诸善业曾无成就。<a id="a-2D"></a>过去今身一切善根皆悉烧烬。<a id="a-2E"></a>后身善根亦已坏烂。<a id="a-2F"></a>以斯因故则非我咎。<a id="a-2G"></a>世尊此旃茶罗辈。<a id="a-2H"></a>若有能诫能悔无明黑暗。<a id="a-2I"></a>贪嗔痴等众恶业行。<a id="a-2J"></a>专以无量善巧方便。<a id="a-2K"></a>精勤不退至心忆念诸佛如来。<a id="a-2L"></a>恳修净行。<a id="a-2M"></a>则得世间少分功德而便成就。<a id="a-2N"></a>复有有情自性纯善。<a id="a-2O"></a>无诸恶见以法修心。<a id="a-2P"></a>被大慈甲执大悲刀。<a id="a-2Q"></a>踞忍辱地。<a id="a-2R"></a>于诸有情心常谦下。<a id="a-2S"></a>敬事怜愍心不厌舍意极猗适。<a id="a-2T"></a>世尊此人我即许可成是不空王香观世音像三昧耶。<a id="a-2U"></a>复有有情诸见永寂。<a id="a-2V"></a>法无相行于诸有情视之如佛。<a id="a-2W"></a>闻所未闻陀罗尼经。<a id="a-2X"></a>心不疑惑不嫉彼好不赞己利。<a id="a-2Y"></a>常相应心观睹我之香像之者。<a id="a-2Z"></a>即如见我清净法身功德无异。<a id="a-2a"></a>又如等见九十四殑伽沙俱胝那庾多百千诸佛无量功德。</p>
  <p id="a2b">世尊又法若苾刍苾刍尼国王大臣一切人民。<a id="a-2c"></a>幸欲求见观世音菩萨补陀洛山宝宫殿中。<a id="a-2d"></a>十方三世一切诸佛菩萨摩诃萨。<a id="a-2e"></a>苦行诸仙三十三天。<a id="a-2f"></a>一切天神转法轮会不退地者。<a id="a-2g"></a>复欲乐见十方三世一切如来种族会通一切大曼拏罗印三昧耶者。<a id="a-2h"></a>一切金刚种族会通一切大曼拏罗印三昧耶者。<a id="a-2i"></a>又复求诸如来神通三昧耶示众人民者。<a id="a-2j"></a>应常精进持无间行。<a id="a-2k"></a>忍辱无退内外清净。<a id="a-2l"></a>恒勤修行此三昧耶。<a id="a-2m"></a>心不疑虑云我今所治是法者。<a id="a-2n"></a>为有成耶为不成耶。<a id="a-2o"></a>则得成就。<a id="a-2p"></a>应当如法。<a id="a-2q"></a>加持金造不空王观世音菩萨。<a id="a-2r"></a>三面六臂。<a id="a-2s"></a>正中大面慈悲熙怡眉间一眼。<a id="a-2t"></a>左面颦眉怒目可畏眉间一眼。<a id="a-2u"></a>右面颦眉奋目狗牙上出。<a id="a-2v"></a>极大可畏眉间一眼。<a id="a-2w"></a>三首宝冠冠有化阿弥陀佛鬓发耸竖。<a id="a-2x"></a>一手持罥索一手执三叉戟。<a id="a-2y"></a>一手持钺斧一手把如意杖。<a id="a-2z"></a>一手持澡罐口吐莲华一手施无畏。<a id="a-30"></a>结加趺坐佩身光焰。<a id="a-31"></a>众妙天衣宝珠璎珞。<a id="a-32"></a>耳珰环钏种种庄严。<a id="a-33"></a>像腹内空。<a id="a-34"></a>白栴檀末香龙脑末香。<a id="a-35"></a>和佛舍利一百八粒。<a id="a-36"></a>内像腹中满填如法。<a id="a-37"></a>左银湿废多菩萨半加趺坐。<a id="a-38"></a>右银多罗菩萨半加趺坐。<a id="a-39"></a>华冠璎珞环钏衣服金宝庄严。<a id="a-3A"></a>又铸阿弥陀佛释迦牟尼佛。<a id="a-3B"></a>结加趺坐如法庄严。<a id="a-3C"></a>坐莲华树。<a id="a-3D"></a>其树枝条华叶三十二枝。<a id="a-3E"></a>三枝莲上。<a id="a-3F"></a>中不空王观世音菩萨。<a id="a-3G"></a>左湿废多菩萨。<a id="a-3H"></a>右多罗菩萨。<a id="a-3I"></a>又二枝莲上阿弥陀佛释迦牟尼佛。<a id="a-3J"></a>面侧相向当于左右菩萨顶上。<a id="a-3K"></a>二莲华枝在二菩萨背后起上。<a id="a-3L"></a>其莲华树芽茎枝叶。<a id="a-3M"></a>华台敷色种种庄已。<a id="a-3N"></a>白月八日方圆八肘净治坛地。<a id="a-3O"></a>精洁摩饰规式界院。<a id="a-3P"></a>内院当中毗卢遮那如来一切诸佛白香象种族菩萨摩诃萨坐莲华座。<a id="a-3Q"></a>东面阿閦如来一切诸佛金刚种族菩萨摩诃萨坐莲华座。<a id="a-3R"></a>南面宝生如来一切诸佛摩尼种族菩萨摩诃萨坐莲华座。<a id="a-3S"></a>西面观自在王如来一切诸佛莲华种族菩萨摩诃萨坐莲华座。<a id="a-3T"></a>北面不空成就如来一切诸佛一切不空成就种族菩萨摩诃萨坐莲华座。<a id="a-3U"></a>次院东面一切诸天。<a id="a-3V"></a>当门补陀洛山。<a id="a-3W"></a>顶上多罗菩萨并诸侍者菩萨围坐。<a id="a-3X"></a>南面一切天仙当门。<a id="a-3Y"></a>苏陀卢山上有三十三天七宝宫殿。<a id="a-3Z"></a>难陀龙王跋难陀龙王。<a id="a-3a"></a>左右缴山腰上。<a id="a-3b"></a>殿中半拏罗婆枲儞白观世音菩萨。<a id="a-3c"></a>后一髻罗刹女神。<a id="a-3d"></a>西面七商迦里金刚神。<a id="a-3e"></a>当门鸡罗娑山。<a id="a-3f"></a>顶上旖拏梵摩罗刹神及一切天神。<a id="a-3g"></a>北面七多罗天女。<a id="a-3h"></a>当门乾陀摩娜香醉山。<a id="a-3i"></a>顶上毗俱胝金刚菩萨。<a id="a-3j"></a>后七毗俱胝神侍者围绕。<a id="a-3k"></a>及一切乾闼婆神。<a id="a-3l"></a>其四山上种种宝树华果。<a id="a-3m"></a>次院四面开敷莲华。<a id="a-3n"></a>台上诸器仗。<a id="a-3o"></a>印烧火光。<a id="a-3p"></a>焰四角四天王。<a id="a-3q"></a>神面目可畏执持器仗。<a id="a-3r"></a>是诸天等趺坐而坐。<a id="a-3s"></a>四门阏伽宝瓶。<a id="a-3t"></a>其内院界金刚标道。<a id="a-3u"></a>外院标式七宝界道。<a id="a-3v"></a>当上次第间画众色如意宝珠。<a id="a-3w"></a>绕火光焰。<a id="a-3x"></a>若图饰已。<a id="a-3y"></a>不空王观世音菩萨金像置坛心上。<a id="a-3z"></a>世尊是曼拏罗。<a id="a-40"></a>三昧耶能会一切毗卢遮那如来种族一切坛印三昧耶门。<a id="a-41"></a>由是说斯不空王种族坛印三昧耶。<a id="a-42"></a>为令利益今当一切持真言者得大成就。<a id="a-43"></a>此曼拏罗印三昧耶。<a id="a-44"></a>皆是毗卢遮那如来之所演说。<a id="a-45"></a>谓为显现成就此不空罥索心王陀罗尼真言种种神通大三昧耶。<a id="a-46"></a>是故持真言者。<a id="a-47"></a>应常精勤不念世法。<a id="a-48"></a>智念实相坚等金刚。<a id="a-49"></a>善持威仪清洁澡浴。<a id="a-4A"></a>以香涂身着净衣服。<a id="a-4B"></a>受持读诵严治坛场敷设庄严。<a id="a-4C"></a>每日时中如法新造百味饮食三白饮食。<a id="a-4D"></a>诸杂果子种种涂香末香水陆杂华。<a id="a-4E"></a>蜜浆沙糠浆蒲桃浆。<a id="a-4F"></a>种种香水依法献饰。<a id="a-4G"></a>沉水香白栴檀香。<a id="a-4H"></a>苏合香熏陆香。<a id="a-4I"></a>白胶香龙脑香。<a id="a-4J"></a>郁金香石蜜敷列供养。<a id="a-4K"></a>一切金华银华。<a id="a-4L"></a>赤真珠华白真珠华。<a id="a-4M"></a>青琉璃华赤琉璃华。<a id="a-4N"></a>红琉璃华种种杂色。<a id="a-4O"></a>华鬘华树标饰严设。<a id="a-4P"></a>五色琉璃瓶金瓶银瓶七宝瓶。<a id="a-4Q"></a>盛诸香水。<a id="a-4R"></a>四门四角敷置供献。<a id="a-4S"></a>稻谷华白芥子随法持用。<a id="a-4T"></a>酥灯油灯二十八盏四面敷献。<a id="a-4U"></a>白月八日一日一夜不食不语。<a id="a-4V"></a>请召结界结印护身。<a id="a-4W"></a>九日当食三白饮食。<a id="a-4X"></a>依不空王观世音相。<a id="a-4Y"></a>以一切法任持智印金刚身语心印。<a id="a-4Z"></a>入真言字轮轮摄观世音相。<a id="a-4a"></a>观自在智平等轮光三昧耶。<a id="a-4b"></a>诵持神通解脱心陀罗尼真言。<a id="a-4c"></a>种种供养请召发愿。<a id="a-4d"></a>若有国王大臣沙门婆罗门一切人民请三昧耶者。<a id="a-4e"></a>皆净洗浴着新衣服受持斋戒。<a id="a-4f"></a>执镜引入三昧加持。<a id="a-4g"></a>散华礼拜灌顶授三昧耶。<a id="a-4h"></a>观像行道出外跪坐。<a id="a-4i"></a>发菩提心。<a id="a-4j"></a>时真言者复诵神通解脱心陀罗尼真言。<a id="a-4k"></a>作法加被诵奋怒王真言。<a id="a-4l"></a>加持白芥子水洒坛内外。<a id="a-4m"></a>结灌顶印加持顶上。<a id="a-4n"></a>重以香华散敷坛上。<a id="a-4o"></a>供养不空王观世音菩萨多罗菩萨湿废多菩萨。<a id="a-4p"></a>一切诸佛菩萨摩诃萨。<a id="a-4q"></a>一切天神一切山神。<a id="a-4r"></a>内外诸神。<a id="a-4s"></a>时真言者西门而坐。<a id="a-4t"></a>殷重广发四无量心。<a id="a-4u"></a>澄心谛观忆念十方一切诸佛。<a id="a-4v"></a>现大神力加被是曼拏罗三昧耶。<a id="a-4w"></a>依法结印诵持神通解脱心陀罗尼真言。<a id="a-4x"></a>令坛震动。<a id="a-4y"></a>证此相时欢喜踊跃。<a id="a-4z"></a>一切如来种族诸佛菩萨摩诃萨。<a id="a-50"></a>一切像上悉放光明。<a id="a-51"></a>出种种声一时赞叹。<a id="a-52"></a>阿弥陀佛释迦牟尼佛。<a id="a-53"></a>不空王观世音菩萨多罗菩萨湿废多菩萨。<a id="a-54"></a>一时空中现金色身。<a id="a-55"></a>观瞻十方。<a id="a-56"></a>时真言者发菩提心。<a id="a-57"></a>法本无形正等无变。<a id="a-58"></a>心本无生自性空寂。<a id="a-59"></a>念真实相静默长跪。<a id="a-5A"></a>以阏伽水而复供养。<a id="a-5B"></a>又诵神通解脱心陀罗尼真言。<a id="a-5C"></a>一切如来伸手摩顶赞言。<a id="a-5D"></a>汝今已证不空罥索心王陀罗尼真言曼拏罗印三昧耶。<a id="a-5E"></a>记汝身住安乐世界。<a id="a-5F"></a>证不空王陀罗尼真言明仙不退转地。<a id="a-5G"></a>得阿耨多罗三藐三菩提。<a id="a-5H"></a>所会坛人。<a id="a-5I"></a>亦当证不退转地。<a id="a-5J"></a>得受阿耨多罗三藐三菩提记。<a id="a-5K"></a>若有旃茶罗苾刍苾刍尼族姓男族姓女。<a id="a-5L"></a>会是坛者。<a id="a-5M"></a>其像腹中则血流现发大吼声。<a id="a-5N"></a>是旃茶罗人特勿令见此曼拏罗像三昧耶。<a id="a-5O"></a>纵得见者不得证见曼拏罗中种种变相。<a id="a-5P"></a>唯加祐护持真言者。<a id="a-5Q"></a>梦见坛中神通诸相。<a id="a-5R"></a>证获相者则得世间一切福德成就相应。<a id="a-5S"></a>是故当知持真言者。<a id="a-5T"></a>应[月*覃]观候所受法人。<a id="a-5U"></a>具持戒行信见根正三业清净。<a id="a-5V"></a>于诸有情发大悲心。<a id="a-5W"></a>精进修行一切正业恭敬三宝。<a id="a-5X"></a>思惟一切陀罗尼种种教法。<a id="a-5Y"></a>亦不嫉妒讥嫌谤说一切大乘小乘法师种种过恶。<a id="a-5Z"></a>惟当恭敬和上阇梨父母兄弟。<a id="a-5a"></a>皆不轻意劳谦敬侍。<a id="a-5b"></a>持真言者心无放逸。<a id="a-5c"></a>精持内外金刚平等自性净戒。<a id="a-5d"></a>于诸经法行不违背。<a id="a-5e"></a>亦常不食凡圣残食自所残食。<a id="a-5f"></a>亦勿受于酤酒饮酒卖肉吃肉。<a id="a-5g"></a>种卖五辛啖食五辛。<a id="a-5h"></a>一切十恶律仪等家。<a id="a-5i"></a>饮食衣服种种供养。<a id="a-5j"></a>持真言者自常所食饮食。<a id="a-5k"></a>亦不应作半出入食颊食语食。<a id="a-5l"></a>净手受食所吃饮食亦常新净。<a id="a-5m"></a>作是清净修治法者。<a id="a-5n"></a>观音金像腹不血现。<a id="a-5o"></a>得观世音坛内现身。<a id="a-5p"></a>执手教诏。<a id="a-5q"></a>自解广大光明摩尼璎珞。<a id="a-5r"></a>与系项上。<a id="a-5s"></a>手摩其头。<a id="a-5t"></a>诰言汝今为我真子。<a id="a-5u"></a>证此相者得大神通三昧耶。<a id="a-5v"></a>便得证于一切如来种族会通一切坛印三昧耶。<a id="a-5w"></a>一切不空种族转轮王三昧耶。<a id="a-5x"></a>不空王最上大坛三昧耶。<a id="a-5y"></a>不空广大无垢光明神通大三摩地。<a id="a-5z"></a>乃至菩提更不退失。<a id="a-60"></a>以此三摩地证见世间种种神变生死迷轮三昧耶。<a id="a-61"></a>获得如来不空秘密三昧加被。<a id="a-62"></a>而得证解一切如来无等等神通大三昧耶。<a id="a-63"></a>如于如来修祈法已。<a id="a-64"></a>于寂静处严洁宝座。<a id="a-65"></a>安置是像。<a id="a-66"></a>每日六时静默不语。<a id="a-67"></a>烧焯香王如法诵持神通解脱心陀罗尼真言。<a id="a-68"></a>时数勿阙如法供养。<a id="a-69"></a>复得金像数放光明。<a id="a-6A"></a>常得观世音托祐此像。<a id="a-6B"></a>梦相教语三世一切吉不吉事。<a id="a-6C"></a>亦常教诏世间种种方便智慧。<a id="a-6D"></a>世尊是法。<a id="a-6E"></a>勿令一切无明。<a id="a-6F"></a>贪嗔愚痴破和合僧。<a id="a-6G"></a>谗谄两舌持戒不完。<a id="a-6H"></a>盗诸陀罗尼真言坛印三昧耶。<a id="a-6I"></a>及盗一切佛法僧物。<a id="a-6J"></a>大贼旃茶罗苾刍苾刍尼族姓男族姓女。<a id="a-6K"></a>知闻我此像教语法。<a id="a-6L"></a>何以故此辈大贼旃茶罗。<a id="a-6M"></a>曾不一七二七三七。<a id="a-6N"></a>乃至七七或复百日千日三四千日。<a id="a-6O"></a>如法相应调伏身心。<a id="a-6P"></a>依法修习受持此法。<a id="a-6Q"></a>但常空说我证我解我是修道开道之者。<a id="a-6R"></a>内所积业悉皆腐败。<a id="a-6S"></a>作诸恶业污坏我法。<a id="a-6T"></a>世尊是故此经一字一句。<a id="a-6U"></a>勿令此辈大贼旃茶罗之所见闻读诵受持。<a id="a-6V"></a>是故持真言者。<a id="a-6W"></a>应正依法护持我教。<a id="a-6X"></a>速得证兹最胜解脱秘密大曼拏罗印三昧耶相应成就。<a id="a-6Y"></a>若有清净梵行沙门婆罗门族姓男族姓女。<a id="a-6Z"></a>性纯和雅慈心谦下。<a id="a-6a"></a>不违法律依不空王观世音相。<a id="a-6b"></a>以一切法任持智印金刚身语心印。<a id="a-6c"></a>入真言字轮轮摄观世音相。<a id="a-6d"></a>观自在智平等轮光三昧耶。<a id="a-6e"></a>信解受持读诵修习此经典者。<a id="a-6f"></a>时世人民常应恭敬而供养之。<a id="a-6g"></a>如如来相或如我相。<a id="a-6h"></a>当知是人则已恭敬给侍如来观世音菩萨。<a id="a-6i"></a>是故智者应常恳仰发大悲心。<a id="a-6j"></a>深信恭敬此三昧耶。<a id="a-6k"></a>若忆念我祈求诸愿。<a id="a-6l"></a>我即现身为皆成办。<a id="a-6m"></a>则得证见。<a id="a-6n"></a>如是之人我若不为成是法者。<a id="a-6o"></a>我则同彼旃茶罗辈。<a id="a-6p"></a>是故智者守持净戒。<a id="a-6q"></a>发大悲心信心无碍。<a id="a-6r"></a>颜貌喜悦心复柔和。<a id="a-6s"></a>无以毫分妒诐之心。<a id="a-6t"></a>讥嫉他过而生嚬躄。<a id="a-6u"></a>我则为成无上之地。<a id="a-6v"></a>解脱功德圆满相应。<a id="a-6w"></a>如海大潮一切动涌周旋遍至。<a id="a-6x"></a>我亦如是。<a id="a-6y"></a>若此有情心专存念我之名字。<a id="a-6z"></a>我即随至为除罪恼。<a id="a-70"></a>复有众生具大慈悲。<a id="a-71"></a>信见清净暂持此法。<a id="a-72"></a>我亦加护。<a id="a-73"></a>是故智者应依我法。<a id="a-74"></a>修治六度乐行供养。<a id="a-75"></a>亦不起念悭贪嫉妒观念色欲。<a id="a-76"></a>常观一切如来清净理法。<a id="a-77"></a>转读此经依法思惟无时间绝。<a id="a-78"></a>以斯缘故我爱是人。<a id="a-79"></a>欢喜观视密祐加被。<a id="a-7A"></a>不空王神通解脱心陀罗尼真言像曼拏罗印三昧耶成就地故。</p>
  <p data-pb></p>
  <h2 id="a7B">大奋怒王品第四十七</h2>
  <p id="a7C">尔时观世音菩萨摩诃萨。<a id="a-7D"></a>复白佛言世尊。<a id="a-7E"></a>又有不空大奋怒王真言大不思议一切无碍悉地三昧耶。<a id="a-7F"></a>是法已诸大灌顶曼拏罗三昧耶中。<a id="a-7G"></a>得授灌顶力。<a id="a-7H"></a>能折伏诸恶药叉罗刹种种鬼神众恶人辈而皆敬信。<a id="a-7I"></a>摧诸恶龙归向信伏。<a id="a-7J"></a>能除世间种种怖畏。<a id="a-7K"></a>复能与于持真言者。<a id="a-7L"></a>不空罥索心王大三昧耶最胜成地。<a id="a-7M"></a>显现十方三世一切如来种族会通一切大曼陀罗印三昧耶。<a id="a-7N"></a>证是真实不空王秘密神通解脱心陀罗尼真言大曼陀罗印三昧耶。</p>
  <p id="a7O">尔时如来告言。<a id="a-7P"></a>善哉善哉善男子。<a id="a-7Q"></a>当随汝说。<a id="a-7R"></a>尔时观世音菩萨摩诃萨。<a id="a-7S"></a>佛随赞许。<a id="a-7T"></a>则于佛前谛观一切。<a id="a-7U"></a>变示不空王观世音菩萨相。<a id="a-7V"></a>现大奋怒王。<a id="a-7W"></a>姿伟可畏颦眉奋目。<a id="a-7X"></a>狗牙上出放大光焰。<a id="a-7Y"></a>振吼大奋怒王真言曰。</p>
  <p id="a7Z">娜莫萨嚩(无可反下同)亸詑誐跢(都筒反下同音)[口*履]耶(余筒反下同一句)婆(无何反下同音)路(轻呼下同)枳谛湿嚩啰(二句)跋驲啰陀(上)[口*(隸-木+士)]瓢(毗药反三句)唵(喉中抬声引呼)者啰(上)者啰(四句)主噜主噜(五句)摩诃(去)迦(斤逻反下同)噜抳迦野(六句)旨[口*履]旨[口*履](七句)弭[口*履]弭[口*履](八句)摩诃(去)钵头(途邑反下同)么[可*欠](呼筒反下例同)塞(桑纥反下同音)亸(九句)迦攞迦攞(十句)矩噜矩噜(十一句)摩诃塞詑么跛(北没反下同)啰跛亸(十二句)者啰者啰(十三句)柘者啰(十四句)儞舍(尸可反)柘[口*(隸-木+士)]湿(二合)嚩啰(十五句)翳呬曳呬(十六句)勃[亭*夜](亭夜反)勃[亭*夜](十七句)陀(上)嚩陀(上)嚩(十八句)既抳既抳(十九句)播啰么戍(输律反)陀(上)萨埵(二十句)迦啰迦啰(二十一句)枳[口*履]枳[口*履](二十二句)摩诃(去)钵戍(去)钵底废(无计反)洒(疏贾反下同)陀啰(二十三句)[可*欠][可*欠]呬呬虎虎(二十四句)唵(同上呼)迦啰没啰[可*欠]么(二十五句)废洒陀(上)啰(二十六句)縒啰縒啰(二十七句)嚩啰嚩啰(二十八句)啰湿弭舍亸娑(去)[可*欠]塞(二合)啰(二十九句)跛(二合)啰底(丁以反)漫抳亸(三十句)舍[口*履]啰(三十一句)入嚩攞入嚩攞(三十二句)素噜素噜(三十三句)姥噜姥噜(三十四句)縒捺矩么啰(三十五句)噜捺(奴乙反)啰弭瑟努(三十六句)婆縒嚩陀(上)娜娜(三十七句)理使那(去)野迦(三十八句)婆虎弭弭陀废洒陀(上)啰(三十九句)陀啰陀啰(四十句)縒曼亸婆路枳亸(四十一句)弭路枳亸(四十二句)路计湿嚩啰(四十三句)摩醯湿嚩啰(四十四句)姥耶姥耶(四十五句)闷遮闷遮(四十六句)嚩陀(上)畔陀(上)那(四十七句)啰惹亸塞迦啰(四十八句)[可*欠]近女(去)坞娜迦(四十九句)弭洒舍塞怛(二合)啰(五十句)播[口*履]暮者迦(五十一句)迦拏迦拏(五十二句)嚩啰曝杖(途样反)誐(五十三句)柘睹逻[口*履]野(扬可反)萨陀(丁也反五十四句)参跛(二合)啰迦舍迦(五十五句)亸么亸么(五十六句)縒么縒么(五十七句)么嗟么嗟(五十八句)么诃(去)亸闷陀(上)迦啰(五十九句)跛啰(二合)舍么那(六十句)弭理弭理(六十一句)翳制(居例反)野折摩(六十二句)播[口*履]迦啰(六十三句)翳呬曳呬(六十四句)么絮(知贾反下同音)么絮(六十五句)弭戍陀(上)弭洒野皤枲曩(轻呼六十六句)摩诃(去)迦噜抳迦(六十七句)湿废(无计反)亸(六十八句)拽(移结反)肾饶(去)播弭亸(六十九句)喇怛娜摩矩絮(七十句)摩罗陀啰(七十一句)萨嚩肾惹始啰枲(七十二句)讫[口*履]亸惹絮摩矩絮(七十三句)摩诃(去)特(二合)步亸(七十四句)迦么攞讫[口*履]亸(七十五句)迦啰补絮参(去)么地(七十六句)弭目讫洒跛(二合)啰剑[并*也](并也反七十七句)杀播啰弭亸(七十八句)播[口*履]布啰迦(七十九句)婆(二合)虎萨埵散怛底(八十句)钵[口*履]播者迦(八十一句)萨嚩摩啰儞讷瑟絮(八十二句)钵(二合)罗沫娜迦(八十三句)萨嚩悉[亭*夜]舍(八十四句)钵理布啰迦(八十五句)旖鼻诜者睹[牟*含](牟含反八十六句)萨嚩亸陀誐跢鼻晒罽(八十七句)薄伽(上)畔(八十八句)旖暮伽(上)嚩惹吽[怡-台+巿](八十九句)南谟窣睹羝(九十句)莎(桑邑反)嚩诃(九十一句)</p>
  <p id="a7a">大奋怒王心真言。</p>
  <p id="a7b">唵(同上呼)弭讫(二合)[口*履]亸(一)邓瑟吒(知礼反)啰(二)旖暮伽(上)縒么耶(三)旖鼻诜者(四)萨嚩那暮伽(上五)鼻晒迦(六)吽[合*牛](七)弭[口*履]弭履(八)莎(同上)嚩诃(九)</p>
  <p id="a7c">尔时观世音菩萨摩诃萨说斯真言时其补陀洛山观世音宫殿六返震动。<a id="a-7d"></a>一切诸大龙王种族悉皆惶惧。<a id="a-7e"></a>一切诸天曼拏罗神皆大欢喜。<a id="a-7f"></a>一切众恶毗那夜迦药叉罗刹种种鬼神为火烧恼。<a id="a-7g"></a>一切魔众恶心俱息。<a id="a-7h"></a>一切地狱有情受苦皆得解脱。<a id="a-7i"></a>一切有情罪垢病苦尽皆消灭。<a id="a-7j"></a>于虚空中雨于诸天众妙宝华。<a id="a-7k"></a>缤纷乱坠供养诸佛。</p>
  <p id="a7l">尔时十方刹土三世一切诸佛。<a id="a-7m"></a>一切菩萨摩诃萨一切坛神。<a id="a-7n"></a>一时歌赞观世音菩萨摩诃萨曰。<a id="a-7o"></a>善哉善哉大悲者。<a id="a-7p"></a>能善说此大奋怒王真言三昧耶。<a id="a-7q"></a>此三昧耶能会一切如来秘密种族真实大奋怒王三昧耶。<a id="a-7r"></a>当愿重说此大奋怒王真言曼拏罗印成就三昧耶。<a id="a-7s"></a>尔时观世音菩萨摩诃萨。<a id="a-7t"></a>复白佛言世尊。<a id="a-7u"></a>是大奋怒王真言曼拏罗三昧耶。<a id="a-7v"></a>纵广五肘如法图饰。<a id="a-7w"></a>标郭界院开廓四门。<a id="a-7x"></a>彩色笔盏皆净新好。<a id="a-7y"></a>画匠画时出入净浴着净衣服。<a id="a-7z"></a>内院当中画大金轮。<a id="a-80"></a>当轮心上宝莲华座。<a id="a-81"></a>上释迦牟尼如来作说法相面西而坐。<a id="a-82"></a>右大奋怒王观世音菩萨。<a id="a-83"></a>左执金刚秘密主菩萨。<a id="a-84"></a>大奋怒王观世音座后。<a id="a-85"></a>憍理菩萨手执莲华。<a id="a-86"></a>次半拏罗婆徙儞白衣观世音菩萨手执莲华。<a id="a-87"></a>次摩诃湿废多白身观世音菩萨。<a id="a-88"></a>一手执如意宝杖一手执澡罐。<a id="a-89"></a>是诸菩萨而坐莲座。<a id="a-8A"></a>次一髻罗刹女神面目可畏。<a id="a-8B"></a>蛇为璎珞身有六臂。<a id="a-8C"></a>右一手执金刚杵。<a id="a-8D"></a>一手持罥索一手持曲刀。<a id="a-8E"></a>左一手持钺斧一手持皿钵。<a id="a-8F"></a>一手以大指捻无名指根下文。<a id="a-8G"></a>其中指无名指小指。<a id="a-8H"></a>急握大指作拳。<a id="a-8I"></a>头指直竖作期克印。<a id="a-8J"></a>半加趺坐身披象皮。<a id="a-8K"></a>次院开敷莲华台上。<a id="a-8L"></a>一切诸印绕火光焰。<a id="a-8M"></a>东门可畏眼金刚。<a id="a-8N"></a>一手把杵一手扬掌半加趺坐。<a id="a-8O"></a>南门毗那夜迦头金刚。<a id="a-8P"></a>身有四臂。<a id="a-8Q"></a>一手执杵一手持钺斧。<a id="a-8R"></a>一手执罥索一手持三叉戟半加趺坐。<a id="a-8S"></a>西门莲华种族度底使者。<a id="a-8T"></a>一手把白拂一手伸于膝上半加趺坐。<a id="a-8U"></a>北门金刚种族大顶金刚王。<a id="a-8V"></a>一手执罥索一手把杵半加趺坐。<a id="a-8W"></a>如是诸神身出光焰。<a id="a-8X"></a>次院一切天印绕火光焰。<a id="a-8Y"></a>四门四角宝阏伽瓶。<a id="a-8Z"></a>口出莲华蒲桃朵叶金刚杵头。<a id="a-8a"></a>于其院界金刚标郭幡华庄严。<a id="a-8b"></a>西门置七宝瓶。<a id="a-8c"></a>满盛白栴檀香郁金香龙脑香水。<a id="a-8d"></a>裹置七宝帛盖其上。<a id="a-8e"></a>依法加持香华香水饮食果子涂香烧香酥灯油灯。<a id="a-8f"></a>供养诸佛菩萨真言明神。<a id="a-8g"></a>净严身服食三白食结印护身。<a id="a-8h"></a>西门作法召请结所。<a id="a-8i"></a>依不空王观世音相。<a id="a-8j"></a>以一切法任持智印金刚身语心印。<a id="a-8k"></a>入真言字轮轮摄观世音相。<a id="a-8l"></a>观自在智平等轮光三昧耶。<a id="a-8m"></a>诵持神通解脱心陀罗尼真言。<a id="a-8n"></a>当请十方刹土三世一切如来。<a id="a-8o"></a>摄受加被此曼拏罗印三昧耶。<a id="a-8p"></a>诵大奋怒王真言。<a id="a-8q"></a>加持香水瓮。<a id="a-8r"></a>是真言者教诲请法者。<a id="a-8s"></a>三昧耶加持散华灌顶受三昧耶。<a id="a-8t"></a>入是坛者当入一切如来种族灌顶曼拏罗三昧耶。<a id="a-8u"></a>证见一切不空种族一切曼拏罗印成就三昧耶。<a id="a-8v"></a>一切厄障尽皆消灭。<a id="a-8w"></a>一切如来种种功德当得相应。<a id="a-8x"></a>一切真言明仙大转轮王恭敬祐护。<a id="a-8y"></a>一切天龙八部鬼神爱乐恭敬。<a id="a-8z"></a>一切真言明神常为恃怙。<a id="a-90"></a>一切行恶天龙八部人非人等。<a id="a-91"></a>欲起障恼恶心自灭。</p>
  <p id="a92">世尊是大奋怒王成就三昧耶者。<a id="a-93"></a>银造大奋怒王观世音菩萨。<a id="a-94"></a>身长横量十六指量。<a id="a-95"></a>三面四臂。<a id="a-96"></a>正中大面熙怡瞬目眉间一眼。<a id="a-97"></a>左面颦眉怒目可畏眉间一眼。<a id="a-98"></a>右面颦眉努目狗牙上出。<a id="a-99"></a>极大可畏眉间一眼。<a id="a-9A"></a>三首宝冠冠有化佛。<a id="a-9B"></a>一手执莲华一手把罥索。<a id="a-9C"></a>一手持曲刀一手执三叉戟。<a id="a-9D"></a>结加趺坐莲华座上。<a id="a-9E"></a>身佩光焰。<a id="a-9F"></a>天妙衣服宝珠璎珞。<a id="a-9G"></a>耳珰环钏种种庄严。<a id="a-9H"></a>右银多罗菩萨执持莲华半加趺坐。<a id="a-9I"></a>左银不空明王菩萨。<a id="a-9J"></a>掌持七宝半加趺坐。<a id="a-9K"></a>华冠衣服璎珞环钏。<a id="a-9L"></a>种种庄严坐莲华座。<a id="a-9M"></a>观世音右银作真言者。<a id="a-9N"></a>长跪而坐。<a id="a-9O"></a>一手把香炉一手执数珠瞻仰菩萨。<a id="a-9P"></a>像造饰已。<a id="a-9Q"></a>如法当以白栴檀香泥摩坛洁饰。<a id="a-9R"></a>白栴檀香泥郁金香泥沉水香泥画开莲华像置台上。<a id="a-9S"></a>依法承事恭敬供养。<a id="a-9T"></a>常依不空王观世音相。<a id="a-9U"></a>以一切法任持智印金刚身语心印。<a id="a-9V"></a>入真言字轮轮摄观世音相观自在智平等轮光三昧耶。<a id="a-9W"></a>诵持神通解脱心陀罗尼真言。<a id="a-9X"></a>大奋怒王真言。<a id="a-9Y"></a>加持银像。<a id="a-9Z"></a>身现神通躯目瞻动。<a id="a-9a"></a>放大光明伸手摩顶。<a id="a-9b"></a>赞言善哉善哉善男子。<a id="a-9c"></a>我今为汝真实成就一切胜愿。<a id="a-9d"></a>持真言者于时身上亦出光明。<a id="a-9e"></a>得此相者则证神通三昧耶。<a id="a-9f"></a>当得不空无垢广大光明大真言仙称叹三昧耶。<a id="a-9g"></a>于六十八百千大真言仙三昧耶。<a id="a-9h"></a>而最为最。<a id="a-9i"></a>寿命七十二那庾多百千大劫。<a id="a-9j"></a>受此劫终于夜晓时。<a id="a-9k"></a>则得证成阿耨多罗三藐三菩提故。<a id="a-9l"></a>其所世界欻然变如安乐国土。<a id="a-9m"></a>复得增寿无量无边阿僧祇劫。<a id="a-9n"></a>阐扬不空神通解脱心陀罗尼真言大曼拏罗印三昧耶种种法门。<a id="a-9o"></a>又法精洁加持于身。<a id="a-9p"></a>每日六时诵持大奋怒王真言。<a id="a-9q"></a>中无间阙满三十六旬。<a id="a-9r"></a>得观世音现身。<a id="a-9s"></a>与证世间真言坛印之法。<a id="a-9t"></a>印捺啰罗惹法功巧法。<a id="a-9u"></a>戏弄人法絷缚法。<a id="a-9v"></a>调伏法幻化法。<a id="a-9w"></a>自护护他法安怛陀那法。<a id="a-9x"></a>取伏藏法作金银法。<a id="a-9y"></a>腾空法履水如地法。<a id="a-9z"></a>禁火禁刀法起活故人法。<a id="a-A0"></a>召日天月天法治。<a id="a-A1"></a>诸病法。<a id="a-A2"></a>呼召一切天龙药叉罗刹人非人法。<a id="a-A3"></a>止贼法除盖障法皆得成就。<a id="a-A4"></a>谓为有情生诸福聚。<a id="a-A5"></a>又法按像足上。<a id="a-A6"></a>诵大奋怒王真言者。<a id="a-A7"></a>所有过去积集善根。<a id="a-A8"></a>尽皆来集当得富饶。<a id="a-A9"></a>若每晨时瞻观像面。<a id="a-AA"></a>诵大奋怒王真言者。<a id="a-AB"></a>得诸贵人恭敬供养。<a id="a-AC"></a>若把像腰诵大奋怒王真言者。<a id="a-AD"></a>当便省忆过去生事。<a id="a-AE"></a>又把像腰诵大奋怒王真言者。<a id="a-AF"></a>世人敬爱念如所愿。<a id="a-AG"></a>若加持宝冠戴置顶上。<a id="a-AH"></a>譡受一切如来大灌顶法。<a id="a-AI"></a>若把像膝诵大奋怒王真言者。<a id="a-AJ"></a>一切金刚当自归伏力如金刚。<a id="a-AK"></a>若按像顶诵大奋怒王真言者。<a id="a-AL"></a>当得梦见十方三世一切如来摩顶祐护。<a id="a-AM"></a>不入三涂得不退地。<a id="a-AN"></a>得诸如来功德蕴门。<a id="a-AO"></a>若像右耳边诵大奋怒王真言者。<a id="a-AP"></a>便得世间富贵圆满。<a id="a-AQ"></a>若像左耳边诵大奋怒王真言者。<a id="a-AR"></a>则得一切药叉罗刹恭敬给侍。<a id="a-AS"></a>若奋目瞤睛观毗沙门像面。<a id="a-AT"></a>诵大奋怒王真言者。<a id="a-AU"></a>则得毗沙门王乐为使护。<a id="a-AV"></a>若奋目瞤睛观功德天面。<a id="a-AW"></a>诵大奋怒王真言者。<a id="a-AX"></a>则得功德天供养祐护。<a id="a-AY"></a>若加持钵满盛饮食。<a id="a-AZ"></a>置文殊师利菩萨前。<a id="a-Aa"></a>以手洝覆钵上。<a id="a-Ab"></a>诵奋怒王真言加持。<a id="a-Ac"></a>当以饮食分为四分。<a id="a-Ad"></a>一分供养文殊师利菩萨。<a id="a-Ae"></a>一分供养释迦牟尼佛。<a id="a-Af"></a>一分供养观世音菩萨。<a id="a-Ag"></a>一分分为二分。<a id="a-Ah"></a>一分自吃一分溥施一切沙门婆罗门一切人民。<a id="a-Ai"></a>食此食者皆得除灭十恶五逆一切盖障。<a id="a-Aj"></a>世诸病恼尽皆消灭。<a id="a-Ak"></a>当生之处证宿命智。<a id="a-Al"></a>若能日日作此法者。<a id="a-Am"></a>速得除灭一切障累。<a id="a-An"></a>渐得聪悟解深法门。<a id="a-Ao"></a>口气香洁如优钵罗华。<a id="a-Ap"></a>福寿增圆无诸夭疾。<a id="a-Aq"></a>当证菩提。</p>
  <p data-pb></p>
  <h2 id="aAr">一切种族坛印品第四十八之一</h2>
  <p id="aAs">世尊复有不空王会通一切如来种族曼拏罗印三昧耶。<a id="a-At"></a>此三昧耶皆是毗卢遮那如来而演说之。<a id="a-Au"></a>亦是一切不空罥索一切曼拏罗印三昧耶中。<a id="a-Av"></a>为最无上三昧耶。<a id="a-Aw"></a>若有见闻蠲众垢障。<a id="a-Ax"></a>若有人能每日如法结此印者。<a id="a-Ay"></a>则得摧坏一切药叉罗刹毗那夜迦诸恶鬼神。<a id="a-Az"></a>皆为火烧身心惶怖闷乱于地。<a id="a-B0"></a>四散驰走当远此界。<a id="a-B1"></a>常得十方三世一切诸佛菩萨摩诃萨。<a id="a-B2"></a>三十三天一切天众而皆集护。<a id="a-B3"></a>二十八部龙神鬼等亦常会集。<a id="a-B4"></a>结此印处。<a id="a-B5"></a>则是一切诸佛制多。<a id="a-B6"></a>亦是一切诸佛转大法轮金刚道场。<a id="a-B7"></a>灭余十恶五逆一切罪障。<a id="a-B8"></a>增长一切菩提福聚威德善根。</p>
  <p id="aB9">不空罥索印。</p>
  <p id="aBA">合腕仰掌。<a id="a-BB"></a>以二头指各屈捻大拇指头上。<a id="a-BC"></a>其二中指二无名指。<a id="a-BD"></a>竖头相去三寸。<a id="a-BE"></a>其二小指各反[打-丁+必]。<a id="a-BF"></a>在无名指中节背上。<a id="a-BG"></a>此印三昧作修诸法皆不空过。<a id="a-BH"></a>所得福聚。<a id="a-BI"></a>等见诸佛菩萨功德。</p>
  <p id="aBJ">不空供养印。</p>
  <p id="aBK">合腕以二中指二无名指二小指。<a id="a-BL"></a>并屈合头相拄。<a id="a-BM"></a>当开掌内二寸半量。<a id="a-BN"></a>其二头指各直竖伸。<a id="a-BO"></a>头相去三寸。<a id="a-BP"></a>其二大拇指。<a id="a-BQ"></a>各竖伸二头指裹。<a id="a-BR"></a>头去二头指二中指三分之间。<a id="a-BS"></a>此印三昧供养十方三世一切诸佛菩萨摩诃萨。<a id="a-BT"></a>则得无上最胜供养福蕴之门。</p>
  <p id="aBU">不空钩印。</p>
  <p id="aBV">合腕改屈二无名指头如钩。<a id="a-BW"></a>搏中指中节侧上。<a id="a-BX"></a>相着头不相着。<a id="a-BY"></a>以二小指直伸。<a id="a-BZ"></a>头相去三寸。<a id="a-Ba"></a>其二中指合头相拄。<a id="a-Bb"></a>二头指二大拇指准前直伸。<a id="a-Bc"></a>此印三昧钩证十方一切诸佛种种三昧菩提心法。<a id="a-Bd"></a>成就不空解脱果故。</p>
  <p id="aBe">不空法界清净印。</p>
  <p id="aBf">准第三印。<a id="a-Bg"></a>唯改屈右头指头。<a id="a-Bh"></a>搏中指中节侧上。<a id="a-Bi"></a>余并准前。<a id="a-Bj"></a>此印三昧能动大地。<a id="a-Bk"></a>于虚空中雨种种华供养诸佛。</p>
  <p id="aBl">不空大摧碎印。</p>
  <p id="aBm">合腕屈二中指头如钩。<a id="a-Bn"></a>其二无名指竖头相拄。<a id="a-Bo"></a>二大拇指二头指二小指。<a id="a-Bp"></a>准前第三印直竖伸之。<a id="a-Bq"></a>此印三昧力能摧破一切地狱。<a id="a-Br"></a>有情剧苦尽皆消灭。</p>
  <p id="aBs">不空摩尼宝印。</p>
  <p id="aBt">合腕二中指微屈头相拄。<a id="a-Bu"></a>二无名指头微屈相去寸半。<a id="a-Bv"></a>出二中指头。<a id="a-Bw"></a>二大拇指侧附头指。<a id="a-Bx"></a>邪伸二头指。<a id="a-By"></a>微少屈。<a id="a-Bz"></a>头相去三寸。<a id="a-C0"></a>二小指向外竖伸。<a id="a-C1"></a>头相去四寸。<a id="a-C2"></a>此印三昧出现无量种色光明。<a id="a-C3"></a>供养十方一切诸佛菩萨海众。</p>
  <p id="aC4">不空礼拜印。</p>
  <p id="aC5">合腕以二中指二无名指二小指。<a id="a-C6"></a>相并合头相着。<a id="a-C7"></a>二头指直伸相去二寸半。<a id="a-C8"></a>二大拇指各头指裹直竖伸之头相去一寸。<a id="a-C9"></a>此印三昧入坛礼拜。<a id="a-CA"></a>请佛供养念诵行道。<a id="a-CB"></a>皆以为首供养诸佛菩萨海众。</p>
  <p id="aCC">不空结大界印。</p>
  <p id="aCD">仰左手以大拇指头。<a id="a-CE"></a>横押头指中指无名指小指胛上作孔。<a id="a-CF"></a>覆右手以头指中指无名指小指。<a id="a-CG"></a>入左手五指虎口中。<a id="a-CH"></a>其大拇指从左手下入掌中。<a id="a-CI"></a>横押头指中指无名指小指胛上。<a id="a-CJ"></a>两相钩握为拳。<a id="a-CK"></a>此印三昧结界护身力如金刚。<a id="a-CL"></a>不为一切毗那夜迦之所损害。</p>
  <p id="aCM">不空拳印。</p>
  <p id="aCN">二手大拇指各捻无名指根文侧上。<a id="a-CO"></a>各以中指无名指小指。<a id="a-CP"></a>握大拇指作拳。<a id="a-CQ"></a>各以头指直伸。<a id="a-CR"></a>各搏胸胁。<a id="a-CS"></a>此印三昧力能坚固大菩提心。<a id="a-CT"></a>慈悲相应一切如来加被祐护。</p>
  <p id="aCU">如是九印乃是不空大力印三昧耶。<a id="a-CV"></a>能除一切五无间罪。<a id="a-CW"></a>当入十方一切净土。<a id="a-CX"></a>能会十方三世一切如来种族印三昧耶。<a id="a-CY"></a>而出现故。<a id="a-CZ"></a>此印是毗卢遮那如来之所说故。<a id="a-Ca"></a>观世音观护赞叹。<a id="a-Cb"></a>若有人常结此印者。<a id="a-Cc"></a>速得六波罗蜜相应圆满。</p>
  <p id="aCd">大奋怒王棓印。</p>
  <p id="aCe">起斜立身。<a id="a-Cf"></a>以二手四指。<a id="a-Cg"></a>右押左相叉入掌中。<a id="a-Ch"></a>急握作拳。<a id="a-Ci"></a>二大拇指双押二头指中节侧上。<a id="a-Cj"></a>以印顶上伸臂向上。<a id="a-Ck"></a>此印三昧摧伏一切大奋怒王悉皆坏散。</p>
  <p id="aCl">大奋怒王期克印。</p>
  <p id="aCm">作丁字立。<a id="a-Cn"></a>二手大拇指各捻无名指根侧文。<a id="a-Co"></a>各以中指无名指小指。<a id="a-Cp"></a>急握大拇指为拳。<a id="a-Cq"></a>头指各直伸之。<a id="a-Cr"></a>以左手按腰侧上。<a id="a-Cs"></a>头指向前伸之。<a id="a-Ct"></a>右手当胸直竖。<a id="a-Cu"></a>以头指面侧向外。<a id="a-Cv"></a>作期克势。<a id="a-Cw"></a>此印三昧摧伏一切诸恶龙神药叉罗刹阿素落王毗那夜迦。<a id="a-Cx"></a>一切神鬼作障碍者。<a id="a-Cy"></a>皆当散坏。<a id="a-Cz"></a>亦能摧灭十恶五逆一切重罪。<a id="a-D0"></a>尽皆蠲除。</p>
  <p id="aD1">大奋怒王顶印。</p>
  <p id="aD2">右手大拇指入左手虎口中。<a id="a-D3"></a>与头指中指无名指小指。<a id="a-D4"></a>急握左手大拇指。<a id="a-D5"></a>头指中指无名指小指作拳。<a id="a-D6"></a>其左手大拇指。<a id="a-D7"></a>入右手虎口中。<a id="a-D8"></a>与头指中指无名指小指。<a id="a-D9"></a>握右手大拇指。<a id="a-DA"></a>头指中指无名指小指作拳。<a id="a-DB"></a>此印三昧结界灌顶祐护于身。<a id="a-DC"></a>会通一切诸法处用。</p>
 </body>
</html>