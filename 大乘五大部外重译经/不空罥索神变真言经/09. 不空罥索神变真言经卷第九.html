<!doctype html>
<html id="z3IBTs2RJ" data-ver="796">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第九</h1>
  <h2 id="a2">广大解脱曼拏罗品第十二</h2>
  <p id="a3">世尊是不空王广大解脱莲花曼拏罗像印三昧耶。<a id="a-4"></a>于园苑中或莲池沜。<a id="a-5"></a>或于寺内或于河边。<a id="a-6"></a>或于山林皆择胜地。<a id="a-7"></a>以奋怒王真言。<a id="a-8"></a>加持白芥子散于十方。<a id="a-9"></a>敕遣是中毗那夜迦诸恶鬼神。<a id="a-A"></a>尽皆出去结为方界。<a id="a-B"></a>一切天神集会拥护。<a id="a-C"></a>其坛方量三十二肘。<a id="a-D"></a>穿去地中恶土瓦石骨木。<a id="a-E"></a>净土填筑。<a id="a-F"></a>起基一肘平满填饰。<a id="a-G"></a>以瞿摩夷香水黄土。<a id="a-H"></a>严治摩饰曼拏罗地。<a id="a-I"></a>以五色线括量界道。<a id="a-J"></a>开廓界院杂宝界道。<a id="a-K"></a>一白二赤三黄四青五黑。<a id="a-L"></a>彩色诸物皆新净好。<a id="a-M"></a>内院中置释迦牟尼佛。<a id="a-N"></a>以右手背押左手掌。<a id="a-O"></a>面西结加趺坐。<a id="a-P"></a>右置不空罥索观世音菩萨。<a id="a-Q"></a>结加趺坐。<a id="a-R"></a>后多罗菩萨。<a id="a-S"></a>微邪低头。<a id="a-T"></a>左手执青优钵罗花右手扬掌。<a id="a-U"></a>半加趺坐。<a id="a-V"></a>后无垢慧菩萨。<a id="a-W"></a>左手执开莲花右手仰伸髀上。<a id="a-X"></a>半加趺坐。<a id="a-Y"></a>后侨履菩萨左手持莲花右手仰伸髀上半加趺座左置执金刚秘密主菩萨。<a id="a-Z"></a>左手执三股金刚杵。<a id="a-a"></a>右手持白拂。<a id="a-b"></a>结加趺坐。<a id="a-c"></a>后白衣观世音母菩萨。<a id="a-d"></a>左手执开莲花右手仰伸脐下。<a id="a-e"></a>半加趺坐。<a id="a-f"></a>后摩诃湿废多菩萨。<a id="a-g"></a>左手执莲花右手扬掌。<a id="a-h"></a>半加趺坐。<a id="a-i"></a>后不空奋怒王。<a id="a-j"></a>发如旋螺面目可畏。<a id="a-k"></a>身有四臂。<a id="a-l"></a>一手执罥索一手持剑。<a id="a-m"></a>一手拄三叉戟一手执莲花。<a id="a-n"></a>半加趺坐。<a id="a-o"></a>东面阿閦如来。<a id="a-p"></a>左手覆伸脐下。<a id="a-q"></a>把袈裟角外垂。<a id="a-r"></a>右手扬掌结加趺坐。<a id="a-s"></a>右执金刚秘密主菩萨。<a id="a-t"></a>左手竖持三股金刚杵。<a id="a-u"></a>右手扬掌。<a id="a-v"></a>结加趺坐。<a id="a-w"></a>后摩莫稽金刚母菩萨。<a id="a-x"></a>左手仰伸脐下。<a id="a-y"></a>右手执三股金刚杵。<a id="a-z"></a>半加趺坐。<a id="a-10"></a>后执金刚针菩萨。<a id="a-11"></a>左手执独股金刚杵。<a id="a-12"></a>右手把金刚针印。<a id="a-13"></a>半加趺坐。<a id="a-14"></a>后金刚种族生菩萨。<a id="a-15"></a>以右手背押左手掌。<a id="a-16"></a>伸置脐下。<a id="a-17"></a>竖掌金刚杵。<a id="a-18"></a>半加趺坐。<a id="a-19"></a>左执金刚钩菩萨。<a id="a-1A"></a>左手执金刚钩印。<a id="a-1B"></a>右手仰伸髀上。<a id="a-1C"></a>半加趺坐。<a id="a-1D"></a>后执金刚锁菩萨。<a id="a-1E"></a>左手仰掌髀上。<a id="a-1F"></a>右手把金刚锁印。<a id="a-1G"></a>半加趺坐。<a id="a-1H"></a>后奋怒目金刚菩萨。<a id="a-1I"></a>面目嗔怒狗牙上出。<a id="a-1J"></a>左手持独股金刚杵。<a id="a-1K"></a>右手拄金刚戟。<a id="a-1L"></a>半加趺坐。<a id="a-1M"></a>后执金刚牙菩萨。<a id="a-1N"></a>左手当腹持莲花台上金刚牙印。<a id="a-1O"></a>右手当胸仰掌。<a id="a-1P"></a>半加趺坐。<a id="a-1Q"></a>南面宝生如来。<a id="a-1R"></a>左手当胸把袈裟角。<a id="a-1S"></a>出上搏胸。<a id="a-1T"></a>右手扬掌。<a id="a-1U"></a>结加趺坐。<a id="a-1V"></a>右大爱乐菩萨。<a id="a-1W"></a>左手把独股金刚杵。<a id="a-1X"></a>右手覆按髀上。<a id="a-1Y"></a>半加趺坐。<a id="a-1Z"></a>后持宝掌菩萨。<a id="a-1a"></a>左手执莲花台上宝珠。<a id="a-1b"></a>右手拆外扬掌。<a id="a-1c"></a>半加趺坐。<a id="a-1d"></a>后施无畏菩萨。<a id="a-1e"></a>左手虚拳侧按髀上。<a id="a-1f"></a>右手扬掌。<a id="a-1g"></a>半加趺坐。<a id="a-1h"></a>后舍恶道菩萨。<a id="a-1i"></a>左手虚拳按胁。<a id="a-1j"></a>右手仰垂掌。<a id="a-1k"></a>半加趺坐。<a id="a-1l"></a>左悲旋润菩萨。<a id="a-1m"></a>左手虚拳侧按髀上。<a id="a-1n"></a>右手以中指大拇指相捻侧按胸上。<a id="a-1o"></a>半加趺坐。<a id="a-1p"></a>后大慈出超菩萨。<a id="a-1q"></a>左手屈肘执枝花叶。<a id="a-1r"></a>右手扬掌。<a id="a-1s"></a>半加趺坐。<a id="a-1t"></a>后除热恼菩萨。<a id="a-1u"></a>右手持宝杖。<a id="a-1v"></a>右手仰垂掌。<a id="a-1w"></a>半加趺坐。<a id="a-1x"></a>后不思议慧菩萨。<a id="a-1y"></a>左手虚拳持开莲花台上宝珠。<a id="a-1z"></a>右手扬掌。<a id="a-20"></a>半加趺坐。<a id="a-21"></a>西面阿弥陀佛。<a id="a-22"></a>以右手背押左手掌。<a id="a-23"></a>结加趺坐。<a id="a-24"></a>右观自在菩萨。<a id="a-25"></a>左手持莲花。<a id="a-26"></a>右手仰掌髀上。<a id="a-27"></a>半加趺坐。<a id="a-28"></a>后多罗菩萨。<a id="a-29"></a>左手持青莲花。<a id="a-2A"></a>右手扬掌。<a id="a-2B"></a>半加趺坐。<a id="a-2C"></a>后大梵天相观世音菩萨。<a id="a-2D"></a>眉间一眼身有四臂。<a id="a-2E"></a>一执莲花一执澡罐。<a id="a-2F"></a>一把棓一施无畏。<a id="a-2G"></a>结加趺坐。<a id="a-2H"></a>后吉祥菩萨。<a id="a-2I"></a>左手把莲花。<a id="a-2J"></a>右手扬掌。<a id="a-2K"></a>半加趺坐。<a id="a-2L"></a>左大势至菩萨。<a id="a-2M"></a>左手按胁执莲花。<a id="a-2N"></a>右手扬掌结加趺坐。<a id="a-2O"></a>后白衣观世音母菩萨。<a id="a-2P"></a>左手执莲花。<a id="a-2Q"></a>右手仰伸髀上。<a id="a-2R"></a>半加趺坐。<a id="a-2S"></a>后弭路枳儞菩萨。<a id="a-2T"></a>左手拳按髀上执莲花。<a id="a-2U"></a>右手扬掌。<a id="a-2V"></a>半加趺坐。<a id="a-2W"></a>后大吉祥菩萨。<a id="a-2X"></a>左手虚拳按腹执莲华。<a id="a-2Y"></a>右手仰伸髀上。<a id="a-2Z"></a>半加趺坐。<a id="a-2a"></a>北面世间王如来。<a id="a-2b"></a>左手覆置脐下。<a id="a-2c"></a>把袈裟角出垂。<a id="a-2d"></a>右手扬掌。<a id="a-2e"></a>结加趺坐。<a id="a-2f"></a>右普贤菩萨。<a id="a-2g"></a>左手扬掌右手执剑。<a id="a-2h"></a>结加趺坐。<a id="a-2i"></a>后虚空眼佛母菩萨。<a id="a-2j"></a>以右手背押左手掌。<a id="a-2k"></a>伸置脐下。<a id="a-2l"></a>结加趺坐。<a id="a-2m"></a>后置胜三界菩萨。<a id="a-2n"></a>面目嗔怒。<a id="a-2o"></a>左手执三股。<a id="a-2p"></a>金刚杵。<a id="a-2q"></a>右手拄刀。<a id="a-2r"></a>半加趺坐。<a id="a-2s"></a>后如来牙菩萨。<a id="a-2t"></a>左手虚拳按髀。<a id="a-2u"></a>执莲花台上如来牙印。<a id="a-2v"></a>右手仰虚拳当胸。<a id="a-2w"></a>半加趺坐。<a id="a-2x"></a>左曼殊室利菩萨。<a id="a-2y"></a>左手执青优钵罗花。<a id="a-2z"></a>右手扬掌。<a id="a-30"></a>半加趺坐。<a id="a-31"></a>后虚空藏菩萨。<a id="a-32"></a>左手把枝花叶。<a id="a-33"></a>右手掌宝。<a id="a-34"></a>结加趺坐。<a id="a-35"></a>后大精进菩萨。<a id="a-36"></a>左手仰伸脐下。<a id="a-37"></a>右手执剑。<a id="a-38"></a>结加趺坐。<a id="a-39"></a>后佛眼菩萨。<a id="a-3A"></a>左手执莲花台上佛眼印。<a id="a-3B"></a>右手扬掌。<a id="a-3C"></a>半加趺坐。<a id="a-3D"></a>东北方地藏菩萨。<a id="a-3E"></a>东南方弥勒菩萨。<a id="a-3F"></a>西南方普贤菩萨。<a id="a-3G"></a>西北方曼殊室利菩萨。<a id="a-3H"></a>次院东面从北第一。<a id="a-3I"></a>虚空无垢金刚菩萨。<a id="a-3J"></a>左手执独股金刚杵。<a id="a-3K"></a>右手扬掌。<a id="a-3L"></a>半加趺坐。<a id="a-3M"></a>次执金刚轮菩萨。<a id="a-3N"></a>左手覆伸髀上。<a id="a-3O"></a>右手当胸掌轮。<a id="a-3P"></a>半加趺坐。<a id="a-3Q"></a>次执金刚善行菩萨。<a id="a-3R"></a>左手覆按髀上。<a id="a-3S"></a>右手当胸掌独股金刚杵。<a id="a-3T"></a>半加趺坐。<a id="a-3U"></a>次执金刚名闻菩萨。<a id="a-3V"></a>左手执莲花台上三股金刚杵。<a id="a-3W"></a>右手扬掌。<a id="a-3X"></a>半加趺坐。<a id="a-3Y"></a>次可畏执金刚菩萨。<a id="a-3Z"></a>左手执五股金刚杵。<a id="a-3a"></a>右手扬掌。<a id="a-3b"></a>半加趺坐。<a id="a-3c"></a>次寂静执金刚菩萨。<a id="a-3d"></a>左手执独股金刚杵。<a id="a-3e"></a>右手仰伸髀上。<a id="a-3f"></a>半加趺坐。<a id="a-3g"></a>次执大金刚杵菩萨。<a id="a-3h"></a>左手执三股金刚杵。<a id="a-3i"></a>右手扬掌。<a id="a-3j"></a>半加趺坐。<a id="a-3k"></a>次执青金刚杵菩萨。<a id="a-3l"></a>左手覆按独股金刚杵头。<a id="a-3m"></a>右手扬掌。<a id="a-3n"></a>半加趺坐。<a id="a-3o"></a>次军吒利金刚童子。<a id="a-3p"></a>左手执独股金刚杵。<a id="a-3q"></a>右手持三叉戟。<a id="a-3r"></a>半加趺坐。<a id="a-3s"></a>次随心金刚菩萨。<a id="a-3t"></a>左手执三股金刚杵。<a id="a-3u"></a>右手扬掌。<a id="a-3v"></a>半加趺坐。<a id="a-3w"></a>南面从东第一。<a id="a-3x"></a>地藏菩萨。<a id="a-3y"></a>左手执莲花台上宝印。<a id="a-3z"></a>右手扬掌。<a id="a-40"></a>半加趺坐。<a id="a-41"></a>次宝处菩萨。<a id="a-42"></a>左手执莲花台上宝金刚杵。<a id="a-43"></a>右手仰伸髀上。<a id="a-44"></a>半加趺坐。<a id="a-45"></a>次宝手菩萨。<a id="a-46"></a>左手执莲华台上宝三股金刚杵。<a id="a-47"></a>右手髀上掌宝。<a id="a-48"></a>半加趺坐。<a id="a-49"></a>次持地菩萨。<a id="a-4A"></a>左手持莲华台上竖独股金刚杵。<a id="a-4B"></a>右手仰掌。<a id="a-4C"></a>半加趺坐。<a id="a-4D"></a>次宝杵菩萨。<a id="a-4E"></a>左手执莲花台上宝五股金刚杵。<a id="a-4F"></a>右手扬掌。<a id="a-4G"></a>半加趺坐。<a id="a-4H"></a>次坚固意菩萨。<a id="a-4I"></a>左手执莲花台上宝十字三股金刚杵。<a id="a-4J"></a>右手仰伸髀上。<a id="a-4K"></a>半加趺坐。<a id="a-4L"></a>次虚空无垢菩萨。<a id="a-4M"></a>左手持莲花台上竖剑。<a id="a-4N"></a>右手扬掌。<a id="a-4O"></a>半加趺坐。<a id="a-4P"></a>次虚空慧菩萨。<a id="a-4Q"></a>左手持莲花台上竖轮。<a id="a-4R"></a>右手扬掌执摩尼珠。<a id="a-4S"></a>半加趺坐。<a id="a-4T"></a>次清净慧菩萨。<a id="a-4U"></a>左手持莲华台上竖螺。<a id="a-4V"></a>右手扬掌。<a id="a-4W"></a>半加趺坐。<a id="a-4X"></a>次行慧行菩萨。<a id="a-4Y"></a>左手持开莲花。<a id="a-4Z"></a>右手虚拳按胸。<a id="a-4a"></a>半加趺坐。<a id="a-4b"></a>西面从南第一。<a id="a-4c"></a>大可畏眼金刚菩萨。<a id="a-4d"></a>左手持金刚杵。<a id="a-4e"></a>右手扬掌。<a id="a-4f"></a>半加趺坐。<a id="a-4g"></a>次马头观世音菩萨。<a id="a-4h"></a>左手执钺斧。<a id="a-4i"></a>右手持莲花茎叶。<a id="a-4j"></a>半加趺坐。<a id="a-4k"></a>次千手千眼观世音菩萨。<a id="a-4l"></a>结加趺坐。<a id="a-4m"></a>次如意轮观世音菩萨。<a id="a-4n"></a>身有六臂。<a id="a-4o"></a>一手执轮一手持数珠一手执如意宝珠。<a id="a-4p"></a>一手托右颊一手把莲花一手按地。<a id="a-4q"></a>结加趺坐。<a id="a-4r"></a>次毗那夜迦金刚。<a id="a-4s"></a>左手持金刚钺斧。<a id="a-4t"></a>右手执罥索。<a id="a-4u"></a>半加趺坐。<a id="a-4v"></a>次一髻罗刹使者。<a id="a-4w"></a>身真青色面目嗔怒。<a id="a-4x"></a>六臂。<a id="a-4y"></a>左三手。<a id="a-4z"></a>一执三股金刚杵一持莲花一持罥索右三手。<a id="a-50"></a>一执钺斧一执金刚杖一执三叉戟。<a id="a-51"></a>半加趺坐。<a id="a-52"></a>当斧手下毗那夜迦曲躬怖立。<a id="a-53"></a>次青颈观世音菩萨。<a id="a-54"></a>左手执莲花。<a id="a-55"></a>右手扬掌。<a id="a-56"></a>结加趺坐。<a id="a-57"></a>次十一面观世音菩萨。<a id="a-58"></a>结加趺坐。<a id="a-59"></a>次湿缚么[可*欠]明王。<a id="a-5A"></a>面目嗔怒。<a id="a-5B"></a>犹若金刚威立用势。<a id="a-5C"></a>次莲花孙那里使者。<a id="a-5D"></a>左手执钺斧。<a id="a-5E"></a>右手把罥索。<a id="a-5F"></a>半加趺坐。<a id="a-5G"></a>次大顶金刚菩萨。<a id="a-5H"></a>左手执三股金刚杵。<a id="a-5I"></a>右手扬掌。<a id="a-5J"></a>半加趺坐。<a id="a-5K"></a>北面从西第一。<a id="a-5L"></a>不动使者。<a id="a-5M"></a>左手执罥索。<a id="a-5N"></a>右手持剑。<a id="a-5O"></a>半加趺坐。<a id="a-5P"></a>次窣睹波菩萨。<a id="a-5Q"></a>二手各持莲花。<a id="a-5R"></a>半加趺坐。<a id="a-5S"></a>次大水吉祥菩萨。<a id="a-5T"></a>左手执莲花。<a id="a-5U"></a>右手扬掌。<a id="a-5V"></a>半加趺坐。<a id="a-5W"></a>次如来槊菩萨。<a id="a-5X"></a>左手侧按腹。<a id="a-5Y"></a>右手持槊。<a id="a-5Z"></a>半加趺坐。<a id="a-5a"></a>次白伞盖佛顶菩萨。<a id="a-5b"></a>左手持莲花台上伞盖印。<a id="a-5c"></a>右手扬掌把莲花。<a id="a-5d"></a>半加趺坐。<a id="a-5e"></a>次胜佛顶菩萨。<a id="a-5f"></a>左手持莲花台上竖剑印。<a id="a-5g"></a>右手持青优钵罗花。<a id="a-5h"></a>半加趺坐。<a id="a-5i"></a>次光聚佛顶菩萨。<a id="a-5j"></a>左手执莲花台上佛顶印。<a id="a-5k"></a>右手当胸。<a id="a-5l"></a>半加趺坐。<a id="a-5m"></a>次最胜佛顶菩萨。<a id="a-5n"></a>左手持莲花台上竖轮印。<a id="a-5o"></a>右手扬掌。<a id="a-5p"></a>半加趺坐。<a id="a-5q"></a>次摧碎佛顶菩萨。<a id="a-5r"></a>左手执莲花台上宝印。<a id="a-5s"></a>右手扬掌。<a id="a-5t"></a>半加趺坐。<a id="a-5u"></a>次无边佛顶菩萨。<a id="a-5v"></a>左手执莲花。<a id="a-5w"></a>右手扬掌。<a id="a-5x"></a>半加趺坐。<a id="a-5y"></a>是等诸佛菩萨摩诃萨面目熙怡。<a id="a-5z"></a>天妙衣服宝冠璎珞。<a id="a-60"></a>珠珰镮钏种种庄严。<a id="a-61"></a>坐莲花座佩身光焰。<a id="a-62"></a>次院东方。<a id="a-63"></a>大梵天帝释天。<a id="a-64"></a>伊首罗天摩醯首罗天。<a id="a-65"></a>大自在天那罗延天。<a id="a-66"></a>功德天辩才天。<a id="a-67"></a>縒罗莎缚底天苗稼天神。<a id="a-68"></a>花果天神。<a id="a-69"></a>乃至色界一切诸天。<a id="a-6A"></a>日天星天。<a id="a-6B"></a>一切乾闼婆神紧那罗神。<a id="a-6C"></a>东南方。<a id="a-6D"></a>火天夜天。<a id="a-6E"></a>左右旖窒履真言明仙。<a id="a-6F"></a>苾理俣真言明仙。<a id="a-6G"></a>儞罗縒真言明仙。<a id="a-6H"></a>骄答摩真言明仙。<a id="a-6I"></a>瑟詑真言大仙。<a id="a-6J"></a>屈縒真言上仙。<a id="a-6K"></a>乃至诸仙而为眷属。<a id="a-6L"></a>南方焰摩王。<a id="a-6M"></a>左右一切毗舍遮鬼布单那鬼。<a id="a-6N"></a>乃至诸魔而为眷属。<a id="a-6O"></a>西南方。<a id="a-6P"></a>泥利帝神。<a id="a-6Q"></a>左右一切罗刹而为眷属。<a id="a-6R"></a>西门水天。<a id="a-6S"></a>左右一切龙王而为眷属。<a id="a-6T"></a>门南月天。<a id="a-6U"></a>左右星天围绕。<a id="a-6V"></a>门北地天神。<a id="a-6W"></a>左右一切阿素洛而为眷属。<a id="a-6X"></a>西北方风天神。<a id="a-6Y"></a>左右一切蘖噜茶王而为眷属。<a id="a-6Z"></a>北方多闻天王。<a id="a-6a"></a>左右一切药叉而为眷属。<a id="a-6b"></a>东北方伊舍那神。<a id="a-6c"></a>左右一切鸠槃茶鬼而为眷属。<a id="a-6d"></a>次院。<a id="a-6e"></a>遍大海水水中次第有开莲花。<a id="a-6f"></a>一切鱼兽水鸟之类。<a id="a-6g"></a>一一莲台皆置月轮。<a id="a-6h"></a>一一轮上次第置一切印。<a id="a-6i"></a>四门。<a id="a-6j"></a>四天王神执持刀槊半加趺坐四角。<a id="a-6k"></a>置二金刚杵十字交叉。<a id="a-6l"></a>次院四门四角。<a id="a-6m"></a>须弥宝山。<a id="a-6n"></a>一一山上诸天宫殿。<a id="a-6o"></a>一切天神龙王药叉罗刹步多鬼等。<a id="a-6p"></a>四面遍诸小山。<a id="a-6q"></a>一一山上画种种宝树花果。<a id="a-6r"></a>于诸树上有鹦鹉舍利白鹤孔雀共命众鸟。<a id="a-6s"></a>是诸鸟颈以宝璎珞而庄严之。<a id="a-6t"></a>内院莲花鬘界。<a id="a-6u"></a>其次院界。<a id="a-6v"></a>竖置独股金刚杵印。<a id="a-6w"></a>头峰相次。<a id="a-6x"></a>曼拏罗东。<a id="a-6y"></a>置不空王画像。<a id="a-6z"></a>种种幡花金银莲花。<a id="a-70"></a>五色缯彩莲花种种色缯彩花树。<a id="a-71"></a>五色琉璃泡花内外庄严。<a id="a-72"></a>当以金坛或以银坛。<a id="a-73"></a>满盛白栴檀香沉水香龙脑香水。<a id="a-74"></a>净帛覆上。<a id="a-75"></a>上置五色摩尼宝罥索。<a id="a-76"></a>以白栴檀末香沉水末香龙脑末香。<a id="a-77"></a>散覆索上。<a id="a-78"></a>以真言白芥子散上。<a id="a-79"></a>置释迦牟尼佛前。<a id="a-7A"></a>十六银坛阏伽白栴檀香水。<a id="a-7B"></a>插枝花叶水上泛花。<a id="a-7C"></a>八金盘三白饮食。<a id="a-7D"></a>八银盘种种饮食果蓏。<a id="a-7E"></a>六十四分三白饮食种种饮食蓏果。<a id="a-7F"></a>内外敷献三十三[橾-品+ㄊ]种种诸香。<a id="a-7G"></a>八金铜香炉内外敷置烧焯香王。<a id="a-7H"></a>外院四方四维置大铜盆。<a id="a-7I"></a>满盛香水水上汛花。<a id="a-7J"></a>内院当然蜡烛八枚。<a id="a-7K"></a>外院四面一百八盏酥烛油烛。<a id="a-7L"></a>是所供养。<a id="a-7M"></a>唯除酒肉五辛一切残食残花臭香臭花。<a id="a-7N"></a>余者尽通以陈供养。<a id="a-7O"></a>其所画匠给侍人等。<a id="a-7P"></a>皆出入浴以香涂身。<a id="a-7Q"></a>着净衣服受持八戒。<a id="a-7R"></a>教令修营。<a id="a-7S"></a>入坛吃食上厕衣服。<a id="a-7T"></a>各皆别对特勿相触。<a id="a-7U"></a>其所弟子给侍人等。<a id="a-7V"></a>同真言者心修治作法。<a id="a-7W"></a>持真言者西门如法结印护身结界。<a id="a-7X"></a>召请一切诸佛菩萨摩诃萨一切天神。<a id="a-7Y"></a>各坐本位。<a id="a-7Z"></a>观诸如来一切菩萨一切天神使者。<a id="a-7a"></a>是真身者会坐于座。<a id="a-7b"></a>严结三昧如法作法。<a id="a-7c"></a>引请法者。<a id="a-7d"></a>入坛授法礼拜跪坐。<a id="a-7e"></a>结灌顶印印按顶上。<a id="a-7f"></a>真言加持教授三昧。<a id="a-7g"></a>是人则为十方一切如来摄受加祐。<a id="a-7h"></a>当证不空罥索观世音菩萨广大解脱莲花王曼拏罗印三昧耶。<a id="a-7i"></a>一切种族坛印成就三昧耶。<a id="a-7j"></a>脱除十恶五逆一切罪障。<a id="a-7k"></a>三业清净福寿安乐。<a id="a-7l"></a>及得三十三天一切真言坛印三昧耶。<a id="a-7m"></a>一切龙王真言。<a id="a-7n"></a>坛印三昧耶。<a id="a-7o"></a>一切阿素洛王真言坛印三昧耶。<a id="a-7p"></a>一切药叉王罗刹王真言坛印三昧耶。<a id="a-7q"></a>悉皆成就。<a id="a-7r"></a>不为一切天魔外道。<a id="a-7s"></a>伺求恼坏禁闭调伏。<a id="a-7t"></a>若有有情互相侵扰。<a id="a-7u"></a>则招殃咎。<a id="a-7v"></a>是人忏悔亦不蠲除。<a id="a-7w"></a>唯此三昧耶而能救拔余无能救。<a id="a-7x"></a>当应轮印。<a id="a-7y"></a>诵持母陀罗尼真言秘密心真言一千八遍。<a id="a-7z"></a>轮奋怒王印。<a id="a-80"></a>诵持奋怒王真言一千八遍。<a id="a-81"></a>曼拏罗中五佛放种种光。<a id="a-82"></a>其罥索上亦放光明。<a id="a-83"></a>画像自动放七种光。<a id="a-84"></a>证斯相时身心敌悦。<a id="a-85"></a>时真言者发菩提心。<a id="a-86"></a>诵持母陀罗尼真言秘密心真言一百八遍。<a id="a-87"></a>像出声言善哉善哉善男子。<a id="a-88"></a>汝今已得不空罥索观世音菩萨摩诃萨陀罗尼真言摩尼罥索广大解脱莲花曼拏罗印三昧耶最胜成就。<a id="a-89"></a>坛内香水。<a id="a-8A"></a>加持七遍。<a id="a-8B"></a>灌授法者顶。<a id="a-8C"></a>便令获得六根清净。<a id="a-8D"></a>观世音菩萨。<a id="a-8E"></a>梦觉现身安慰与愿。<a id="a-8F"></a>一切如来梦为现身。<a id="a-8G"></a>一切菩萨尽皆忆念。<a id="a-8H"></a>三十三天帝释梵王。<a id="a-8I"></a>一切诸天四天王天。<a id="a-8J"></a>各并眷属。<a id="a-8K"></a>皆拥护之。<a id="a-8L"></a>当证无量不空三昧耶大智慧门。<a id="a-8M"></a>又得不空勇猛精进戒定功德大福德蕴成就相应。<a id="a-8N"></a>不空六波罗蜜多成就相应。<a id="a-8O"></a>不空善根圆满相应。<a id="a-8P"></a>不空一切陀罗尼真言曼拏罗印三昧耶成就相应。<a id="a-8Q"></a>不空庄严佛刹具足功德成就相应。<a id="a-8R"></a>复得六十四殑伽沙俱胝那庾多百千不空如来善根摄受成就相应。<a id="a-8S"></a>复得三界一切众生不空恭敬顶礼三昧耶。<a id="a-8T"></a>如薄伽梵舍利制多成就相应。</p>
  <p data-pb></p>
  <h2 id="a8U">最胜明王真言品第十三</h2>
  <p id="a8V">尔时观世音菩萨摩诃萨。<a id="a-8W"></a>复从座起合掌恭敬。<a id="a-8X"></a>右绕三匝礼佛双足。<a id="a-8Y"></a>长跪曲躬重白佛言。<a id="a-8Z"></a>世尊复有不空罥索心最胜明王真言三昧耶。<a id="a-8a"></a>欲于佛前当演说之。<a id="a-8b"></a>尔时如来谓观世音菩萨言善哉善哉善男子。<a id="a-8c"></a>汝今当为末世有情。<a id="a-8d"></a>得大利乐进趣菩提。<a id="a-8e"></a>正应说之。<a id="a-8f"></a>是时观世音菩萨摩诃萨。<a id="a-8g"></a>欢喜奋跃瞻仰如来。<a id="a-8h"></a>即说最胜明王真言曰。</p>
  <p id="a8i">那么塞(桑纥反下同音)窒(丁吉反下同音二合)[口*履]拽(移结反)特(能邑反下同音二合)婆(无可反下同音)努誐(银迦反又音迦字)亸(多我反下同音一句)跛(北没反下同音二合)啰底瑟耻谛瓢(毗药反下同音二句)萨缚(无可反下同音)勃陀(上声下同音)菩地萨怛(登讫反二合)废(无计反同音)瓢(入声三)那莫萨缚跛(二合)啰底(二合)曳迦(斤逻反下同呼)勃陀(上)[口*履]野(四)室啰缚迦僧(去)只(虬曳反)瓢(毗遥反下注同上字准此呼五)底跢(多个反下同音)那(去)誐亸跛(二合)啰窋(丁聿反)半祢(宁礼反)瓢(入声六)那莫三(去)藐誐亸南(七)那莫三(去)藐跛(二合)啰底半那(去)南(八)那莫舍(尸可反)啰特(二合)缚底素(苏古反)跢野(九)摩诃(去)么戴曳(十)那莫旖唎(二合)野(十一)梅窒(二合)隶野(十二)跛(二合)啰亩契瓢(同上十三)摩诃(去)菩地萨埵(二合)缚[口*履]野(十四)誐拏缚隶瓢(毗遥反十五)那谟旖弭跢皤野(十六)亸詑誐跢耶(余个反下同音十七)旖啰[可*欠]谛三(去)藐三(去)勃陀(上)野(十八)那谟啰怛(二合)娜怛(二合)啰耶野(十九)那莫旖唎(二合)耶(二十)媻路枳谛湿(二合)缚啰野(二十一)菩地萨埵(二合)缚野(二十二)摩诃(去)萨埵(二合)缚野(二十三)摩诃(去)迦噜抳迦野(二十四)翳瓢(毗遥反)摩诃(去)[口*履](二合)使(二十五)旖唎野誐拏缚[口*(隸-木+士)]瓢(二十六)那么塞讫(二合)[口*履]得(同上二合)废娜(二十七)摩[口*履]耶缚路枳谛(二十八)湿(二合)缚啰目库特(依字呼二合)岐(上)[口*賴](二合)拏(二十九)摩暮伽(上)逻(去)[言*冉](如占反三十)那么讫(二合)[口*履]娜焰(三十一)亸詑誐跢三(去)亩佉(三十二)皤(菩饿反下同)使担(都林反)摩褐钵[口*履]讪(所谏反)末地(二合)曳(三十三)旖[可*欠]弭娜聍摩[革*(卄/(ㄇ@人)/戊)]亸以使野弭(三十四)悉电睹米(三十五)萨缚迦[口*履]耶抳(三十六)萨缚皤曳数者米(三十七)[口*洛]乞叉(上)皤缚睹(三十八)怛[寧*也](宁也反)他(三十九)唵(喉中抬声引呼四十)者啰者啰(四十一)旨[口*履]旨[口*履](四十二)主噜主噜(四十三)摩诃(去)迦噜抳迦耶(四十四)弭[口*履]弭[口*履](四十五)比[口*履]比[口*履](四十六)旨[口*履]旨[口*履](四十七)播啰么迦噜抳迦(四十八)枲[口*履]枲[口*履](四十九)比[口*履]比[口*履](五十)旨[口*履]旨[口*履](五十一)么诃(去)钵头(途邑反下同音二合)么[可*欠]塞(同上)亸耶(五十二)迦攞迦攞(五十三)枳[口*履]枳[口*履](五十四)矩噜矩噜(五十五)摩诃(去)秫(输律反)陀(上)萨埵(二合)缚耶(五十六)翳呬曳呬(五十七)勃[亭*夜](亭夜反)勃[亭*夜](同上五十八)驮缚驮缚(五十九)迦拏迦拏(六十)枳抳枳抳(六十一)矩努矩努(六十二)播啰么秫(同上)陀(上)萨埵(二合)缚耶(六十三)迦啰迦啰(六十四)枳[口*履]枳[口*履](六十五)矩噜矩噜(六十六)摩诃(去)塞(同上)詑么跛(二合)啰跛(二合)亸耶(六十七)者攞者攞(六十八)散者攞散者攞(六十九)弭者攞弭者攞(七十)翳吒(上)吒(上)翳吒(上)吒(上七十一)皤啰皤啰(七十二)避唎避唎(七十三)步噜步噜(七十四)翳呬曳呬(七十五)摩诃(去)迦噜抳迦耶(七十六)摩诃(去)钵输(去)钵底(七十七)废洒(疏价反下同音)驮啰(七十八)陀啰陀啰(七十九)縒啰縒啰(八十)么啰么啰(八十一)者攞者啰(八十二)[可*欠]啰[可*欠]啰(八十三)[可*欠][可*欠][可*欠][可*欠](八十四)呬呬呬呬(八十五)虎虎虎虎(八十六)唵(同上)迦啰没啰[可*欠]么(八十七)废洒陀(上)啰(八十八)陀啰陀啰(八十九)地[口*履]地[口*履](九十)度噜度噜(九十一)亸啰亸啰(九十二)縒啰縒啰(九十三)播攞播攞(九十四)者啰者啰(九十五)缚啰缚啰(九十六)喇湿弭舍跢縒[可*欠]塞(同上)啰(九十七)跛(二合)啰底漫抳跢舍[口*履]啰(九十八)入(二合)缚攞入(二合)缚攞(九十九)答播答播(一百)薄伽(上)畔(一)素么[寧*吉](宁吉反)[丁*夜](丁夜下同二)野么婆噜拏俱废啰(三)没(二合)啰[可*欠](二合)米捺(轻音二合)啰(四)[口*履]使誐拏颟(毗灭反)止跢柘啰拏(五)素(同上)噜素(同上)噜(六)主噜主噜(七)补噜补噜(八)亩噜亩噜(九)散捺矩么啰(十)没(卢骨反)捺啰縒缚縒缚(十一)弭瑟拏(同上)陀(上)娜娜(十二)祢缚[口*履]使那(去)野迦(十三)缚虎弭弭陀(上)废洒驮(二合)啰(十四)陀(上)啰陀(上)啰(五)地[口*履]地[口*履](十六)度噜度噜(十七)詑啰詑啰(十八)伽(上)啰伽(上)啰(十九)野啰野啰(二十)攞啰攞啰(二十一)[可*欠]啰[可*欠]啰(二十二)么啰么啰(二十三)播啰播啰(二十四)缚啰缚啰(二十五)缚啰那(去)野迦(二十六)縒漫亸缚路枳跢(二十七)弭路枳亸(二十八)路计湿(二合)缚啰(二十九)摩醯(去)湿(二合)缚啰(三十)亩虎亩虎(三十一)亩噜亩噜(三十二)亩野亩野(三十三)闷遮闷遮(三十四)薄伽(上)畔(三十五)旖唎耶缚路枳谛湿(二合)缚啰野(三十六)璐[起-巳+乞]洒洛[起-巳+乞]洒[牟*含](牟含反三十七)萨缚皤曳瓢(入声三十八)萨庑(无苦反下同音)钵捺(轻音二合)啰废瓢(入声三十九)萨庑播萨艺瓢(入声四十)萨庑播夜细瓢(入声四十一)萨缚疙(鱼讫反二合)啰醯(去)瓢(入声四十二)萨缚[名*夜](名也反)地瓢(入声四十三)萨缚么驮畔驮曩(轻呼四十四)啰惹注啰怛塞(同上)迦啰(四十五)近女(去)庾娜迦弭洒舍塞(同上)怛(二合)啰(四十六)播履暮者迦(四十七)迦拏迦拏(四十八)既抳既抳(四十九)矩努矩努(五十)者啰者啰(五十一)印[寧*吉](同上)[口*履]野缚攞曝杖(亭样反)誐(五十二)柘睹啰[口*履]野(五十三)萨[丁*夜](丁夜反)三(去)跛(二合)啰迦舍迦(五十四)亸么亸么(五十五)那么那么(五十六)縒么縒么(五十七)么縒么縒(五十八)摩诃(去)跢暮陀(上)迦啰(五十九)弭驮么迦杀播啰蜜多(六十)播[口*履]布啰迦(六十一)弭[口*履]弭[口*履](六十二)吒(上)吒(上)吒(上)吒(上六十三)詑(魑贾反下同音)诧诧诧(六十四)征(上)征(上)征(上)征(上六十五)柱(魑矩反下同音)柱柱柱(六十六)翳制(尼例反)野折么(六十七)讫[口*履]跢播[口*履]迦啰(六十八)翳呬曳呬(六十九)缢(乌异反)湿(二合)缚啰摩醯(去)湿(二合)缚啰(七十)摩诃(去)步亸誐拏畔惹迦(七十一)矩噜矩噜(七十二)播啰播啰(七十三)迦啰迦啰(七十四)迦吒(上)迦吒(上七十五)么吒(上)么吒(上七十六)弭秫(同上)陀(上)弭洒野皤新(七十七)摩诃(去)迦噜抳迦(七十八)湿(二合)废亸拽(移结反)肾(诗振反二合)饶(去)播弭亸(七十九)[口*賴]怛(二合)娜摩矩吒(八十)摩啰驮啰(八十一)萨缚肾(二合)惹始啰枲讫[口*履](二合)亸(八十二)惹吒(上)摩矩吒(上八十三)摩诃(去)特(途邑反)步亸(八十四)迦么攞讫(二合)[口*履]亸(八十五)迦啰哆攞杖(同上二合)[可*欠]娜(八十六)娑(去)么地弭亩讫叉(八十七)钵(二合)啰剑[并*也](并也反八十八)薄虎萨埵(二合)缚散怛底(八十九)钵(二合)[口*履]播者迦(九十)摩诃(去)迦噜抳迦(九十一)萨缚羯么缚啰拏(九十二)弭输(去)驮迦(九十三)萨缚[名*夜](同上)地跛(二合)啰暮者迦(九十四)萨缚舍播[口*履]布啰迦(九十五)萨缚萨埵(二合)缚三(去)么湿(二合)缚縒迦(九十六)那谟窣睹羝(九十七)莎缚诃(去一百九十八句)</p>
  <p id="a8j">尔时观世音菩萨摩诃萨说斯真言时。<a id="a-8k"></a>放大光明照补陀洛山。<a id="a-8l"></a>其山宫殿六返震动。<a id="a-8m"></a>于虚空中。<a id="a-8n"></a>纭雨诸天优钵罗花拘物头花。<a id="a-8o"></a>钵头摩花奔拏利花。<a id="a-8p"></a>曼陀罗花种种宝花。<a id="a-8q"></a>宝香宝冠天诸衣服。<a id="a-8r"></a>珠璎镮钏宝庄严具海云。<a id="a-8s"></a>供养如来。<a id="a-8t"></a>及复供养在会大众花至于膝。<a id="a-8u"></a>其虚空中无量天乐不鼓自鸣。<a id="a-8v"></a>会中一切天龙药叉罗刹阿素洛乾闼婆糵噜茶紧那罗莫呼罗伽人非人等。<a id="a-8w"></a>一时欢喜合掌瞻仰。<a id="a-8x"></a>同声赞言善哉善哉大悲者。<a id="a-8y"></a>能妙说斯不空罥索心最胜明王真言。<a id="a-8z"></a>若如意宝。<a id="a-90"></a>能与三界一切有情。<a id="a-91"></a>雨大宝雨皆得解脱。</p>
  <p id="a92">尔时观世音菩萨摩诃萨复白佛言世尊如是真言。<a id="a-93"></a>若有有情以大悲心乐受持者。<a id="a-94"></a>应常净浴以香涂身着净衣服。<a id="a-95"></a>食三白食静室而坐。<a id="a-96"></a>以心置心而自观察。<a id="a-97"></a>安住清净菩提之心。<a id="a-98"></a>识知众像随彼观行而勿异观。<a id="a-99"></a>若扇底迦三昧耶。<a id="a-9A"></a>应以面北。<a id="a-9B"></a>结加趺坐吉祥之坐犹须弥山。<a id="a-9C"></a>坚固不动静心憺怕。<a id="a-9D"></a>以慈悲眼睛睑不瞬。<a id="a-9E"></a>观观世音面目凝寂。<a id="a-9F"></a>形色圆白端身静虑。<a id="a-9G"></a>结加趺坐白莲花座。<a id="a-9H"></a>左手当心掌摩尼珠。<a id="a-9I"></a>右手仰伸施无畏相。<a id="a-9J"></a>放白光明照融无障。<a id="a-9K"></a>分明称诵声相清和。<a id="a-9L"></a>不急不缓一一调匀。<a id="a-9M"></a>声韵字相若白光鬘。<a id="a-9N"></a>三七七七一百八遍。<a id="a-9O"></a>当得除灭一切灾厄。<a id="a-9P"></a>一切罪障一切鬼神诸恶疾病。<a id="a-9Q"></a>出世世间三昧耶地最胜成就若布瑟置迦三昧耶。<a id="a-9R"></a>应以面东。<a id="a-9S"></a>交脚趺坐。<a id="a-9T"></a>莲花之坐面貌怡悦以愉悦心。<a id="a-9U"></a>以金刚眼欢喜爱重。<a id="a-9V"></a>随顺瞻观观世音。<a id="a-9W"></a>面目熙怡形色愉满。<a id="a-9X"></a>若日初光端身怡怿。<a id="a-9Y"></a>趺坐而坐。<a id="a-9Z"></a>金莲光座左手当胸执金刚杵。<a id="a-9a"></a>右手仰伸施无畏相。<a id="a-9b"></a>放金色光照融无障。<a id="a-9c"></a>分明称诵声相调匀。<a id="a-9d"></a>不大不小明谍捷利。<a id="a-9e"></a>慈声外闻。<a id="a-9f"></a>声韵字相若金光鬘。<a id="a-9g"></a>三七七七一百八遍。<a id="a-9h"></a>当得出世世间增益三昧耶成就圆满。<a id="a-9i"></a>若摄导三昧耶。<a id="a-9j"></a>应以面西竖座而坐并脚蹲坐颜貌畏怒以愉喜心奋目瞻视数瞤眼睑。<a id="a-9k"></a>观观世音面目耿丽形畏心喜端身奋迅。<a id="a-9l"></a>趺坐而坐月光莲座。<a id="a-9m"></a>分明称诵声相紧捷。<a id="a-9n"></a>旋利清明声固外闻。<a id="a-9o"></a>声韵字相若月光鬘。<a id="a-9p"></a>三七七七一百八遍。<a id="a-9q"></a>当得出世世间摄伏三昧耶地成就圆满。<a id="a-9r"></a>若旖毗柘鲁迦三昧耶。<a id="a-9s"></a>应以面南。<a id="a-9t"></a>跛刺亸里拏立。<a id="a-9u"></a>右脚钉头左脚钉尾。<a id="a-9v"></a>逐左斜曲。<a id="a-9w"></a>或嗢俱吒坐。<a id="a-9x"></a>以右脚踏左脚上坐。<a id="a-9y"></a>臀不至地。<a id="a-9z"></a>颜貌嗔怒以[媥-戶+合]懠心。<a id="a-A0"></a>双目斜怒瞻视武略。<a id="a-A1"></a>观奋怒王面目嗔吼。<a id="a-A2"></a>狗牙上出形畏青大。<a id="a-A3"></a>蹲踞虚坐青莲花座。<a id="a-A4"></a>左手执但茶。<a id="a-A5"></a>右手持渴伽。<a id="a-A6"></a>放大火焰甚可怖畏。<a id="a-A7"></a>分明称诵奋怒吼謑。<a id="a-A8"></a>挫颲诃黜畏声远闻。<a id="a-A9"></a>声韵字相若火光鬘。<a id="a-AA"></a>三七七七一百八遍。<a id="a-AB"></a>当得降伏一切鬼神。<a id="a-AC"></a>悉皆怖走不相灾扰。<a id="a-AD"></a>仜威自在。<a id="a-AE"></a>若白月十五日观音像侧。<a id="a-AF"></a>置功德天像。<a id="a-AG"></a>每日以净饮食杂花献设供养。<a id="a-AH"></a>真言加持白芥子。<a id="a-AI"></a>称功德天名打功德天像。<a id="a-AJ"></a>满三七日则现身来。<a id="a-AK"></a>奉施珍宝加与胜愿。<a id="a-AL"></a>观世音菩萨梦觉现身。<a id="a-AM"></a>而为消灾除五无间罪。<a id="a-AN"></a>真言加持白芥子火食灰。<a id="a-AO"></a>随心结界护身。<a id="a-AP"></a>逐诸鬼神真言加持紫檀木橛。<a id="a-AQ"></a>系五色线围针结界。<a id="a-AR"></a>若患疟者。<a id="a-AS"></a>取五色线童女合之。<a id="a-AT"></a>真言加持三七结。<a id="a-AU"></a>与系项上则得除差。<a id="a-AV"></a>若热风病者。<a id="a-AW"></a>以牛苏乌麻油干莲花须叶莲实穰煎以为膏。<a id="a-AX"></a>真言加持一百八遍。<a id="a-AY"></a>服及涂摩并数灌鼻。<a id="a-AZ"></a>则得除差。<a id="a-Aa"></a>若厌蛊病者。<a id="a-Ab"></a>以酥和膏真言加持。<a id="a-Ac"></a>[多*農]涂身上。<a id="a-Ad"></a>后加持干面。<a id="a-Ae"></a>遍覆揩取。<a id="a-Af"></a>捏厌蛊者形。<a id="a-Ag"></a>加持镔铁刀。<a id="a-Ah"></a>截之七段则得除差。<a id="a-Ai"></a>若为鬼神相恐怖者。<a id="a-Aj"></a>以五色线真言加持一百八结。<a id="a-Ak"></a>佩带身上则得除差。<a id="a-Al"></a>若患腹痛。<a id="a-Am"></a>真言加持红盐汤服之即差。<a id="a-An"></a>若毒虫螫者。<a id="a-Ao"></a>真言加持黄土泥。<a id="a-Ap"></a>涂所螫处则得除差。<a id="a-Aq"></a>若患喉肿。<a id="a-Ar"></a>真言荜茇末蜜服之得差。<a id="a-As"></a>若患眼痛。<a id="a-At"></a>加持甘草水龙脑香水。<a id="a-Au"></a>数数洗之则得除差。<a id="a-Av"></a>若患耳疼。<a id="a-Aw"></a>加持胡麻油茴香子煎。<a id="a-Ax"></a>数沥耳中则除差。<a id="a-Ay"></a>若常晨朝加持水。<a id="a-Az"></a>漱口洗面恒得吉相若宅中有一切灾怪。<a id="a-B0"></a>以酥涂莲花一千八茎加持烧献。<a id="a-B1"></a>亦并日日三时加持水。<a id="a-B2"></a>散洒宅中则得除灭。<a id="a-B3"></a>若诸恶风雹雨灾者。<a id="a-B4"></a>于高山顶。<a id="a-B5"></a>真言加持石榴枝二十一遍。<a id="a-B6"></a>左手掏珠右手把杖。<a id="a-B7"></a>又一加持一拨。<a id="a-B8"></a>恶风雹雨。<a id="a-B9"></a>遣令空野大山间下。<a id="a-BA"></a>一百八遍则得除散。<a id="a-BB"></a>若毗那夜迦相娆恼者。<a id="a-BC"></a>当以胡油麻末和水。<a id="a-BD"></a>加持供养毗那夜迦。<a id="a-BE"></a>则得欢喜不相障恼。<a id="a-BF"></a>若除厄者。<a id="a-BG"></a>于一七日。<a id="a-BH"></a>当以净瓮满盛香水。<a id="a-BI"></a>置菩萨前加持一百八遍。<a id="a-BJ"></a>如法暖之灌顶浴身。<a id="a-BK"></a>则得除灭。<a id="a-BL"></a>若诸鬼神相障恼者。<a id="a-BM"></a>以胡麻油粳米相和。<a id="a-BN"></a>一加持一烧一百八遍。<a id="a-BO"></a>则得除灭。<a id="a-BP"></a>若魍魉病者。<a id="a-BQ"></a>真言水服则得除差。<a id="a-BR"></a>若有短命多病有情。<a id="a-BS"></a>能自每日观世音像前烧焯香王。<a id="a-BT"></a>诵最胜明王真言一百八遍。<a id="a-BU"></a>满一百日。<a id="a-BV"></a>则得转其夭寿之业。<a id="a-BW"></a>令得增寿。<a id="a-BX"></a>若杻械枷锁狱缚于身。<a id="a-BY"></a>但令至诚日夜诵持最胜明王真言。<a id="a-BZ"></a>无限遍数则得解脱。<a id="a-Ba"></a>若加持右手摩面。<a id="a-Bb"></a>所去见者欢喜。<a id="a-Bc"></a>若加持孔雀尾。<a id="a-Bd"></a>病者拂身则得除差。<a id="a-Be"></a>若加持霹雳木烧灰。<a id="a-Bf"></a>又复加持散于十方。<a id="a-Bg"></a>则成结界。<a id="a-Bh"></a>若常观像结印。<a id="a-Bi"></a>诵持最胜明王真言。<a id="a-Bj"></a>恒不间断。<a id="a-Bk"></a>是人当证百千三摩地。<a id="a-Bl"></a>若有苾刍苾刍尼族姓男族姓女。<a id="a-Bm"></a>乐令圆满六波罗蜜而相应者。<a id="a-Bn"></a>作曼拏罗。<a id="a-Bo"></a>以瞿摩夷和黄土泥。<a id="a-Bp"></a>如法摩涂。<a id="a-Bq"></a>以白栴檀香甘松香郁金香龙脑香麝香泥。<a id="a-Br"></a>调治涂饰画莲花鬘。<a id="a-Bs"></a>中严其座置般若波罗蜜经。<a id="a-Bt"></a>置不空罥索观世音像般若菩萨像。<a id="a-Bu"></a>列诸幡花。<a id="a-Bv"></a>献诸香花香水白食果子灯明。<a id="a-Bw"></a>烧焯香王。<a id="a-Bx"></a>净治身服护身结界。<a id="a-By"></a>诵持最胜明王真言。<a id="a-Bz"></a>称般若菩萨名。<a id="a-C0"></a>满一万遍。<a id="a-C1"></a>诵持奋怒王真言称般若菩萨名。<a id="a-C2"></a>满一万遍。<a id="a-C3"></a>则得般若菩萨现身赞叹。<a id="a-C4"></a>加与六波罗蜜相应圆满。<a id="a-C5"></a>旖暮伽王无上善根相应圆满。<a id="a-C6"></a>当与有情为大导师。<a id="a-C7"></a>若降天魔。<a id="a-C8"></a>高山顶上面东趺坐。<a id="a-C9"></a>右手执金刚杵左手掏珠。<a id="a-CA"></a>诵最胜明王真言一百八遍。<a id="a-CB"></a>又轮结印诵奋怒王真言一百八遍。<a id="a-CC"></a>则得一切天魔鬼神而皆顺伏。<a id="a-CD"></a>若常白月八日十五日。<a id="a-CE"></a>食三白食寂断言论。<a id="a-CF"></a>像前面东趺坐轮印。<a id="a-CG"></a>诵持最胜明王真言一百八遍。<a id="a-CH"></a>则得旖暮伽王真言一切诸法一切心愿悉皆圆满。<a id="a-CI"></a>若自灌顶者。<a id="a-CJ"></a>以白瓷瓮。<a id="a-CK"></a>满盛白栴檀香甘松香龙脑香水。<a id="a-CL"></a>置坛中心。<a id="a-CM"></a>结灌顶印真言加持。<a id="a-CN"></a>加持自顶。<a id="a-CO"></a>亦印水瓮一百八遍灌顶浴身。<a id="a-CP"></a>则譡一切诸佛菩萨摩诃萨。<a id="a-CQ"></a>现前成就而为灌顶。<a id="a-CR"></a>若舍利像前入如来相三摩地。<a id="a-CS"></a>一诵持最胜明王真言。<a id="a-CT"></a>一请如来十力神通加祐拥护。<a id="a-CU"></a>一百八遍。<a id="a-CV"></a>当得如来功德相应。<a id="a-CW"></a>若以右手按不空王像足。<a id="a-CX"></a>发弘誓愿。<a id="a-CY"></a>诵持最胜明王真言一百八遍。<a id="a-CZ"></a>当得不空王功德相应。<a id="a-Ca"></a>又烧安悉香。<a id="a-Cb"></a>以右手按执金刚秘密主菩萨像足。<a id="a-Cc"></a>一诵持最胜明王真言。<a id="a-Cd"></a>一称执金刚秘密主菩萨名。<a id="a-Ce"></a>一百八遍。<a id="a-Cf"></a>当得执金刚秘密主菩萨功德相应。<a id="a-Cg"></a>如是修治最胜明王真言奋怒王真言。<a id="a-Ch"></a>结界灌顶印护身者。<a id="a-Ci"></a>应当常发四无量心。<a id="a-Cj"></a>速得诸法疾疾相应。<a id="a-Ck"></a>观世音菩萨加祐善相。<a id="a-Cl"></a>福德增长肤色充洁。<a id="a-Cm"></a>及得十方诸佛。<a id="a-Cn"></a>菩萨大灌顶印甲胄之身。<a id="a-Co"></a>一切最胜明王真言法自成办。<a id="a-Cp"></a>当证不空王陀罗尼真言一切三昧耶。</p>
 </body>
</html>