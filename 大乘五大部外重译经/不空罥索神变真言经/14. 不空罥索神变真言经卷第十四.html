<!doctype html>
<html id="z3IBTsCRO" data-ver="640">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第十四</h1>
  <h2 id="a2">不思议观陀罗尼真言品第二十二</h2>
  <p id="a3">尔时释迦牟尼如来。<a id="a-4"></a>诰观世音菩萨摩诃萨言。<a id="a-5"></a>汝当重说出世最上广大解脱莲花秘密心王曼拏罗印三昧耶。<a id="a-6"></a>令受持者慧解开悟。<a id="a-7"></a>一切无碍自在挺特。<a id="a-8"></a>升证最上一切胜解无上菩提。<a id="a-9"></a>悉地满足。<a id="a-A"></a>尔时观世音菩萨摩诃萨。<a id="a-B"></a>欢喜踊跃即从座起。<a id="a-C"></a>偏袒右肩合掌恭敬。<a id="a-D"></a>顶礼佛足则于佛前。<a id="a-E"></a>以诸涂香末香烧香宝幢幡盖。<a id="a-F"></a>众宝妙花宝珠璎珞。<a id="a-G"></a>天妙衣服天诸乐具。<a id="a-H"></a>广设供养如来世尊一切菩萨摩诃萨众。<a id="a-I"></a>住此旖暮伽王广大解脱莲花坛印三昧耶。<a id="a-J"></a>一切天神坛神真言明仙。<a id="a-K"></a>诸天龙神药叉罗刹。<a id="a-L"></a>阿素洛乾闼婆蘖鲁茶紧那罗摩呼罗伽。<a id="a-M"></a>及住补陀洛山。<a id="a-N"></a>一切苦行真言明仙。<a id="a-O"></a>诸余一切真言明神等前。<a id="a-P"></a>皆以诸妙香花衣服宝盖幢幡。<a id="a-Q"></a>宝珠璎珞。<a id="a-R"></a>妙庄严具。<a id="a-S"></a>周[打-丁+章]供养。<a id="a-T"></a>观世音菩萨摩诃萨欢喜合掌。<a id="a-U"></a>右绕如来数百千匝。<a id="a-V"></a>则于佛前却住而坐。<a id="a-W"></a>便白佛言世尊。<a id="a-X"></a>是一切不空如来出世最上广大解脱莲花秘密心王神通坛印三昧耶中不思议观陀罗尼真言三昧耶。<a id="a-Y"></a>是一切如来广大真实神变解脱檀印三昧耶。<a id="a-Z"></a>是毗卢遮那如来广大解脱坛印三昧耶。<a id="a-a"></a>是不空观最上心印三昧耶。<a id="a-b"></a>但令读诵。<a id="a-c"></a>则得出世最上真实心三昧耶悉地成就。<a id="a-d"></a>此三昧耶。<a id="a-e"></a>复是一切如来神通加被授记别处。<a id="a-f"></a>我今已得如来神通印持加被。<a id="a-g"></a>欲对佛前为与一切持真言者。<a id="a-h"></a>获得最胜悉地故说。<a id="a-i"></a>为与哀愍一切有情。<a id="a-j"></a>灭除三世一切罪障。<a id="a-k"></a>度脱无明生死故说。<a id="a-l"></a>摧灭遮止一切地狱饿鬼傍生诸趣故说。<a id="a-m"></a>为与一切邪见傲诞匮法有情。<a id="a-n"></a>解治谤佛谤法谤菩萨声闻独觉逆罪故说。<a id="a-o"></a>世尊若有有情怖诸罪业。<a id="a-p"></a>能常昼夜具持仪式。<a id="a-q"></a>读诵受持不思议观陀罗尼真言。<a id="a-r"></a>忏悔诸罪持净戒者。<a id="a-s"></a>或有书画见闻随喜乐供养者。<a id="a-t"></a>或有具见此经典者。<a id="a-u"></a>世尊如是等人。<a id="a-v"></a>皆得解除无明贪嗔愚痴嫉妒我慢邪慢重罪盖障诸鬼神病种种业报差别等病。<a id="a-w"></a>王难贼难刀杖禁闭水难火难雷雹霹雳虎豹狐狼蚖蛇蝮蝎诸兽象龙。<a id="a-x"></a>一切灾难不相灾害。<a id="a-y"></a>一切恶风雷雹霹雳坏苗稼者亦皆除灭。<a id="a-z"></a>世尊于此三昧耶志愿成者。<a id="a-10"></a>忏重罪者。<a id="a-11"></a>不应于此真言教典生少疑心。<a id="a-12"></a>白言世尊所以者何。</p>
  <p id="a13">不善善法中　　疑为恶中恶</p>
  <p id="a14">疑故不勤求　　二谛诸胜法</p>
  <p id="a15">谕愚商贾者　　海陆遇真宝</p>
  <p id="a16">疑惑无识解　　不采无价珍</p>
  <p id="a17">遇斯不空法　　疑惑亦复耳</p>
  <p id="a18">若斯生疑惑　　魔枷狱吏缚</p>
  <p id="a19">亦如师子王　　掴攥诸小兽</p>
  <p id="a1A">不能得解脱　　疑惑亦如是</p>
  <p id="a1B">菩提与生死　　二定真有法</p>
  <p id="a1C">二中若生疑　　聋瞽无慧眼</p>
  <p id="a1D">若有智慧者　　应生清信心</p>
  <p id="a1E">唯然修诵持　　大悲解脱门</p>
  <p id="a1F">譬商智慧者　　财履于坦路</p>
  <p id="a1G">纯逐胜利道　　计获多财果</p>
  <p id="a1H">世尊以斯义故。<a id="a-1I"></a>持真言者应生净信。<a id="a-1J"></a>如法书写。<a id="a-1K"></a>受持读诵是一切不空如来出世最上广大解脱莲花秘密心王神通坛印三昧耶母陀罗尼真言。<a id="a-1L"></a>奋怒王真言。<a id="a-1M"></a>悉地王真言。<a id="a-1N"></a>溥遍心印真言。<a id="a-1O"></a>不思议观陀罗尼真言。<a id="a-1P"></a>常净思惟法瑜伽观。<a id="a-1Q"></a>当知是人。<a id="a-1R"></a>则得证见一切如来大不思议广大真实神变解脱坛印三昧耶。<a id="a-1S"></a>毗卢遮那如来神通加持广大解脱坛印三昧耶。<a id="a-1T"></a>不空观最上罥索心印三昧耶。<a id="a-1U"></a>出世间一切解脱大功德蕴具足相应。<a id="a-1V"></a>名不退住。<a id="a-1W"></a>一切如来忆念加持。<a id="a-1X"></a>为授阿耨多罗三藐三菩提记。<a id="a-1Y"></a>世尊若有有情为求无上正等菩提。<a id="a-1Z"></a>守持净戒常能依法。<a id="a-1a"></a>精进无退昼夜六时。<a id="a-1b"></a>发大悲心念诸有情。<a id="a-1c"></a>恭敬供养合掌顶礼。<a id="a-1d"></a>受持读诵思惟如是不思议观陀罗尼真言者。<a id="a-1e"></a>我见斯人。<a id="a-1f"></a>即名真实观世音菩萨法蕴之身。<a id="a-1g"></a>亦名观世音菩萨法所加持护念之身。<a id="a-1h"></a>亦名一切如来法所加持授记之身。<a id="a-1i"></a>亦名观世音菩萨为当现与出世世愿满足之身。<a id="a-1j"></a>我常加以大悲精进坚固甲胄。<a id="a-1k"></a>为掼被身牢价影抚念护此人。<a id="a-1l"></a>何日令得坐菩提场转大法轮齐类我等。<a id="a-1m"></a>以大悲心济度三界一切有情。<a id="a-1n"></a>意乐之法皆得圆满。<a id="a-1o"></a>尔时释迦牟尼如来赞观世音菩萨摩诃萨言。<a id="a-1p"></a>善哉善哉大悲者。<a id="a-1q"></a>汝申法愿甚大希有。<a id="a-1r"></a>若得见闻信供养者。<a id="a-1s"></a>则得除脱无量劫来众罪苦业。<a id="a-1t"></a>何况有人守持斋戒。<a id="a-1u"></a>依法受持读诵思者。<a id="a-1v"></a>岂当不证阿耨多罗三藐三菩提耶。<a id="a-1w"></a>汝应演说不思议观陀罗尼真言三昧耶。<a id="a-1x"></a>今正是时。<a id="a-1y"></a>尔时观世音菩萨摩诃萨。<a id="a-1z"></a>欢喜奋迅熙怡微笑。<a id="a-20"></a>瞻仰如来即说不思议观陀罗尼真言曰。</p>
  <p id="a21">那莫塞(桑纥反下同音)窒(都结反下同音)[口*(隸-木+士)](移结反二合)特婆(无何反下同)怒誐跢(多个反下同一句)跛(北没反二合下例同)啰底瑟耻谛瓢(毗药反下同音二句)萨缚(无可反下同)亸詑誐谛瓢(入声三句)那莫那莫萨缚跛(二合)啰底(二合)曳迦(斤逻反下同)勃陀(上)[口*履]野(杨可反下同四句)室逻缚迦僧(去)只(暨曳反)瓢(入声五句)那谟梅窒(二合)[口*(隸-木+士)]野跛(二合)啰亩契瓢(毗遥反六句)摩诃菩地萨埵缚誐拏缚[口*(隸-木+士)]瓢(入声七句)那莫旖唎野跋驲啰陀(上)啰(八)摩诃曼拏攞祢(奴礼反)缚谛瓢(入声九句)野莽婆噜拏矩废(无计反)啰(十句)[口*履]使誐拏缚[口*(隸-木+士)]瓢(入声十一句)那谟啰怛(二合)娜怛(二合)啰耶野(十二句)娜莫旖唎耶(十三句)缚路枳谛湿(攥舌呼下同)缚啰野(十四句)菩地萨埵野(十五句)摩诃萨埵野(十六句)摩诃迦噜抳迦野(十七句)怛[亭*夜](亭也反引)他(十八句)唵(喉中声呼之)萨缚亸詑誐跢(十九句)婆路枳亸(二十句)播舍纥(二合)唎娜野(二十一句)入(攥口舌呼下例同)缚攞入缚攞(二十二句)达么驮睹蘖皤(二十三句)柘攞枳攞(二十四句)摩诃钵头(途邑反)么步惹(二十五句)陀(上)啰陀(上)啰(二十六句)摩诃播舍陀(上)罗(二十七句)缚啰缚啰(二十八句)啰湿(二合)弭舍亸娑(去)[可*欠]塞啰(二十九句)跛(同上)啰底曼抳亸舍[口*履]啰(三十句)亸啰亸啰(三十一句)弭补啰谛若陀啰(三十二句)皤啰皤啰(三十三句)杀播啰弭亸(三十四句)播[口*履]布啰拏(三十五句)迦攞迦攞(三十六句)摩诃没(二合)啰[可*欠](呼邑反)么废(同上)洒陀(上)啰(三十七句)么攞么攞(三十八句)萨缚播簸(北我反)婆啰拏么攞(三十九句)枳[口*履]弭洒那(奴个反)舍娜(四十句)度噜度噜(四十一句)菩地萨埵缚弭秫(输律反)驮(四十二句)步噜步噜(四十三句)摩诃萨埵缚[革*(卄/(ㄇ@人)/戊)]縒攞(四十四句)野莽婆噜拏矩废(同上)啰(四十五句)那么塞讫(二合)[口*履]亸(四十六句)虎噜虎噜(四十七句)没(二合)啰[可*欠]摩弭瑟努(轻呼)摩醯湿(二合)缚啰(四十八句)矩摩啰滩(奴烂反)儞计湿(二合)缚啰(四十九句)缢(伊异反)湿(二合)缚啰啰摩醯湿(二合)缚啰(五十句)祢(奴计反)缚补怛(都讫反二合)啰蔓(无繁反)儞亸(五十一句)那么塞讫[口*履]亸弭弭驮(五十二句)么抳怛理陀(上)啰(五十三句)旖弭亸皤尔娜(五十四句)摩矩吒(上)陀(上)啰[寧*立](宁立反)[名*養](名养反五十五句)么抳迦娜迦(五十六句)跋驲啰吠女(去)[口*履]野(五十七句)摩啰迦亸钵(二合)头么(五十八句)逻倪(鱼礼反)捺(奴乙反二合)啰儞攞(五十九句)[寧*立](同上)[名*養](同上)穆讫底迦(六十句)楞(去声)讫(二合)[口*履]亸舍[口*履]啰(六十一句)拽肾(诸振反)饶(去声)播弭亸陀(上)啰(六十二句)惹吒(上)么矩吒(上六十三句)漫泥亸(六十四句)那缚战捺(同上二合)啰(六十五句)啰旨亸(六十六句)钵(二合)头么陀(上)啰(六十七句)钵(二合)头摩縒娜(六十八句)钵(二合)头摩步惹(六十九句)窒(二合)[口*履]路(轻呼)者娜(七十句)窒(二合)[口*履]戍(去)攞(七十一句)陀(上)啰播舍陀(上)啰(七十二句)萨缚亸詑誐跢(七十三句)鼻使讫亸(七十四句)娑(去)嚩娑(去)啰(七十五句)萨缚播簸(同上七十六句)跛(二合)啰舍么那迦啰(七十七句)摩诃迦噜抳迦(七十八句)睹噜睹噜(七十九句)萨缚萨埵婆啰那(同上)野迦(八十句)菩地菩地(八十一句)萨缚亸詑誐跢(八十二句)婆路枳亸(八十三句)菩地曼拏攞(八十四句)婆路(轻呼)枳亸(八十五句)路(轻呼)计湿(二合)缚啰(八十六句)摩醯湿(二合)缚啰(八十七句)摩诃振跢么抳陀(上)啰(八十八句)弭湿(二合)缚噜跛(八十九句)摩诃噪[名*養](同上九十句)婆驮娜(九十一句)摩诃迦噜抳迦(九十二句)勃[亭*夜](亭夜反)勃[亭*夜](九十三句)菩陀(上)野皤伽(上)畔(引九十四句)萨缚亸詑誐跢(九十五句)婆路(轻呼)枳亸蘖皤(九十六句)摩诃奔(脯闷反)娘(上九十七句)谛惹陀(上)啰(九十八句)跛(同上)啰婆啰(九十九句)悉地迦啰(一百句)萨缚[名*夜](名夜反)地[可*欠]啰(一句)萨缚萨埵缚那(去)耶播啰(二句)萨缚耨(轻呼)佉(上)跛(二合)啰暮者迦(三句)摩诃迦噜抳迦(四句)那谟窣睹羝莎(二合)缚诃(一百五句)</p>
  <p id="a22">尔时观世音菩萨摩诃萨。<a id="a-23"></a>说是陀罗尼时。<a id="a-24"></a>其补陀洛山变成七宝。<a id="a-25"></a>光莹明彻。<a id="a-26"></a>其诸花树。<a id="a-27"></a>皆尽变成九十九亿殑伽沙俱胝那庾多百千微尘世界七宝堂阁。<a id="a-28"></a>光明间错。<a id="a-29"></a>皆以种种宝铎金铃垂珠纳缦宝珠花拂宝盖幢幡。<a id="a-2A"></a>对相交错处处庄饰。<a id="a-2B"></a>一一堂阁中有九十九亿百千高座。<a id="a-2C"></a>宝饰光现。<a id="a-2D"></a>则有十方一切如来皆来坐座。<a id="a-2E"></a>是诸如来伸金色手。<a id="a-2F"></a>摩观世音菩萨摩诃萨顶。<a id="a-2G"></a>同声赞言善哉善哉观世音。<a id="a-2H"></a>能善演斯出世最上大正道门。<a id="a-2I"></a>广令给济赡部有情。<a id="a-2J"></a>蠲治罪障脱生死海。<a id="a-2K"></a>若有有情一经于耳。<a id="a-2L"></a>当得入于最胜佛道。<a id="a-2M"></a>若有书写读诵受持见闻随喜乐供养者。<a id="a-2N"></a>皆令当得广作佛事。<a id="a-2O"></a>应知斯人现身得名一切如来一子之地。<a id="a-2P"></a>其山一切药草丛林。<a id="a-2Q"></a>皆尽变成众宝莲花。<a id="a-2R"></a>大如车轮花齐俪人。<a id="a-2S"></a>光明煜爚。<a id="a-2T"></a>以青琉璃而为其干。<a id="a-2U"></a>众宝为叶。<a id="a-2V"></a>阎浮檀金以为其台。<a id="a-2W"></a>赤珠为子白珠须蕊。<a id="a-2X"></a>则有十方一切菩萨摩诃萨。<a id="a-2Y"></a>皆来此花如法而坐。<a id="a-2Z"></a>各执种种真珠璎珞价直亿千。<a id="a-2a"></a>皆当供养观世音菩萨摩诃萨。<a id="a-2b"></a>听闻如是陀罗尼真言坛印三昧耶。<a id="a-2c"></a>是时三千大千世界。<a id="a-2d"></a>地六大动变成金色。<a id="a-2e"></a>于虚空中缤纷乱雨天诸宝花。<a id="a-2f"></a>供养一切诸佛如来一切菩萨摩诃萨是陀罗尼真言坛印三昧耶。<a id="a-2g"></a>尔时执金刚秘密主菩萨。<a id="a-2h"></a>奋迅微笑即从座起。<a id="a-2i"></a>轮舞其杵步如师子。<a id="a-2j"></a>往诣佛前头面礼足。<a id="a-2k"></a>合掌恭敬而白佛言。<a id="a-2l"></a>世尊此出世间陀罗尼坛印三昧耶。<a id="a-2m"></a>甚奇希有。<a id="a-2n"></a>能现如是广大神通变化三昧耶。<a id="a-2o"></a>具大威德等如如来。<a id="a-2p"></a>处赡部洲初出于世。<a id="a-2q"></a>转大法轮兴大佛事。<a id="a-2r"></a>最极希有。<a id="a-2s"></a>若有有情一经于耳。<a id="a-2t"></a>则得无量大功德聚。<a id="a-2u"></a>称叹相应。<a id="a-2v"></a>我见此陀罗尼。<a id="a-2w"></a>定与今当一切有情作大光明。<a id="a-2x"></a>世尊赡部洲界。<a id="a-2y"></a>横大法舟运济有情。<a id="a-2z"></a>唯观世音菩萨摩诃萨故。<a id="a-30"></a>余无有能起以大悲救度有情。<a id="a-31"></a>尔时如来谓执金刚秘密主菩萨言。<a id="a-32"></a>如是如是如汝所说。<a id="a-33"></a>此陀罗尼与赡部洲一切有情。<a id="a-34"></a>作大父母。<a id="a-35"></a>我常见是观世音菩萨摩诃萨。<a id="a-36"></a>为赡部洲出世世间一切有情。<a id="a-37"></a>横大法船作大依止。<a id="a-38"></a>皆等济度圆满安置升入佛道。<a id="a-39"></a>是观世音菩萨摩诃萨。<a id="a-3A"></a>已于无量微尘阿僧祇劫。<a id="a-3B"></a>住持勇猛大精进力。<a id="a-3C"></a>作大利益为度有情。</p>
  <p id="a3D">尔时执金刚秘密主菩萨。<a id="a-3E"></a>往观世音菩萨摩诃萨前。<a id="a-3F"></a>合掌顶礼。<a id="a-3G"></a>持日光藏大摩尼宝。<a id="a-3H"></a>供养观世音菩萨摩诃萨。<a id="a-3I"></a>及以一切天诸妙花。<a id="a-3J"></a>遍散供养退座而坐。</p>
  <p id="a3K">尔时释迦牟尼如来应正等觉。<a id="a-3L"></a>则入不空无垢清净光三摩地。<a id="a-3M"></a>顶放种种色光焰轮。<a id="a-3N"></a>变成伞盖其盖复放种种色光遍满虚空。<a id="a-3O"></a>于其光中圆现种种广大神变。<a id="a-3P"></a>一一光中。<a id="a-3Q"></a>现殑伽沙俱胝那庾多百千微尘刹土一切如来应正等觉。<a id="a-3R"></a>是诸如来一时赞叹观世音菩萨摩诃萨曰。<a id="a-3S"></a>善哉善哉摩诃萨。<a id="a-3T"></a>能善演斯最极难有陀罗尼曼拏罗印三昧耶。<a id="a-3U"></a>是法能示菩提道场转大法轮。<a id="a-3V"></a>燃大法炬建大法幢。<a id="a-3W"></a>击大法鼓吹大法螺。<a id="a-3X"></a>摧伏四魔。<a id="a-3Y"></a>等趣诸佛十力四无所畏四无碍解十八佛不共法真如实际。<a id="a-3Z"></a>圆满十波罗蜜多一切智智十地五眼六神通一切菩萨摩诃萨法。<a id="a-3a"></a>与失正道者安示正道。<a id="a-3b"></a>失正念者安示正念。<a id="a-3c"></a>行恶道者安示善道。<a id="a-3d"></a>作种菩提种子道场。<a id="a-3e"></a>尔时释迦牟尼如来。<a id="a-3f"></a>复诰观世音菩萨摩诃萨言。<a id="a-3g"></a>大清净者汝复说此出世最上不思议观陀罗尼真言广大神通解脱坛印三昧耶。<a id="a-3h"></a>尔时观世音菩萨摩诃萨又白佛言。<a id="a-3i"></a>世尊此不思议观陀罗尼真言解脱曼拏罗印三昧耶。<a id="a-3j"></a>是观世音最上上心广大神通。<a id="a-3k"></a>能现种种广大神变。<a id="a-3l"></a>幻化千臂千手千印千眼千头三昧耶。<a id="a-3m"></a>一时等入殑伽沙俱胝那庾多百千微尘刹土一切如来甚深秘密大曼拏罗印三昧耶。<a id="a-3n"></a>坐菩提座转大法轮。<a id="a-3o"></a>然大法炬吹大法螺。<a id="a-3p"></a>建大法幢演大法义。<a id="a-3q"></a>摧伏天魔蕴魔烦恼魔死魔。<a id="a-3r"></a>关闭一切地狱趣饿鬼趣畜生趣阿素洛趣。<a id="a-3s"></a>成就一切陀罗尼真言曼拏罗印三昧耶。<a id="a-3t"></a>一切不空如来般若字观三昧耶。<a id="a-3u"></a>不空无等自在三昧耶。<a id="a-3v"></a>不空遍知神变三昧耶。<a id="a-3w"></a>不空心摄受愿海三昧耶。<a id="a-3x"></a>不空安立一切有情菩提命三昧耶。<a id="a-3y"></a>不空菩萨摩诃萨广大神变三昧耶。<a id="a-3z"></a>不空辩才演说一切如来神通三昧耶。<a id="a-40"></a>不空发起一切供养海云三昧耶。<a id="a-41"></a>不空供养承事一切如来三昧耶。<a id="a-42"></a>不空住行回向十地三昧耶。<a id="a-43"></a>不空入大涅槃城三昧耶。<a id="a-44"></a>不空圆满六波罗蜜三昧耶。<a id="a-45"></a>不空宝雨一切幢幡宝盖天妙衣服涂香末香三昧耶。<a id="a-46"></a>不空命终见一切如来种种胜妙庄严佛刹三昧耶。<a id="a-47"></a>不空大福德蕴满足三昧耶。<a id="a-48"></a>不空殖种善根成熟三昧耶。<a id="a-49"></a>一切不空如来神通三昧耶。<a id="a-4A"></a>不空自在成就三昧耶。<a id="a-4B"></a>不空陀罗尼真言解脱坛印变像三昧耶。<a id="a-4C"></a>不空广大成就三昧耶。<a id="a-4D"></a>不空一切法藏伏藏三昧耶。<a id="a-4E"></a>不空寿命增长福殖三昧耶。<a id="a-4F"></a>不空名闻不坏三昧耶。<a id="a-4G"></a>不空度脱大生死海三昧耶。<a id="a-4H"></a>不空解脱无明老病愁叹苦忧恼三昧耶。<a id="a-4I"></a>不空圆满有情愿三昧耶。<a id="a-4J"></a>不空念具足三昧耶。<a id="a-4K"></a>不空受持善根圆满三昧耶。<a id="a-4L"></a>不空大真言明仙轮王三昧耶。<a id="a-4M"></a>不空入三十三天宫殿三昧耶。<a id="a-4N"></a>不空入兜率陀天宫殿三昧耶。<a id="a-4O"></a>不空入色究竟天宫殿三昧耶。<a id="a-4P"></a>不空入帝释天宫殿三昧耶。<a id="a-4Q"></a>不空一手现大神力掌动须弥卢山三昧耶。<a id="a-4R"></a>不空密行真言明仙三昧耶。<a id="a-4S"></a>不空一切真言明仙轮王中大轮王三昧耶。<a id="a-4T"></a>不空一切如意法雨三昧耶。<a id="a-4U"></a>不空降大天雨三昧耶。<a id="a-4V"></a>不空雨种种钗珰环钏宝冠璎珞妙庄严具三昧耶。<a id="a-4W"></a>不空雨天诸饮食三昧耶。<a id="a-4X"></a>不空种种究竟度脱有情愿三昧耶。<a id="a-4Y"></a>不空种种论偈讽颂。<a id="a-4Z"></a>理趣毗柰耶经。<a id="a-4a"></a>契经倪耶经。<a id="a-4b"></a>授记经伽陀经。<a id="a-4c"></a>乌陀那经因缘经。<a id="a-4d"></a>譬喻经本事经。<a id="a-4e"></a>本生经方广经。<a id="a-4f"></a>未曾有经坞波提舍经。<a id="a-4g"></a>阿毗达磨一切论辩三昧耶。<a id="a-4h"></a>不空入一切大乘海三昧耶。<a id="a-4i"></a>不空治谴遮止一切药叉罗刹饿鬼毗舍遮鬼宫盘茶鬼阳颠鬼种种障碍毗那夜迦诸恶鬼神三昧耶世尊此陀罗尼。<a id="a-4j"></a>广具如是无量无边大功德聚。<a id="a-4k"></a>以是称名不思议观陀罗尼真言。<a id="a-4l"></a>能灭一切地狱趣饿鬼趣畜生趣阿素洛趣。<a id="a-4m"></a>解除一切灾厄怖惧。<a id="a-4n"></a>示现出世世间一切三昧耶。<a id="a-4o"></a>十善业道。<a id="a-4p"></a>不空阿鞞跋致。<a id="a-4q"></a>大涅槃道。<a id="a-4r"></a>成就无上正等菩提。<a id="a-4s"></a>安住一切如来秘密心藏。<a id="a-4t"></a>世尊此不思议观陀罗尼真言。<a id="a-4u"></a>是观世音最上上心广称叹处。</p>
  <p data-pb></p>
  <h2 id="a4v">陀罗尼真言辩解脱品第二十三</h2>
  <p id="a4w">尔时释迦牟尼如来。<a id="a-4x"></a>谓观世音菩萨摩诃萨曰。<a id="a-4y"></a>善哉善哉莲花手。<a id="a-4z"></a>汝今说斯出世世间不思议观陀罗尼真言神通功德。<a id="a-50"></a>最极希有。<a id="a-51"></a>我已知此最上秘密心观陀罗尼真言。<a id="a-52"></a>乃是一切如来一切菩萨摩诃萨等。<a id="a-53"></a>神通功德大游戏处。<a id="a-54"></a>又是一切有情。<a id="a-55"></a>旨趣现在未来最上无上无等等道无量无尽道处。<a id="a-56"></a>此陀罗尼真言神通功德。<a id="a-57"></a>最极深邃甚希难有。<a id="a-58"></a>能令三有一切有情。<a id="a-59"></a>度生死海。<a id="a-5A"></a>若有苾刍苾刍尼族姓男族姓女。<a id="a-5B"></a>受持读诵。<a id="a-5C"></a>此人即已称持一切如来广大神变真实解脱坛印三昧耶。<a id="a-5D"></a>毗卢遮那如来真实神通加持广大解脱坛印三昧耶。<a id="a-5E"></a>广种无量福德善根相应摄受。<a id="a-5F"></a>若复有人。<a id="a-5G"></a>已曾恭敬供养承事九十二殑伽沙俱胝那庾多百千微尘世界一切如来应正等觉。<a id="a-5H"></a>听闻于法得受记者。<a id="a-5I"></a>比斯受持读诵此陀罗尼真言。<a id="a-5J"></a>所得功德齐等无异。<a id="a-5K"></a>何以故以是陀罗尼真言。<a id="a-5L"></a>尊妙奇特最难见闻。<a id="a-5M"></a>具有无量神通功德。<a id="a-5N"></a>若有苾刍苾刍尼族姓男族姓女。<a id="a-5O"></a>守持净戒精进勇猛。<a id="a-5P"></a>恳驾身心。<a id="a-5Q"></a>于诸有情起大悲心。<a id="a-5R"></a>舍所身分珍宝谷帛。<a id="a-5S"></a>处处求觅是真言经。<a id="a-5T"></a>如法书写。<a id="a-5U"></a>三十六月依法作坛。<a id="a-5V"></a>昼夜六时受持读诵母陀罗尼真言。<a id="a-5W"></a>奋怒王真言。<a id="a-5X"></a>溥遍心印真言。<a id="a-5Y"></a>不思议观陀罗尼真言。<a id="a-5Z"></a>结印灌顶如法观置。<a id="a-5a"></a>斯人则名无量劫中。<a id="a-5b"></a>种种难行苦行善根。<a id="a-5c"></a>何以故我已知此陀罗尼真言。<a id="a-5d"></a>乃是一切诸佛如来无量无边无上无等三藐三佛陀神通功德。<a id="a-5e"></a>莲花手若受持者。<a id="a-5f"></a>发菩提心。<a id="a-5g"></a>观照五蕴眼界色界乃至识界。<a id="a-5h"></a>十二因缘自性空寂。<a id="a-5i"></a>离我我相离有情相。<a id="a-5j"></a>离受者相离一切相。<a id="a-5k"></a>何以故法自本来性自寂静。<a id="a-5l"></a>无我无作无自无他。<a id="a-5m"></a>离诸蕴界。<a id="a-5n"></a>是蕴入界真实观察。<a id="a-5o"></a>不可得故无自识故不可执受。<a id="a-5p"></a>是所执受亦不可得。<a id="a-5q"></a>何以故一切法本无色无形离诸染着。<a id="a-5r"></a>心不住内外不在两间。<a id="a-5s"></a>内外两间亦不可得。<a id="a-5t"></a>本自清净平等无二。<a id="a-5u"></a>舍无我心主自在觉心本不生。<a id="a-5v"></a>何以故心前中后际不可得故。<a id="a-5w"></a>如是知心超越世间。<a id="a-5x"></a>唯法无我根本警诫。<a id="a-5y"></a>淹留修行揃拔烦恼无明根杬。<a id="a-5z"></a>建净法身湛然寂静。<a id="a-60"></a>中观啰字光明如日。<a id="a-61"></a>净治三毒一切垢障。<a id="a-62"></a>广严道场。<a id="a-63"></a>地中诸过如虚空相。<a id="a-64"></a>金刚所持。<a id="a-65"></a>下观风轮黑光焰布。<a id="a-66"></a>于风轮上观其水轮。<a id="a-67"></a>水色犹乳。<a id="a-68"></a>中观鑁字光明踰月。<a id="a-69"></a>于水轮上观金色坛。<a id="a-6A"></a>光焰明皎溥敷照曜。<a id="a-6B"></a>中观白宝八叶莲华。<a id="a-6C"></a>金刚为茎众宝须蕊。<a id="a-6D"></a>放无量光无量百千杂宝莲花前后围绕。<a id="a-6E"></a>其莲台上观师子座。<a id="a-6F"></a>众宝庄严周匝行列。<a id="a-6G"></a>种种宝柱。<a id="a-6H"></a>上有种种宝盖幢幡。<a id="a-6I"></a>珠璎花拂天诸衣服。<a id="a-6J"></a>光明曜爚观众海云。<a id="a-6K"></a>溥雨种种涂香末香众妙宝花。<a id="a-6L"></a>严洁场地。<a id="a-6M"></a>鼓奏种种天诸音乐。<a id="a-6N"></a>如意宝瓶阏伽香水。<a id="a-6O"></a>宝树花敷摩尼光灯。<a id="a-6P"></a>佛波罗蜜菩提妙花。<a id="a-6Q"></a>一切菩萨歌呗法音。<a id="a-6R"></a>具足庄严师子之座。<a id="a-6S"></a>于其座上观旖字门。<a id="a-6T"></a>现毗卢遮那如来。<a id="a-6U"></a>身檀金色或白银色。<a id="a-6V"></a>结加趺坐。<a id="a-6W"></a>身上溥放金色光焰。<a id="a-6X"></a>或白色光。<a id="a-6Y"></a>其光明焰内见一切。<a id="a-6Z"></a>于其光中复现无量刹土尘数一切诸佛。<a id="a-6a"></a>光遍无量诸有情界。<a id="a-6b"></a>随性开悟。<a id="a-6c"></a>毗卢遮那如来心上观大月轮。<a id="a-6d"></a>光明素彻。<a id="a-6e"></a>边唇圆布一百旖字。<a id="a-6f"></a>金色光焰字字旋行。<a id="a-6g"></a>观是字字遍身出现无量佛身。<a id="a-6h"></a>相好光明神通自在。<a id="a-6i"></a>满量十方一切世界。<a id="a-6j"></a>是无量佛还复右绕。<a id="a-6k"></a>入于身中合为一身。<a id="a-6l"></a>左观缚(无可反)字门现执金刚秘密主菩萨。<a id="a-6m"></a>身圆光焰结加趺坐莲上宝座。<a id="a-6n"></a>右观縒字门。<a id="a-6o"></a>现观世音菩萨。<a id="a-6p"></a>身圆光焰结加趺坐莲上宝座。<a id="a-6q"></a>前后围绕观照一切。<a id="a-6r"></a>种族菩萨摩诃萨。<a id="a-6s"></a>身圆光焰结加趺坐莲上宝座。<a id="a-6t"></a>观世音右观真言者。<a id="a-6u"></a>自身如法而坐。<a id="a-6v"></a>以佛神力以法界力。<a id="a-6w"></a>溥观供养。<a id="a-6x"></a>诵奋怒王真言。<a id="a-6y"></a>广大明王央俱舍真言。<a id="a-6z"></a>母陀罗尼真言。<a id="a-70"></a>溥遍心印真言。<a id="a-71"></a>不可思议观陀罗尼真言。<a id="a-72"></a>悉地王真言一切菩萨敬礼解脱三昧耶真言。<a id="a-73"></a>一一字门声相。<a id="a-74"></a>如观世音相。<a id="a-75"></a>轮舞其印。<a id="a-76"></a>如是观照修诸善法。<a id="a-77"></a>杀不善业得善无畏。<a id="a-78"></a>如是观知得身无畏。<a id="a-79"></a>舍自蕴集得我无畏。<a id="a-7A"></a>害蕴攀缘得法无畏。<a id="a-7B"></a>害法住缘得法无我无畏。<a id="a-7C"></a>害诸蕴界能执所执。<a id="a-7D"></a>自性无性平等无畏。<a id="a-7E"></a>作是修者。<a id="a-7F"></a>名住如来形相法身。<a id="a-7G"></a>与三昧俱。<a id="a-7H"></a>是真发心。<a id="a-7I"></a>以少功用获大成就。<a id="a-7J"></a>如因月现照澄净水中见月像。<a id="a-7K"></a>如天降雨种子芽生。<a id="a-7L"></a>如执火烬空中轮旋火轮像现。<a id="a-7M"></a>如是三喻譬真言句。<a id="a-7N"></a>观置成就。<a id="a-7O"></a>所以者何而自法性。<a id="a-7P"></a>说种种道文词章句。<a id="a-7Q"></a>自愿智力法界加持。<a id="a-7R"></a>随有情性种类开示。<a id="a-7S"></a>莲花手三藐三佛陀大乘相者。<a id="a-7T"></a>谓诸文字陀罗尼真言门。<a id="a-7U"></a>尔时观世音菩萨摩诃萨白佛言。<a id="a-7V"></a>世尊云何文字陀罗尼真言门。<a id="a-7W"></a>佛言莲花手。<a id="a-7X"></a>字平等性语平等性。<a id="a-7Y"></a>言说理趣平等性。<a id="a-7Z"></a>入陀罗尼真言一切字门。<a id="a-7a"></a>以无所得而为方便。<a id="a-7b"></a>入旖字门解一切法本不生故。<a id="a-7c"></a>入迦(斤逻反)字门解一切法离作业故。<a id="a-7d"></a>入佉字门解一切法等虚空不可得故。<a id="a-7e"></a>入誐(银迦反又音迦字斤攞反)字门解一切法一切行不可得故。<a id="a-7f"></a>入伽(上)字门解一切法一合不可得故。<a id="a-7g"></a>入落字门解一切法离尘垢故。<a id="a-7h"></a>入跛字门解一切法第一义教不可得故。<a id="a-7i"></a>入者字门解一切法无死生故。<a id="a-7j"></a>入娜字门解一切法离名字相不可得故。<a id="a-7k"></a>入扯(蚩者反)字门解一切法影像不可得故。<a id="a-7l"></a>入薄字门解一切法出世间故。<a id="a-7m"></a>爱支因缘永不现故。<a id="a-7n"></a>入吽弱字门解一切法生不可得故。<a id="a-7o"></a>入度字门解一切法战敌不可得故。<a id="a-7p"></a>入陀(上)字门解一切法调伏寂静真如平等无分别故。<a id="a-7q"></a>入婆(无何反)字门解一切法一切有情离系缚故。<a id="a-7r"></a>入茶字门解一切法执持清净不可得故。<a id="a-7s"></a>入瑟吒字门解一切法制伏任持驱迫慢相性不可得故。<a id="a-7t"></a>入诧(魑贾反)字门解一切法长养不可得故。<a id="a-7u"></a>入洒(疏贾反)字门解一切法无挂碍故。<a id="a-7v"></a>入拏(尼贾反)字门解一切法怨对不可得故。<a id="a-7w"></a>入缚(无可反)路字门解一切法言音道断故。<a id="a-7x"></a>入亸(多可反)字门解一切法真如住处不可得故。<a id="a-7y"></a>入野(药可反)耶(余何反)字门解一切法一切乘如实不生不可得故。<a id="a-7z"></a>入怛[寧*也](宁也反)他(去)字门解一切法住处不可得故。<a id="a-80"></a>入驮字门解一切法法界不可得故。<a id="a-81"></a>入瓢(毗药反)字门解一切法时平等性不可得故。<a id="a-82"></a>入摩字门解一切法我所性不可得故。<a id="a-83"></a>入颇(披我反)字门解一切法而不坚实如聚沫故。<a id="a-84"></a>入么字门解一切法所缚不可得故。<a id="a-85"></a>入惹字门解一切法生起不可得故。<a id="a-86"></a>入湿缚(同上二合)字门解一切法安隐性不可得故。<a id="a-87"></a>入啰字门解一切法离一切尘染故。<a id="a-88"></a>入攞字门解一切法一切相不可得故。<a id="a-89"></a>入建字门解一切法界性不可得故。<a id="a-8A"></a>入舍字门解一切法寂静性不可得故。<a id="a-8B"></a>入佉(上)字门解一切法如虚空性不可得故。<a id="a-8C"></a>入驲字门解一切法穷尽性不可得故。<a id="a-8D"></a>入跢(多个反)字门解一切法任持处非处令不动转性不可得故。<a id="a-8E"></a>入纥唎蘖皤字门解一切法所了知性不可得故。<a id="a-8F"></a>入喇詑字门解一切法执着义性不可得故。<a id="a-8G"></a>入[可*欠]字门解一切法因性不可得故。<a id="a-8H"></a>入皤字门解一切法破坏性不可得故。<a id="a-8I"></a>入矩字门解一切法欲乐覆性不可得故。<a id="a-8J"></a>入塞(桑纥反)么字门解一切法可忆念性不可得故。<a id="a-8K"></a>入埵(二合)缚(同上)字门解一切法可呼召性不可得故。<a id="a-8L"></a>入縒字门解一切法勇健性不可得故。<a id="a-8M"></a>入唵字门解一切法厚平等性不可得故。<a id="a-8N"></a>入弟字门解一切法积集性不可得故。<a id="a-8O"></a>入翳醯(去)曳呬(呼以反)字门解一切法离诸諠诤无往来行住坐卧不可得故。<a id="a-8P"></a>入叵字门解一切法遍满果报不可得故。<a id="a-8Q"></a>入塞(桑纥反)迦(同上)字门解一切法聚积蕴性不可得故。<a id="a-8R"></a>入逸娑(去)字门解一切法衰老性相不可得故。<a id="a-8S"></a>入柘字门解一切法聚集足迹不可得故。<a id="a-8T"></a>入播字门解一切法究竟所不可得故。<a id="a-8U"></a>入誐(同上)拏娜么[合*牛][打-丁+巿]莎缚诃字门解一切三昧耶。<a id="a-8V"></a>悉皆自在速能成办一切事三昧耶义利悉地。<a id="a-8W"></a>莲花手如是字门。<a id="a-8X"></a>解入法中根本边际。<a id="a-8Y"></a>除如是字表诸法中。<a id="a-8Z"></a>更不可得。<a id="a-8a"></a>何以故莲花手如是字义。<a id="a-8b"></a>不可宣说不可显示。<a id="a-8c"></a>不可执取不可书持。<a id="a-8d"></a>不可观受。<a id="a-8e"></a>离诸相故。<a id="a-8f"></a>譬如虚空是一切物所归趣处。<a id="a-8g"></a>斯诸字门亦复如是。<a id="a-8h"></a>诸法义理皆入斯门。<a id="a-8i"></a>方得显现。<a id="a-8j"></a>莲花手入如是旖字门等。<a id="a-8k"></a>名入诸字门。<a id="a-8l"></a>若修治者如是受持。<a id="a-8m"></a>入诸字门得善巧智。<a id="a-8n"></a>于诸言音能诠能表。<a id="a-8o"></a>皆无挂碍。<a id="a-8p"></a>于一切法平等空性。<a id="a-8q"></a>尽能证持。<a id="a-8r"></a>于众言音咸得善巧。<a id="a-8s"></a>莲花手若受持者。<a id="a-8t"></a>能听如是入诸字门印相印句。<a id="a-8u"></a>闻已受持读诵通利。<a id="a-8v"></a>为他解说不著名利。<a id="a-8w"></a>由兹因缘得二十种殊胜功德。<a id="a-8x"></a>何等二十。<a id="a-8y"></a>谓得强忆念。<a id="a-8z"></a>得胜惭愧。<a id="a-90"></a>得坚固力。<a id="a-91"></a>得法旨趣。<a id="a-92"></a>得增上觉。<a id="a-93"></a>得殊胜慧。<a id="a-94"></a>得无碍辩。<a id="a-95"></a>得总持门。<a id="a-96"></a>得无疑惑。<a id="a-97"></a>得违顺语不生恚爱。<a id="a-98"></a>得无高下平等中住。<a id="a-99"></a>得于有情言音善巧。<a id="a-9A"></a>得蕴善巧处得缘起善巧因善巧缘。<a id="a-9B"></a>善巧得根胜劣智善巧他心智善巧。<a id="a-9C"></a>得观瞻星历善巧。<a id="a-9D"></a>得天耳智善巧。<a id="a-9E"></a>宿住随念智善巧。<a id="a-9F"></a>神境智善巧死生智善巧。<a id="a-9G"></a>得漏尽智善巧。<a id="a-9H"></a>得说处非处智善巧。<a id="a-9I"></a>得往来等威仪路善巧。<a id="a-9J"></a>莲花手是为二十种殊胜功德。<a id="a-9K"></a>若持真言者。<a id="a-9L"></a>行陀罗尼真言时。<a id="a-9M"></a>以无所得而为方便。<a id="a-9N"></a>所得文字陀罗尼门。<a id="a-9O"></a>当知是为一切菩萨摩诃萨恭敬顶礼出世广大解脱陀罗尼真言最上神变解脱坛印三昧耶。<a id="a-9P"></a>出世广大解脱莲花曼拏罗像三昧耶。<a id="a-9Q"></a>大乘相三昧耶最上乘相三昧耶。<a id="a-9R"></a>莲花手是受持者。<a id="a-9S"></a>住四念住。<a id="a-9T"></a>何等为四。<a id="a-9U"></a>一身念住二受念住。<a id="a-9V"></a>三心念住四法念住。<a id="a-9W"></a>修行陀罗尼真言。<a id="a-9X"></a>以无所得而为方便。<a id="a-9Y"></a>虽于内身住循身观。<a id="a-9Z"></a>虽于外身住循身观。<a id="a-9a"></a>虽于内外身住循身观。<a id="a-9b"></a>虽于内受住循受观。<a id="a-9c"></a>虽于外受住循受观。<a id="a-9d"></a>虽于内外受住循受观。<a id="a-9e"></a>虽于内心住循心观。<a id="a-9f"></a>虽于外心住循心观。<a id="a-9g"></a>虽于内外心住循心观。<a id="a-9h"></a>虽于内法住循法观。<a id="a-9i"></a>虽于外法住循法观。<a id="a-9j"></a>虽于内外法住循法观。<a id="a-9k"></a>而竟不起身俱受俱心俱法俱寻思。<a id="a-9l"></a>炽然精进具念正知。<a id="a-9m"></a>为欲调伏世贪忧故。<a id="a-9n"></a>是受持者四念住处。<a id="a-9o"></a>莲花手如是修者。<a id="a-9p"></a>当知是人。<a id="a-9q"></a>又等于我发初因地作菩萨时。<a id="a-9r"></a>修行种种苦行善根。<a id="a-9s"></a>成就阿耨多罗三藐三菩提地。<a id="a-9t"></a>坐金刚座转大法轮。<a id="a-9u"></a>功德无异。<a id="a-9v"></a>是人即名广种无量大福德蕴善根相应。<a id="a-9w"></a>当得出世成就无上正等菩提。<a id="a-9x"></a>观世音菩萨摩诃萨而常祐护。<a id="a-9y"></a>手摩其头为现于前。<a id="a-9z"></a>与满此不思议观陀罗尼曼拏罗印三昧耶广大功德。<a id="a-A0"></a>称赞善根。<a id="a-A1"></a>如是陀罗尼三摩地。<a id="a-A2"></a>若一经耳。<a id="a-A3"></a>亦当得生极乐刹土阿弥陀佛前。<a id="a-A4"></a>莲花化生。<a id="a-A5"></a>以诸相好而自庄严。<a id="a-A6"></a>一切经法真言坛印三昧耶等。<a id="a-A7"></a>悉皆证现六根清净。<a id="a-A8"></a>具宿住智得五神通。<a id="a-A9"></a>是故智者昼夜精勤受持读诵。<a id="a-AA"></a>莫令懈怠秘吝于法。<a id="a-AB"></a>应起平等大悲愍心。<a id="a-AC"></a>为诸有情而广敷演是陀罗尼坛印三昧耶。<a id="a-AD"></a>溥得见闻书写修学读诵受持令得出世。<a id="a-AE"></a>若有有情谄伪嫉妒读诵受持。<a id="a-AF"></a>或有有情怕惧种种恐怖灾厄读诵受持。<a id="a-AG"></a>如是等人亦得无量大福聚蕴。<a id="a-AH"></a>何况有人以菩提心。<a id="a-AI"></a>书写读诵受持供养。<a id="a-AJ"></a>而岂不证菩萨十地神通功德。</p>
 </body>
</html>