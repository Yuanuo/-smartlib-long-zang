<!doctype html>
<html id="z3IBTt8Ra" data-ver="446">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第二十六</h1>
  <h2 id="a2">大可畏明王品第五十八</h2>
  <p id="a3">尔时观世音菩萨摩诃萨。<a id="a-4"></a>复白尊者薄伽梵言。<a id="a-5"></a>此不空罥索心王陀罗尼真言广大解脱莲华曼拏罗印三昧耶中。<a id="a-6"></a>不空大可畏明王央俱舍真言大曼拏罗印三昧耶。<a id="a-7"></a>能与一切修行真言者。<a id="a-8"></a>大可畏明王央俱舍真言最胜法句。<a id="a-9"></a>能证一切旖暮伽王诸胜愿行无等等法。<a id="a-A"></a>能摧一切诸恶天龙药叉罗刹乾闼婆阿素洛蘖噜茶紧那啰摩呼罗伽人非人等。<a id="a-B"></a>而皆遵伏敬护斯法。<a id="a-C"></a>能摧一切诸恶毗那夜迦欲界魔王。<a id="a-D"></a>一切眷属誓伏佐护。<a id="a-E"></a>能摧一切怨邪恶人。<a id="a-F"></a>治罚禁系种种调弄起大信见。<a id="a-G"></a>今欲佛前演示此大可畏明王央俱舍真言。<a id="a-H"></a>当为发护一切曼拏罗印三昧耶。<a id="a-I"></a>以大可畏明王央俱舍真言大威德力。<a id="a-J"></a>于一切处若治若罚一切诸恶妒裔鬼神。<a id="a-K"></a>皆使护持。<a id="a-L"></a>向兹广大解脱莲华曼拏罗印三昧耶住。<a id="a-M"></a>令生敬淑尊重守护。<a id="a-N"></a>崇仰是法助持诸佛速疾成就。<a id="a-O"></a>惟愿世尊以大神力垂哀如被。<a id="a-P"></a>广为利益一切有情修善法者。<a id="a-Q"></a>得胜安乐。</p>
  <p id="aR">尔时释迦牟尼如来。<a id="a-S"></a>谓观世音菩萨摩诃萨曰。<a id="a-T"></a>善哉善哉善男子。<a id="a-U"></a>我已加被印汝法门。<a id="a-V"></a>过现所有一切如来应正等觉。<a id="a-W"></a>亦已加被印汝法门。<a id="a-X"></a>一切执金刚菩萨摩诃萨。<a id="a-Y"></a>执金刚秘密主菩萨摩诃萨。<a id="a-Z"></a>亦以神通。<a id="a-a"></a>加被汝斯大可畏明王央俱舍真言三昧章句。<a id="a-b"></a>一切天龙药叉罗刹乾闼婆阿素洛蘖噜茶紧那罗摩呼罗伽。<a id="a-c"></a>随喜恭敬尊渴斯法。<a id="a-d"></a>汝当演说广令利益。<a id="a-e"></a>今当一切修治善者。<a id="a-f"></a>证成最胜无等等法悉地成就。</p>
  <p id="ag">尔时观世音菩萨摩诃萨。<a id="a-h"></a>承佛诰慰瞻仰如来。<a id="a-i"></a>欢喜微笑。<a id="a-j"></a>于世尊前谛观大众。<a id="a-k"></a>竦变神通姿量可畏。<a id="a-l"></a>放大火光颦眉奋目狗牙上出振吼不空大可畏明王央俱舍真言曰。</p>
  <p id="am">那莫塞(桑纥反)窒(丁结反二合)[口*(隸-木+士)]野(杨可反一句)特(能邑反)和(胡过反)跛(北没反下同二合)啰底瑟耻谛瓢(毗遥反下同二句)那莫萨嚩(无可反下音同)亸(都可反)詑(他可反)誐(银迦反又音迦字斤攞反下同音)底瓢(毗遥反三句)那莫萨嚩勃陀(上)菩地萨埵(二合)嚩[口*履](二合)野(四句)跋驲(儿质反下同音)罗陀(上)罗(五句)摩诃(去)曼拏攞(卢亸反下同音)祢(奴礼反)嚩谛瓢(毗遥反六句)那莫萨嚩跛(二合)啰底(二合)曳迦(斤逻反下同音)勃陀(上)[口*履](二合)野(七句)室[口*邏](弹舌呼之下同)嚩迦僧(去)只(虬曳反)瓢(毗遥反八句∵)底(丁以反)亸娜誐跢(多个反下同)跛(二合)罗窋(丁聿反)半祢(同上)瓢(入九句)那莫三(去)藐誐跢南(十句)那莫三(去)藐跛啰底半那(去)南(十一句)那莫舍啰(二合)特(同上)嚩底(丁异反)跛亸(二合)啰野(十二句)摩诃(去)么亸(二合)曳(十三句)那谟摩诃(去)[口*履]使誐励(尼曳反)瓢(毗遥反十四句)那谟梅窒(同上二合)[口*(隸-木+士)]野(十五句)庾嚩啰惹避使讫(二合)亸(十六句)跛(二合)啰目契瓢(入十七句)萨嚩菩地萨埵(二合)嚩誐励(同上)瓢(准上十八句)那莫塞(同上)窒(同上二合)[口*(隸-木+士)]路迦(吉耶反)地播亸曳(十九句)摩诃(去)迦攞摩窒(二合同上)[口*履]誐拏(二十句)播[口*履]嚩啰野(二十一句)那谟旖弭亸皤野亸詑誐跢野(二十二句)那莫矩噜陀(上)啰惹野(二十三句)摩诃(去)苾[亭*夜](亭夜反)啰惹誐拏(上)钵[口*履]嚩啰野(二十四句)那谟啰怛(二合)娜怛(二合)啰耶野(二十五句)那莫旖(上)唎耶(二合)嚩路枳谛湿(二合)嚩啰野(二十六句)菩地萨埵(二合)嚩野(二十七句)摩诃(去)萨埵(二合)嚩野(二十八句)摩诃迦噜抳迦野(二十九句)怛[寧*也](宁也反)他(三十句)唵(喉中抬声引呼三十一句)弭讫(二合)[口*履]亸嚩陀(上)娜(三十二句)摩诃(去)矩噜陀(上)啰惹皤孕迦啰(三十三句)摩诃(去)邓瑟吒(知礼反)啰吒[可*欠]縒(三十四句)入(攥口舌呼下同)嚩(二合)攞入嚩(二合)攞(三十五句)摩诃(去)入嚩啰么攞(三十六句)摩诃(去)涝(卢告反)捺(奴讫反)啰噜播皤孕迦啰(三十七句)[可*欠]那[可*欠]那(三十八句)萨嚩讷瑟吒药[起-巳+乞]洒罗[起-巳+乞]洒珊(苏干反三十九句)驮诃(去)驮诃(去四十句)萨嚩讷瑟吒(二合)那(去)虔(四十一句)播者播者(四十二句)萨嚩讷瑟吒(二合)比[起-巳+乞]那弭那(去)野干(四十三句)播亸野播亸野(四十四句)萨嚩讷瑟吒萨端曝曝(四十五句)摩诃(去)矩噜陀(上)啰惹么抳迦娜迦(四十六句)跋驲啰(二合)废(无计反下同)女(去)[口*履]耶(四十七句)楞(去)讫[口*履]亸舍[口*履]啰(四十八句)跋驲啰播啰首播舍[可*欠]塞亸(四十九句)摩诃(去)钵(二合)头(徒邑反)摩矩舍步惹(五十句)摩诃(去)钵(二合)头(同上)么縒娜(五十一句)摩诃(去)钵(二合)头(同上)么弭迦者蘖皤(五十二句)旖暮伽(上)跛(二合)啰底[可*欠]亸(五十三句)嚩攞播啰讫(二合)啰摩(五十四句)娑[可*欠]塞(同上)啰弭[口*履]野(五十五句)萨嚩步亸皤孕迦啰(五十六句)萨嚩祢嚩婆皤那剑布头(入)皤婆(五十七句)摩诃(去)弭讫(二合)[口*履]亸婆陀(上)曩(五十八句)那啰僧(思孕反)[可*欠]目佉(五十九句)陀(上)啰陀(上)啰(六十句)跋驲啰(二合)入嚩(二合)攞陀(上)啰(六十一句)度噜度噜(六十二句)摩诃(去)但茶废伽(上)陀(上)啰(上六十三句)柘啰柘啰(六十四句)柘柘啰柘柘啰(六十五句)儞舍柘隶湿(二合)嚩啰(六十六句)苾(二合)[口*履]俱胝目佉(六十七句)吽(特牛合□声短呼之下同)[合*牛](六十八句)[怡-台+巿][怡-台+巿](六十九句)縒啰縒啰(七十句)跛啰縒啰跛啰縒啰(七十一句)萨嚩播波枳(二合)[口*履]弭洒[可*欠]啰(七十二句)摩诃(去)么抳底惹陀(上)啰(七十三句)钵(二合)头摩[可*欠]塞(同上)亸(七十四句)唵(同上呼)钵头(二合)摩矩舍步惹亸啰耶[牟*含](牟含反七十五句)怛(二合)啰縒野弭[起-巳+乞]滩(七十六句)舍縒野讷瑟吒(知奸反七十七句)那舍野萨嚩播波(七十八句)嚩(二合)啰拏儞[合*牛][怡-台+巿](七十九句)莎嚩诃(去八十句)播舍[可*欠]塞(同上)跢野(八十一句)莎嚩诃(去八十二句)钵头(二合)摩陀(上)啰野(八十三句)莎嚩诃(去八十四句)娑(去)摩湿(二合)嚩縒迦野(八十五句)莎嚩诃(去八十六句)旖暮伽(上)嚩啰那(去)野(八十七句)莎嚩诃(去八十八句)矩噜陀(上)啰惹皤孕迦啰野(八十九句)莎嚩诃(去九十句)没(二合)啰[可*欠]摩废洒陀(上)啰野(九十一句)莎嚩诃(去九十二句)窒(二合)隶路枳野布尔亸野(九十三句)莎嚩诃(去九十四句)野么婆(同上)噜拏(上)矩废啰(上九十五句)那莫塞讫(二合)[口*履]亸野(九十六句)莎嚩诃(去九十七句)跋驲啰陀(上)啰布尔亸野(九十八句)莎嚩诃(去九十九句)摩诃(去)迦攞摩窒(二合)[口*履]誐拏(一百句)蔓(无繁反)儞亸布儞亸野(一句)莎嚩诃(去二句)祢(同上)嚩誐拏(上)蔓儞亸耶(三句)莎嚩诃(去四句)那誐迦[口*履]洒拏野(五句)莎嚩诃(去上六句)唵(同上呼七句)皤啰皤啰(八句)避利避利(九句)步噜步噜(十句)萨嚩漫拏(上)攞地瑟耻亸縒摩耶野(十一句)莎嚩诃(十二句)萨嚩亩捺(轻)逻地瑟耻亸亩捺(二合)啰野(十三句)莎嚩诃(十四句)旖暮伽(上)嚩啰那(十五句)摩诃(去)邓瑟吒(知礼反)啰矩舍(十六句)跋驲啰[合*牛](同上呼十七句)摩诃(去)钵头(二合)摩湿(二合)缚縒陀(上)啰(十八句)那谟窣都羝旖暮伽(上)矩舍(十九句)[合*牛](同上呼)[怡-台+巿](二十句)莎嚩诃(去一百二十一句)</p>
  <p id="an">尔时观世音菩萨摩诃萨。<a id="a-o"></a>说是真言之时。<a id="a-p"></a>三千大千世界苏弥山王。<a id="a-q"></a>一切天宫日宫月宫。<a id="a-r"></a>星宫龙宫一切神宫。<a id="a-s"></a>六大震动。<a id="a-t"></a>一切泉源江河大海。<a id="a-u"></a>一时火起波涛涌沸。<a id="a-v"></a>一切诸恶妒猰。<a id="a-w"></a>天龙药叉罗刹乾闼婆阿素洛檗噜荼紧那罗摩呼罗伽。<a id="a-x"></a>毗舍遮鬼毗那夜迦。<a id="a-y"></a>蘖啰诃鬼。<a id="a-z"></a>俱时热恼闷绝躄地。<a id="a-10"></a>一切大力药叉罗刹。<a id="a-11"></a>诸天神鬼夺人精气食啖之者。<a id="a-12"></a>皆为火烧大声叫唱。<a id="a-13"></a>苦哉苦哉闷绝于地。<a id="a-14"></a>或便驰走遍体火然。<a id="a-15"></a>四天王天大自在天三十三天。<a id="a-16"></a>帝释天大梵天。<a id="a-17"></a>梵辅天梵众天。<a id="a-18"></a>一切诸天眷属宫殿一时火起。<a id="a-19"></a>身怂毛竖战怖不安。<a id="a-1A"></a>难陀龙王跋难陀龙王。<a id="a-1B"></a>优波难陀龙王娑伽罗龙王。<a id="a-1C"></a>并及无量百千龙王。<a id="a-1D"></a>一切眷属所有宫殿。<a id="a-1E"></a>一时火起战惧不安。<a id="a-1F"></a>水陆一切有情之类。<a id="a-1G"></a>火逼热恼悉皆惶怖。<a id="a-1H"></a>在斯会者身战毛竖悚惧不安。<a id="a-1I"></a>可补陀落山于虚空中如来顶上雨列诸天种种宝华众宝璎珞天诸衣服。<a id="a-1J"></a>缤纷乱坠光洁奇特现众神变。<a id="a-1K"></a>雨于诸天牛头栴檀香水。<a id="a-1L"></a>洒散大众香气烟馥。<a id="a-1M"></a>广供养佛并及会众。<a id="a-1N"></a>尔时执金刚秘密主菩萨摩诃萨。<a id="a-1O"></a>复从座起旋姿瞬目。<a id="a-1P"></a>谛观一切轮掷舞杵放大光明。<a id="a-1Q"></a>如师子王威德无量。<a id="a-1R"></a>诣观世音菩萨摩诃萨前。<a id="a-1S"></a>合掌恭敬头体作礼。<a id="a-1T"></a>解持宝冠捧上白言。<a id="a-1U"></a>大慈悲者愿垂哀愍。<a id="a-1V"></a>纳受此大清净月光宝华天冠常护显此不空大可畏明王央俱舍真言章句三昧耶。<a id="a-1W"></a>威德无极。<a id="a-1X"></a>令此三千大千世界六大震动。<a id="a-1Y"></a>击罚一切诸恶天龙八部药叉罗刹。<a id="a-1Z"></a>种种鬼神宫殿火起。<a id="a-1a"></a>悉为火烧闷乱躄地。<a id="a-1b"></a>叫呼大唤唱言。<a id="a-1c"></a>苦哉苦哉尽无生路。<a id="a-1d"></a>白言圣者我最尊此不空大可畏明王央俱舍真言。<a id="a-1e"></a>誓为有情顶戴受持。<a id="a-1f"></a>恭敬供养广大宣说。<a id="a-1g"></a>若有苾刍苾刍尼族姓男族姓女。<a id="a-1h"></a>清净信解如法书写。<a id="a-1i"></a>受持读诵听持修行。<a id="a-1j"></a>我常拥护顶戴恭敬担负是人。<a id="a-1k"></a>若求众愿诸大悉地我为满足。<a id="a-1l"></a>一切毗那夜迦诸恶鬼神作障难者。<a id="a-1m"></a>我皆遮止不令娆恼。<a id="a-1n"></a>复为此人梦觉现身而恒拥护。<a id="a-1o"></a>资生财宝恒无乏少。<a id="a-1p"></a>令得威德福慧无量。<a id="a-1q"></a>无诸怨难以尊法心。<a id="a-1r"></a>怜爱长育如实我子。<a id="a-1s"></a>尔时观世音菩萨摩诃萨。<a id="a-1t"></a>告执金刚秘密主菩萨摩诃萨言。<a id="a-1u"></a>善哉善哉。<a id="a-1v"></a>发此愿者为最大愿。<a id="a-1w"></a>我为仁者受是宝冠。<a id="a-1x"></a>伸手受已。<a id="a-1y"></a>便以宝冠掷置空中。<a id="a-1z"></a>为令一切诸佛菩萨得受用故。<a id="a-20"></a>为令一切诸大天神住曼拏攞者得受用故。<a id="a-21"></a>为于一切集修众善。<a id="a-22"></a>天龙药叉罗刹乾闼婆阿素洛蘖噜茶紧那罗摩呼啰伽人非人等。<a id="a-23"></a>修此不空罥索心王陀罗尼真言广大解脱莲华曼拏罗印三昧耶者得受用故掷宝冠时。<a id="a-24"></a>此三千大千世界六大震动。<a id="a-25"></a>一切诸恶天龙八部种种鬼神。<a id="a-26"></a>一切宫殿便大火起。<a id="a-27"></a>是中一切诸恶之辈。<a id="a-28"></a>为火烧恼闷绝躄地或怖驰走叫呼大唤。<a id="a-29"></a>而皆唱言苦哉苦哉。<a id="a-2A"></a>我等今日无措生路。<a id="a-2B"></a>是时宝冠当佛顶上住虚空中。<a id="a-2C"></a>变成种种宝华伞盖。<a id="a-2D"></a>其盖纯以众宝所成。<a id="a-2E"></a>种种庄严众色交皎。<a id="a-2F"></a>光明晃曜现众神变。<a id="a-2G"></a>以执金刚秘密主菩萨摩诃萨神通威力。<a id="a-2H"></a>以不空大可畏明王央俱舍真言神通威力。<a id="a-2I"></a>十方一切刹土一一诸佛菩萨摩诃萨。<a id="a-2J"></a>顶上各见有此众宝伞盖。<a id="a-2K"></a>在会一切菩萨摩诃萨。<a id="a-2L"></a>一切观世音种族菩萨摩诃萨。<a id="a-2M"></a>亦于顶上各见有是众宝伞盖。<a id="a-2N"></a>其诸伞盖一一四边。<a id="a-2O"></a>各有无量焰摩王水天王四天王天。<a id="a-2P"></a>难陀龙王跋难陀龙王。<a id="a-2Q"></a>优波难陀龙王娑伽罗龙王。<a id="a-2R"></a>伊首罗天王摩醯首罗天王。<a id="a-2S"></a>帝释天王大梵天王。<a id="a-2T"></a>那罗延天王大自在天王。<a id="a-2U"></a>净居天王一切诸天。<a id="a-2V"></a>各持白拂恭敬围绕。<a id="a-2W"></a>在会一切天龙八部。<a id="a-2X"></a>各见顶上有是宝盖。<a id="a-2Y"></a>仰观喜叹合掌恭敬。<a id="a-2Z"></a>是诸宝盖纯以众宝种种庄严。<a id="a-2a"></a>光皎妙好量虚空中。<a id="a-2b"></a>雨于诸天种种色莲华拘物头华奔。<a id="a-2c"></a>拏利华曼陀罗华摩诃曼陀罗华海云。<a id="a-2d"></a>雨于诸天。<a id="a-2e"></a>末香涂香烧香海云。<a id="a-2f"></a>雨一切天诸妙色相衣服璎珞宝庄严具海云。<a id="a-2g"></a>雨一切诸天伎乐歌赞种种妙声海云。<a id="a-2h"></a>供养于佛。<a id="a-2i"></a>所会大众而亦供养。</p>
  <p id="a2j">尔时释迦牟尼如来。<a id="a-2k"></a>赞观世音菩萨摩诃萨言。<a id="a-2l"></a>善哉善哉善男子。<a id="a-2m"></a>汝今善说此未曾有大可畏明王央俱舍真言。<a id="a-2n"></a>成就一切修治善者。<a id="a-2o"></a>摧伏一切恶毗那夜迦。<a id="a-2p"></a>摧灭一切十恶五逆盖障山坏。<a id="a-2q"></a>如是真言当今之世。<a id="a-2r"></a>若诸垢重薄福有情。<a id="a-2s"></a>长能每日如法诵持。<a id="a-2t"></a>一七二七三七遍者。<a id="a-2u"></a>或七七遍者或一百八遍者。<a id="a-2v"></a>则能成办诸希求法。<a id="a-2w"></a>得观世音菩萨摩诃萨梦觉现身。<a id="a-2x"></a>所念众法皆得成验。<a id="a-2y"></a>当得证成出世菩提种种资粮诸大法门。<a id="a-2z"></a>由是真言神通威力。<a id="a-30"></a>须臾摄逐须弥山下大海中住。<a id="a-31"></a>大可畏笑大药叉将。<a id="a-32"></a>并及眷属。<a id="a-33"></a>迅疾须臾至补陀落山观世音宫殿会中。<a id="a-34"></a>是大可畏笑大药叉将号名然顶。<a id="a-35"></a>以无量百千俱胝药叉。<a id="a-36"></a>而为眷属有大威力。<a id="a-37"></a>能以一手动苏弥山一切天宫。<a id="a-38"></a>常于大海现威。<a id="a-39"></a>摧伏一切大药叉将一切军众。<a id="a-3A"></a>是大可畏笑。<a id="a-3B"></a>大药叉将然顶。<a id="a-3C"></a>并及眷属。<a id="a-3D"></a>为火烧恼忙怖慞惶。<a id="a-3E"></a>合掌恭敬绕佛三匝。<a id="a-3F"></a>头顶礼佛前白佛言。<a id="a-3G"></a>世尊彼观世音菩萨摩诃萨。<a id="a-3H"></a>说此大可畏明王央俱舍真言。<a id="a-3I"></a>我及无量百千俱胝眷属并住宫殿。<a id="a-3J"></a>皆为火烧受诸剧苦。<a id="a-3K"></a>闷乱于地周慞惶怖。<a id="a-3L"></a>世尊我今应云何住云何所作。<a id="a-3M"></a>云何依止谁能救者我及眷属命在须臾极受苦恼。<a id="a-3N"></a>惟愿如来慈悲救护。</p>
  <p id="a3O">尔时释迦牟尼如来。<a id="a-3P"></a>告大可畏笑大药叉将然顶言。<a id="a-3Q"></a>而勿怖懅应常随顺彼观世音菩萨摩诃萨大可畏明王央俱舍真言大秘密坛印三昧耶住。<a id="a-3R"></a>乃能使汝及所眷属。<a id="a-3S"></a>则得安隐常无恼乱。<a id="a-3T"></a>大可畏笑大药叉将然顶。<a id="a-3U"></a>当诣彼观世音菩萨摩诃萨。<a id="a-3V"></a>求归依处。<a id="a-3W"></a>于是大可畏笑大药叉将然顶。<a id="a-3X"></a>承佛诰敕领其眷属。<a id="a-3Y"></a>合掌至心叫呼求救。<a id="a-3Z"></a>诣观世音菩萨摩诃萨前。<a id="a-3a"></a>顶礼双足白言大慈悲者。<a id="a-3b"></a>愿垂救护。<a id="a-3c"></a>我及无量百千俱胝眷属今为火烧受诸苦痛余命无几。<a id="a-3d"></a>我身所有威猛大力。<a id="a-3e"></a>总皆顿尽唯有骨锁筋肉相连。</p>
  <p id="a3f">尔时观世音菩萨摩诃萨。<a id="a-3g"></a>谓大可畏笑大药叉将然顶言。<a id="a-3h"></a>且忍须臾谛听谛听。<a id="a-3i"></a>大可畏笑大药叉将然顶。<a id="a-3j"></a>汝性愚痴毒恶顽嚚[女*(企-止+鬲)]害滋弊。<a id="a-3k"></a>常则吸瞰欲界一切修善善男子善女人等。<a id="a-3l"></a>或童男童女福德精气长无休息。<a id="a-3m"></a>若有一切修善众生居住屋宅伽蓝方处皆汝虚耗故作破坏。<a id="a-3n"></a>一切秘密曼拏罗印三昧耶所作不成。<a id="a-3o"></a>是汝遮障虚耗破坏。<a id="a-3p"></a>一切善男子善女人。<a id="a-3q"></a>修治一切有为之行。<a id="a-3r"></a>无为禅定福业功德诸善法门。<a id="a-3s"></a>汝作破坏皆无成就。<a id="a-3t"></a>若有众生正命自活常不杀戮。<a id="a-3u"></a>汝作灾疾伤命夭寿。<a id="a-3v"></a>若有众生常业杀害。<a id="a-3w"></a>汝作加护一切成就福命增寿。<a id="a-3x"></a>若有众生常修净戒正行正业。<a id="a-3y"></a>便则舍离作灾不遂。<a id="a-3z"></a>若有众生破犯净戒邪命谀谄悭贪嫉妒。<a id="a-40"></a>汝与和合所作谐偶。<a id="a-41"></a>世所恶道一切杀法种种业果。<a id="a-42"></a>是汝为本悉皆增炽。<a id="a-43"></a>当知一切恶不善业。<a id="a-44"></a>是汝滋增种种成就。<a id="a-45"></a>佛有一切胜道菩提善法业果。<a id="a-46"></a>是汝遮障尽皆隐没。<a id="a-47"></a>诸修善者种种殃疾。<a id="a-48"></a>横病横死横遭灾祸。<a id="a-49"></a>无量恼乱皆是汝作。<a id="a-4A"></a>汝于三界人天善法。<a id="a-4B"></a>恶中之恶极为可畏。<a id="a-4C"></a>极为大过。<a id="a-4D"></a>汝以是因获斯苦报。<a id="a-4E"></a>大可畏笑大药叉将然顶。<a id="a-4F"></a>今于我前归投三宝。<a id="a-4G"></a>处众忏悔受佛净戒。<a id="a-4H"></a>我则为汝除此一切眷属宫殿火烧苦恼。<a id="a-4I"></a>便即离身脱诸热恼。<a id="a-4J"></a>即使汝身并及眷属安隐而住。<a id="a-4K"></a>常令修趣大菩提道。<a id="a-4L"></a>于是大可畏笑大药叉将然顶及其眷属。<a id="a-4M"></a>一时合掌头面顶礼观世音菩萨摩诃萨足。<a id="a-4N"></a>大誓是言我从今去。<a id="a-4O"></a>常住佛法归依三宝。<a id="a-4P"></a>常当拥护大可畏明王央俱舍真言大秘密曼拏罗印三昧耶。<a id="a-4Q"></a>若有苾刍苾刍尼族姓男族姓女。<a id="a-4R"></a>以真正心或以诸心。<a id="a-4S"></a>清净信解如法修行。<a id="a-4T"></a>受持读诵书写供养。<a id="a-4U"></a>我及无量百千俱胝眷属。<a id="a-4V"></a>周匝十方加被拥护。<a id="a-4W"></a>常与增长无量色力。<a id="a-4X"></a>若此真言所在国土受持之者。<a id="a-4Y"></a>则无一切恶星变怪兵贼灾横种种疫病诸恶虫兽邪梦魍魉饥馑恼障。<a id="a-4Z"></a>一切众恶毗那夜迦大力鬼神。<a id="a-4a"></a>啖人精气悉皆除散。<a id="a-4b"></a>恒令国土一切丰稔。<a id="a-4c"></a>若有苾刍苾刍尼族姓男族姓女。<a id="a-4d"></a>正行正业正戒精进修持之者。<a id="a-4e"></a>我倍守护身负荷担。<a id="a-4f"></a>加与真实一切大愿。<a id="a-4g"></a>若有众生造诸恶业。<a id="a-4h"></a>我誓遮止逼令修善。<a id="a-4i"></a>与诸愿满。</p>
  <p id="a4j">尔时观世音菩萨摩诃萨。<a id="a-4k"></a>告大可畏笑大药叉将然顶言。<a id="a-4l"></a>善哉善哉应如是作利益世间。<a id="a-4m"></a>一切众生得大安乐。<a id="a-4n"></a>汝常护持此真言者。<a id="a-4o"></a>大可畏笑大药叉将然顶至诚谛听。<a id="a-4p"></a>我今为汝授三归戒。<a id="a-4q"></a>授如来大秘密曼拏罗印三昧耶。<a id="a-4r"></a>并授一切种族曼拏罗印三昧耶。</p>
  <p id="a4s">尔时大可畏笑大药叉将然顶并及眷属。<a id="a-4t"></a>合掌恭敬五轮着地。<a id="a-4u"></a>顶礼观世音菩萨摩诃萨已。<a id="a-4v"></a>欢喜受教便得安隐。</p>
  <p id="a4w">尔时释迦牟尼如来。<a id="a-4x"></a>告观世音菩萨摩诃萨言。<a id="a-4y"></a>善哉功德海善哉慈悲者。<a id="a-4z"></a>能以最胜大三昧耶。<a id="a-50"></a>安置大可畏笑大药叉将然顶身及眷属。<a id="a-51"></a>汝今已得十方一切诸佛大三摩地印印持加被。<a id="a-52"></a>汝复以大神通威力不思议力。<a id="a-53"></a>常加密祐大可畏明王央俱舍真言。<a id="a-54"></a>于当来世有修善者。<a id="a-55"></a>每日承事诵之七遍或三七遍。<a id="a-56"></a>即得成就种种事法。<a id="a-57"></a>于是观世音菩萨摩诃萨。<a id="a-58"></a>承佛教旨又白佛言。<a id="a-59"></a>世尊若有沙门婆罗门族姓男族姓女。<a id="a-5A"></a>修治斯法愿欲成就大可畏明王央俱舍真言者。<a id="a-5B"></a>承事供养。<a id="a-5C"></a>每白月十五日夜五更时。<a id="a-5D"></a>澡浴清净着净衣服。<a id="a-5E"></a>食粳米饭乳酥酪物。<a id="a-5F"></a>观世音菩萨摩诃萨像前。<a id="a-5G"></a>以诸香花饮食果子而为供养。<a id="a-5H"></a>面东趺坐一日一夜勿共人语勿思异法。<a id="a-5I"></a>大可畏明王观。<a id="a-5J"></a>诵念大可畏明王央俱舍真言。<a id="a-5K"></a>以清香水粳米相和。<a id="a-5L"></a>手掬水米。<a id="a-5M"></a>一加持一置观世音菩萨摩诃萨前钵中。<a id="a-5N"></a>满一百八遍。<a id="a-5O"></a>和乳煮粥真言者服。<a id="a-5P"></a>以此少功获得最胜一切曼拏罗印三昧耶速疾成就。<a id="a-5Q"></a>后随举心诵念之者。<a id="a-5R"></a>救治世苦一切称遂。<a id="a-5S"></a>若欲成就一切不空罥索心王广大解脱莲华曼拏罗印三昧耶者。<a id="a-5T"></a>若欲修诸禅行三摩地者。<a id="a-5U"></a>每先诵此真言三遍五遍或一七遍。<a id="a-5V"></a>敕治标界。<a id="a-5W"></a>则周十方一踰[跳-兆+善]那。<a id="a-5X"></a>成大可畏明王央俱舍火光明焰山城光界。<a id="a-5Y"></a>山城界外三踰[跳-兆+善]那亦成结界。<a id="a-5Z"></a>不为一切诸恶天龙八部鬼神毗那夜迦人非人等作诸障恼。<a id="a-5a"></a>假令一切毗那夜迦。<a id="a-5b"></a>尽起种种神通大力。<a id="a-5c"></a>欲坏城界无能踰坏。<a id="a-5d"></a>岂有其余诸小鬼神能坏界者。<a id="a-5e"></a>无有是处。<a id="a-5f"></a>当知如是此真言者所作诸法。<a id="a-5g"></a>恒无障碍速令增遂。<a id="a-5h"></a>若有众生为恶神鬼作娆患者。<a id="a-5i"></a>加持安悉香白芥子烧熏病者并加持白芥子打其病者。<a id="a-5j"></a>结期克印拟便除差。<a id="a-5k"></a>若摩诃迦罗神罗睺罗阿素洛神罗刹神等。<a id="a-5l"></a>各皆变示种种鬼形作诸病者。<a id="a-5m"></a>亦皆调伏尽殃除遣。<a id="a-5n"></a>何况诸小魍魉神鬼而不坏散。<a id="a-5o"></a>若一切步多鬼作诸病者。<a id="a-5p"></a>加持尸陀林烧死人灰。<a id="a-5q"></a>散病者头则令除愈。<a id="a-5r"></a>是大可畏明王央俱舍真言。<a id="a-5s"></a>受持读诵所得功德。<a id="a-5t"></a>成就之者。<a id="a-5u"></a>于诸愿法随念随成。<a id="a-5v"></a>所谓召集一切大奋怒王真言三昧耶神通威力。<a id="a-5w"></a>破众垢障。<a id="a-5x"></a>发起一切无信根人。<a id="a-5y"></a>入于正道。<a id="a-5z"></a>亦能遣除一切灾怪疫疾诸病恐怖不祥。<a id="a-60"></a>是真言者或为毒中亦不伤害。<a id="a-61"></a>若婆修吉龙王毒德叉迦龙王毒诸虫蛇毒亦不能害。<a id="a-62"></a>刀杖水火一切虎狼野象怨贼亦不相害。<a id="a-63"></a>又复不为一切步多鬼药叉鬼毗舍遮鬼宫槃茶鬼茶枳尼鬼雷电霹雳而作娆害。<a id="a-64"></a>诸疟神鬼怖不相娆。<a id="a-65"></a>又常不为一切灾厄枷锁禁闭刑罚之苦。<a id="a-66"></a>常得一切执金刚菩萨摩诃萨。<a id="a-67"></a>四天王神伊首罗天摩醯首罗天。<a id="a-68"></a>大自在天大梵天帝释天那罗延天。<a id="a-69"></a>水天风天日天月天阎罗大王。<a id="a-6A"></a>一切龙王药叉罗刹乾闼婆阿素洛蘖鲁荼紧那罗摩呼罗伽等。<a id="a-6B"></a>昼夜拥护欢喜儆策。<a id="a-6C"></a>除众障难喜顺诸导。</p>
  <p data-pb></p>
  <h2 id="a6D">然顶香王成就品第五十九</h2>
  <p id="a6E">复诰执金刚秘密主菩萨摩诃萨言。<a id="a-6F"></a>此大可畏明王央俱舍真言然顶香王三昧耶。<a id="a-6G"></a>成就世间一切三昧耶。<a id="a-6H"></a>而说颂曰。</p>
  <p id="a6I">黑沉水香安悉香　　乾陀罗婆香甲香</p>
  <p id="a6J">数各一百八分香　　嚩(无可反)攞迦(斤逻反)</p>
  <p id="a6K">香白胶香　　莲华须蕊酥合香</p>
  <p id="a6L">茅香藿香苓菱香　　丁香数八各五分</p>
  <p id="a6M">新郁金香量八分　　麝香龙脑各四分</p>
  <p id="a6N">小柏橿黄形愚药　　青木雄黄白芥子</p>
  <p id="a6O">安怛祢陀摩度罗　　白栴檀香薰陆香</p>
  <p id="a6P">如是数十各十分　　用上好者而合治</p>
  <p id="a6Q">大可畏明王真言　　一时加持百八遍</p>
  <p id="a6R">煎安悉香汁为丸　　坛中加持现三相</p>
  <p id="a6S">暖烟光现便阴干</p>
  <p id="a6T">是香烧时三千大千世界一切山神江河海神。<a id="a-6U"></a>诸天神龙药叉罗刹乾闼婆阿素洛蘖鲁荼紧那罗摩呼罗伽。<a id="a-6V"></a>一切毗那夜迦悉皆怖畏。<a id="a-6W"></a>诸恶神鬼身肤碎裂。<a id="a-6X"></a>一切虫毒蛇毒龙毒。<a id="a-6Y"></a>以香涂熏皆得除差。<a id="a-6Z"></a>若有疔疮热肿风湿疥癣瘘病。<a id="a-6a"></a>以香涂熏亦得除差。<a id="a-6b"></a>若有痃癖症块心痛头痛病者。<a id="a-6c"></a>以香和水空腹暖服。<a id="a-6d"></a>或复涂熏或灌鼻中皆得除愈。<a id="a-6e"></a>若霖雨者若亢旱者。<a id="a-6f"></a>若有非时恶风雹雨雷电霹雳者。<a id="a-6g"></a>诵念烧香誓诸愿言。<a id="a-6h"></a>须晴即晴须雨即雨。<a id="a-6i"></a>并止一切恶风雹雨雷电霹雳。<a id="a-6j"></a>国土人民利益安乐苗稼增盛。<a id="a-6k"></a>若患那罗延天神疟者。<a id="a-6l"></a>或患一切可畏天神疟风疟。<a id="a-6m"></a>痰疟癀疟寒热之疟。<a id="a-6n"></a>一日一发二日一发。<a id="a-6o"></a>三日一发四日一发。<a id="a-6p"></a>并诸神鬼癫痫之病。<a id="a-6q"></a>皆净洗浴烧香熏之。<a id="a-6r"></a>加持病者皆得除差。<a id="a-6s"></a>若往聚落一切人民善不善家。<a id="a-6t"></a>香和香汤澡浴清净。<a id="a-6u"></a>复烧熏身并点额眼。<a id="a-6v"></a>则乃往之为人见遇。<a id="a-6w"></a>欢喜乐处财宝自然。<a id="a-6x"></a>一切灾怪皆自除灭。<a id="a-6y"></a>一切大药叉将四天王神。<a id="a-6z"></a>一切眷属观祐护持。<a id="a-70"></a>若诸沙门婆罗门一切人民沐浴熏身。<a id="a-71"></a>及熏衣服或酥乳酪和施与食。<a id="a-72"></a>或戴头上髆上腰上。<a id="a-73"></a>皆害一切病恼灾厄速令除差。<a id="a-74"></a>是真言者亦如是佩满众胜愿。<a id="a-75"></a>此香名大可畏明王央俱舍真言然顶香王。<a id="a-76"></a>若于戍时当大门中门堂门。<a id="a-77"></a>烧焯此香诵是真言三遍五遍。<a id="a-78"></a>则逐一切牛头狱卒大药叉罗刹布单那鬼及诸神鬼。<a id="a-79"></a>一时身皆为火所烧忙怖驰走。<a id="a-7A"></a>一切灾障自然消散。<a id="a-7B"></a>便得诸善天龙八部而皆拥护。</p>
 </body>
</html>