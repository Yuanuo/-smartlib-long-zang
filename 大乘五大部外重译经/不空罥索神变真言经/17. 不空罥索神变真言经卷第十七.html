<!doctype html>
<html id="z3IBTsHRR" data-ver="658">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第十七</h1>
  <h2 id="a2">根本莲华顶陀罗尼真言品第三十</h2>
  <p id="a3">尔时执金刚秘密主菩萨摩诃萨。<a id="a-4"></a>合掌恭敬白佛言。<a id="a-5"></a>世尊我今惟忖。<a id="a-6"></a>观世音菩萨摩诃萨。<a id="a-7"></a>说此不空罥索心王陀罗尼真言广大解脱莲花坛印三昧耶。<a id="a-8"></a>极为甚深广大无量。<a id="a-9"></a>难解难入难得成就。<a id="a-A"></a>观是法中。<a id="a-B"></a>有无量坛法无量印法。<a id="a-C"></a>无量像法无量轨则威仪之法。<a id="a-D"></a>犹如大海须弥山王。<a id="a-E"></a>虚空阳焰微尘数等。<a id="a-F"></a>又如如来无量大智。<a id="a-G"></a>无与等智无思量智。<a id="a-H"></a>总非一切天龙八部六欲魔众人及非人之所度量。<a id="a-I"></a>唯是如来甚深大智见智。<a id="a-J"></a>藏智大解脱智。<a id="a-K"></a>亦是一切菩萨摩诃萨等。<a id="a-L"></a>大智本行法界之智。<a id="a-M"></a>此法前际中际后际皆不可得。<a id="a-N"></a>我心思忖极大迷乱。<a id="a-O"></a>何者是前何者是中何者是后。<a id="a-P"></a>何者是可通解成就之法。<a id="a-Q"></a>何者是根本莲花顶陀罗尼真言。<a id="a-R"></a>何者是秘密心真言。<a id="a-S"></a>何者是熙怡真言。<a id="a-T"></a>何者是奋怒王真言。<a id="a-U"></a>何者是奋怒王心真言。<a id="a-V"></a>何者是一字二字三字四字。<a id="a-W"></a>乃至十字真言。<a id="a-X"></a>何者是安隐法丰饶法降伏法。<a id="a-Y"></a>何者是点药法涂药法。<a id="a-Z"></a>何者是像法坛法印法。<a id="a-a"></a>何者是召请结界。<a id="a-b"></a>梳发洗浴治衣。<a id="a-c"></a>甘露灌顶被甲。<a id="a-d"></a>坐卧地法。<a id="a-e"></a>何者是采花烧香涂香。<a id="a-f"></a>芥子食饼果子花鬘法。<a id="a-g"></a>何者是三白饮食燃灯。<a id="a-h"></a>入坛礼拜行道散花。<a id="a-i"></a>教受整仪法则。<a id="a-j"></a>何者是取珠转念乞梦。<a id="a-k"></a>护身结界烧火火食。<a id="a-l"></a>神通器仗摄法。<a id="a-m"></a>何者是请召观世音菩萨。<a id="a-n"></a>亲近发遣法。<a id="a-o"></a>何者是罥索法。<a id="a-p"></a>何者是金刚杵法。<a id="a-q"></a>世尊此法我不悟解。<a id="a-r"></a>于何相中仿敩修习。<a id="a-s"></a>当得成就。<a id="a-t"></a>后末世中我当云何随顺众生种种心行。<a id="a-u"></a>教修何法。<a id="a-v"></a>依何陀罗尼真言之法。<a id="a-w"></a>开导度脱。<a id="a-x"></a>若修治者成何悉地。<a id="a-y"></a>我于此法极大迷乱。<a id="a-z"></a>无诸智解惟垂哀愍。<a id="a-10"></a>愿如法说解破疑网。</p>
  <p id="a11">尔时释迦牟尼如来应正等觉。<a id="a-12"></a>诰执金刚秘密主菩萨摩诃萨言。<a id="a-13"></a>善哉善哉。</p>
  <p id="a14">秘密主。<a id="a-15"></a>汝发斯问极为善问。<a id="a-16"></a>何不早问迟辩若斯。<a id="a-17"></a>汝能开导为诸众生及真言者。<a id="a-18"></a>皆得最上成就之地。<a id="a-19"></a>故作是问为最大问。</p>
  <p id="a1A">秘密主此不空罥索心王陀罗尼真言三昧耶。<a id="a-1B"></a>巨如十方无量大海难解难入。<a id="a-1C"></a>宁以海水沥渧数知。<a id="a-1D"></a>此不空罥索心王陀罗尼真言三昧耶。<a id="a-1E"></a>实非数量得知其际。<a id="a-1F"></a>又以须弥山王末如微尘。<a id="a-1G"></a>亦尽数知。<a id="a-1H"></a>此不空罥索心王陀罗尼真言三昧耶。<a id="a-1I"></a>非所算分知其数限。<a id="a-1J"></a>如是广大踰过大海微尘算分数分。</p>
  <p id="a1K">秘密主所有十方过现未来一切如来。<a id="a-1L"></a>有种种智三昧耶亦可知数。<a id="a-1M"></a>此不空罥索心王陀罗尼真言三昧耶。<a id="a-1N"></a>非所算数得知其际。</p>
  <p id="a1O">秘密主一切诸佛菩萨摩诃萨所有法智。<a id="a-1P"></a>知五蕴等差别相转。<a id="a-1Q"></a>所有类智。<a id="a-1R"></a>知蕴界处一切缘起。<a id="a-1S"></a>若总若别是无常等。<a id="a-1T"></a>所有俗智。<a id="a-1U"></a>知一切法假设名字。<a id="a-1V"></a>所有他心智。<a id="a-1W"></a>知诸有情心心所法修行证灭。<a id="a-1X"></a>所有苦智知苦不生。<a id="a-1Y"></a>所有集智知集永断。<a id="a-1Z"></a>所有灭智知灭应证。<a id="a-1a"></a>所有道智知道应修。<a id="a-1b"></a>所有尽智知贪嗔痴尽。<a id="a-1c"></a>所有无生智。<a id="a-1d"></a>知诸有趣而不复生。<a id="a-1e"></a>所有如实智。<a id="a-1f"></a>解一切智一切相智。<a id="a-1g"></a>所有未知当知根。<a id="a-1h"></a>于诸圣谛未得现观。<a id="a-1i"></a>未得圣果。<a id="a-1j"></a>所有已知根。<a id="a-1k"></a>于诸圣谛已得现观。<a id="a-1l"></a>已得圣果。<a id="a-1m"></a>所有具知根。<a id="a-1n"></a>谓诸声闻独觉一切诸佛菩萨摩诃萨等。<a id="a-1o"></a>所有有寻有伺三摩地。<a id="a-1p"></a>离一切欲恶不善法。<a id="a-1q"></a>有寻有伺离生喜乐。<a id="a-1r"></a>入初静虑具足而住。<a id="a-1s"></a>所有无寻惟伺三摩地。<a id="a-1t"></a>于初静虑第二静虑中间时定。<a id="a-1u"></a>所有无寻无伺三摩地。<a id="a-1v"></a>从第二静虑乃至非想非非想处。<a id="a-1w"></a>所有佛随念法随念。<a id="a-1x"></a>僧随念戒随念。<a id="a-1y"></a>舍随念天随念。<a id="a-1z"></a>寂静厌离随念入出息随念。<a id="a-20"></a>身随念死随念。<a id="a-21"></a>所行布施波罗蜜多时。<a id="a-22"></a>以一切不空智大悲为首。<a id="a-23"></a>自施一切内外所有。<a id="a-24"></a>亦劝他施一切内外所有。<a id="a-25"></a>所行净戒波罗蜜多时。<a id="a-26"></a>以一切不空智大悲为首。<a id="a-27"></a>自住十善业道。<a id="a-28"></a>亦劝他住十善业道。<a id="a-29"></a>所行安忍波罗蜜多时。<a id="a-2A"></a>以一切不空智大悲为首。<a id="a-2B"></a>自具增上安忍。<a id="a-2C"></a>亦劝他具增上安忍。<a id="a-2D"></a>所行精进波罗蜜多时。<a id="a-2E"></a>以一切不空智大悲为首。<a id="a-2F"></a>自修六波罗蜜多精勤不息。<a id="a-2G"></a>亦劝他修六波罗蜜多精勤不息。<a id="a-2H"></a>所行静虑波罗蜜多时。<a id="a-2I"></a>以一切不空智大悲为首。<a id="a-2J"></a>自修巧便。<a id="a-2K"></a>入诸静虑无量无色。<a id="a-2L"></a>终不随彼势力受生。<a id="a-2M"></a>亦善劝他。<a id="a-2N"></a>入诸静虑无量无色。<a id="a-2O"></a>同已善巧。<a id="a-2P"></a>所行般若波罗蜜多时。<a id="a-2Q"></a>以一切不空智大悲为首。<a id="a-2R"></a>自如实观一切法性无所执着。<a id="a-2S"></a>亦劝他观一切法性无所执着。<a id="a-2T"></a>亦复不住自性自相。<a id="a-2U"></a>若动若住不可得故。<a id="a-2V"></a>所修四正断时。<a id="a-2W"></a>于诸未生恶不善法。<a id="a-2X"></a>为不生故。<a id="a-2Y"></a>于诸已生恶不善法。<a id="a-2Z"></a>为永断故。<a id="a-2a"></a>未生善法为令生故。<a id="a-2b"></a>已生善法为令安住。<a id="a-2c"></a>不忘增广倍修满故。<a id="a-2d"></a>所修四神足。<a id="a-2e"></a>修欲三摩地时。<a id="a-2f"></a>断行离依成就神足。<a id="a-2g"></a>修勤三摩地时。<a id="a-2h"></a>断行离依成就神足。<a id="a-2i"></a>修心三摩地时。<a id="a-2j"></a>断行离依成就神足。<a id="a-2k"></a>修观三摩地时。<a id="a-2l"></a>断行离依成就神足。<a id="a-2m"></a>以无所得为方便。<a id="a-2n"></a>修信根精进根念根定根慧根时。<a id="a-2o"></a>谓信根精进根念根定根慧根性。<a id="a-2p"></a>离依离染以无所得为方便。<a id="a-2q"></a>修信力精进力念力定力慧力时。<a id="a-2r"></a>谓信力精进力念力定力慧力性。<a id="a-2s"></a>离依离染以无所得为方便。<a id="a-2t"></a>修念等觉支择法等觉支。<a id="a-2u"></a>精进等觉支喜等觉支。<a id="a-2v"></a>轻安等觉支定等觉支舍等觉支时。<a id="a-2w"></a>谓念等觉支择法等觉支。<a id="a-2x"></a>精进等觉支喜等觉支。<a id="a-2y"></a>轻安等觉支定等觉支舍等觉支性。<a id="a-2z"></a>离依离染以无所得为方便。<a id="a-30"></a>修正见支正思惟支。<a id="a-31"></a>正语支正业支。<a id="a-32"></a>正命支正精进支。<a id="a-33"></a>正念支正定支时。<a id="a-34"></a>谓正见支正思惟支正语支正业支。<a id="a-35"></a>正命支正精进支。<a id="a-36"></a>正念支正定支性。<a id="a-37"></a>离依离染。<a id="a-38"></a>所住空解脱三摩地时。<a id="a-39"></a>谓观诸法自相皆空其心安住。<a id="a-3A"></a>所住无相解脱三摩地时。<a id="a-3B"></a>谓观诸法自相无相其心安住。<a id="a-3C"></a>所住无愿解脱三摩地时。<a id="a-3D"></a>谓观诸法自相无愿其心安住。<a id="a-3E"></a>以无所得为方便。<a id="a-3F"></a>修处非处智力时。<a id="a-3G"></a>谓如实了知诸有情类。<a id="a-3H"></a>因果等相处非处相。<a id="a-3I"></a>以无所得为方便。<a id="a-3J"></a>修业异熟智力时。<a id="a-3K"></a>谓如实了知诸有情类。<a id="a-3L"></a>诸业法受种种因果业异熟相。<a id="a-3M"></a>以无所得为方便。<a id="a-3N"></a>修种种界智力时。<a id="a-3O"></a>谓如实了知诸有情类无量界相。<a id="a-3P"></a>以无所得为方便。<a id="a-3Q"></a>修种种胜解智力时。<a id="a-3R"></a>谓如实了知诸有情类无量胜解相。<a id="a-3S"></a>以无所得为方便。<a id="a-3T"></a>修根胜劣智力时。<a id="a-3U"></a>谓如实了知诸有情类根胜劣相。<a id="a-3V"></a>以无所得为方便。<a id="a-3W"></a>修遍行行智力时。<a id="a-3X"></a>谓如实了知诸有情类遍行行相。<a id="a-3Y"></a>以无所得为方便。<a id="a-3Z"></a>修静虑解脱等持等至杂染清净智力时。<a id="a-3a"></a>谓如实了知诸有情类。<a id="a-3b"></a>静虑解脱等持等至杂染清净根力觉支道支等相。<a id="a-3c"></a>以无所得为方便。<a id="a-3d"></a>修宿住随念智力时。<a id="a-3e"></a>谓如实了知诸有情类。<a id="a-3f"></a>无量亿数宿住事相。<a id="a-3g"></a>以无所得为方便。<a id="a-3h"></a>修死生智力时。<a id="a-3i"></a>谓如实了知诸有情类。<a id="a-3j"></a>无量无数死生事相。<a id="a-3k"></a>以无所得为方便。<a id="a-3l"></a>修漏尽智力时。<a id="a-3m"></a>谓如实了知诸漏永尽无漏心解脱无漏慧解脱。<a id="a-3n"></a>于现法中而自作证具足安住。<a id="a-3o"></a>能正了知我生已尽梵行已立。<a id="a-3p"></a>所作已办不受后有。<a id="a-3q"></a>以无所得为方便。<a id="a-3r"></a>修正等觉无畏时。<a id="a-3s"></a>谓自称是正等觉者。<a id="a-3t"></a>以无所得为方便。<a id="a-3u"></a>修漏尽无畏时。<a id="a-3v"></a>谓自称已永尽诸漏。<a id="a-3w"></a>以无所得为方便。<a id="a-3x"></a>修障法无畏时。<a id="a-3y"></a>为诸弟子说障法道。<a id="a-3z"></a>以无所得为方便。<a id="a-40"></a>修尽苦道无畏时。<a id="a-41"></a>为诸弟子说尽苦道。<a id="a-42"></a>如是等时。<a id="a-43"></a>设有沙门若婆罗门若天魔梵。<a id="a-44"></a>据余世间依法立难。<a id="a-45"></a>及令忆念。<a id="a-46"></a>言于是法非正等觉。<a id="a-47"></a>言有如是漏未永尽。<a id="a-48"></a>言习此法不能障道。<a id="a-49"></a>言修此道不能尽苦。<a id="a-4A"></a>我于彼难正见无由。<a id="a-4B"></a>以于彼难见无由故。<a id="a-4C"></a>获安隐住无怖无畏。<a id="a-4D"></a>自称我处大仙尊位。<a id="a-4E"></a>于大众中正师子吼。<a id="a-4F"></a>转妙法轮。<a id="a-4G"></a>甚深清净正真无上。<a id="a-4H"></a>以无所得为方便。<a id="a-4I"></a>修义无碍解法无碍解词无碍解辩无碍解。<a id="a-4J"></a>以无所得为方便。<a id="a-4K"></a>修大慈大悲大喜大舍。<a id="a-4L"></a>以无所得为方便。<a id="a-4M"></a>修五眼六神通一切智智。<a id="a-4N"></a>以无所得为方便。<a id="a-4O"></a>得我如来应正等觉。<a id="a-4P"></a>从初证得阿耨多罗三藐三菩提夜。<a id="a-4Q"></a>乃至最后所作已办入无余依大涅槃夜。<a id="a-4R"></a>于其中间常无误失无卒暴音。<a id="a-4S"></a>无忘失念无不定心。<a id="a-4T"></a>无种种想无不择舍。<a id="a-4U"></a>志欲无退精进无退。<a id="a-4V"></a>念无退慧无退。<a id="a-4W"></a>解脱无退解脱智见无退。<a id="a-4X"></a>一切身业智为前导。<a id="a-4Y"></a>随智而转。<a id="a-4Z"></a>一切语业智为前导随智而转。<a id="a-4a"></a>一切意业智为前导随智而转。<a id="a-4b"></a>过现未来世所起智见无著无碍。<a id="a-4c"></a>以无所得为方便。<a id="a-4d"></a>以一心智如实遍入。<a id="a-4e"></a>知一切有情心心所法。<a id="a-4f"></a>圆满游戏种种神通。<a id="a-4g"></a>而自严净种种佛土。<a id="a-4h"></a>供养承事诸佛世尊。<a id="a-4i"></a>于如来身如实观察饶益有情。<a id="a-4j"></a>于法义趣如实分别。<a id="a-4k"></a>以法供养承事诸佛。<a id="a-4l"></a>当复谛观诸佛法身。<a id="a-4m"></a>以无所得圆满无相。<a id="a-4n"></a>谓不思惟一切诸相。<a id="a-4o"></a>于一切法不增不减。<a id="a-4p"></a>不执不着无取无住。<a id="a-4q"></a>圆满一切法平等见。<a id="a-4r"></a>圆满诸法一相理趣。<a id="a-4s"></a>行不二相不起分别。<a id="a-4t"></a>以无所得远离一切声闻独觉一切诸见。<a id="a-4u"></a>舍诸有漏烦恼习气见。<a id="a-4v"></a>调伏心性见。<a id="a-4w"></a>以无所得圆满随如一切天龙药叉罗刹乾闼婆阿素洛蘖鲁荼紧那罗莫呼洛伽人非人等一切音智。<a id="a-4x"></a>以无所得无量无数诸佛菩萨摩诃萨种族眷扇。<a id="a-4y"></a>非诸杂类。<a id="a-4z"></a>以无所得身相具足。<a id="a-50"></a>于初生时其身具足一切相好。<a id="a-51"></a>放大光明遍照无边诸佛世界。<a id="a-52"></a>令彼世界六种变动。<a id="a-53"></a>有情遇者无不蒙益。<a id="a-54"></a>以无所得圆满出家无量无数天龙药叉罗刹乾闼婆阿素洛孽鲁荼紧那罗莫呼洛伽人非人等之所翼从。<a id="a-55"></a>往诣道场剃除须发。<a id="a-56"></a>服三法衣受持应器。<a id="a-57"></a>引导无量无数有情。<a id="a-58"></a>令乘三乘趣证圆寂。<a id="a-59"></a>以无所得殊胜善根广大愿力。<a id="a-5A"></a>感得如是妙菩提树。<a id="a-5B"></a>吠琉璃宝以为其干。<a id="a-5C"></a>真金刚宝而为其根。<a id="a-5D"></a>奇妙众宝以为枝叶种种花果。<a id="a-5E"></a>其树高广遍覆三千大千佛刹。<a id="a-5F"></a>光明照耀周遍十方殑伽沙等诸佛世界。<a id="a-5G"></a>满足殊胜福慧资粮。<a id="a-5H"></a>成熟有情严净佛土一切功德。<a id="a-5I"></a>乃至尽诸所有一切幻化三昧神通。<a id="a-5J"></a>皆是不空罥索心王陀罗尼真言三昧耶。<a id="a-5K"></a>秘密主汝问如是如来甚深大智见智。<a id="a-5L"></a>藏智大解脱智。<a id="a-5M"></a>一切菩萨摩诃萨大智。<a id="a-5N"></a>本行法界之智者。<a id="a-5O"></a>是观世音菩萨摩诃萨。<a id="a-5P"></a>恒常以斯一切幻化三昧神变。<a id="a-5Q"></a>示现如是不空罥索心王陀罗尼真言三昧耶种种形相色类神通。<a id="a-5R"></a>度诸有情。<a id="a-5S"></a>及真言者得大悉地。<a id="a-5T"></a>秘密主彼观世音菩萨摩诃萨。<a id="a-5U"></a>身识心智大慈大悲。<a id="a-5V"></a>皆是不空罥索心王陀罗尼真言三昧耶。<a id="a-5W"></a>如水乳性合一味一相。<a id="a-5X"></a>平等无二平等溉灌。<a id="a-5Y"></a>一切界处圆是不空罥索心王陀罗尼真言三昧耶。<a id="a-5Z"></a>摄化度脱三有有情。<a id="a-5a"></a>等住涅槃金刚之地。<a id="a-5b"></a>若有人趣地狱趣饿鬼趣一切众生。<a id="a-5c"></a>等心忆念观世音菩萨摩诃萨名者。<a id="a-5d"></a>一时齐至随所给济无不解脱。<a id="a-5e"></a>彼观世音菩萨摩诃萨。<a id="a-5f"></a>悲心愍心不退不悔。<a id="a-5g"></a>复有一切诸天乃至色究竟天。<a id="a-5h"></a>一切龙神药叉罗刹阿素洛乾闼婆蘖鲁荼紧那罗摩呼啰伽。<a id="a-5i"></a>乃至阿鼻地狱所有有情。<a id="a-5j"></a>一时称念观世音菩萨摩诃萨名者。<a id="a-5k"></a>亦皆同时齐至度脱诸欲厄难。<a id="a-5l"></a>譬如日月平等轮光。<a id="a-5m"></a>灭四洲中所有一切混沌黑暗。<a id="a-5n"></a>彼观世音菩萨摩诃萨亦复如是。<a id="a-5o"></a>以大慈悲。<a id="a-5p"></a>光明遍照一切有情。<a id="a-5q"></a>有为有漏生老病死种种厄难。<a id="a-5r"></a>皆得解脱住于善道。<a id="a-5s"></a>秘密主彼观世音菩萨摩诃萨。<a id="a-5t"></a>为诸众生及真言者。<a id="a-5u"></a>如是坚牢被精进铠。<a id="a-5v"></a>与证无上菩提之道。<a id="a-5w"></a>如大商主引进众人。<a id="a-5x"></a>遮止恶道安置善道。<a id="a-5y"></a>心不分别心不悔惓。</p>
  <p id="a5z">尔时执金刚秘密主菩萨摩诃萨。<a id="a-60"></a>承佛称赞观世音菩萨摩诃萨大功德已。<a id="a-61"></a>奋迅踊跃合掌偈叹。</p>
  <p id="a62">呜呼大悲观世音　　呜呼世间自在主</p>
  <p id="a63">若有专正忆持者　　得脱一切恶道苦</p>
  <p id="a64">此是世间尊重父　　此是世间尊重母</p>
  <p id="a65">此是世间救度者　　此是世间大日光</p>
  <p id="a66">复告执金刚秘密主言。<a id="a-67"></a>如是如是如汝所说。<a id="a-68"></a>汝应当往观世音菩萨摩诃萨前。<a id="a-69"></a>恭敬顶礼如法启问。<a id="a-6A"></a>即以真语实语为汝演说。</p>
  <p id="a6B">尔时执金刚秘密主菩萨摩诃萨。<a id="a-6C"></a>即起于座轮弄于杵。<a id="a-6D"></a>步如师子。<a id="a-6E"></a>诣观世音菩萨摩诃萨前。<a id="a-6F"></a>恭敬顶礼右绕三匝。<a id="a-6G"></a>却住一面。<a id="a-6H"></a>脱所头上清净月光摩尼宝冠。<a id="a-6I"></a>二手捧上观世音菩萨摩诃萨已。<a id="a-6J"></a>长跪合掌白言圣者。<a id="a-6K"></a>我于此法甚大迷乱。<a id="a-6L"></a>无诸智慧解此不空罥索心王陀罗尼真言广大解脱莲花坛印变像成就三昧耶。<a id="a-6M"></a>此法广大甚深无量皆不了知。<a id="a-6N"></a>何者为前何者为中何者为后。<a id="a-6O"></a>何者为根本莲华顶陀罗尼真言。<a id="a-6P"></a>何者为秘密心真言。<a id="a-6Q"></a>何者为善熙怡真言。<a id="a-6R"></a>何者为奋怒王真言。<a id="a-6S"></a>何者为奋怒王心真言。<a id="a-6T"></a>何者为一字二字三字四字。<a id="a-6U"></a>乃至十字真言及一切法。<a id="a-6V"></a>愿为示教开释解说。</p>
  <p id="a6W">尔时观世音菩萨摩诃萨。<a id="a-6X"></a>以慈悲心受斯清净月光宝冠。<a id="a-6Y"></a>便掷于空献供养佛。<a id="a-6Z"></a>以大神力宝冠直至阿迦尼吒天。<a id="a-6a"></a>当佛顶住变成宝盖。<a id="a-6b"></a>周圆纵广五百千踰膳那。<a id="a-6c"></a>绀琉璃宝而为其骨。<a id="a-6d"></a>以诸大宝作花珠璎。<a id="a-6e"></a>阎浮檀金为众铃铎。<a id="a-6f"></a>天诸衣服以为网拂。<a id="a-6g"></a>其盖一一花璎铃铎。<a id="a-6h"></a>网罗珠拂出无量光。<a id="a-6i"></a>其光蓥彻过百千日。<a id="a-6j"></a>举众仰观心皆愉喜。<a id="a-6k"></a>一切诸天龙神八都。<a id="a-6l"></a>皆悉顶礼恭敬供养。<a id="a-6m"></a>苦行仙众一时发声。<a id="a-6n"></a>种种歌呗瞻赞斯盖。<a id="a-6o"></a>是诸如来所赞叹处。<a id="a-6p"></a>其盖诸花一一台上各有宝帐。<a id="a-6q"></a>一一帐中有一如来结加趺坐。<a id="a-6r"></a>绕盖四边而有无量诸天娙女。<a id="a-6s"></a>龙女乾闼婆女阿素洛女蘖噜荼女紧那罗女。<a id="a-6t"></a>一切种族真言仙女。<a id="a-6u"></a>及有无量百千天龙药叉罗刹乾闼婆阿素洛蘖鲁荼紧那罗摩呼罗伽等众。<a id="a-6v"></a>一一皆乘众宝花云光明台殿。<a id="a-6w"></a>各持天诸花鬘涂香末香。<a id="a-6x"></a>天诸音乐衣服珠璎幢花幡拂。<a id="a-6y"></a>各相交列供养如来。<a id="a-6z"></a>或俱击奏种种天乐。<a id="a-70"></a>歌舞赞叹唱梵音声。<a id="a-71"></a>一时等心献供养佛。<a id="a-72"></a>所有住补陀洛山一切天龙八部。<a id="a-73"></a>亦皆欢喜勇跃观视叹未曾有。<a id="a-74"></a>复有一切如来种族真言神。<a id="a-75"></a>一切莲花种族真言神。<a id="a-76"></a>一切金刚种族真言神。<a id="a-77"></a>一切摩尼种族真言神。<a id="a-78"></a>一切香象菩萨种族真言神。<a id="a-79"></a>一切大曼拏罗种族真言神。<a id="a-7A"></a>踊跃观视叹未曾有合掌瞻仰。<a id="a-7B"></a>复有一切星天七曜天。<a id="a-7C"></a>毗摩夜天大梵天。<a id="a-7D"></a>帝释天那罗延天。<a id="a-7E"></a>大自在天俱摩罗天。<a id="a-7F"></a>难祢计湿缚啰天。<a id="a-7G"></a>誐泥湿缚啰天。<a id="a-7H"></a>伊首罗天摩醯首罗天。<a id="a-7I"></a>四天王宝贤神满贤神。<a id="a-7J"></a>力天神焰摩王。<a id="a-7K"></a>缚噜拏天俱废罗天。<a id="a-7L"></a>皆乘宝殿。<a id="a-7M"></a>各持天诸花鬘涂香末香衣服珠璎宝盖幢幡。<a id="a-7N"></a>敷饰会中而供养佛。<a id="a-7O"></a>复有兜率陀天乃至阿迦尼吒天。<a id="a-7P"></a>各乘天诸宝云宫殿。<a id="a-7Q"></a>于虚空中雨现种种色海云。<a id="a-7R"></a>献供养佛观世音菩萨摩诃萨。<a id="a-7S"></a>并会大众。<a id="a-7T"></a>复有地居一切丛林神药草神苗稼神花果神。<a id="a-7U"></a>山神水神泉沼神。<a id="a-7V"></a>河神江神海神龙神。<a id="a-7W"></a>药叉罗刹乾闼婆阿素洛蘖鲁荼紧那罗摩呼罗伽。<a id="a-7X"></a>各持种种涂香末香烧香。<a id="a-7Y"></a>水陆杂花一时缤纷。<a id="a-7Z"></a>遍散敷地作大供养。<a id="a-7a"></a>如是一切天龙神众。<a id="a-7b"></a>俱时同得如来神通威德加备。</p>
  <p id="a7c">尔时执金刚秘密主。<a id="a-7d"></a>见斯广大无量神变。<a id="a-7e"></a>复思念言彼观世音菩萨摩诃萨。<a id="a-7f"></a>示现如是无量神通广大神变。<a id="a-7g"></a>复白观世音菩萨摩诃萨言。<a id="a-7h"></a>惟垂开示使解疑惑。<a id="a-7i"></a>尔时观世音菩萨摩诃萨。<a id="a-7j"></a>诰执金刚秘密主菩萨摩诃萨言。<a id="a-7k"></a>解所疑者谛听谛听。</p>
  <p id="a7l">尔时观世音菩萨摩诃萨。<a id="a-7m"></a>复从座起往诣佛前。<a id="a-7n"></a>恭敬合掌顶礼尊足。<a id="a-7o"></a>右绕三匝却住一面。<a id="a-7p"></a>熙怡微笑放大光明。<a id="a-7q"></a>白佛言世尊是不空罥索心王陀罗尼真言三昧耶中。<a id="a-7r"></a>根本莲花顶陀罗尼真言秘密心印。<a id="a-7s"></a>溥遍幻化观大曼拏罗广大神变最上三昧耶。<a id="a-7t"></a>欲于佛前开演示之。<a id="a-7u"></a>是三昧耶以少功行。<a id="a-7v"></a>读诵受持速得成就。</p>
  <p id="a7w">尔时释迦牟尼佛。<a id="a-7x"></a>即伸无量百千光明金色光手。<a id="a-7y"></a>摩观世音菩萨摩诃萨顶赞言。<a id="a-7z"></a>善哉善哉清净者。<a id="a-80"></a>今正是时宜当演说。</p>
  <p id="a81">尔时观世音菩萨摩诃萨承佛赞已。<a id="a-82"></a>遍观十方一切如来。<a id="a-83"></a>一时恭敬尽皆顶礼。<a id="a-84"></a>奋迅踊跃即说根本莲花顶陀罗尼真言曰。</p>
  <p id="a85">那莫塞(桑乙反)窒(都结反二合)隶野(扬可反下同)特(能已反二合)婆(无何反)努誐亸(一句)跛(二合)啰底瑟耻谛瓢(毗药反下同二句)萨缚(无可反下同)亸詑誐睹瑟抳洒(疏贾反三句)旖暮伽(上)漫拏攞俣呬曳瓢(入四句)萨缚勃陀(上)菩地萨得废(无计反)瓢(入五句)那莫萨缚跛(二合)啰底曳迦勃陀(上)哩野(六句)失啰缚迦僧(去)只(虬曳反)瓢(毗遥反七句)底亸那誐亸跛(二合)啰窒(丁聿反)半祢(奴礼反)瓢(入八句)那莫萨缚亸詑誐跢俣呬野(九句)矩攞纥(二合)利娜野三(去)么曳瓢(入十句)那莫三(去声呼之下同例)藐誐跢南(十一句)那莫三(去)藐跛(二合)啰底半那(去)南(十二句)那莫舍啰特(二合)缚底(丁异反)素(苏古反)跢野(十三句)摩诃(去声呼下例同)么戴(二合)曳(十四句)那莫旖唎耶(十五句)梅窒隶(二合)野跛(二合)啰姥契瓢(毗遥反十六句)摩诃菩地萨埵哩野(十七句)誐拏缚[口*(隸-木+士)]瓢(入十八句)那谟旖弭亸皤野亸詑誐跢耶(十九句)啰[可*欠]羝三(去)藐三(去)勃陀(上)野(二十句)那谟啰怛(二合)娜怛(二合)啰耶野(二十一句)那莫钵头(二合)暮瑟抳洒(二十二句)漫拏攞陀啰野(二十三句)那莫旖唎耶(二十四句)缚路枳谛湿(攥口舌呼之下同例)缚啰野(二十五句)菩地萨埵野(二十六句)摩诃萨埵野(二十七句)摩诃迦噜抳迦野(二十八句)那谟摩诃哩使旖唎野(二十九句)誐拏缚[口*(隸-木+士)]瓢(入)翳瓢(毗遥反三十句)那莫塞(同上)讫哩(二合)埵(二合)婆缢(伊异反)琳(奴金反三十一句)弭目讫洒漫努临(卢金反三十二句)旖唎耶缚路枳谛湿(同上)缚(二合)啰野(三十三句)穆库特只(同上)唎拏(三十四句)摩暮伽(上)啰惹钵头(二合)暮瑟抳洒(三十五句)纥唎(二合)娜焰(引)亸詑誐跢三(去)姥佉皤使担(三十六句)摩诃诺(都落反)钵唎(二合)讪末地(二合)曳(三十七句)旖[可*欠]弭跢儞摩[革*(卄/(ㄇ@人)/戊)]亸以使曳枲佃睹米(三十八句)萨缚迦唎野(引)抳(三十九句)萨缚皤曳数(疏古反)者米[口*落]乞钐矩噜(四十句)怛[寧*也](宁也反)他(四十一句)唵(喉中抬声呼之)钵头(二合)暮瑟抳洒(四十二句)婆(同上)啰那吽(四十三句)者啰者啰(四十四句)旨唎旨唎(四十五句)主噜主噜(四十六句)摩诃迦(斤逻反下同)噜抳迦(四十七句)弭哩弭哩(四十八句)比哩比哩(四十九句)旨唎旨唎(五十句)播啰么迦噜抳迦(五十一句)枲哩枲哩(五十二句)旨哩旨哩(五十三句)比哩比哩(五十四句)弭哩弭哩(五十五句)摩诃钵头(二合)么[可*欠]塞(同上)亸(五十六句)迦攞迦攞(五十七句)枳哩枳哩(五十八句)矩噜矩噜(五十九句)摩诃戍(输律反)陀(上)萨埵(六十句)翳呬曳呬(六十一句)勃[亭*夜](亭夜反)效[亭*夜](六十二句)驮缚驮缚(六十三句)迦拏迦拏(六十四句)枳抳枳抳(六十五句)矩拏矩拏(六十六句)播啰么戍(同上)陀(上)萨埵(六十七句)迦啰迦啰(六十八句)枳哩枳哩(六十九句)矩噜矩噜(七十句)摩诃塞(同上)诧么跛(二合)啰跛亸(七十一句)者攞者攞(七十二句)散者攞散者攞(七十三句)弭者攞弭者攞(七十四句)翳絮(知贾反)絮翳絮翳(七十五句)皤啰皤啰(七十六句)避哩避哩(七十七句)步噜步噜(七十八句)摩诃弭么攞钵头(二合)暮瑟抳洒弭啰惹(七十九句)娑(去)驮野娑(去)驮野(八十句)[合*牛][合*牛](八十一句)翳呬曳呬(八十二句)摩诃迦噜抳迦(八十三句)摩诃钵戍(同上)钵底废(无计反)洒陀(上)啰(八十四句)陀(上)啰陀(上)啰(八十五句)摩诃钵头(二合)暮瑟抳洒陀(上)啰(八十六句)縒啰縒啰(八十七句)萨婆(同上)缚啰拏(八十八句)[可*欠]啰[可*欠]啰(八十九句)者啰者啰(九十句)萨缚苾[亭*夜]陀啰(九十一句)那么塞(同上)讫哩(二合)亸(九十二句)[可*欠]啰[可*欠]啰(九十三句)萨缚播簸(北我反)枳哩弭洒[可*欠]啰(九十四句)[可*欠][可*欠](九十五句)呬呬(九十六句)虎虎(九十七句)唵(同上)迦啰(九十八句)没啰(二合)[可*欠](呼邑反)么废(无计反)洒陀啰(九十九句)陀(上)啰陀(上)啰(一百句)地唎地唎(一句)度噜度噜(二句)摩诃钵头(二合)么(三句)入(攥口舌呼之下例同)缚攞(引)陀啰(四句)亸啰亸啰(五句)縒啰縒啰(六句)播啰播啰(七句)钵头(二合)么播舍陀(上)啰(八句)者啰者啰(九句)缚啰缚啰(十句)啰湿弭(二合)舍亸娑(去)[可*欠]塞(同上)啰(十一句)钵啰底漫抳跢舍哩啰(十二句)入缚攞入缚攞(十三句)答播答播(十四句)皤伽(上)畔(引十五句)素摩[寧*吉](宁吉反)[丁*也](丁也反十六句)野么缚噜拏矩废(同上)啰没啰(二合)[可*欠](同上)米(十七句)捺(奴乙反下例同二合)啰理使(十八句)祢(同上)缚誐拏[敝-ㄆ+頁](毗拽反)旨亸者啰拏(十九句)素噜素噜(二十句)主噜主噜(二十一句)补噜补噜(二十二句)散奈矩么啰没(卢骨反)捺(二合)啰婆(同上)縒缚(二十三句)弭瑟努驮曩娜祢(同上)缚理使那(去)野迦(二十四句)缚虎弭弭驮废(无计反)洒陀(上)啰(二十五句)摩诃钵头(二合)么怛拏驮啰(二十六句)播舍陀(上)啰(二十七句)驮啰驮啰(二十八句)地唎地唎(二十九句)度噜度噜(三十句)詑啰詑啰(三十一句)伽(上)啰伽(上)啰(三十二句)野啰野啰(三十三句)攞啰攞啰(三十四句)么啰么啰(三十五句)播啰播啰(三十六句)柘啰柘啰(三十七句)缚啰缚啰(三十八句)摩诃婆(同上)啰那(去)野迦(三十九句)三(去)曼多(上)曼拏罗(四十句)缚路枳亸(四十一句)弭路枳亸(四十二句)路计湿缚(二合)啰(四十三句)摩醯湿缚(二合)啰(四十四句)姥虎姥虎(四十五句)姥噜姥噜(四十六句)姥野姥野(四十七句)闷遮闷遮(四十八句)皤伽(上)畔(引四十九句)旖唎耶缚路枳谛湿(二合)缚啰野(五十句)[口*落][起-巳+乞]洒[口*落][起-巳+乞]洒么么(五十一句)萨缚皤曳瓢(入五十二句)萨庑(无苦反)钵捺(二合)啰米瓢(入五十三句)萨缚[起-巳+乞](二合)啰醯瓢(入五十四句)萨缚入缚[口*(隸-木+士)]瓢(入五十五句)萨缚[名*夜](名夜反)地瓢(入五十六句)缚默畔驮娜(五十七句)亸拏娜啰惹主啰亸塞(同上)迦啰(五十八句)旖[起-巳+乞]儞坞娜迦(五十九句)弭洒舍塞怛啰(六十句)播哩暮者迦(六十一句)迦拏迦拏(六十二句)既抳既抳(六十三句)矩努矩努(六十四句)者啰者啰(六十五句)印[寧*吉]哩野缚攞抱杖(亭样反)誐(六十六句)者睹逻哩野(六十七句)萨地三(去)跛(二合)啰迦舍迦(六十八句)亸么亸么(六十九句)娜么娜么(七十句)縒么縒么(七十一句)摩诃亸闷驮迦啰(七十二句)弭驮么娜(七十三句)杀播啰弭跢播哩布啰迦(七十四句)弭理弭理(七十五句)絮絮絮絮(七十六句)詑(魑贾反)詑詑詑(七十七句)置置置置(七十八句)拄(知古反)拄拄拄(七十九句)翳臡野折么讫哩(二合)亸播哩迦啰(八十句)翳呬曳呬(八十一句)缢湿缚啰(八十二句)摩醯湿缚(二合)啰(八十三句)钵头(二合)米湿缚啰(八十四句)摩诃步亸誐拏畔惹迦(八十五句)摩诃悉悌(引)湿缚啰(八十六句)矩噜矩噜(八十七句)播啰播啰(八十八句)迦絮迦絮(八十九句)么絮么絮(九十句)弭戍驮弭洒野皤新(九十一句)摩诃迦噜抳迦(九十二句)湿废(二合)哆拽肾(时振反二合)饶(去九十三句)播弭亸(九十四句)啰怛(二句)那摩矩吒(九十五句)摩罗驮啰(九十六句)萨缚肾(同上)惹始啰枲讫(二合)哩亸(九十七句)惹吒摩矩吒(九十八句)么褐特(途邑反)步亸(九十九句)迦么攞讫哩(二合)亸迦罗亸攞(二百句)枝(同上)[可*欠]娜三(去)么地(一句)弭穆乞洒跛(二合)啰剑[并*也](并也反二句)缚虎萨埵散怛底播哩播者迦(三句)摩诃迦噜抳迦(四句)萨缚羯摩婆(同上)啰拏弭输驮迦(五句)萨缚[名*夜](名夜反)地跛啰(二合)暮者迦(六句)萨么舍播哩布啰迦(七句)萨缚萨埵(二合)缚三(去)摩湿(二合)缚縒迦(八句)唵(同上呼)钵头(二合)暮瑟抳洒(九句)播舍纥唎(二合)娜野曼拏攞(十句)那谟窣睹羝莎(二合)缚诃(二百一十一句)</p>
  <p id="a86">尔时观世音菩萨摩诃萨。<a id="a-87"></a>说是陀罗尼真言时。<a id="a-88"></a>三千大千世界六返大动。<a id="a-89"></a>其补陀洛山上下周圆溥遍从地。<a id="a-8A"></a>一时涌出众宝莲华。<a id="a-8B"></a>观世音菩萨摩诃萨脐中。<a id="a-8C"></a>放大光明出现千叶众宝莲华。<a id="a-8D"></a>青琉璃宝以为其干。<a id="a-8E"></a>阎浮檀金而为其台。<a id="a-8F"></a>赤珠为子白珠须蕊。<a id="a-8G"></a>其华复放种种色光。<a id="a-8H"></a>彻照十方一切刹土。<a id="a-8I"></a>天宫龙宫药叉宫罗刹宫阿素洛宫乾闼婆宫蘖鲁荼宫紧那罗宫摩呼罗伽宫一切有情警觉安慰。<a id="a-8J"></a>其光下照十六地狱。<a id="a-8K"></a>尽皆变成莲华之池。<a id="a-8L"></a>是中一切受苦有情皆得解脱。<a id="a-8M"></a>一时舍命往于西方安乐国土。<a id="a-8N"></a>莲华台生。<a id="a-8O"></a>以天衣服而庄严身。<a id="a-8P"></a>证宿住智。<a id="a-8Q"></a>水陆一切有情之类。<a id="a-8R"></a>遇斯光者舍所报身共生天界。<a id="a-8S"></a>以天衣服而庄饰身。<a id="a-8T"></a>在会一地二地菩萨。<a id="a-8U"></a>一时皆证第八地住。<a id="a-8V"></a>其三地四地五地。<a id="a-8W"></a>乃至七地一切菩萨摩诃萨等。<a id="a-8X"></a>皆证无上正等菩提。<a id="a-8Y"></a>一切种族真言明仙。<a id="a-8Z"></a>皆证不空王莲华顶秘密心曼拏罗三摩地。<a id="a-8a"></a>一切龙王。<a id="a-8b"></a>皆证宝幢三摩地。<a id="a-8c"></a>一切诸天皆证火矩三摩地。<a id="a-8d"></a>一切药叉王罗刹王。<a id="a-8e"></a>皆证宝宫殿三摩地。<a id="a-8f"></a>一切阿素洛王乾闼婆王。<a id="a-8g"></a>皆证金刚甲幢三摩地。<a id="a-8h"></a>一切蘖噜荼王。<a id="a-8i"></a>皆证金刚嘴大迅疾力三摩地。<a id="a-8j"></a>一切紧那罗王摩呼罗伽王一切真言神。<a id="a-8k"></a>皆证身口意业清净三摩地。<a id="a-8l"></a>一切苾刍苾刍尼邬波索迦邬波斯迦。<a id="a-8m"></a>皆脱无明行识名色六处触受爱取有生老病死忧悲苦恼。<a id="a-8n"></a>尔时释迦牟尼如来。<a id="a-8o"></a>身上遍放大日幢光。<a id="a-8p"></a>直入观世音菩萨摩诃萨心。</p>
  <p id="a8q">尔时观世音菩萨摩诃萨。<a id="a-8r"></a>即复诰执金刚秘密主菩萨摩诃萨言当谛观此不空王莲华顶秘密心神通自在曼拏罗三昧耶。<a id="a-8s"></a>于是执金刚秘密主菩萨摩诃萨白言。<a id="a-8t"></a>圣者我已观见此不空王莲华顶最上秘密心神通自在曼拏罗三昧耶。<a id="a-8u"></a>广大无量甚深奇特难。<a id="a-8v"></a>见未曾有。<a id="a-8w"></a>成就一切最上之法。<a id="a-8x"></a>与诸有情除诸重担。<a id="a-8y"></a>令受持者获大福地。<a id="a-8z"></a>尔时观世音菩萨摩诃萨。<a id="a-90"></a>复诰执金刚秘密主菩萨摩诃萨言。<a id="a-91"></a>谛听谛听是不空王莲华顶秘密心神通自在曼拏罗三昧耶。<a id="a-92"></a>能广利益一切有情。<a id="a-93"></a>除诸罪障逐诸毗那夜迦。<a id="a-94"></a>一切魔怨众恶鬼神皆自驰散。<a id="a-95"></a>一切毒药毒虫虎狼恶兽。<a id="a-96"></a>种种灾难悉皆除遣。<a id="a-97"></a>但读诵者速得真实无上成就。<a id="a-98"></a>尔时执金刚秘密主菩萨摩诃萨。<a id="a-99"></a>欢喜微笑掌弄持杵。<a id="a-9A"></a>曰大悲者言。<a id="a-9B"></a>何者是真实莲华顶秘密心神通自在曼拏罗三昧耶。<a id="a-9C"></a>愿为说示。</p>
  <p id="a9D">尔时观世音菩萨摩诃萨。<a id="a-9E"></a>即伸右手摩自脐上大光明中千叶莲台。<a id="a-9F"></a>即于台上出现宝帐。<a id="a-9G"></a>于其帐中现莲华顶秘密心神通自在曼拏罗观世音菩萨。<a id="a-9H"></a>大梵天相面目熙怡。<a id="a-9I"></a>三眼四臂。<a id="a-9J"></a>具以众宝璎珞天服而庄严身。<a id="a-9K"></a>首戴宝冠冠有化佛。<a id="a-9L"></a>一手把索一手执宝莲华冠。<a id="a-9M"></a>一手执宝杖一手执金刚杵结加趺坐。<a id="a-9N"></a>身放种种奇妙色光。<a id="a-9O"></a>自严其身。<a id="a-9P"></a>光蔽日月众星之光。<a id="a-9Q"></a>谓诸如来目所观察。<a id="a-9R"></a>一切菩萨摩诃萨恭敬顶礼。<a id="a-9S"></a>一切诸天合掌礼赞。<a id="a-9T"></a>一切苦行仙众礼敬赞叹。<a id="a-9U"></a>一切龙神药叉罗刹阿素洛乾闼娑蘖噜荼紧那罗摩呼罗伽等。<a id="a-9V"></a>合掌顶礼旋绕歌赞。<a id="a-9W"></a>尔时执金刚秘密主菩萨摩诃萨并及眷属。<a id="a-9X"></a>睹斯莲华顶秘密心神通自在曼拏罗三昧耶真实秘密广大神变。<a id="a-9Y"></a>一时皆证不空莲华顶无垢光焰三摩地不空幻化三摩地。<a id="a-9Z"></a>欢喜合掌。<a id="a-9a"></a>一时礼赞观世音菩萨摩诃萨。<a id="a-9b"></a>尔时观世音菩萨摩诃萨。<a id="a-9c"></a>即说秘密心真言曰。</p>
  <p id="a9d">唵(同上呼之)旖暮伽(上)纥(二合)唎娜野(一句)钵头(二合)暮瑟抳洒(二句)矩么啰废(无计反)洒驮啰(三句)钵头(二合)米湿(二合)缚啰(四句)旖米舍野(五句)萨缚暮伽(上)矩攞縒么野(六句)纥(二合)唎娜焰(七句)萨缚悉[亭*夜](亭夜反)暮俭(八句)跛(二合)啰拽扯(姝也反九句)钵头(二合)么钵头(二合)么(十句)吽[合*牛](十一句)那谟窣睹羝(十二句)莎(二合)缚诃(十三句)</p>
  <p id="a9e">如是真言身心愉悦。<a id="a-9f"></a>大悲心观阿弥陀佛观观世音菩萨诵持之者。<a id="a-9g"></a>所得福蕴。<a id="a-9h"></a>同等三世一切如来戒解脱蕴。<a id="a-9i"></a>亦等阿弥陀佛解脱色蕴。<a id="a-9j"></a>亦如观世音菩萨摩诃萨。<a id="a-9k"></a>执持种种器仗之身。<a id="a-9l"></a>若常结莲华顶印。<a id="a-9m"></a>自灌其顶而诵念者。<a id="a-9n"></a>得同三世一切如来为授灌顶。<a id="a-9o"></a>当证百千三摩地福聚相应。</p>
  <p id="a9p">种族熙怡王真言曰。</p>
  <p id="a9q">唵(同上呼之)旖暮伽(上一句)钵头(二合)暮瑟抳洒湿(二合)缚啰(二句)钵头(二合)米湿(二合)缚啰(三句)旖曼怛啰野(四句)萨缚亸詑誐亸南(五句)旖暮伽(上)钵头(二合)暮瑟抳洒(六句)縒么野摩迦唎洒野(七句)跛(二合)啰米舍野(八句)萨缚羯么枲沈(亭淫反)米(九句)跛(二合)啰拽播(十句)旖缚路枳谛湿(二合)缚啰(十一句)吽[合*牛](十二句)摩诃钵头(二合)暮瑟抳洒步臡(十三句)莎(二合)缚诃(十四句)</p>
  <p id="a9r">如是真言心愉面畏。<a id="a-9s"></a>大悲心观。<a id="a-9t"></a>观世音观。<a id="a-9u"></a>莲华顶曼拏罗。<a id="a-9v"></a>观世音曼拏罗中诵持之者。<a id="a-9w"></a>莲华种族真言明王。<a id="a-9x"></a>梅怛啰真言明王。<a id="a-9y"></a>苾[亭*夜]真言明王。<a id="a-9z"></a>观世音菩萨摩诃萨皆为祐护。<a id="a-A0"></a>与证不空种族悉地莲华顶种族悉地。<a id="a-A1"></a>莲华广大坛悉地不空罥索心王陀罗尼真言曼拏罗悉地。<a id="a-A2"></a>不空富饶尊贵自在悉地。<a id="a-A3"></a>一切菩萨种族通会悉地。<a id="a-A4"></a>当于百千佛刹中。<a id="a-A5"></a>生为大种族真言明仙。<a id="a-A6"></a>游诸天中龙中一切药叉罗刹阿素洛乾闼婆蘖鲁荼紧那罗摩呼罗伽人非人中。<a id="a-A7"></a>皆得自在。<a id="a-A8"></a>乃至当证无上正等菩提相应。</p>
  <p id="aA9">种族奋怒王真言曰。</p>
  <p id="aAA">唵(同上呼之)摩诃战拏(一句)钵头(二合)米湿(二合)缚啰(二句)弭弭驮噜播(三句)弭迦絮钵头(二合)么(四句)邓瑟吒(二合)啰迦啰攞(五句)鼻洒拏缚(无各反)讫怛(二合)啰(六句)萨缚讷瑟吒(七句)纥(二合)唎娜焰(八句)佉(上)娜野弭[起-巳+乞]南(九句)钵头(二合)么侄(二合)力旨置(十句)侄(二合)哩置吽(十一句)莎(二合)缚诃(十二句)</p>
  <p id="aAB">如是真言奋怒身心。<a id="a-AC"></a>观奋怒王诵持之者。<a id="a-AD"></a>须弥卢山金山铁山尽皆震动。<a id="a-AE"></a>大海涌沸。<a id="a-AF"></a>一切龙宫皆大火起。<a id="a-AG"></a>诸恶毗那夜迦皆被止缚。<a id="a-AH"></a>一切鬼神四散驰走。<a id="a-AI"></a>一切大奋怒王恒皆拥护。<a id="a-AJ"></a>大梵天帝释天。<a id="a-AK"></a>那罗延天大自在天。<a id="a-AL"></a>焰摩王水天。<a id="a-AM"></a>娑伽罗龙王。<a id="a-AN"></a>难陀龙王跋难陀龙王。<a id="a-AO"></a>优波难陀龙王。<a id="a-AP"></a>俱摩罗天神四天王神。<a id="a-AQ"></a>常逐护持。<a id="a-AR"></a>降伏诸灾面向灾处。<a id="a-AS"></a>以大怒声诵念之者。<a id="a-AT"></a>则得除灭。<a id="a-AU"></a>坛中密诵作修法者速得成就。</p>
  <p id="aAV">种族奋怒王心真言曰。</p>
  <p id="aAW">唵(同上呼之)旖暮伽(一句)钵头(二合)暮瑟抳洒(二句)摩诃钵头(二合)么播舍(三句)矩噜陀迦哩洒野(四句)钵(二合)啰废(无计反)舍野(五句)摩诃钵戍钵底(六句)野么婆噜拏矩废(同上)啰(七句)没(二合)啰[可*欠]么废(无计反)洒驮啰(八句)摩诃战拏米誐(九句)旖暮伽(上)矩攞縒么野(十句)钵头(二合)米(十一句)吽[合*牛](十二句)</p>
  <p id="aAX">如是真言奋迅身心。<a id="a-AY"></a>观奋怒王。<a id="a-AZ"></a>不空王观世音前。<a id="a-Aa"></a>烧焯香王诵持之者。<a id="a-Ab"></a>所有心念一切善法悉皆成就。</p>
 </body>
</html>