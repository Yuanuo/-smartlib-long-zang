<!doctype html>
<html id="z3IBTsJRT" data-ver="713">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第十九</h1>
  <h2 id="a2">护摩成就品第三十四</h2>
  <p id="a3">复有护摩悉地三昧耶。<a id="a-4"></a>能灭一切罪障灾厄。<a id="a-5"></a>得大安乐除诸怨贼。<a id="a-6"></a>成就不空变像坛印三昧耶。<a id="a-7"></a>能请一切天龙八部。<a id="a-8"></a>能摧一切毗那夜迦。<a id="a-9"></a>能令一切人民欢喜。<a id="a-A"></a>得大精进常见一切诸佛菩萨摩诃萨故。<a id="a-B"></a>执金刚神一切天神皆作祐护。<a id="a-C"></a>秘密主加持粳米白芥子安悉香酥蜜。<a id="a-D"></a>观世音像前以秘密心真言护摩之者。<a id="a-E"></a>观世音菩萨为现化身与所求愿。<a id="a-F"></a>又加持沉水香白旃檀香莲荷干稻谷华白芥子酥蜜酪。<a id="a-G"></a>又秘密心真言护摩之者。<a id="a-H"></a>观世音菩萨为现真身。<a id="a-I"></a>便与一切不空王真言坛印三昧耶。<a id="a-J"></a>自在成办增大福蕴。<a id="a-K"></a>譡入一切如来种族坛三昧耶。<a id="a-L"></a>又紫橿木苦栋木。<a id="a-M"></a>长一磔手斫截然火。<a id="a-N"></a>加持稻谷乌麻白芥子盐酥酪。<a id="a-O"></a>以种族奋怒王真言护摩之者。<a id="a-P"></a>则得除灭一切毗那夜迦鬼神怨难盗贼干戈。<a id="a-Q"></a>复加持莲华叶稻谷华白旃檀香酥蜜酪。<a id="a-R"></a>又秘密心真言护摩之者。<a id="a-S"></a>千踰膳那五谷丰稔。<a id="a-T"></a>护诸城邑聚落人民。<a id="a-U"></a>无诸灾疫虎狼水火盗贼之难。<a id="a-V"></a>复加持杜仲木苏枋木。<a id="a-W"></a>长一磔手斫截然火。<a id="a-X"></a>加持白芥子龙华稻谷华蜜护摩之者。<a id="a-Y"></a>使诸龙众降大甘雨苗稼滋盛若加持止雨烧止食灰。<a id="a-Z"></a>白栴檀香护摩之者。<a id="a-a"></a>灾瀑霖雨一时皆止。<a id="a-b"></a>复加持稻谷华白芥子酥。<a id="a-c"></a>护摩之者。<a id="a-d"></a>除灭一切灾雹霹雳。<a id="a-e"></a>复加持白芥子粳米。<a id="a-f"></a>护摩之者。<a id="a-g"></a>则得除灭灾恶猛风冷风热风。<a id="a-h"></a>复加持稻谷糠白芥子乌麻。<a id="a-i"></a>护摩之者一年。<a id="a-j"></a>命伏一切恶龙不起灾气。<a id="a-k"></a>复加持白芥子酥护摩之者得灭一切鬼神等病。<a id="a-l"></a>复加持踯躅木苦栋木叶盐稻谷糠。<a id="a-m"></a>护摩之者。<a id="a-n"></a>则得除灭一切怨难。<a id="a-o"></a>复加持莲华叶乌麻白芥子稻谷华酥。<a id="a-p"></a>护摩之者。<a id="a-q"></a>则得周遍一千踰膳那结成大界。<a id="a-r"></a>复加持乌麻白芥子酥黑芥子油。<a id="a-s"></a>护摩之者。<a id="a-t"></a>一切诸恶毗那夜迦众魔鬼神皆被固缚。<a id="a-u"></a>复加持大麻子盐蔓菁油。<a id="a-v"></a>护摩之者。<a id="a-w"></a>一切诸恶药叉罗刹精魅鬼神怖皆驰散。<a id="a-x"></a>复加持杜仲木然火。<a id="a-y"></a>加持稻谷华酥。<a id="a-z"></a>护摩之者。<a id="a-10"></a>一切净行婆罗门欢喜信伏。<a id="a-11"></a>复加持稻谷华杜仲木叶沙糖酥。<a id="a-12"></a>护摩之者。<a id="a-13"></a>刹帝利种欢喜供养。<a id="a-14"></a>复加持末陀那果羯抳迦啰药。<a id="a-15"></a>护摩之者。<a id="a-16"></a>输陀罗欢喜供养。<a id="a-17"></a>复加持趺唎蜜[口*栗]多药和酥。<a id="a-18"></a>护摩之者。<a id="a-19"></a>一切毗舍欢喜供养。<a id="a-1A"></a>复加持酥曼那华。<a id="a-1B"></a>护摩之者。<a id="a-1C"></a>一切妇人欢喜归信。<a id="a-1D"></a>复加持莲华叶和酥。<a id="a-1E"></a>护摩之者。<a id="a-1F"></a>一切童女欢喜致敬。<a id="a-1G"></a>复加持稻谷和酥。<a id="a-1H"></a>护摩之者。<a id="a-1I"></a>得灭一切口舌谤事。<a id="a-1J"></a>复加持大麦小麦稻谷大豆小豆胡麻白谷酥。<a id="a-1K"></a>护摩之者。<a id="a-1L"></a>当得一切财宝谷帛而自增长。<a id="a-1M"></a>复加持白芥子和蜜。<a id="a-1N"></a>护摩之者。<a id="a-1O"></a>得诸人民致敬称赞。<a id="a-1P"></a>复加持踯躅华白芥子稻谷华酥。<a id="a-1Q"></a>护摩之者。<a id="a-1R"></a>当得福禄。<a id="a-1S"></a>复如持莲荷干。<a id="a-1T"></a>长一磔手截。<a id="a-1U"></a>苏揾两头护摩之者。<a id="a-1V"></a>当得伏藏。<a id="a-1W"></a>复加持安悉香黑芥子酥蜜。<a id="a-1X"></a>护摩之者。<a id="a-1Y"></a>一切药叉来集为使。<a id="a-1Z"></a>复加持胡椒粳米酥蜜。<a id="a-1a"></a>高山顶上面向日天。<a id="a-1b"></a>护摩之者。<a id="a-1c"></a>日天祐护观摄赞叹。<a id="a-1d"></a>复加持胡椒荜钵仙陀婆盐酥蜜乳。<a id="a-1e"></a>高山峰上面向月天。<a id="a-1f"></a>护摩之者。<a id="a-1g"></a>月天星天当作福护观摄赞叹。<a id="a-1h"></a>复加持胡麻干姜白芥子粳米酥蜜酪。<a id="a-1i"></a>护摩之者。<a id="a-1j"></a>一切天龙八部非人悉皆欢喜当拥护之。</p>
  <p data-pb></p>
  <h2 id="a1k">根本莲华坛品第三十五</h2>
  <p id="a1l">时观世音菩萨摩诃萨。<a id="a-1m"></a>重谓执金刚秘密主菩萨摩诃萨言。<a id="a-1n"></a>是根本莲华顶陀罗尼真言。<a id="a-1o"></a>大解脱莲华曼拏罗三昧耶。<a id="a-1p"></a>能与真言者灭诸盖障。<a id="a-1q"></a>所求愿满。<a id="a-1r"></a>证解一切陀罗尼三摩地门。<a id="a-1s"></a>当得第十不退转地。<a id="a-1t"></a>成就无上正等菩提。<a id="a-1u"></a>坐金刚座转大法轮。<a id="a-1v"></a>摧诸魔众。<a id="a-1w"></a>为现十方一切佛刹。<a id="a-1x"></a>一切如来种种神通加被祐护。<a id="a-1y"></a>同补陀洛山观世音菩萨宫殿住处。<a id="a-1z"></a>复是一切如来最胜秘密大种族坛处。<a id="a-20"></a>复是一切菩萨摩诃萨依发行处。<a id="a-21"></a>复是一切如来种族得三摩地处。<a id="a-22"></a>复是一切莲华种族得三摩地处。<a id="a-23"></a>复是一切金刚种族得三摩地处。<a id="a-24"></a>复是一切摩尼种族得三摩地处。<a id="a-25"></a>复是一切香象种族得三摩地处。<a id="a-26"></a>复是一切大解脱莲华曼拏罗三昧耶大福聚处。<a id="a-27"></a>等如大海须弥山王摩尼宝树。<a id="a-28"></a>随诸众生所念之意。<a id="a-29"></a>皆圆度脱种菩提处。<a id="a-2A"></a>复是不空秘密金刚加持摄受。<a id="a-2B"></a>一切善根增长之处。<a id="a-2C"></a>复是一切佛法秘藏观世音大慈悲藏大金刚藏大宝藏处。<a id="a-2D"></a>复是摧破一切有情阿毗地狱无间罪处。<a id="a-2E"></a>复是摧伏一切天龙八部人非人处。<a id="a-2F"></a>其曼拏罗于闲静处简择胜地。<a id="a-2G"></a>三十二肘或十六肘。<a id="a-2H"></a>或十二肘或复八肘。<a id="a-2I"></a>净治于地。<a id="a-2J"></a>穿去恶土瓦石骨木。<a id="a-2K"></a>净土填筑平治方正。<a id="a-2L"></a>基二肘半。<a id="a-2M"></a>以瞿摩夷香水黄土泥周遍涂饰。<a id="a-2N"></a>五色线绳方圆括量内外院界。<a id="a-2O"></a>内院心上。<a id="a-2P"></a>三十二叶七宝开敷莲华。<a id="a-2Q"></a>其台四边周遍华蕊。<a id="a-2R"></a>皆搏着台。<a id="a-2S"></a>又对一一华蕊。<a id="a-2T"></a>出七宝小莲华。<a id="a-2U"></a>半开不开。<a id="a-2V"></a>其华茎朵皆令搏着大莲华叶。<a id="a-2W"></a>其大莲台上重出七宝开敷莲华。<a id="a-2X"></a>此华台上出观世音菩萨。<a id="a-2Y"></a>一项三面作金色相。<a id="a-2Z"></a>熙怡微笑。<a id="a-2a"></a>当中正面眉间一目。<a id="a-2b"></a>三头上戴莲华宝冠。<a id="a-2c"></a>冠有化佛。<a id="a-2d"></a>绕鬓冠上遍发光焰。<a id="a-2e"></a>观世音菩萨头左边右边大莲台上。<a id="a-2f"></a>各出一面观世音菩萨。<a id="a-2g"></a>半身作白黄色。<a id="a-2h"></a>首戴宝冠冠有化佛。<a id="a-2i"></a>绕鬓冠上遍发光焰。<a id="a-2j"></a>其大莲华。<a id="a-2k"></a>四面围绕赤黄占卜迦华白婆利师迦华青优钵罗华赤莲华。<a id="a-2l"></a>作华鬘。<a id="a-2m"></a>贯四角开敷莲华。<a id="a-2n"></a>于华台上置罥索印。<a id="a-2o"></a>如意宝瓶印。<a id="a-2p"></a>火焰围绕。<a id="a-2q"></a>次院四角。<a id="a-2r"></a>依方置四天王。<a id="a-2s"></a>面目嗔怒。<a id="a-2t"></a>半加趺坐须弥山座。<a id="a-2u"></a>各执戟槊。<a id="a-2v"></a>七宝衣甲璎珞华鬘而庄严之。<a id="a-2w"></a>四面置须弥座。<a id="a-2x"></a>一一座上开敷莲华。<a id="a-2y"></a>一一台上置罥索印。<a id="a-2z"></a>如意瓶印。<a id="a-30"></a>金刚杵印摩尼珠印。<a id="a-31"></a>五色螺印金刚钩印。<a id="a-32"></a>金刚锁印七宝轮印。<a id="a-33"></a>溥遍光焰</p>
  <p data-pb></p>
  <h2 id="a34">根本莲华顶像品第三十六</h2>
  <p id="a35">秘密主是根本莲华顶观世音菩萨像。<a id="a-36"></a>细妙白氎或好绢布。<a id="a-37"></a>方量四肘。<a id="a-38"></a>白月十五日起首图画。<a id="a-39"></a>彩色净好勿用皮胶。<a id="a-3A"></a>画匠画时常净澡浴着净衣服。<a id="a-3B"></a>当心画根本莲华顶观世音菩萨。<a id="a-3C"></a>大梵天相三面四臂。<a id="a-3D"></a>面目熙怡。<a id="a-3E"></a>当中正面眉间一眼。<a id="a-3F"></a>首戴七宝月冠冠有化佛。<a id="a-3G"></a>右第一手把三叉戟。<a id="a-3H"></a>右第二手把莲华贯索。<a id="a-3I"></a>左第一手把七宝开敷莲华。<a id="a-3J"></a>于华台中出观世音菩萨面首。<a id="a-3K"></a>头戴宝冠绕头冠上发火光焰。<a id="a-3L"></a>左第二手下舒五指雨出七宝。<a id="a-3M"></a>手上绕发火焰。<a id="a-3N"></a>众宝璎珞耳珰环钏。<a id="a-3O"></a>天诸衣服种种庄饰。<a id="a-3P"></a>结加趺坐宝莲华座。<a id="a-3Q"></a>身圆光焰。<a id="a-3R"></a>其莲华下画大海水。<a id="a-3S"></a>七宝岸沜。<a id="a-3T"></a>二九头蛇龙王水中出身。<a id="a-3U"></a>左右缴莲华干。<a id="a-3V"></a>其莲华右水中难陀龙王。<a id="a-3W"></a>出现半身合掌瞻仰。<a id="a-3X"></a>其莲华左水中跋难陀龙王。<a id="a-3Y"></a>出现半身合掌瞻仰。<a id="a-3Z"></a>水中白鹤孔雀命命鸟鸳鸯鸟。<a id="a-3a"></a>诸鸟鱼兽杂色众华。<a id="a-3b"></a>观世音右。<a id="a-3c"></a>多罗菩萨半加趺坐。<a id="a-3d"></a>微微曲躬持华恭敬。<a id="a-3e"></a>观世音左。<a id="a-3f"></a>半拏罗婆枲抳白衣菩萨半加趺坐。<a id="a-3g"></a>微微曲躬持华恭敬。<a id="a-3h"></a>多罗菩萨后。<a id="a-3i"></a>毗俱胝菩萨半加趺坐。<a id="a-3j"></a>半拏罗婆枲抳菩萨后。<a id="a-3k"></a>湿废多白身菩萨半加趺坐。<a id="a-3l"></a>腰着白裙。<a id="a-3m"></a>是诸菩萨众宝冠璎耳珰环钏。<a id="a-3n"></a>天诸衣服种种庄严。<a id="a-3o"></a>坐莲华座身圆光焰。<a id="a-3p"></a>湿废多菩萨后。<a id="a-3q"></a>一髻罗刹女神。<a id="a-3r"></a>面目嗔怒身有六臂。<a id="a-3s"></a>手执器仗半加趺坐。<a id="a-3t"></a>毗俱胝菩萨后。<a id="a-3u"></a>度底使者面目嗔怒而有八臂。<a id="a-3v"></a>手执器仗半加趺坐。<a id="a-3w"></a>各以众妙。<a id="a-3x"></a>衣服璎珞用庄严身。<a id="a-3y"></a>观世音顶上空中。<a id="a-3z"></a>右置大梵天大自在天并诸天众。<a id="a-40"></a>各持宝华供养瞻仰。<a id="a-41"></a>左置帝释天那罗延天并诸天众。<a id="a-42"></a>各持宝华供养瞻仰。<a id="a-43"></a>多罗菩萨座下。<a id="a-44"></a>置焰摩王水天毗楼博叉天王毗沙门天王。<a id="a-45"></a>半加趺坐各持器仗。<a id="a-46"></a>半拏罗婆枲抳白衣菩萨座下。<a id="a-47"></a>置俱废罗天俱摩罗天提头赖吒天王毗楼勒叉天王。<a id="a-48"></a>半加趺坐各持器仗。<a id="a-49"></a>观世音菩萨座下。<a id="a-4A"></a>右持真言者长跪而坐。<a id="a-4B"></a>一手把数珠一手把香炉瞻仰菩萨。<a id="a-4C"></a>秘密主此根本莲华顶观世音像。<a id="a-4D"></a>能摄一切旖暮伽王广大解脱莲华曼拏罗像。<a id="a-4E"></a>若常无间欢喜合掌观礼供养。<a id="a-4F"></a>则得解除一切恶作五无间罪。<a id="a-4G"></a>得住不空大成就地。<a id="a-4H"></a>当为世间一切人民爱敬尊重。<a id="a-4I"></a>得大安乐财宝丰饶。<a id="a-4J"></a>辩慧开悟色力增进。<a id="a-4K"></a>积集善根具大威德。</p>
  <h2 id="a4L">神变密印品第三十七</h2>
  <p id="a4M">秘密主是根本莲华顶转法轮印三昧耶。<a id="a-4N"></a>作大利益灭诸重罪。<a id="a-4O"></a>是为最上成就之处。<a id="a-4P"></a>若有每日能于像前起大悲心。<a id="a-4Q"></a>援结斯印诵根本莲华顶陀罗尼真言者。<a id="a-4R"></a>其人则害阿鼻地狱无间重罪。<a id="a-4S"></a>速尽除灭。<a id="a-4T"></a>十方刹土过现未来一切诸佛菩萨忆念观察。<a id="a-4U"></a>观世音菩萨现身与愿。<a id="a-4V"></a>一切兜率陀天众阿迦尼吒天众。<a id="a-4W"></a>大梵天众三十三天帝释天众。<a id="a-4X"></a>皆观拥护加被精进。<a id="a-4Y"></a>威德色力令诸魔众毗那夜迦药叉罗刹一切鬼神战怖驰散。</p>
  <p id="a4Z">莲华顶印。</p>
  <p id="a4a">二手合掌。<a id="a-4b"></a>二小指二无名指。<a id="a-4c"></a>右押左相叉屈入掌中。<a id="a-4d"></a>二中指竖伸头相去一寸。<a id="a-4e"></a>二头指各屈。<a id="a-4f"></a>押二中指侧中节上如钩。<a id="a-4g"></a>二大拇指各搏虎口侧。<a id="a-4h"></a>屈如钩勿相着。<a id="a-4i"></a>以印当心诵持种族奋怒王真言者。<a id="a-4j"></a>能动三世一切佛刹。<a id="a-4k"></a>各于佛刹纭雨一切天诸宝华衣服璎珞妙庄严具海云。<a id="a-4l"></a>供养一切诸佛菩萨。<a id="a-4m"></a>譡结殑伽沙俱胝那庾多百千印功德相应。<a id="a-4n"></a>十方一切如来印毗卢遮那如来印。<a id="a-4o"></a>加持此印所得福聚。<a id="a-4p"></a>譡七宝积如须弥山。<a id="a-4q"></a>布施一切如来正等。<a id="a-4r"></a>一切如来常观念故。</p>
  <p id="a4s">清净观印。</p>
  <p id="a4t">准前印惟改右头指头。<a id="a-4u"></a>与中指同伸。<a id="a-4v"></a>勿令相着。<a id="a-4w"></a>此印能会一切处用。<a id="a-4x"></a>皆得广大坚牢福蕴资粮相应。<a id="a-4y"></a>摄受一切诸佛如来心清净观印。<a id="a-4z"></a>灭诸怖畏灾障厄难。<a id="a-50"></a>一切鬼神不相怨害。<a id="a-51"></a>一切如来当为现前。<a id="a-52"></a>譡于九十九殑伽沙俱胝那庾多百千一切佛所种植善根。<a id="a-53"></a>譡结一切如来种族印三昧耶。<a id="a-54"></a>一切观世音种族印三昧耶。<a id="a-55"></a>一切金刚种族印三昧耶。<a id="a-56"></a>一切摩尼种族印三昧耶。<a id="a-57"></a>一切香象菩萨种族印三昧耶。<a id="a-58"></a>此印三昧于诸印中为大印王。<a id="a-59"></a>是观世音大幻化神变印三昧耶。<a id="a-5A"></a>若有修习一切法者。<a id="a-5B"></a>皆结是印速得无碍成就之法。</p>
  <p id="a5C">发觉印。</p>
  <p id="a5D">准第一印改左右头指。<a id="a-5E"></a>各竖微屈。<a id="a-5F"></a>头相去一寸勿着中指。<a id="a-5G"></a>若警觉召请时。<a id="a-5H"></a>头指来去。<a id="a-5I"></a>此印警觉一切诸佛菩萨。<a id="a-5J"></a>召请一切诸佛菩萨。<a id="a-5K"></a>自护护他结界结发。<a id="a-5L"></a>入坛供养礼拜行道。<a id="a-5M"></a>加持顶座澡浴护衣。<a id="a-5N"></a>洗手漱口受三昧耶。<a id="a-5O"></a>涂香烧香饮食华果。<a id="a-5P"></a>水器食器皆用此印。<a id="a-5Q"></a>修一切法悉得成办。<a id="a-5R"></a>其种族王真言奋怒王真言。<a id="a-5S"></a>一字二字三字乃至十字真言等皆用斯印。<a id="a-5T"></a>是三大印最大最尊具大神变。<a id="a-5U"></a>名一切佛菩提力印。<a id="a-5V"></a>由是三世一切如来。<a id="a-5W"></a>六通十力常加被之。<a id="a-5X"></a>三世诸佛及毗卢遮那如来常赞此印。<a id="a-5Y"></a>是印是诸如来大种族秘密坛印三昧耶。</p>
  <p data-pb></p>
  <h2 id="a5Z">神变真言品第三十八</h2>
  <p id="a5a">召请真言。</p>
  <p id="a5b">唵旖暮伽(上一)纥(二合)唎娜野(二)钵头(二合)暮瑟抳洒(三)旖迦唎洒野(四)娑(去)陀(上)野(五)皤啰三(去)皤啰(六)摩诃(去)钵头(二合)米(七)莎缚诃(八)</p>
  <p id="a5c">如是真言赞诵七遍。<a id="a-5d"></a>警觉召请一切诸佛菩萨天神。</p>
  <p id="a5e">结界真言。</p>
  <p id="a5f">唵钵头(二合)暮瑟抳洒(一)旖暮伽(上二)曼拏黎(三)吽(四)</p>
  <p id="a5g">如是真言三遍加持白芥子香水。<a id="a-5h"></a>散坛内外十方院畔。<a id="a-5i"></a>便成结界。</p>
  <p id="a5j">发髻真言。</p>
  <p id="a5k">唵钵头(二合)么(一)始佉[口*(隸-木+匕)](二)吽(三)</p>
  <p id="a5l">如是真言五遍。<a id="a-5m"></a>加持头发梳绾发髻。</p>
  <p id="a5n">沐浴真言。</p>
  <p id="a5o">唵钵头(二合)暮瑟抳洒(一)旖暮伽(上二)惹[口*(隸-木+匕)](三)吽(四)</p>
  <p id="a5p">如是真言三遍。<a id="a-5q"></a>加持白芥子香汤澡浴其身。</p>
  <p id="a5r">洁涤真言。</p>
  <p id="a5s">唵弭么罗(一)戍悌(二)吽(三)</p>
  <p id="a5t">如是真言。<a id="a-5u"></a>五遍加持净水漱口洗手洗面。</p>
  <p id="a5v">持衣真言。</p>
  <p id="a5w">唵散扯(去)娜野(一)钵头(二合)米(二)吽(三)</p>
  <p id="a5x">如是真言三遍。<a id="a-5y"></a>加持衣服着脱舍之。</p>
  <p id="a5z">甘露真言。</p>
  <p id="a60">唵弭理弭野(一)戍悌(二)吽(三)</p>
  <p id="a61">如是真言。<a id="a-62"></a>五遍加持乳酪酥蜜供养并服。</p>
  <p id="a63">灌顶真言。</p>
  <p id="a64">唵钵头(二合)暮(一)瑟抳洒暮伽(上二)旖鼻诜柘(三)怛(登邑反)么戍悌(四)吽(五)</p>
  <p id="a65">如是真言三遍。<a id="a-66"></a>加持香水灌[泳-永+截]顶身。</p>
  <p id="a67">被甲真言。</p>
  <p id="a68">唵钵头(二合)么迦缚制(平一)窒(丁吉反)哩荼(上二)畔驮吽(三)入缚攞(四)莎缚诃(五)</p>
  <p id="a69">如是真言三遍。<a id="a-6A"></a>言持右手身上遍摩。<a id="a-6B"></a>即成着甲护身。</p>
  <p id="a6C">金刚座真言。</p>
  <p id="a6D">唵跋驲啰(一)地瑟诧娜(二)钵头(二合)米(三)吽(四)</p>
  <p id="a6E">如是真言三遍。<a id="a-6F"></a>加持其座乃坐于座。</p>
  <p id="a6G">治地真言。</p>
  <p id="a6H">唵入缚攞(一)钵头(二合)米(二)陀啰陀啰(三)吽(四)</p>
  <p id="a6I">如是真言三遍。<a id="a-6J"></a>加持坛地画坛敷座。</p>
  <p id="a6K">治床真言。</p>
  <p id="a6L">唵钵头(二合)摩(一)室啰野噜跛(二)者攞者攞(三)吽(四)</p>
  <p id="a6M">如是真言三遍。<a id="a-6N"></a>加持于床乃坐卧之。</p>
  <p id="a6O">治华真言。</p>
  <p id="a6P">唵[寧*吉](宁立反)[名*養](名养反)钵头(二合)米(二)吽(三)</p>
  <p id="a6Q">如是真言五遍。<a id="a-6R"></a>加持于华敷献供养。</p>
  <p id="a6S">烧香真言。</p>
  <p id="a6T">唵钵头(二合)么米伽(上一)三(去)皤啰米(二)吽(三)</p>
  <p id="a6U">如是真言五遍。<a id="a-6V"></a>加持于香烧焯供养。<a id="a-6W"></a>亦复烧熏手熏衣。</p>
  <p id="a6X">涂香真言。</p>
  <p id="a6Y">唵钵头(二合)摩健悌(一)湿(二合)缚哩(二)吽(三)</p>
  <p id="a6Z">如是真言三遍。<a id="a-6a"></a>加持涂香摩坛供养。<a id="a-6b"></a>亦复涂于手臂肤体。</p>
  <p id="a6c">白芥子真言。</p>
  <p id="a6d">唵钵头(二合)么(一)跛(二合)啰枳喇臡(二)陀啰抳縒米(三)莎缚诃(四)</p>
  <p id="a6e">如是真言三遍。<a id="a-6f"></a>加持稻谷华白芥子布散坛上。</p>
  <p id="a6g">香水真言。</p>
  <p id="a6h">唵钵头(二合)么惹黎(一)素健陀(上)[革*(卄/(ㄇ@人)/戊)]底(二)吽(三)</p>
  <p id="a6i">如是真言。<a id="a-6j"></a>三遍加持阏伽香水献供养之。</p>
  <p id="a6k">饮食真言。</p>
  <p id="a6l">唵叔讫攞缚[口*(隸-木+士)](一)啰娑(去)野娜戍悌(二)吽(三)</p>
  <p id="a6m">如是真言。<a id="a-6n"></a>三遍加持一切饼食献供养之。</p>
  <p id="a6o">三白食真言。</p>
  <p id="a6p">唵素噜素噜(一)禁(俱荫反)皤[革*(卄/(ㄇ@人)/戊)]底(二)莎缚诃(三)</p>
  <p id="a6q">如是真言。<a id="a-6r"></a>三遍加持三白饭食献供养之。</p>
  <p id="a6s">饭真言。</p>
  <p id="a6t">唵钵头(二合)摩(一)室唎抳娑(去)陀(上)野(二)吽(三)</p>
  <p id="a6u">如是真言。<a id="a-6v"></a>三遍。<a id="a-6w"></a>加持诸饭献供养之。</p>
  <p id="a6x">果子真言。</p>
  <p id="a6y">唵叵攞弭戍悌(一)跛(二合)啰縒啰(二)吽(三)</p>
  <p id="a6z">如是真言。<a id="a-70"></a>三遍加持一切果子献供养之。</p>
  <p id="a71">华鬘真言。</p>
  <p id="a72">唵跛(二合)啰缚啰(一)补涩[惃-日+(向-口+人)]惹野(二)莎缚诃(三)</p>
  <p id="a73">如是真言。<a id="a-74"></a>三遍加持一切华鬘献供养之。</p>
  <p id="a75">饮食真言。</p>
  <p id="a76">唵入缚攞(一)入缚攞野(二)啰縒啰娑(去三)[起-巳+乞](二合)哩抳(四)吽(五)</p>
  <p id="a77">如是真言。<a id="a-78"></a>三遍加持一切饮食献供养之。</p>
  <p id="a79">灯真言。</p>
  <p id="a7A">唵钵头(二合)么(一)儞播野(二)入缚攞(三)吽(四)</p>
  <p id="a7B">如是真言三遍。<a id="a-7C"></a>加持灯明献供养之。<a id="a-7D"></a>持法者观蠲诸暗障。</p>
  <p id="a7E">入坛真言。</p>
  <p id="a7F">唵娑(去)么钵头(二合)么(一)步缚泥(二)跛(二合)啰縒啰(三)吽(四)</p>
  <p id="a7G">如是真言三遍。<a id="a-7H"></a>加持坛门入坛供养。</p>
  <p id="a7I">礼拜真言。</p>
  <p id="a7J">唵钵头(二合)暮(一)瑟抳洒(二)旖暮伽(上)姥儞(三)吽(四)</p>
  <p id="a7K">如是真言。<a id="a-7L"></a>三遍赞诵。<a id="a-7M"></a>五轮着地而礼拜之。</p>
  <p id="a7N">行道真言。</p>
  <p id="a7O">唵斫讫(二合)啰(一)曼拏隶(二)三(去)曼亸(三)钵头(二合)米(四)吽(五)</p>
  <p id="a7P">如是真言。<a id="a-7Q"></a>三遍赞诵而行道之。</p>
  <p id="a7R">散华真言。</p>
  <p id="a7S">唵三(去)曼亸(一)跛(二合)啰只(虬异反)喇拏(二)钵头(二合)米(三)三(去)皤啰(四)吽(五)</p>
  <p id="a7T">如是真言三遍。<a id="a-7U"></a>加持于华授弟子散。</p>
  <p id="a7V">教授真言。</p>
  <p id="a7W">唵钵头(二合)么(一)縒么曜瑟抳洒(二)摩诃暮伽(上三)三(去)么野(四)吽(去)</p>
  <p id="a7X">如是真言执受法者。<a id="a-7Y"></a>三遍加持授三昧耶。</p>
  <p id="a7Z">整衣真言。</p>
  <p id="a7a">唵三(去)曼亸(一)娑(去)驮啰拏(二)钵头(二合)米(三)吽[怡-台+巿](四)</p>
  <p id="a7b">如是真言三遍赞诵。<a id="a-7c"></a>结加趺坐整持仪服。</p>
  <p id="a7d">数珠真言。</p>
  <p id="a7e">唵旖播哩弭亸(一)入缚攞(二)钵头(二合)米(三)吽(四)</p>
  <p id="a7f">如是真言三遍。<a id="a-7g"></a>加持数珠取珠持掐。</p>
  <p id="a7h">转念真言。</p>
  <p id="a7i">唵舍亸(一)縒[可*欠]塞(桑纥反二合)啰(二)入缚理亸(三)钵头(二合)米(四)陀(上)啰陀(上)啰(五)吽(六)</p>
  <p id="a7j">如是真言三遍。<a id="a-7k"></a>加持数珠乃当诵念。</p>
  <p id="a7l">乞梦真言。</p>
  <p id="a7m">唵三(去)曼亸(一)娜啰舍娜(二)钵头(二合)米(三)吽(四)</p>
  <p id="a7n">如是真言五遍赞诵乞梦加被。</p>
  <p id="a7o">护身真言。</p>
  <p id="a7p">唵三(去)曼亸(一)落乞洒抳(二)钵头米(三)吽(四)</p>
  <p id="a7q">如是真言五遍赞诵。<a id="a-7r"></a>自护持身护他亦尔。</p>
  <p id="a7s">列界真言。</p>
  <p id="a7t">唵三(去)曼亸(一)米噜[寧*吉](宁吉反)哩荼(上二)塞(桑纥反)窒哩(三)吽(四)</p>
  <p id="a7u">如是真言绕坛三匝诵三七遍。<a id="a-7v"></a>即当结成金刚院界。</p>
  <p id="a7w">燃火真言。</p>
  <p id="a7x">唵三(去)曼亸(一)入缚攞(二)摩攞檗[月*坒](三)摩诃钵头(二合)么入缚[口*(隸-木+士)](四)吽(五)</p>
  <p id="a7y">如是真言。<a id="a-7z"></a>诵念燃火乃加持火。</p>
  <p id="a80">火食真言。</p>
  <p id="a81">唵度噜度噜(一)跛(二合)啰縒啰(二)度縒哩(三)曼窒[口*(隸-木+士)](四)莎缚诃(五)</p>
  <p id="a82">如是真言三遍加持火食烧供养之。</p>
  <p id="a83">神通真言。</p>
  <p id="a84">唵三(去)曼亸(一)婆(无何反)路枳亸(二)俣呬曳(二合三)摩庾惹废(无计反四)钵头(二合)么废倪(鱼抧反)儞(五)莎缚诃(六)</p>
  <p id="a85">如是真言赞诵七遍。<a id="a-86"></a>请一切诸佛菩萨真言明神。<a id="a-87"></a>曼拏罗中现诸神变。</p>
  <p id="a88">器仗真言。</p>
  <p id="a89">唵首皤塞(桑纥反)怛啰(一)驮埋抳(二)钵头(二合)么步臡(三)吽(四)</p>
  <p id="a8A">如是真言都令运摄坛中所画一切器仗。<a id="a-8B"></a>赞诵七遍。</p>
  <p id="a8C">摄法真言。</p>
  <p id="a8D">唵三(去)曼亸(一)迦[口*栗]洒抳(二)跛(二合)啰縒啰(三)俣呬曳(四)吽(五)</p>
  <p id="a8E">如是真言都令运摄坛内一切法门。<a id="a-8F"></a>如证解相诵三七遍。</p>
  <p id="a8G">请召观世音菩萨真言。</p>
  <p id="a8H">那墓塞(桑乙反)窒(丁结反)哩步缚泥(去)湿(二合)缚啰野(一句)路(轻呼)计湿缚(二合)啰摩醯(去)湿(二合)缚啰野(二句)唵陀(上)啰陀(上)啰(三句)三(去)曼亸婆(无何反)路枳亸(四句)俣呬曳旖蘖扯(姝也反五句)薄伽(上)畔(引六句)地啰地啰(七句)摩诃(去)地啰(八句)么抳迦娜迦啰惹亸(九句)跋驲啰吠女(去)哩野(十句)摩啰迦亸钵头(二合)么(十一句)逻倪(鱼礼反)捺(奴乙反二合)啰儞攞(十二句)摩诃(去)穆讫底迦(十三句)弭步使亸舍哩啰(十四句)摩诃(去)钵头(二合)么步惹(十五句)旖暮伽(上)播舍驮啰(十六句)婆(同上)啰娜婆啰(上)那(去)野迦(十七句)入缚攞入缚攞(十八句)三(去)曼亸缚路枳亸(十九句)旖蘖扯旖蘖扯(二十句)薄伽(上)畔(引二十一句)施[起-巳+乞]啰(二合弹舌呼之二十二句)縒么野摩努塞(同上)么啰(二十三句)弭弭驮噜播(二十四句)废(无计反)洒陀(上)啰(二十五句)野么婆(同上)噜拏矩废啰(二十六句)那么塞讫(二合)哩亸(二十七句)缢湿(二合)缚啰(二十八句)摩醯(去)湿(二合)缚啰(二十九句)路(轻呼)计湿(二合)缚啰(三十句)翳呬曳呬(三十一句)薄伽(上)畔(引三十二句)施[起-巳+乞](二合)啰摩蘖扯(三十三句)萨缚苾[亭*夜](亭夜反)曼拏攞(三十四句)縒么野(三十五句)摩努塞(同上)么啰(三十六句)那啰舍野莎(二合)缚路(轻呼)梵(脯甘反三十七句)弭弭驮谛惹陀(上)啰(三十八句)三(去)曼亸喇湿弭入缚攞(三十九句)蘖皤舍哩啰(四十句)摩诃迦(去)噜抳迦(四十一句)噪[名*養](名养反)穆佉(四十二句)播哩布唎拏(四十三句)战捺(同上二合)啰曼拏攞穆佉(四十四句)那缚战捺(同上)啰惹吒(上)陀(上)啰(四十五句)旖弭跢皤耶(四十六句)摩矩吒(上)陀(上)啰(四十七句)摩诃没(二合)啰[可*欠]么废(无计反)洒陀啰(四十八句)窒(二合)哩路(轻呼)者娜(四十九句)旖暮伽(上)婆(同上)啰娜(五十句)睹噜睹噜(五十一句)摩诃(去)迦噜抳迦(五十二句)钵头(二合)么播舍婆(同上)路枳亸(五十三句)戍陀(上)萨埵婆啰那(上)野迦(五十四句)那谟窣睹羝(五十五句)莎(二合)缚诃(五十六句)</p>
  <p id="a8I">此请召真言加持香王烧。<a id="a-8J"></a>启请观世音菩萨摩诃萨者。<a id="a-8K"></a>纵有四重五逆十恶罪者。<a id="a-8L"></a>亦得观世音菩萨摩诃萨现身。<a id="a-8M"></a>为与灭害四重五逆十恶等罪。<a id="a-8N"></a>与诸愿满。<a id="a-8O"></a>何况净信。<a id="a-8P"></a>善男子善女人。<a id="a-8Q"></a>昼夜依法受持读诵。<a id="a-8R"></a>岂不现身授证诸法。<a id="a-8S"></a>若一加持香王。<a id="a-8T"></a>一烧熏大自在天像十千遍。<a id="a-8U"></a>大自在天现身而来与诸愿满。<a id="a-8V"></a>若加持香王。<a id="a-8W"></a>烧熏那罗延天像十千遍。<a id="a-8X"></a>那罗延天现身而来与愿拥护。<a id="a-8Y"></a>若加持香王。<a id="a-8Z"></a>烧熏摩诃迦罗神像十千遍。<a id="a-8a"></a>摩诃迦罗神领其眷属一时现身。<a id="a-8b"></a>敬护与愿任为役使。<a id="a-8c"></a>若加持香王。<a id="a-8d"></a>烧熏毗那夜迦像一百八遍。<a id="a-8e"></a>一切毗那夜迦皆被拘缚不相娆恼。<a id="a-8f"></a>若加持香王。<a id="a-8g"></a>烧熏天魔像一百八遍。<a id="a-8h"></a>不为一切天魔神鬼来相娆乱。<a id="a-8i"></a>若加持香王每日三时。<a id="a-8j"></a>面向日天相续烧焯满三七日。<a id="a-8k"></a>得日天众现前拥护与福加被。<a id="a-8l"></a>若加持香王。<a id="a-8m"></a>从月三日面向月天相续烧焯。<a id="a-8n"></a>至十五日或十六日夜半。<a id="a-8o"></a>月天现前祐护加被。<a id="a-8p"></a>若加持香王。<a id="a-8q"></a>烧熏毗沙门王像十千遍。<a id="a-8r"></a>毗沙门王现身拥护。<a id="a-8s"></a>奉施财宝得大富饶。<a id="a-8t"></a>若加持香王烧熏功德天像十千遍。<a id="a-8u"></a>功德天像动摇诰语。<a id="a-8v"></a>问菩提事皆悉答之。<a id="a-8w"></a>若加持安悉香。<a id="a-8x"></a>烧熏新未坏米亸罗一千八遍。<a id="a-8y"></a>自起坐语问所求法悉皆答之。<a id="a-8z"></a>若加持安悉香。<a id="a-90"></a>烧熏病者加持七遍。<a id="a-91"></a>是人自缚。<a id="a-92"></a>若加持安悉香。<a id="a-93"></a>烧熏岌播罗一千八遍。<a id="a-94"></a>得岌播罗动走自语。<a id="a-95"></a>所问皆答任为使役。<a id="a-96"></a>若加持安悉香。<a id="a-97"></a>烧熏金刚杵一千八遍。<a id="a-98"></a>杵上放光。<a id="a-99"></a>若加持安悉香。<a id="a-9A"></a>烧熏轮一千八遍。<a id="a-9B"></a>轮自摇转。<a id="a-9C"></a>若加持安悉香。<a id="a-9D"></a>烧熏五色条一千八遍。<a id="a-9E"></a>其状如蛇蟠回踠转。<a id="a-9F"></a>若加持安悉香。<a id="a-9G"></a>烧熏新瓮瓶钵一百八遍。<a id="a-9H"></a>乃自旋转。<a id="a-9I"></a>若加持安悉香。<a id="a-9J"></a>烧熏净剑一千八遍。<a id="a-9K"></a>放出火光。<a id="a-9L"></a>若加持安悉香。<a id="a-9M"></a>烧熏螺七遍。<a id="a-9N"></a>诣高望处吹之七声。<a id="a-9O"></a>众生闻者除灭罪障。<a id="a-9P"></a>若加持安悉香。<a id="a-9Q"></a>烧熏患疟病人二十一遍。<a id="a-9R"></a>便得除差。<a id="a-9S"></a>若天无雨。<a id="a-9T"></a>有龙湫边加持安悉香。<a id="a-9U"></a>烧烟不绝一千八遍。<a id="a-9V"></a>则降大雨。<a id="a-9W"></a>若雨多滞。<a id="a-9X"></a>高山峰上加持安悉香。<a id="a-9Y"></a>烧烟不绝一千八遍。<a id="a-9Z"></a>其雨便止除诸灾难。<a id="a-9a"></a>若恶风雹灾障数起。<a id="a-9b"></a>面向起处加持安悉香。<a id="a-9c"></a>烧一千八遍。<a id="a-9d"></a>于四个月止除风雹。<a id="a-9e"></a>若加持安悉香。<a id="a-9f"></a>烧熏身熏衣七遍著者。<a id="a-9g"></a>所去之处无诸障难。<a id="a-9h"></a>若加持安悉香。<a id="a-9i"></a>库藏中烧一千八遍。<a id="a-9j"></a>则令财宝而不虚耗。<a id="a-9k"></a>若加持安悉香。<a id="a-9l"></a>烧熏一切华果饮食二十一遍。<a id="a-9m"></a>与诸人食皆得除灭一切灾障。<a id="a-9n"></a>若加持安悉香。<a id="a-9o"></a>烧熏华鬘与人头戴加持。<a id="a-9p"></a>是人便自缚之问者皆说。<a id="a-9q"></a>若三七日加持香王。<a id="a-9r"></a>烧焯供养金刚藏菩萨像。<a id="a-9s"></a>真言声声不绝满十万遍。<a id="a-9t"></a>金刚藏菩萨现身与所求愿。<a id="a-9u"></a>若加持安悉香。<a id="a-9v"></a>烧熏药又女像一千八遍。<a id="a-9w"></a>得药叉女现身敬护。<a id="a-9x"></a>与所求愿任为供使。<a id="a-9y"></a>若加持安悉香。<a id="a-9z"></a>烧熏磬子或熏大钟大鼓三七遍者。<a id="a-A0"></a>即便击之闻者除灭一切罪障。<a id="a-A1"></a>若于宅中以安悉香。<a id="a-A2"></a>一真言一烧一百八遍。<a id="a-A3"></a>一切灾恶鬼神皆悉驰走。<a id="a-A4"></a>若欲验此请召真言者。<a id="a-A5"></a>诵十万遍即作诸法悉皆成就。</p>
  <p id="aA6">发遣真言。</p>
  <p id="aA7">唵旖暮伽(上)播舍(一)钵头(二合)暮瑟抳洒(二)亸啰亸啰(三)旖缚跢啰睹(四)薄伽(上)畔(引五)蘖扯沙缚皤缚南(六)睹噜睹噜(七)摩诃钵头(二合)么步臡(八)莎缚诃(九)</p>
  <p id="aA8">如是真言加持白芥子水七遍散坛十方一切诸佛菩萨天神还归本宫。</p>
  <p data-pb></p>
  <h2 id="aA9">多罗菩萨护持品第三十九</h2>
  <p id="aAA">尔时多罗菩萨。<a id="a-AB"></a>从座而起合掌恭敬。<a id="a-AC"></a>顶礼佛足右绕三匝。<a id="a-AD"></a>却住一面白佛言。<a id="a-AE"></a>世尊是尊者观世音菩萨摩诃萨。<a id="a-AF"></a>能善演此不空王根本莲华顶陀罗尼真言坛印三昧耶。<a id="a-AG"></a>与于世间持真言者作大利乐。<a id="a-AH"></a>世尊我今亦有不空王根本莲华顶陀罗尼真言三昧耶。<a id="a-AI"></a>若真言者于三七日。<a id="a-AJ"></a>清净如法精持诵念。<a id="a-AK"></a>或常诵持此真言者。<a id="a-AL"></a>我除誓当随逐守护。<a id="a-AM"></a>种种示现三昧神变。<a id="a-AN"></a>与诸愿果。<a id="a-AO"></a>我欲佛前而演示之愿垂纳受。<a id="a-AP"></a>尔时释迦牟尼如来。<a id="a-AQ"></a>诰多罗菩萨言。<a id="a-AR"></a>善哉善哉汝当演说我已加被。<a id="a-AS"></a>尔时多罗菩萨。<a id="a-AT"></a>即说不空王根本莲华顶摩尼心陀罗尼真言曰。</p>
  <p id="aAU">那莫塞(桑纥反)窒(都结反二合)[口*(隸-木+士)]拽特(二合)膹(肥以反)迦南(一)亸詑誐跢南(二)舍枳野逻惹(三)旖地瑟诧(魑贾反)娜(四)那莫塞(同上)讫哩跢南(五)那谟啰怛娜怛啰耶野(六)那莫旖利耶(七)缚路(轻呼)枳谛湿缚啰野(八)菩地萨埵野(九)摩诃萨埵野(十)摩诃迦噜抳迦野(十一)那莫塞(同上)亸逻曳(移鸡反十二)摩诃祢谜(十三)唵亸啰抳亸啰抳(十四)亸[口*(隸-木+匕)]钵头(二合)么(十五)弭步使跢亸[口*(隸-木+士)](十六)么抳迦娜迦(十七)弭质怛啰么黎(十八)惹吒(上)么矩吒(上十九)曼抳亸钵头(二合)米(二十)度噜度噜(二十一)钵头(二合)么播舍步臡(二十二)旖暮伽(上)播舍[可*欠]塞(同上)羝(二十三)亸啰野皤伽(上)缚底(二十四)摩诃悉地婆(无何反)啰泥(二十五)睹噜睹噜(二十六)摩诃亸啰抳(二十七)婆啰泥娑(去)陀(上)野悉悌(二十八)旖暮伽(上)婆(同上)啰泥(二十九)莎(二合)缚诃(三十)</p>
  <p id="aAV">摩尼大心陀罗尼真言。</p>
  <p id="aAW">唵旖暮伽(上一)钵头(二合)弭儞亸[口*(隸-木+士)](二)莎(二合)缚诃(三)</p>
  <p id="aAX">摩尼小心陀罗尼真言。</p>
  <p id="aAY">唵么抳(一)亸[口*(隸-木+匕)](二)吽(三)</p>
  <p id="aAZ">世尊是摩尼心陀罗尼真言。<a id="a-Aa"></a>与诸真言者满所求愿。<a id="a-Ab"></a>涂饰坛场置多罗像。<a id="a-Ac"></a>安悉香苏合香塞毕[口*栗]迦香如法和合。<a id="a-Ad"></a>以斯真言昼夜如法。<a id="a-Ae"></a>加持香烧承事供养。<a id="a-Af"></a>诵十万遍。<a id="a-Ag"></a>我即现身与所求愿。<a id="a-Ah"></a>除诸药叉罗刹鬼神斗诤灾难。<a id="a-Ai"></a>世尊若真言者。<a id="a-Aj"></a>每欲卧时像前烧香。<a id="a-Ak"></a>诵三七遍乃便寝卧。<a id="a-Al"></a>我速梦中现是人前。<a id="a-Am"></a>为说过现未来一切事法。<a id="a-An"></a>令得一切知解圆满福德成就。<a id="a-Ao"></a>为灭一切灾怪病恼。<a id="a-Ap"></a>当命终时我为现身。<a id="a-Aq"></a>加与正念将往佛刹。<a id="a-Ar"></a>莲华化生识相圆满。<a id="a-As"></a>得宿住智。<a id="a-At"></a>为诸如来授于记莂。<a id="a-Au"></a>得金刚身。<a id="a-Av"></a>住诸如来种族坛会。<a id="a-Aw"></a>乃至无上正等菩提更不退转。</p>
  <p id="aAx">尔时释迦牟尼如来。<a id="a-Ay"></a>诰多罗菩萨言。<a id="a-Az"></a>善哉善哉汝能说示不空王根本莲华顶摩尼真言。<a id="a-B0"></a>护持一切行真言者最胜悉地。<a id="a-B1"></a>汝当加被最上愿地而拥护之。</p>
  <p data-pb></p>
  <h2 id="aB2">大众护持品第四十</h2>
  <p id="aB3">尔时执金刚秘密主。<a id="a-B4"></a>四天王大梵天。<a id="a-B5"></a>那罗延天大自在天。<a id="a-B6"></a>帝释天摩诃迦罗神。<a id="a-B7"></a>宝贤神满贤神。<a id="a-B8"></a>半支迦神那吒俱钵罗神。<a id="a-B9"></a>缚罗神大力神。<a id="a-BA"></a>诃哩底神商企尼神。<a id="a-BB"></a>毗摩夜神辩才天。<a id="a-BC"></a>阿努梵摩天功德天。<a id="a-BD"></a>一髻罗刹女神华齿神。<a id="a-BE"></a>及诸无量天龙八部。<a id="a-BF"></a>皆从坐起偏袒右臂。<a id="a-BG"></a>一时合掌同声白言。<a id="a-BH"></a>世尊。<a id="a-BI"></a>此经所在国土。<a id="a-BJ"></a>若有苾刍苾刍尼族姓男族姓女。<a id="a-BK"></a>读诵受持书写之者。<a id="a-BL"></a>我等一切诸天神众。<a id="a-BM"></a>亦如斯会凑视拥护。<a id="a-BN"></a>与力加被。<a id="a-BO"></a>遮止世间一切灾怪。<a id="a-BP"></a>乃至无上正等菩提常不放舍。<a id="a-BQ"></a>尔时佛告执金刚秘密主等。<a id="a-BR"></a>善哉善哉汝斯大众。<a id="a-BS"></a>应当如是守护此经。<a id="a-BT"></a>莫隐于地令住世间。<a id="a-BU"></a>为大明矩照诸有情而得解脱。</p>
 </body>
</html>