<!doctype html>
<html id="z3IBTtBRc" data-ver="717">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第二十八</h1>
  <h2 id="a2">清净莲华明王品第六十七</h2>
  <p id="a3">尔时观世音菩萨摩诃萨。<a id="a-4"></a>说此大可畏明王央俱舍真言时。<a id="a-5"></a>便复合掌瞻仰如来。<a id="a-6"></a>熙怡微笑身放亿俱胝百千色光。<a id="a-7"></a>照曜十方三千大千佛之世界。<a id="a-8"></a>以光神力能令十方三千大千诸佛世界满虚空际。<a id="a-9"></a>叆叇弥雨天诸众妙宝雨海云。<a id="a-A"></a>天诸殊特牛头栴檀末香涂香海云。<a id="a-B"></a>广大清净萨颇胝迦宝香海云。<a id="a-C"></a>放斯光时眉间白毫出甘露渧。<a id="a-D"></a>如大星流。<a id="a-E"></a>其色明踰颇胝迦宝。<a id="a-F"></a>清净莹彻从空坠下。<a id="a-G"></a>正住佛前变成众宝千叶莲华。<a id="a-H"></a>其华纯以琉璃为茎。<a id="a-I"></a>有大光明超亿千日初出色光。<a id="a-J"></a>磐薄高大如菩萨等。</p>
  <p id="aK">尔时执金刚秘密主菩萨摩诃萨。<a id="a-L"></a>见此露渧变成众宝千叶莲华。<a id="a-M"></a>琉璃为茎光明赫奕。<a id="a-N"></a>踊跃欢喜得未曾有。<a id="a-O"></a>即起合掌头面礼足。<a id="a-P"></a>白言圣者今所神变实难思议。<a id="a-Q"></a>我今思念本未曾识。<a id="a-R"></a>惟愿圣者速为解释。</p>
  <p id="aS">尔时观世音菩萨摩诃萨。<a id="a-T"></a>告执金刚秘密主菩萨摩诃萨言。<a id="a-U"></a>我有不空罥索心王名清净莲华明王央俱舍真言大曼拏罗印三昧耶我欲佛前当正宣说。<a id="a-V"></a>以此明王央俱舍真言神通威力。<a id="a-W"></a>故现斯瑞。<a id="a-X"></a>如是明王我白毫中而出现之。<a id="a-Y"></a>具大周广神通威德。</p>
  <p id="aZ">尔时执金刚秘密主菩萨摩诃萨。<a id="a-a"></a>闻斯说已合掌恭敬。<a id="a-b"></a>头面顶礼右绕三匝。<a id="a-c"></a>乃往佛前于一面立。<a id="a-d"></a>手持白拂揖拂如来一切智身。</p>
  <p id="ae">尔时释迦牟尼如来。<a id="a-f"></a>谓观世音菩萨摩诃萨言。<a id="a-g"></a>汝今当说不空罥索心王清净莲华明王央俱舍真言大曼拏罗印三昧耶。<a id="a-h"></a>若演说者则得一切如来种族秘密心陀罗尼真言坛印三昧耶。<a id="a-i"></a>显现开剖无诸翳障。<a id="a-j"></a>如是一切陀罗尼真言坛印三昧耶。<a id="a-k"></a>随是明王法中住现。<a id="a-l"></a>一切最胜真实解脱曼拏罗王三昧耶。<a id="a-m"></a>及诸天神坛印三昧耶皆显现之。<a id="a-n"></a>如是明王央俱舍真言。<a id="a-o"></a>常为一切天神坛神而守护之。<a id="a-p"></a>恒不放舍。<a id="a-q"></a>于世诸法疾得成就。</p>
  <p id="ar">尔时观世音菩萨摩诃萨。<a id="a-s"></a>承佛诰语。<a id="a-t"></a>为于世间一切垢重鲜福有情持陀罗尼真言者。<a id="a-u"></a>仰观如来欢喜奋迅。<a id="a-v"></a>即说清净莲华明王央俱舍真言曰。</p>
  <p id="aw">娜莫塞(桑纥反)窒(丁结反二合)[口*(隸-木+士)]野(杨可反下同音)特(能邑反二合)婆(无可反)努誐(银迦反又音迦字斤攞反下同音)亸(一句)跛(二合)啰底(丁枳反)瑟耻谛瓢(毗药反下同音二句)萨嚩(无可反下同音)勃陀(上)菩地萨埵(二合)嚩(三句)跛(二合)罗縒啰亸詑(他可反)誐跢(多个反下同音)俣(愚矩反)呬野(四句)漫拏攞亩捺(能乙反)啰(二合五句)曼怛(登乙反二合)啰跛(二合)啰縒啰婆(去)没捺(轻)嚟(二合)瓢(六句)娜莫旖唎野跋驲啰(二合)陀(上)啰(七句)萨嚩矩攞俣呬野(八句)苾[亭*夜](亭夜反)陀(上)[口*履]捺(同上二合)啰跛(二合)啰底(同上)瑟耻谛瓢(毗遥反九句)娜莫萨嚩跛(二合)啰底(丁以反)曳迦(斤逻反下同音)勃陀(上)[口*履]野(十句)室啰嚩迦僧(去)只(虬曳反)瓢(毗遥反十一句)底跢娜誐亸跛(二合)啰窋(丁聿反)半祢(奴礼反下同音)瓢(十二句)那莫萨嚩漫拏攞俣呬野(十三句)摩诃苾[亭*夜](同上音)啰惹娑(去)陀(上)娜悉悌瓢(毗遥反十四句)娜谟啰怛娜(二合)怛啰(二合)耶野(十五句)娜莫旖唎耶嚩路枳谛湿嚩(二合)啰野(十六句)菩地萨埵(二合)嚩野(十七句)摩诃萨埵(二合)嚩野(十八句)摩诃迦噜抳迦野(十九句)萨嚩苾[亭*夜](同上音)漫拏攞啰惹(二十句)摩诃暮伽(上)弭矩(二合)没(卢骨反)嚩拏悉悌瓢(二十一句)萨嚩亩[寧*吉](宁吉反)[口*(隸-木+士)]瓢(二十二句)怛[寧*也](宁也反)他(二十三句)唵(喉中抬引呼二十四句)弭么隶弭么攞蘖髀(二十五句)弭么滥亩若钵头(二合)米素[口*履]野[革*(卄/(ㄇ@人)/戊)](无遏反)者栖(二十六句)娑(去)[可*欠]塞(同上)啰啰湿弭计啰臡(如例反二十七句)摩诃啰湿弭入嚩攞嚩皤徙谛(二十八句)柘啰柘啰(二十九句)柘柘罗(三十句)散者啰钵头(二合)暮亸[口*履](三十一句)钵头(二合)么蘖髀(三十二句)钵头(二合)么步臡(三十三句)素[寧*吉](宁吉反)么啰滥暮惹弭么黎(三十四句)摩抳迦娜(三十五句)跋驲啰(二合)废(无计反)女(去)[口*履]曳[打-丁+柰](二合)啰儞攞(三十六句)摩啰迦亸钵头(二合)摩啰誐(三十七句)弭弭陀(上)摩诃么抳喇怛那(三十八句)楞(去)讫[口*履]亸舍[口*履][口*(隸-木+士)](三十九句)陀(上)啰陀(上)啰(四十句)摩诃钵头(二合)么驮[口*(隸-木+士)](四十一句)播啰播啰(四十二句)播啰首播舍陀(上)[口*(隸-木+士)](四十三句)娑(去)啰娑(去)啰(四十四句)縒曼亸废(无计反)噜者泥(四十五句)萨嚩亸詑誐跢俣呬耶(四十六句)地瑟耻底(丁礼反)句攞娑(去)么野(四十七句)播[口*履]布啰抳(四十八句)陀(上)啰陀(上)啰(四十九句)跋驲啰入嚩攞(五十句)摩罗檗髀跋驲啰跋驲[口*(隸-木+士)](五十一句)跋驲啰地瑟耻亸钵头(二合)米(五十二句)吽[合*牛](五十三句)么抳么抳(五十四句)摩诃么抳振亸么抳(五十五句)播舍陀(上)啰(五十六句)虎噜虎噜(五十七句)钵头(二合)米钵头(二合)么憍(鱼照反)[口*梨](五十八句)钵头(二合)么播抳婆(同上音)啰泥(五十九句)旖暮伽(上句)钵头(二合)米(六十句)唵(同上呼)钵头(二合)弭儞(六十一句)钵头(二合)摩么抳(六十二句)跋驲啰驮(上)[口*(隸-木+士)](六十三句)萨嚩亸詑誐跢矩攞(六十四句)娑(去)么[尼*也](尼也反)縒么耶(六十五句)地瑟耻谛(六十六句)摩诃弭补攞步臡(六十七句)皤啰皤啰(六十八句)参(去)皤啰(六十九句)步噜步噜(七十句)步啰抳(七十一句)避[口*履]避[口*履](七十二句)縒曼亸婆路枳亸苾[亭*夜](同上音)啰臡(七十三句)跛(二合)啰縒啰跛(二合)啰縒啰(七十四句)縒曼亸弭么黎(七十五句)萨嚩苾[亭*夜](同上音)漫拏攞祢嚩亸(七十六句)那么塞讫[口*履]羝(七十七句)亸啰亸啰(七十八句)跢啰野哆啰野(七十九句)縒曼亸舍播[口*履]布啰抳(八十句)萨嚩菩地萨埵(二合)缚避晒者儞(八十一句)萨嚩亸詑誐哆暮伽(上)[可*欠]避使讫(二合)羝(八十二句)旖避诜旨(二合)野[牟*含](牟含反八十三句)萨嚩苾[亭*夜](同上音)漫拏攞(八十四句)矩攞縒么耶避晒阶(八十五句)萨嚩亸诧誐跢播抳嚩啰泥(八十六句)钵头(二合)么憍(鱼照反)隶(八十七句)钵头(二合)么跛(二合)啰髀(八十八句)钵头(二合)么弭迦瞻亩惹蘖髀(八十九句)[合*牛][合*牛](九十句)跋驲[口*(隸-木+士)]跋驲[口*(隸-木+士)](九十一句)跋驲啰钵头(二合)米(九十二句)亸詑誐跢矩罗地瑟耻谛(九十三句)旖暮伽(上)嚩啰抳(九十四句)萨嚩舍播[口*履]布啰抳(九十五句)萨嚩播野耨(轻)佉(上九十六句)钵(二合)啰舍么儞(九十七句)旖暮伽(上)纥(二合)[口*履]娜野悉地(九十八句)娑(去)陀(上)野弭么黎(九十九句)[合*牛][怡-台+巿](一百句)唵(同上呼)嚩罗泥钵头(二合)么步臡(一句)娜谟窣睹羝钵头(二合)么补势(知西反二句)莎(去)嚩诃(一百三句)</p>
  <p id="ax">尔时观世音菩萨摩诃萨。<a id="a-y"></a>说是明王真言之时。<a id="a-z"></a>光明溥照一切如来种族秘密心陀罗尼真言曼拏罗印三昧耶。<a id="a-10"></a>佛前莲华即自开敷。<a id="a-11"></a>台中出现不空罥索心王清净莲华明王三面四臂。<a id="a-12"></a>首戴宝冠冠有化佛。<a id="a-13"></a>当中正面圆满熙怡。<a id="a-14"></a>眉间一目。<a id="a-15"></a>左右二面如不空罥索观世音左右面目。<a id="a-16"></a>一手持开莲华一手执罥索。<a id="a-17"></a>一手持宝幢一手把三叉戟。<a id="a-18"></a>众宝璎珞耳珰环钏。<a id="a-19"></a>天诸衣服种种庄严。<a id="a-1A"></a>相好殊特踰于诸天。<a id="a-1B"></a>无量亿千莲华台上结加趺坐。<a id="a-1C"></a>放亿俱胝百千光明。<a id="a-1D"></a>放斯光时从座而起。<a id="a-1E"></a>整理衣服合掌恭敬。<a id="a-1F"></a>顶礼双足绕佛三匝。<a id="a-1G"></a>却还本座曲躬而立瞻仰尊颜目不异顾。<a id="a-1H"></a>尔时释迦牟尼如来。<a id="a-1I"></a>谓清净莲华明王言。<a id="a-1J"></a>善哉殊特何故前立。<a id="a-1K"></a>瞻视我好欲求何愿。<a id="a-1L"></a>尔时清净莲华明王前白佛言。<a id="a-1M"></a>今于如来请授一切如来种族秘密心陀罗尼真言曼拏罗印三昧耶总持明门最上第一。<a id="a-1N"></a>佛复告言汝欲十方一切如来毗卢遮那如来一切种族秘密心陀罗尼真言曼拏罗印三昧耶灌顶受记者。<a id="a-1O"></a>汝当善听我授与汝。<a id="a-1P"></a>称汝第一。<a id="a-1Q"></a>汝今授名多罗菩萨。<a id="a-1R"></a>亦名湿废多白身观世音菩萨。<a id="a-1S"></a>亦名毗俱胝观世音菩萨亦名莲华端严首菩萨。<a id="a-1T"></a>亦名计唎枳利大天神亦名金刚度底天神。<a id="a-1U"></a>亦名毗摩罗迦履天神亦名莲华眼天神。<a id="a-1V"></a>亦名金刚锁天神亦名毗利金刚天神。<a id="a-1W"></a>亦名莲华光明天神亦名成就业行天神。<a id="a-1X"></a>亦名大真言王天神亦名不空首王天神。<a id="a-1Y"></a>亦名暴伽[革*(卄/(ㄇ@人)/戊)]多天神亦名功德天神。<a id="a-1Z"></a>亦名毗摩罗天神亦名无譬喻天神。<a id="a-1a"></a>亦名辩才天神亦名一髻天神。<a id="a-1b"></a>亦名千眼天神亦名千臂天神。<a id="a-1c"></a>亦名千头天神亦名不空莲华天神。<a id="a-1d"></a>亦名大宝天神亦名出一切宝天神。<a id="a-1e"></a>亦名世间自在天神亦名大明密号自在王天神。<a id="a-1f"></a>亦名大海天神亦名大天女天神。<a id="a-1g"></a>亦名一切种族坛天神亦名诵念安隐大天神。<a id="a-1h"></a>亦名种族大天神亦名端正金刚天神。<a id="a-1i"></a>亦名执轮天神亦名执钺刀天神。<a id="a-1j"></a>亦名执剑天神亦名奋怒天神。<a id="a-1k"></a>亦名奋怒王天神亦名破黑暗天神。<a id="a-1l"></a>亦名嗔面天神亦名狗牙天神。<a id="a-1m"></a>亦名赤黄色天神亦名金发天神。<a id="a-1n"></a>亦名执宝手天神亦名大地轮天神。<a id="a-1o"></a>亦名持一切物天神亦名供养水器天神。<a id="a-1p"></a>亦名种种饮食天神亦名一切最大天神。<a id="a-1q"></a>亦名涂香末香华鬘天神亦名一切遍行天神。<a id="a-1r"></a>亦名一切自在天神亦名示女相天。<a id="a-1s"></a>神亦名度脱一切天神亦名持真言天神。<a id="a-1t"></a>亦名啰惹天神亦名一切如来大种族天神。<a id="a-1u"></a>亦名大丈夫真言王天神亦名观世音菩萨白毫上出现天神。<a id="a-1v"></a>亦名宝甘露天神亦名大星光天神。<a id="a-1w"></a>亦名种种相貌天神亦名种种事业天神。<a id="a-1x"></a>清净莲华明王所授汝诸名等。<a id="a-1y"></a>若有人民每日晨朝。<a id="a-1z"></a>信解受持读诵之者。<a id="a-20"></a>速得一切如来种族秘密心陀罗尼真言坛印三昧耶现前成就。<a id="a-21"></a>是诸名等通入一切种族陀罗尼真言坛印三昧耶。<a id="a-22"></a>一切天神坛神住护一切如来毗卢遮那如来。<a id="a-23"></a>释迦牟尼如来。<a id="a-24"></a>一切种族秘密心陀罗尼真言。<a id="a-25"></a>曼拏罗印三昧耶中所说名字。<a id="a-26"></a>观世音菩萨处处护持。<a id="a-27"></a>是故说汝最胜第一。<a id="a-28"></a>汝复授名金刚大悉地王。<a id="a-29"></a>大莲华最胜悉地王如来种族悉地王。<a id="a-2A"></a>大曼拏罗种族悉地王大摩尼种族悉地王。<a id="a-2B"></a>不空一切曼拏罗最胜心悉地王大金刚种族顶悉地王。<a id="a-2C"></a>金刚底极悉地王金刚鬘部悉地王。<a id="a-2D"></a>金刚胜锥悉地王莲华端正殊胜悉地王。<a id="a-2E"></a>清净莲华明王所授汝诸悉地王名。<a id="a-2F"></a>若有人民信解受持读诵之者。<a id="a-2G"></a>速得此诸陀罗尼真言一切悉地王。<a id="a-2H"></a>执金刚秘密主菩萨摩诃萨。<a id="a-2I"></a>十执金刚神大自在执金刚神观守护持。<a id="a-2J"></a>以是义故。<a id="a-2K"></a>常令如法受持读诵此悉地王名者。<a id="a-2L"></a>一切如来毗卢遮那如来释迦牟尼如来。<a id="a-2M"></a>一切诸大菩萨摩诃萨众。<a id="a-2N"></a>亦常观察加被拥护。</p>
  <p id="a2O">尔时释迦牟尼如来。<a id="a-2P"></a>与是明王授记别时。<a id="a-2Q"></a>十方大地六变震动于虚空中叆叇弥雨月光清净华。<a id="a-2R"></a>卢遮华摩诃卢遮华。<a id="a-2S"></a>曼陀罗华摩诃曼陀罗华。<a id="a-2T"></a>钵头摩华拘物头华。<a id="a-2U"></a>芬陀利华青优钵罗华。<a id="a-2V"></a>赤优钵罗华阿叔迦华。<a id="a-2W"></a>波吒罗华芬那誐华。<a id="a-2X"></a>乾陀婆利师迦华君那利华。<a id="a-2Y"></a>阿底木多迦华波罗奢华。<a id="a-2Z"></a>一切金华银华。<a id="a-2a"></a>宝华种种杂华海云。<a id="a-2b"></a>雨种种宝云宝雨海云。<a id="a-2c"></a>雨牛头栴檀香沉水香龙脑香郁金香种种香气海云。<a id="a-2d"></a>雨种种香水细雨海云。<a id="a-2e"></a>雨种种奇妙音声不鼓自鸣海云。<a id="a-2f"></a>雨诸衣服宝冠珠璎耳珰镮钏华鬘宝庄严具海云。<a id="a-2g"></a>雨三十三天大梵天帝释天。<a id="a-2h"></a>大自在天俱摩罗天。<a id="a-2i"></a>四天王天水天。<a id="a-2j"></a>伊首罗天摩醯首罗天。<a id="a-2k"></a>乃至九十九亿百千天子。<a id="a-2l"></a>所有宫殿衣服冠璎。<a id="a-2m"></a>宝珠镮钏涂香末香。<a id="a-2n"></a>七宝伞盖海云。<a id="a-2o"></a>满于十方叆叇弥布大作供养。<a id="a-2p"></a>释迦牟尼佛观世音菩萨。<a id="a-2q"></a>清净莲华明王诸大菩萨。<a id="a-2r"></a>执金刚秘密主菩萨摩诃萨并会大众十方所有一切刹土。<a id="a-2s"></a>一切如来一切菩萨摩诃萨一切大众。<a id="a-2t"></a>皆于空中作大神通种种变现成就之相。<a id="a-2u"></a>是诸如来一切秘密心陀罗尼真言坛印三昧耶一时显现。<a id="a-2v"></a>十方一切诸天宫殿亦皆显现。</p>
  <p id="a2w">尔时执金刚秘密主菩萨摩诃萨。<a id="a-2x"></a>从坐而起合掌恭敬。<a id="a-2y"></a>绕佛三匝头顶礼足。<a id="a-2z"></a>于一面立熙怡微笑。<a id="a-30"></a>旋金刚杵复白佛言。<a id="a-31"></a>世尊睹斯神通极空显现甚为广大。<a id="a-32"></a>如斯神通亦皆溥洽。<a id="a-33"></a>持真言者得大成就三昧耶门。<a id="a-34"></a>复有一切天龙八部。<a id="a-35"></a>缘此种族清净莲华明王神通显现。<a id="a-36"></a>皆来集会。<a id="a-37"></a>睹彼观世音菩萨摩诃萨清净莲华明王神通威德。<a id="a-38"></a>出过十方尽空显炫。<a id="a-39"></a>如斯变相以何法力。<a id="a-3A"></a>欻能十方作是显现。<a id="a-3B"></a>惟愿如来哀愍我等。<a id="a-3C"></a>当为解释除断所疑。<a id="a-3D"></a>尔时释迦牟尼如来。<a id="a-3E"></a>告执金刚秘密主菩萨摩诃萨言。<a id="a-3F"></a>谛听谛听为汝解说此大神通因缘现相。<a id="a-3G"></a>是彼观世音菩萨摩诃萨大幻化三摩地门。<a id="a-3H"></a>金刚总持等持三摩地力勇猛支三摩地门。<a id="a-3I"></a>以如是等九十九俱胝那庾多百千三摩地门。<a id="a-3J"></a>常随于身神通变现。<a id="a-3K"></a>满十方界。<a id="a-3L"></a>此等三摩地亦是不空罥索心王清净莲华明王央俱舍真言大曼拏罗印三摩地力神通变现。<a id="a-3M"></a>示现如是神通威德广大显现三摩地力。<a id="a-3N"></a>当广溥洽一切有情。<a id="a-3O"></a>修是清净莲华明王央俱舍真言名字法门。<a id="a-3P"></a>但令信解受持读诵。<a id="a-3Q"></a>当见九十二殑伽沙俱胝那庾多百千微尘如来应正等觉。<a id="a-3R"></a>承事供养种种善根。<a id="a-3S"></a>等念此诸如来名号。<a id="a-3T"></a>等入此诸如来种族秘密心陀罗尼真言大曼拏罗印三昧耶会。<a id="a-3U"></a>亦等受持此诸如来种族秘密心陀罗尼真言大曼拏罗印三昧耶品。<a id="a-3V"></a>等入三世一切如来秘密心陀罗尼真言大曼拏罗印三昧耶成就之门。<a id="a-3W"></a>执金刚秘密主菩萨摩诃萨。<a id="a-3X"></a>今何因缘说此清净莲华明王具大威力。<a id="a-3Y"></a>所有三世一切如来秘密心陀罗尼真言坛印法品。<a id="a-3Z"></a>皆随入此明王法中。<a id="a-3a"></a>如水乳合同一体相更无别异。<a id="a-3b"></a>由斯因缘说是清净莲华明王名号。<a id="a-3c"></a>通入一切如来种族秘密心陀罗尼真言坛印三昧耶有大威德。<a id="a-3d"></a>若苾刍苾刍尼族姓男族姓女。<a id="a-3e"></a>信解受持此清净莲华明王央俱舍真言者。<a id="a-3f"></a>则等受持三世诸佛如来种族秘密心陀罗尼真言坛印三昧耶。<a id="a-3g"></a>当得三世诸佛如来戒蕴定蕴慧蕴解脱蕴成熟善根。<a id="a-3h"></a>为于三世诸佛如来而常赞叹。<a id="a-3i"></a>与不空最大成就三昧耶悉地相应。<a id="a-3j"></a>得一切如来种族秘密平等三昧耶悉地相应。<a id="a-3k"></a>得一切菩萨摩诃萨神通真言明心大三摩地神变境界相应。<a id="a-3l"></a>得大菩提心六波罗蜜庄严相应。<a id="a-3m"></a>得一切真言明王大曼拏罗印三昧耶随顺相应。<a id="a-3n"></a>此清净莲华明王央俱舍真言神通威德。<a id="a-3o"></a>又复常得一切如来神通三摩地加被。<a id="a-3p"></a>一切菩萨摩诃萨神通三摩地加被。<a id="a-3q"></a>以斯因故说是清净莲华明王央俱舍真言。<a id="a-3r"></a>有大威德有大神力。<a id="a-3s"></a>若有暂以华果涂香音声。<a id="a-3t"></a>供养读诵处者。<a id="a-3u"></a>则当承事供养三世一切如来一切种族秘密心陀罗尼真言大曼拏罗印三昧耶。<a id="a-3v"></a>受持读诵是清净莲华明王央俱舍真言者。<a id="a-3w"></a>一切药叉罗刹毗那夜迦。<a id="a-3x"></a>作障难者尽皆驰散。<a id="a-3y"></a>一切诤论灾怪疫疾憎谤谀谄十恶五逆。<a id="a-3z"></a>一切业障尽皆消灭。<a id="a-40"></a>一切诸佛菩萨摩诃萨众安慰护念。<a id="a-41"></a>执金刚秘密主菩萨摩诃萨。<a id="a-42"></a>十大执金刚药叉将大自在执金刚药叉将。<a id="a-43"></a>一切天神四天王神。<a id="a-44"></a>并诸眷属恭敬守护。<a id="a-45"></a>当得一切如来种族秘密心陀罗尼真言曼拏罗印三昧耶最胜成就。<a id="a-46"></a>得不空解脱秘密心陀罗尼真言广大解脱莲华大曼拏罗印三昧耶最大成就。<a id="a-47"></a>得不空真实最上成就。<a id="a-48"></a>一切天龙药叉罗刹乾闼婆阿修罗紧那罗孽噜茶摩呼罗伽来守拥护。<a id="a-49"></a>复于世间得大供养。<a id="a-4A"></a>一切愿行增长圆满。<a id="a-4B"></a>一切咒诅蛊毒毒药毒虫。<a id="a-4C"></a>诸恶鬼神不相灾恼。<a id="a-4D"></a>又复不患一切风痰。<a id="a-4E"></a>寒热疟病疮瘘疥癣。<a id="a-4F"></a>头痛痈肿痔痢诸病。<a id="a-4G"></a>唯除宿报现世轻受。<a id="a-4H"></a>执金刚秘密主菩萨摩诃萨。<a id="a-4I"></a>此不空罥索心王清净莲华明王央俱舍真言。<a id="a-4J"></a>名三世一切如来秘密心陀罗尼真言总持等持三昧耶。<a id="a-4K"></a>亦名一切执金刚秘密心神通溥遍总持等持三昧耶。</p>
  <p id="a4L">尔时执金刚秘密主菩萨摩诃萨。<a id="a-4M"></a>闻佛称说此妙吉祥秘密清净莲华明王央俱舍真言神通功德。<a id="a-4N"></a>欢喜踊跃前白佛言。<a id="a-4O"></a>世尊是清净莲华明王央俱舍真言。<a id="a-4P"></a>奇特希有具有一切菩提功德。<a id="a-4Q"></a>能满众愿成熟一切菩提善根。<a id="a-4R"></a>圆满一切坛印三昧耶。<a id="a-4S"></a>无量功德最胜成就。<a id="a-4T"></a>世尊此清净莲华明王央俱舍真言。<a id="a-4U"></a>特希难见。<a id="a-4V"></a>如于如来所现方处。<a id="a-4W"></a>坐菩提树下转大法轮。<a id="a-4X"></a>是清净莲华明王央俱舍真言。<a id="a-4Y"></a>岂不于彼观世音菩萨摩诃萨白毫出现。<a id="a-4Z"></a>当为利益持真言者。<a id="a-4a"></a>得真解脱成就法门。<a id="a-4b"></a>非少善根得值见闻。<a id="a-4c"></a>已于无量阿僧祇劫一切佛所积集善根。<a id="a-4d"></a>乃得见闻恭敬供养信解书写受持读诵具足修治。<a id="a-4e"></a>若暂忘念是真言者。<a id="a-4f"></a>当知则失无量无边一切菩提功德善根。<a id="a-4g"></a>何况一日一夜一月一年。<a id="a-4h"></a>乃至多百千日而尽废忘。<a id="a-4i"></a>应知此人则已永失十方三世诸佛菩萨摩诃萨。<a id="a-4j"></a>一切菩提功德福蕴资粮善根大三昧耶。<a id="a-4k"></a>尔时释迦牟尼如来。<a id="a-4l"></a>复谓执金刚秘密主菩萨摩诃萨言。<a id="a-4m"></a>如是如是如汝所说。<a id="a-4n"></a>此之有情若不多劫供养承事九十九殑伽沙俱胝那庾多百千诸佛如来大曼拏罗印三昧耶积集善根。<a id="a-4o"></a>则不见闻此明王真言三昧耶受持读诵。<a id="a-4p"></a>此之有情昔不积善。<a id="a-4q"></a>弗可见闻此明王真言大曼拏罗印三昧耶。<a id="a-4r"></a>复有有情。<a id="a-4s"></a>已于无量阿僧祇劫。<a id="a-4t"></a>供养承事十方过现一切如来种族大曼拏罗印三昧耶甚深诸法。<a id="a-4u"></a>并复禀受听闻修学积集善根。<a id="a-4v"></a>乃得具足见此明王真言种族大曼拏罗印三昧耶。<a id="a-4w"></a>受持读诵明解一切。<a id="a-4x"></a>依持律行种种成就。<a id="a-4y"></a>则得作大阿阇梨。<a id="a-4z"></a>于诸真言者为最第一。<a id="a-50"></a>得为三世一切如来曼拏罗印三昧耶中大法之子。<a id="a-51"></a>三世一切如来为授记莂。<a id="a-52"></a>当知斯人得大坚固成熟福聚善根资粮。<a id="a-53"></a>应知得此明王真言大曼拏罗印三昧耶受持读诵圆满修治。<a id="a-54"></a>一切佛刹菩提功德具足善根。<a id="a-55"></a>执金刚秘密主菩萨摩诃萨。<a id="a-56"></a>汝又观彼观世音菩萨摩诃萨广大神变三摩地力。<a id="a-57"></a>陀罗尼力坛印法力。<a id="a-58"></a>不空罥索心王清净莲华明王央俱舍真言三摩地悉地威德示现之力。<a id="a-59"></a>是一切如来心大神通力。<a id="a-5A"></a>圆满一切菩提愿行。<a id="a-5B"></a>是观世音菩萨摩诃萨。<a id="a-5C"></a>与一切愿成就之处。<a id="a-5D"></a>如是明王真言。<a id="a-5E"></a>与于世间一切垢障鲜福有情。<a id="a-5F"></a>作大佛事照破诸闇。<a id="a-5G"></a>为大津梁摧诸魔处。<a id="a-5H"></a>风雨以时苗稼滋盛。<a id="a-5I"></a>无诸饥馑恶星变怪。<a id="a-5J"></a>使受持者寿命长远。<a id="a-5K"></a>无灾夭疾多饶财宝。<a id="a-5L"></a>若有有情常洁身服。<a id="a-5M"></a>法瑜伽观以大悲心。<a id="a-5N"></a>如法诵持清净莲华明王央俱舍真言。<a id="a-5O"></a>恒不间废。<a id="a-5P"></a>即当成就一切善根。<a id="a-5Q"></a>持此清净莲华明王央俱舍真言之处。<a id="a-5R"></a>一切曼拏罗神。<a id="a-5S"></a>一时凑集而守护之。<a id="a-5T"></a>一切种族真言坛印神宫殿俱时来集。<a id="a-5U"></a>供养清净莲华明王央俱舍真言。<a id="a-5V"></a>一切如来种族观世音种族。<a id="a-5W"></a>金刚种族摩尼种族等。<a id="a-5X"></a>真言坛印宫殿神。<a id="a-5Y"></a>俱时来作恭敬供养清净莲华明王央俱舍真言。<a id="a-5Z"></a>能令真言者获七善梦。<a id="a-5a"></a>第一梦见得入曼拏罗宫殿会中。<a id="a-5b"></a>受用三昧耶。<a id="a-5c"></a>第二梦见入一切诸佛菩萨种族曼拏罗宫殿三昧耶会。<a id="a-5d"></a>得诸如来为授灌顶真言印三昧耶成就。<a id="a-5e"></a>第三梦见入一切金刚灌顶曼拏罗印三昧耶会。<a id="a-5f"></a>得诸金刚王为授一切金刚灌顶真言印三昧耶成就。<a id="a-5g"></a>第四梦见入一切摩尼种族灌顶曼拏罗印三昧耶会。<a id="a-5h"></a>得诸摩尼宝王。<a id="a-5i"></a>为授一切摩尼宝大灌顶真言印三昧耶成就。<a id="a-5j"></a>第五梦见入补陀洛山观世音菩萨摩诃萨七宝宫殿大空罥索广大解脱莲华曼拏罗印三昧耶会。<a id="a-5k"></a>见一切诸佛菩萨摩诃萨大明明王一切天神观世音菩萨摩诃萨。<a id="a-5l"></a>执手引入灌顶坛内。<a id="a-5m"></a>而为灌顶。<a id="a-5n"></a>种种教诏诸真言曼拏罗印三昧耶品成就。<a id="a-5o"></a>第六梦见入千手千眼观世音菩萨摩诃萨曼拏罗印三昧耶会。<a id="a-5p"></a>得千手千眼观世音。<a id="a-5q"></a>为授灌顶曼拏罗印三昧耶成就。<a id="a-5r"></a>第七梦见如来菩提树下坐金刚座。<a id="a-5s"></a>转大法轮降伏魔军。<a id="a-5t"></a>见毗卢遮那如来伸手摩顶。<a id="a-5u"></a>为授灌顶曼拏罗印三昧耶品。<a id="a-5v"></a>并见十方一切佛刹一切如来。<a id="a-5w"></a>为授种族真言坛印出世世间三昧耶品成就。<a id="a-5x"></a>若命终时心不失念。<a id="a-5y"></a>直往西方莲华化生。<a id="a-5z"></a>为此不空大真言仙。<a id="a-60"></a>常观九十九亿俱胝那庾多百千诸佛如来。<a id="a-61"></a>是诸佛等。<a id="a-62"></a>为现种种佛刹一切如来三身一体。<a id="a-63"></a>皆等毗卢遮那佛身相好。<a id="a-64"></a>得宿住智。<a id="a-65"></a>能知过去百千大劫所受生死。<a id="a-66"></a>一切如来神通威德灌顶真言印三摩地门尽皆现前。<a id="a-67"></a>亦见过去所生积集福蕴善根清净业成。<a id="a-68"></a>今此明王真言但常昼夜诵持。<a id="a-69"></a>不忘的获如是诸大功德。<a id="a-6A"></a>并得一切众生意乐恭敬法门。<a id="a-6B"></a>若净澡浴着净衣服。<a id="a-6C"></a>净治室内香华供养。<a id="a-6D"></a>诵持清净莲华明王央俱舍真言。<a id="a-6E"></a>恒不断绝。<a id="a-6F"></a>当后夜时乃得过往十恶五逆四重诸罪一切业障一时现前。<a id="a-6G"></a>告真言者言。<a id="a-6H"></a>往昔罪报应受五道种种剧苦。<a id="a-6I"></a>以真言力烬然销灭。<a id="a-6J"></a>一切善根今已圆满。</p>
  <p id="a6K">若患疟病。<a id="a-6L"></a>当加持白线二十一结。<a id="a-6M"></a>病者系佩即得除差。<a id="a-6N"></a>若鬼病神病。<a id="a-6O"></a>加持刀剑或加持孔雀尾。<a id="a-6P"></a>或加持箭一七遍。<a id="a-6Q"></a>病者身上拂[打-丁+(穩-禾)]加持则令除愈。<a id="a-6R"></a>或加持五色线一百八结。<a id="a-6S"></a>系其项上。<a id="a-6T"></a>加持安悉香病者前烧。<a id="a-6U"></a>当加持病者。<a id="a-6V"></a>得作病鬼现身而来所问皆说。<a id="a-6W"></a>亦任役使病则除差。<a id="a-6X"></a>若欲往向言论诤处令欢喜者。<a id="a-6Y"></a>加持手一七遍摩扪面上。<a id="a-6Z"></a>往见彼者欢喜和解。<a id="a-6a"></a>若毒药中者。<a id="a-6b"></a>牛乳石蜜和加持之。<a id="a-6c"></a>或加持净水一七遍令饮毒除。<a id="a-6d"></a>若毒虫螫者。<a id="a-6e"></a>加持孔雀尾一七遍拂之。<a id="a-6f"></a>并加持黄土泥或加持雄黄。<a id="a-6g"></a>数数厚傅。<a id="a-6h"></a>或加持煮豆并汁。<a id="a-6i"></a>豆中蘸之皆得除灭。<a id="a-6j"></a>若被厌蛊咒诅蛊毒者。<a id="a-6k"></a>五日每日以新净瓮满盛香水。<a id="a-6l"></a>加持一百八遍。<a id="a-6m"></a>当洗浴身即得除差。<a id="a-6n"></a>若傅尸伏连少身力者。<a id="a-6o"></a>三设五设七设每设。<a id="a-6p"></a>长流河边随时涂坛。<a id="a-6q"></a>以白谷稻谷大麦小麦大豆小豆白芥子茴香子天门冬。<a id="a-6r"></a>等分和末加持水。<a id="a-6s"></a>和犹如面黏。<a id="a-6t"></a>先加持生酥遍身浓涂。<a id="a-6u"></a>乃以药黏遍身厚附。<a id="a-6v"></a>却净揩取捏作人形。<a id="a-6w"></a>加持镔铁刀截分八段。<a id="a-6x"></a>于坛四角四面置净盆子。<a id="a-6y"></a>各于盆中盛一段药。<a id="a-6z"></a>于坛中心置香水瓮。<a id="a-70"></a>加持白芥子置于瓮中。<a id="a-71"></a>以诸华枝叶插瓮口中。<a id="a-72"></a>面东跪坐加持水瓮一百八遍。<a id="a-73"></a>及加持药盆一百八遍。<a id="a-74"></a>以八盆中药段擘散。<a id="a-75"></a>各掷当方。<a id="a-76"></a>坛中香水温与病者。<a id="a-77"></a>清净澡浴着新净衣。<a id="a-78"></a>以诸华香饮食。<a id="a-79"></a>供养观世音菩萨。<a id="a-7A"></a>及诸众僧设大施会。<a id="a-7B"></a>病者所苦当即除差。<a id="a-7C"></a>诸恶鬼神无能娆害。<a id="a-7D"></a>亦令业障而得消灭。<a id="a-7E"></a>若命终后即生西方净妙刹土证宿命智。<a id="a-7F"></a>乃至菩提更不退堕诸恶趣故。<a id="a-7G"></a>若患眼者加持甘草汁。<a id="a-7H"></a>或加持供养残水七一遍。<a id="a-7I"></a>当用洗眼即令除差。<a id="a-7J"></a>若患头痛。<a id="a-7K"></a>以生酥胡麻油茴香子加持一七遍。<a id="a-7L"></a>微温涂头当即除差。<a id="a-7M"></a>若患齿疼加持石榴枝一七遍。<a id="a-7N"></a>当用揩齿速令除差。<a id="a-7O"></a>若患耳疼加持茴香子胡麻油。<a id="a-7P"></a>和煎二三十沸。<a id="a-7Q"></a>滤去其滓。<a id="a-7R"></a>后当微温沥于耳中。<a id="a-7S"></a>当即除差。<a id="a-7T"></a>若患口疮。<a id="a-7U"></a>加持荜豆菉豆。<a id="a-7V"></a>煎汁和酥加持一七遍。<a id="a-7W"></a>含之经日当即除差。<a id="a-7X"></a>若患腹痛。<a id="a-7Y"></a>加持仙陀婆盐。<a id="a-7Z"></a>作汤服当除差。<a id="a-7a"></a>若加持乌盐阿惹而土青木香。<a id="a-7b"></a>等分和水二大升。<a id="a-7c"></a>煎取九合加持二十一遍。<a id="a-7d"></a>当饮服之。<a id="a-7e"></a>一切腹痛心痛痃癖痔麻病等皆当除差。<a id="a-7f"></a>若加持白芥子二十一遍。<a id="a-7g"></a>散一切公门底者。<a id="a-7h"></a>一切僚佐见皆欢喜。<a id="a-7i"></a>若加持白胡椒一百八遍。<a id="a-7j"></a>口中含之与他谈说闻皆信受。<a id="a-7k"></a>若有恶风雹雨数数起者。<a id="a-7l"></a>加持石榴枝一百八遍。<a id="a-7m"></a>诣高望处四方拟之即皆除散。<a id="a-7n"></a>若有龙湫边作一火坛。<a id="a-7o"></a>以端直构木櫁木然火。<a id="a-7p"></a>以酥蜜酪白芥子。<a id="a-7q"></a>一加持一烧一千八遍。<a id="a-7r"></a>如是相续至满七日。<a id="a-7s"></a>则得天下溥降甘雨。<a id="a-7t"></a>若以稻谷华白芥子酥。<a id="a-7u"></a>加持烧之一千八遍。<a id="a-7v"></a>满于七日当得财宝。<a id="a-7w"></a>若令讷瑟吒生信伏者。<a id="a-7x"></a>加持稻谷糠盐黑芥子油烧。<a id="a-7y"></a>称彼名字一千八遍即得如愿。<a id="a-7z"></a>若加持此所烧糠盐灰二十一遍。<a id="a-80"></a>散讷瑟吒门底者。<a id="a-81"></a>即不安住。<a id="a-82"></a>若加持白芥子一百八遍。<a id="a-83"></a>散于军阵斗打处者。<a id="a-84"></a>兵众恶人两俱和解。<a id="a-85"></a>若加持雄黄令现暖烟相已。<a id="a-86"></a>点心上额上者。<a id="a-87"></a>即得秘密三昧耶。<a id="a-88"></a>不为一切药叉罗刹目视此人。<a id="a-89"></a>若加持牛黄令现暖烟相已。<a id="a-8A"></a>点额上心上。<a id="a-8B"></a>往入一切山野窟泽无所障碍。<a id="a-8C"></a>及为人民恭敬供养。<a id="a-8D"></a>若为王公请者。<a id="a-8E"></a>用涂二手掌上。<a id="a-8F"></a>加持手七遍。<a id="a-8G"></a>至王公门叩门而入。<a id="a-8H"></a>所见人民悉皆欢喜爱敬供养。<a id="a-8I"></a>如是明王真言。<a id="a-8J"></a>所作诸法一切成就。</p>
  <p data-pb></p>
  <h2 id="a8K">灌顶真言成就品第六十八</h2>
  <p id="a8L">尔时观世音菩萨摩诃萨。<a id="a-8M"></a>见此清净莲华明王莲华台上放大光明。<a id="a-8N"></a>于如来前请授一切如来种族秘密心陀罗尼真言曼拏罗印三昧耶时。<a id="a-8O"></a>当为供养一切如来毗卢遮那如来释迦牟尼如来。<a id="a-8P"></a>即说不空思惟宝光真言曰。</p>
  <p id="a8Q">唵(喉中抬声引呼一)旖暮伽(上)振亸么抳(二)嚩(无可反)啰陀(上)钵头(二合)米(三)入嚩攞入嚩攞那(四)步臡(人兮反)吽(五)</p>
  <p id="a8R">是观世音菩萨摩诃萨。<a id="a-8S"></a>说此真言供养佛已。<a id="a-8T"></a>念释迦牟尼如来。<a id="a-8U"></a>惟垂加授清净莲华明王灌顶三昧耶。<a id="a-8V"></a>演斯真言时。<a id="a-8W"></a>清净莲华明王。<a id="a-8X"></a>曲躬合掌恭敬重复。<a id="a-8Y"></a>瞻仰如来目不暂舍。<a id="a-8Z"></a>尔时释迦牟尼如来。<a id="a-8a"></a>即伸右手摩清净莲华明王顶。<a id="a-8b"></a>时十方三千大千诸佛世界。<a id="a-8c"></a>大地山林六变震动。<a id="a-8d"></a>大海江河一时涌沸。<a id="a-8e"></a>量虚空中所有十方一切刹土。<a id="a-8f"></a>过现未来一切如来。<a id="a-8g"></a>毗卢遮那如来应正等觉。<a id="a-8h"></a>一时皆现同声赞释迦牟尼如来曰。<a id="a-8i"></a>善哉善哉。<a id="a-8j"></a>如是灌顶甚为希有。<a id="a-8k"></a>我等十方一切刹土。<a id="a-8l"></a>三世一切如来。<a id="a-8m"></a>毗卢遮那如来。<a id="a-8n"></a>亦同授与清净莲华明王灌顶三昧耶。</p>
  <p id="a8o">尔时十方一切刹土。<a id="a-8p"></a>三世一切如来毗卢遮那如来。<a id="a-8q"></a>一时皆伸右无畏手。<a id="a-8r"></a>摩清净莲华明王顶。<a id="a-8s"></a>同说不空大灌顶光真言曰。</p>
  <p id="a8t">唵(喉中抬声引呼一)旖暮伽(上)废(无计反)噜者娜(二)摩诃亩捺(能乙反)啰么抳(三)钵头(二合)么入嚩攞(四)跛(二合)啰[革*(卄/(ㄇ@人)/戊)]亸野吽(五)</p>
  <p id="a8u">尔时十方一切刹土。<a id="a-8v"></a>三世一切如来毗卢遮那如来。<a id="a-8w"></a>说此真言。<a id="a-8x"></a>灌明王顶。<a id="a-8y"></a>一时重赞释迦牟尼如来。</p>
  <p id="a8z">快哉牟尼尊　　善授于明王</p>
  <p id="a90">真言大威力　　光王灌顶法</p>
  <p id="a91">尔时十方一切刹土。<a id="a-92"></a>三世一切如来毗卢遮那如来。<a id="a-93"></a>一时说斯灌顶真言。<a id="a-94"></a>而为清净莲华明王。<a id="a-95"></a>各以种种种族一切神通大如意宝大灌顶秘密曼拏罗印三昧耶灌顶。<a id="a-96"></a>授一切种族大如意宝大灌顶秘密曼拏罗印三昧耶灌顶成就。<a id="a-97"></a>尔时十方一切刹土三世一切如来毗卢遮那如来。<a id="a-98"></a>谓执金刚秘密主菩萨摩诃萨言。<a id="a-99"></a>此灌顶光真言。<a id="a-9A"></a>若有如法清洁身器。<a id="a-9B"></a>常勤精进发大悲心。<a id="a-9C"></a>佛瑜伽观。<a id="a-9D"></a>以诸华香随时供养。<a id="a-9E"></a>受持读诵中不间阙。<a id="a-9F"></a>满十万遍。<a id="a-9G"></a>亦得成就是灌顶三昧耶。<a id="a-9H"></a>第一梦见入我十方一切刹土三世一切如来毗卢遮那如来。<a id="a-9I"></a>大如意宝大灌顶秘密曼拏罗印三昧耶会。<a id="a-9J"></a>我等一切如来为授灌顶曼拏罗印三昧耶品。<a id="a-9K"></a>我诸如来一时同声赞言。<a id="a-9L"></a>善哉善哉善男子。<a id="a-9M"></a>汝得十方一切佛刹一时门开。<a id="a-9N"></a>任汝游往。<a id="a-9O"></a>彼诸刹土各有九十九亿殑伽沙俱胝那庾多百千一切如来忆念加被。<a id="a-9P"></a>第二梦见入我十方一切刹土三世一切如来大莲华种族大摩尼宝曼拏罗印三昧耶宫殿会中。<a id="a-9Q"></a>我诸如来为授大莲华种族大摩尼宝灌顶曼拏罗印三昧耶品。<a id="a-9R"></a>及得一切如来大摩尼印灌顶曼拏罗印三昧耶品现前。<a id="a-9S"></a>我诸如来同声赞言。<a id="a-9T"></a>善哉善哉善男子。<a id="a-9U"></a>汝得大莲华种族灌顶坛印三昧耶品。<a id="a-9V"></a>为诸如来摄受加被大摩尼印三昧耶。<a id="a-9W"></a>第三梦见入我十方一切刹土三世一切如来大金刚种族大摩尼宝曼拏罗印三昧耶中。<a id="a-9X"></a>我诸如来为授金刚种族大摩尼宝灌顶坛印三昧耶品。<a id="a-9Y"></a>及授我等一切如来金刚种族母陀罗尼三昧耶品。<a id="a-9Z"></a>一切金刚同声赞言。<a id="a-9a"></a>善哉善哉善男子。<a id="a-9b"></a>汝得一切如来金刚种族大摩尼宝坛印三昧耶品。<a id="a-9c"></a>得诸金刚摄受加被大摩尼宝金刚印三昧耶。<a id="a-9d"></a>第四梦见入我十方一切刹土三世一切如来大摩尼宝种族大灌顶坛印三昧耶中。<a id="a-9e"></a>我诸如来为授大摩尼宝种族大灌顶坛印三昧耶品。<a id="a-9f"></a>见我一切如来大摩尼宝种族大摩尼宝灌顶坛印秘密成就三昧耶。<a id="a-9g"></a>时诸如来同声赞言。<a id="a-9h"></a>善哉善哉善男子。<a id="a-9i"></a>汝今得我一切如来大摩尼宝种族灌顶坛印秘密心品现前加被此灌顶法。<a id="a-9j"></a>是我一切如来大如意宝种族秘密心真言三昧耶品。<a id="a-9k"></a>第五梦见入我十方一切刹土三世一切如来不退转大灌顶秘密曼拏罗印三昧耶中。<a id="a-9l"></a>我诸如来为授不退转大灌顶秘密曼拏罗印三昧耶品。<a id="a-9m"></a>我诸如来同声赞言。<a id="a-9n"></a>善哉善哉善男子。<a id="a-9o"></a>汝今得我十方一切刹土三世一切如来不退转大灌顶秘密坛印三昧耶品。<a id="a-9p"></a>第六梦见我等十方一切刹土三世一切如来。<a id="a-9q"></a>往菩提道场坐金刚座。<a id="a-9r"></a>现等正觉作大法王灌顶地法。<a id="a-9s"></a>尽见十方一切刹土三世一切如来。<a id="a-9t"></a>坐师子座。<a id="a-9u"></a>为授一切如来不退法王灌顶地法。<a id="a-9v"></a>时诸如来同声赞言。<a id="a-9w"></a>善哉善哉坚固者。<a id="a-9x"></a>今得一切如来不退法王灌顶护念坚持不舍。<a id="a-9y"></a>第七梦见释迦牟尼如来菩提树下坐金刚座。<a id="a-9z"></a>放大光明转大法轮。<a id="a-A0"></a>然大法炬雨大法雨。<a id="a-A1"></a>建大法幢吹大法螺。<a id="a-A2"></a>击大法鼓摧大魔军。<a id="a-A3"></a>并见十方一切刹土三世一切如来。<a id="a-A4"></a>菩提树下坐金刚座。<a id="a-A5"></a>转大法轮摧大魔军。<a id="a-A6"></a>最胜大灌顶秘密坛印三昧耶品。<a id="a-A7"></a>得诸如来为授转法轮大灌顶秘密坛印三昧耶品。<a id="a-A8"></a>时诸如来同声赞言。<a id="a-A9"></a>善哉善哉善男子。<a id="a-AA"></a>汝得真实坚固解脱转法轮大灌顶秘密曼拏罗印三昧耶。<a id="a-AB"></a>如是如法常勤精恳。<a id="a-AC"></a>佛瑜伽观。<a id="a-AD"></a>受持读诵恒不间废。<a id="a-AE"></a>则获如是七大善梦。<a id="a-AF"></a>证我一切不空如来不空毗卢遮那如来。<a id="a-AG"></a>大光明印真言神变之法。<a id="a-AH"></a>当入十方一切刹土三世一切不空如来不空毗卢遮那如来大曼拏罗印三昧耶会。<a id="a-AI"></a>入一切处三昧耶门。<a id="a-AJ"></a>得见十方一切刹土三世一切不空如来不空毗卢遮那如来微妙色身恭敬供养。<a id="a-AK"></a>当持十方一切刹土三世一切不空如来不空毗卢遮那如来一切名号。<a id="a-AL"></a>当得十方一切刹土三世一切不空如来不空毗卢遮那如来。<a id="a-AM"></a>为授母陀罗尼印三昧耶神通法品而最第一。<a id="a-AN"></a>若有过去一切十恶五逆四重诸罪。<a id="a-AO"></a>烬然除灭。<a id="a-AP"></a>若有众生随处得闻此大灌顶光真言二三七遍。<a id="a-AQ"></a>经耳根者。<a id="a-AR"></a>即得除灭一切罪障若诸众生。<a id="a-AS"></a>具造十恶五逆四重诸罪。<a id="a-AT"></a>犹如微尘满斯世界。<a id="a-AU"></a>身坏命终堕诸恶道。<a id="a-AV"></a>以是真言加持土沙一百八遍。<a id="a-AW"></a>尸陀林中散亡者尸骸上。<a id="a-AX"></a>或散墓上塔上。<a id="a-AY"></a>遇皆散之。<a id="a-AZ"></a>彼所亡者。<a id="a-Aa"></a>若地狱中若饿鬼中。<a id="a-Ab"></a>若修罗中若傍生中。<a id="a-Ac"></a>以一切不空如来不空毗卢遮那如来真实本愿大灌顶光真言加持沙土之力。<a id="a-Ad"></a>应时即得光明及身。<a id="a-Ae"></a>除诸罪报舍所苦身。<a id="a-Af"></a>往于西方极乐国土。<a id="a-Ag"></a>莲华化生乃至菩提更不堕落。<a id="a-Ah"></a>复有众生连年累月。<a id="a-Ai"></a>痿黄病恼苦楚万端。<a id="a-Aj"></a>是病人者先世业报。<a id="a-Ak"></a>以是真言于病者前。<a id="a-Al"></a>一二三日每日高声。<a id="a-Am"></a>诵此真言一千八十遍。<a id="a-An"></a>则得除灭宿业病障。<a id="a-Ao"></a>若为鬼娆。<a id="a-Ap"></a>魂识闷乱失音不语。<a id="a-Aq"></a>持真言者加持手一百八遍。<a id="a-Ar"></a>摩扪头面。<a id="a-As"></a>以手按于心上额上。<a id="a-At"></a>加持一千八十遍。<a id="a-Au"></a>则得除差。<a id="a-Av"></a>若摩诃迦罗神作病恼者。<a id="a-Aw"></a>亦能治遣。<a id="a-Ax"></a>若诸鬼神魍魉之病。<a id="a-Ay"></a>加持五色线索一百八结。<a id="a-Az"></a>系其病者腰臂项上。<a id="a-B0"></a>则便除差。<a id="a-B1"></a>若诸疟病。<a id="a-B2"></a>加持白线索一百八结。<a id="a-B3"></a>系头项上。<a id="a-B4"></a>及加持衣着。<a id="a-B5"></a>即令除差。<a id="a-B6"></a>若加持石菖蒲一千八十遍。<a id="a-B7"></a>含之与他相对谈论。<a id="a-B8"></a>则胜他伏。<a id="a-B9"></a>若以胡椒多誐啰香。<a id="a-BA"></a>青木香小柏橿。<a id="a-BB"></a>黄啰娑惹娜(唐云小柏汁)等数未治水丸如枣。<a id="a-BC"></a>加持十万遍便当阴干。<a id="a-BD"></a>若患一切鬼病神病种种疟病。<a id="a-BE"></a>或毒药中或失音者。<a id="a-BF"></a>皆当以药和水研之。<a id="a-BG"></a>加持一百八遍。<a id="a-BH"></a>数点两眼额上心上。<a id="a-BI"></a>当怒加持则便除差。<a id="a-BJ"></a>作病鬼神若不放舍。<a id="a-BK"></a>即当头破如阿梨树枝。<a id="a-BL"></a>若诸毒虫蛇蝎螫者。<a id="a-BM"></a>以药涂服即便除差。<a id="a-BN"></a>又法以新米亸罗。<a id="a-BO"></a>澡浴清净着净衣服。<a id="a-BP"></a>以药和水研加持一百八遍。<a id="a-BQ"></a>点米亸罗眼中。<a id="a-BR"></a>奋怒加持一千八十遍。<a id="a-BS"></a>则便起坐所问皆答。<a id="a-BT"></a>若欲放者。<a id="a-BU"></a>加持白芥子水二十一遍。<a id="a-BV"></a>散米亸罗上则便如旧。<a id="a-BW"></a>若为贵人相请唤者。<a id="a-BX"></a>以药点眼当往见之。<a id="a-BY"></a>则相宾敬。</p>
 </body>
</html>