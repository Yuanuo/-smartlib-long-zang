<!doctype html>
<html id="z3IBTtFRe" data-ver="732">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第三十</h1>
  <h2 id="a2">供养承事品第七十四</h2>
  <p id="a3">尔时释迦牟尼如来。<a id="a-4"></a>谓观世音菩萨摩诃萨言。<a id="a-5"></a>汝当重为修真言者。<a id="a-6"></a>说此清净莲华明王央俱舍真言摩尼供养真言。<a id="a-7"></a>于诸明王真言章句。<a id="a-8"></a>最胜秘密一切真言心。<a id="a-9"></a>清净莲华明王央俱舍真言摩尼供养真言。<a id="a-A"></a>总持等持成就法门。<a id="a-B"></a>尔时观世音菩萨摩诃萨。<a id="a-C"></a>又白佛言世尊。<a id="a-D"></a>是不空广大明王央俱舍真言三昧耶中。<a id="a-E"></a>清净莲华明王央俱舍真言。<a id="a-F"></a>摩尼供养真言。<a id="a-G"></a>曼拏罗印三昧耶。<a id="a-H"></a>清闲静处净治饰地。<a id="a-I"></a>方圆五肘瞿摩夷涂。<a id="a-J"></a>黄土泥涂。<a id="a-K"></a>白栴檀香泥涂。<a id="a-L"></a>规郭界院。<a id="a-M"></a>内院当心置百千叶开敷莲华。<a id="a-N"></a>其华叶上聚诸色相摩尼宝珠。<a id="a-O"></a>台上二手合腕相着。<a id="a-P"></a>开十指头捧如意宝珠。<a id="a-Q"></a>手上珠上莲华叶上发火焰光。<a id="a-R"></a>四角如意宝珠。<a id="a-S"></a>次院四面开敷莲华。<a id="a-T"></a>于华台上置诸手印诸器仗印。<a id="a-U"></a>一一印上绕火光焰。<a id="a-V"></a>其众华间瞻卜迦华苏曼那华。<a id="a-W"></a>四门四角须弥宝山。<a id="a-X"></a>其山顶上置宝宫殿诸宝华树。<a id="a-Y"></a>山下海水。<a id="a-Z"></a>次院四面开敷莲华。<a id="a-a"></a>于华台上有诸宝冠璎珞。<a id="a-b"></a>耳珰环钏天诸衣服。<a id="a-c"></a>种种华果种种光云。<a id="a-d"></a>种种色摩尼宝珠。<a id="a-e"></a>绕火光焰。<a id="a-f"></a>诸莲华间有种种华。<a id="a-g"></a>四门四角莲华台上。<a id="a-h"></a>置七宝瓶。<a id="a-i"></a>口中出诸奇华枝叶蒲桃枝朵。<a id="a-j"></a>内外院地遍大海水。<a id="a-k"></a>其院界上种种色莲华。<a id="a-l"></a>曼陀罗华。<a id="a-m"></a>阿底木多迦华。<a id="a-n"></a>婆利师迦华瞻卜迦华。<a id="a-o"></a>苏曼那华波吒罗华。<a id="a-p"></a>榆地迦华迦担婆华作华鬘界。<a id="a-q"></a>中置观世音清净莲华明王像。<a id="a-r"></a>面西。<a id="a-s"></a>外置香水坛口插诸枝华叶。<a id="a-t"></a>列种种幡。<a id="a-u"></a>以五色线围系外界。<a id="a-v"></a>种种饮食乳酪酥蜜酥灯油灯。<a id="a-w"></a>四门香罏烧百和香敷献供养。<a id="a-x"></a>持真言者净浴香涂着净衣服。<a id="a-y"></a>以牛二净[泳-永+截]洒身服。<a id="a-z"></a>西门作法结护。<a id="a-10"></a>启请一切诸佛菩萨种族天神。<a id="a-11"></a>结加趺坐。<a id="a-12"></a>每日当诵清净莲华明王央俱舍真言七遍。<a id="a-13"></a>摩尼供养真言一千八十遍。<a id="a-14"></a>加持法瑜伽观曼拏罗中一切供物。<a id="a-15"></a>皆出无量无边大曼拏罗种种宫殿海云。<a id="a-16"></a>诸天种种衣服海云。<a id="a-17"></a>谙天种种头冠璎珞钗铛镮钏海云。<a id="a-18"></a>诸天种种牛头栴檀沉水诸香末香涂香烧香海云。<a id="a-19"></a>诸天种种甘露饮食海云。<a id="a-1A"></a>诸天种种甘味宝果海云。<a id="a-1B"></a>诸天种种宝香油灯光明海云。<a id="a-1C"></a>诸天种种宝幢幡盖真珠网缦海云。<a id="a-1D"></a>诸天种种众宝莲华海云。<a id="a-1E"></a>诸天种种摩尼宝珠宝器宝树海云。<a id="a-1F"></a>诸天种种伎乐歌呗赞叹海云。<a id="a-1G"></a>溥遍十方一切微尘刹土所有三世一切如来诸法会中。<a id="a-1H"></a>作此大曼拏罗印三昧耶种种供养海云。<a id="a-1I"></a>供养彼诸一切如来诸法会中一切诸佛菩萨摩诃萨大众。<a id="a-1J"></a>如是至心法瑜伽观。<a id="a-1K"></a>诵念真言勿杂漏念。<a id="a-1L"></a>如是随心种种供养承事之者。<a id="a-1M"></a>则得成此广大供养海云功德善根。<a id="a-1N"></a>若苾刍苾刍尼族姓男族姓女作此坛者。<a id="a-1O"></a>得大福蕴六波罗蜜善根圆满。<a id="a-1P"></a>则当承事供养九十九殑伽沙俱胝那庾多百千如来一切善根。<a id="a-1Q"></a>一切重罪灾厄病恼悉自消除。<a id="a-1R"></a>于诸有情最尊上故。<a id="a-1S"></a>临命终时得九十二殑伽沙俱胝那庾多百千诸佛现前安慰。<a id="a-1T"></a>语言汝往西方净土。<a id="a-1U"></a>莲华受生住不退地。<a id="a-1V"></a>以宝璎珞而庄严之。<a id="a-1W"></a>得宿住智。<a id="a-1X"></a>得此不空一切真言坛印三摩地尽皆现前。<a id="a-1Y"></a>又得一生补处菩萨同会而住。<a id="a-1Z"></a>若有有情见此坛者。<a id="a-1a"></a>礼拜赞叹亦得六波罗蜜善根满足。<a id="a-1b"></a>舍此身后亦得往生十方刹土住不退地。<a id="a-1c"></a>何况持者而不解脱。<a id="a-1d"></a>如是无量供养功德坛法。<a id="a-1e"></a>皆是不空罥索心王清净莲华明王央俱舍真言。<a id="a-1f"></a>摩尼供养真言神通威德。<a id="a-1g"></a>曼拏罗印三昧耶称叹法品所出生故。</p>
  <p data-pb></p>
  <h2 id="a1h">明王曼拏罗像品第七十五</h2>
  <p id="a1i">尊此清净莲华明王像成就三昧耶。<a id="a-1j"></a>利益有情除灭一切罪障病恼。<a id="a-1k"></a>成满众愿。<a id="a-1l"></a>氎上绢上方量四肘。<a id="a-1m"></a>于清净处而图画之。<a id="a-1n"></a>其彩色中勿用皮胶。<a id="a-1o"></a>彩色色盏皆净好者。<a id="a-1p"></a>画匠画时出入净浴。<a id="a-1q"></a>以香涂身着净衣服。<a id="a-1r"></a>每日受持八关斋戒。<a id="a-1s"></a>四面画山当心宝殿。<a id="a-1t"></a>其殿左右七宝楼阁。<a id="a-1u"></a>绕殿楼阁遍大海水。<a id="a-1v"></a>水中亦有莲荷华叶。<a id="a-1w"></a>凫雁鸳鸯白鹤孔雀。<a id="a-1x"></a>共命之鸟种种鱼兽。<a id="a-1y"></a>殿中释迦牟尼如来作说法相。<a id="a-1z"></a>结加趺坐众宝莲华师子之座。<a id="a-20"></a>下右难陀龙王左跋难陀龙王。<a id="a-21"></a>各一手掌宝华盘一手散华。<a id="a-22"></a>佛左不空罥索观世音菩萨。<a id="a-23"></a>身色相好如大梵天。<a id="a-24"></a>面有三目。<a id="a-25"></a>首戴宝冠冠有化佛身有四臂。<a id="a-26"></a>一手执三叉戟一手把罥索。<a id="a-27"></a>一手执莲华一手扬掌。<a id="a-28"></a>半加趺坐。<a id="a-29"></a>佛右清净莲华明王菩萨。<a id="a-2A"></a>面色形貌如多罗菩萨。<a id="a-2B"></a>首戴宝冠冠有化佛。<a id="a-2C"></a>当中正面眉间一目。<a id="a-2D"></a>左右面目如不空罥索观世音菩萨左右面相。<a id="a-2E"></a>身有四臂。<a id="a-2F"></a>一手执罥索一手执剑。<a id="a-2G"></a>一手执莲华一手执宝幢。<a id="a-2H"></a>半加趺坐。<a id="a-2I"></a>观世音后多罗菩萨。<a id="a-2J"></a>颜貌熙怡。<a id="a-2K"></a>左手执优钵罗华。<a id="a-2L"></a>右手屈仰扬掌。<a id="a-2M"></a>微邪低头半加趺坐。<a id="a-2N"></a>多罗菩萨后。<a id="a-2O"></a>白衣观世音母菩萨。<a id="a-2P"></a>颜貌熙怡。<a id="a-2Q"></a>左手执莲华。<a id="a-2R"></a>右手仰伸髀上。<a id="a-2S"></a>半加趺坐。<a id="a-2T"></a>白衣观世音后。<a id="a-2U"></a>大可畏明王菩萨半加趺坐。<a id="a-2V"></a>清净莲华明王后。<a id="a-2W"></a>吉祥观世音菩萨颜貌熙怡。<a id="a-2X"></a>左手执莲华右手仰伸髀上。<a id="a-2Y"></a>半加趺坐。<a id="a-2Z"></a>瞻仰如来。<a id="a-2a"></a>吉祥观世音后。<a id="a-2b"></a>湿废多白身菩萨颜貌熙怡。<a id="a-2c"></a>左手执莲华右手侧扬掌。<a id="a-2d"></a>半加趺坐。<a id="a-2e"></a>湿废多白身菩萨后。<a id="a-2f"></a>广大明王菩萨。<a id="a-2g"></a>半加趺坐。<a id="a-2h"></a>是诸菩萨宝冠璎珞。<a id="a-2i"></a>耳珰镮钏天诸衣服。<a id="a-2j"></a>种种庄严坐莲华座。<a id="a-2k"></a>广大明王菩萨后。<a id="a-2l"></a>一髻罗刹女身真青色。<a id="a-2m"></a>面目嗔怒狗牙上出。<a id="a-2n"></a>发髻紫赤璎珞严颈首戴髑髅。<a id="a-2o"></a>身有八臂。<a id="a-2p"></a>一手执曲刀一手把钺斧。<a id="a-2q"></a>一手执剑一手把索。<a id="a-2r"></a>一手执三叉戟一手把金刚杵。<a id="a-2s"></a>一手把红莲华。<a id="a-2t"></a>右手以中指无名指小指。<a id="a-2u"></a>握大拇指作拳。<a id="a-2v"></a>头指直竖作期克印。<a id="a-2w"></a>衣服庄严半加趺坐瞻仰如来。<a id="a-2x"></a>大可畏明王菩萨后。<a id="a-2y"></a>度底使者身真青色。<a id="a-2z"></a>面目嗔怒狗牙上出。<a id="a-30"></a>首戴髑髅身有八臂。<a id="a-31"></a>一手持剑一手把杖。<a id="a-32"></a>一手执青莲华一手执金刚杵。<a id="a-33"></a>一手把三叉戟一手期克印。<a id="a-34"></a>一手持钺斧一手执罥索。<a id="a-35"></a>衣服庄严半加趺坐瞻仰如来。<a id="a-36"></a>殿上空中七佛。<a id="a-37"></a>阿弥陀佛当中。<a id="a-38"></a>各坐宝座乘五色云。<a id="a-39"></a>七佛左。<a id="a-3A"></a>日天大梵天那罗延天伊首罗天。<a id="a-3B"></a>乃至诸天持华供养。<a id="a-3C"></a>七佛右。<a id="a-3D"></a>月天帝释天摩醯首罗天净居天。<a id="a-3E"></a>乃至诸天执华供养。<a id="a-3F"></a>观世音座前。<a id="a-3G"></a>执金刚秘密主菩萨。<a id="a-3H"></a>左手执金刚杵右手执白拂。<a id="a-3I"></a>半加趺坐坐莲华座。<a id="a-3J"></a>清净莲华明王座前。<a id="a-3K"></a>大奋怒王面目嗔怒。<a id="a-3L"></a>左手执金刚杵右手仰伸脐下。<a id="a-3M"></a>半加趺坐坐莲华座。<a id="a-3N"></a>大奋怒王后。<a id="a-3O"></a>四天王神各执器仗。<a id="a-3P"></a>金刚秘密主后。<a id="a-3Q"></a>焰摩王水天王风天王火天神。<a id="a-3R"></a>执本器仗。<a id="a-3S"></a>佛下左。<a id="a-3T"></a>持真言者长跪而坐。<a id="a-3U"></a>一手执香罏一手执数珠瞻仰如来。<a id="a-3V"></a>四面山上种种宝华果树种种禽兽山间河泉。<a id="a-3W"></a>山上天宫龙宫一切天神龙神一切真言明仙。<a id="a-3X"></a>图画饰已置道场中。<a id="a-3Y"></a>像面向西。<a id="a-3Z"></a>以诸华香如法供养。<a id="a-3a"></a>持真言者清洁净浴。<a id="a-3b"></a>着净衣服食三白食尽断语论。<a id="a-3c"></a>像前如法敷座而坐。<a id="a-3d"></a>烧诸名香。<a id="a-3e"></a>法瑜伽观观世音相。<a id="a-3f"></a>诵持不空罥索心王母陀罗尼真言。<a id="a-3g"></a>广大明王央俱舍真言。<a id="a-3h"></a>大可畏明王央俱舍真言。<a id="a-3i"></a>清净莲华明王央俱舍真言。<a id="a-3j"></a>各一万遍。<a id="a-3k"></a>摩尼供养真言满千万遍。<a id="a-3l"></a>像放种种色光。<a id="a-3m"></a>明照十方种种刹土坛地震动。<a id="a-3n"></a>令真言者明朗勇悦。<a id="a-3o"></a>见是相时则获母陀罗尼真言。<a id="a-3p"></a>广大明王央俱舍真言。<a id="a-3q"></a>大可畏明王央俱舍真言。<a id="a-3r"></a>清净莲华明王央俱舍真言。<a id="a-3s"></a>摩尼供养真言。<a id="a-3t"></a>出世世间一切悉地皆得成就。<a id="a-3u"></a>若沙门婆罗门族姓男族姓女。<a id="a-3v"></a>见像光者。<a id="a-3w"></a>亦得除灭十恶五逆四重等罪。<a id="a-3x"></a>获大福蕴资粮善根。<a id="a-3y"></a>此清净莲华明王曼拏罗像三昧耶。<a id="a-3z"></a>能成种种希求法愿。<a id="a-40"></a>能入一切种族坛印三昧耶一切如来种种神通。<a id="a-41"></a>而加被之。<a id="a-42"></a>又是十方一切刹土三世一切如来金刚道场转法轮处。<a id="a-43"></a>复是十方一切刹土三世一切菩萨入不退地处。<a id="a-44"></a>复是十方一切刹土三世一切如来秘密曼拏罗印三昧耶甚深之藏。<a id="a-45"></a>能会一切诸佛菩萨金刚坛印三昧耶。<a id="a-46"></a>能摄一切佛刹所有一切如来一切曼拏罗印三昧耶。<a id="a-47"></a>作是坛处。<a id="a-48"></a>寺内兰若山间王宫。<a id="a-49"></a>林泉海沜莲荷池边。<a id="a-4A"></a>城邑之地任择胜地。<a id="a-4B"></a>纵广五肘净治严地。<a id="a-4C"></a>起基三指。<a id="a-4D"></a>以瞿摩夷黄土泥香泥涂饰。<a id="a-4E"></a>规郭界院标廓四门。<a id="a-4F"></a>众宝界道。<a id="a-4G"></a>内院当中三十二叶七宝开敷莲华。<a id="a-4H"></a>其华台上清净莲华明王结加趺坐。<a id="a-4I"></a>三十二叶一一叶上白红开敷莲华。<a id="a-4J"></a>一一台上。<a id="a-4K"></a>互相间置一天男坐一天女坐。<a id="a-4L"></a>半加趺坐。<a id="a-4M"></a>勿令天男天女并在一处。<a id="a-4N"></a>天女面慈软相执宝莲华。<a id="a-4O"></a>天男面嗔畏相把诸器仗印。<a id="a-4P"></a>天男天女皆以华鬘宝珠璎珞。<a id="a-4Q"></a>天诸衣服而庄严身。<a id="a-4R"></a>次院四面开敷莲华。<a id="a-4S"></a>其华台上三叉戟印罥索印。<a id="a-4T"></a>金刚锁印金刚杵印。<a id="a-4U"></a>转法轮印金刚座印。<a id="a-4V"></a>青优钵罗华印金刚钩印。<a id="a-4W"></a>吉祥莲华鬘印光焰藏印。<a id="a-4X"></a>摩尼珠印螺印。<a id="a-4Y"></a>一切诸印绕火光焰。<a id="a-4Z"></a>四角四天王神面目可畏。<a id="a-4a"></a>半加趺坐各执刀槊。<a id="a-4b"></a>次院四面开敷莲华。<a id="a-4c"></a>于华台上诸器仗印。<a id="a-4d"></a>及诸手印绕火光焰。<a id="a-4e"></a>四角须弥宝山。<a id="a-4f"></a>山上天宫龙宫神宫。<a id="a-4g"></a>宝华果树种种色藤华鬘叶诸药草华。<a id="a-4h"></a>山下海水。<a id="a-4i"></a>四门如意宝瓶。<a id="a-4j"></a>口出莲华枝叶蒲桃朵叶。<a id="a-4k"></a>东门恒河水神徙陀河神。<a id="a-4l"></a>南门耶亩那神毗摩大神。<a id="a-4m"></a>西门阿怒跛摩神摩尼跋陀罗神。<a id="a-4n"></a>北门计利枳逻神毗迦吒娜神。<a id="a-4o"></a>如是八神颜貌熙怡。<a id="a-4p"></a>手皆执持刀钩棓槊。<a id="a-4q"></a>半加趺坐。<a id="a-4r"></a>如法画已。<a id="a-4s"></a>布诸天幡缯彩幡华。<a id="a-4t"></a>置香水坛口插诸华枝叶。<a id="a-4u"></a>以诸饮食乳酪酥蜜果子沙糖浆石蜜浆蒲桃浆。<a id="a-4v"></a>一切香华稻谷华白芥子如法供养。<a id="a-4w"></a>烧诸名香然酥油灯。<a id="a-4x"></a>以诸宝器而为供养。<a id="a-4y"></a>如是供养能加者上。<a id="a-4z"></a>持真言者作是法时。<a id="a-50"></a>洁涤香涂着净衣服。<a id="a-51"></a>食三白食结界护身。<a id="a-52"></a>及护同伴。<a id="a-53"></a>请召一切诸佛菩萨真言明神。<a id="a-54"></a>供养礼拜结加趺坐。<a id="a-55"></a>作数珠印法瑜伽观而诵念之。<a id="a-56"></a>其授法人净沐身服。<a id="a-57"></a>合掌礼拜散华灌顶。<a id="a-58"></a>每日供养诵念作法。<a id="a-59"></a>课数终日夜欲晓时。<a id="a-5A"></a>坛地震动。<a id="a-5B"></a>清净莲华明王像上放大光明。<a id="a-5C"></a>持真言者见斯相时。<a id="a-5D"></a>身意愉朗得身心通。<a id="a-5E"></a>三昧耶像复出声赞言。<a id="a-5F"></a>善哉善哉今已成就出世世间一切法愿。<a id="a-5G"></a>若有沙门婆罗门族姓男族姓女。<a id="a-5H"></a>入是坛者舍此身已。<a id="a-5I"></a>当证阿鞞跋智授菩提记。<a id="a-5J"></a>不久当得转大法轮成等正觉。<a id="a-5K"></a>若有有情见此坛者。<a id="a-5L"></a>则得灭害十恶五逆一切重罪于当生处。<a id="a-5M"></a>常得睹见诸佛菩萨。<a id="a-5N"></a>从此生已乃至菩提。<a id="a-5O"></a>更不坠于一切恶趣。</p>
  <h2 id="a5P">亩捺罗印品第七十六</h2>
  <p id="a5Q">世尊复有不空罥索心王陀罗尼真言广大解脱莲华曼拏罗印三昧耶中。<a id="a-5R"></a>不空广大明王央俱舍印。<a id="a-5S"></a>不空大可畏明王央俱舍印。<a id="a-5T"></a>不空清净莲华明王央俱舍印。<a id="a-5U"></a>如是之印能等成就会通一切如来种族一切坛印三昧耶。<a id="a-5V"></a>能摧一切诸恶药叉罗刹阿修罗王毗那夜迦欲界魔王。<a id="a-5W"></a>悉皆惶怖四散驰走。<a id="a-5X"></a>能溥振动十方大地。<a id="a-5Y"></a>能雨诸天一切宝华宝冠珠璎天诸衣服种种海云。<a id="a-5Z"></a>亦能警觉十方一切刹土三世一切诸佛菩萨摩诃萨亦能请召十方一切刹土三世一切诸佛菩萨摩诃萨一切天神。<a id="a-5a"></a>一时来会。<a id="a-5b"></a>亦能安慰十方一切刹土三世一切菩萨摩诃萨众。<a id="a-5c"></a>亦能召摄一切明王种族坛印真言明神。<a id="a-5d"></a>一时来会。<a id="a-5e"></a>亦能增进极喜安乐不退转地。<a id="a-5f"></a>当令速诣菩提道场成等正觉。<a id="a-5g"></a>转大法轮然大法炬。<a id="a-5h"></a>吹大法螺击大法鼓。<a id="a-5i"></a>建大法幢演大法义。<a id="a-5j"></a>亦能吸集一切陀罗尼真言之藏。<a id="a-5k"></a>一切印法速疾成就。<a id="a-5l"></a>所求愿满。<a id="a-5m"></a>亦能会入一切如来种族秘密曼拏罗印三昧耶。<a id="a-5n"></a>亦能会入过现未来一切毗卢遮那如来秘密曼拏罗印三昧耶。<a id="a-5o"></a>亦能轮坏过去一切十恶五逆重罪宿障。<a id="a-5p"></a>亦能越度生死大海。<a id="a-5q"></a>亦能作大法桥船舶度诸魔网。<a id="a-5r"></a>亦能解脱生老病死愁叹苦恼。<a id="a-5s"></a>亦能与于布施净戒安忍精进静虑般若波罗蜜多速疾圆满。<a id="a-5t"></a>亦能现作六波罗蜜多大宝聚故。<a id="a-5u"></a>亦能溥遍供养十方一切刹土三世一切诸佛菩萨金刚一切天神。<a id="a-5v"></a>亦能示现一切如来广大神通所加持处。<a id="a-5w"></a>亦能示现一切正幻化三昧耶力处。<a id="a-5x"></a>亦能示现一切三摩地处。<a id="a-5y"></a>亦能示现一切如来种种神通威德变现处。<a id="a-5z"></a>亦能示现一切法界毗卢遮那如来大悲出生藏处。<a id="a-60"></a>亦能摧坏五趣一切业报怨敌蛊毒厌蛊咒诅灾变。<a id="a-61"></a>悉皆除灭。</p>
  <p id="a62">如意央俱舍印。</p>
  <p id="a63">以右手背。<a id="a-64"></a>押左手背上。<a id="a-65"></a>二大母指各屈押头指根下侧文。<a id="a-66"></a>各屈头指如钩。<a id="a-67"></a>二中指二无名指二小指。<a id="a-68"></a>各相并伸。<a id="a-69"></a>着手背腕上。<a id="a-6A"></a>以印当心印真言曰。</p>
  <p id="a6B">唵(喉中抬声呼一)旖暮伽(上二)央矩舍(三)入嚩(二合)攞(四)吽(五)</p>
  <p id="a6C">此印结者。<a id="a-6D"></a>当结俱胝百千一切如来种族印。<a id="a-6E"></a>一切莲华种族印。<a id="a-6F"></a>一切金刚种族印。<a id="a-6G"></a>一切大摩尼种族印等。<a id="a-6H"></a>各俱胝百千印。<a id="a-6I"></a>此印是诸如意宝积福蕴之门。<a id="a-6J"></a>能满真言者一切愿故。<a id="a-6K"></a>此印亦是十方三世一切如来最胜秘密心法聚门。<a id="a-6L"></a>亦是一切种族秘密一切印三昧耶。<a id="a-6M"></a>亦是观世音菩萨不空心印。<a id="a-6N"></a>于诸法门恒不空过。<a id="a-6O"></a>若常结者。<a id="a-6P"></a>一切悉地速皆成办。</p>
  <p id="a6Q">奋怒央俱舍印。</p>
  <p id="a6R">准前印改二头指。<a id="a-6S"></a>伸着手背。<a id="a-6T"></a>二大母指各入掌中。<a id="a-6U"></a>横屈如钩。<a id="a-6V"></a>二中指各屈向掌如钩。<a id="a-6W"></a>以印当心印真言曰。</p>
  <p id="a6X">唵(同上呼一)旖暮伽(上)矩噜驮(二)邓瑟吒(知礼反二合)[口*(隸-木+士)](三)吽(四)</p>
  <p id="a6Y">此印结时。<a id="a-6Z"></a>颦眉怒目。<a id="a-6a"></a>怒声称吽字三五声者。<a id="a-6b"></a>当结俱胝百千一切如来种族奋怒印。<a id="a-6c"></a>莲华种族奋怒印。<a id="a-6d"></a>金刚种族奋怒印。<a id="a-6e"></a>大摩尼种族奋怒印。<a id="a-6f"></a>摧坏一切药叉罗刹阿修罗王毗那夜迦焰摩王等。<a id="a-6g"></a>及诸神鬼四散驰走。<a id="a-6h"></a>此印于诸印中最为上首。<a id="a-6i"></a>能坏百千苏弥卢山。<a id="a-6j"></a>能涸百千海水枯竭。<a id="a-6k"></a>能伏一切诸恶天龙神鬼恶人。<a id="a-6l"></a>欢喜恭敬。<a id="a-6m"></a>亦令一切坛印三昧耶悉皆成就。</p>
  <p id="a6n">明王真言印。</p>
  <p id="a6o">准前印屈二头指如钩。<a id="a-6p"></a>二中指征屈。<a id="a-6q"></a>二大母指与二无名指头平屈相拄。<a id="a-6r"></a>二小指各直伸之。<a id="a-6s"></a>以印当心印真言曰。</p>
  <p id="a6t">唵(同上呼一)苾[亭*夜](亭夜反引)啰惹(二)钵头(二合)米(三)入嚩(二合)攞(四)吽(五)</p>
  <p id="a6u">此印通会一切如来种族印三昧耶。<a id="a-6v"></a>于一切如来种族印。<a id="a-6w"></a>莲华种族印。<a id="a-6x"></a>金刚种族印。<a id="a-6y"></a>摩尼种族印。<a id="a-6z"></a>皆为上首。<a id="a-70"></a>于清净莲华明王曼拏罗印亦最为首。<a id="a-71"></a>此印结者。<a id="a-72"></a>当结如是种族中俱胝百千印等。<a id="a-73"></a>除诸业障。<a id="a-74"></a>当得一切如来为授阿耨多罗三藐三菩提记。<a id="a-75"></a>当种百千福聚善根。<a id="a-76"></a>一切如来忆念观叹。<a id="a-77"></a>一切菩萨欢喜与愿。<a id="a-78"></a>一切天神而常拥护。</p>
  <p id="a79">摩尼灌顶印。</p>
  <p id="a7A">右手当心仰伸。<a id="a-7B"></a>屈头指向掌。<a id="a-7C"></a>其中指微屈。<a id="a-7D"></a>与头指相去一寸。<a id="a-7E"></a>大拇指邪。<a id="a-7F"></a>竖屈无名指。<a id="a-7G"></a>头与大拇指上第一节文相当。<a id="a-7H"></a>相去一寸半许。<a id="a-7I"></a>屈小指头向掌。<a id="a-7J"></a>过无名指头一寸许。<a id="a-7K"></a>覆左手屈无名指头。<a id="a-7L"></a>与右中指头相拄。<a id="a-7M"></a>左中指直邪伸。<a id="a-7N"></a>与右大拇指。<a id="a-7O"></a>头相去二寸半许。<a id="a-7P"></a>左大拇指头指小指。<a id="a-7Q"></a>各散邪伸印真言曰。</p>
  <p id="a7R">唵(同上呼一)弭弭陀(上二)旖暮伽(上)振亸么抳(三)跛(北没反二合)啰嚩(二合)[口*栗]沙(上)野(四)吽(五)</p>
  <p id="a7S">此印每时轮结。<a id="a-7T"></a>诵摩尼供养真言二三七遍。<a id="a-7U"></a>遍遍观置十方三世一切微尘佛刹一切佛会。<a id="a-7V"></a>当雨诸天种种涂香末香烧香海云。<a id="a-7W"></a>诸天种种衣服海云。<a id="a-7X"></a>诸天种种宝冠璎珞钗珰镮钏海云。<a id="a-7Y"></a>诸天种种甘露饮食一切果蓏海云。<a id="a-7Z"></a>诸天种种七宝宫殿海云。<a id="a-7a"></a>诸天种种宝幢幡盖海云。<a id="a-7b"></a>诸天种种杂宝众华果树海云。<a id="a-7c"></a>供养十方三世微尘佛刹一切诸佛菩萨摩诃萨众。<a id="a-7d"></a>以印真言力。<a id="a-7e"></a>溥于十方三世微尘佛刹一切佛会。<a id="a-7f"></a>皆雨如是种种供养海云。<a id="a-7g"></a>广作供养而最为胜。<a id="a-7h"></a>是故真言者常结此印。<a id="a-7i"></a>诵摩尼供养真言者。<a id="a-7j"></a>速得圆满六波罗蜜。<a id="a-7k"></a>常于十方三世微尘佛刹一切佛会。<a id="a-7l"></a>雨所思惟种种如意宝树。<a id="a-7m"></a>出生一切宝。<a id="a-7n"></a>供养一切诸佛菩萨摩诃萨众。<a id="a-7o"></a>以真言印力。<a id="a-7p"></a>则得无量俱胝百千须弥山王七宝积聚海云。<a id="a-7q"></a>等于十方三世微尘佛刹三千大千世界须弥山王。<a id="a-7r"></a>七宝积聚。<a id="a-7s"></a>广大供养一切诸佛菩萨摩诃萨众。<a id="a-7t"></a>种种供养最胜福聚出生功德。<a id="a-7u"></a>如是种种广大供养。<a id="a-7v"></a>皆是观世音菩萨不可思议无量神通加持供养印真言力三昧耶。</p>
  <p id="a7w">愿成就印。</p>
  <p id="a7x">准前第四印。<a id="a-7y"></a>改左手无名指直伸。<a id="a-7z"></a>屈左头指与右中指。<a id="a-80"></a>头相拄。<a id="a-81"></a>余四指准前散伸。<a id="a-82"></a>印真言曰。</p>
  <p id="a83">唵(同上呼一)旖暮伽(上)萨嚩怛(登乙反二合)啰(二)縒陀(上)野始废(无计反三)吽(四)</p>
  <p id="a84">若召请结界受法灌顶。<a id="a-85"></a>烧香涂香散华摩坛。<a id="a-86"></a>供养饮食澡浴洗手。<a id="a-87"></a>洗面漱口着脱衣服。<a id="a-88"></a>梳结发髻自护护他。<a id="a-89"></a>坐时行道时设火食时。<a id="a-8A"></a>请余部真言时。<a id="a-8B"></a>解界时一切处时。<a id="a-8C"></a>皆结此印作一切事。<a id="a-8D"></a>速疾成就。<a id="a-8E"></a>于诸法中皆得不空功德法成。<a id="a-8F"></a>又得集会不空果愿一切种族印三昧耶。<a id="a-8G"></a>如是五印昔所未说。<a id="a-8H"></a>今所说之。<a id="a-8I"></a>一一皆能真实示现种种神通无量功德。<a id="a-8J"></a>若有见闻此五印者。<a id="a-8K"></a>亦得一切不空功德。<a id="a-8L"></a>此五印复是不空积聚一切功德法处。<a id="a-8M"></a>亦是不空能破无量烦恼处。<a id="a-8N"></a>亦是不空示现十方三世一切佛刹处。<a id="a-8O"></a>亦是不空转业之处。<a id="a-8P"></a>亦是观世音菩萨真实大悲心处。<a id="a-8Q"></a>亦是一切有情得安乐处。<a id="a-8R"></a>亦是真言者得成就处。<a id="a-8S"></a>亦是除灭一切殃咎处。<a id="a-8T"></a>亦是最胜解脱处。<a id="a-8U"></a>亦是无量大涅槃处。<a id="a-8V"></a>亦是成就不空种种真实法处。<a id="a-8W"></a>是故真言者。<a id="a-8X"></a>日夜六时结斯五印。<a id="a-8Y"></a>速得如是最胜福聚示现法门。</p>
  <p data-pb></p>
  <h2 id="a8Z">密仪真言品第七十七</h2>
  <p id="a8a">世尊复有威仪真言成诸事法。<a id="a-8b"></a>护持一切。<a id="a-8c"></a>入一切处得大安乐。</p>
  <p id="a8d">结界真言。</p>
  <p id="a8e">唵(同上呼一)旖暮伽(上)漫拏(上)[口*(隸-木+士)](二)吽(三)</p>
  <p id="a8f">净治地真言。</p>
  <p id="a8g">唵(同上呼一)縒曼多(上)首[月*坒](二)毕(二合)[口*履]底(丁以反)尾(引)縒[可*欠](三)吽(四)</p>
  <p id="a8h">扫治坛真言。</p>
  <p id="a8i">唵(同上呼一)旖暮伽(上)播[口*履]戍(书出反)陀(上)儞(二)吽(三)</p>
  <p id="a8j">争瞿摩夷土真言。</p>
  <p id="a8k">唵(同上呼一)毕[口*履]底(丁以反)尾(引二)啰惹塞(桑纥反下音同)詑隶(三)吽(四)</p>
  <p id="a8l">净水真言。</p>
  <p id="a8m">唵(同上呼一)旖暮伽(上)惹攞(二)跛(北没反)啰塞(同上)啰嚩臡(三)吽(四)</p>
  <p id="a8n">洒地水真言。</p>
  <p id="a8o">唵(同上呼一)旖暮伽(上)没(二合)[口*履]亸嚩隶(二)莎(去)嚩诃(三)</p>
  <p id="a8p">净绳界真言。</p>
  <p id="a8q">唵(同上呼一)旖暮伽(上)弭薄(蒲各反)讫亸(二)婆皤娜嚩[口*犁](三)吽(四)</p>
  <p id="a8r">净彩色真言。</p>
  <p id="a8s">唵(同上呼一)那(去)那罗亸娜(二)嚩[口*(隸-木+士)]入嚩(二合)攞(三)吽(四)</p>
  <p id="a8t">净浴水真言。</p>
  <p id="a8u">唵(同上呼一)惹攞弭么[口*犁](二)旖暮伽(上)输(书出反)悌(三)吽(四)</p>
  <p id="a8v">洗手面口真言。</p>
  <p id="a8w">唵(同上呼一)勃地惹隶(二)旖暮伽(上)勃陀(三)吽(四)</p>
  <p id="a8x">取衣着衣真言。</p>
  <p id="a8y">唵(同上呼一)旖暮伽(上)嚩悉窒[口*(隸-木+士)](二)扯(蚩也反)娜野(三)吽(四)</p>
  <p id="a8z">梳发髻真言。</p>
  <p id="a90">唵(同上呼一)旖暮伽(上)么抳(二)吽(三)</p>
  <p id="a91">护身真言。</p>
  <p id="a92">唵(同上呼一)旖暮伽(上)[口*落]讫沙(上)拏(二)缚啰娜(三)吽(四)</p>
  <p id="a93">护同伴真言。</p>
  <p id="a94">唵(同上呼一)萨嚩萨埵(二合)嚩(二)[口*落]讫沙(上)抳(三)旖暮伽(上)邓瑟吒(知礼反)[口*(隸-木+士)](四)吽(五)</p>
  <p id="a95">入坛真言。</p>
  <p id="a96">唵(同上呼一)旖暮伽(上)跛(同上二合)啰弭舍(二)步嚩泥(三)吽(四)</p>
  <p id="a97">礼拜真言。</p>
  <p id="a98">唵(同上呼一)旖暮伽(上)嚩底(二)吽(三)</p>
  <p id="a99">行道真言。</p>
  <p id="a9A">唵(同上呼一)旖暮伽(上)斫羯[口*(隸-木+士)](二)吽(三)</p>
  <p id="a9B">受法真言。</p>
  <p id="a9C">唵(同上呼一)縒么野悉悌(二合)醯(二)旖暮伽(上)嚩底(上)吽(四)</p>
  <p id="a9D">净华涂香烧香真言。</p>
  <p id="a9E">唵(同上呼一)旖暮伽(上)补涩豍(哺兮反二)跛(同上)啰嚩啰健地儞(三)惹野惹野(四)娑(去)缚诃(五)</p>
  <p id="a9F">饮食果子真言。</p>
  <p id="a9G">唵(同上呼一)旖暮伽(上)縒啰二(去)布啰抳(二)啰縒啰縒(三)[起-巳+乞]啰嚩底(四)吽(五)</p>
  <p id="a9H">灯油真言。</p>
  <p id="a9I">唵(同上呼一)旖暮伽(上)睹征(二)莎(去二合)嚩诃(三)</p>
  <p id="a9J">此诸真言各依本法。<a id="a-9K"></a>诵之三遍或诵五遍。<a id="a-9L"></a>净治诸物而作供养。<a id="a-9M"></a>得一切法吉祥成就。<a id="a-9N"></a>不为一切魔族神鬼毗那夜迦侵逐坏法。</p>
  <p id="a9O">明王真言。</p>
  <p id="a9P">唵(同上呼一)旖暮伽(上)嚩底(二)者啰弭者啰(三)散者啰(四)莎(去)嚩诃(五)</p>
  <p id="a9Q">此明王真言。<a id="a-9R"></a>行住坐卧吃食饮水。<a id="a-9S"></a>发遣圣众折伏神鬼。<a id="a-9T"></a>皆诵三遍或诵七遍。<a id="a-9U"></a>得一切法吉祥成就。</p>
  <p data-pb></p>
  <h2 id="a9V">嘱累品第七十八</h2>
  <p id="a9W">复谓执金刚秘密主菩萨摩诃萨言。<a id="a-9X"></a>是不空广大明王央俱舍真言。<a id="a-9Y"></a>不空大可畏明王央俱舍真言。<a id="a-9Z"></a>不空清净莲华明王央俱舍真言。<a id="a-9a"></a>各自互作一切法故。<a id="a-9b"></a>不以余真言令相共助。<a id="a-9c"></a>持是法者勿念妄语。<a id="a-9d"></a>嬉戏绮语杂离间语悭贪嫉妒嗔恚忿恼。<a id="a-9e"></a>举他过恶说道三乘三宝。<a id="a-9f"></a>互相是非尽不应作。<a id="a-9g"></a>但修是法于一切时。<a id="a-9h"></a>随力所办香华净水长作供养。<a id="a-9i"></a>能令不空布施波罗蜜多速疾圆满。<a id="a-9j"></a>恒于一切受想行识。<a id="a-9k"></a>守持一切清净禁戒能令不空净戒波罗蜜多速疾圆满。<a id="a-9l"></a>于一切事修行安忍。<a id="a-9m"></a>能令不空安忍波罗蜜多速疾圆满。<a id="a-9n"></a>于一切时修行精进。<a id="a-9o"></a>能令不空精进波罗蜜多速疾圆满。<a id="a-9p"></a>于一切境修治静虑。<a id="a-9q"></a>能令不空静虑波罗蜜多速疾圆满。<a id="a-9r"></a>观一切法思修正慧。<a id="a-9s"></a>能令不空般若波罗蜜多速疾圆满。<a id="a-9t"></a>于一切时虔敬三宝。<a id="a-9u"></a>心行正道言不谀谄。<a id="a-9v"></a>遵奉一切陀罗尼真言之门。<a id="a-9w"></a>乐敬一切佛像菩萨像金刚神像。<a id="a-9x"></a>于诸有情发大悲心。<a id="a-9y"></a>乐行六度为诸有情。<a id="a-9z"></a>受持读诵恭敬供养此不空罥索神变真言经三昧耶。<a id="a-A0"></a>句逗分明。<a id="a-A1"></a>应自书写教他书写。<a id="a-A2"></a>瞫自通解教理文义。<a id="a-A3"></a>亦复教他解释文义。<a id="a-A4"></a>莫令断绝此大真实不空罥索心王广大解脱莲华坛印三昧耶。<a id="a-A5"></a>此法常为一切菩萨摩诃萨。<a id="a-A6"></a>合掌恭敬顶礼护持。<a id="a-A7"></a>此法亦是一切如来种族通用秘密大曼拏罗印藏三昧耶处。<a id="a-A8"></a>亦是一切有情趣大菩提出生死处。<a id="a-A9"></a>亦是观世音菩萨最极甚深秘密法藏处。</p>
  <p id="aAA">尔时观世音菩萨摩诃萨。<a id="a-AB"></a>说是经已。<a id="a-AC"></a>尔时释迦牟尼如来。<a id="a-AD"></a>及十方九十九殑伽沙俱胝那庾多百千一切如来应正等觉。<a id="a-AE"></a>赞观世音菩萨摩诃萨言。<a id="a-AF"></a>善哉善哉大悲者。<a id="a-AG"></a>能善说此不空罥索心王陀罗尼真言。<a id="a-AH"></a>深妙章句种种之法。<a id="a-AI"></a>当与有情作大光明破诸闇障。<a id="a-AJ"></a>为最不空如意宝聚。<a id="a-AK"></a>作大利乐开发菩提。<a id="a-AL"></a>我等诸佛亦常赞叹宣说流布。<a id="a-AM"></a>尔时会中九十九亿俱胝那庾多百千菩萨摩诃萨众。<a id="a-AN"></a>执金刚秘密主菩萨摩诃萨而为上首。<a id="a-AO"></a>俱从坐起绕佛三匝退坐一面合掌向佛。<a id="a-AP"></a>同以偈赞观世音菩萨摩诃萨曰。</p>
  <p id="aAQ">大慈净妙身　　光溥现众色</p>
  <p id="aAR">清净犹莲华　　神通具严饰</p>
  <p id="aAS">慈善力庄严　　相好尽圆满</p>
  <p id="aAT">光明无与等　　明踰众月轮</p>
  <p id="aAU">梵音甚清彻　　震吼大悲门</p>
  <p id="aAV">备显诸神变　　超胜迦陵频</p>
  <p id="aAW">种种道化相　　具等净无垢</p>
  <p id="aAX">大智踰众日　　功德等虚空</p>
  <p id="aAY">放光满十方　　佛会皆供养</p>
  <p id="aAZ">爱染烬无余　　法炬轮三趣</p>
  <p id="aAa">济拔诸有情　　现在未来者</p>
  <p id="aAb">为说不空法　　种种真言门</p>
  <p id="aAc">复是牟尼尊　　殑伽一切佛</p>
  <p id="aAd">毗卢遮那佛　　印持神通力</p>
  <p id="aAe">不空寂静法　　能现甘露义</p>
  <p id="aAf">道化甘露城　　令受菩提乐</p>
  <p id="aAg">常于大苦海　　解脱诸有苦</p>
  <p id="aAh">皆获无畏乐　　升住安隐道</p>
  <p id="aAi">德海常深广　　譬喻莫能知</p>
  <p id="aAj">三界起大悲　　精恳常无息</p>
  <p id="aAk">不空功德海　　悲利无边际</p>
  <p id="aAl">书持之功德　　佛演佛智力</p>
  <p id="aAm">设于多劫中　　莫能知少分</p>
  <p id="aAn">我等如是赞　　如海之渧水</p>
  <p id="aAo">我之众菩萨　　总敬不空法</p>
  <p id="aAp">常随安隐住　　解脱真言门</p>
  <p id="aAq">等与大悲者　　不空心法中</p>
  <p id="aAr">随方兴流处　　同助持宣说</p>
  <p id="aAs">尔时一切种族曼拏罗神。<a id="a-At"></a>及无量百千诸真言仙神。<a id="a-Au"></a>大梵天帝释天。<a id="a-Av"></a>那罗延天伊首罗天。<a id="a-Aw"></a>摩醯首罗天。<a id="a-Ax"></a>无量百千净居天焰摩王水天。<a id="a-Ay"></a>日天月天星天风天火天四天王天。<a id="a-Az"></a>乃至三十三天诸真言女仙。<a id="a-B0"></a>无量百千龙神药叉罗刹阿修罗乾闼婆蘖鲁茶紧那罗摩呼罗伽人非人等。<a id="a-B1"></a>闻是法已欢喜踊跃。<a id="a-B2"></a>一时而起合掌顶礼。<a id="a-B3"></a>绕佛三匝却住一面。<a id="a-B4"></a>曲躬而立瞻仰如来目不暂舍。<a id="a-B5"></a>一时偈赞观世音菩萨摩诃萨曰。</p>
  <p id="aB6">大智牟尼尊　　殑伽俱胝佛</p>
  <p id="aB7">毗卢遮那佛　　同以大神通</p>
  <p id="aB8">胜智之法印　　加持大悲尊</p>
  <p id="aB9">大悲摩诃萨　　大乐不空法</p>
  <p id="aBA">最胜陀罗尼　　种种之神变</p>
  <p id="aBB">坛印三摩地　　复是大悲尊</p>
  <p id="aBC">种种实法行　　慈善之根力</p>
  <p id="aBD">然大不空炬　　常轮三有海</p>
  <p id="aBE">拔济诸有情　　不空真实地</p>
  <p id="aBF">不空真实城　　安处无上道</p>
  <p id="aBG">我等誓护持　　大悲观世音</p>
  <p id="aBH">大悲为甲胄　　轮还诸欲海</p>
  <p id="aBI">我等誓护持　　不空真言坛</p>
  <p id="aBJ">资粮菩提满　　常住满世间</p>
  <p id="aBK">我等誓护持　　不空奋怒王</p>
  <p id="aBL">折伏三界魔　　由伏诸魔论</p>
  <p id="aBM">我等誓护持　　不空罥索经</p>
  <p id="aBN">一切真言等　　胜妙三昧门</p>
  <p id="aBO">流布满世间　　不令暂隐没</p>
  <p id="aBP">我等誓护持　　赡部洲当来</p>
  <p id="aBQ">随在方国邑　　苾刍苾刍尼</p>
  <p id="aBR">族姓诸男女　　受持此经者</p>
  <p id="aBS">不随魔业行　　伏断诸烦恼</p>
  <p id="aBT">依法如法持　　我等誓护持</p>
  <p id="aBU">诸佛陀罗尼　　种种神通法</p>
  <p id="aBV">解脱乘三昧　　无量总持门</p>
  <p id="aBW">皆于此经显　　由此不思议</p>
  <p id="aBX">我等誓书写　　受持为众说</p>
  <p id="aBY">尔时释迦牟尼如来。<a id="a-BZ"></a>见诸菩萨人天大众。<a id="a-Ba"></a>欢喜踊跃一时偈赞观世音菩萨摩诃萨不空罥索神变真言经。<a id="a-Bb"></a>流通拥护乐自书持。<a id="a-Bc"></a>诰言。<a id="a-Bd"></a>善哉善哉汝等能守观世音菩萨摩诃萨不空罥索神变真言经。<a id="a-Be"></a>久住世间虔诚流布。<a id="a-Bf"></a>遍赡部洲随诸方处。<a id="a-Bg"></a>无令散灭隐没于地如是敬护即当皆得无量功德福聚之门。<a id="a-Bh"></a>说不可尽。<a id="a-Bi"></a>若苾刍苾刍尼族姓男族姓女。<a id="a-Bj"></a>受持读诵书写流通。<a id="a-Bk"></a>为他解释所感功德皆亦如是。<a id="a-Bl"></a>以斯义故汝之大众。<a id="a-Bm"></a>应勤修习随方拥护。<a id="a-Bn"></a>尔时大众得佛教诰欢喜信受顶戴奉行。</p>
 </body>
</html>