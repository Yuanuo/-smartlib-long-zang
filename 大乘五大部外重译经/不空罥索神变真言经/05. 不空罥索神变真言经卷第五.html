<!doctype html>
<html id="z3IBTrvRF" data-ver="761">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">不空罥索神变真言经卷第五</h1>
  <h2 id="a2">罥索成就品第六之一</h2>
  <p id="a3">世尊若欲广大神通游历三十三天宫殿。<a id="a-4"></a>乃至阿迦尼吒天一切诸佛报身所住宫殿处者。<a id="a-5"></a>及日宫月宫龙宫药叉宫罗刹宫乾闼婆宫阿素洛宫糵鲁茶宫紧那罗宫莫呼罗伽宫者。<a id="a-6"></a>乃至成就出世世间一切法者。<a id="a-7"></a>先承事毕。<a id="a-8"></a>身器清净持戒精进。<a id="a-9"></a>发大悲心总敬三宝。<a id="a-A"></a>如法修治不空王八种罥索三昧耶。<a id="a-B"></a>其像罥索三昧耶。<a id="a-C"></a>以金或银铸不空罥索观世音菩萨身。<a id="a-D"></a>长八指量(取手两把量是)三面两臂。<a id="a-E"></a>正面慈悲。<a id="a-F"></a>左面大嗔怒目张口。<a id="a-G"></a>右面微嗔频眉合口。<a id="a-H"></a>首戴宝冠冠有化佛。<a id="a-I"></a>左手执罥索右手扬掌。<a id="a-J"></a>七宝璎珞镮钏天衣。<a id="a-K"></a>而庄严之坐莲华座。<a id="a-L"></a>又以银或镔铁作三叉戟。<a id="a-M"></a>长十六指量(取一肘量是)其罥索等分用莲荷茎丝杜仲木丝。<a id="a-N"></a>素迦木丝树皮丝蚕丝。<a id="a-O"></a>如法治练。<a id="a-P"></a>白月八日作曼拏罗。<a id="a-Q"></a>坛心纯以白栴檀香泥沉水香泥。<a id="a-R"></a>郁金香泥。<a id="a-S"></a>图画一肘三十二叶开敷莲华。<a id="a-T"></a>当华台上盘置五丝。<a id="a-U"></a>三白饮食香花香水如法供养。<a id="a-V"></a>每日断诸谈论戏笑。<a id="a-W"></a>诵母陀罗尼真言秘密心真言。<a id="a-X"></a>加持五丝一百八遍。<a id="a-Y"></a>至十五日断食。<a id="a-Z"></a>诵持真言不绝。<a id="a-a"></a>合持索股长为一条。<a id="a-b"></a>勿别为股。<a id="a-c"></a>覆叠八股长十六肘。<a id="a-d"></a>合成罥索。<a id="a-e"></a>其索两头一头系菩萨。<a id="a-f"></a>一头系三叉戟阿摩罗果。<a id="a-g"></a>于神通月白月八日。<a id="a-h"></a>清净洗浴着净衣服。<a id="a-i"></a>食三白食作曼拏罗。<a id="a-j"></a>中严宝彩法座。<a id="a-k"></a>其座方圆高下一肘。<a id="a-l"></a>正于座上置像索戟。<a id="a-m"></a>其索宽盘像置索中。<a id="a-n"></a>诵母陀罗尼真言秘密心真言。<a id="a-o"></a>加持像索戟二十一遍而安置之。<a id="a-p"></a>当加持涂香涂于像上索上戟上。<a id="a-q"></a>种种末香亦遍散上。<a id="a-r"></a>又加持白芥子亦散其上。<a id="a-s"></a>以诸香花香水饮食果蓏随心供养。<a id="a-t"></a>四角置香水瓶。<a id="a-u"></a>四门座前置香水碗。<a id="a-v"></a>每日六时面东依法而坐。<a id="a-w"></a>于座观心寂静。<a id="a-x"></a>烧焯香王。<a id="a-y"></a>结印诵母陀罗尼真言秘密心真言。<a id="a-z"></a>加持像索戟上。<a id="a-10"></a>作是法者当断言论。<a id="a-11"></a>外来饮食皆不应食。<a id="a-12"></a>是食秽触。<a id="a-13"></a>每初夜时后夜时。<a id="a-14"></a>一加持白芥子。<a id="a-15"></a>一先打戟索。<a id="a-16"></a>三十六旬精进持法。<a id="a-17"></a>无间时日。<a id="a-18"></a>初夜中夜五更晓时。<a id="a-19"></a>其像索上一时放光。<a id="a-1A"></a>若放火光当成世间悉地之法。<a id="a-1B"></a>若放种种杂色光明。<a id="a-1C"></a>当成出世悉地三昧。<a id="a-1D"></a>是时空中出声告言。<a id="a-1E"></a>善哉善哉善男子。<a id="a-1F"></a>汝今已成出世世间菩提心罥索三昧耶。<a id="a-1G"></a>是罥索力挽摄最上菩提心王。<a id="a-1H"></a>住得十波罗蜜功德圆满。<a id="a-1I"></a>如如意宝。<a id="a-1J"></a>是时忏悔发无上愿阏伽供养。<a id="a-1K"></a>右手执戟索。<a id="a-1L"></a>奋声诵母陀罗尼真言秘密心真言满一万遍。<a id="a-1M"></a>证不空王真言神通三昧耶。<a id="a-1N"></a>得俱胝百千真言明仙恭敬伴祐。<a id="a-1O"></a>游腾十方福命增寿十俱胝岁。<a id="a-1P"></a>所念于法随念随成。<a id="a-1Q"></a>若有有情具造五逆十恶罪者。<a id="a-1R"></a>遇获此经。<a id="a-1S"></a>顿生信慧深乐此法。<a id="a-1T"></a>一心修学精进不怠。<a id="a-1U"></a>亦令决定当得成就。<a id="a-1V"></a>何况净信清净持戒精进修治。<a id="a-1W"></a>岂不最大成是法耶。<a id="a-1X"></a>若修治者于法生疑则无成现。<a id="a-1Y"></a>若欲调伏一切天龙药叉罗刹毗那夜迦者。<a id="a-1Z"></a>诵母陀罗尼真言七遍。<a id="a-1a"></a>诵奋怒王真言七遍。<a id="a-1b"></a>呼召一切天龙药叉罗刹毗那夜迦。<a id="a-1c"></a>右手旋索。<a id="a-1d"></a>则便皆至任为役使。<a id="a-1e"></a>若欲世人相敬念者。<a id="a-1f"></a>诵持真言。<a id="a-1g"></a>旋索作法即当遂愿。<a id="a-1h"></a>又法诵奋怒王真言七遍。<a id="a-1i"></a>右手轮索。<a id="a-1j"></a>当作摄缚一切诸恶天龙药叉罗刹想。<a id="a-1k"></a>则皆被缚若不解放。<a id="a-1l"></a>无于年月常被拘絷。<a id="a-1m"></a>若解放者。<a id="a-1n"></a>起大悲心诵秘密心真言三遍。<a id="a-1o"></a>即皆放去。<a id="a-1p"></a>若调伏邪恶人者。<a id="a-1q"></a>诵念真言轮旋索者。<a id="a-1r"></a>当则顺伏。<a id="a-1s"></a>若欲秘密三昧耶者。<a id="a-1t"></a>执索诵念真言结罥索印。<a id="a-1u"></a>印加持身即去随意。<a id="a-1v"></a>若欲龙天降澍雨者。<a id="a-1w"></a>及止雨者。<a id="a-1x"></a>如法作坛供养像索。<a id="a-1y"></a>视天诵念真言旋索作法。<a id="a-1z"></a>须雨则雨。<a id="a-20"></a>须止则止。<a id="a-21"></a>若欲禳除一切灾疫病者。<a id="a-22"></a>于高楼上或高山顶。<a id="a-23"></a>诵持真言七遍轮掷罥索。<a id="a-24"></a>一切灾疫恶风雹雨则皆除散。<a id="a-25"></a>如是成就此菩提心三昧耶者。<a id="a-26"></a>猷不乱念守持净戒。<a id="a-27"></a>系想一切诸佛菩萨观世音菩萨。<a id="a-28"></a>常在目前恭敬供养。<a id="a-29"></a>如法诵念恒不忘失即得成就。</p>
  <p id="a2A">世尊轮罥索三昧耶。<a id="a-2B"></a>当以金银赤铜铸写为轮。<a id="a-2C"></a>方圆八指(手二把则量)六辐。<a id="a-2D"></a>轮毂辐辋。<a id="a-2E"></a>具足分明如法庄饰。<a id="a-2F"></a>其罥索等分取莲荷茎丝杜仲木丝蚕丝。<a id="a-2G"></a>如法治练。<a id="a-2H"></a>白月八日如法作坛。<a id="a-2I"></a>于檀中心白栴檀香泥郁金香泥沉水香泥。<a id="a-2J"></a>图画一肘一百八叶开敷莲华。<a id="a-2K"></a>摽郭界道。<a id="a-2L"></a>当花台上盘置三丝。<a id="a-2M"></a>三白饮食种种香花如法供养。<a id="a-2N"></a>每日诵母陀罗尼真言秘密心真言。<a id="a-2O"></a>加持三丝一百八遍。<a id="a-2P"></a>至十五日断食诵念。<a id="a-2Q"></a>调调不绝。<a id="a-2R"></a>合持索股长为一条勿别为股。<a id="a-2S"></a>覆叠三股长三十六肘。<a id="a-2T"></a>合成罥索轮法亦尔。<a id="a-2U"></a>以索一头系轮毂上。<a id="a-2V"></a>于神通月白月八日。<a id="a-2W"></a>清净洗浴着净衣服。<a id="a-2X"></a>食三白食如法作坛。<a id="a-2Y"></a>于坛东面置不空罥索观世音菩萨像。<a id="a-2Z"></a>坛心庄严杂彩高座。<a id="a-2a"></a>其座高下方圆一肘。<a id="a-2b"></a>座上盘置轮索。<a id="a-2c"></a>加持涂香涂轮索上。<a id="a-2d"></a>加持末香散轮索上。<a id="a-2e"></a>加持白芥子亦散其上。<a id="a-2f"></a>以诸香花香水三白饮食如法供养。<a id="a-2g"></a>四角置香水瓶。<a id="a-2h"></a>于座四面置香水碗。<a id="a-2i"></a>每日面东烧焯香王。<a id="a-2j"></a>供养一切衣法趺坐。<a id="a-2k"></a>时常无间诵母陀罗尼真言秘密心真言。<a id="a-2l"></a>先持轮索。<a id="a-2m"></a>若初夜时若后夜时。<a id="a-2n"></a>加持白芥子先打轮索。<a id="a-2o"></a>三十六旬精进持法。<a id="a-2p"></a>无间时日。<a id="a-2q"></a>初夜后夜五更晓时。<a id="a-2r"></a>其轮索上一时放光。<a id="a-2s"></a>升空腾转。<a id="a-2t"></a>持真言者头上炽放大火光焰。<a id="a-2u"></a>观世音像赞语其言。<a id="a-2v"></a>善哉善哉善男子。<a id="a-2w"></a>汝今成就不空如意心轮罥索三昧耶。<a id="a-2x"></a>是时阏伽供养乞愿。<a id="a-2y"></a>作其轮印左手执轮。<a id="a-2z"></a>作其索印右手持索。<a id="a-30"></a>诵奋怒王真言一百八遍。<a id="a-31"></a>诵母陀罗尼真言秘密心真言。<a id="a-32"></a>加持轮索一百八遍。<a id="a-33"></a>于自顶上右转三匝。<a id="a-34"></a>又结灌顶印加持顶上。<a id="a-35"></a>右转三匝而自灌顶。<a id="a-36"></a>当证不空如意轮大神通三昧耶。<a id="a-37"></a>得一切大持真言明仙。<a id="a-38"></a>现前敬护白言。<a id="a-39"></a>大仙今何所作。<a id="a-3A"></a>我皆能为恃怙为伴。<a id="a-3B"></a>若入修罗窟者。<a id="a-3C"></a>住阿修罗窟门。<a id="a-3D"></a>一日断食诵持真言。<a id="a-3E"></a>加持轮索不绝。<a id="a-3F"></a>当修罗窟门。<a id="a-3G"></a>一加持一拟一百八拟。<a id="a-3H"></a>门门自开直入无碍。<a id="a-3I"></a>若入药叉罗刹紧那罗龙窟者。<a id="a-3J"></a>法亦准此。<a id="a-3K"></a>若入窟时。<a id="a-3L"></a>恒以左手执轮当胸。<a id="a-3M"></a>右手把索当右髆齐。<a id="a-3N"></a>入窟门持地六震动。<a id="a-3O"></a>轮放光焰照明窟中。<a id="a-3P"></a>种种宝树花果宫殿周障观见。<a id="a-3Q"></a>至宫路中。<a id="a-3R"></a>忽见化出清净无垢药精味神。<a id="a-3S"></a>状如天形。<a id="a-3T"></a>众宝衣服备庄严身。<a id="a-3U"></a>手便执持俱延枝果无垢药精有大毒威。<a id="a-3V"></a>一踰膳那睹目人者。<a id="a-3W"></a>力能吸夺人精气。<a id="a-3X"></a>若见之时怒心无畏。<a id="a-3Y"></a>左手执轮右手执索。<a id="a-3Z"></a>当前立住大嗔怒声。<a id="a-3a"></a>大称吽字二三七声。<a id="a-3b"></a>降伏药精。<a id="a-3c"></a>又大嗔声诵奋怒王真言二三七遍。<a id="a-3d"></a>遥降药精。<a id="a-3e"></a>是时令其无垢药精面闷于地。<a id="a-3f"></a>遍体流汗如泉涌流。<a id="a-3g"></a>持真言者是时见已勿触身汗。<a id="a-3h"></a>药精复起大怒顾目。<a id="a-3i"></a>持真言者。<a id="a-3j"></a>持索急打无垢药精三四七下。<a id="a-3k"></a>则便怖伏身出甘露。<a id="a-3l"></a>持真言者取涂二眼二脚掌上。<a id="a-3m"></a>遍涂身上即得升空。<a id="a-3n"></a>承住第一风轮证天眼通。<a id="a-3o"></a>具足观眺十方一切诸佛菩萨一切天仙。<a id="a-3p"></a>及所过去一切诸佛。<a id="a-3q"></a>住舍利者而亦见之。<a id="a-3r"></a>真言者身变如金色。<a id="a-3s"></a>发如旋螺寿增千劫。<a id="a-3t"></a>十八千俱胝那庾多百千天仙常为伴侣。<a id="a-3u"></a>七十二殑伽沙俱胝百千紧那罗真言明仙紧捺唎真言明仙。<a id="a-3v"></a>供给敬护。<a id="a-3w"></a>所欲天诸甘露美食。<a id="a-3x"></a>得其善眼阿修罗王即便供给。<a id="a-3y"></a>一切毗那夜迦。<a id="a-3z"></a>恶心息灭皆自顺伏。<a id="a-40"></a>又取药精发合为绳。<a id="a-41"></a>当便加持二三七遍变为宝索。<a id="a-42"></a>持真言者常持系腰。<a id="a-43"></a>一切所去永无障碍。<a id="a-44"></a>是诸真言明仙。<a id="a-45"></a>乃至菩提常伴守护。<a id="a-46"></a>若出若入修罗宫窟。<a id="a-47"></a>恒执轮索暂不放舍。<a id="a-48"></a>再见药精更勿共语。<a id="a-49"></a>善眼阿修罗王一切眷属。<a id="a-4A"></a>执持宝盖天妙衣服。<a id="a-4B"></a>一切妙宝莲花。<a id="a-4C"></a>一切宝花宝珠大摩尼珠。<a id="a-4D"></a>一切器仗一切宝器。<a id="a-4E"></a>盛饰天诸甘露饮食一切宝香。<a id="a-4F"></a>同心喜迎恭敬供养。<a id="a-4G"></a>或复奉施持真言者。<a id="a-4H"></a>是时倍复无量精进。<a id="a-4I"></a>发大悲愍不退转心。<a id="a-4J"></a>一心忆持不空罥索观世音菩萨。<a id="a-4K"></a>心不放逸不观众色不着于相。<a id="a-4L"></a>其心常住无相三昧。<a id="a-4M"></a>直上殿中宝师子座。<a id="a-4N"></a>先置轮索后便坐座。<a id="a-4O"></a>长跪合掌。<a id="a-4P"></a>至心顶礼十方一切诸佛菩萨观世音菩萨。<a id="a-4Q"></a>请加福德。<a id="a-4R"></a>超越窟中一切鬼神。<a id="a-4S"></a>是真言者又当发大菩提之心。<a id="a-4T"></a>观如三昧头面顶礼十方一切诸佛菩萨观世音菩萨。<a id="a-4U"></a>其轮即自升空腾转。<a id="a-4V"></a>当诸鬼神头上轮旋。<a id="a-4W"></a>是诸鬼神怖皆顺伏。<a id="a-4X"></a>持真言者当坐座时。<a id="a-4Y"></a>其窟宫殿六种震动。<a id="a-4Z"></a>空中天乐种种和鸣。<a id="a-4a"></a>一切诸天共持宝冠捧置头上。<a id="a-4b"></a>于虚空中雨下天诸妙宝衣服金银宝珠宝庄严具。<a id="a-4c"></a>而为供养。<a id="a-4d"></a>一切诸天共持宝器。<a id="a-4e"></a>盛甘露浆奉施供养。<a id="a-4f"></a>便当受食变身金色。<a id="a-4g"></a>其发变如安膳那色。<a id="a-4h"></a>得净天眼色相端悦。<a id="a-4i"></a>如自在天福德增长。<a id="a-4j"></a>如观世音菩萨。<a id="a-4k"></a>寿命千劫住阿修罗窟。<a id="a-4l"></a>若出窟来。<a id="a-4m"></a>持是甘露随身所用。<a id="a-4n"></a>和汤沐浴灭除罪垢。<a id="a-4o"></a>若涂木上变为真金。<a id="a-4p"></a>若涂一切瓦石铁铜银等。<a id="a-4q"></a>皆变为金。<a id="a-4r"></a>若欲见龙建祢耶。<a id="a-4s"></a>紧那罗姶娑啰建祢耶者。<a id="a-4t"></a>如法作坛。<a id="a-4u"></a>以种种宝严饰轮索。<a id="a-4v"></a>置于座上如法供养。<a id="a-4w"></a>诵母陀罗尼真言秘密心真言。<a id="a-4x"></a>加持白芥子。<a id="a-4y"></a>一加持一打轮索一千八遍。<a id="a-4z"></a>索自踠转轮自腾转。<a id="a-50"></a>即持轮索往龙湫沜。<a id="a-51"></a>又加持轮索旋掷湫上一二七匝。<a id="a-52"></a>召摄龙建祢耶。<a id="a-53"></a>时建祢耶而即出现。<a id="a-54"></a>若欲龙宫宝庄严具。<a id="a-55"></a>如前掷索随意得现。<a id="a-56"></a>若欲刹利婆罗门一切人民相敬念者。<a id="a-57"></a>向彼旋索。<a id="a-58"></a>无问远近皆当敬念。<a id="a-59"></a>若欲摄伏一切师子白象虎狼恶兽者。<a id="a-5A"></a>亦皆加持旋掷轮索。<a id="a-5B"></a>悉便怖伏。<a id="a-5C"></a>若欲日天月天看偤护者。<a id="a-5D"></a>面向日天月天。<a id="a-5E"></a>加持轮索。<a id="a-5F"></a>旋掷。<a id="a-5G"></a>其日月天而为护故。<a id="a-5H"></a>若欲往日月宫者。<a id="a-5I"></a>当结罥索印执持轮索。<a id="a-5J"></a>诵母陀罗尼真言一千八遍。<a id="a-5K"></a>即得升空至日月宫。<a id="a-5L"></a>若欲却来到前作法即还本处。<a id="a-5M"></a>若欲往入龙宫殿者。<a id="a-5N"></a>于龙湫沜作坛。<a id="a-5O"></a>诵母陀罗尼真言秘密心真言。<a id="a-5P"></a>轮索一百八匝。<a id="a-5Q"></a>向湫旋掷。<a id="a-5R"></a>龙王眷属一时出现。<a id="a-5S"></a>告真言者言。<a id="a-5T"></a>任入宫殿。<a id="a-5U"></a>欲入之时湫池震动。<a id="a-5V"></a>变为宝池其水清洁。<a id="a-5W"></a>色香味具如甘露浆。<a id="a-5X"></a>复诵秘密心真言。<a id="a-5Y"></a>加持白芥子散于池中。<a id="a-5Z"></a>当有龙女出现半身。<a id="a-5a"></a>捧宝花瓶瞻视恭敬。<a id="a-5b"></a>白真言者愿入宫中。<a id="a-5c"></a>见龙女时先乞三愿。<a id="a-5d"></a>为得证获菩提法故。<a id="a-5e"></a>白女言曰。<a id="a-5f"></a>今乞三愿愿赐与我。<a id="a-5g"></a>为我作母作姊作大施主给侍乞人。<a id="a-5h"></a>如是三愿总皆乞之。<a id="a-5i"></a>是时龙女答真言者。<a id="a-5j"></a>任所取为。<a id="a-5k"></a>执持轮索诵母陀罗尼真言秘密心真言。<a id="a-5l"></a>缓步徐行入于龙宫。<a id="a-5m"></a>至宫殿中上师子座。<a id="a-5n"></a>坐时顶礼十方一切诸佛菩萨观世音菩萨。<a id="a-5o"></a>其龙宫殿。<a id="a-5p"></a>纯以宝铎金铃垂珠璎珞。<a id="a-5q"></a>种种庄严。<a id="a-5r"></a>龙女当时掌持大宝。<a id="a-5s"></a>告真言者。<a id="a-5t"></a>若为菩提。<a id="a-5u"></a>今即与我受是大摩尼宝。<a id="a-5v"></a>当即取己。<a id="a-5w"></a>先盘轮索安宝座上。<a id="a-5x"></a>置摩尼宝当索中心。<a id="a-5y"></a>合掌供养诵母陀罗尼真言秘密心真言。<a id="a-5z"></a>加持摩尼宝一百八遍。<a id="a-60"></a>当加持时其摩尼宝。<a id="a-61"></a>放大光明流出白乳。<a id="a-62"></a>掬取饮之便证清净无垢光明三摩地。<a id="a-63"></a>不空广大宝光明三摩地。<a id="a-64"></a>不空自在幻化三摩地。<a id="a-65"></a>住第十地。<a id="a-66"></a>而得成就阿耨多罗三藐三菩提清净之身。<a id="a-67"></a>观世音菩萨摩顶告言。<a id="a-68"></a>汝今为我不空罥索心王母陀罗尼真言三昧耶广大解脱莲华曼拏罗三昧耶清净法身。<a id="a-69"></a>是我之子。<a id="a-6A"></a>十方一切诸佛如来一时赞言。<a id="a-6B"></a>善哉善哉真是佛子。<a id="a-6C"></a>汝今己住一切菩萨摩诃萨道。<a id="a-6D"></a>当得作佛。<a id="a-6E"></a>若欲广大真言明仙三昧耶者。<a id="a-6F"></a>龙女是时奉施金花。<a id="a-6G"></a>当受金花却置龙女头上。<a id="a-6H"></a>则便高声大称[合*牛]字三四七声。<a id="a-6I"></a>龙女眼泪当出流下。<a id="a-6J"></a>取泪饮之即得证于广大真言明仙三昧耶。<a id="a-6K"></a>发变绀青如螺右旋。<a id="a-6L"></a>神通自在得十八俱胝真言明仙。<a id="a-6M"></a>而为眷属致敬围绕。<a id="a-6N"></a>寿延六十二千岁。<a id="a-6O"></a>识七千生宿命之智。<a id="a-6P"></a>若欲世间成就法者龙女告言当取我发。<a id="a-6Q"></a>龙女自拔头发奉真言者。<a id="a-6R"></a>随即受取捻为发索。<a id="a-6S"></a>诵秘密心真言。<a id="a-6T"></a>一加持一结二十一结。<a id="a-6U"></a>系自顶上。<a id="a-6V"></a>化导一切药叉罗刹人非人等。<a id="a-6W"></a>种种发心供给敬护。<a id="a-6X"></a>及得隐形所去无碍。<a id="a-6Y"></a>若系额上化导一切诸天龙神。<a id="a-6Z"></a>亦皆敬伏。<a id="a-6a"></a>若系右臂力如大象。<a id="a-6b"></a>德无所惧人非人等。<a id="a-6c"></a>若系左臂把触。<a id="a-6d"></a>刹利婆罗门一切人等亦皆恭敬。<a id="a-6e"></a>若系右手扣城四门。<a id="a-6f"></a>则得国邑一切人民除灾赞誉王者欢喜。<a id="a-6g"></a>若竖手拟一切畜生虎狼熊豹蚖蛇蝮蝎者。<a id="a-6h"></a>亦皆怖伏不相残害。<a id="a-6i"></a>若系右脚渡河海者。<a id="a-6j"></a>水不没踝。<a id="a-6k"></a>若系左脚日疾周行百踰膳那。<a id="a-6l"></a>若系左髀入尸陀林中。<a id="a-6m"></a>众恶鬼神现身降伏。<a id="a-6n"></a>若乐常住龙宫殿者。<a id="a-6o"></a>龙女是时奉施宝瓶。<a id="a-6p"></a>持真言者右手受取宝瓶。<a id="a-6q"></a>左手把龙女右手。<a id="a-6r"></a>当执之时宫中变出莲花宝池。<a id="a-6s"></a>白龙女言今当为我入池澡浴。<a id="a-6t"></a>持真言者当取龙女所浴身水。<a id="a-6u"></a>澡浴饮服。<a id="a-6v"></a>则执轮索。<a id="a-6w"></a>圆证广大真言明仙三昧耶。<a id="a-6x"></a>法宝具足。<a id="a-6y"></a>得七千俱胝真言明仙致敬恃怙。<a id="a-6z"></a>寿延万岁游处七十二宫殿中住。<a id="a-70"></a>若乞龙女为亲母者。<a id="a-71"></a>其龙女母常观此人如所爱子。<a id="a-72"></a>库藏珍玩婇女僮仆尽皆赏赐。<a id="a-73"></a>若乞龙女为亲姊者。<a id="a-74"></a>宫中宝具衣服甘露饮食亦尽赏赐。<a id="a-75"></a>若乞龙女为大施主给事侍者。<a id="a-76"></a>任所役使。<a id="a-77"></a>共诣一切天宫龙宫药叉宫罗刹宫乾闼婆宫阿修罗宫紧那罗宫。<a id="a-78"></a>尽皆游往常无障碍。<a id="a-79"></a>若心所欲皆为成就。<a id="a-7A"></a>是真言者应倍精进。<a id="a-7B"></a>无得放逸。<a id="a-7C"></a>心念欲觉。<a id="a-7D"></a>退菩提心。<a id="a-7E"></a>若欲入于地下去者于闲静处如法建坛。<a id="a-7F"></a>以诸花香百味饮食而供养之。<a id="a-7G"></a>烧灼香王。<a id="a-7H"></a>昼夜执持轮索。<a id="a-7I"></a>诵母陀罗尼真言秘密心真言一万遍。<a id="a-7J"></a>诵奋怒王真言一千八遍。<a id="a-7K"></a>至十五日夜。<a id="a-7L"></a>其香炉中自出天诸妙香烟气。<a id="a-7M"></a>又诵奋怒王真言一百八遍。<a id="a-7N"></a>坛中踊现地神半身。<a id="a-7O"></a>耸发向上面目大嗔。<a id="a-7P"></a>眼赤如火狗牙上出。<a id="a-7Q"></a>十指胛赤唇如朱丹。<a id="a-7R"></a>貌面黑黪身直耽肚。<a id="a-7S"></a>两臂佣纤白带络髆。<a id="a-7T"></a>五头斑蛇缠绕臂腕。<a id="a-7U"></a>其蛇口眼亦大嗔怒。<a id="a-7V"></a>腰搏虎皮。<a id="a-7W"></a>一手执钺斧一手执铃铎。<a id="a-7X"></a>观眺九方。<a id="a-7Y"></a>是神名曰大地药精。<a id="a-7Z"></a>持真言者当见之时勿生怖畏。<a id="a-7a"></a>观静于心无有动念。<a id="a-7b"></a>作大嗔声迅诵奋怒王真言。<a id="a-7c"></a>加持轮索三遍旋掷轮。<a id="a-7d"></a>其药精项上头上血现滂流。<a id="a-7e"></a>持真言者取血涂身。<a id="a-7f"></a>则得变成金刚之身。<a id="a-7g"></a>刀杖水火悉不能害。<a id="a-7h"></a>又取药精眼精血泪。<a id="a-7i"></a>涂点眼中证净天眼。<a id="a-7j"></a>析骨取髓服啖吃之。<a id="a-7k"></a>即得寿延七千大劫。<a id="a-7l"></a>证大智慧广大如海。<a id="a-7m"></a>识知过去百千大劫所受生事。<a id="a-7n"></a>取心啖食即得腾空。<a id="a-7o"></a>又取肝血涂点额上。<a id="a-7p"></a>即得隐入大地地下。<a id="a-7q"></a>取舌执持。<a id="a-7r"></a>即得折伏地下一切药叉罗刹毗那夜迦。<a id="a-7s"></a>持真言者左手持索右手执轮。<a id="a-7t"></a>努目看地。<a id="a-7u"></a>迅诵奋怒王真言。<a id="a-7v"></a>加持轮索一百八遍。<a id="a-7w"></a>向地三掷。<a id="a-7x"></a>其地裂开广大无际入出无碍。<a id="a-7y"></a>所为菩提尽皆随意。<a id="a-7z"></a>地下一切所住众生围敬侍从。<a id="a-80"></a>若升空者。<a id="a-81"></a>持真言者仰观虚空。<a id="a-82"></a>诵母陀罗尼真言秘密心真言轮历武印。<a id="a-83"></a>左手执索右手执轮。<a id="a-84"></a>旋掷空中身即腾空。<a id="a-85"></a>若往梵天宫者。<a id="a-86"></a>诣天寺中。<a id="a-87"></a>当以罥索系大梵天像项。<a id="a-88"></a>一真言一称大梵天名一百八遍。<a id="a-89"></a>即自现前告真言者。<a id="a-8A"></a>汝何所须我能满足。<a id="a-8B"></a>真言者答今欲往于大梵天宫。<a id="a-8C"></a>天即执手将诣天宫。<a id="a-8D"></a>若欲往诸天宫者。<a id="a-8E"></a>皆随天名一真言一称是诸天名。<a id="a-8F"></a>皆得往之。<a id="a-8G"></a>若乐天宫住者。<a id="a-8H"></a>亦任住之。<a id="a-8I"></a>若乐还本处亦任去之。<a id="a-8J"></a>所欲诸愿天皆为满。<a id="a-8K"></a>玩修法者。<a id="a-8L"></a>勿于法上生少猜虑成不成心。<a id="a-8M"></a>而修习者。<a id="a-8N"></a>决定成就一切不空如意心轮索三昧耶。</p>
  <p id="a8O">世尊莲花罥索三昧耶。<a id="a-8P"></a>白银为叶青琉璃台。<a id="a-8Q"></a>真珠子蕊黄金须茎。<a id="a-8R"></a>其华大小象生莲花。<a id="a-8S"></a>罥索等分取莲荷茎丝蚕丝。<a id="a-8T"></a>清净治练如法作坛作法。<a id="a-8U"></a>加持其丝合持罥索。<a id="a-8V"></a>股长一条勿别为股。<a id="a-8W"></a>覆叠三股长二十一肘。<a id="a-8X"></a>合成罥索染作青色。<a id="a-8Y"></a>以索一头系观世音菩萨。<a id="a-8Z"></a>一头系莲花茎。<a id="a-8a"></a>于神通月白月八日。<a id="a-8b"></a>清净洗浴着净衣服。<a id="a-8c"></a>食三白食作曼拏罗。<a id="a-8d"></a>中画二肘三十二叶开敷莲华。<a id="a-8e"></a>以紫檀香泥为叶。<a id="a-8f"></a>白栴檀香泥为台。<a id="a-8g"></a>郁金香泥为须。<a id="a-8h"></a>龙脑香泥为蕊。<a id="a-8i"></a>沉水香泥为子。<a id="a-8j"></a>标郭门道。<a id="a-8k"></a>莲花台上严宝彩座。<a id="a-8l"></a>盘置罥索。<a id="a-8m"></a>中置莲花曼拏罗。<a id="a-8n"></a>东置不空罥索观世音菩萨像。<a id="a-8o"></a>以诸香花香水三白饮食香水阏伽如法献供。<a id="a-8p"></a>每日面东烧。<a id="a-8q"></a>焯香王。<a id="a-8r"></a>舞印而坐。<a id="a-8s"></a>结数珠印依法观虑。<a id="a-8t"></a>诵母陀罗尼真言秘密心真言。<a id="a-8u"></a>先持莲花罥索。<a id="a-8v"></a>初夜后夜真言白芥子。<a id="a-8w"></a>先打莲华罥索三十六旬。<a id="a-8x"></a>精进持法无间时日。<a id="a-8y"></a>其莲花罥索观世音像。<a id="a-8z"></a>一时放光空中赞声。<a id="a-90"></a>善哉善哉精进者。<a id="a-91"></a>闻已熙怡静念不动。<a id="a-92"></a>瞻菩萨面跪坐结印。<a id="a-93"></a>诵母陀罗尼真言秘密心真言二三七遍。<a id="a-94"></a>摄持光住。<a id="a-95"></a>左手持莲右手执索。<a id="a-96"></a>顶戴受已诵母陀罗尼真言秘密心真言。<a id="a-97"></a>其观世音菩萨现身摩顶。<a id="a-98"></a>赞言善哉善哉善男子。<a id="a-99"></a>而今乃能为我之子。<a id="a-9A"></a>如斯供养是真供养是真事我。<a id="a-9B"></a>是真成就不空王三昧耶。<a id="a-9C"></a>善男子汝今得脱生老病死苦。<a id="a-9D"></a>十六大地狱苦。<a id="a-9E"></a>八大怖畏苦。<a id="a-9F"></a>而今此身最后胎身。<a id="a-9G"></a>舍此生已直往西方极乐国土住。<a id="a-9H"></a>受上品莲花化生。<a id="a-9I"></a>乃至阿耨多罗三藐三菩提。<a id="a-9J"></a>更不退转。<a id="a-9K"></a>汝修斯法。<a id="a-9L"></a>便当承事八十四千竞伽沙俱胝那庾多一切如来所。<a id="a-9M"></a>种殖施蕴慧蕴解脱蕴种种善根。<a id="a-9N"></a>及譡种殖无量无边供养三宝。<a id="a-9O"></a>造寺造塔造诸形像。<a id="a-9P"></a>所施国位珍宝园林屋宅。<a id="a-9Q"></a>象马车乘妻子奴婢种种善根。<a id="a-9R"></a>一切如来而授记莂。<a id="a-9S"></a>善男子汝于无始。<a id="a-9T"></a>积罪业障尽皆消灭。<a id="a-9U"></a>善男子而心所欲何法何愿。<a id="a-9V"></a>任汝取之我今满汝。<a id="a-9W"></a>时真言者当如乞之。<a id="a-9X"></a>莲花罥索常清净处安置供养。<a id="a-9Y"></a>若后祈于观世音菩萨数现见者。<a id="a-9Z"></a>莲花索头置观世音菩萨像左手中。<a id="a-9a"></a>持真言者右手持索一头。<a id="a-9b"></a>一诵母陀罗尼真言秘密心真言。<a id="a-9c"></a>一称观世音名一千八遍。<a id="a-9d"></a>观世音菩萨即为现身。<a id="a-9e"></a>若欲乐见一切菩萨摩诃萨者。<a id="a-9f"></a>法亦准此随彼称名。<a id="a-9g"></a>若欲乐见三十三天者。<a id="a-9h"></a>随彼一一天名准例作法。<a id="a-9i"></a>真言称名一百八遍。<a id="a-9j"></a>当即现身所乞求愿皆为满足。<a id="a-9k"></a>若欲令我释迦牟尼佛授记莂者。<a id="a-9l"></a>白月八日清净澡浴着净衣服尽断言论食三白食。<a id="a-9m"></a>作曼拏罗。<a id="a-9n"></a>中置释迦牟尼佛。<a id="a-9o"></a>以诸香花广大供养。<a id="a-9p"></a>以莲花索头置释迦牟尼佛像右手中。<a id="a-9q"></a>一头如法系自耳珰。<a id="a-9r"></a>一诵母陀罗尼真言秘密心真言。<a id="a-9s"></a>一称释迦牟尼佛名满一万遍。<a id="a-9t"></a>时释迦牟尼佛。<a id="a-9u"></a>则现身来摩顶授记。<a id="a-9v"></a>剪除无始一切罪障。<a id="a-9w"></a>名后胎身。<a id="a-9x"></a>舍此生己乃至菩提。<a id="a-9y"></a>更不重受世间一切胎卵湿化。<a id="a-9z"></a>若处世间得大富贵。<a id="a-A0"></a>众所尊敬无诸夭疾。<a id="a-A1"></a>若临终时十方诸佛一时现身。<a id="a-A2"></a>谓语安慰指示生处。<a id="a-A3"></a>观世音菩萨摩顶慰语。<a id="a-A4"></a>汝舍此己。<a id="a-A5"></a>直往西方极乐国土。<a id="a-A6"></a>莲花化生。<a id="a-A7"></a>以三十二大人相八十随形好。<a id="a-A8"></a>用庄严身得宿住智。<a id="a-A9"></a>识知百劫所受生事。<a id="a-AA"></a>深解不空罥索广大解脱莲花曼拏罗印三昧耶。<a id="a-AB"></a>更不退转。<a id="a-AC"></a>住极喜地得大神通。<a id="a-AD"></a>周历十方一切佛刹。<a id="a-AE"></a>恭敬供养一切诸佛。<a id="a-AF"></a>居众宝殿楼阁台观。<a id="a-AG"></a>乃至无上正等菩提。<a id="a-AH"></a>若欲乐见极乐国土阿弥陀佛一切菩萨者。<a id="a-AI"></a>于闲胜处白月十五日。<a id="a-AJ"></a>如法治洁作三肘坛。<a id="a-AK"></a>或作四肘或至八肘。<a id="a-AL"></a>开廓四门。<a id="a-AM"></a>随心所作皆得供养。<a id="a-AN"></a>方量[角*厥]地简去恶土瓦石骨木。<a id="a-AO"></a>净土香水填筑平饰。<a id="a-AP"></a>以瞿摩夷和黄土泥如法摩饰。<a id="a-AQ"></a>加持线绳括量坛界。<a id="a-AR"></a>内院海水当中一百八叶七宝开莲。<a id="a-AS"></a>四角开莲。<a id="a-AT"></a>外院海水青黄赤白开敷莲花。<a id="a-AU"></a>并莲茎叶。<a id="a-AV"></a>于莲台上置诸印等。<a id="a-AW"></a>诸莲花间。<a id="a-AX"></a>种种鱼兽凫雁鸳鸯白鹤孔雀迦陵频伽舍利共命如是鸟等。<a id="a-AY"></a>四门四天王神半加趺坐。<a id="a-AZ"></a>如法庄彩标饰界道。<a id="a-Aa"></a>莲华台上严饰高座。<a id="a-Ab"></a>于其座上置阿弥陀佛。<a id="a-Ac"></a>左置观世音右置大势至。<a id="a-Ad"></a>以莲华罥索一头。<a id="a-Ae"></a>置于阿弥陀佛右手中。<a id="a-Af"></a>一头如法系自耳珰。<a id="a-Ag"></a>以诸幡花周匝庄饰。<a id="a-Ah"></a>以诸香花香水三白饮食酥灯油灯。<a id="a-Ai"></a>如法敷献烧焯香王。<a id="a-Aj"></a>西门舞印依法而坐。<a id="a-Ak"></a>诵母陀罗尼真言秘密心真言。<a id="a-Al"></a>称阿弥陀佛名昼夜无间。<a id="a-Am"></a>每至白月十四日十五日。<a id="a-An"></a>空服牛乳。<a id="a-Ao"></a>诵念真言如法作法。<a id="a-Ap"></a>于十五日夜五更。<a id="a-Aq"></a>时阿弥陀佛放大光明。<a id="a-Ar"></a>坛地震动。<a id="a-As"></a>持真言者身上亦出光明。<a id="a-At"></a>行者是时忏悔发愿。<a id="a-Au"></a>又诵真言二三七遍。<a id="a-Av"></a>阿弥陀佛现前摩顶安慰语言。<a id="a-Aw"></a>汝所求愿今当满足。<a id="a-Ax"></a>是时当证清净无垢光明之身。<a id="a-Ay"></a>则见西方极乐国土宫殿楼阁。<a id="a-Az"></a>阿弥陀佛一切菩萨。<a id="a-B0"></a>相好光明种种神通。<a id="a-B1"></a>一时赞言善哉善哉善男子。<a id="a-B2"></a>汝所受身是最后身。<a id="a-B3"></a>舍此生已生住我国。<a id="a-B4"></a>识知七千生宿命之智。<a id="a-B5"></a>时真言者左手执持莲花罥索。<a id="a-B6"></a>诵母陀罗尼真言秘密心真言一万遍奋怒王真言一千八遍。<a id="a-B7"></a>证大神通寿延。<a id="a-B8"></a>万岁而得一切执持罥索真言明仙大转轮王恭敬赞祐。<a id="a-B9"></a>一十八千受持罥索真言明仙恭敬随逐。<a id="a-BA"></a>乃至菩提世尊金刚杵罥索三昧耶。<a id="a-BB"></a>用白栴檀木量十二指(手三把量是)图刻五股跋驲罗杵。<a id="a-BC"></a>心股两头步多鬼头面。<a id="a-BD"></a>其余八股锋刃面上金彩光焰。<a id="a-BE"></a>其杵通身心股两头。<a id="a-BF"></a>难陀龙王跋难陀龙王。<a id="a-BG"></a>左右逆顺交缴相缠。<a id="a-BH"></a>各缴步多鬼头。<a id="a-BI"></a>是二龙头。<a id="a-BJ"></a>各出过步多鬼头三四分量。<a id="a-BK"></a>罥索等分取树皮丝白氎线蚕丝。<a id="a-BL"></a>清洁治练作曼拏罗。<a id="a-BM"></a>作法加持丝。<a id="a-BN"></a>合持罥索。<a id="a-BO"></a>股长一条勿别为股。<a id="a-BP"></a>覆叠三股合成罥索。<a id="a-BQ"></a>以索一头系杵腰上。<a id="a-BR"></a>清洁洗浴着净衣服如上严饰。<a id="a-BS"></a>坛场高座安置杵索曼拏罗。<a id="a-BT"></a>东置不空罥索观世音菩萨。<a id="a-BU"></a>种种供献。<a id="a-BV"></a>其真言者敷白茅草。<a id="a-BW"></a>西门法座。<a id="a-BX"></a>左手执杖按杵索上。<a id="a-BY"></a>昼日诵母陀罗尼真言秘密心真言。<a id="a-BZ"></a>先持杵索。<a id="a-Ba"></a>初夜时后夜时诵奋怒王真言。<a id="a-Bb"></a>加持白芥子先打杵索。<a id="a-Bc"></a>精进持法无间时日。<a id="a-Bd"></a>满三十六旬。<a id="a-Be"></a>杵上索上若放光时。<a id="a-Bf"></a>则执杵索诵母陀罗尼真言一百八遍。<a id="a-Bg"></a>诵奋怒王真言一百八遍。<a id="a-Bh"></a>其如来种族金刚种族。<a id="a-Bi"></a>摩尼种族莲花种族。<a id="a-Bj"></a>一时现前与于神通腾空自在。<a id="a-Bk"></a>身状威力如若金刚。<a id="a-Bl"></a>一切金刚种族神众。<a id="a-Bm"></a>犹远拥护寿延一万二千岁数。<a id="a-Bn"></a>若欲化导一切天龙药叉罗刹乾闼婆阿素洛紧那罗[薜/米]噜茶摩呼罗伽者。<a id="a-Bo"></a>随彼一一天名。<a id="a-Bp"></a>称名诵奋怒王真言。<a id="a-Bq"></a>轮索杵拟。<a id="a-Br"></a>即皆敬伏恭敬使护。<a id="a-Bs"></a>若欲化导一切恶人亦如是作。<a id="a-Bt"></a>又法黑月十四日十五日于中夜时。<a id="a-Bu"></a>大嗔怒声诵奋怒王真言。<a id="a-Bv"></a>轮索杵拟。<a id="a-Bw"></a>当作系缚一切妒憋药叉罗刹吸精气鬼意。<a id="a-Bx"></a>即皆被缚。<a id="a-By"></a>若解放者。<a id="a-Bz"></a>诵秘密心真言。<a id="a-C0"></a>若为鬼神作病恼者。<a id="a-C1"></a>住其人前执杵拟之。<a id="a-C2"></a>其病即差。<a id="a-C3"></a>若于尸陀林。<a id="a-C4"></a>大嗔怒声诵奋怒王真言。<a id="a-C5"></a>右手轮索杵拟。<a id="a-C6"></a>则得安怛陀那见诸鬼神宫殿门开。<a id="a-C7"></a>若于阿修罗窟门。<a id="a-C8"></a>加持杵拟。<a id="a-C9"></a>门门自开。<a id="a-CA"></a>窟中一切鬼神毒龙悉不相害。<a id="a-CB"></a>窟路平正入中无畏。<a id="a-CC"></a>见于窟中奇妙玩具。<a id="a-CD"></a>所欲皆得。<a id="a-CE"></a>出入无碍常得安乐。<a id="a-CF"></a>应知是大金刚杵索力。<a id="a-CG"></a>能发趣世间所有一切事业。</p>
 </body>
</html>