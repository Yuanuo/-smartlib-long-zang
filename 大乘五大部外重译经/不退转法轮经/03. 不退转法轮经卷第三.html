<!doctype html>
<html id="z3IBThyNQ" data-ver="1295">
 <head>
  <meta charset="utf-8">
  <meta author="僧佑">
  <meta library="龙藏">
  <meta catalog="大乘五大部外重译经">
  <meta period="unknown">
 </head>
 <body>
  <h1 id="a1">不退转法轮经卷第三</h1>
  <h2 id="a2">除想品第五</h2>
  <p id="a3">尔时众中。<a id="a-4"></a>复有无量百千阿罗汉。<a id="a-5"></a>舍利弗。<a id="a-6"></a>大目揵连。<a id="a-7"></a>须菩提。<a id="a-8"></a>阿那律。<a id="a-9"></a>阿[少/兔]楼驮。<a id="a-A"></a>劫宾那。<a id="a-B"></a>憍梵波提。<a id="a-C"></a>而为上首。<a id="a-D"></a>从座而起整其衣服。<a id="a-E"></a>住世尊前曲躬恭敬。<a id="a-F"></a>白佛言。<a id="a-G"></a>世尊。<a id="a-H"></a>我今发真实愿。<a id="a-I"></a>离于妄想摧伏众魔。<a id="a-J"></a>具足五逆具足五欲。<a id="a-K"></a>具足邪见离于正见。<a id="a-L"></a>断于无量众生命者。<a id="a-M"></a>我今当令悉成菩提入无余涅槃。<a id="a-N"></a>尔时世尊默然而住。<a id="a-O"></a>无量百千在会大众皆生疑惑。<a id="a-P"></a>何故尔耶。<a id="a-Q"></a>而今我等尽皆盲冥无所觉知。<a id="a-R"></a>诸阿罗汉尚作是说。<a id="a-S"></a>何况凡夫。<a id="a-T"></a>各坐一处而不动摇。<a id="a-U"></a>一切坐者不能得起。<a id="a-V"></a>若有立者亦不能坐。<a id="a-W"></a>皆言何故作如是说。<a id="a-X"></a>尔时阿难。<a id="a-Y"></a>即为大众百千万亿众生故。<a id="a-Z"></a>以佛神力令自知心亦知他心。<a id="a-a"></a>问文殊师利言。<a id="a-b"></a>如是大众百千亿等。<a id="a-c"></a>闻诸罗汉作是说已皆生疑惑。<a id="a-d"></a>唯愿文殊。<a id="a-e"></a>为我分别说其因缘。<a id="a-f"></a>尔时如来默然而住。<a id="a-g"></a>文殊师利告阿难言。<a id="a-h"></a>是不退转地菩萨。<a id="a-i"></a>见诸大德因缘故作如是说。<a id="a-j"></a>阿难言。<a id="a-k"></a>文殊师利。<a id="a-l"></a>不退转地是菩提耶。<a id="a-m"></a>文殊师利答言。<a id="a-n"></a>如是如是。<a id="a-o"></a>不退转地是诸大德菩提。<a id="a-p"></a>阿难问言。<a id="a-q"></a>诸尊者何故作如是说。<a id="a-r"></a>尔时文殊师利语阿难言。<a id="a-s"></a>无明为母。<a id="a-t"></a>从行生爱究竟灭尽悉除怨害。<a id="a-u"></a>倒想为父。<a id="a-v"></a>离于颠倒除灭欲爱。<a id="a-w"></a>作阿罗汉坚固不坏。<a id="a-x"></a>尽凡夫想及以僧想。<a id="a-y"></a>坏是想故能修一切无坏法想。<a id="a-z"></a>乃至不取如来之想。<a id="a-10"></a>习学无生究竟永离。<a id="a-11"></a>尊者阿难。<a id="a-12"></a>诸大德作如是说。<a id="a-13"></a>我今云何具足五逆。<a id="a-14"></a>何以故。<a id="a-15"></a>无来去想。<a id="a-16"></a>是故名为具足五逆。<a id="a-17"></a>又阿难言。<a id="a-18"></a>何者为五欲。<a id="a-19"></a>是诸比丘。<a id="a-1A"></a>知于五欲。<a id="a-1B"></a>如梦如幻如水上泡如呼声响。<a id="a-1C"></a>如是智慧具足。<a id="a-1D"></a>云何具足智慧不增不减。<a id="a-1E"></a>云何五欲亦不增不减。<a id="a-1F"></a>何以故。<a id="a-1G"></a>如是五欲究竟无体无相。<a id="a-1H"></a>如实知已。<a id="a-1I"></a>即五欲相得证智慧。<a id="a-1J"></a>是故名为具足五欲。<a id="a-1K"></a>以是义故。<a id="a-1L"></a>诸大德作如是说。<a id="a-1M"></a>我今具足五欲。<a id="a-1N"></a>阿难。<a id="a-1O"></a>何者是具足邪见离于正见。<a id="a-1P"></a>于一切法而皆取着。<a id="a-1Q"></a>是名邪见。<a id="a-1R"></a>邪见者是虚妄想。<a id="a-1S"></a>一切诸法非依非无依。<a id="a-1T"></a>犹如虚空无归无依。<a id="a-1U"></a>何以故。<a id="a-1V"></a>一切法无实可得。<a id="a-1W"></a>应如是知。<a id="a-1X"></a>一切法皆悉平等。<a id="a-1Y"></a>除其等想。<a id="a-1Z"></a>是名正见。<a id="a-1a"></a>何以故。<a id="a-1b"></a>如是等想。<a id="a-1c"></a>即是恶想。<a id="a-1d"></a>以是义故。<a id="a-1e"></a>诸大德比丘。<a id="a-1f"></a>不见等想。<a id="a-1g"></a>亦不见恶想。<a id="a-1h"></a>何以故。<a id="a-1i"></a>尽一切想。<a id="a-1j"></a>名佛菩提。<a id="a-1k"></a>逮菩提已。<a id="a-1l"></a>而亦不见少法可得。<a id="a-1m"></a>阿难。<a id="a-1n"></a>以是因缘。<a id="a-1o"></a>大德比丘作如是说。<a id="a-1p"></a>离于正见具足邪见。<a id="a-1q"></a>阿难。<a id="a-1r"></a>何以故。<a id="a-1s"></a>是诸比丘言。<a id="a-1t"></a>我今实断百千众生命。<a id="a-1u"></a>诸大德出是语时。<a id="a-1v"></a>百千万亿诸天。<a id="a-1w"></a>闻如是说。<a id="a-1x"></a>皆即得解诸法。<a id="a-1y"></a>如梦如幻如水中影如呼声响。<a id="a-1z"></a>得如是解已。<a id="a-20"></a>便断众生丈夫寿命及人等想。<a id="a-21"></a>亦即得解脱无有种。<a id="a-22"></a>于菩提善根一切诸法。<a id="a-23"></a>皆无起无作无所修习。<a id="a-24"></a>闻说假名深信无疑。<a id="a-25"></a>及优婆塞优婆夷等。<a id="a-26"></a>皆悉除断众生丈夫寿命及人等想。<a id="a-27"></a>除是想已。<a id="a-28"></a>便得不复数数受生。<a id="a-29"></a>何以故。<a id="a-2A"></a>断除众生丈夫寿命人及饿鬼想。<a id="a-2B"></a>有是想故数受生死。<a id="a-2C"></a>离是想已。<a id="a-2D"></a>即得究竟自证无生。<a id="a-2E"></a>以是因缘。<a id="a-2F"></a>诸大德。<a id="a-2G"></a>如是方便善说假名。<a id="a-2H"></a>言断无量众生之命。<a id="a-2I"></a>是故说言具足得佛菩提。<a id="a-2J"></a>我今于无余涅槃而般涅槃。<a id="a-2K"></a>得佛相好。<a id="a-2L"></a>以是教化无量百千万亿众生。<a id="a-2M"></a>灭诸结使如佛所证。<a id="a-2N"></a>何以故。<a id="a-2O"></a>令诸众生皆发阿耨多罗三藐三菩提心。<a id="a-2P"></a>得无生忍已令得菩提。<a id="a-2Q"></a>亦不舍烦恼。<a id="a-2R"></a>不近佛法。<a id="a-2S"></a>从意生烦恼尽灭无余。<a id="a-2T"></a>以是因缘。<a id="a-2U"></a>诸大德皆言。<a id="a-2V"></a>我今得到菩提。<a id="a-2W"></a>阿难。<a id="a-2X"></a>是故今者名为无生。<a id="a-2Y"></a>何以故。<a id="a-2Z"></a>如是善男子善女人。<a id="a-2a"></a>发阿耨多罗三藐三菩提心。<a id="a-2b"></a>照明诸法。<a id="a-2c"></a>发菩提心已。<a id="a-2d"></a>亦无所得。<a id="a-2e"></a>离菩提相及一切法相。<a id="a-2f"></a>于无余涅槃入般涅槃。<a id="a-2g"></a>阿难。<a id="a-2h"></a>如是族姓男女乘菩萨乘。<a id="a-2i"></a>不以见日而生昼想。<a id="a-2j"></a>凡夫愚人若见日时便作日想。<a id="a-2k"></a>则非智者。<a id="a-2l"></a>何以故。<a id="a-2m"></a>阿难。<a id="a-2n"></a>若日有体非虚妄者。<a id="a-2o"></a>则可积聚。<a id="a-2p"></a>以虚妄故。<a id="a-2q"></a>亦无过去未来。<a id="a-2r"></a>夜亦如是。<a id="a-2s"></a>若日作日想。<a id="a-2t"></a>夜作夜想。<a id="a-2u"></a>则是凡愚妄想所见。<a id="a-2v"></a>阿难。<a id="a-2w"></a>是菩萨乘。<a id="a-2x"></a>修行阿耨多罗三藐三菩提。<a id="a-2y"></a>有善知识。<a id="a-2z"></a>不应昼生昼想夜生夜想。<a id="a-30"></a>何以故。<a id="a-31"></a>离一切想。<a id="a-32"></a>能住菩提如来之道。<a id="a-33"></a>尔时文殊师利。<a id="a-34"></a>而说偈言。</p>
  <p id="a35">无明以为母　　从行之所生</p>
  <p id="a36">若断其根本　　是名为除害</p>
  <p id="a37">喜爱诸倒想　　是说名为父</p>
  <p id="a38">若能如实知　　究竟无所有</p>
  <p id="a39">知彼悉虚妄　　则断诸根本</p>
  <p id="a3A">无缘亦无住　　是说名除害</p>
  <p id="a3B">若说诸罗汉　　凡夫不思议</p>
  <p id="a3C">如实不坏相　　是灭名究竟</p>
  <p id="a3D">我本着僧想　　如实知是已</p>
  <p id="a3E">诸法皆无坏　　亦令一切闻</p>
  <p id="a3F">先取于如来　　是名为虚妄</p>
  <p id="a3G">知彼无异想　　平等同一空</p>
  <p id="a3H">拔断其根本　　是名无生智</p>
  <p id="a3I">若能如是说　　显现禅定力</p>
  <p id="a3J">若说具诸欲　　如是五名字</p>
  <p id="a3K">能离如是想　　犹如于幻梦</p>
  <p id="a3L">不增亦不减　　是名具五欲</p>
  <p id="a3M">在于救世前　　彼作如是说</p>
  <p id="a3N">知欲本性空　　犹如梦化相</p>
  <p id="a3O">毕竟无有生　　具足如实智</p>
  <p id="a3P">知诸邪见过　　虚妄生分别</p>
  <p id="a3Q">以此究竟智　　一切皆具足</p>
  <p id="a3R">虚妄无取着　　离于和合相</p>
  <p id="a3S">如是善知已　　无相无所有</p>
  <p id="a3T">同智一切过　　邪见正见等</p>
  <p id="a3U">逮得真实法　　邪正相俱灭</p>
  <p id="a3V">众生生死想　　愚痴妄分别</p>
  <p id="a3W">若不得众生　　则无有生死</p>
  <p id="a3X">众生多方便　　舍离于命想</p>
  <p id="a3Y">远离是想已　　知命想最恶</p>
  <p id="a3Z">若离众生想　　分别寿命等</p>
  <p id="a3a">断多众生命　　是彼之所说</p>
  <p id="a3b">舍离于死想　　愚痴所分别</p>
  <p id="a3c">究竟得无生　　是名为实法</p>
  <p id="a3d">灭除诸结使　　得证于无相</p>
  <p id="a3e">菩提无有色　　无灭亦无果</p>
  <p id="a3f">魔怨不能障　　自觉于菩提</p>
  <p id="a3g">诸法无诤论　　无生性寂灭</p>
  <p id="a3h">尔时文殊师利说是偈已。<a id="a-3i"></a>如是无量百千众生除诸疑悔。<a id="a-3j"></a>离疑悔已心生欢喜得法照明。<a id="a-3k"></a>各脱上服供养文殊师利。<a id="a-3l"></a>作如是言。<a id="a-3m"></a>能令我等皆得此法悉作是说。<a id="a-3n"></a>亦令众生心证诸法。<a id="a-3o"></a>皆得如彼文殊师利所解实相。<a id="a-3p"></a>尔时阿难白佛言。<a id="a-3q"></a>世尊。<a id="a-3r"></a>云何如是百千万亿众生皆生疑悔。<a id="a-3s"></a>何故如来不自为说令断疑悔。<a id="a-3t"></a>于是佛告阿难言。<a id="a-3u"></a>如是百千万亿众生。<a id="a-3v"></a>皆从文殊师利发菩提心。<a id="a-3w"></a>于文殊师利而得调伏。<a id="a-3x"></a>阿难复言。<a id="a-3y"></a>皆得阿耨多罗三藐三菩提耶。<a id="a-3z"></a>佛言如是。<a id="a-40"></a>阿难。<a id="a-41"></a>一切众生皆不退转于阿耨多罗三藐三菩提。<a id="a-42"></a>何以故。<a id="a-43"></a>皆由文殊师利善知识故。<a id="a-44"></a>阿难言。<a id="a-45"></a>如是等诸比丘。<a id="a-46"></a>信行法行须陀洹斯陀含阿那含阿罗汉声闻辟支佛想尽。<a id="a-47"></a>不退转于阿耨多罗三藐三菩提耶。<a id="a-48"></a>佛言。<a id="a-49"></a>有难信者。<a id="a-4A"></a>少智下劣者。<a id="a-4B"></a>懈怠懒惰少精进者。<a id="a-4C"></a>贪嗜饮食近于五欲。<a id="a-4D"></a>乐处愦闹心不远离。<a id="a-4E"></a>忘失正念无智慧者。<a id="a-4F"></a>心无正定常惊乱者。<a id="a-4G"></a>增上慢者。<a id="a-4H"></a>取着增上慢者。<a id="a-4I"></a>贪着己身乐于寿命不观无常。<a id="a-4J"></a>多诸贪嫉愚痴无智。<a id="a-4K"></a>毁破禁戒心生恼害。<a id="a-4L"></a>于佛法中起于疑惑。<a id="a-4M"></a>见无智者。<a id="a-4N"></a>近恶知识远离善知识。<a id="a-4O"></a>亦不恭敬善知识。<a id="a-4P"></a>不学般若波罗蜜。<a id="a-4Q"></a>不修陀罗尼诸经之王。<a id="a-4R"></a>常起妄见。<a id="a-4S"></a>着妄见已得于恶师贪乐衣钵。<a id="a-4T"></a>于和上阿阇梨无恭敬心。<a id="a-4U"></a>亦不乐亲近。<a id="a-4V"></a>于初中后夜心生懈怠。<a id="a-4W"></a>两舌难信好喜妄语。<a id="a-4X"></a>恶口贪嫉亲近邪见。<a id="a-4Y"></a>习邪见已常修邪观不好学戒。<a id="a-4Z"></a>心无惭愧无所顾畏。<a id="a-4a"></a>亲近愚痴乐行外道。<a id="a-4b"></a>不信空无相无愿无生无灭。<a id="a-4c"></a>于一切法不生信心。<a id="a-4d"></a>阿难。<a id="a-4e"></a>如是人等难可解悟。</p>
  <p id="a4f">尔时世尊默然而住。<a id="a-4g"></a>是时阿难承佛神力。<a id="a-4h"></a>问文殊师利言。<a id="a-4i"></a>如来何故默然而住。<a id="a-4j"></a>文殊师利答言。<a id="a-4k"></a>于末法中。<a id="a-4l"></a>后未来世多有众生。<a id="a-4m"></a>在于彼世成就如是心。<a id="a-4n"></a>不信法不能解了。<a id="a-4o"></a>是故如来默然而住。<a id="a-4p"></a>阿难言。<a id="a-4q"></a>复有众生能信如是法不。<a id="a-4r"></a>文殊师利答言。<a id="a-4s"></a>亦有众生少能信者。<a id="a-4t"></a>阿难。<a id="a-4u"></a>少有众生能识于宝。<a id="a-4v"></a>多有众生不识是宝。<a id="a-4w"></a>阿难。<a id="a-4x"></a>少有众生能生信解。<a id="a-4y"></a>如是说法城邑聚落。<a id="a-4z"></a>多有众生弃舍不信。<a id="a-50"></a>何以故。<a id="a-51"></a>是彼众生宿世因缘。<a id="a-52"></a>本作谤法罪业障故。<a id="a-53"></a>阿难言。<a id="a-54"></a>唯愿文殊。<a id="a-55"></a>当令是诸众生信解所说。<a id="a-56"></a>文殊师利言。<a id="a-57"></a>汝当问佛。<a id="a-58"></a>佛自为汝分别解说。<a id="a-59"></a>尔时阿难白佛言。<a id="a-5A"></a>惟愿世尊。<a id="a-5B"></a>时为我说。<a id="a-5C"></a>族姓男女少信解者。<a id="a-5D"></a>彼得闻已生大欢喜。<a id="a-5E"></a>尔时世尊遍观四方面门出舌。<a id="a-5F"></a>普覆三千大千世界。<a id="a-5G"></a>从其舌根出大光明。<a id="a-5H"></a>遍照东方恒河沙等诸佛世界。<a id="a-5I"></a>如是南西北方四维上下。<a id="a-5J"></a>各于十方恒河沙世界。<a id="a-5K"></a>尔时四众。<a id="a-5L"></a>以佛神力亦见东方恒河沙世界诸佛同说此法。<a id="a-5M"></a>亦皆遥闻不增不减。<a id="a-5N"></a>如是次第十方世界亦复如是。<a id="a-5O"></a>于是世界诸佛说法如此。<a id="a-5P"></a>大众皆悉见闻。<a id="a-5Q"></a>得见闻已。<a id="a-5R"></a>亦皆一心劝请。<a id="a-5S"></a>世尊。<a id="a-5T"></a>惟愿哀愍。<a id="a-5U"></a>重为我等分别演说。<a id="a-5V"></a>使见无量无边不可称数诸佛所说。<a id="a-5W"></a>不增不减不可思议诸佛正法。<a id="a-5X"></a>唯愿世尊。<a id="a-5Y"></a>时为说之。<a id="a-5Z"></a>还摄舌相。<a id="a-5a"></a>佛告阿难。<a id="a-5b"></a>颇有作妄语人能得如是舌相不耶。<a id="a-5c"></a>阿难言。<a id="a-5d"></a>不也世尊。<a id="a-5e"></a>若有实语柔软语诸有智者。<a id="a-5f"></a>善能调顺利益语。<a id="a-5g"></a>慈悲喜舍如是等。<a id="a-5h"></a>乃至一切智人。<a id="a-5i"></a>得是舌相。<a id="a-5j"></a>惟愿世尊。<a id="a-5k"></a>为族姓男女有少信者分别解说。<a id="a-5l"></a>亦为怜愍不解者说。<a id="a-5m"></a>当使此辈心生悔恨。<a id="a-5n"></a>尔时佛告阿难。<a id="a-5o"></a>四众已集正身端坐。<a id="a-5p"></a>天龙夜叉乾闼婆阿修罗紧那罗迦楼罗摩睺罗伽人非人等。<a id="a-5q"></a>诸来在坐能听法者。<a id="a-5r"></a>皆不退转于阿耨多罗三藐三菩提心。<a id="a-5s"></a>各于此地而说正法。<a id="a-5t"></a>不增不减如今所说。<a id="a-5u"></a>尔时四众。<a id="a-5v"></a>及天龙夜叉乾闼婆阿修罗迦楼罗紧那罗摩睺罗伽人非人等。<a id="a-5w"></a>心生欢喜。<a id="a-5x"></a>皆脱上服以奉于佛。<a id="a-5y"></a>或散华香。<a id="a-5z"></a>或散华鬘。<a id="a-60"></a>或以金鬘。<a id="a-61"></a>或以银鬘。<a id="a-62"></a>或以琉璃鬘。<a id="a-63"></a>或以玻璃鬘。<a id="a-64"></a>或以马瑙鬘。<a id="a-65"></a>或以毗卢旃鬘。<a id="a-66"></a>或以曼陀罗华。<a id="a-67"></a>摩诃曼陀罗华。<a id="a-68"></a>曼殊沙华。<a id="a-69"></a>摩诃曼殊沙华。<a id="a-6A"></a>或以所作之华而散佛上。<a id="a-6B"></a>或以天优钵罗华。<a id="a-6C"></a>拘物头华。<a id="a-6D"></a>芬陀利华。<a id="a-6E"></a>以散佛上。<a id="a-6F"></a>于虚空中。<a id="a-6G"></a>天乐自鸣。<a id="a-6H"></a>龙雨真珠。<a id="a-6I"></a>诸妇女等。<a id="a-6J"></a>以身璎珞。<a id="a-6K"></a>各脱上服以供养佛。<a id="a-6L"></a>整其衣服右膝着地。<a id="a-6M"></a>合掌向佛皆共同音。<a id="a-6N"></a>白佛言。<a id="a-6O"></a>世尊。<a id="a-6P"></a>如来无二。<a id="a-6Q"></a>尔时佛告阿难。<a id="a-6R"></a>如是如是。<a id="a-6S"></a>如彼所说。<a id="a-6T"></a>如来无二永尽愚痴。<a id="a-6U"></a>如来世尊无有吝惜。<a id="a-6V"></a>无一切过。<a id="a-6W"></a>已离过故。<a id="a-6X"></a>离于诸欲。<a id="a-6Y"></a>一切尘垢清净无染。<a id="a-6Z"></a>憍慢贪嫉悉断无余。<a id="a-6a"></a>智慧具足觉悟正法。<a id="a-6b"></a>到于彼岸。<a id="a-6c"></a>犹如大梵得大自在。<a id="a-6d"></a>威仪具足究竟诸行。<a id="a-6e"></a>得四具足。<a id="a-6f"></a>天龙夜叉乾闼婆阿修罗迦楼罗紧那罗摩睺罗伽人非人等。<a id="a-6g"></a>而不取著有为无为。<a id="a-6h"></a>不染生死。<a id="a-6i"></a>从佛世尊得正解脱。<a id="a-6j"></a>得具足见无阙失见具足亲近。<a id="a-6k"></a>阿难言。<a id="a-6l"></a>云何如来。<a id="a-6m"></a>得具足见无阙失见。<a id="a-6n"></a>具足闻佛具足见佛具足亲近。<a id="a-6o"></a>佛告阿难。<a id="a-6p"></a>汝不知耶。<a id="a-6q"></a>阿难言。<a id="a-6r"></a>我实不知。<a id="a-6s"></a>佛言。<a id="a-6t"></a>汝今谛听。<a id="a-6u"></a>当为汝说。<a id="a-6v"></a>阿难言。<a id="a-6w"></a>唯然世尊。<a id="a-6x"></a>愿为解说。<a id="a-6y"></a>阿难。<a id="a-6z"></a>汝今闻我释迦牟尼佛。<a id="a-70"></a>已闻当闻。<a id="a-71"></a>如是等。<a id="a-72"></a>皆得不退于阿耨多罗三藐三菩提。<a id="a-73"></a>何以故。<a id="a-74"></a>一切法身若有所说。<a id="a-75"></a>其见闻者皆悉利益。<a id="a-76"></a>阿难。<a id="a-77"></a>若以一华供养如来。<a id="a-78"></a>及般涅槃后。<a id="a-79"></a>为佛舍利起塔供养。<a id="a-7A"></a>亦得不退于阿耨多罗三藐三菩提。<a id="a-7B"></a>阿难。<a id="a-7C"></a>乃至畜生。<a id="a-7D"></a>得闻佛名。<a id="a-7E"></a>亦得阿耨多罗三藐三菩提耶。<a id="a-7F"></a>佛言。<a id="a-7G"></a>阿难。<a id="a-7H"></a>复有人闻释迦牟尼佛音声。<a id="a-7I"></a>称其名号。<a id="a-7J"></a>皆是阿耨多罗三藐三菩提种子。<a id="a-7K"></a>若善男子善女人。<a id="a-7L"></a>闻释迦牟尼佛名号。<a id="a-7M"></a>如其所说皆实不虚。<a id="a-7N"></a>阿难。<a id="a-7O"></a>譬如尼拘陀树。<a id="a-7P"></a>若一若二若三若四。<a id="a-7Q"></a>乃至五十百千无量等众。<a id="a-7R"></a>止息其下皆蒙覆荫。<a id="a-7S"></a>阿难。<a id="a-7T"></a>于汝意云何。<a id="a-7U"></a>尼拘陀子为大小耶。<a id="a-7V"></a>阿难言。<a id="a-7W"></a>尼拘树子最为甚小。<a id="a-7X"></a>佛告阿难。<a id="a-7Y"></a>如是尼拘陀树。<a id="a-7Z"></a>以水雨粪土人功因缘。<a id="a-7a"></a>积其日月渐渐长大。<a id="a-7b"></a>阿难言。<a id="a-7c"></a>如是世尊。<a id="a-7d"></a>佛告阿难。<a id="a-7e"></a>以尼拘树子本甚微小。<a id="a-7f"></a>以水土日月因缘故。<a id="a-7g"></a>渐渐长大。<a id="a-7h"></a>如是阿难。<a id="a-7i"></a>得闻释迦牟尼佛名。<a id="a-7j"></a>善根种子终不败坏。<a id="a-7k"></a>不退于阿耨多罗三藐三菩提。<a id="a-7l"></a>亦复如是。<a id="a-7m"></a>何以故。<a id="a-7n"></a>无相种子于一切不住。<a id="a-7o"></a>是故不坏。<a id="a-7p"></a>以不坏故。<a id="a-7q"></a>如是种子不可毁坏。<a id="a-7r"></a>亦不取相。<a id="a-7s"></a>是故于一切法不坏。<a id="a-7t"></a>阿难白佛言。<a id="a-7u"></a>世尊。<a id="a-7v"></a>为是如来本愿之力。<a id="a-7w"></a>为是诸佛法应尔耶。<a id="a-7x"></a>佛即答言。<a id="a-7y"></a>以本愿力故。<a id="a-7z"></a>若有众生闻我名者。<a id="a-80"></a>皆得不退于阿耨多罗三藐三菩提。<a id="a-81"></a>一切诸佛法亦如是。<a id="a-82"></a>何以故。<a id="a-83"></a>一切佛法皆平等故。<a id="a-84"></a>阿难言。<a id="a-85"></a>一切佛法平等有何利益。<a id="a-86"></a>佛言。<a id="a-87"></a>能令众生虽不闻法以发愿力故亦使得同闻法利益。<a id="a-88"></a>尔时阿难白佛言。<a id="a-89"></a>世尊。<a id="a-8A"></a>如来成就未曾有法故。<a id="a-8B"></a>能大利益诸菩萨摩诃萨等。<a id="a-8C"></a>佛言。<a id="a-8D"></a>如是如是。<a id="a-8E"></a>阿难。<a id="a-8F"></a>我今虽为众生作大利益。<a id="a-8G"></a>若闻法者。<a id="a-8H"></a>无不得住利益福田。<a id="a-8I"></a>我于过去供养诸佛。<a id="a-8J"></a>不惜身命。<a id="a-8K"></a>一切皆舍。<a id="a-8L"></a>离诸贪嫉。<a id="a-8M"></a>勤修精进。<a id="a-8N"></a>诸根清净。<a id="a-8O"></a>于一切法。<a id="a-8P"></a>不取不着。<a id="a-8Q"></a>无所依止。<a id="a-8R"></a>是故阿难。<a id="a-8S"></a>我成菩提能大利益一切众生。</p>
  <p data-pb></p>
  <h2 id="a8T">降魔品第六</h2>
  <p id="a8U">尔时阿难白佛言。<a id="a-8V"></a>世尊。<a id="a-8W"></a>说是不退转法轮。<a id="a-8X"></a>能令恶魔使不扰乱。<a id="a-8Y"></a>何以故。<a id="a-8Z"></a>佛言。<a id="a-8a"></a>是文殊师利神通之力。<a id="a-8b"></a>能使波旬不令得闻。<a id="a-8c"></a>文殊师利发真实誓。<a id="a-8d"></a>能令恶魔闻空中声。<a id="a-8e"></a>释迦牟尼佛转不退法轮。<a id="a-8f"></a>尔时波旬。<a id="a-8g"></a>身毛皆竖心生惊怖。<a id="a-8h"></a>作如是言。<a id="a-8i"></a>见此世界皆非世界。<a id="a-8j"></a>忧愁涕泣身变朽老。<a id="a-8k"></a>如百岁人发白面皱。<a id="a-8l"></a>是时魔王。<a id="a-8m"></a>形体肤发亦皆俱老。<a id="a-8n"></a>尔时魔王。<a id="a-8o"></a>将四种兵魔及魔天。<a id="a-8p"></a>皆诣佛所。<a id="a-8q"></a>亦如如来初成道时。<a id="a-8r"></a>严治器仗而来向佛。<a id="a-8s"></a>各见己身皆悉朽老。<a id="a-8t"></a>如百岁人形体挛曲。<a id="a-8u"></a>持杖而行到于佛前。<a id="a-8v"></a>时四种兵及虚空诸天。<a id="a-8w"></a>皆闻释迦牟尼佛转不退法轮。<a id="a-8x"></a>而此四兵皆不能进。<a id="a-8y"></a>即住一面心生惊疑。<a id="a-8z"></a>悉不能得随魔王意。<a id="a-90"></a>尔时魔王。<a id="a-91"></a>独至佛所无有伴党。<a id="a-92"></a>而白佛言。<a id="a-93"></a>世尊。<a id="a-94"></a>我今衰老愿赐手力。<a id="a-95"></a>本所有国皆非我有。<a id="a-96"></a>如来大悲怜愍一切。<a id="a-97"></a>宁不与我一人以为手力。<a id="a-98"></a>于是佛告波旬。<a id="a-99"></a>我观众生界分甚多。<a id="a-9A"></a>譬如恒沙无有量数。<a id="a-9B"></a>日日成佛得般涅槃。<a id="a-9C"></a>若一劫若过一劫。<a id="a-9D"></a>不能令彼众生界减。<a id="a-9E"></a>尔时魔王白佛言。<a id="a-9F"></a>世尊。<a id="a-9G"></a>众生界分虽多无量。<a id="a-9H"></a>我无一人可为手力。<a id="a-9I"></a>或当倾危谁见扶侍。<a id="a-9J"></a>惟愿如来慈哀慰喻。<a id="a-9K"></a>令得还宫并诸眷属。<a id="a-9L"></a>于是佛告波旬。<a id="a-9M"></a>颠倒众生诸不信者皆属于汝。<a id="a-9N"></a>是汝手力。<a id="a-9O"></a>是卿等侣。<a id="a-9P"></a>尔时波旬甚大喜悦作如是言。<a id="a-9Q"></a>我今当令一切众生不起信心皆生疑惑。<a id="a-9R"></a>堕疑惑者悉是我力。<a id="a-9S"></a>尔时波旬白佛言。<a id="a-9T"></a>唯愿世尊。<a id="a-9U"></a>重见慰喻令我欢喜。<a id="a-9V"></a>如佛言曰。<a id="a-9W"></a>若得闻佛称其名号。<a id="a-9X"></a>皆得不退于阿耨多罗三藐三菩提。<a id="a-9Y"></a>唯愿如来。<a id="a-9Z"></a>默然莫作是说。<a id="a-9a"></a>若有闻者是诸众生。<a id="a-9b"></a>当勤精进修于菩提。<a id="a-9c"></a>唯愿世尊。<a id="a-9d"></a>如是慰喻。<a id="a-9e"></a>尔时佛告波旬。<a id="a-9f"></a>勿生愁恼。<a id="a-9g"></a>欢喜而去。<a id="a-9h"></a>我今当令无一众生发菩提心。<a id="a-9i"></a>亦无众生而能动于众生界者。<a id="a-9j"></a>乃至无一众生于色动。<a id="a-9k"></a>及受想行识动。<a id="a-9l"></a>乃至无一众生于身见疑戒取等动。<a id="a-9m"></a>亦无众生于过去未来现在想动。<a id="a-9n"></a>无有众生于杀盗淫妄语两舌恶口绮语贪欲嗔恚邪见等动。<a id="a-9o"></a>乃至不见众生于诸邪有而能动者。<a id="a-9p"></a>我亦不见众生修行布施持戒忍辱精进禅定智慧。<a id="a-9q"></a>不见众生。<a id="a-9r"></a>于众生想。<a id="a-9s"></a>寿命想。<a id="a-9t"></a>父母想。<a id="a-9u"></a>兄弟想。<a id="a-9v"></a>妻子男女想。<a id="a-9w"></a>昼夜想。<a id="a-9x"></a>一月想。<a id="a-9y"></a>半月想。<a id="a-9z"></a>岁数想。<a id="a-A0"></a>劫想。<a id="a-A1"></a>施想。<a id="a-A2"></a>戒想。<a id="a-A3"></a>忍辱想。<a id="a-A4"></a>精进想。<a id="a-A5"></a>禅定想。<a id="a-A6"></a>智慧想。<a id="a-A7"></a>力无畏想。<a id="a-A8"></a>五根想。<a id="a-A9"></a>七觉意想。<a id="a-AA"></a>八正道想。<a id="a-AB"></a>佛想。<a id="a-AC"></a>法想。<a id="a-AD"></a>僧想。<a id="a-AE"></a>菩提想。<a id="a-AF"></a>无碍想。<a id="a-AG"></a>一切法不动想。<a id="a-AH"></a>无有众生于此诸想而能动者。<a id="a-AI"></a>波旬勿生忧恼。<a id="a-AJ"></a>欢喜而去。<a id="a-AK"></a>尔时波旬闻是语已。<a id="a-AL"></a>离诸忧恼。<a id="a-AM"></a>便大欢喜。<a id="a-AN"></a>即于此处还复壮年。<a id="a-AO"></a>并以天华而散佛上。<a id="a-AP"></a>绕佛三匝。<a id="a-AQ"></a>于世尊前。<a id="a-AR"></a>而说偈言。</p>
  <p id="aAS">我今心欢喜　　救世三佛陀</p>
  <p id="aAT">佛所说无异　　真实不虚妄</p>
  <p id="aAU">尔时波旬说是偈已。<a id="a-AV"></a>欢喜而去。<a id="a-AW"></a>还于本宫五欲自娱。<a id="a-AX"></a>更不复起扰乱之心。<a id="a-AY"></a>魔去不久。<a id="a-AZ"></a>尔时大地六种震动。<a id="a-Aa"></a>阿难白佛言。<a id="a-Ab"></a>世尊。<a id="a-Ac"></a>今此大地。<a id="a-Ad"></a>以何因缘六种震动。<a id="a-Ae"></a>非魔力耶。<a id="a-Af"></a>佛言。<a id="a-Ag"></a>是我神力为遣魔故。<a id="a-Ah"></a>令此大地六种震动。<a id="a-Ai"></a>尔时有六十四百千众生。<a id="a-Aj"></a>得无生法忍。<a id="a-Ak"></a>是故大地六种震动。<a id="a-Al"></a>阿难白佛言。<a id="a-Am"></a>世尊。<a id="a-An"></a>颇有众生起疑惑不。<a id="a-Ao"></a>佛言。<a id="a-Ap"></a>复有十亿众生。<a id="a-Aq"></a>心生疑惑。<a id="a-Ar"></a>我等今者。<a id="a-As"></a>无谬闻乎。<a id="a-At"></a>各皆迷乱。<a id="a-Au"></a>不识四方。<a id="a-Av"></a>从何而来。<a id="a-Aw"></a>以痴冥故。<a id="a-Ax"></a>悉不相见。<a id="a-Ay"></a>尔时阿难白佛言。<a id="a-Az"></a>唯愿世尊。<a id="a-B0"></a>当疾哀愍为彼众生作大照明令离疑惑。<a id="a-B1"></a>如来所说假名法相。<a id="a-B2"></a>若不可知悉堕地狱。<a id="a-B3"></a>阿难白佛言。<a id="a-B4"></a>世尊。<a id="a-B5"></a>如来何故令此魔王心得少恼欢喜而去。<a id="a-B6"></a>都无一人住于菩提。<a id="a-B7"></a>亦无众生能动众生界。<a id="a-B8"></a>于色受想行识亦无能动。<a id="a-B9"></a>乃至身见一切取相六十二见。<a id="a-BA"></a>过去未来现在种种相动者。<a id="a-BB"></a>亦无众生于杀盗淫妄语恶口两舌绮语贪嗔恚邪见等动者。<a id="a-BC"></a>何故如来作如是慰喻魔王波旬言。<a id="a-BD"></a>无众生修行布施持戒忍辱精进禅智。<a id="a-BE"></a>乃至无众生寿命父母兄弟妻子男女昼夜等想。<a id="a-BF"></a>亦无一月半月岁数时节诸劫之想。<a id="a-BG"></a>如来何故作如是说。<a id="a-BH"></a>慰喻波旬少恼而去。<a id="a-BI"></a>亦无众生于菩提心想动。<a id="a-BJ"></a>于根力无畏想动。<a id="a-BK"></a>根觉意道想动。<a id="a-BL"></a>无佛想法想僧想菩提想无碍想动。<a id="a-BM"></a>菩萨想动。<a id="a-BN"></a>如来何故慰喻波旬少恼而去。<a id="a-BO"></a>复言。<a id="a-BP"></a>当使无一众生同于法想。<a id="a-BQ"></a>世尊何故作如是说。<a id="a-BR"></a>唯愿如来。<a id="a-BS"></a>为此等众作大照明。<a id="a-BT"></a>当使未来一切众生得蒙照明。<a id="a-BU"></a>得照明已。<a id="a-BV"></a>当令此法次第相续使不断坏。<a id="a-BW"></a>若有众生。<a id="a-BX"></a>深心信解受持是法者。<a id="a-BY"></a>当为是人演其因缘。<a id="a-BZ"></a>如来何故作如是说。<a id="a-Ba"></a>尔时世尊即为无数百千众生除诸疑惑。<a id="a-Bb"></a>重说偈言。</p>
  <p id="aBc">菩提无住处　　亦无能住者</p>
  <p id="aBd">以是因缘故　　说无住菩提</p>
  <p id="aBe">菩提及众生　　非一亦非异</p>
  <p id="aBf">以是因缘故　　说无住菩提</p>
  <p id="aBg">众生本不动　　其界亦复然</p>
  <p id="aBh">是法无成就　　究竟无所得</p>
  <p id="aBi">众生体相空　　其界难思议</p>
  <p id="aBj">无有能动者　　惟一切智知</p>
  <p id="aBk">如所说诸阴　　众生无动相</p>
  <p id="aBl">阴即是众生　　无二无住相</p>
  <p id="aBm">阴以空为体　　性相即不动</p>
  <p id="aBn">若无相可取　　云何有动者</p>
  <p id="aBo">是故知诸阴　　亦无有动相</p>
  <p id="aBp">言说永寂灭　　无相亦无体</p>
  <p id="aBq">身即是阴相　　阴即名行处</p>
  <p id="aBr">非行处而行　　说阴名为空</p>
  <p id="aBs">所说空界者　　不生亦不起</p>
  <p id="aBt">如是同于阴　　是名不可动</p>
  <p id="aBu">身见相无体　　亦无法可得</p>
  <p id="aBv">不得故无动　　我今如是说</p>
  <p id="aBw">不取众生相　　究竟无所住</p>
  <p id="aBx">亦无有心相　　形处不可得</p>
  <p id="aBy">若说于诸见　　现示六十二</p>
  <p id="aBz">如是众生等　　亦如水中像</p>
  <p id="aC0">诸见同水像　　六十二亦然</p>
  <p id="aC1">无我无所有　　其性不可动</p>
  <p id="aC2">过去及未来　　现在亦复尔</p>
  <p id="aC3">无相无所有　　皆如炎水像</p>
  <p id="aC4">是名为无我　　不得众生想</p>
  <p id="aC5">众生不可动　　亦无能动者</p>
  <p id="aC6">譬如杀生者　　处生死旷野</p>
  <p id="aC7">亦住于寂灭　　是名为不动</p>
  <p id="aC8">欲令众生动　　众生不可得</p>
  <p id="aC9">实无有众生　　是名说不动</p>
  <p id="aCA">菩提无有断　　亦无有能度</p>
  <p id="aCB">是故当勤修　　不得于动者</p>
  <p id="aCC">法施不思议　　度过去众生</p>
  <p id="aCD">应当勤修习　　是名不可动</p>
  <p id="aCE">度脱于邪欲　　亦不得邪想</p>
  <p id="aCF">应当勤修习　　是名不可动</p>
  <p id="aCG">妄语诸众生　　为令得解脱</p>
  <p id="aCH">当发大精进　　如彼不动相</p>
  <p id="aCI">恶口及两舌　　绮语亦复然</p>
  <p id="aCJ">如是平等相　　如焰无所有</p>
  <p id="aCK">诸法皆如是　　亦无依止处</p>
  <p id="aCL">犹如呼声响　　善知寂灭相</p>
  <p id="aCM">过去诸无明　　着我故生忧</p>
  <p id="aCN">若证于无我　　是名为不动</p>
  <p id="aCO">能知烦恼害　　体性本无相</p>
  <p id="aCP">无相即菩提　　是名为不动</p>
  <p id="aCQ">深证诸邪见　　得修于正智</p>
  <p id="aCR">离邪见丛林　　是名为不动</p>
  <p id="aCS">若心得无欲　　现受宝女抱</p>
  <p id="aCT">乃至诸童女　　智者所远离</p>
  <p id="aCU">以邪相持戒　　而不舍正法</p>
  <p id="aCV">智者无心意　　惟求于圣道</p>
  <p id="aCW">是名修法忍　　显示于外道</p>
  <p id="aCX">无心而行忍　　亦不近涅槃</p>
  <p id="aCY">外道自显异　　五热为精进</p>
  <p id="aCZ">非智所修学　　苦行非菩提</p>
  <p id="aCa">外道所说定　　取相为行处</p>
  <p id="aCb">非佛所赞叹　　亦不令他学</p>
  <p id="aCc">菩萨无所畏　　能摄诸众生</p>
  <p id="aCd">以是因缘说　　取相所不动</p>
  <p id="aCe">非取着所摄　　能生菩提心</p>
  <p id="aCf">菩提不取相　　是故不能动</p>
  <p id="aCg">父母兄弟等　　姊妹及妻子</p>
  <p id="aCh">譬如于幻化　　是故不能动</p>
  <p id="aCi">一切取相法　　皆悉无所有</p>
  <p id="aCj">若住无所有　　是故不能动</p>
  <p id="aCk">若有昼夜想　　一月及半月</p>
  <p id="aCl">如是一切想　　如炎水中像</p>
  <p id="aCm">布施及持戒　　修忍辱精进</p>
  <p id="aCn">皆起于取着　　是相则为动</p>
  <p id="aCo">菩萨大势力　　禅定修智慧</p>
  <p id="aCp">若有无畏想　　一切想非想</p>
  <p id="aCq">觉意及正道　　本有菩提想</p>
  <p id="aCr">愚痴之所起　　智者则远离</p>
  <p id="aCs">佛及众法想　　乃至有僧想</p>
  <p id="aCt">如是种种想　　皆说为动想</p>
  <p id="aCu">菩提名无想　　种智即菩提</p>
  <p id="aCv">远离如是想　　菩提难思议</p>
  <p id="aCw">是故作是说　　来者如水像</p>
  <p id="aCx">若动彼想已　　则不远菩提</p>
  <p id="aCy">菩提与众生　　一切法如如</p>
  <p id="aCz">故我如是说　　不知恶魔心</p>
  <p id="aD0">佛次第说遣魔偈已。<a id="a-D1"></a>十亿众生断除疑惑得法照明。<a id="a-D2"></a>于一切法得无生忍。<a id="a-D3"></a>得是忍已。<a id="a-D4"></a>十亿众生。<a id="a-D5"></a>住于佛前。<a id="a-D6"></a>而说偈言。</p>
  <p id="aD7">佛道难思议　　最胜之第一</p>
  <p id="aD8">故号为世尊　　除疑蒙安慰</p>
  <p id="aD9">一切皆照明　　安住于佛道</p>
  <p id="aDA">神光遍十方　　见无数亿佛</p>
  <p id="aDB">见佛得闻法　　色相庄严身</p>
  <p id="aDC">除秽得净智　　救世能度者</p>
  <p id="aDD">于亿福田中　　佛福田最胜</p>
  <p id="aDE">随佛所住处　　无上救世尊</p>
  <p id="aDF">尔时十亿众生。<a id="a-DG"></a>闻说偈已。<a id="a-DH"></a>皆以盛服。<a id="a-DI"></a>供养于佛。<a id="a-DJ"></a>及供养法。<a id="a-DK"></a>作如是言。<a id="a-DL"></a>当令一切众生。<a id="a-DM"></a>悉闻是法。<a id="a-DN"></a>皆共来集。<a id="a-DO"></a>尔时阿难白佛言。<a id="a-DP"></a>世尊。<a id="a-DQ"></a>转是遣魔法轮。<a id="a-DR"></a>诸族姓男女得闻是已。<a id="a-DS"></a>皆悉解脱信受无疑得几所福。<a id="a-DT"></a>佛言。<a id="a-DU"></a>阿难。<a id="a-DV"></a>若族姓男女。<a id="a-DW"></a>日初出时。<a id="a-DX"></a>亲近供养恭敬尊重赞叹百佛。<a id="a-DY"></a>于中时亲近供养百佛。<a id="a-DZ"></a>乃至晡时供养百佛。<a id="a-Da"></a>于初夜时供养百佛。<a id="a-Db"></a>于中夜时供养百佛。<a id="a-Dc"></a>于后夜时供养百佛。<a id="a-Dd"></a>以众妙乐具最上衣服。<a id="a-De"></a>于二万岁供养于佛。<a id="a-Df"></a>日常六时尊重赞叹。<a id="a-Dg"></a>行住坐卧修行供养。<a id="a-Dh"></a>初不暂息。<a id="a-Di"></a>阿难。<a id="a-Dj"></a>于汝意云何。<a id="a-Dk"></a>得福多不。<a id="a-Dl"></a>阿难言。<a id="a-Dm"></a>得福甚多。<a id="a-Dn"></a>不可以譬喻知其限数。<a id="a-Do"></a>佛言。<a id="a-Dp"></a>阿难。<a id="a-Dq"></a>若族姓男女。<a id="a-Dr"></a>得闻如是遣魔章句。<a id="a-Ds"></a>其义次第闻已。<a id="a-Dt"></a>复能信解不生疑惑。<a id="a-Du"></a>是人功德倍多于彼。</p>
  <p data-pb></p>
  <h2 id="aDv">除魔品第七</h2>
  <p id="aDw">佛告。<a id="a-Dx"></a>善男子。<a id="a-Dy"></a>复有三菩萨摩诃萨。<a id="a-Dz"></a>从东方来住大乘道。<a id="a-E0"></a>持曼陀罗华百千万叶。<a id="a-E1"></a>如日初出。<a id="a-E2"></a>阿难见已。<a id="a-E3"></a>一切众会亦皆同见。<a id="a-E4"></a>生未曾有想。<a id="a-E5"></a>尔时阿难白佛言。<a id="a-E6"></a>世尊。<a id="a-E7"></a>是三族姓子从何处来。<a id="a-E8"></a>佛言。<a id="a-E9"></a>从东方过恒河沙须弥莲华世界。<a id="a-EA"></a>有佛名云上功德如来。<a id="a-EB"></a>今现在彼。<a id="a-EC"></a>此中有三善男子。<a id="a-ED"></a>初闻法时于彼国来。<a id="a-EE"></a>尔时三菩萨住世尊前。<a id="a-EF"></a>以曼陀莲华散于佛上。<a id="a-EG"></a>散已作如是言。<a id="a-EH"></a>我于此法深生信解。<a id="a-EI"></a>无有疑惑。<a id="a-EJ"></a>何以故。<a id="a-EK"></a>如来世尊。<a id="a-EL"></a>已于此法得无疑滞。<a id="a-EM"></a>是故我今亦无疑滞。<a id="a-EN"></a>尔时是三菩萨其第一者白佛言。<a id="a-EO"></a>世尊。<a id="a-EP"></a>若有人说如来我即如来。<a id="a-EQ"></a>于此法中都无疑惑。<a id="a-ER"></a>第二菩萨复白佛言。<a id="a-ES"></a>世尊。<a id="a-ET"></a>若有人称说世尊我即世尊。<a id="a-EU"></a>亦于此法悉无疑惑。<a id="a-EV"></a>第三菩萨白佛言。<a id="a-EW"></a>世尊。<a id="a-EX"></a>若有人称说阿罗诃三藐三佛陀。<a id="a-EY"></a>我即阿罗诃三藐三佛陀。<a id="a-EZ"></a>亦于此法悉无疑惑。<a id="a-Ea"></a>尔时大众无量百千亿众生。<a id="a-Eb"></a>悉皆战动心不喜乐。<a id="a-Ec"></a>我从昔来。<a id="a-Ed"></a>初不闻说于一世界而有二佛。<a id="a-Ee"></a>云何今者。<a id="a-Ef"></a>是三大士各称为佛。<a id="a-Eg"></a>于世尊前互相指言。<a id="a-Eh"></a>唯佛如来天人中尊。<a id="a-Ei"></a>于一切法皆得自在。<a id="a-Ej"></a>明达三世悉无挂碍。<a id="a-Ek"></a>是三菩萨何故今日俱作是说。<a id="a-El"></a>尔时阿难白佛言。<a id="a-Em"></a>世尊。<a id="a-En"></a>是三菩萨名字何等。<a id="a-Eo"></a>能于佛前作师子吼。<a id="a-Ep"></a>佛时答言。<a id="a-Eq"></a>其第一者。<a id="a-Er"></a>名乐欲如来声正住。<a id="a-Es"></a>第二者。<a id="a-Et"></a>名乐欲世尊声正住。<a id="a-Eu"></a>第三者。<a id="a-Ev"></a>名乐欲佛声正住。<a id="a-Ew"></a>阿难。<a id="a-Ex"></a>以是因缘故。<a id="a-Ey"></a>此三大士作如是说。<a id="a-Ez"></a>阿难白佛言。<a id="a-F0"></a>世尊。<a id="a-F1"></a>如是百千万亿众生。<a id="a-F2"></a>心皆惊骇。<a id="a-F3"></a>以此事故。<a id="a-F4"></a>是诸菩萨更作是说。<a id="a-F5"></a>复有闻者。<a id="a-F6"></a>心不惊疑增长净善。<a id="a-F7"></a>譬如年少好自严饰。<a id="a-F8"></a>形体净洁。<a id="a-F9"></a>加复洗浴。<a id="a-FA"></a>香油涂身。<a id="a-FB"></a>以赤栴檀香汁洒体。<a id="a-FC"></a>复倍香洁。<a id="a-FD"></a>其身光泽。<a id="a-FE"></a>若闻此法信受不疑。<a id="a-FF"></a>亦复如是。<a id="a-FG"></a>阿难白佛言。<a id="a-FH"></a>世尊。<a id="a-FI"></a>云何菩萨作如是说。<a id="a-FJ"></a>佛言。<a id="a-FK"></a>此三菩萨。<a id="a-FL"></a>善解假名。<a id="a-FM"></a>故作是说。<a id="a-FN"></a>阿难言。<a id="a-FO"></a>如是如是。<a id="a-FP"></a>此菩萨等。<a id="a-FQ"></a>善说假名。<a id="a-FR"></a>惟愿世尊。<a id="a-FS"></a>重为我说。<a id="a-FT"></a>亦令大众蒙法照明。<a id="a-FU"></a>尔时世尊。<a id="a-FV"></a>便为如是百千万亿众生。<a id="a-FW"></a>解其疑悔决定善根。<a id="a-FX"></a>即于尔时。<a id="a-FY"></a>而说偈言。</p>
  <p id="aFZ">若能见过去　　未来亦复然</p>
  <p id="aFa">如实知诸法　　是名为如来</p>
  <p id="aFb">现在亦如是　　去来悉同等</p>
  <p id="aFc">非一亦非异　　究竟寂灭相</p>
  <p id="aFd">譬如过去佛　　行施不思议</p>
  <p id="aFe">彼施亦如是　　是故说假名</p>
  <p id="aFf">譬如过去佛　　住无碍菩提</p>
  <p id="aFg">彼住亦复尔　　是名为如来</p>
  <p id="aFh">一切法不住　　菩提亦寂灭</p>
  <p id="aFi">不得菩提相　　是名为如来</p>
  <p id="aFj">若说过去戒　　未来亦如是</p>
  <p id="aFk">现在皆同等　　是名为如来</p>
  <p id="aFl">过去世行忍　　菩萨截手足</p>
  <p id="aFm">彼忍亦如是　　是名住于忍</p>
  <p id="aFn">若发大精进　　本求于菩提</p>
  <p id="aFo">得是精进已　　是名为如来</p>
  <p id="aFp">一切法平等　　获彼如实证</p>
  <p id="aFq">亦不取我相　　是名为如来</p>
  <p id="aFr">不取于诸法　　一切悉平等</p>
  <p id="aFs">知彼平等已　　无相无所有</p>
  <p id="aFt">如是等三昧　　不取诸法相</p>
  <p id="aFu">安住于禅定　　是名为如来</p>
  <p id="aFv">一切法性相　　及所说诸法</p>
  <p id="aFw">知其性相已　　如实无所有</p>
  <p id="aFx">当知诸法空　　智慧非福田</p>
  <p id="aFy">知彼非智已　　得到智彼岸</p>
  <p id="aFz">若到于彼岸　　智慧不思议</p>
  <p id="aG0">而不得此智　　到寂灭彼岸</p>
  <p id="aG1">如相非到智　　无有此彼岸</p>
  <p id="aG2">不得如是智　　是名为如来</p>
  <p id="aG3">菩提非如得　　凡愚所不思</p>
  <p id="aG4">一切法无碍　　是名为如来</p>
  <p id="aG5">若得于无碍　　而到大智处</p>
  <p id="aG6">一切法无利　　证无碍菩提</p>
  <p id="aG7">如本所修道　　救世者济度</p>
  <p id="aG8">得彼无依道　　能知于体相</p>
  <p id="aG9">如是修习已　　获于最胜道</p>
  <p id="aGA">调伏此道已　　知一切皆空</p>
  <p id="aGB">知其初中后　　皆与诸法同</p>
  <p id="aGC">此法平等已　　是名为如来</p>
  <p id="aGD">道若如菩提　　是名住菩提</p>
  <p id="aGE">犹如虚空相　　是名为如来</p>
  <p id="aGF">如是说法已　　如悉平等相</p>
  <p id="aGG">若于此无疑　　是名住菩提</p>
  <p id="aGH">阿难知假名　　言说为如来</p>
  <p id="aGI">言说亦如是　　智者所行处</p>
  <p id="aGJ">菩萨无所畏　　明智不退转</p>
  <p id="aGK">一切所行处　　作如是显说</p>
  <p id="aGL">阿难是次第　　如来之所说</p>
  <p id="aGM">为诸菩萨等　　令得于无碍</p>
  <p id="aGN">尔时阿难。<a id="a-GO"></a>作如是言。<a id="a-GP"></a>而说偈言。</p>
  <p id="aGQ">以何因缘故　　能知诸法相</p>
  <p id="aGR">是菩萨无碍　　亦名为世尊</p>
  <p id="aGS">世尊答曰。</p>
  <p id="aGT">于百千万亿　　无量无数劫</p>
  <p id="aGU">尔乃成菩提　　佛道难思议</p>
  <p id="aGV">成就菩提已　　为众生住世</p>
  <p id="aGW">处处实无生　　是名为世尊</p>
  <p id="aGX">久超轮回趣　　不受于生死</p>
  <p id="aGY">救度众生故　　是名为世尊</p>
  <p id="aGZ">不处轮回趣　　亦不入生死</p>
  <p id="aGa">云何拔众苦　　号世无上尊</p>
  <p id="aGb">不念于诸法　　亦不怀危脆</p>
  <p id="aGc">不得众生相　　能度诸苦恼</p>
  <p id="aGd">无生死轮转　　亦不住生死</p>
  <p id="aGe">令众如是住　　是名为世尊</p>
  <p id="aGf">得诸法无畏　　于佛亦复然</p>
  <p id="aGg">无量无有际　　说法若干种</p>
  <p id="aGh">诸法究竟空　　佛法之体性</p>
  <p id="aGi">如是成就已　　而不见诸法</p>
  <p id="aGj">若能专修行　　空空之体性</p>
  <p id="aGk">心得于无畏　　是名知空法</p>
  <p id="aGl">如实知诸法　　一切皆妄想</p>
  <p id="aGm">显现无所畏　　如是实法相</p>
  <p id="aGn">已过怖畏处　　亦离于净居</p>
  <p id="aGo">无恐亦无畏　　超度诸恶道</p>
  <p id="aGp">勉济亿众生　　生死之大畏</p>
  <p id="aGq">不得于生死　　而能度众生</p>
  <p id="aGr">安置于众生　　寂灭涅槃岸</p>
  <p id="aGs">亦无众生相　　是名为世尊</p>
  <p id="aGt">诸法犹虚空　　显示现众生</p>
  <p id="aGu">于彼亦无畏　　是名为世尊</p>
  <p id="aGv">一切法平等　　显现若干种</p>
  <p id="aGw">菩提无分别　　不得菩提相</p>
  <p id="aGx">众生如是学　　得成于菩提</p>
  <p id="aGy">如说如修行　　则无恐怖想</p>
  <p id="aGz">分别菩提想　　犹如众生想</p>
  <p id="aH0">超过一切想　　是名为世尊</p>
  <p id="aH1">灭除一切想　　菩萨则无垢</p>
  <p id="aH2">不得名字相　　是名为世尊</p>
  <p id="aH3">能知一切法　　同于尽灭离</p>
  <p id="aH4">过去不可得　　是名为世尊</p>
  <p id="aH5">不重名字故　　是以不求名</p>
  <p id="aH6">离著名字者　　而为广说法</p>
  <p id="aH7">菩提离名字　　如彼之所住</p>
  <p id="aH8">众生重名字　　远离于菩提</p>
  <p id="aH9">名如呼声响　　分别则多种</p>
  <p id="aHA">声亦无分别　　而恃空名称</p>
  <p id="aHB">不着一切声　　名亦无所依</p>
  <p id="aHC">菩提无戏论　　是名为世尊</p>
  <p id="aHD">如是等诸法　　世尊之所说</p>
  <p id="aHE">非菩萨所得　　是名为世尊</p>
  <p id="aHF">若解于修道　　无有能知者</p>
  <p id="aHG">安住于菩提　　除碍名无漏</p>
  <p id="aHH">阿难是假名　　但以言语说</p>
  <p id="aHI">是以我今称　　自号为世尊</p>
  <p id="aHJ">阿难复说偈言。</p>
  <p id="aHK">以何因缘故　　菩萨作是说</p>
  <p id="aHL">复以何因缘　　自号称为佛</p>
  <p id="aHM">佛答言。</p>
  <p id="aHN">阿难是佛子　　一切法无碍</p>
  <p id="aHO">觉悟无碍法　　自号称为佛</p>
  <p id="aHP">佛知烦恼过　　不使得自在</p>
  <p id="aHQ">已离于结使　　自号称为佛</p>
  <p id="aHR">但以空为佛　　亦无有身相</p>
  <p id="aHS">此中无真实　　云何身可得</p>
  <p id="aHT">不坚生坚想　　凡愚计为身</p>
  <p id="aHU">如实觉悟已　　自号称为佛</p>
  <p id="aHV">觉愚痴无智　　体性无所有</p>
  <p id="aHW">明智之所得　　自号称为佛</p>
  <p id="aHX">本有过去想　　觉已得无想</p>
  <p id="aHY">知想及无想　　不令想自在</p>
  <p id="aHZ">觉了于色阴　　本自无生住</p>
  <p id="aHa">凡愚妄分别　　非色非成就</p>
  <p id="aHb">觉知无根本　　本来无有性</p>
  <p id="aHc">是故无所受　　一切法无依</p>
  <p id="aHd">想如热时焰　　因缘无所有</p>
  <p id="aHe">是故灭除想　　一切法亦然</p>
  <p id="aHf">不得是身行　　身相不坚固</p>
  <p id="aHg">若知身行空　　是故不着身</p>
  <p id="aHh">是身及行相　　皆悉如芭蕉</p>
  <p id="aHi">如是觉真实　　自号称为佛</p>
  <p id="aHj">求识真实相　　不在于身内</p>
  <p id="aHk">亦复不在外　　云何有生处</p>
  <p id="aHl">是识若无生　　一切法亦然</p>
  <p id="aHm">悉无其处所　　有为不可得</p>
  <p id="aHn">如是知识已　　毕竟无所有</p>
  <p id="aHo">体性犹如幻　　亦无有生者</p>
  <p id="aHp">若不能见识　　众生亦复然</p>
  <p id="aHq">实无有众生　　云何能知识</p>
  <p id="aHr">是识无有实　　诸法毕竟空</p>
  <p id="aHs">法及于众生　　一切无成就</p>
  <p id="aHt">一切法无相　　彼已决定觉</p>
  <p id="aHu">寂灭无戏论　　自号称为佛</p>
  <p id="aHv">证知于佛法　　正觉之所住</p>
  <p id="aHw">一切法皆无　　自号称为佛</p>
  <p id="aHx">如来犹菩提　　正觉之所住</p>
  <p id="aHy">佛及菩提相　　究竟不可得</p>
  <p id="aHz">若生于心处　　亦如住菩提</p>
  <p id="aI0">心同菩提已　　佛犹如幻化</p>
  <p id="aI1">阿难是假名　　但以言语说</p>
  <p id="aI2">以如名为佛　　我是救世者</p>
  <p id="aI3">如是相似生　　同佛音声说</p>
  <p id="aI4">若得此法音　　安住于菩提</p>
  <p id="aI5">不着于菩提　　当作如是知</p>
  <p id="aI6">不应起疑意　　一切法无求</p>
  <p id="aI7">于诸法无疑　　众生中最上</p>
  <p id="aI8">如是相似法　　当知真实相</p>
  <p id="aI9">作如是说。<a id="a-IA"></a>如来世尊佛等三号。<a id="a-IB"></a>于是百千亿数众生白佛言。<a id="a-IC"></a>世尊。<a id="a-ID"></a>我等实蒙光明得除疑悔。<a id="a-IE"></a>菩萨摩诃萨。<a id="a-IF"></a>能作如是种种假名。<a id="a-IG"></a>说为如来世尊及佛。<a id="a-IH"></a>我今如是知已如是解已。<a id="a-II"></a>于一切法逮得忍力。<a id="a-IJ"></a>如来世尊。<a id="a-IK"></a>作大利益。<a id="a-IL"></a>犹如父母。<a id="a-IM"></a>以佛神力及智慧手。<a id="a-IN"></a>挽出我等。<a id="a-IO"></a>令不迷乱而无所扰。<a id="a-IP"></a>犹如一切不动。<a id="a-IQ"></a>世尊。<a id="a-IR"></a>譬如虚空无能动者。<a id="a-IS"></a>如是世尊。<a id="a-IT"></a>于一切法心不动。<a id="a-IU"></a>亦复如是。<a id="a-IV"></a>何以故。<a id="a-IW"></a>一切诸法皆同虚空。<a id="a-IX"></a>如佛觉了无有动相。<a id="a-IY"></a>尔时百千亿大众绕佛三匝。<a id="a-IZ"></a>去佛不远却坐一面。<a id="a-Ia"></a>说是如来世尊佛名品时。<a id="a-Ib"></a>常照净根菩萨。<a id="a-Ic"></a>从坐而起。<a id="a-Id"></a>更整衣服。<a id="a-Ie"></a>偏袒右肩右膝着地。<a id="a-If"></a>持种种华散于佛上。<a id="a-Ig"></a>各以偈颂。<a id="a-Ih"></a>赞叹世尊。</p>
  <p id="aIi">众生贪着果　　悉令得解脱</p>
  <p id="aIj">成就离果想　　故我礼智者</p>
  <p id="aIk">能说于诸果　　令知平等想</p>
  <p id="aIl">正觉证平等　　归命礼最上</p>
  <p id="aIm">众生多贪着　　行处种种果</p>
  <p id="aIn">佛以解脱故　　我今礼智者</p>
  <p id="aIo">显现于诸法　　安住平等处</p>
  <p id="aIp">得觉平等已　　敬礼牟尼尊</p>
  <p id="aIq">众生多系缚　　种种诸果报</p>
  <p id="aIr">佛悉令解脱　　归命礼最上</p>
  <p id="aIs">成就寂灭道　　不住种种果</p>
  <p id="aIt">善知假名相　　顶礼世智者</p>
  <p id="aIu">尔时照明净根菩萨摩诃萨。<a id="a-Iv"></a>说是偈已。<a id="a-Iw"></a>绕佛三匝。<a id="a-Ix"></a>去佛不远。<a id="a-Iy"></a>瞻仰尊颜目不暂舍。<a id="a-Iz"></a>是时莲华胜藏菩萨摩诃萨。<a id="a-J0"></a>从坐而起。<a id="a-J1"></a>整其衣服。<a id="a-J2"></a>偏袒右肩。<a id="a-J3"></a>右膝着地。<a id="a-J4"></a>以种种华而散佛上。<a id="a-J5"></a>复以偈颂。<a id="a-J6"></a>赞叹于佛。</p>
  <p id="aJ7">众生多取想　　能令悉除灭</p>
  <p id="aJ8">离畏得欢喜　　敬礼牟尼尊</p>
  <p id="aJ9">寂灭离诸有　　无畏而说法</p>
  <p id="aJA">是名世雄猛　　敬礼牟尼尊</p>
  <p id="aJB">知有本空寂　　其体不可得</p>
  <p id="aJC">诸有中最妙　　敬礼牟尼尊</p>
  <p id="aJD">永离于三有　　灭除诸结使</p>
  <p id="aJE">离畏得无畏　　敬礼牟尼尊</p>
  <p id="aJF">无畏亦无惧　　施中得最上</p>
  <p id="aJG">出过一切施　　敬礼牟尼尊</p>
  <p id="aJH">离畏得无畏　　拔除忧毒箭</p>
  <p id="aJI">解脱于诸法　　敬礼牟尼尊</p>
  <p id="aJJ">尔时莲华功德藏菩萨。<a id="a-JK"></a>说如是偈赞世尊已。<a id="a-JL"></a>而白佛言。<a id="a-JM"></a>若有众生。<a id="a-JN"></a>于后末世得闻是经。<a id="a-JO"></a>心不惊畏。<a id="a-JP"></a>我当礼敬。<a id="a-JQ"></a>尔时离垢意菩萨。<a id="a-JR"></a>于世尊前。<a id="a-JS"></a>复说偈言。</p>
  <p id="aJT">常应散众华　　智者所修行</p>
  <p id="aJU">得闻是经已　　当令得解脱</p>
  <p id="aJV">尔时离垢意菩萨摩诃萨。<a id="a-JW"></a>于世尊前。<a id="a-JX"></a>复说偈曰。</p>
  <p id="aJY">佛法甚深广　　显说如是经</p>
  <p id="aJZ">当有少众生　　信受不疑惑</p>
  <p id="aJa">贪着于我见　　于身取身想</p>
  <p id="aJb">不信于此经　　是名无智者</p>
  <p id="aJc">尔时莲华眼菩萨摩诃萨。<a id="a-Jd"></a>于世尊前。<a id="a-Je"></a>复说偈言。</p>
  <p id="aJf">实为诸众生　　开示眼目导</p>
  <p id="aJg">如是之经法　　唯善者不疑</p>
  <p id="aJh">尔时不思议解脱菩萨摩诃萨。<a id="a-Ji"></a>于世尊前。<a id="a-Jj"></a>复说偈言。</p>
  <p id="aJk">世号人中尊　　众生不思议</p>
  <p id="aJl">说如是等经　　闻则无疑悔</p>
  <p id="aJm">尔时常忆念菩萨摩诃萨。<a id="a-Jn"></a>于世尊前。<a id="a-Jo"></a>复说偈言。</p>
  <p id="aJp">若不忆念者　　数数生死中</p>
  <p id="aJq">不着于诸法　　修行则无疑</p>
  <p id="aJr">尔时宝衣解脱菩萨摩诃萨。<a id="a-Js"></a>于世尊前。<a id="a-Jt"></a>复说偈言。</p>
  <p id="aJu">多衣满一亿　　净洁而细致</p>
  <p id="aJv">初摩而缠覆　　修行则无疑</p>
  <p id="aJw">尔时施食菩萨摩诃萨。<a id="a-Jx"></a>于世尊前。<a id="a-Jy"></a>复说偈言。</p>
  <p id="aJz">所设众饮食　　具足诸肴膳</p>
  <p id="aK0">日日应常施　　修行无有疑</p>
  <p id="aK1">尔时悲行菩萨摩诃萨。<a id="a-K2"></a>于世尊前。<a id="a-K3"></a>复说偈言。</p>
  <p id="aK4">应悲诸众生　　数数而号哭</p>
  <p id="aK5">此经甚深妙　　厌恶不修学</p>
  <p id="aK6">若从地狱来　　则乐处地狱</p>
  <p id="aK7">虽似修功德　　须臾寻生疑</p>
  <p id="aK8">亲近恶知识　　不信甚深法</p>
  <p id="aK9">愚痴网自蔽　　如是生疑惑</p>
  <p id="aKA">诸有破戒者　　恶心见其过</p>
  <p id="aKB">闻经不信受　　诽谤于此行</p>
  <p id="aKC">懈怠少精进　　不住于菩提</p>
  <p id="aKD">无智心下劣　　不解如是行</p>
  <p id="aKE">众生多乐着　　我见心自在</p>
  <p id="aKF">常处于三界　　无能修行者　。</p>
  <p id="aKG">愚痴起恶心　　无智染诸欲</p>
  <p id="aKH">乐处于愦闹　　作是诽谤行</p>
  <p id="aKI">愚痴少智人　　饕餮嗜饮食</p>
  <p id="aKJ">不修清净法　　故作诽谤行</p>
  <p id="aKK">众生多贪着　　偏执取妄想</p>
  <p id="aKL">不识于假名　　唯救世能度</p>
  <p id="aKM">尔时能远离解脱菩萨摩诃萨。<a id="a-KN"></a>于世尊前。<a id="a-KO"></a>而说偈言。</p>
  <p id="aKP">远离诸众生　　如弃于粪秽</p>
  <p id="aKQ">虚伪犹泥钱　　解脱着果想</p>
  <p id="aKR">譬如坏死尸　　其恶甚可厌</p>
  <p id="aKS">若谤如是行　　应疾速远离</p>
  <p id="aKT">如贼劫村落　　处于旷崄路</p>
  <p id="aKU">闻者悉远避　　愿莫值是恶</p>
  <p id="aKV">若见坏烂者　　厌恶如贼害</p>
  <p id="aKW">有诽谤此经　　如是恶莫见</p>
  <p id="aKX">尔时阿难白佛言。<a id="a-KY"></a>世尊。<a id="a-KZ"></a>如是菩萨摩诃萨。<a id="a-Ka"></a>甚为希有。<a id="a-Kb"></a>其意明了。<a id="a-Kc"></a>为是自定力耶。<a id="a-Kd"></a>为是佛神力乎。<a id="a-Ke"></a>佛言。<a id="a-Kf"></a>皆是乘佛神力能作是说。<a id="a-Kg"></a>亦是此经功德威力。<a id="a-Kh"></a>逮得无碍。<a id="a-Ki"></a>何以故。<a id="a-Kj"></a>如是族姓子。<a id="a-Kk"></a>以于六十亿佛所。<a id="a-Kl"></a>从于佛口常闻此法不增不减。<a id="a-Km"></a>亦如从我得闻不异。<a id="a-Kn"></a>是故亿念过去一切诸禅定力及佛神力。<a id="a-Ko"></a>阿难言。<a id="a-Kp"></a>如是如是。<a id="a-Kq"></a>信如所说。<a id="a-Kr"></a>此诸菩萨。<a id="a-Ks"></a>现可证知。</p>
 </body>
</html>