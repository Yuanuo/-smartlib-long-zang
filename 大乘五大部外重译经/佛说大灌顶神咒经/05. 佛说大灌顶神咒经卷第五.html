<!doctype html>
<html id="z3IBTkCOF" data-ver="419">
 <head>
  <meta charset="utf-8">
  <meta author="帛尸梨蜜多罗">
  <meta library="龙藏">
  <meta catalog="大乘五大部外重译经">
  <meta period="东晋">
 </head>
 <body>
  <h1 id="a1">佛说大灌顶神咒经卷第五</h1>
  <h2 id="a2">灌顶咒宫宅神王守镇左右经卷第五</h2>
  <p id="a3">闻如是。<a id="a-4"></a>一时佛在摩竭国。<a id="a-5"></a>与千二百五十比丘俱。<a id="a-6"></a>菩萨万七千人。<a id="a-7"></a>清信士三万人。<a id="a-8"></a>清信女万二千人。<a id="a-9"></a>诸天人民鬼神龙王不可称计。<a id="a-A"></a>皆悉来集听佛说法莫不乐闻。</p>
  <p id="aB">佛语目连。<a id="a-C"></a>波罗阅国去城千里有七百余家。<a id="a-D"></a>未睹圣化不识真道。<a id="a-E"></a>多事神鬼山川树神。<a id="a-F"></a>及日月五星二十八宿水火神等。<a id="a-G"></a>举村奉事以为真正。<a id="a-H"></a>杀生祭祠以此为常。</p>
  <p id="aI">是时村民宗王名曰迦罗那。<a id="a-J"></a>门室大小一百余人。<a id="a-K"></a>春分之中为恶鬼神所共娆触。<a id="a-L"></a>此迦罗那居山谷之边。<a id="a-M"></a>或言山神娆我。<a id="a-N"></a>或言树神娆我。<a id="a-O"></a>或言水火日月星宿神娆我。<a id="a-P"></a>作是念已生大愁苦。</p>
  <p id="aQ">尔时恶魔明旦复将五方鬼魅。<a id="a-R"></a>悉共并力掴地大呼。<a id="a-S"></a>恐怖迦罗那家室大小。<a id="a-T"></a>或有鬼神身如师子。<a id="a-U"></a>或如熊罴虎狼象龙牛马犬狗猴猿之形不可具说。<a id="a-V"></a>或虫头人身蚖蛇之形鼋龟之手。<a id="a-W"></a>或六目三头。<a id="a-X"></a>或一头而三面齿牙爪距。<a id="a-Y"></a>或担山吐火雷电霹雳。<a id="a-Z"></a>村民闻之莫不助忧。<a id="a-a"></a>然迦罗那心中烦愦语诸宗族。<a id="a-b"></a>卿等当佐我作方计。</p>
  <p id="ac">尔时村中有学梵志道者。<a id="a-d"></a>语迦罗那言汝可请大学净信梵志。<a id="a-e"></a>迦罗那答言可尔。<a id="a-f"></a>便择良日吉时设大供办。<a id="a-g"></a>诸梵志集来迦罗那大客堂上。<a id="a-h"></a>迦罗那自行澡水。<a id="a-i"></a>行水已讫饭食竟。<a id="a-j"></a>便敷小卑座从坐而起。<a id="a-k"></a>白诸大德净信梵志。<a id="a-l"></a>我等从春分以来。<a id="a-m"></a>常为诸魔之所娆触。<a id="a-n"></a>愿诸梵志各出圣术。<a id="a-o"></a>以却鬼神灾恶之变。<a id="a-p"></a>诸大梵志各各皆言。<a id="a-q"></a>善哉善哉当为汝说先师之法。<a id="a-r"></a>昔时波罗奈国亦有此变。<a id="a-s"></a>汝可于村中平净之地。<a id="a-t"></a>谢四山诸神及日月星宿神等。<a id="a-u"></a>当得百头种种众生各各异类。<a id="a-v"></a>并二小儿杀以祠天。<a id="a-w"></a>汝将家中大小眷属。<a id="a-x"></a>诣于村中平净地处祠祀坛所。<a id="a-y"></a>使人人跪拜。<a id="a-z"></a>请命求护然后乃安。<a id="a-10"></a>尔时迦罗那即如其言。<a id="a-11"></a>明旦具两小儿及异类众生种种各百头。<a id="a-12"></a>平治村中便将家大小。<a id="a-13"></a>及诸众生往彼祠坛所。<a id="a-14"></a>象马牛羊随道悲鸣震动大地。<a id="a-15"></a>从东门出当就祭坛。<a id="a-16"></a>于是世尊大悲普济一切众生。<a id="a-17"></a>愍是迦罗那顽愚之甚。<a id="a-18"></a>云何兴大恶意杀众生命欲救一家。<a id="a-19"></a>便敕弟子大目揵连。<a id="a-1A"></a>汝可往为迦罗那。<a id="a-1B"></a>说辟鬼神咒护迦罗那。<a id="a-1C"></a>目连受教便承佛威神。<a id="a-1D"></a>即为迦罗那召五方诸善神。<a id="a-1E"></a>以卫护迦罗那门户左右悉获安隐。<a id="a-1F"></a>辟除邪恶往来鬼神。<a id="a-1G"></a>为汝作害者从今以去。<a id="a-1H"></a>远汝村舍不使为害。<a id="a-1I"></a>迦罗那见目连现神飞来。<a id="a-1J"></a>欢喜踊跃头面礼目连足下。<a id="a-1K"></a>作是念言尊者不以我愚贱。<a id="a-1L"></a>现神顾我度我灾难。<a id="a-1M"></a>令得苏息无复愁恼。<a id="a-1N"></a>我今便是蒙尊者威灵。<a id="a-1O"></a>救度我危厄使诸恶魔隐藏不现。<a id="a-1P"></a>迦罗那说此语已。<a id="a-1Q"></a>诸梵志辈悉见目连现神化来。<a id="a-1R"></a>为迦罗那说大神咒。<a id="a-1S"></a>当咒之日天地大动。<a id="a-1T"></a>诸梵志辈使迦罗那祭祀鬼神。<a id="a-1U"></a>饮食之具并其座席。<a id="a-1V"></a>悉皆飞扬在于虚空。<a id="a-1W"></a>诸众生辈各得解脱。<a id="a-1X"></a>无人留断随行而去。<a id="a-1Y"></a>诸梵志辈见目连现咒术。<a id="a-1Z"></a>变化威德如是。<a id="a-1a"></a>四众咸然稽首目连足下。<a id="a-1b"></a>而问讯言尊者目连　宗事何师其法真妙乃如是乎。<a id="a-1c"></a>摧灭我等鬼神灾变。<a id="a-1d"></a>令一村人悉得苏息。<a id="a-1e"></a>皆尊者恩使之然也。<a id="a-1f"></a>目连语迦罗那梵志四众等。<a id="a-1g"></a>今我师者天人之尊。<a id="a-1h"></a>智慧弘广靡所不通。<a id="a-1i"></a>深知来今过去之事。<a id="a-1j"></a>身长丈六紫磨金色。<a id="a-1k"></a>三十二相而自庄严。<a id="a-1l"></a>度人厄难无不解脱。<a id="a-1m"></a>四众闻说大圣威神。<a id="a-1n"></a>无不欲见世尊身者。<a id="a-1o"></a>迦罗那白目连言。<a id="a-1p"></a>今佛世尊可得见不。<a id="a-1q"></a>目连语言今佛世尊近在罗阅只。<a id="a-1r"></a>为诸天人四部弟子说真妙法。<a id="a-1s"></a>迦罗那语大目揵连。<a id="a-1t"></a>我今便欲相随往见世尊。<a id="a-1u"></a>目连语言佛神通圣达。<a id="a-1v"></a>自见汝心不须去也。<a id="a-1w"></a>但烧香散华。<a id="a-1x"></a>世尊今日现神化来亦尔。<a id="a-1y"></a>不久迦罗那但烧香散华静心念佛。<a id="a-1z"></a>须臾之顷佛现神来。<a id="a-20"></a>将从千二百五十比丘四辈弟子。<a id="a-21"></a>诸菩萨无央数。<a id="a-22"></a>悉来集会迦罗那大客堂上。<a id="a-23"></a>客堂自然广博严好变为殿舍。<a id="a-24"></a>悉以琉璃为柱梁。<a id="a-25"></a>七宝庄严悬杂幡盖。<a id="a-26"></a>四面皆有诸小菩萨。<a id="a-27"></a>执持幢盖侍立左右。<a id="a-28"></a>迦罗那及梵志四众等见佛。<a id="a-29"></a>心中欢喜踊跃无量。<a id="a-2A"></a>头面接佛足下稽首作礼。<a id="a-2B"></a>迦罗那前进长跪叉手。<a id="a-2C"></a>白佛言世尊。<a id="a-2D"></a>我从历劫以来。<a id="a-2E"></a>信邪倒见不识真正。<a id="a-2F"></a>有危厄之日辄杀众生请求福祐。<a id="a-2G"></a>今者世尊大慈普济。<a id="a-2H"></a>救度众生危厄之患。<a id="a-2I"></a>皆蒙解脱离诸恐怖。<a id="a-2J"></a>皆天中天目连恩也。<a id="a-2K"></a>室家大小及村中人悉获度脱。<a id="a-2L"></a>迦罗那及梵志四众等。<a id="a-2M"></a>从佛乞受戒法。<a id="a-2N"></a>佛为广说业行因缘得法眼净。<a id="a-2O"></a>宗室大小及村中人。<a id="a-2P"></a>闻法音欢喜各发善心。<a id="a-2Q"></a>有受戒者有生天者。<a id="a-2R"></a>各随业行得道不同尔时坐中有一菩萨名曰普观。<a id="a-2S"></a>从坐而起前白佛言。<a id="a-2T"></a>世尊已为迦罗那。<a id="a-2U"></a>说五方辟鬼神咒。<a id="a-2V"></a>营护门户镇守左右竟。<a id="a-2W"></a>惟愿更演。<a id="a-2X"></a>向者目连所说章句。<a id="a-2Y"></a>为未来世诸众生辈。<a id="a-2Z"></a>若有如迦罗那比恶鬼神所娆者。<a id="a-2a"></a>我当书持读诵经文示于后世。<a id="a-2b"></a>广宣流传远近使闻。<a id="a-2c"></a>普得度脱无复忧惧。</p>
  <p id="a2d">佛告普观菩萨。<a id="a-2e"></a>汝能为未来浊恶之世。<a id="a-2f"></a>重问灌顶无上章句神名字者。<a id="a-2g"></a>谛听忆念我当重演如是章句。<a id="a-2h"></a>普观菩萨言唯唯天尊。<a id="a-2i"></a>四众渴仰唯愿速说。<a id="a-2j"></a>佛言灌顶章句其名如是。</p>
  <p id="a2k">神名阿修呵比丘尼槃头荷。</p>
  <p id="a2l">神名波梨梨波斯离次离。</p>
  <p id="a2m">神名优唦知具利揵陀离。</p>
  <p id="a2n">神名何泥梨移波泥梨罗。</p>
  <p id="a2o">神名阿吼罗迷比路波只。</p>
  <p id="a2p">神名气利弥提波罗弥提。</p>
  <p id="a2q">神名陀罗住留富那佉尼。</p>
  <p id="a2r">神名师阿罗陀罗慢陀罗。</p>
  <p id="a2s">神名具利揵陀利阇吒罗。</p>
  <p id="a2t">神名住利旃唦利嘻摩陀。</p>
  <p id="a2u">神名阿波提梨摩那斯尔。</p>
  <p id="a2v">神名脂波弗梦惧头摩醯。</p>
  <p id="a2w">神名嘻芜梦罗呵梨弥醯。</p>
  <p id="a2x">神名多遮枝嘻遮惟留赖。</p>
  <p id="a2y">神名差陀离遮难头謣难。</p>
  <p id="a2z">神名货楼差陀输柔罗弥。</p>
  <p id="a30">神名丘波题金波罗优候。</p>
  <p id="a31">神名东波须摩罗提迦波。</p>
  <p id="a32">神名伊提牟罗嘻迟佉。</p>
  <p id="a33">神名阿提嘻和迟比难逻。</p>
  <p id="a34">神名沙摩头伽优头摩陀。</p>
  <p id="a35">佛告普观菩萨摩诃萨。<a id="a-36"></a>东方有七千大神。<a id="a-37"></a>其上首者有三七鬼神之王守护东方不令邪恶触犯万姓。<a id="a-38"></a>若有鸟鸣野兽变怪灾祸起时。<a id="a-39"></a>种种不吉恶梦众衰。<a id="a-3A"></a>横罗县官枷锁着身。<a id="a-3B"></a>危厄之人众所憎贱。<a id="a-3C"></a>当以此三七神王。<a id="a-3D"></a>辟除东方如是灾厄。<a id="a-3E"></a>使诸邪横不得妄生。<a id="a-3F"></a>此诸神王守护东方。<a id="a-3G"></a>除去七十亿杂魅之鬼为人作害者。<a id="a-3H"></a>闻有善男子女人读诵呼是七千鬼神上首名者。<a id="a-3I"></a>七十亿魅鬼驰走而去。<a id="a-3J"></a>一万由旬不害人也。<a id="a-3K"></a>当说其名获吉祥福。<a id="a-3L"></a>灌顶章句其名如是汝善持之。</p>
  <p id="a3M">神名那头化提阿梨鸠梨。</p>
  <p id="a3N">神名提多瞿佉难阿梨加。</p>
  <p id="a3O">神名迦梨波梨金摩多尼。</p>
  <p id="a3P">神名波奈罗迦荼支由罗。</p>
  <p id="a3Q">神名沙弹吒迦勒迦摩夜。</p>
  <p id="a3R">神名校坻细耶般遮戒提。</p>
  <p id="a3S">神名坻梨提梨摩梨摩梨。</p>
  <p id="a3T">神名师佉准沙差尼河蓝。</p>
  <p id="a3U">神名辟师雾耶郁次弥次。</p>
  <p id="a3V">神名鸡头货[椽/土]蒲耻喑浮。</p>
  <p id="a3W">神名突迦多极那于陀伎。</p>
  <p id="a3X">神名陀含屈儿沙门多头。</p>
  <p id="a3Y">神名伊梨寐提薜荔迦移。</p>
  <p id="a3Z">神名鸠舍罗膑迦拘多[椽/土]。</p>
  <p id="a3a">神名因楼赖天沙伊多耨。</p>
  <p id="a3b">神名甄尼乌厨遮摩多梨。</p>
  <p id="a3c">神名摩隶吒遮夫楼揽俱。</p>
  <p id="a3d">神名罗阇迦提阿铢迦隶。</p>
  <p id="a3e">神名摩尼摩尼遮楼旃陀。</p>
  <p id="a3f">神名俱波楼阅叉阿罗域。</p>
  <p id="a3g">神名那罗那移阎那阿梨。</p>
  <p id="a3h">神名沙善般遮垆梨波梨。</p>
  <p id="a3i">神名旃遮赖摩休迦设楼。</p>
  <p id="a3j">神名遮梨架阿揽乌迟。</p>
  <p id="a3k">神名罗摩奴遮膑迦垆遮。</p>
  <p id="a3l">神名波罗斯奴遮斯叉奴。</p>
  <p id="a3m">神名遮罗揵波头那炉遮。</p>
  <p id="a3n">神名干提于呵梨攎阇。</p>
  <p id="a3o">佛告普观菩萨摩诃萨。<a id="a-3p"></a>南方有九千大神。<a id="a-3q"></a>其上首者有二十八神王。<a id="a-3r"></a>能为一切辟除众恶守持南方。<a id="a-3s"></a>除去五温疫毒之病飞尸邪忤殃咎之注。<a id="a-3t"></a>口舌乱斗灾火变怪。<a id="a-3u"></a>毒蛇蚖蝮热气恶病悉出南方。<a id="a-3v"></a>是二十八神王。<a id="a-3w"></a>有人知其名字讽诵宣传。<a id="a-3x"></a>是二十八神王即为佐助。<a id="a-3y"></a>消灭邪恶使一切毒厌笮不得行。<a id="a-3z"></a>以知神王名字力故。<a id="a-40"></a>南方魅鬼七千亿数。<a id="a-41"></a>一去万由旬不能为害。<a id="a-42"></a>灌顶章句其名如是汝善持之。</p>
  <p id="a43">神名呵娄萨叉尸遮那。</p>
  <p id="a44">神名蓝波蓝波货那名。</p>
  <p id="a45">神名苏货迦罗阇乌那陀。</p>
  <p id="a46">神名摩奴罗摩遮檀楼迦。</p>
  <p id="a47">神名剑浮者梨和迦罗博。</p>
  <p id="a48">神名惟舍罗遮绳迦陀罗。</p>
  <p id="a49">神名遮棱迦移陀那罗浮。</p>
  <p id="a4A">神名迦俱絺阇罗给迦。</p>
  <p id="a4B">神名多罗舍脂慢鸠梨。</p>
  <p id="a4C">神名臀头梨阿多四和伎。</p>
  <p id="a4D">神名阿耆尼罗鸱只迦遮。</p>
  <p id="a4E">神名菩提尼菩提多菩提。</p>
  <p id="a4F">神名恒多罗夜尼耶迷。</p>
  <p id="a4G">神名陀优陀优富阿陀罗。</p>
  <p id="a4H">佛告普观菩萨摩诃萨。<a id="a-4I"></a>西方有六千大神。<a id="a-4J"></a>其上首者有二七神王。<a id="a-4K"></a>主持西方怨家逆贼伐王国土。<a id="a-4L"></a>偷窃之人怀恶心者。<a id="a-4M"></a>闻有男子女人等辈。<a id="a-4N"></a>呼二七神王名字之者。<a id="a-4O"></a>即便退散惶惑而去。<a id="a-4P"></a>五亿魔魅退万由旬不复害人也。<a id="a-4Q"></a>此二七神王灌顶章句其名如是汝善持之。</p>
  <p id="a4R">神名那叶提楼比舍慢破。</p>
  <p id="a4S">神名沙伊摩陀阿仇伊陀。</p>
  <p id="a4T">神名破仇摩至多罗和架。</p>
  <p id="a4U">神名比牟坻罗泥架那紫。</p>
  <p id="a4V">神名迦兰脾留波摩迦罗。</p>
  <p id="a4W">神名耶头破舍罗首梨沙。</p>
  <p id="a4X">神名拘陀利比呵梨茤陀。</p>
  <p id="a4Y">神名慢陀波沙多陀周留。</p>
  <p id="a4Z">神名阿知和知阿那波提。</p>
  <p id="a4a">神名那知鸠那知提我沙。</p>
  <p id="a4b">神名摩呵迦和尼罗阇摩。</p>
  <p id="a4c">神名阿佉尼波陀那迦利。</p>
  <p id="a4d">神名阿比罗慢多罗波陀。</p>
  <p id="a4e">神名罗那多罗摩罗提离。</p>
  <p id="a4f">神名耽波罗提梨吼楼寿。</p>
  <p id="a4g">神名楼寿阇辇叉辇善叉。</p>
  <p id="a4h">神名魔呵留罗迦利区和。</p>
  <p id="a4i">神名舍洹陀越阿耨三菩。</p>
  <p id="a4j">神名迦三耶魔呵阿轮。</p>
  <p id="a4k">神名拔陀沙罗慢陀罗阿。</p>
  <p id="a4l">神名迦柰国舍嘻迟比迟。</p>
  <p id="a4m">佛告普观菩萨摩诃萨。<a id="a-4n"></a>北方九千大神。<a id="a-4o"></a>其上首者有三七神王。<a id="a-4p"></a>主持北方五万亿魅鬼及诈称之神。<a id="a-4q"></a>求人饮食者故气之魔。<a id="a-4r"></a>闻有男子女人等辈。<a id="a-4s"></a>呼三七神王名号。<a id="a-4t"></a>是诸魅鬼退散驰去不能为害。<a id="a-4u"></a>远百千由旬移置无人之处还其所在。<a id="a-4v"></a>灌顶章句其名如是。<a id="a-4w"></a>汝善持之。</p>
  <p id="a4x">佛告普观菩萨摩诃萨。<a id="a-4y"></a>我说四方诸神王竟。<a id="a-4z"></a>今复更演中央神王。<a id="a-50"></a>有二十万以为眷属。<a id="a-51"></a>其上首者有十二神王。<a id="a-52"></a>能为一切无量众生。<a id="a-53"></a>除去四方灾恶诸变。<a id="a-54"></a>鸟鸣恶梦县官之厄。<a id="a-55"></a>口舌斗乱五温之病。<a id="a-56"></a>毒气蛇蚖怨家债主。<a id="a-57"></a>逆贼侵陵坏王国土。<a id="a-58"></a>他余杂鬼厌祷咒咀。<a id="a-59"></a>魔邪鬼神及诸精魅。<a id="a-5A"></a>见有男子女人等辈。<a id="a-5B"></a>读诵宣说此十二神王名字之时。<a id="a-5C"></a>四方妖邪恶鬼等类无不弭伏。<a id="a-5D"></a>复能为人作镇护故。<a id="a-5E"></a>我今演说如是章句。<a id="a-5F"></a>示诸未闻普使受持此十二神王名字。<a id="a-5G"></a>为人守镇辟除凶恶。<a id="a-5H"></a>灌顶章句其名如是汝善持之。</p>
  <p id="a5I">神名优婆参那仙奶。</p>
  <p id="a5J">神名优婆僧那涅坻赊。</p>
  <p id="a5K">神名跋臭修婆罗毗坻。</p>
  <p id="a5L">神名多婆斯阿修罗婆履。</p>
  <p id="a5M">神名摩萨罗波拘兰荼。</p>
  <p id="a5N">神名坻摩阿修罗婆履那。</p>
  <p id="a5O">神名佛亶坻和婆娑斯。</p>
  <p id="a5P">神名伽施陀腻为氏仇陀。</p>
  <p id="a5Q">神名多罗浮多鞞阇曳。</p>
  <p id="a5R">神名婆视涅槃伽罗呵衍。</p>
  <p id="a5S">神名毗真那贰娑坻衍。</p>
  <p id="a5T">神名多罗哆斯陀尼波。</p>
  <p id="a5U">佛告普观菩萨摩诃萨。<a id="a-5V"></a>我今已说五方逐魔鬼竟。<a id="a-5W"></a>取中央三万大神上首者十二神王名字为守镇法。<a id="a-5X"></a>当以好函盛之。<a id="a-5Y"></a>题四天王名字书函四边。<a id="a-5Z"></a>称吾释迦名号而封印之。<a id="a-5a"></a>彩伞覆盖安净洁处。<a id="a-5b"></a>若有邪神恶鬼往来人宫宅中者。<a id="a-5c"></a>见此神王名字镇函之处。<a id="a-5d"></a>莫不退散驰走者也。</p>
  <p id="a5e">佛告普观菩萨摩诃萨。<a id="a-5f"></a>若后末世遭灾祸者。<a id="a-5g"></a>为诸魔魅之所伤犯。<a id="a-5h"></a>当净身口意不啖杂食五辛之属。<a id="a-5i"></a>斋戒一心礼敬十方三世诸佛。<a id="a-5j"></a>然十方灯烧杂名香胶香婆香安息香等。<a id="a-5k"></a>悬五方逐魔神幡。<a id="a-5l"></a>各长一丈四尺。<a id="a-5m"></a>上作鬼神之形怖诸浮游魔鬼精魅。<a id="a-5n"></a>当在人定之时。<a id="a-5o"></a>露出中庭读此神咒。<a id="a-5p"></a>以青铜之镜照曜五方。<a id="a-5q"></a>使诸魔魅不得隐藏其形。<a id="a-5r"></a>向五方烧香散诸名华。<a id="a-5s"></a>师当专心一意。<a id="a-5t"></a>说是五方守护神名。<a id="a-5u"></a>一方至四十九遍诵是章句。<a id="a-5v"></a>是诸恶魔闻见之者。<a id="a-5w"></a>莫不惊惶驰走而去。<a id="a-5x"></a>不复为害远百千由旬不娆人也。<a id="a-5y"></a>普观菩萨白佛言。<a id="a-5z"></a>世尊向所说幡盖作鬼神形像者。<a id="a-60"></a>出何法中云何驱魔令其退散。<a id="a-61"></a>佛语普观菩萨摩诃萨言。<a id="a-62"></a>善男子我所说幡盖作鬼神形像者。<a id="a-63"></a>取上五方诸神之中第一者耳。<a id="a-64"></a>又问云何驰逐众魔。<a id="a-65"></a>答言当以好净器先咒五龙之水以洒五方。<a id="a-66"></a>诸魅魔邪无不退散驰走而去。<a id="a-67"></a>部伍营从形体裸露莫知藏匿。<a id="a-68"></a>此大章句至真致重。<a id="a-69"></a>能消灭诸鬼神灾横之变。<a id="a-6A"></a>使诵持者获得无上吉祥之福。<a id="a-6B"></a>普观菩萨复白佛言。<a id="a-6C"></a>作诸杂术种种相貌不似耶也。<a id="a-6D"></a>佛言不也。<a id="a-6E"></a>我若在世不须如是相貌法也。<a id="a-6F"></a>我既涅槃未来恶世。<a id="a-6G"></a>五浊众生信正者少。<a id="a-6H"></a>多习邪见不识真正。<a id="a-6I"></a>为此等辈说是章句杂法之术。<a id="a-6J"></a>以化群生故我出此杂碎章句非邪法也。<a id="a-6K"></a>以化万姓诸比丘辈不解我意。<a id="a-6L"></a>见有书持读诵之者。<a id="a-6M"></a>谓此法言非佛真说。<a id="a-6N"></a>起邪见想诽谤不信。<a id="a-6O"></a>我已于前护比丘章。<a id="a-6P"></a>说诸诽谤愆各之过。<a id="a-6Q"></a>若见闻者唯应专修勿生不信。<a id="a-6R"></a>见有行者恭敬礼拜如大师想。<a id="a-6S"></a>可获大福至得佛道。<a id="a-6T"></a>佛又告普观菩萨。<a id="a-6U"></a>汝当宣布流传此经。<a id="a-6V"></a>至吾法没莫效外道诽谤我法。<a id="a-6W"></a>若起慢心即堕恶道。<a id="a-6X"></a>况复毁呰堕阿鼻地狱亿劫无救。<a id="a-6Y"></a>今故宣示勿有谤毁。<a id="a-6Z"></a>佛说如是。<a id="a-6a"></a>阿难长跪叉手白佛言。<a id="a-6b"></a>演说此经当何名之。<a id="a-6c"></a>佛语阿难此法名为灌顶章句宫宅神咒守镇左右辟除邪恶使获吉祥魔鬼敢当经。<a id="a-6d"></a>阿难汝好宣传使诸四辈。<a id="a-6e"></a>广宣流布利益万姓。<a id="a-6f"></a>得入正法无诸邪曲。<a id="a-6g"></a>佛说此经已。<a id="a-6h"></a>会中人民外道梵志。<a id="a-6i"></a>天龙八部悉得解悟。<a id="a-6j"></a>各随本愿得道不同。<a id="a-6k"></a>闻佛所说欢喜奉行。</p>
 </body>
</html>