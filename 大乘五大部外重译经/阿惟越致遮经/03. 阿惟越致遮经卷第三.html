<!doctype html>
<html id="z3IBThBN2" data-ver="1031">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">阿惟越致遮经卷第三</h1>
  <h2 id="a2">缘觉品第十</h2>
  <p id="a3">佛告阿难。<a id="a-4"></a>何故如来颁宣。<a id="a-5"></a>菩萨为缘觉乎。<a id="a-6"></a>于是菩萨目睹诸法。<a id="a-7"></a>何谓目睹一切法空。<a id="a-8"></a>无有像类而不可坏。<a id="a-9"></a>现在觉观法不可灭。<a id="a-A"></a>故谓缘觉。<a id="a-B"></a>诸佛经籍不可思议。<a id="a-C"></a>晓了诸萌悉如泥洹。<a id="a-D"></a>无有内外则不可获。<a id="a-E"></a>一切诸法不起不灭。<a id="a-F"></a>人之本际则泥洹也。<a id="a-G"></a>所号本净但着言耳。<a id="a-H"></a>则无所有法不可逮。<a id="a-I"></a>因名演称语无所达。<a id="a-J"></a>所以者何。<a id="a-K"></a>其言则空。<a id="a-L"></a>口之所说不解已无。<a id="a-M"></a>法本之际佛道之无。<a id="a-N"></a>分别观斯故曰缘觉。<a id="a-O"></a>自察色阴但是声耳。<a id="a-P"></a>此色阴者。<a id="a-Q"></a>计于色生唯有名矣。<a id="a-R"></a>以离言声则无有阴。<a id="a-S"></a>其色阴者无身。<a id="a-T"></a>无我。<a id="a-U"></a>所以者何。<a id="a-V"></a>因口作号所言亦空。<a id="a-W"></a>不起不灭所言自然。<a id="a-X"></a>不着吾我不得久存况口言乎。<a id="a-Y"></a>目睹色阴则为痛痒。<a id="a-Z"></a>痛痒阴灭则不有名。<a id="a-a"></a>因口之说号为痛痒。<a id="a-b"></a>痛痒阴身无我。<a id="a-c"></a>所以者何。<a id="a-d"></a>所谓痛阴其言则空不起不灭。<a id="a-e"></a>言不着身则无所住况于言乎。<a id="a-f"></a>晓痛痒阴。<a id="a-g"></a>即观想阴若寂想阴则无思想想阴号耳无身无我。<a id="a-h"></a>所以者何。<a id="a-i"></a>口之所说思想阴者。<a id="a-j"></a>其言则空不起不灭。<a id="a-k"></a>分别言已不着自然。<a id="a-l"></a>心无所立何况口言。<a id="a-m"></a>观想阴已则生死阴已灭。<a id="a-n"></a>行阴则无生死。<a id="a-o"></a>所谓行阴无身无我。<a id="a-p"></a>所以者何。<a id="a-q"></a>所号行阴言其则空。<a id="a-r"></a>不起不灭但着言耳。<a id="a-s"></a>不得久存况口所说。<a id="a-t"></a>观行阴已则有识阴。<a id="a-u"></a>假使识阴惔然寂灭。<a id="a-v"></a>则此识阴但阴声耳。<a id="a-w"></a>所以者何。<a id="a-x"></a>其号识阴是则空耳。<a id="a-y"></a>不起不灭其言自然。<a id="a-z"></a>无所住止况言说乎。<a id="a-10"></a>是五阴者皆无所有。<a id="a-11"></a>分别本无故曰缘觉。<a id="a-12"></a>所以者何。<a id="a-13"></a>斯口之言缘对而致无缘不缘诸因讲说有言无言。<a id="a-14"></a>五阴之事。<a id="a-15"></a>于此一切永无所著。<a id="a-16"></a>不造众因故曰缘觉。<a id="a-17"></a>于是佛颂曰。</p>
  <p id="a18">目睹一切法　　分别知之空</p>
  <p id="a19">不着于诸色　　究竟莫有相</p>
  <p id="a1A">现在观此法　　解空知自然</p>
  <p id="a1B">分别了澹泊　　不可得根源</p>
  <p id="a1C">现在获于斯　　晓五阴如此</p>
  <p id="a1D">则为平等觉　　缘觉无思念</p>
  <p id="a1E">众生志无为　　其心不可获</p>
  <p id="a1F">本际无有起　　净无无思议</p>
  <p id="a1G">一切人不起　　观见无所灭</p>
  <p id="a1H">诸法无动兴　　是谓为无为</p>
  <p id="a1I">众生皆泥洹　　省察是所趣</p>
  <p id="a1J">无人犹若影　　故曰为无为</p>
  <p id="a1K">不用是名称　　群黎为泥洹</p>
  <p id="a1L">不起无所灭　　如口所叹咏</p>
  <p id="a1M">敢可说悉空　　人不解非言</p>
  <p id="a1N">是故为众生　　示现说泥洹</p>
  <p id="a1O">口所发假言　　无处亦无念</p>
  <p id="a1P">因口而有训　　求本不可得</p>
  <p id="a1Q">阴不在本际　　口言无所显</p>
  <p id="a1R">诸声所称说　　人际亦无念</p>
  <p id="a1S">一切愿泥洹　　本无及始际</p>
  <p id="a1T">澹然无放逸　　则救有所将</p>
  <p id="a1U">本净游乎响　　众生亦复然</p>
  <p id="a1V">无形则空寂　　本净无心念</p>
  <p id="a1W">法本为若此　　假名而赞扬</p>
  <p id="a1X">其源不可得　　所以有言说</p>
  <p id="a1Y">不以谀谄事　　而可分别解</p>
  <p id="a1Z">其际则空无　　便了众生本</p>
  <p id="a1a">其言不依讲　　口言无所显</p>
  <p id="a1b">诸群黎如此　　则不着人本</p>
  <p id="a1c">所发阴则空　　其声无所别</p>
  <p id="a1d">其说亦如此　　而际亦复然</p>
  <p id="a1e">其无谛如是　　觉已无所念</p>
  <p id="a1f">是则平等道　　缘觉无思议</p>
  <p id="a1g">觉了于本色　　此但阴声耳</p>
  <p id="a1h">寂灭斯色阴　　则无有言声</p>
  <p id="a1i">自然释之去　　是则曰无形</p>
  <p id="a1j">吾我既自然　　睹之无有处</p>
  <p id="a1k">因言谓之阴　　色本不有身</p>
  <p id="a1l">其声皆归空　　不起亦不灭</p>
  <p id="a1m">因口而告言　　求本不可得</p>
  <p id="a1n">其说因痴兴　　号之谓色阴</p>
  <p id="a1o">现在观识阴　　诸声无所有</p>
  <p id="a1p">此阴以寂灭　　则无有响阴</p>
  <p id="a1q">于此远离身　　所谓吾我者</p>
  <p id="a1r">计已自然空　　未尝有坚住</p>
  <p id="a1s">口之所缘阴　　识阴则虚空</p>
  <p id="a1t">口言本则寂　　不起无所灭</p>
  <p id="a1u">若有所颂说　　察之悉本无</p>
  <p id="a1v">无黠之所言　　故演为色阴</p>
  <p id="a1w">诸音无有说　　其限不可得</p>
  <p id="a1x">不起无所灭　　无处而不决</p>
  <p id="a1y">无尘劳侵欺　　亦不造诸法</p>
  <p id="a1z">不执无所舍　　莫调不泥洹</p>
  <p id="a20">彼亦无寂灭　　不有所睹见</p>
  <p id="a21">不乐施欲埃　　不怠不精进</p>
  <p id="a22">不乱不一心　　彼亦无守戒</p>
  <p id="a23">非物可成就　　何故当持禁</p>
  <p id="a24">五道非有念　　无思亦如斯</p>
  <p id="a25">不恐无所畏　　不脱而不缚</p>
  <p id="a26">虽讲无所演　　是为色所入</p>
  <p id="a27">一切法音然　　无获莫着言</p>
  <p id="a28">现在逮是觉　　无尽之法说</p>
  <p id="a29">以成是三昧　　则无诸响声</p>
  <p id="a2A">目自分别此　　响之等如称</p>
  <p id="a2B">诸法亦如是　　无言不有着</p>
  <p id="a2C">晓了因缘者　　知音无所有</p>
  <p id="a2D">故号平等道　　是谓为缘觉</p>
  <p id="a2E">佛告阿难。<a id="a-2F"></a>菩萨大士现在分别。<a id="a-2G"></a>有明无明。<a id="a-2H"></a>是行非行。<a id="a-2I"></a>有识不识。<a id="a-2J"></a>色与不色。<a id="a-2K"></a>六入无入。<a id="a-2L"></a>诸习不习。<a id="a-2M"></a>痛痒非痛痒。<a id="a-2N"></a>恩爱莫爱。<a id="a-2O"></a>不受舍受。<a id="a-2P"></a>有与不有。<a id="a-2Q"></a>生若不生。<a id="a-2R"></a>老病死患。<a id="a-2S"></a>一切自然察之本无。<a id="a-2T"></a>如是观者。<a id="a-2U"></a>故曰缘觉。<a id="a-2V"></a>于是佛颂曰。</p>
  <p id="a2W">现在了无慧　　未尝倚为明</p>
  <p id="a2X">不成立有形　　若如水中影</p>
  <p id="a2Y">聪达晓诸义　　不着一切法</p>
  <p id="a2Z">假使不倚经　　是则慧者相</p>
  <p id="a2a">明与身无异　　一切诸法相</p>
  <p id="a2b">觉了此缘趣　　故曰为缘觉</p>
  <p id="a2c">所号身之行　　其躯无所造</p>
  <p id="a2d">永不有内外　　则超生死体</p>
  <p id="a2e">终始犹芭蕉　　非根无有貌</p>
  <p id="a2f">不起莫有灭　　等譬如虚空</p>
  <p id="a2g">现在晓了此　　则勇猛菩萨</p>
  <p id="a2h">斯号平等圣　　缘觉如无念</p>
  <p id="a2i">分别一切法　　寂行如幻化</p>
  <p id="a2j">其识自然尔　　现在晓了之</p>
  <p id="a2k">忽然解斯心　　知识行如之</p>
  <p id="a2l">诸所道示想　　明识诸法空</p>
  <p id="a2m">分别识其然　　一切无所著</p>
  <p id="a2n">了如是法者　　知识亦如幻</p>
  <p id="a2o">所可号名色　　身及诸音声</p>
  <p id="a2p">众貌空不成　　是谓自然相</p>
  <p id="a2q">心驰骋六情　　如幻化无言</p>
  <p id="a2r">现语非音声　　计自然悉空</p>
  <p id="a2s">久远来习之　　因发诸入处</p>
  <p id="a2t">彼则分别习　　名自然如空</p>
  <p id="a2u">习以成悉无　　游念起众更</p>
  <p id="a2v">若晓习本寂　　则知法无住</p>
  <p id="a2w">目睹习自然　　睹众更悉寂</p>
  <p id="a2x">不兴凶罪殃　　故曰为缘觉</p>
  <p id="a2y">晓了诸痛痒　　皆空如本净</p>
  <p id="a2z">譬如泡起顷　　志敬空无形</p>
  <p id="a30">断除众恩爱　　则从无著法</p>
  <p id="a31">情欲已永尽　　故曰为缘觉</p>
  <p id="a32">若受而不受　　则空无有有</p>
  <p id="a33">非形何成就　　譬之如野马</p>
  <p id="a34">吾无所兴想　　身生亦如是</p>
  <p id="a35">计本自然生　　无根非有形</p>
  <p id="a36">以离起灭法　　则不畏当终</p>
  <p id="a37">未当复成身　　一切得自在</p>
  <p id="a38">现在获此慧　　永无有著者</p>
  <p id="a39">又缘觉之音　　则造菩萨行</p>
  <p id="a3A">佛告阿难。<a id="a-3B"></a>如来至真等正觉。<a id="a-3C"></a>以是之故。<a id="a-3D"></a>赞扬菩萨为缘觉也。<a id="a-3E"></a>亦当知是善权方便。<a id="a-3F"></a>如来用是之故光耀菩萨大士。<a id="a-3G"></a>持信奉法八等道迹往来不还无著声闻缘觉也。</p>
  <p data-pb></p>
  <h2 id="a3H">释果想品第十一</h2>
  <p id="a3I">贤者阿难。<a id="a-3J"></a>而说偈言。</p>
  <p id="a3K">世尊所演说　　假号名泥洹</p>
  <p id="a3L">喻之若虚空　　度于无所有</p>
  <p id="a3M">虽有所讲说　　则非以辞言</p>
  <p id="a3N">诸佛行善权　　合集说法耳</p>
  <p id="a3O">于是阿难说此偈已。<a id="a-3P"></a>前白佛言。<a id="a-3Q"></a>惟天中天。<a id="a-3R"></a>其世人民。<a id="a-3S"></a>不解如来至真等正觉随时之化。<a id="a-3T"></a>则自侵欺。<a id="a-3U"></a>不了如来。<a id="a-3V"></a>何因分别菩萨大士持信奉法至于缘觉也。<a id="a-3W"></a>世尊告曰。<a id="a-3X"></a>若有明者于过去佛积功累德。<a id="a-3Y"></a>心开意达不见侵欺。<a id="a-3Z"></a>所以者何。<a id="a-3a"></a>晓了诸法。<a id="a-3b"></a>譬若幻梦影响野马水月。<a id="a-3c"></a>所以者何。<a id="a-3d"></a>菩萨大士。<a id="a-3e"></a>分别此慧则不自侵。<a id="a-3f"></a>殷勤修学如来之法。<a id="a-3g"></a>精进不懈则不自枉。<a id="a-3h"></a>佛于是颂曰。</p>
  <p id="a3i">世尊之所赞　　赞扬于圣道</p>
  <p id="a3j">是故之因缘　　菩萨行勇猛</p>
  <p id="a3k">少智懈怠者　　不能解此义</p>
  <p id="a3l">故当修精进　　如来以此说</p>
  <p id="a3m">道意所游生　　世尊有开化</p>
  <p id="a3n">故分别此慧　　清净之明哲</p>
  <p id="a3o">彼解道意者　　智圣不可获</p>
  <p id="a3p">若致得知轨　　心觉五事空</p>
  <p id="a3q">空者不知空　　寂定非不言</p>
  <p id="a3r">悉除一切音　　故赞唱空法</p>
  <p id="a3s">捉空无所得　　未尝能获者</p>
  <p id="a3t">假使不可持　　则知为空义</p>
  <p id="a3u">设有解是五　　分别了空慧</p>
  <p id="a3v">成得无放逸　　则不自侵欺</p>
  <p id="a3w">尔时五亿比丘志怀持信。<a id="a-3x"></a>即从坐起住世尊前。<a id="a-3y"></a>叉手自归。<a id="a-3z"></a>异口同音。<a id="a-40"></a>而歌颂曰。</p>
  <p id="a41">今世尊大圣　　蠲除诸狐疑</p>
  <p id="a42">平等觉所宣　　志立于大道</p>
  <p id="a43">复有五亿比丘。<a id="a-44"></a>闻是之说皆悉奉行。<a id="a-45"></a>悉住佛前。<a id="a-46"></a>等心颂曰。</p>
  <p id="a47">唯世之光耀　　吾今离犹豫</p>
  <p id="a48">圣尊之所叹　　分别佛大道</p>
  <p id="a49">志愿奉法迹　　正慧无挂碍</p>
  <p id="a4A">道德自然成　　开化诸十方</p>
  <p id="a4B">复有千亿比丘怀八等想。<a id="a-4C"></a>闻此叹颂即从坐起叉手而立。<a id="a-4D"></a>俱歌颂曰。</p>
  <p id="a4E">志所怀八等　　今则释疑网</p>
  <p id="a4F">心已分别了　　所因见八等</p>
  <p id="a4G">复有十亿比丘怀道迹念。<a id="a-4H"></a>自从坐起。<a id="a-4I"></a>叉手而立。<a id="a-4J"></a>同说偈曰。</p>
  <p id="a4K">导师及吾类　　以获致法明</p>
  <p id="a4L">乃知平等觉　　所因演道迹。</p>
  <p id="a4M">复有二百五十万比丘。<a id="a-4N"></a>志怀往来心。<a id="a-4O"></a>则从坐起叉手自归。<a id="a-4P"></a>同叹颂曰。</p>
  <p id="a4Q">我等本依倚　　志怀往来心</p>
  <p id="a4R">今日永无难　　存亡无放逸</p>
  <p id="a4S">复有五十亿比丘。<a id="a-4T"></a>怀不还想。<a id="a-4U"></a>而说颂曰。</p>
  <p id="a4V">导师尊无上　　今日无调戏</p>
  <p id="a4W">永舍诸果想　　致圣导光耀</p>
  <p id="a4X">复有三十五亿比丘。<a id="a-4Y"></a>怀无著想兴立四禅。<a id="a-4Z"></a>即从坐起。<a id="a-4a"></a>叉手说是偈曰。</p>
  <p id="a4b">今吾不犹豫　　逮致无余法</p>
  <p id="a4c">解诸乘平等　　譬之若如幻</p>
  <p id="a4d">复有五十八亿比丘。<a id="a-4e"></a>意怀声闻即从坐起叉手而立。<a id="a-4f"></a>则赞颂曰。</p>
  <p id="a4g">吾等犯斯言　　意欲度众生</p>
  <p id="a4h">所演谓声闻　　今日乃达知</p>
  <p id="a4i">复有五亿比丘。<a id="a-4j"></a>即从坐起。<a id="a-4k"></a>兴缘觉想叉手而立。<a id="a-4l"></a>同心颂曰。</p>
  <p id="a4m">今日乃目睹　　缘觉之所因</p>
  <p id="a4n">世尊分别说　　缘觉无思想</p>
  <p id="a4o">复有百万比丘尼。<a id="a-4p"></a>谓成道迹往来不还无著果想。<a id="a-4q"></a>即从坐起叉手而立。<a id="a-4r"></a>说是颂曰。</p>
  <p id="a4s">吾了平等法　　则舍女人身</p>
  <p id="a4t">各各成佛圣　　当为世最上</p>
  <p id="a4u">复有八百八十万清信士清信女。<a id="a-4v"></a>悉怀道迹想往来不还念。<a id="a-4w"></a>即从坐起叉手立佛前。<a id="a-4x"></a>心同意等俱共颁宣。<a id="a-4y"></a>而颂曰。</p>
  <p id="a4z">吾等念心净　　譬如琉璃器</p>
  <p id="a50">于是当舍家　　兴佛之法教</p>
  <p id="a51">复有六十亿垓彼诸天人。<a id="a-52"></a>住于虚空而雨天华。<a id="a-53"></a>散于佛上俱供养世尊。<a id="a-54"></a>即下叉手立于佛前。<a id="a-55"></a>而歌颂曰。</p>
  <p id="a56">吾本怀诸乘　　果想亦如是</p>
  <p id="a57">今日以永除　　觉成无上道</p>
  <p data-pb></p>
  <h2 id="a58">降魔品第十二</h2>
  <p id="a59">于时无数百千比丘。<a id="a-5A"></a>舍利弗目犍连须菩提阿难律。<a id="a-5B"></a>离越劫宾奴等。<a id="a-5C"></a>从坐起叉手而立。<a id="a-5D"></a>白世尊言。<a id="a-5E"></a>吾等今日圣道具足。<a id="a-5F"></a>不违大意。<a id="a-5G"></a>降弃魔怨。<a id="a-5H"></a>备究五逆得悉五乐。<a id="a-5I"></a>成就邪见舍离正见。<a id="a-5J"></a>吾等今日已害无数万千人命。<a id="a-5K"></a>悉成佛道至无余界而已灭度。<a id="a-5L"></a>时世尊默然。<a id="a-5M"></a>于是众中无量百千诸来在会。<a id="a-5N"></a>闻此所言而皆狐疑。<a id="a-5O"></a>此谓何乎。<a id="a-5P"></a>义所趣耶。<a id="a-5Q"></a>心怀瞑然。<a id="a-5R"></a>如阿罗汉。<a id="a-5S"></a>乃兴此言。<a id="a-5T"></a>岂况凡夫。<a id="a-5U"></a>住者直立。<a id="a-5V"></a>坐者默坐。<a id="a-5W"></a>不能起立。<a id="a-5X"></a>贤者阿难承圣尊旨。<a id="a-5Y"></a>悉知无数百千诸众心之所念。<a id="a-5Z"></a>问文殊师利曰。<a id="a-5a"></a>闻耆年言会者皆疑。<a id="a-5b"></a>不审所论为何归趣。<a id="a-5c"></a>又佛世尊默然不言。<a id="a-5d"></a>文殊师利乃曰。<a id="a-5e"></a>唯仁阿难。<a id="a-5f"></a>此经名曰不退转轮菩萨之地。<a id="a-5g"></a>是耆年等所可讲说。<a id="a-5h"></a>诸得不退菩萨大士目睹信耳。<a id="a-5i"></a>阿难又问。<a id="a-5j"></a>耆年何故说此言耶。<a id="a-5k"></a>世尊默然。<a id="a-5l"></a>此耆年等于无上正真不退转也。<a id="a-5m"></a>答曰唯然。<a id="a-5n"></a>当成正觉不复回还也。<a id="a-5o"></a>文殊师利谓贤者阿难。<a id="a-5p"></a>无黠之行则曰其母。<a id="a-5q"></a>是诸人者。<a id="a-5r"></a>究尽除害。<a id="a-5s"></a>无善思想贪着情色。<a id="a-5t"></a>斯则为父。<a id="a-5u"></a>除不善想远诸情念。<a id="a-5v"></a>至无著意释凡夫法。<a id="a-5w"></a>洗荡不净想别圣俗。<a id="a-5x"></a>碎破众念不坏大法。<a id="a-5y"></a>兴如来意以除诸想。<a id="a-5z"></a>于一切法无所从生。<a id="a-60"></a>是故耆年讲说此语。<a id="a-61"></a>吾等今日具足五逆。<a id="a-62"></a>所以然者逆无往反。<a id="a-63"></a>耆年所言成五乐者。<a id="a-64"></a>察其五乐皆如梦幻影响野马。<a id="a-65"></a>了知此慧行无缺减则为五乐。<a id="a-66"></a>所以者何。<a id="a-67"></a>无有根本。<a id="a-68"></a>设无其源则为尽除。<a id="a-69"></a>乃应平等。<a id="a-6A"></a>讲具圣慧即逮法忍。<a id="a-6B"></a>此者名曰五乐备足。<a id="a-6C"></a>耆年所说。<a id="a-6D"></a>吾等今日得离正见住邪见者。<a id="a-6E"></a>睹一切法皆处邪见。<a id="a-6F"></a>欺哉诸法诈妄至诚。<a id="a-6G"></a>尽无所有。<a id="a-6H"></a>譬之虚空。<a id="a-6I"></a>非有像貌。<a id="a-6J"></a>虚实去来悉无归趣。<a id="a-6K"></a>不可将护。<a id="a-6L"></a>所以者何。<a id="a-6M"></a>其本自然。<a id="a-6N"></a>计此诸法则皆平一。<a id="a-6O"></a>如诸法等邪见亦然。<a id="a-6P"></a>此比丘辈非等无邪。<a id="a-6Q"></a>所以者何。<a id="a-6R"></a>以离诸想致佛圣道。<a id="a-6S"></a>获众觉法饱满经义。<a id="a-6T"></a>而无所得。<a id="a-6U"></a>是故阿难。<a id="a-6V"></a>是诸比丘悉共说言。<a id="a-6W"></a>吾等今日具足邪见释于正见。<a id="a-6X"></a>此耆年等所谓今日吾等害无数百千人命。<a id="a-6Y"></a>说斯语时。<a id="a-6Z"></a>不可计无数千万人神。<a id="a-6a"></a>闻之诸法譬若如幻梦影响野马。<a id="a-6b"></a>蠲除人想。<a id="a-6c"></a>无有吾我。<a id="a-6d"></a>远寿命人。<a id="a-6e"></a>超众德本。<a id="a-6f"></a>发大道意。<a id="a-6g"></a>无所殖种。<a id="a-6h"></a>兴修道义。<a id="a-6i"></a>及余比丘比丘尼清信士清信女。<a id="a-6j"></a>舍我人寿无身之想。<a id="a-6k"></a>不复频更终始之患。<a id="a-6l"></a>所以者何。<a id="a-6m"></a>无我人想不尽想永尽无余。<a id="a-6n"></a>逮致究竟不起法忍。<a id="a-6o"></a>故说此言。<a id="a-6p"></a>吾等今日害无数百千人命。<a id="a-6q"></a>斯诸耆年属者所云今日吾等逮得佛道。<a id="a-6r"></a>致无余界而灭度者。<a id="a-6s"></a>开化无量亿百千人命。<a id="a-6t"></a>弃众尘埃令获圣道。<a id="a-6u"></a>所以者何。<a id="a-6v"></a>皆发无上正真道意。<a id="a-6w"></a>说此语时。<a id="a-6x"></a>悉逮无所从生法忍。<a id="a-6y"></a>以故咨嗟自赞颂言。<a id="a-6z"></a>今日我类拔去情欲成佛道法。<a id="a-70"></a>无尘劳形除有余秽。<a id="a-71"></a>故谓我辈今获大道于无余界而灭度矣。<a id="a-72"></a>是贤者等。<a id="a-73"></a>以在大乘不愿在天。<a id="a-74"></a>惟仁阿难。<a id="a-75"></a>族姓子族姓女。<a id="a-76"></a>发无上正真道意。<a id="a-77"></a>以起俗事其心清净。<a id="a-78"></a>不为俗法之所系缚。<a id="a-79"></a>乃应发心越一切义。<a id="a-7A"></a>道舍诸想究竟经典。<a id="a-7B"></a>则无余界而灭度矣。<a id="a-7C"></a>是为阿难习菩萨乘。<a id="a-7D"></a>行菩萨者不习日行。<a id="a-7E"></a>愚騃之人随日念耳。<a id="a-7F"></a>非明智者。<a id="a-7G"></a>所以者何。<a id="a-7H"></a>设无此诚信要御诸天宫殿。<a id="a-7I"></a>则无光明。<a id="a-7J"></a>便无出入。<a id="a-7K"></a>过去无晦。<a id="a-7L"></a>则无昼夜便不思想。<a id="a-7M"></a>愚冥之人兴昼夜念。<a id="a-7N"></a>菩萨大士寂修大道习善知识。<a id="a-7O"></a>无有穹志昼夜想也。<a id="a-7P"></a>所以者何。<a id="a-7Q"></a>永除众念乃致佛道。<a id="a-7R"></a>于是文殊师利。<a id="a-7S"></a>则说颂曰。</p>
  <p id="a7T">所谓不怀施　　爱己计有身</p>
  <p id="a7U">彼若不断除　　则谓不可摇</p>
  <p id="a7V">分别于嗔恚　　自然不生想</p>
  <p id="a7W">圣道以无处　　彼则不可动</p>
  <p id="a7X">所可敷母者　　终始所由生</p>
  <p id="a7Y">拔去此根无　　则谓为害命</p>
  <p id="a7Z">不顺念为父　　所乐情欲法</p>
  <p id="a7a">是等解本无　　究竟莫有根</p>
  <p id="a7b">化之归无身　　不知明所趣</p>
  <p id="a7c">不动无所住　　向者故说此</p>
  <p id="a7d">所修罗汉法　　凡夫法亦然</p>
  <p id="a7e">诸可尽爱欲　　向者故说此</p>
  <p id="a7f">大兴有为想　　察吾我自然</p>
  <p id="a7g">诸法无所怀　　则无音声说</p>
  <p id="a7h">如来之所知　　古昔之所念</p>
  <p id="a7i">即拔此根株　　则谓无从生</p>
  <p id="a7j">以舍是想乐　　等同而无二</p>
  <p id="a7k">假使晓了斯　　则谓平等教</p>
  <p id="a7l">所言五欲乐　　俗人赞此五</p>
  <p id="a7m">蠲除非常想　　念之如幻化</p>
  <p id="a7n">具足不乏少　　则怀爱欲无</p>
  <p id="a7o">以故此等类　　世尊前叹之</p>
  <p id="a7p">分别诸罪福　　譬之若如梦</p>
  <p id="a7q">究竟无从生　　其慧晓了斯</p>
  <p id="a7r">识邪嗔恚法　　空寂无能固</p>
  <p id="a7s">邪见为欺哉　　彼分别妙智</p>
  <p id="a7t">一切法不实　　莫有近法者</p>
  <p id="a7u">虚事不可倚　　如虚空无处</p>
  <p id="a7v">普解睹一切　　故难为正见</p>
  <p id="a7w">此法则平夷　　了慧见正等</p>
  <p id="a7x">厥愚冥之人　　起人想则没</p>
  <p id="a7y">索人不可得　　则无有死者</p>
  <p id="a7z">无量人起生　　则舍寿命想</p>
  <p id="a80">便以无众念　　计命者罪重</p>
  <p id="a81">蠲除众生想　　非有计寿念</p>
  <p id="a82">以故说此言　　吾害无数人</p>
  <p id="a83">舍诸尘劳埃　　法无应不应</p>
  <p id="a84">解道无形貌　　则无所坏除</p>
  <p id="a85">降伏诸魔力　　逮清净道法</p>
  <p id="a86">诸法莫有诤　　不起不有灭</p>
  <p id="a87">时文殊师利说此偈已。<a id="a-88"></a>应时五千怀狐疑者。<a id="a-89"></a>心开意解获大光明。<a id="a-8A"></a>而得具成有起无所从生法忍。<a id="a-8B"></a>各取身衣供养奉上文殊师利。<a id="a-8C"></a>同时说言。<a id="a-8D"></a>愿令吾等致是法慧。<a id="a-8E"></a>所说若斯。<a id="a-8F"></a>开化群黎。<a id="a-8G"></a>分别深慧。<a id="a-8H"></a>无所挂碍。<a id="a-8I"></a>亦如仁者。</p>
  <p id="a8J">于是世尊赞文殊师利曰。<a id="a-8K"></a>善哉善哉。<a id="a-8L"></a>斯最妙胜。<a id="a-8M"></a>决诸疑网近佛圣籍。<a id="a-8N"></a>贤者阿难前白佛言。<a id="a-8O"></a>文殊师利。<a id="a-8P"></a>何所开化。<a id="a-8Q"></a>而今世尊赞之如是。<a id="a-8R"></a>世尊则曰。<a id="a-8S"></a>文殊师利诱化无数百千人类令入大道。<a id="a-8T"></a>悉解了此深经之义。<a id="a-8U"></a>阿难白曰。<a id="a-8V"></a>唯然世尊。<a id="a-8W"></a>讲不退转轮入圣轨乎。<a id="a-8X"></a>佛言如是。<a id="a-8Y"></a>阿难。<a id="a-8Z"></a>讲不退轮兴化大道。<a id="a-8a"></a>所以者何。<a id="a-8b"></a>文殊师利则是善友。<a id="a-8c"></a>导利群黎。<a id="a-8d"></a>阿难又问。<a id="a-8e"></a>唯天中天。<a id="a-8f"></a>今此比丘立佛前者。<a id="a-8g"></a>悉怀持信奉法之念八等道迹往来不还无著声闻缘觉之想。<a id="a-8h"></a>此辈之类发大道意耶。<a id="a-8i"></a>世尊告曰。<a id="a-8j"></a>是辈懈废羸劣心曚无恺悌志难可开化。<a id="a-8k"></a>慢懈不进意在衣食。<a id="a-8l"></a>非习深法慕于法利。<a id="a-8m"></a>兴有为事愦闹之缘。<a id="a-8n"></a>感于八等迷惑卒暴。<a id="a-8o"></a>而不安详诸根不定。<a id="a-8p"></a>放逸其心贡高自大。<a id="a-8q"></a>志计有身及寿命人。<a id="a-8r"></a>不舍众瑕犯戒贪嫉想求佛法。<a id="a-8s"></a>悉从恶友乐于邪智。<a id="a-8t"></a>不肯奉受智度无极。<a id="a-8u"></a>顺从外缘贪利财色衣食之乐。<a id="a-8v"></a>古今以来夙兴夜寐。<a id="a-8w"></a>而不专精进违失道。<a id="a-8x"></a>义两舌恶口妄言绮语。<a id="a-8y"></a>其志怀害转共诤讼。<a id="a-8z"></a>重于罪福不信空无相不愿之法。<a id="a-90"></a>蠲于众行不起不灭。<a id="a-91"></a>坏一切法永无有想。<a id="a-92"></a>此之谓也。<a id="a-93"></a>于是佛默然无所加言。<a id="a-94"></a>贤者阿难承佛威神。<a id="a-95"></a>问文殊师利曰。<a id="a-96"></a>何故世尊默而不言。<a id="a-97"></a>文殊师利报曰。<a id="a-98"></a>最于后末五浊世时。<a id="a-99"></a>人法如是不信深经。<a id="a-9A"></a>佛故默然。<a id="a-9B"></a>阿难又问。<a id="a-9C"></a>颇有信者悉不信乎。<a id="a-9D"></a>答曰。<a id="a-9E"></a>信者少耳。<a id="a-9F"></a>譬如阿难明智者鲜愚冥人多。<a id="a-9G"></a>所以者何。<a id="a-9H"></a>不乐修行以故不了。<a id="a-9I"></a>如是阿难。<a id="a-9J"></a>其闻是法鲜有好喜多不欣乐。<a id="a-9K"></a>设有信者为众弃捐不见恭敬。<a id="a-9L"></a>所入郡国县邑墟聚诸人忽笑。<a id="a-9M"></a>所以者何。<a id="a-9N"></a>宿罪由致阴盖所覆本功德薄。<a id="a-9O"></a>阿难又问。<a id="a-9P"></a>向者讲说少有信者。<a id="a-9Q"></a>义何所趣。<a id="a-9R"></a>文殊师利答曰。<a id="a-9S"></a>是辈之类则为舍佛不信大道。<a id="a-9T"></a>阿难白佛。<a id="a-9U"></a>唯愿演之。<a id="a-9V"></a>乐者虽鲜。<a id="a-9W"></a>闻佛所说悉当欣踊。<a id="a-9X"></a>尔时世尊周观四方。<a id="a-9Y"></a>便出其舌覆三千大千世界。<a id="a-9Z"></a>因从舌根出大光明。<a id="a-9a"></a>照恒沙等刹。<a id="a-9b"></a>时四部众承佛圣旨。<a id="a-9c"></a>目睹东方恒沙等国诸佛世尊。<a id="a-9d"></a>咸说此法不退转轮。<a id="a-9e"></a>是闻会者悉遥闻之。<a id="a-9f"></a>等无差别。<a id="a-9g"></a>四辈之会睹斯变化。<a id="a-9h"></a>一切等心异口同音。<a id="a-9i"></a>皆白佛言。<a id="a-9j"></a>唯愿大圣。<a id="a-9k"></a>遵崇所叹不退转轮。<a id="a-9l"></a>如佛所言诚不异。<a id="a-9m"></a>吾等目视。<a id="a-9n"></a>无量不可思议诸佛世尊讲斯深经等无差特。<a id="a-9o"></a>唯佛说之于是。<a id="a-9p"></a>世尊还呐其舌。<a id="a-9q"></a>告阿难言。<a id="a-9r"></a>厥妄言者。<a id="a-9s"></a>宁获斯舌。<a id="a-9t"></a>阿难启曰。<a id="a-9u"></a>不也天中天。<a id="a-9v"></a>奉至诚者开化正义。<a id="a-9w"></a>积累功德遵无数劫。<a id="a-9x"></a>阐于大慧乃致此耳。<a id="a-9y"></a>是故圣尊。<a id="a-9z"></a>惟当说之。<a id="a-A0"></a>设族姓子。<a id="a-A1"></a>有信乐者。<a id="a-A2"></a>学虽寡鲜。<a id="a-A3"></a>闻是说已。<a id="a-A4"></a>睹其明证。<a id="a-A5"></a>即当欣然兴之不废。<a id="a-A6"></a>佛告阿难。<a id="a-A7"></a>一切四辈未遭斯典。<a id="a-A8"></a>志于仿佛。<a id="a-A9"></a>比丘比丘尼。<a id="a-AA"></a>清信士清信女。<a id="a-AB"></a>天龙鬼神阿须伦犍沓和真陀罗摩睺勒。<a id="a-AC"></a>闻是经籍得不退转。<a id="a-AD"></a>当至无上正真道最正觉。<a id="a-AE"></a>而于此土讲于法义。<a id="a-AF"></a>等无有异。<a id="a-AG"></a>如我今也。<a id="a-AH"></a>尔时四辈及天龙鬼神。<a id="a-AI"></a>欣然大悦疑网永裂。<a id="a-AJ"></a>皆手擎华香共散佛上。<a id="a-AK"></a>诸有女人下身宝璎以散佛上。<a id="a-AL"></a>心同意等普白佛言。<a id="a-AM"></a>今日大圣如来至真等正觉乃无二言。<a id="a-AN"></a>佛复告阿难。<a id="a-AO"></a>实如所云诚不有异。<a id="a-AP"></a>如来所演实无二言。<a id="a-AQ"></a>除诸瑕疵愚冥之贪。<a id="a-AR"></a>假使慧觐佛天中天则获如愿。<a id="a-AS"></a>阿难问佛。<a id="a-AT"></a>何谓慧觐佛。<a id="a-AU"></a>世尊问之。<a id="a-AV"></a>汝不解之乎。<a id="a-AW"></a>答曰。<a id="a-AX"></a>不敏。<a id="a-AY"></a>安能及之。<a id="a-AZ"></a>众祐告曰。<a id="a-Aa"></a>假使有人闻能仁佛。<a id="a-Ab"></a>皆不退转成佛圣路。<a id="a-Ac"></a>所以者何。<a id="a-Ad"></a>佛道普慧。<a id="a-Ae"></a>有益无损除贪恚痴。<a id="a-Af"></a>岂况一华奉如来乎。<a id="a-Ag"></a>吾灭度后。<a id="a-Ah"></a>若持舍利供养自归。<a id="a-Ai"></a>悉得如意。<a id="a-Aj"></a>阿难又问。<a id="a-Ak"></a>精进不疑专心听经。<a id="a-Al"></a>皆不退转当成佛耶。<a id="a-Am"></a>佛言。<a id="a-An"></a>其有人闻能仁佛。<a id="a-Ao"></a>皆当逮得无上正觉。<a id="a-Ap"></a>所以者何。<a id="a-Aq"></a>设不尔者。<a id="a-Ar"></a>佛语为异。<a id="a-As"></a>则有二言。<a id="a-At"></a>佛问阿难。<a id="a-Au"></a>如拘类树荫五百车。<a id="a-Av"></a>若五百众处在其下。<a id="a-Aw"></a>悉荷覆盖。<a id="a-Ax"></a>其种大小。<a id="a-Ay"></a>答曰。<a id="a-Az"></a>甚小。<a id="a-B0"></a>佛言。<a id="a-B1"></a>阿难。<a id="a-B2"></a>如拘类树其种小小。<a id="a-B3"></a>溉灌时节稍稍长大。<a id="a-B4"></a>而布枝叶广覆四远。<a id="a-B5"></a>况笃佛道闻圣尊名。<a id="a-B6"></a>亦当如是斯种德本。<a id="a-B7"></a>渐修其行非坏不腐。<a id="a-B8"></a>至于无上正真之道。<a id="a-B9"></a>所以者何。<a id="a-BA"></a>此一切法殖种之源永非猗住。<a id="a-BB"></a>群萌本无故不有败。<a id="a-BC"></a>一切法种无所倚演。<a id="a-BD"></a>阿难问佛。<a id="a-BE"></a>唯佛说之是圣本愿。<a id="a-BF"></a>诸佛世尊道法然耶。<a id="a-BG"></a>佛言。<a id="a-BH"></a>本发意愿。<a id="a-BI"></a>其闻我名悉不转退成最正觉。<a id="a-BJ"></a>诸佛之法皆亦应然。<a id="a-BK"></a>所以者何。<a id="a-BL"></a>诸佛法等。<a id="a-BM"></a>阿难又问。<a id="a-BN"></a>设使等者何用愿乎。<a id="a-BO"></a>佛告阿难。<a id="a-BP"></a>菩萨大士闻说斯经。<a id="a-BQ"></a>假使发愿或不兴愿。<a id="a-BR"></a>会当证明逮闻是法。<a id="a-BS"></a>阿难白佛言。<a id="a-BT"></a>未尝有世尊。<a id="a-BU"></a>斯法微妙。<a id="a-BV"></a>诸佛世尊。<a id="a-BW"></a>乃以大慧开化群黎。<a id="a-BX"></a>佛言。<a id="a-BY"></a>如是如是。<a id="a-BZ"></a>阿难。<a id="a-Ba"></a>诸觉洪明多所开化立于圣旨。<a id="a-Bb"></a>吾于佛土。<a id="a-Bc"></a>慈愍蚑行喘息之类。<a id="a-Bd"></a>不惜身命。<a id="a-Be"></a>一切所有施而不吝。<a id="a-Bf"></a>精进不懈。<a id="a-Bg"></a>于一切法。<a id="a-Bh"></a>而无所著。<a id="a-Bi"></a>行菩萨法。<a id="a-Bj"></a>积功累德。<a id="a-Bk"></a>欲救众生。<a id="a-Bl"></a>修深经籍。<a id="a-Bm"></a>乃得佛道。<a id="a-Bn"></a>阿难问佛。<a id="a-Bo"></a>难及世尊。<a id="a-Bp"></a>今说此经。<a id="a-Bq"></a>弊魔不来废乱学者。<a id="a-Br"></a>不令兴德发于无上正真道耶。<a id="a-Bs"></a>佛言。<a id="a-Bt"></a>魔不闻之。<a id="a-Bu"></a>所以者何。<a id="a-Bv"></a>文殊师利神足之变也。<a id="a-Bw"></a>于是文殊师利即释威神。<a id="a-Bx"></a>时魔波旬遥于虚空闻讲不退法轮之声。<a id="a-By"></a>听能仁佛所说法言。<a id="a-Bz"></a>心怀恐惧衣毛则竖。<a id="a-C0"></a>口说此言以得胜我。<a id="a-C1"></a>共于力势以空余界。<a id="a-C2"></a>无复国土。<a id="a-C3"></a>愁忧涕泪老极憔悴。<a id="a-C4"></a>譬如百岁男子朽耄。<a id="a-C5"></a>时魔波旬体变如此。<a id="a-C6"></a>四部兵。<a id="a-C7"></a>合集三千大千世界。<a id="a-C8"></a>各各异魔及魔官属等类诸天。<a id="a-C9"></a>往诣佛所。<a id="a-CA"></a>兵仗严整。<a id="a-CB"></a>众魔之威。<a id="a-CC"></a>逼加菩萨。<a id="a-CD"></a>初成佛时。<a id="a-CE"></a>现于身老。<a id="a-CF"></a>执扙战痏面皱皮缓。<a id="a-CG"></a>置四部兵。<a id="a-CH"></a>住于虚空。<a id="a-CI"></a>普共遥闻不退转能仁佛音。<a id="a-CJ"></a>心悉得定。<a id="a-CK"></a>时魔自知非我所有。<a id="a-CL"></a>孤独一身而无侍从。<a id="a-CM"></a>直前诣佛。<a id="a-CN"></a>白世尊曰。<a id="a-CO"></a>今吾一身都无侍从。<a id="a-CP"></a>羸瘦老极无将扶者。<a id="a-CQ"></a>又无力势不能自胜。<a id="a-CR"></a>以空我界非有国土。<a id="a-CS"></a>如来大慈。<a id="a-CT"></a>咸哀众生。<a id="a-CU"></a>亦可怜我。<a id="a-CV"></a>世尊。<a id="a-CW"></a>尽度永空吾界。<a id="a-CX"></a>而无扶我给授水浆。<a id="a-CY"></a>佛告魔言。<a id="a-CZ"></a>人种甚多不可思议。<a id="a-Ca"></a>假使诸佛日日兴盛如恒沙等。<a id="a-Cb"></a>发起无量不可称计亿百那术众生之类。<a id="a-Cc"></a>人种不尽。<a id="a-Cd"></a>魔白佛言。<a id="a-Ce"></a>唯然世尊。<a id="a-Cf"></a>人种虽多今吾孤独。<a id="a-Cg"></a>不有徒使无扶接余。<a id="a-Ch"></a>假令行道忽极躄地。<a id="a-Ci"></a>不能自起。<a id="a-Cj"></a>愿见安抚得欢喜悦。<a id="a-Ck"></a>唯愿世尊。<a id="a-Cl"></a>哀速抚育使眷属兴。<a id="a-Cm"></a>佛告魔言。<a id="a-Cn"></a>且自安志。<a id="a-Co"></a>不闻斯法离于信者。<a id="a-Cp"></a>悉是汝伴。<a id="a-Cq"></a>魔即欢喜善心生矣。<a id="a-Cr"></a>意与口言吾当化人。<a id="a-Cs"></a>虽闻是法。<a id="a-Ct"></a>令不信乐。<a id="a-Cu"></a>志怀狐疑。<a id="a-Cv"></a>已有犹豫。<a id="a-Cw"></a>必从我教。<a id="a-Cx"></a>时魔波旬复白佛言。<a id="a-Cy"></a>惟愿加哀。<a id="a-Cz"></a>弘以大慈。<a id="a-D0"></a>重见慰抚。<a id="a-D1"></a>令吾踊跃无有忧戚。<a id="a-D2"></a>佛向者讲闻能仁名悉不退转。<a id="a-D3"></a>必当逮成无上正真之道。<a id="a-D4"></a>愿圣默然勿宣是旨。<a id="a-D5"></a>是群萌党。<a id="a-D6"></a>闻便加精进。<a id="a-D7"></a>立于大道。<a id="a-D8"></a>佛报魔言。<a id="a-D9"></a>汝且安心。<a id="a-DA"></a>勿得怀懅。<a id="a-DB"></a>当令众生不立道意。<a id="a-DC"></a>存于人种。<a id="a-DD"></a>人人各安。<a id="a-DE"></a>使不动摇。<a id="a-DF"></a>不震于色痛想行识。<a id="a-DG"></a>佛当开导不离邪见非立正观。<a id="a-DH"></a>及六十二诸所疑惑。<a id="a-DI"></a>一切无动。<a id="a-DJ"></a>不念过去当来今现在。<a id="a-DK"></a>非离害群生杀盗淫嫉妄言两舌恶口绮语及嫉恚疑。<a id="a-DL"></a>亦不劝人入于正道。<a id="a-DM"></a>亦不化人。<a id="a-DN"></a>于布施持戒忍辱精进一心智慧。<a id="a-DO"></a>亦不教人。<a id="a-DP"></a>导奉四恩。<a id="a-DQ"></a>惠施人爱利人。<a id="a-DR"></a>等利一切。<a id="a-DS"></a>救济合度。<a id="a-DT"></a>无所猗动。<a id="a-DU"></a>不想人种。<a id="a-DV"></a>无念父母兄弟妻子及与男女。<a id="a-DW"></a>释除亲友夙夜日月。<a id="a-DX"></a>一月半月。<a id="a-DY"></a>诸动之想。<a id="a-DZ"></a>波旬且安。<a id="a-Da"></a>吾当劝人令除六度无极思想及大道意力无畏根力觉意八正之行佛法圣众及一切智道义之想。<a id="a-Db"></a>化诸群黎。<a id="a-Dc"></a>于一切法使不动转。<a id="a-Dd"></a>时魔欢喜。<a id="a-De"></a>不自胜。<a id="a-Df"></a>即于其处。<a id="a-Dg"></a>颜色窈窕面目光泽。<a id="a-Dh"></a>华散佛上绕佛三匝。<a id="a-Di"></a>则偈说曰。</p>
  <p id="aDj">平等觉世尊　　吾心本欣踊</p>
  <p id="aDk">正觉言无特　　所造必如意</p>
  <p id="aDl">于是魔波旬说此偈已即还天宫。<a id="a-Dm"></a>与诸眷属五乐自娱。<a id="a-Dn"></a>不复忧戚发大意者。<a id="a-Do"></a>世尊。<a id="a-Dp"></a>说此降魔品时。<a id="a-Dq"></a>三千大千刹土六种震动。<a id="a-Dr"></a>阿难白佛今魔威德地大动乎。<a id="a-Ds"></a>佛言。<a id="a-Dt"></a>讲是降魔品时。<a id="a-Du"></a>六万四千人得不起法忍。<a id="a-Dv"></a>阿难又问。<a id="a-Dw"></a>宁有狐疑不了者。<a id="a-Dx"></a>世尊曰。<a id="a-Dy"></a>向者见此悉怀疑结。<a id="a-Dz"></a>心各念言。<a id="a-E0"></a>余以闻之。<a id="a-E1"></a>此语何谓。<a id="a-E2"></a>何所归乎。<a id="a-E3"></a>不复相见。<a id="a-E4"></a>阿难白佛。<a id="a-E5"></a>惟愿世尊。<a id="a-E6"></a>速为众会现大光明决其疑网。<a id="a-E7"></a>所以如来为魔说之。<a id="a-E8"></a>波旬且安。<a id="a-E9"></a>吾化群黎使不住道。<a id="a-EA"></a>于是众生界。<a id="a-EB"></a>而不动摇。<a id="a-EC"></a>不发道意。<a id="a-ED"></a>无倚智慧。<a id="a-EE"></a>不舍邪见不处正观。<a id="a-EF"></a>于六十二疑。<a id="a-EG"></a>而不转移。<a id="a-EH"></a>亦无去来现在之想。<a id="a-EI"></a>非离杀盗贪淫妄言绮语两舌恶口及嫉恚疑。<a id="a-EJ"></a>令不施与戒忍精进一心智慧不顺父母兄弟妻子。<a id="a-EK"></a>无有昼夜一月半月。<a id="a-EL"></a>离是众想亦非动摇。<a id="a-EM"></a>令不奉六度无极。<a id="a-EN"></a>及无所畏。<a id="a-EO"></a>根力觉意佛法圣众。<a id="a-EP"></a>并一切智。<a id="a-EQ"></a>使不转移。<a id="a-ER"></a>波旬且安。<a id="a-ES"></a>吾当开化一切众生。<a id="a-ET"></a>使不动义不立于行。<a id="a-EU"></a>唯然世尊所因讲斯速分别之。<a id="a-EV"></a>使此会者无余疑结心开意解。<a id="a-EW"></a>及于后世边地诸国。<a id="a-EX"></a>遭值圣明禀受经典。<a id="a-EY"></a>持讽诵读勿复犹豫。<a id="a-EZ"></a>尔时世尊则说颂曰。</p>
  <p id="aEa">圣道无所住　　慧轨非有处</p>
  <p id="aEb">说此大义时　　人解及应造</p>
  <p id="aEc">涂及一切人　　无二不有处</p>
  <p id="aEd">佛以是故说　　今觉非有处</p>
  <p id="aEe">莫能动众生　　人种亦如之</p>
  <p id="aEf">一切不有形　　至竟无所获</p>
  <p id="aEg">群黎类皆空　　人界不可思</p>
  <p id="aEh">彼则普无念　　晓了一切慧</p>
  <p id="aEi">众人不可动　　假名曰身命</p>
  <p id="aEj">四大而合成　　此灭度空寂</p>
  <p id="aEk">分别五阴空　　自然不有动</p>
  <p id="aEl">灭度不可获　　设总而不移</p>
  <p id="aEm">阴止无所震　　晓了不吾我</p>
  <p id="aEn">离形寂然空　　究竟非有着</p>
  <p id="aEo">身与五阴同　　衰行亦如之</p>
  <p id="aEp">无行以为行　　诸阴犹虚空</p>
  <p id="aEq">所谓寂定界　　不起亦不生</p>
  <p id="aEr">斯诸阴盖入　　未能倾转者</p>
  <p id="aEs">计己身吾我　　其法莫摇者</p>
  <p id="aEt">尚不获曷震　　故佛说此言</p>
  <p id="aEu">众生不侵欺　　计本不可得</p>
  <p id="aEv">逮之而无心　　自然不可获</p>
  <p id="aEw">所可云诸见　　凡有六十二</p>
  <p id="aEx">无自然如斯　　犹如水中月</p>
  <p id="aEy">其六十二见　　譬之若如影</p>
  <p id="aEz">离有形无我　　自然不动震</p>
  <p id="aF0">过去当来想　　现在亦如之</p>
  <p id="aF1">诸想无处所　　譬之如野马</p>
  <p id="aF2">是法空无念　　计人不可得</p>
  <p id="aF3">诸众生无处　　则不可动摇</p>
  <p id="aF4">其人喜杀生　　由入大旷野</p>
  <p id="aF5">立志于灭度　　故不可动摇</p>
  <p id="aF6">虽转于众生　　彼则无所有</p>
  <p id="aF7">计日不可得　　则曰而不动</p>
  <p id="aF8">说道有过去　　未尝有生者</p>
  <p id="aF9">佛以了故说　　人而不可动</p>
  <p id="aFA">假使杀生者　　法施无思议</p>
  <p id="aFB">以乃成道慧　　彼则不可动</p>
  <p id="aFC">所谓邪淫者　　爱欲无可得</p>
  <p id="aFD">以故分别说　　彼则不可动</p>
  <p id="aFE">其妄言之法　　起者不有脱</p>
  <p id="aFF">精进而独尊　　彼则不可动</p>
  <p id="aFG">两舌及恶口　　谗言亦如是</p>
  <p id="aFH">观一切诸诲　　如幻如无形</p>
  <p id="aFI">皆无有处所　　不可有所倚</p>
  <p id="aFJ">诸阴譬如响　　其念莫有者</p>
  <p id="aFK">所谓不怀施　　爱己计有身</p>
  <p id="aFL">圣道以无处　　彼则不可动</p>
  <p id="aFM">分别于嗔恚　　自然不生想</p>
  <p id="aFN">彼若不可断　　则谓不可摇</p>
  <p id="aFO">晓了众邪见　　奉修于正法</p>
  <p id="aFP">超度诸有言　　彼则不可动</p>
  <p id="aFQ">离劝助智慧　　一切宝清净</p>
  <p id="aFR">愍哀着色财　　蠲舍众恶罪</p>
  <p id="aFS">所见及奉戒　　舍远于圣道</p>
  <p id="aFT">智慧不兴此　　莫求于正真</p>
  <p id="aFU">异学怀邪心　　斯外诸忍辱</p>
  <p id="aFV">等求平等道　　不倚于无为</p>
  <p id="aFW">精进于三事　　异道之明说</p>
  <p id="aFX">是不归圣慧　　此谓明智行</p>
  <p id="aFY">多修于三昧　　倚一切诸想</p>
  <p id="aFZ">非佛之所叹　　亦不劝助彼</p>
  <p id="aFa">爱欲之瑕痏　　非明哲之称</p>
  <p id="aFb">得不兴众想　　佛慧不可量</p>
  <p id="aFc">菩萨行勇猛　　摄取众生类</p>
  <p id="aFd">则为说此义　　虽受无所动</p>
  <p id="aFe">寂除众生想　　则发菩萨意</p>
  <p id="aFf">道意无所起　　彼则不可动</p>
  <p id="aFg">思父母兄弟　　姐妹及男女</p>
  <p id="aFh">一切犹如幻　　彼则不可动</p>
  <p id="aFi">一切是诸念　　计之无所有</p>
  <p id="aFj">群黎法悉空　　彼则不可动</p>
  <p id="aFk">其夙夜之想　　一月十五日</p>
  <p id="aFl">一切除想念　　譬如野马水</p>
  <p id="aFm">布施奉禁戒　　忍辱精进想</p>
  <p id="aFn">一切于此念　　是诸想不动</p>
  <p id="aFo">定意之智慧　　菩萨之道力</p>
  <p id="aFp">修于无所畏　　释除诸妄念</p>
  <p id="aFq">觉意及思道　　免去圣轨慕</p>
  <p id="aFr">明智未尝动　　不为诸想惑</p>
  <p id="aFs">佛法之所求　　如此众圣想</p>
  <p id="aFt">无有若干念　　言行之所动</p>
  <p id="aFu">佛慧无挂碍　　道想之所依</p>
  <p id="aFv">则为远佛道　　佛圣非思议</p>
  <p id="aFw">佛分明说化魔品时。<a id="a-Fx"></a>十亿之众坏除疑网。<a id="a-Fy"></a>成就大明。<a id="a-Fz"></a>逮不起法忍。<a id="a-G0"></a>得法忍已。<a id="a-G1"></a>一切同心。<a id="a-G2"></a>说此偈言。</p>
  <p id="aG3">弘道之尊圣　　佛轨忽无思</p>
  <p id="aG4">为吾等大师　　道勖断狐疑</p>
  <p id="aG5">具一切光明　　使住佛明道</p>
  <p id="aG6">其耀照十方　　目睹亿千佛</p>
  <p id="aG7">普见众庶元　　于色无所著</p>
  <p id="aG8">蒙世尊之恩　　吾等法眼净</p>
  <p id="aG9">尔时百亿人众各脱身衣以覆佛上。<a id="a-GA"></a>供养大圣。<a id="a-GB"></a>则叹斯言。<a id="a-GC"></a>令一切人逮闻此法。<a id="a-GD"></a>光明具足所愿必获。<a id="a-GE"></a>阿难白佛。<a id="a-GF"></a>其有闻是开化魔经受持讽诵。<a id="a-GG"></a>为得何福。<a id="a-GH"></a>佛言。<a id="a-GI"></a>其福大浩。<a id="a-GJ"></a>阿难复问。<a id="a-GK"></a>何谓为浩。<a id="a-GL"></a>佛言。<a id="a-GM"></a>若善男子善女人。<a id="a-GN"></a>则旦供养百佛。<a id="a-GO"></a>日中晡时。<a id="a-GP"></a>人定夜半。<a id="a-GQ"></a>天晓肃肃。<a id="a-GR"></a>各各供养百佛世尊。<a id="a-GS"></a>一日一夜中合六百佛。<a id="a-GT"></a>一切所安随其所宜。<a id="a-GU"></a>如此比像具足千岁。<a id="a-GV"></a>其福多少。<a id="a-GW"></a>阿难言。<a id="a-GX"></a>福大多大多。<a id="a-GY"></a>天中天。<a id="a-GZ"></a>不可为喻。<a id="a-Ga"></a>佛言。<a id="a-Gb"></a>假使是分别魔经受信不疑。<a id="a-Gc"></a>德过于彼。</p>
 </body>
</html>