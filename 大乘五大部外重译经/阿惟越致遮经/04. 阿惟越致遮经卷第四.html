<!doctype html>
<html id="z3IBThEN3" data-ver="1126">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">阿惟越致遮经卷第四</h1>
  <h2 id="a2">如来品第十三</h2>
  <p id="a3">尔时三菩萨各从远来。<a id="a-4"></a>见此变化佛所演法。<a id="a-5"></a>得未曾有。<a id="a-6"></a>阿难白佛。<a id="a-7"></a>此三菩萨。<a id="a-8"></a>从何所来。<a id="a-9"></a>世尊告曰。<a id="a-A"></a>东方去是恒沙等刹有世界。<a id="a-B"></a>曰身超须弥山。<a id="a-C"></a>住在本土。<a id="a-D"></a>闻说斯经。<a id="a-E"></a>故来到是。<a id="a-F"></a>时三菩萨来住佛前。<a id="a-G"></a>皆以香华供养世尊俱白佛言。<a id="a-H"></a>余等佥然信乐斯法不怀狐疑。<a id="a-I"></a>所以者何。<a id="a-J"></a>心中[火*霍]然。<a id="a-K"></a>譬如目睹。<a id="a-L"></a>如来至真等正觉恩之所覆。<a id="a-M"></a>时一菩萨前白佛言。<a id="a-N"></a>如我所言。<a id="a-O"></a>至诚不虚。<a id="a-P"></a>吾于是经都无狐疑。<a id="a-Q"></a>第二菩萨复白佛言。<a id="a-R"></a>余于此法亦复不疑。<a id="a-S"></a>第三菩萨复白佛言。<a id="a-T"></a>我之所言至诚不虚。<a id="a-U"></a>所谓佛者吾则是佛。<a id="a-V"></a>晓了斯经无有疑网。</p>
  <p id="aW">尔时众中无数百千诸来会者。<a id="a-X"></a>悉共叉手不乐本座。<a id="a-Y"></a>佛兴于世。<a id="a-Z"></a>此徒何故乃宣斯言。<a id="a-a"></a>其余众人各各默声。<a id="a-b"></a>各心念言。<a id="a-c"></a>今佛现在自当分别。<a id="a-d"></a>阿难复白佛。<a id="a-e"></a>此等菩萨皆号云何。<a id="a-f"></a>佛告阿难。<a id="a-g"></a>一菩萨者。<a id="a-h"></a>名得如来住。<a id="a-i"></a>第二菩萨。<a id="a-j"></a>名志得世尊音。<a id="a-k"></a>第三菩萨。<a id="a-l"></a>名志逮得佛声。<a id="a-m"></a>如是阿难。<a id="a-n"></a>如彼所言。<a id="a-o"></a>等无有异。<a id="a-p"></a>其义趣此。<a id="a-q"></a>阿难白佛言。<a id="a-r"></a>今此无数百千之众扰动不安。<a id="a-s"></a>悉各叉手一心向佛。<a id="a-t"></a>不知斯义为何趣也。<a id="a-u"></a>是辈功德转当增加。<a id="a-v"></a>譬如男子。<a id="a-w"></a>端正殊妙颜貌洁白。<a id="a-x"></a>净水自洗。<a id="a-y"></a>以栴檀香熏浴其体。<a id="a-z"></a>着好衣毕。<a id="a-10"></a>其人体色益自光耀。<a id="a-11"></a>是辈功德信乐大道。<a id="a-12"></a>叉手向佛福转难及。<a id="a-13"></a>佛尔时说颂曰。</p>
  <p id="a14">如来知过去　　当来亦如是</p>
  <p id="a15">见诸法本无　　故曰为如来</p>
  <p id="a16">悉达现在事　　未来悉睹喻</p>
  <p id="a17">不造立三行　　究竟如无想</p>
  <p id="a18">如往古诸佛　　所觉不可计</p>
  <p id="a19">无从来一等　　故曰为如来</p>
  <p id="a1A">如往古诸佛　　所猗求圣道</p>
  <p id="a1B">觉者亦当然　　故曰为如来</p>
  <p id="a1C">诸法本所立　　道声寂然定</p>
  <p id="a1D">音归不可得　　故曰为如来</p>
  <p id="a1E">专应过去戒　　当来亦复然</p>
  <p id="a1F">现在获本无　　故曰为如来</p>
  <p id="a1G">如勇猛忍辱　　为菩萨之人</p>
  <p id="a1H">彼学亦如是　　此人则无上</p>
  <p id="a1I">本为菩萨时　　获勤力如是</p>
  <p id="a1J">志所行精进　　故曰为如来</p>
  <p id="a1K">如诸法平等　　所说无特异</p>
  <p id="a1L">不着念在有　　故曰为如来</p>
  <p id="a1M">平等不有念　　常自然等正</p>
  <p id="a1N">无有平等想　　非思莫发念</p>
  <p id="a1O">本无成三昧　　具足此音声</p>
  <p id="a1P">遵修于定意　　故曰为如来</p>
  <p id="a1Q">诸法悉本净　　本无不有处</p>
  <p id="a1R">一切无所称　　因缘不有形</p>
  <p id="a1S">晓了智慧相　　明空法亦尔</p>
  <p id="a1T">至诚无所疑　　智慧度无极</p>
  <p id="a1U">如圣之所度　　逮本无思议</p>
  <p id="a1V">彼明不可得　　则无量灭度</p>
  <p id="a1W">犹获智慧爽　　过度亦复然</p>
  <p id="a1X">以是慧无处　　故曰为如来</p>
  <p id="a1Y">佛道不可获　　如意之所念</p>
  <p id="a1Z">不得一切法　　故曰为如来</p>
  <p id="a1a">获致于无为　　假使多所逮</p>
  <p id="a1b">诸法非有数　　叹道不可限</p>
  <p id="a1c">世尊之威耀　　无有修轨迹</p>
  <p id="a1d">彼道则雅谛　　悉从智慧兴</p>
  <p id="a1e">道尊如无漏　　各分别如是</p>
  <p id="a1f">彼道则正真　　涂志应自然</p>
  <p id="a1g">有晓了圣化　　法所御平等</p>
  <p id="a1h">将令至本无　　故曰为如来</p>
  <p id="a1i">圣与平等同　　所住顺明轨</p>
  <p id="a1j">道与身本无　　故名为如来</p>
  <p id="a1k">今吾讲说法　　声平等如是</p>
  <p id="a1l">假使住于斯　　尔乃求大道</p>
  <p id="a1m">我是故阿难　　口出是语耳</p>
  <p id="a1n">此事如所言　　则为识之行</p>
  <p id="a1o">晓了不退转　　则勇猛菩萨</p>
  <p id="a1p">故以修精进　　赞扬其义耳</p>
  <p id="a1q">阿难是因缘　　菩萨志所演</p>
  <p id="a1r">所以谓如来　　勇猛菩萨智</p>
  <p id="a1s">顺此诸因缘　　其法为何类</p>
  <p id="a1t">何因谓世尊　　菩萨修无畏</p>
  <p id="a1u">讲道亿百劫　　所因成大圣</p>
  <p id="a1v">佛道无思念　　成就慧明迹</p>
  <p id="a1w">皆自为身求　　永睹无所畏</p>
  <p id="a1x">故曰为世尊　　未尝惧生死</p>
  <p id="a1y">终始无所立　　以是度群生</p>
  <p id="a1z">故曰为世尊　　何谓畏生死</p>
  <p id="a20">云何住终始　　何因度众生</p>
  <p id="a21">世尊最上觉　　无道利法者</p>
  <p id="a22">法亦不有坏　　非坚无有散</p>
  <p id="a23">度人勤苦患　　是不畏生死</p>
  <p id="a24">此非住终始　　度群黎如此</p>
  <p id="a25">故曰为世尊　　未曾惧诸法</p>
  <p id="a26">永不畏诸义　　及一切佛经</p>
  <p id="a27">令闻无数法　　非底不有边</p>
  <p id="a28">众生法悉空　　诸佛道自然</p>
  <p id="a29">不睹诸法本　　即依顺此经</p>
  <p id="a2A">专精于诸法　　智空法自然</p>
  <p id="a2B">不恐无所畏　　晓了道慧空</p>
  <p id="a2C">知诸法侵欺　　分别无所猗</p>
  <p id="a2D">精进次第演　　则解诸法本</p>
  <p id="a2E">勖勉一切难　　弃捐众恶道</p>
  <p id="a2F">未尝有恐惧　　免众生恶涂</p>
  <p id="a2G">过度亿人民　　越终始大惧</p>
  <p id="a2H">常不动生死　　尔乃度群生</p>
  <p id="a2I">过之度彼岸　　至上尊无为</p>
  <p id="a2J">得致号之人　　故曰为世尊</p>
  <p id="a2K">为人分别说　　说法犹虚空</p>
  <p id="a2L">亦不有畏难　　故曰为世尊</p>
  <p id="a2M">因依一切法　　多所而开导</p>
  <p id="a2N">道平等无异　　圣则不可获</p>
  <p id="a2O">众生等于彼　　则逮成佛道</p>
  <p id="a2P">分别说如此　　则无所畏难</p>
  <p id="a2Q">开化闭鬲人　　度无数群生</p>
  <p id="a2R">超越诸所畏　　故曰为世尊</p>
  <p id="a2S">释去诸人想　　专修于道念</p>
  <p id="a2T">拔除群萌志　　故曰为世尊</p>
  <p id="a2U">得离众思想　　菩萨无所慕</p>
  <p id="a2V">以故得号字　　则亦谓世尊</p>
  <p id="a2W">寂灭致等法　　晓了一切义</p>
  <p id="a2X">当来所立志　　则亦谓世尊</p>
  <p id="a2Y">不求上妙道　　彼亦不求名</p>
  <p id="a2Z">若脱无为称　　为人讲经义</p>
  <p id="a2a">道舍众憍慢　　则不有立愿</p>
  <p id="a2b">人求尊名称　　则不慕佛道</p>
  <p id="a2c">计音如响等　　因兴众想念</p>
  <p id="a2d">贪着虚伪声　　我名誉乃尔</p>
  <p id="a2e">不存一切响　　口言无所著</p>
  <p id="a2f">菩萨不放逸　　故曰为世尊</p>
  <p id="a2g">大圣所说音　　如是譬像法</p>
  <p id="a2h">假有菩萨号　　故曰为世尊</p>
  <p id="a2i">以故当了之　　莫不迷惑者</p>
  <p id="a2j">至诚求佛道　　无数无有漏</p>
  <p id="a2k">是缘乃余事　　叹说世尊音</p>
  <p id="a2l">阿难知随因　　而号为菩萨</p>
  <p id="a2m">我是故阿难　　口出此语耳</p>
  <p id="a2n">所缘诸明智　　佛号为世尊</p>
  <p id="a2o">觉了众尘埃　　未尝为之惑</p>
  <p id="a2p">平等觉除欲　　是故号曰佛</p>
  <p id="a2q">何以为世尊　　显示斯名号</p>
  <p id="a2r">曷从言白佛　　而讲说道法</p>
  <p id="a2s">佛法无所有　　晓了空寂灭</p>
  <p id="a2t">一切无有着　　故号字为佛</p>
  <p id="a2u">觉了体悉空　　见体无所属</p>
  <p id="a2v">彼不有坚固　　身不可久得</p>
  <p id="a2w">愚騃离慧明　　不要谓常要</p>
  <p id="a2x">觉此悉本无　　故号曰为佛</p>
  <p id="a2y">分别无明慧　　自然不有形</p>
  <p id="a2z">逮得大圣智　　故名曰为佛</p>
  <p id="a30">过去所兴想　　分别学无想</p>
  <p id="a31">晓众想无处　　不为念所惑</p>
  <p id="a32">觉知往古色　　无生不有处</p>
  <p id="a33">愚者为想惑　　计色无所成</p>
  <p id="a34">分别色本无　　不可得根源</p>
  <p id="a35">不着一切法　　则无有痛痒</p>
  <p id="a36">晓想譬如幻　　无物不有形</p>
  <p id="a37">已分别斯慧　　一切法如是</p>
  <p id="a38">总持无所行　　一切身无古</p>
  <p id="a39">空义非有御　　故身不可得</p>
  <p id="a3A">人身不坚要　　若如芭蕉树</p>
  <p id="a3B">悉分别此义　　故号曰为佛</p>
  <p id="a3C">其识自然空　　计身无有内</p>
  <p id="a3D">外亦不可获　　识之何等类</p>
  <p id="a3E">睹识无所有　　一切法亦然</p>
  <p id="a3F">不得处形貌　　究竟不可获</p>
  <p id="a3G">识之所知然　　计本悉等寂</p>
  <p id="a3H">若了晓想者　　则莫有所见</p>
  <p id="a3I">明不作是观　　一切人亦然</p>
  <p id="a3J">群生萌类同　　以故无能知</p>
  <p id="a3K">自然不有启　　诸法无所行</p>
  <p id="a3L">一切莫有受　　人法亦俱然</p>
  <p id="a3M">一切法忍过　　觉了未尝生</p>
  <p id="a3N">无若干放逸　　故号曰为佛</p>
  <p id="a3O">晓了佛众经　　所经如正谛</p>
  <p id="a3P">一切法无处　　故名号曰佛</p>
  <p id="a3Q">如空谛法尔　　所觉经本无</p>
  <p id="a3R">犹佛道无异　　莫能得根本</p>
  <p id="a3S">从始发意来　　所因志大道</p>
  <p id="a3T">则了不有志　　诸法无所获</p>
  <p id="a3U">何缘发其志　　而慕求圣道</p>
  <p id="a3V">其心与道同　　觉了无形类</p>
  <p id="a3W">吾以故阿难　　演出此经耳</p>
  <p id="a3X">所因讲圣轨　　吾为佛道师</p>
  <p id="a3Y">以斯法像类　　其音号曰佛</p>
  <p id="a3Z">假使作彼教　　乃为求佛道</p>
  <p id="a3a">则得近正道　　其知是法者</p>
  <p id="a3b">不复怀二心　　一切法如是</p>
  <p id="a3c">不疑佛经籍　　则致世最上</p>
  <p id="a3d">若解此讲者　　普说法若斯</p>
  <p id="a3e">佛分别说此如来世尊佛义之时。<a id="a-3f"></a>则无央数百千人众。<a id="a-3g"></a>前白佛言。<a id="a-3h"></a>吾等除疑无复结网。<a id="a-3i"></a>所以菩萨因由得名。<a id="a-3j"></a>号之如来世尊为佛。<a id="a-3k"></a>晓了此法。<a id="a-3l"></a>自逮见心。<a id="a-3m"></a>一切法空。<a id="a-3n"></a>人为之惑。<a id="a-3o"></a>父母妻子恋恨恩情。<a id="a-3p"></a>如来手授深妙之义。<a id="a-3q"></a>其心坚住不复轻发。<a id="a-3r"></a>了不动法。<a id="a-3s"></a>如空不摇。<a id="a-3t"></a>无能震者。<a id="a-3u"></a>如是世尊。<a id="a-3v"></a>一切诸法无所转移。<a id="a-3w"></a>所以者何。<a id="a-3x"></a>诸法如空。<a id="a-3y"></a>尔时无数百千之众。<a id="a-3z"></a>稽首佛足绕圣三匝。<a id="a-40"></a>则还复坐。</p>
  <p data-pb></p>
  <h2 id="a41">开化品第十四</h2>
  <p id="a42">尔时有菩萨。<a id="a-43"></a>名诸根常悦。<a id="a-44"></a>说是颂曰。</p>
  <p id="a45">众人兴果想　　救济于异念</p>
  <p id="a46">平等于实道　　稽首世明智</p>
  <p id="a47">常讲说德实　　演果为平等</p>
  <p id="a48">得平夷正觉　　稽首世明智</p>
  <p id="a49">无数人贪果　　猗行众生实</p>
  <p id="a4A">佛悉度此等　　稽首世明智</p>
  <p id="a4B">说法无差特　　所住而正均</p>
  <p id="a4C">觉诸法平等　　稽首世明智</p>
  <p id="a4D">人多慕德果　　勖勉令不着</p>
  <p id="a4E">解脱众颠倒　　稽首世明智</p>
  <p id="a4F">所兴德具足　　使众坚住道</p>
  <p id="a4G">成就一切德　　稽首世明智</p>
  <p id="a4H">于是诸根常悦菩萨。<a id="a-4I"></a>说偈赞佛已。<a id="a-4J"></a>绕佛三匝。<a id="a-4K"></a>去佛不远瞻圣尊颜。<a id="a-4L"></a>不以为厌心开意悦。<a id="a-4M"></a>于是莲华首藏菩萨。<a id="a-4N"></a>即从座起。<a id="a-4O"></a>莲华散佛已。<a id="a-4P"></a>赞曰。</p>
  <p id="a4Q">众人皆怀想　　度脱诸所著</p>
  <p id="a4R">永离于恐惧　　稽首上能仁</p>
  <p id="a4S">寂除一切处　　说法无境界</p>
  <p id="a4T">英雄超诸受　　稽首上能仁</p>
  <p id="a4U">尊解诸法空　　自然无坚固</p>
  <p id="a4V">平等法越难　　稽首上能仁</p>
  <p id="a4W">断除诸根株　　众生着尘劳</p>
  <p id="a4X">勉济使无畏　　稽首上能仁</p>
  <p id="a4Y">无恐而不惧　　为大师子吼</p>
  <p id="a4Z">超度诸境界　　稽首上能仁</p>
  <p id="a4a">无有众忧患　　戚恼已永尽</p>
  <p id="a4b">心除远凶害　　稽首上能仁</p>
  <p id="a4c">莲华首藏菩萨大士。<a id="a-4d"></a>赞佛已讫。<a id="a-4e"></a>即白佛言。<a id="a-4f"></a>若人行此当为作礼。<a id="a-4g"></a>最后世时闻是深经。<a id="a-4h"></a>智慧明达未曾恐惧。</p>
  <p id="a4i">复有菩萨。<a id="a-4j"></a>名离欲迹。<a id="a-4k"></a>前白佛言。<a id="a-4l"></a>假使有人。<a id="a-4m"></a>闻此深经欢喜信者。<a id="a-4n"></a>则谓明智。<a id="a-4o"></a>当以华香夙夜供养。</p>
  <p id="a4p">复有菩萨。<a id="a-4q"></a>号曰广心。<a id="a-4r"></a>前白佛言。<a id="a-4s"></a>说此经法尊兴佛道。<a id="a-4t"></a>不疑此者德不可量。<a id="a-4u"></a>致供养利其心坚固。<a id="a-4v"></a>信是经者。<a id="a-4w"></a>所愿者得。<a id="a-4x"></a>其不信者。<a id="a-4y"></a>为魔所固。<a id="a-4z"></a>则随魔行。<a id="a-50"></a>复有菩萨。<a id="a-51"></a>号曰莲华目。<a id="a-52"></a>前白佛。<a id="a-53"></a>而赞颂曰。</p>
  <p id="a54">若信是经者　　为世作眼明</p>
  <p id="a55">无有狐疑心　　指示人道路</p>
  <p id="a56">复有菩萨。<a id="a-57"></a>名心信悦。<a id="a-58"></a>佛前颂曰。</p>
  <p id="a59">闻斯经法者　　欢喜信为上</p>
  <p id="a5A">是等之人辈　　则为世神明</p>
  <p id="a5B">复有菩萨。<a id="a-5C"></a>号喜神灵。<a id="a-5D"></a>而说颂曰。</p>
  <p id="a5E">其闻是经者　　信之而不疑</p>
  <p id="a5F">为世之威神　　人中之上尊</p>
  <p id="a5G">复有菩萨。<a id="a-5H"></a>名曰常戚。<a id="a-5I"></a>前白佛言。<a id="a-5J"></a>而说颂曰。</p>
  <p id="a5K">若有疑是经　　当为兴悲哀</p>
  <p id="a5L">志在虚妄法　　则数数生死</p>
  <p id="a5M">复有菩萨。<a id="a-5N"></a>名曰宝衣。<a id="a-5O"></a>而说偈曰。</p>
  <p id="a5P">无数亿衣服　　清净善微妙</p>
  <p id="a5Q">疾化度尊长　　令未曾狐疑</p>
  <p id="a5R">复有菩萨。<a id="a-5S"></a>名曰禅食。<a id="a-5T"></a>佛前说颂曰。</p>
  <p id="a5U">其信此深经　　当为施美食</p>
  <p id="a5V">一切味具足　　专精大圣行</p>
  <p id="a5W">复有菩萨。<a id="a-5X"></a>名曰见人住圣。<a id="a-5Y"></a>佛前说颂曰。</p>
  <p id="a5Z">其疑是经者　　当为兴悲哀</p>
  <p id="a5a">啼哭堕泣泪　　不信深经法</p>
  <p id="a5b">或从地狱来　　或还入恶道</p>
  <p id="a5c">用须臾之间　　狐疑此像法</p>
  <p id="a5d">为恶友所摄　　不解深妙义</p>
  <p id="a5e">为疑网所缚　　以故归非处</p>
  <p id="a5f">则不顺正戒　　观嗔恚怀恼</p>
  <p id="a5g">于是所住时　　喻之如凶兽</p>
  <p id="a5h">既不修道术　　懈怠不精进</p>
  <p id="a5i">信邪无智慧　　不信此典籍</p>
  <p id="a5j">慕终始群生　　着吾我恩爱</p>
  <p id="a5k">猗在三界患　　不信斯微妙</p>
  <p id="a5l">怀害为愚冥　　着在欲所乐</p>
  <p id="a5m">贪猗自见身　　诽谤是道教</p>
  <p id="a5n">志慕好衣服　　追逐美饮食</p>
  <p id="a5o">少存清白法　　故诽谤斯经</p>
  <p id="a5p">人在乐欲界　　贪慕无德实</p>
  <p id="a5q">其人则自远　　不近于世尊</p>
  <p id="a5r">复有菩萨。<a id="a-5s"></a>名曰弃恶法。<a id="a-5t"></a>佛前说颂曰。</p>
  <p id="a5u">当弃是辈人　　譬如远溷厕</p>
  <p id="a5v">愚者疑此经　　猗界而求脱</p>
  <p id="a5w">当共远离之　　犹若死臭尸</p>
  <p id="a5x">其疑深经者　　远之当如此</p>
  <p id="a5y">有人诽谤者　　如贼危聚落</p>
  <p id="a5z">则住在冥处　　见恶意舍走</p>
  <p id="a60">观此即当驰　　是贼凶恶物</p>
  <p id="a61">若诽谤此经　　不见意无乱</p>
  <p id="a62">尔时阿难前白佛言。<a id="a-63"></a>未尝有天中天。<a id="a-64"></a>是诸菩萨分别经慧。<a id="a-65"></a>乃如是乎。<a id="a-66"></a>因三昧力说是语也。<a id="a-67"></a>承佛圣旨晓了之乎。<a id="a-68"></a>佛言。<a id="a-69"></a>承佛威神缘此经义。<a id="a-6A"></a>得三昧力逮至无为。<a id="a-6B"></a>所以者何。<a id="a-6C"></a>今是住者。<a id="a-6D"></a>族姓子等。<a id="a-6E"></a>于六十亿诸佛闻此经籍。<a id="a-6F"></a>信乐赞诵。<a id="a-6G"></a>亦如于今志三昧力。<a id="a-6H"></a>承佛威神讲此经。<a id="a-6I"></a>所以者何。<a id="a-6J"></a>如彼所言。<a id="a-6K"></a>等无有异。<a id="a-6L"></a>则为明证。<a id="a-6M"></a>阿难问佛。<a id="a-6N"></a>其闻是经。<a id="a-6O"></a>即欢喜信而不狐疑。<a id="a-6P"></a>族姓子族姓女得何福祐。<a id="a-6Q"></a>佛告阿难。<a id="a-6R"></a>族姓子族姓女。<a id="a-6S"></a>志求无上正真之道。<a id="a-6T"></a>假使七宝满此天下。<a id="a-6U"></a>施与如来。<a id="a-6V"></a>若复有人。<a id="a-6W"></a>闻此深经即欢喜信。<a id="a-6X"></a>非以疑狐。<a id="a-6Y"></a>福过于彼。<a id="a-6Z"></a>佛言。<a id="a-6a"></a>置是满天下宝。<a id="a-6b"></a>如恒沙等诸佛世界满中珍宝供养如来。<a id="a-6c"></a>其闻此经欢喜信者福过于彼。<a id="a-6d"></a>佛尔时颂曰。</p>
  <p id="a6e">假使是天下　　七宝满其中</p>
  <p id="a6f">以供施如来　　世尊成谛慧</p>
  <p id="a6g">智人闻是经　　信乐不回动</p>
  <p id="a6h">此福最为上　　其德不可限</p>
  <p id="a6i">使如恒沙等　　诸佛界如是</p>
  <p id="a6j">供养圣世尊　　不及闻是经</p>
  <p id="a6k">阿难白佛言。<a id="a-6l"></a>族姓子族姓女。<a id="a-6m"></a>闻是经法而欢喜。<a id="a-6n"></a>信持讽诵。<a id="a-6o"></a>其福如何。<a id="a-6p"></a>佛言。<a id="a-6q"></a>若族姓子族姓女。<a id="a-6r"></a>求无上正觉。<a id="a-6s"></a>百劫供养如来。<a id="a-6t"></a>布施持戒忍辱精进一心智慧。<a id="a-6u"></a>又得五通。<a id="a-6v"></a>各各百劫晓了世间。<a id="a-6w"></a>无所复疑。<a id="a-6x"></a>不受此经。<a id="a-6y"></a>其人则为不供养佛。<a id="a-6z"></a>佛尔时颂曰。</p>
  <p id="a70">若具足百劫　　奉供养世尊</p>
  <p id="a71">饮食普备悉　　则不供养佛</p>
  <p id="a72">其受是经者　　则奉于大圣</p>
  <p id="a73">舍离猗道想　　法供养诸佛</p>
  <p id="a74">如此顺尊教　　乃为奉事佛</p>
  <p id="a75">法供养等觉　　如来则法身</p>
  <p id="a76">假使满百劫　　选择好衣服</p>
  <p id="a77">奉世尊正觉　　此非供养佛</p>
  <p id="a78">其受是经者　　乃为尊恭肃</p>
  <p id="a79">此应奉事佛　　胜以衣被服</p>
  <p id="a7A">若于百劫中　　明珠好华香</p>
  <p id="a7B">进世尊等觉　　不应供养佛</p>
  <p id="a7C">设有受此经　　皆除猗果想</p>
  <p id="a7D">是则为供养　　世尊最上慧</p>
  <p id="a7E">若起七宝塔　　为世雄兴立</p>
  <p id="a7F">皆高如须弥　　不为供养佛</p>
  <p id="a7G">假使受此经　　不自睹吾我</p>
  <p id="a7H">是供养最尊　　一切无有上</p>
  <p id="a7I">若具足百劫　　有人奉禁戒</p>
  <p id="a7J">不持此经籍　　彼戒无名闻</p>
  <p id="a7K">其受是经者　　此戒大名称</p>
  <p id="a7L">若奉清净戒　　此戒无有上</p>
  <p id="a7M">无量不可议　　明智顺是经</p>
  <p id="a7N">因缘而奉事　　其禁常备足</p>
  <p id="a7O">彼禁悉究竟　　不谓之毁戒</p>
  <p id="a7P">其学是经典　　即当如上教</p>
  <p id="a7Q">其不学是经　　则非求佛道</p>
  <p id="a7R">奉圣虽具足　　则亦无所学</p>
  <p id="a7S">修戒如是像　　分别此经义</p>
  <p id="a7T">其持是卷者　　禁戒则具足</p>
  <p id="a7U">假使百劫中　　一心奉忍辱</p>
  <p id="a7V">设有嗔骂者　　皆忍一切人</p>
  <p id="a7W">若受是经者　　闻持而讽诵</p>
  <p id="a7X">忍此最为上　　微妙不可量</p>
  <p id="a7Y">或断手足者　　心未尝怀恨</p>
  <p id="a7Z">不厌不以剧　　其心初不起</p>
  <p id="a7a">如是之忍辱　　行之于百劫</p>
  <p id="a7b">遵行如是者　　此忍无有持</p>
  <p id="a7c">若受是经者　　闻持而讽诵</p>
  <p id="a7d">此忍最为上　　微妙不可量</p>
  <p id="a7e">苦持是经卷　　其忍最为上</p>
  <p id="a7f">巍巍无等伦　　则不有虚伪</p>
  <p id="a7g">不断至诚教　　佛慧莫有上</p>
  <p id="a7h">非轻毁此经　　一切逮如愿</p>
  <p id="a7i">假使百劫中　　精进不懈怠</p>
  <p id="a7j">夙夜兴不寐　　一切得如愿</p>
  <p id="a7k">若修学此经　　讲说成明智</p>
  <p id="a7l">是精进为上　　勤修无踰者</p>
  <p id="a7m">若满百劫中　　为五通神仙</p>
  <p id="a7n">不逮闻是经　　则为无神足</p>
  <p id="a7o">假使受此法　　分别而无著</p>
  <p id="a7p">神通为以达　　一切莫有上</p>
  <p id="a7q">设于百劫中　　修奉于智慧</p>
  <p id="a7r">超度世间明　　娱乐所猗行</p>
  <p id="a7s">如不学此卷　　则不成智慧</p>
  <p id="a7t">斯圣达勇猛　　能持此深经</p>
  <p id="a7u">此者则道智　　晓了圣明慧</p>
  <p id="a7v">若闻深经要　　欢喜受奉持</p>
  <p id="a7w">有分别深慧　　晓诸法所趣</p>
  <p id="a7x">当从说是经　　此像之智慧</p>
  <p id="a7y">修习正经典　　一智无有二</p>
  <p id="a7z">故修精进行　　顺持要经籍</p>
  <p id="a80">尔时贤者阿难。<a id="a-81"></a>于佛前说颂曰。</p>
  <p id="a82">假使四千里　　若远四千里</p>
  <p id="a83">则往听是经　　顺度佛德果</p>
  <p id="a84">便往到其家　　不以道为难</p>
  <p id="a85">智者当速行　　所在推是经</p>
  <p id="a86">其欲速禅思　　越度诸一切</p>
  <p id="a87">诵说此经道　　受持解其义</p>
  <p id="a88">设求一切安　　志慕菩萨行</p>
  <p id="a89">讲说是经典　　则至安乐国</p>
  <p id="a8A">得睹平等觉　　阿弥陀无念</p>
  <p id="a8B">而修随经义　　一切佛所演</p>
  <p id="a8C">佛言。<a id="a-8D"></a>善哉善哉。<a id="a-8E"></a>阿难。<a id="a-8F"></a>审如所言。<a id="a-8G"></a>等无有异。<a id="a-8H"></a>族姓子族姓女。<a id="a-8I"></a>赞此经者。<a id="a-8J"></a>讽诵之时。<a id="a-8K"></a>其心不乱。<a id="a-8L"></a>离一切想。<a id="a-8M"></a>自在其舍。<a id="a-8N"></a>见佛世尊。<a id="a-8O"></a>赞经不乱。<a id="a-8P"></a>临寿终时。<a id="a-8Q"></a>目睹无数诸佛世尊。<a id="a-8R"></a>所以者何。<a id="a-8S"></a>族姓子族姓女。<a id="a-8T"></a>一切诸佛皆救护之。<a id="a-8U"></a>受持是经。<a id="a-8V"></a>而读讽诵之所致之也。</p>
  <p data-pb></p>
  <h2 id="a8W">师子女品第十五</h2>
  <p id="a8X">尔时私休童女。<a id="a-8Y"></a>与五百童女俱问佛言。<a id="a-8Z"></a>唯然世尊。<a id="a-8a"></a>女人若学是经卷者。<a id="a-8b"></a>获何功德。<a id="a-8c"></a>设讽诵读。<a id="a-8d"></a>福何所趣。<a id="a-8e"></a>佛言。<a id="a-8f"></a>女人若求无上正真之道。<a id="a-8g"></a>欲学此经。<a id="a-8h"></a>观余女人。<a id="a-8i"></a>所以者何。<a id="a-8j"></a>若学此经专精不乱。<a id="a-8k"></a>不效他女贪于尘劳。<a id="a-8l"></a>犹是之缘致女人身。<a id="a-8m"></a>私休又问。<a id="a-8n"></a>何谓女人之尘劳也。<a id="a-8o"></a>为欲所惑奚受女身。<a id="a-8p"></a>答曰。<a id="a-8q"></a>若有女人。<a id="a-8r"></a>见他妇女端正姝好宝璎珞身。<a id="a-8s"></a>不以愿乐。<a id="a-8t"></a>自观察已。<a id="a-8u"></a>譬如秽厕。<a id="a-8v"></a>心不乐欲。<a id="a-8w"></a>造污路观。<a id="a-8x"></a>不以为清。<a id="a-8y"></a>若贪乐是。<a id="a-8z"></a>则受女身。<a id="a-90"></a>又计女人多怀嫉妒。<a id="a-91"></a>心口各异。<a id="a-92"></a>而不相副。<a id="a-93"></a>不应前后。<a id="a-94"></a>虽见比丘。<a id="a-95"></a>但求名闻。<a id="a-96"></a>不用经法。<a id="a-97"></a>多怀嗔恚。<a id="a-98"></a>喜会人客。<a id="a-99"></a>未尝利求如此像经。<a id="a-9A"></a>若读诵者心在着求。<a id="a-9B"></a>其志愦乱游于尘埃。<a id="a-9C"></a>以是之故。<a id="a-9D"></a>受女人形。<a id="a-9E"></a>不能除罪。<a id="a-9F"></a>此以女人。<a id="a-9G"></a>设除爱欲。<a id="a-9H"></a>不兴邪想。<a id="a-9I"></a>受此经本。<a id="a-9J"></a>持讽诵读。<a id="a-9K"></a>所以者何。<a id="a-9L"></a>是深尊经。<a id="a-9M"></a>除女尘色。<a id="a-9N"></a>又问。<a id="a-9O"></a>假使女人。<a id="a-9P"></a>不愿其身。<a id="a-9Q"></a>受此经法。<a id="a-9R"></a>持讽诵读。<a id="a-9S"></a>以何因缘。<a id="a-9T"></a>转女像耶。<a id="a-9U"></a>佛言。<a id="a-9V"></a>欲转女身。<a id="a-9W"></a>受此经籍。<a id="a-9X"></a>持讽诵读不愿女人。<a id="a-9Y"></a>常畏秽之。<a id="a-9Z"></a>譬如有人见大炽火自投其中。<a id="a-9a"></a>而口说言。<a id="a-9b"></a>莫令火烧。<a id="a-9c"></a>无使伤肌。<a id="a-9d"></a>于童女意云何。<a id="a-9e"></a>彼人言尔。<a id="a-9f"></a>宁得愿乎。<a id="a-9g"></a>答曰不得。<a id="a-9h"></a>天中之天。<a id="a-9i"></a>所以者何。<a id="a-9j"></a>计于火种主有所烧。<a id="a-9k"></a>烂坏肌肉不得无伤。<a id="a-9l"></a>佛言如是。<a id="a-9m"></a>此经亦然。<a id="a-9n"></a>烧尽尘埃爱欲无余。<a id="a-9o"></a>设使贪着情欲之态累世自危。<a id="a-9p"></a>是故女人欲转是身。<a id="a-9q"></a>速当究竟成于圣道。<a id="a-9r"></a>见无央数诸佛世尊。<a id="a-9s"></a>备无量辩。<a id="a-9t"></a>当受此经持讽诵读。<a id="a-9u"></a>私休童女及五百人俱白佛言。<a id="a-9v"></a>吾等省念。<a id="a-9w"></a>世尊。<a id="a-9x"></a>往古从定光佛如来至真等正觉。<a id="a-9y"></a>受此经本。<a id="a-9z"></a>持讽诵读。<a id="a-A0"></a>为无量亿百千之众演说其义。<a id="a-A1"></a>阿难白佛。<a id="a-A2"></a>此私休身虽为女人则非女也。<a id="a-A3"></a>所以者何。<a id="a-A4"></a>今吾最后而目察睹。<a id="a-A5"></a>私休童女示现变化乃如是乎。<a id="a-A6"></a>愍伤女人欲以度脱。<a id="a-A7"></a>摄诸男子不见处所。<a id="a-A8"></a>以是感动化众女人。<a id="a-A9"></a>佛言阿难。<a id="a-AA"></a>其私休者。<a id="a-AB"></a>非男非女无有此法。<a id="a-AC"></a>所以者何。<a id="a-AD"></a>观诸法本。<a id="a-AE"></a>不得男子亦无女人。<a id="a-AF"></a>一切诸法皆无可获。<a id="a-AG"></a>等不差特。<a id="a-AH"></a>所以者何。<a id="a-AI"></a>如是计之。<a id="a-AJ"></a>非男非女。<a id="a-AK"></a>私休童女分别此经。<a id="a-AL"></a>无所挂碍逮得法明。<a id="a-AM"></a>是故阿难。<a id="a-AN"></a>若有女人欲求男子。<a id="a-AO"></a>当顺私休修行之法。<a id="a-AP"></a>受是经卷持讽诵读。</p>
  <p id="aAQ">尔时五百比丘尼前白佛言。<a id="a-AR"></a>吾等之类。<a id="a-AS"></a>从今日始受是经本持讽诵读。<a id="a-AT"></a>不乐女人秽厌此身。<a id="a-AU"></a>从今以往不复座寐。<a id="a-AV"></a>讽诵此经通利乃定。<a id="a-AW"></a>时佛赞曰。<a id="a-AX"></a>善哉。<a id="a-AY"></a>是之所说讽诵斯言。<a id="a-AZ"></a>被大德铠通达精进不慕女像。<a id="a-Aa"></a>是故仁者。<a id="a-Ab"></a>益加勤修受此经本持讽诵读。<a id="a-Ac"></a>时比丘尼。<a id="a-Ad"></a>闻佛所说欣然大悦。<a id="a-Ae"></a>即脱身衣以覆佛上。<a id="a-Af"></a>而叹颂曰。</p>
  <p id="aAg">我今日得乐　　望为男子身</p>
  <p id="aAh">正觉言无异　　必获世上尊</p>
  <p id="aAi">于是五百长者妻。<a id="a-Aj"></a>闻比丘尼被是德铠。<a id="a-Ak"></a>即从座起前白佛言。<a id="a-Al"></a>唯天中天。<a id="a-Am"></a>吾从今始受此经卷持讽诵读。<a id="a-An"></a>愿令我等获得自在。<a id="a-Ao"></a>不系缀人莫察他颜。<a id="a-Ap"></a>离于魔使难固之患。<a id="a-Aq"></a>所以者何。<a id="a-Ar"></a>正使女人生于王家。<a id="a-As"></a>则有所属不得自在。<a id="a-At"></a>尽其形寿给事夫婿。<a id="a-Au"></a>是故我等今日始遵精进。<a id="a-Av"></a>假使有人。<a id="a-Aw"></a>说此经中一句之义。<a id="a-Ax"></a>不敢诽谤。<a id="a-Ay"></a>至穷命尽不近夫婿。<a id="a-Az"></a>令我等读解此经。<a id="a-B0"></a>于时世尊。<a id="a-B1"></a>赞长者妻言。<a id="a-B2"></a>善哉善哉。<a id="a-B3"></a>是女人等。<a id="a-B4"></a>今于佛前大师子吼。<a id="a-B5"></a>此言甚佳被无极铠。<a id="a-B6"></a>如人所志不察他颜。<a id="a-B7"></a>不负重担十月怀躯。<a id="a-B8"></a>亦不加遭而入胞胎。<a id="a-B9"></a>所生佛国清净佛土。<a id="a-BA"></a>无女人处莫有瘕疵。<a id="a-BB"></a>阿难问佛。<a id="a-BC"></a>此诸姊等所生世界。<a id="a-BD"></a>其号云何而无瘕疵。<a id="a-BE"></a>佛言。<a id="a-BF"></a>世界号宝莲华藏。<a id="a-BG"></a>当生彼土。<a id="a-BH"></a>又问佛言。<a id="a-BI"></a>圣号为何如来至真等正觉。<a id="a-BJ"></a>佛言。<a id="a-BK"></a>佛号一切诸宝妙珍之光如来至真等正觉。<a id="a-BL"></a>现在说法。<a id="a-BM"></a>是长者妻学此经籍。<a id="a-BN"></a>见彼如来。<a id="a-BO"></a>时长者妻。<a id="a-BP"></a>欢喜踊跃善心生矣。<a id="a-BQ"></a>即解颈着百千之宝七宝珠璎。<a id="a-BR"></a>以散佛上。<a id="a-BS"></a>同声说偈言。</p>
  <p id="aBT">今日获大望　　当弃女人身</p>
  <p id="aBU">等觉言无特　　口演至诚语</p>
  <p id="aBV">当除此愚形　　女人殃罪体</p>
  <p id="aBW">痴騃志贪着　　不解知本无</p>
  <p id="aBX">非更于胞胎　　除去所受身</p>
  <p id="aBY">逮得无上义　　未尝有所处</p>
  <p id="aBZ">时长者妻说是偈已。<a id="a-Ba"></a>瞻仰尊颜。<a id="a-Bb"></a>目未尝瞬。</p>
  <p data-pb></p>
  <h2 id="aBc">叹法师品第十六</h2>
  <p id="aBd">于是天帝释则取天华已散佛上。<a id="a-Be"></a>而白佛言。<a id="a-Bf"></a>唯然世尊。<a id="a-Bg"></a>吾以奉受此微妙经。<a id="a-Bh"></a>答曰。<a id="a-Bi"></a>是故拘翼蒙此经恩。<a id="a-Bj"></a>天阿须伦不兴战斗。</p>
  <p id="aBk">于是文殊师利。<a id="a-Bl"></a>欲以开化无数百千人民之众。<a id="a-Bm"></a>使立德本。<a id="a-Bn"></a>前白佛言。<a id="a-Bo"></a>如来至真等正觉。<a id="a-Bp"></a>本发道意而讽诵此大法之本。<a id="a-Bq"></a>佛言。<a id="a-Br"></a>是故仁者。<a id="a-Bs"></a>于不可计百亿那术菩萨最尊光明智圣。<a id="a-Bt"></a>普遍十方诸佛之土。<a id="a-Bu"></a>犹日宫殿无所不照。<a id="a-Bv"></a>说是语时。<a id="a-Bw"></a>此之国土六反震动。<a id="a-Bx"></a>遍雨天华。<a id="a-By"></a>阿难白佛。<a id="a-Bz"></a>地何故动而雨天华。<a id="a-C0"></a>佛告阿难。<a id="a-C1"></a>无数亿天闻文殊师利之所赞咏。<a id="a-C2"></a>心怀踊跃。<a id="a-C3"></a>散此天华而兴立愿。<a id="a-C4"></a>吾等亦当受此经卷。<a id="a-C5"></a>逮得道慧。<a id="a-C6"></a>如文殊师利。<a id="a-C7"></a>适说此言。<a id="a-C8"></a>众罪悉毕得近此经。<a id="a-C9"></a>以故欣然稽首佛足。<a id="a-CA"></a>复礼文殊师利。<a id="a-CB"></a>是故地动。<a id="a-CC"></a>阿难问佛。<a id="a-CD"></a>是经之德广大无极。<a id="a-CE"></a>其闻此经。<a id="a-CF"></a>其得不小不可妄遇。<a id="a-CG"></a>佛言。<a id="a-CH"></a>如是阿难。<a id="a-CI"></a>族姓子族姓女前后供养无央数佛。<a id="a-CJ"></a>尔乃逮闻是经法耳。<a id="a-CK"></a>若闻信乐受持讽诵。<a id="a-CL"></a>则为天上天下圣神。<a id="a-CM"></a>佛语阿难。<a id="a-CN"></a>假使是经所流布处。<a id="a-CO"></a>则不虚妄有佛比伦。<a id="a-CP"></a>若有受持讽诵学者。<a id="a-CQ"></a>则坏罗网降伏弊魔。<a id="a-CR"></a>则逮法瑛而演法明。<a id="a-CS"></a>勖勉众冥得至道场。<a id="a-CT"></a>若有从我闻是经籍。<a id="a-CU"></a>欢喜受持而讽诵学。<a id="a-CV"></a>则为佛子从法身生。<a id="a-CW"></a>欲服圣食坐于佛树如吾坐时。<a id="a-CX"></a>讲说经法如佛所演。<a id="a-CY"></a>当受是经持讽诵读。<a id="a-CZ"></a>阿难问佛。<a id="a-Ca"></a>惟愿世尊。<a id="a-Cb"></a>说当来者。<a id="a-Cc"></a>后岂有人受此经法持讽诵读。<a id="a-Cd"></a>佛言。<a id="a-Ce"></a>阿难。<a id="a-Cf"></a>于今现在佛前信者。<a id="a-Cg"></a>彼人后世乃信之耳。<a id="a-Ch"></a>受持讽诵。<a id="a-Ci"></a>佛观天上天下人间诸魔梵天沙门梵志诸天人民及阿须伦。<a id="a-Cj"></a>不闻是经。<a id="a-Ck"></a>后世闻之。<a id="a-Cl"></a>而信乐者未之有也。<a id="a-Cm"></a>于今闻者后乃信耳。<a id="a-Cn"></a>譬如长者及长者子。<a id="a-Co"></a>财富无数。<a id="a-Cp"></a>独处藏宝。<a id="a-Cq"></a>行到他国。<a id="a-Cr"></a>于阿难意计之云何。<a id="a-Cs"></a>其人藏宝不还得耶。<a id="a-Ct"></a>答言。<a id="a-Cu"></a>得之。<a id="a-Cv"></a>所以者何。<a id="a-Cw"></a>知其藏处求辄得之。<a id="a-Cx"></a>佛言。<a id="a-Cy"></a>如是。<a id="a-Cz"></a>今闻是经后世归之犹取藏宝。<a id="a-D0"></a>如佛于此道眼睹之。<a id="a-D1"></a>其今现世闻是经法欢喜信者受持讽诵。<a id="a-D2"></a>后世必获亦如是。<a id="a-D3"></a>阿难。<a id="a-D4"></a>汝坐佛前。<a id="a-D5"></a>听是深经</p>
  <p data-pb></p>
  <h2 id="aD6">讥谤品第十七</h2>
  <p id="aD7">尔时阿难白佛言。<a id="a-D8"></a>其闻是经而不信乐。<a id="a-D9"></a>呰毁诽谤罪何所趣。<a id="a-DA"></a>佛告阿难。<a id="a-DB"></a>汝且默然用是问为。<a id="a-DC"></a>阿难白佛。<a id="a-DD"></a>愿佛说之。<a id="a-DE"></a>若不信者。<a id="a-DF"></a>闻诽谤罪或能自改。<a id="a-DG"></a>佛言。<a id="a-DH"></a>得五逆罪。<a id="a-DI"></a>又复加害三千大千世界人命。<a id="a-DJ"></a>其罪云何。<a id="a-DK"></a>阿难言。<a id="a-DL"></a>甚多甚多。<a id="a-DM"></a>天中天。<a id="a-DN"></a>凶殃无量。<a id="a-DO"></a>佛言。<a id="a-DP"></a>诽谤法者。<a id="a-DQ"></a>罪至于此。<a id="a-DR"></a>若复有人破坏损毁恒边沙等佛之塔寺。<a id="a-DS"></a>佛泥洹后火烧寺舍。<a id="a-DT"></a>罪宁多不。<a id="a-DU"></a>答曰。<a id="a-DV"></a>甚多甚多。<a id="a-DW"></a>天中天。<a id="a-DX"></a>是辈之人不当见闻。<a id="a-DY"></a>佛言。<a id="a-DZ"></a>阿难。<a id="a-Da"></a>当为其人现说此罪。<a id="a-Db"></a>若复有人毁乱灭尽过去当来现在佛法。<a id="a-Dc"></a>其罪如何。<a id="a-Dd"></a>阿难言。<a id="a-De"></a>其罪甚深不可称计。<a id="a-Df"></a>佛言。<a id="a-Dg"></a>谤是经者其殃如斯。<a id="a-Dh"></a>若止余人使不学者。<a id="a-Di"></a>罪当奈何。<a id="a-Dj"></a>佛言。<a id="a-Dk"></a>假使三千大千世界众生。<a id="a-Dl"></a>修行十善。<a id="a-Dm"></a>又发无上正真道意。<a id="a-Dn"></a>若有一人尽挑其眼。<a id="a-Do"></a>彼罪何如。<a id="a-Dp"></a>阿难言。<a id="a-Dq"></a>其罪甚多甚多。<a id="a-Dr"></a>天中天。<a id="a-Ds"></a>无央数劫中常当生盲。<a id="a-Dt"></a>又泥犁火烧之难竟。<a id="a-Du"></a>佛语阿难。<a id="a-Dv"></a>我故语汝殷勤嘱累。<a id="a-Dw"></a>假使有人。<a id="a-Dx"></a>诽谤禁止一人。<a id="a-Dy"></a>不得为此法。<a id="a-Dz"></a>罪踰于彼。<a id="a-E0"></a>阿难又问。<a id="a-E1"></a>若复有人发求大道。<a id="a-E2"></a>狐疑是经亦不诽谤。<a id="a-E3"></a>罪何所趣。<a id="a-E4"></a>佛言。<a id="a-E5"></a>其人发意前后狐疑若干之数。<a id="a-E6"></a>常当违远诸佛世尊随其疑数。<a id="a-E7"></a>又从疑数更若干劫乖阔道教。<a id="a-E8"></a>阿难白佛。<a id="a-E9"></a>若不信喜。<a id="a-EA"></a>禁止众人令不学之。<a id="a-EB"></a>其人受殃身大小加受罪多少。<a id="a-EC"></a>佛言。<a id="a-ED"></a>且止阿难。<a id="a-EE"></a>用是问为。<a id="a-EF"></a>阿难白佛。<a id="a-EG"></a>愿世尊演说。<a id="a-EH"></a>此四辈中或有尔者。<a id="a-EI"></a>及当来世边地之土诸大国人闻是经法。<a id="a-EJ"></a>多有疑者。<a id="a-EK"></a>当令信解不复诽谤。<a id="a-EL"></a>佛言。<a id="a-EM"></a>其人身当长一万垓。<a id="a-EN"></a>周遍勤苦毒痛不可计之。<a id="a-EO"></a>阿难问佛言。<a id="a-EP"></a>其舌大小。<a id="a-EQ"></a>佛言。<a id="a-ER"></a>其舌广长各四万里。<a id="a-ES"></a>驾犁耕舌五百亿载。<a id="a-ET"></a>各五百亿岁。<a id="a-EU"></a>当吞销铜其火焰赫。<a id="a-EV"></a>及雨身上烧炙缹煮。<a id="a-EW"></a>所以者何。<a id="a-EX"></a>此不护舌之所致也。<a id="a-EY"></a>于是四辈诸来众会。<a id="a-EZ"></a>衣毛皆竖泪出而惧颠倒躄地。<a id="a-Ea"></a>同时举声求哀悔过。<a id="a-Eb"></a>当为是善男子善女人请救其罪。<a id="a-Ec"></a>乃当毒痛若干之恼。<a id="a-Ed"></a>其身长大苦不可言。<a id="a-Ee"></a>复有余人其泪流面前。<a id="a-Ef"></a>白佛言。<a id="a-Eg"></a>不能自察今世后世心起狐疑。<a id="a-Eh"></a>今现佛前及违十方诸佛世尊经籍之教。<a id="a-Ei"></a>阴盖所覆不自见过。<a id="a-Ej"></a>今悉自归佛前。<a id="a-Ek"></a>首罪不敢覆藏。<a id="a-El"></a>惟佛原之。<a id="a-Em"></a>譬如愚騃无知之人。<a id="a-En"></a>乖其理政自睹罪咎。<a id="a-Eo"></a>惟佛大哀愿见原赦。<a id="a-Ep"></a>佛告四辈。<a id="a-Eq"></a>善哉善哉。<a id="a-Er"></a>族姓子。<a id="a-Es"></a>族姓女。<a id="a-Et"></a>疑于是法观己过罪。<a id="a-Eu"></a>悔彼殃衅犹日除冥。</p>
  <p id="aEv">尔时阿难前白佛言。<a id="a-Ew"></a>今此众会志怀狐疑。<a id="a-Ex"></a>亦当复获如此罪耶。<a id="a-Ey"></a>佛言。<a id="a-Ez"></a>阿难。<a id="a-F0"></a>虽怀狐疑今复悔过。<a id="a-F1"></a>是辈之罪犹当轻微。<a id="a-F2"></a>阿难又问。<a id="a-F3"></a>愿佛说之。<a id="a-F4"></a>佛言。<a id="a-F5"></a>临寿终时遭地狱痛一一毛孔。<a id="a-F6"></a>当更无数不可计患。<a id="a-F7"></a>犹是余息。<a id="a-F8"></a>所以者何。<a id="a-F9"></a>在于佛前舍疑悔过。<a id="a-FA"></a>加及十方无数诸佛哀施恩德。<a id="a-FB"></a>是故阿难。<a id="a-FC"></a>善男子善女人当自察之。<a id="a-FD"></a>得身如此遭无量痛。<a id="a-FE"></a>闻是经卷欢喜不当狐疑。<a id="a-FF"></a>其不欲舍佛法圣众。<a id="a-FG"></a>去来今佛圣法之教。<a id="a-FH"></a>当信是经持讽诵读。</p>
  <p data-pb></p>
  <h2 id="aFI">嘱累品第十八</h2>
  <p id="aFJ">贤者阿难白世尊曰。<a id="a-FK"></a>诸佛大圣。<a id="a-FL"></a>悉等同一说不退轮乎。<a id="a-FM"></a>佛言。<a id="a-FN"></a>如是。<a id="a-FO"></a>等无有异。<a id="a-FP"></a>阿难问佛。<a id="a-FQ"></a>假使诸佛同等讲不退轮。<a id="a-FR"></a>何因大圣向者说言。<a id="a-FS"></a>假使有人不欲违远佛法圣众。<a id="a-FT"></a>佛所兴显去来今佛。<a id="a-FU"></a>不当远离此经之卷。<a id="a-FV"></a>阿难又问。<a id="a-FW"></a>佛说法何所光兴。<a id="a-FX"></a>佛言。<a id="a-FY"></a>不退轮众。<a id="a-FZ"></a>为显佛法。<a id="a-Fa"></a>合集聚会。<a id="a-Fb"></a>不退转种。<a id="a-Fc"></a>如来所演也。<a id="a-Fd"></a>阿难又曰。<a id="a-Fe"></a>诸不退转菩萨大士应圣众乎。<a id="a-Ff"></a>佛言。<a id="a-Fg"></a>阿难。<a id="a-Fh"></a>清净正意发大道心。<a id="a-Fi"></a>观察此意。<a id="a-Fj"></a>是辈皆应不退转众。<a id="a-Fk"></a>阿难白佛。<a id="a-Fl"></a>至未尝有。<a id="a-Fm"></a>诸佛世尊善权方便。<a id="a-Fn"></a>随时之义显扬大道。<a id="a-Fo"></a>尔时天帝释即以天华散于佛上而叹颂曰。<a id="a-Fp"></a>令一切人承善权方便演说经籍。<a id="a-Fq"></a>佛言。<a id="a-Fr"></a>拘翼。<a id="a-Fs"></a>其闻是经欢喜信者。<a id="a-Ft"></a>此辈之人犹当以此善权方便。<a id="a-Fu"></a>说法开化多所发起。<a id="a-Fv"></a>亦复如我等无有异。<a id="a-Fw"></a>尔时有无数诸天之众。<a id="a-Fx"></a>皆以天华供养世尊俱说斯言。<a id="a-Fy"></a>令一切人逮得此法。<a id="a-Fz"></a>阿难白佛。<a id="a-G0"></a>惟愿世尊。<a id="a-G1"></a>建立大慈。<a id="a-G2"></a>令是经卷后世人蒙之。<a id="a-G3"></a>佛告阿难。<a id="a-G4"></a>善男子善女人。<a id="a-G5"></a>来在此会。<a id="a-G6"></a>后世必值得是经卷。<a id="a-G7"></a>假使差跌在大海中。<a id="a-G8"></a>应得是经毕当闻之。<a id="a-G9"></a>所以者何。<a id="a-GA"></a>过去诸佛之所神变。<a id="a-GB"></a>摄是经法。<a id="a-GC"></a>阿难白佛。<a id="a-GD"></a>虽为过去诸佛威神。<a id="a-GE"></a>亦复现在今者如来至真等正觉之所建立也。<a id="a-GF"></a>说是语时。<a id="a-GG"></a>三千大千世界六返震动。<a id="a-GH"></a>应时佛前无央数亿百千之华。<a id="a-GI"></a>众宝莲华自然涌出。<a id="a-GJ"></a>普光众会各照十方恒沙等国。<a id="a-GK"></a>尔时会者。<a id="a-GL"></a>遍见十方恒沙等刹。<a id="a-GM"></a>佛世尊前有宝莲华。<a id="a-GN"></a>亿百千叶。<a id="a-GO"></a>无不达者也。<a id="a-GP"></a>时天帝释自变其形作长者身。<a id="a-GQ"></a>擎若干等华分布四辈。<a id="a-GR"></a>而说此言。<a id="a-GS"></a>愿持此华已散如来至真等正觉。<a id="a-GT"></a>又加供养此深经义。<a id="a-GU"></a>四辈如言。<a id="a-GV"></a>各各取华散诸佛上。<a id="a-GW"></a>众会皆见所散之华。<a id="a-GX"></a>在诸佛上化成华盖。<a id="a-GY"></a>应时四辈各白佛言。<a id="a-GZ"></a>此何本瑞。<a id="a-Ga"></a>光明巍巍乃如是乎。<a id="a-Gb"></a>地大震动。<a id="a-Gc"></a>又众宝华化现在佛前。<a id="a-Gd"></a>所散诸华。<a id="a-Ge"></a>一切佛上变成宝盖。<a id="a-Gf"></a>佛言。<a id="a-Gg"></a>阿难。<a id="a-Gh"></a>皆是经卷之变应也。<a id="a-Gi"></a>故当知。<a id="a-Gj"></a>建立此经。<a id="a-Gk"></a>流布一切。<a id="a-Gl"></a>受者则思。<a id="a-Gm"></a>尔时阿难复白佛言。<a id="a-Gn"></a>今者世尊。<a id="a-Go"></a>圣旨之德建此经也。<a id="a-Gp"></a>佛言。<a id="a-Gq"></a>如是。<a id="a-Gr"></a>建立护以及现在佛。<a id="a-Gs"></a>亦复若此。<a id="a-Gt"></a>等无差特。<a id="a-Gu"></a>阿难问佛。<a id="a-Gv"></a>今此经卷。<a id="a-Gw"></a>所名云何。<a id="a-Gx"></a>如何奉持。<a id="a-Gy"></a>佛言。<a id="a-Gz"></a>阿难。<a id="a-H0"></a>是经。<a id="a-H1"></a>名曰不猗果实除德迹想。<a id="a-H2"></a>又名持信奉法道迹往来不还无著声闻缘觉也。<a id="a-H3"></a>又名开化弊魔。<a id="a-H4"></a>又名遵奉六度无极。<a id="a-H5"></a>当持。<a id="a-H6"></a>所以者何。<a id="a-H7"></a>闻此经若信乐者即当具足六度无极。<a id="a-H8"></a>阿难又问。<a id="a-H9"></a>云何信乐而奉持者具足六度无极。<a id="a-HA"></a>佛语阿难。<a id="a-HB"></a>若族姓子族姓女。<a id="a-HC"></a>信喜是经不疑布施则度无极。<a id="a-HD"></a>不毁失戒则禁无极。<a id="a-HE"></a>在所忍辱则忍无极。<a id="a-HF"></a>亦不应懈怠离于怯弱则进无极。<a id="a-HG"></a>所为兴立如不轻举则禅无极。<a id="a-HH"></a>一切无念等于诸法则智无极。<a id="a-HI"></a>是故阿难。<a id="a-HJ"></a>说是经卷号之名曰六度无极。<a id="a-HK"></a>又名不退转轮方等之法。<a id="a-HL"></a>阿难白佛。<a id="a-HM"></a>唯然世尊。<a id="a-HN"></a>闻是经名则为大饶益。<a id="a-HO"></a>何况受持讽诵者乎。<a id="a-HP"></a>佛言。<a id="a-HQ"></a>如是难值。<a id="a-HR"></a>阿难又问。<a id="a-HS"></a>闻是经名能超几劫。<a id="a-HT"></a>佛言。<a id="a-HU"></a>阿难。<a id="a-HV"></a>闻是经不退转轮。<a id="a-HW"></a>欢喜信者。<a id="a-HX"></a>则当越除无数千百劫终始之患假使又闻。<a id="a-HY"></a>弃除贡高。<a id="a-HZ"></a>信发道意。<a id="a-Ha"></a>是辈云何。<a id="a-Hb"></a>佛言。<a id="a-Hc"></a>阿难。<a id="a-Hd"></a>佛皆授决。<a id="a-He"></a>得为无上正真之道意也。<a id="a-Hf"></a>尔时四辈众会人人其前。<a id="a-Hg"></a>化有莲华光色无量。<a id="a-Hh"></a>一一华者。<a id="a-Hi"></a>有无央数百千诸华。<a id="a-Hj"></a>各怀悦豫。<a id="a-Hk"></a>则取莲华供养世尊。<a id="a-Hl"></a>同音叹曰。<a id="a-Hm"></a>愿令吾等值是法世。<a id="a-Hn"></a>亦效如今分别说之。<a id="a-Ho"></a>时佛即笑。<a id="a-Hp"></a>便有伎乐而自然鸣。<a id="a-Hq"></a>香闻十方。<a id="a-Hr"></a>无数千天空中雨华。<a id="a-Hs"></a>栴檀粟金及天心华。<a id="a-Ht"></a>诸天之衣散世尊上。<a id="a-Hu"></a>贤者阿难。<a id="a-Hv"></a>长跪叉手前白佛言。<a id="a-Hw"></a>佛不妄笑会当有意。<a id="a-Hx"></a>佛语阿难。<a id="a-Hy"></a>今诸四辈。<a id="a-Hz"></a>天龙鬼神。<a id="a-I0"></a>人及非人。<a id="a-I1"></a>闻是经者。<a id="a-I2"></a>后世所生。<a id="a-I3"></a>辄值此经演说其义。<a id="a-I4"></a>如我今日等无有异。<a id="a-I5"></a>佛说是时。<a id="a-I6"></a>贤者阿难。<a id="a-I7"></a>文殊师利菩萨。<a id="a-I8"></a>诸天世人。<a id="a-I9"></a>莫不欢喜。</p>
 </body>
</html>