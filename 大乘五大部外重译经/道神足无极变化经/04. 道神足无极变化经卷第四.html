<!doctype html>
<html id="z3IBTgtMt" data-ver="693">
 <head>
  <meta charset="utf-8">
  <meta author="安法钦">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">道神足无极变化经卷第四</h1>
  <p id="a2">复次目连。<a id="a-3"></a>于是三千大千刹土东南方。<a id="a-4"></a>去是刹八万四千四天下国土。<a id="a-5"></a>名三幔陀质(晋言遍等)。<a id="a-6"></a>其佛名质多拘冲怛萨阿竭阿罗诃三耶三佛(晋言幻华如来无所著等正觉)。<a id="a-7"></a>现在说法。<a id="a-8"></a>彼四天下世界尽甚好。<a id="a-9"></a>东西南北十八街巷珍宝满地。<a id="a-A"></a>柔软譬如天衣。<a id="a-B"></a>地生柔软之草高四寸。<a id="a-C"></a>其地所有各各异种众色。<a id="a-D"></a>如是皆悉遍行步。<a id="a-E"></a>若下足蹈地草皆柔软可意。<a id="a-F"></a>足举则生如故。<a id="a-G"></a>其地皆平如掌。<a id="a-H"></a>目连。<a id="a-I"></a>是遍等世界皆如此。<a id="a-J"></a>有城名颰陀郁沈(晋言善尊)。<a id="a-K"></a>其城中人安隐丰饶炽盛大乐。<a id="a-L"></a>东西长三十二俞旬。<a id="a-M"></a>南北广十二俞旬。<a id="a-N"></a>如是目连。<a id="a-O"></a>彼善尊城人皆共居其中。<a id="a-P"></a>其国人民繁裔。<a id="a-Q"></a>多于鸯迦摩竭拘留诸人民数。<a id="a-R"></a>如是目连。<a id="a-S"></a>其幻华如来世尊。<a id="a-T"></a>于善尊城中游行止顿其中。<a id="a-U"></a>一会说法为师子吼。<a id="a-V"></a>令三十那术人皆得阿罗汉。<a id="a-W"></a>复有三十那术人得阿那含。<a id="a-X"></a>复有三十那术人得斯陀含。<a id="a-Y"></a>复有三十那术人得须陀洹。<a id="a-Z"></a>复有三十那术人发辟支佛行。<a id="a-a"></a>复倍不可计数发阿耨多罗三耶三菩提心复异不可计数人皆悉作功德。<a id="a-b"></a>目连。<a id="a-c"></a>是彼。<a id="a-d"></a>四天下世界。<a id="a-e"></a>有树名末头三被(晋言此树)。<a id="a-f"></a>譬如蜜其华果实常有不乏。<a id="a-g"></a>其华果实味譬如百味饮食。<a id="a-h"></a>彼若男子母人。<a id="a-i"></a>欲得一华一果得以食之。<a id="a-j"></a>安隐饱满七日不饥不羸。<a id="a-k"></a>色貌不减身体康强轻便有气力。<a id="a-l"></a>食是已讫如服甘露。<a id="a-m"></a>亦无小便亦不大行亦无涕唾。<a id="a-n"></a>彼无田种殖者。<a id="a-o"></a>无举贾偿债者。<a id="a-p"></a>其国中皆共食是华果。<a id="a-q"></a>彼国初不知有贫富俱等无异。<a id="a-r"></a>彼世界如来。<a id="a-s"></a>目连。<a id="a-t"></a>有九十六亿那术百千弟子众。<a id="a-u"></a>其菩萨众复倍于弟之。<a id="a-v"></a>有园名三曼陀拘冲(晋言法园)。<a id="a-w"></a>有杂果诸弟子众食饮。<a id="a-x"></a>常在是园中坐。<a id="a-y"></a>其弟子众菩萨众皆坐树下。<a id="a-z"></a>若欲食时树自然动摇华果落堕皆在钵中。<a id="a-10"></a>食饮饱讫树不动摇。<a id="a-11"></a>华果不堕还如本故。<a id="a-12"></a>如是目连。<a id="a-13"></a>彼世界所有事物。<a id="a-14"></a>过倍于是不可计。<a id="a-15"></a>目连。<a id="a-16"></a>彼世界如来则我身是。<a id="a-17"></a>我于彼世界以法而教导。<a id="a-18"></a>如是目连。<a id="a-19"></a>名为如来道神足无极之变化也。<a id="a-1A"></a>一切诸弟子缘一觉所不及知。</p>
  <p id="a1B">复次目连。<a id="a-1C"></a>于是三千大千刹土西南方。<a id="a-1D"></a>去是四天下世界七万四天下世界。<a id="a-1E"></a>其世界名比实颰填(晋言容受)。<a id="a-1F"></a>有八万国王。<a id="a-1G"></a>一一天下有八万城。<a id="a-1H"></a>城外有八万聚落。<a id="a-1I"></a>八万王所治处。<a id="a-1J"></a>八万城八万四千小城。<a id="a-1K"></a>一一处城聚落处城小城拘利百千皆满其中彼诸王皆奉行法。<a id="a-1L"></a>非法之事皆悉除。<a id="a-1M"></a>尽是诸王各有八万四千夫人婇女。<a id="a-1N"></a>尔时婇女端正世之最上。<a id="a-1O"></a>一一诸王各有五百太子。<a id="a-1P"></a>一一诸王各有万二千女。<a id="a-1Q"></a>是万二千女皆端正于世最上。<a id="a-1R"></a>是诸王法无鞕杖亦无兵器。<a id="a-1S"></a>是诸王各各自治在其国。<a id="a-1T"></a>目连。<a id="a-1U"></a>彼容受世界佛号波勿多罗陀那赖比怛萨阿竭阿罗诃三耶三佛(晋言宝放光明如来无所著等正觉)。<a id="a-1V"></a>现在说法。<a id="a-1W"></a>彼如来。<a id="a-1X"></a>目连。<a id="a-1Y"></a>得阿耨多罗三耶三菩时。<a id="a-1Z"></a>于彼四天下踊在虚空中。<a id="a-1a"></a>去地七刃结加趺坐。<a id="a-1b"></a>一加趺坐放大光明。<a id="a-1c"></a>彼时四天下世界皆悉相见。<a id="a-1d"></a>雨于天华诸音乐器不鼓自鸣。<a id="a-1e"></a>一一乐器出百千音声。<a id="a-1f"></a>地为六反震动。<a id="a-1g"></a>诸伎乐音譬如梵音声。<a id="a-1h"></a>不可计百千所作功德所致。<a id="a-1i"></a>转于法轮一切诸欲垢皆悉尽。<a id="a-1j"></a>无余泥洹。<a id="a-1k"></a>持菩萨所知为众说法。<a id="a-1l"></a>彼如来说法。<a id="a-1m"></a>以是四天下世界。<a id="a-1n"></a>八万诸王及夫人婇女。<a id="a-1o"></a>诸子诸女见佛变化已。<a id="a-1p"></a>乃皆发阿耨多罗三耶三菩心。<a id="a-1q"></a>彼国中一切人民男子女人男儿女儿。<a id="a-1r"></a>皆远尘离垢诸法法眼生。<a id="a-1s"></a>是诸王及夫人婇女诸儿诸女。<a id="a-1t"></a>从佛求作沙门。<a id="a-1u"></a>是时如来皆悉听为沙门。<a id="a-1v"></a>为沙门已在在所处。<a id="a-1w"></a>在所处及城郭县邑聚落。<a id="a-1x"></a>其所至到处。<a id="a-1y"></a>皆步行不乘车马。<a id="a-1z"></a>卧起饮食常于寺舍。<a id="a-20"></a>不复田作种殖皆食自然。<a id="a-21"></a>天人来下而悉供养。<a id="a-22"></a>是时如来再会说法时。<a id="a-23"></a>一切诸弟子行者皆得斯陀含。<a id="a-24"></a>菩萨行者皆得欢喜忍。<a id="a-25"></a>三会说法时。<a id="a-26"></a>一切人皆得阿那含。<a id="a-27"></a>菩萨行者皆逮得五通。<a id="a-28"></a>四会说法时。<a id="a-29"></a>一切皆得阿罗汉。<a id="a-2A"></a>菩萨行者皆得不起法忍。<a id="a-2B"></a>夫人婇女男女皆得不起法忍。<a id="a-2C"></a>尔时夫人婇女及诸女皆转女人身。<a id="a-2D"></a>悉得男子不复见女像。<a id="a-2E"></a>时彼如来。<a id="a-2F"></a>皆授决为阿耨多罗三耶三菩。<a id="a-2G"></a>于目连意云何。<a id="a-2H"></a>乃知彼土宝放光明如来无所著等正觉不。<a id="a-2I"></a>目连言不及天中天。<a id="a-2J"></a>佛言。<a id="a-2K"></a>则我身是。<a id="a-2L"></a>名为如来道神足无极之变化也。<a id="a-2M"></a>是故目连。<a id="a-2N"></a>一切弟子缘一觉所不能及知也。</p>
  <p id="a2O">复次目连。<a id="a-2P"></a>于是三千大千刹土西北方。<a id="a-2Q"></a>去是五万五千四天下世界。<a id="a-2R"></a>其世界名揵沓提(晋言香气)。<a id="a-2S"></a>世界纯以污勒迦莏罗栴檀。<a id="a-2T"></a>其栴檀大如一钱者价。<a id="a-2U"></a>当是世彼世界有树。<a id="a-2V"></a>三曼陀揵陀(晋言其香普熏)。<a id="a-2W"></a>彼世界一一树其香四百里。<a id="a-2X"></a>其土皆生莲华大如车轮。<a id="a-2Y"></a>一华者有不可计百千叶无央数色。<a id="a-2Z"></a>其华柔软如天綩綖华生高二丈。<a id="a-2a"></a>华其香遍四天下香甚香。<a id="a-2b"></a>彼世界四天下栴檀为交露。<a id="a-2c"></a>经行处亦皆栴檀波昙华来在两边。<a id="a-2d"></a>彼世界无城郭县邑聚落。<a id="a-2e"></a>但有交露帐。<a id="a-2f"></a>覆盖其上。<a id="a-2g"></a>其世界人民食饮。<a id="a-2h"></a>譬如第五尼曼罗天上。<a id="a-2i"></a>复次彼放香普熏世界。<a id="a-2j"></a>佛号揵陀勿赖比(晋言香气放光明)如来无所著等正觉。<a id="a-2k"></a>现在说法。<a id="a-2l"></a>彼如来世界纯是菩萨行。<a id="a-2m"></a>无有弟子缘一觉行者。<a id="a-2n"></a>其彼世界四天下悉遍满皆得神足。<a id="a-2o"></a>其菩萨皆得不可思议忍。<a id="a-2p"></a>彼菩萨辈中。<a id="a-2q"></a>有菩萨名萨和昙无惟屈罗游(晋言一切法无极积聚)。<a id="a-2r"></a>得不可思议愿事。<a id="a-2s"></a>已得三忍神通为达。<a id="a-2t"></a>其所报答皆悉过上。<a id="a-2u"></a>供养甚多不可计诸佛。<a id="a-2v"></a>复次目连。<a id="a-2w"></a>彼一切法无极积聚菩萨。<a id="a-2x"></a>自念今欲问佛。<a id="a-2y"></a>傥肯说者而欲问之。<a id="a-2z"></a>作是念已便从坐起。<a id="a-30"></a>放身一一毛之光明照四百里。<a id="a-31"></a>放身光明遍境界。<a id="a-32"></a>若干百千种华无央数色色甚鲜好。<a id="a-33"></a>是华在于虚空去地七刃。<a id="a-34"></a>心念欲持是供养。<a id="a-35"></a>应时虚空中。<a id="a-36"></a>闻柔软音乐之声。<a id="a-37"></a>譬如天乐。<a id="a-38"></a>是音乐声皆出八种法印之声。<a id="a-39"></a>一一法印之声。<a id="a-3A"></a>出八万四千拘利经卷。<a id="a-3B"></a>出七万二千偈。<a id="a-3C"></a>是时菩萨。<a id="a-3D"></a>便踊在虚空中结加趺坐。<a id="a-3E"></a>会九十六拘利那术百千人。<a id="a-3F"></a>皆住阿惟越致地。<a id="a-3G"></a>皆得无所从生法忍。<a id="a-3H"></a>当为阿耨多罗三耶三菩。<a id="a-3I"></a>如是像色貌菩萨。<a id="a-3J"></a>目连。<a id="a-3K"></a>满彼世界。<a id="a-3L"></a>一切人无有盲者亦无哑者。<a id="a-3M"></a>亦无跛者亦无聋者。<a id="a-3N"></a>无贫者无丑恶者。<a id="a-3O"></a>彼一切人民皆是菩萨。<a id="a-3P"></a>有三十二大人相。<a id="a-3Q"></a>其世界无有他余异杂行。<a id="a-3R"></a>彼国中亦无饮食者。<a id="a-3S"></a>但以禅欢喜为饮食。<a id="a-3T"></a>其国中无有羌虏夷狄杂类之人。<a id="a-3U"></a>亦无三恶道亦无边地。<a id="a-3V"></a>亦不于彼间没而致他方国土生。<a id="a-3W"></a>若有没灭者便逮得如来。<a id="a-3X"></a>佛言。<a id="a-3Y"></a>如是目连。<a id="a-3Z"></a>彼世界如来则我身是。<a id="a-3a"></a>我于彼土以法而教导。<a id="a-3b"></a>是名道神足无极之变化也。<a id="a-3c"></a>一切弟子缘一觉所不能及知。</p>
  <p id="a3d">复次目连。<a id="a-3e"></a>于是三千大千刹土东北。<a id="a-3f"></a>去是四万二千四天下世界。<a id="a-3g"></a>其世界名榆末陀那(晋言应时)。<a id="a-3h"></a>彼世界人民淫欲甚多。<a id="a-3i"></a>贪淫嗔恚愚痴悭贪。<a id="a-3j"></a>闹愦强额诸根习邪。<a id="a-3k"></a>无信嫉妒犯恶多疑。<a id="a-3l"></a>弊恶急性懒惰懈怠。<a id="a-3m"></a>喜忘憨。<a id="a-3n"></a>无所畏。<a id="a-3o"></a>有吾我人寿命无黠智。<a id="a-3p"></a>譬如野禽畜兽不知惭羞。<a id="a-3q"></a>无有礼节心意痴狂。<a id="a-3r"></a>彼世界丑恶面目无色无所省录。<a id="a-3s"></a>其处土地。<a id="a-3t"></a>但有污泥及诸不净。<a id="a-3u"></a>生活勤苦衣食不充。<a id="a-3v"></a>喜斗更相骂詈。<a id="a-3w"></a>六月一雨一岁再雨。<a id="a-3x"></a>五谷不丰恶行所致。<a id="a-3y"></a>其世界地坚如铁石[山/族]岳不平。<a id="a-3z"></a>譬如蒺蔾蹈伤人脚。<a id="a-40"></a>毒恶止上及地但生荆棘。<a id="a-41"></a>彼世界所出水人民饮之。<a id="a-42"></a>浊恶碱苦臭秽不净。<a id="a-43"></a>衣被皆用草刍。<a id="a-44"></a>贫穷困厄更相看视转相作使。<a id="a-45"></a>彼世界国王急性常喜嗔恚。<a id="a-46"></a>其中人民役使作务甚大勤苦。<a id="a-47"></a>治生田作谷粟钱财王皆夺取。<a id="a-48"></a>鞕杖暴疟无不被殃。<a id="a-49"></a>如是目连。<a id="a-4A"></a>其国界中现世受殃甚剧乃尔。<a id="a-4B"></a>如是比类彼复倍过此。<a id="a-4C"></a>其世界中人命尽。<a id="a-4D"></a>皆堕地狱饿鬼畜生三恶道中。<a id="a-4E"></a>复次目连。<a id="a-4F"></a>彼四天下世界。<a id="a-4G"></a>如来名振波迦论真陀摩那迦楼(晋言伤悲怜念)如来无所著等正觉。<a id="a-4H"></a>而为说法。<a id="a-4I"></a>彼佛如来。<a id="a-4J"></a>目连。<a id="a-4K"></a>现十八大变化而为说法七百岁。<a id="a-4L"></a>说法竟七百岁。<a id="a-4M"></a>无有一人解法者。<a id="a-4N"></a>是时世尊亦不厌惓。<a id="a-4O"></a>说法如故。<a id="a-4P"></a>常持大悲而为解说。<a id="a-4Q"></a>如是目连。<a id="a-4R"></a>彼佛世尊。<a id="a-4S"></a>若至聚落郡国县邑。<a id="a-4T"></a>若散居恒游行无一处。<a id="a-4U"></a>所到其国人民骂詈轻易。<a id="a-4V"></a>挽灭唾言持怒作等。<a id="a-4W"></a>其世尊悉忍诱恤养护。<a id="a-4X"></a>欲使度脱得至泥洹。<a id="a-4Y"></a>目连。<a id="a-4Z"></a>是时如来。<a id="a-4a"></a>于尔所岁中说法常养护之。<a id="a-4b"></a>说法时有八万四千那术人皆得阿罗汉。<a id="a-4c"></a>复八万四千那术人得阿那含。<a id="a-4d"></a>复八万四千那术人得斯陀含。<a id="a-4e"></a>复八万四千那术人得须陀洹。<a id="a-4f"></a>诸大众一日之中皆除须发作沙门悉受大戒。<a id="a-4g"></a>是时学者不学者。<a id="a-4h"></a>于三月中前所诸恶。<a id="a-4i"></a>从佛受诲皆得离之。<a id="a-4j"></a>一时俱般泥洹。<a id="a-4k"></a>彼佛恒常在。<a id="a-4l"></a>复养护缘一觉及菩萨行者。<a id="a-4m"></a>其所作罪恶故而生彼国。<a id="a-4n"></a>彼受苦痛乃尔一时皆得毕离。<a id="a-4o"></a>于是目连。<a id="a-4p"></a>复白佛言。<a id="a-4q"></a>惟世尊。<a id="a-4r"></a>是辈菩萨作何等罪。<a id="a-4s"></a>生于彼国土。<a id="a-4t"></a>佛告目连。<a id="a-4u"></a>菩萨有四事法往生彼国。<a id="a-4v"></a>何等为四。<a id="a-4w"></a>一者倚菩萨名而求供养。<a id="a-4x"></a>不学菩萨事。<a id="a-4y"></a>二者目连。<a id="a-4z"></a>于菩萨事不能行而懈怠。<a id="a-50"></a>虽见亦复不能持。<a id="a-51"></a>三者目连。<a id="a-52"></a>菩萨见余菩萨得供养。<a id="a-53"></a>便妒嫉之言何以供养。<a id="a-54"></a>是断截他人功德而轻易之。<a id="a-55"></a>四者目连。<a id="a-56"></a>菩萨不能护身口意。<a id="a-57"></a>以是故得是。<a id="a-58"></a>用是事。<a id="a-59"></a>目连。<a id="a-5A"></a>得生彼国。<a id="a-5B"></a>佛言目连。<a id="a-5C"></a>彼佛则我身是。<a id="a-5D"></a>我于彼国以法教导人。<a id="a-5E"></a>名为如来权道神足无极之变化也。<a id="a-5F"></a>弟子缘一觉所不能及知。<a id="a-5G"></a>其如是。<a id="a-5H"></a>目连。<a id="a-5I"></a>如来于是三千大千世界作佛事如是。<a id="a-5J"></a>目连。<a id="a-5K"></a>如汝辈不尽悉现所以者何。<a id="a-5L"></a>弟子不能及持。<a id="a-5M"></a>以是故不能悉现。</p>
  <p id="a5N">复次目连。<a id="a-5O"></a>于是三千大千世界百拘利四天下世界。<a id="a-5P"></a>彼如来随一切意而为说法。<a id="a-5Q"></a>复次有四天下世界。<a id="a-5R"></a>如梵天形像被服而为说法。<a id="a-5S"></a>彼世界如来不出家除须发。<a id="a-5T"></a>复次有如释提桓因形体被服而为说法。<a id="a-5U"></a>或如日天王形体被服而为说法。<a id="a-5V"></a>或复如遮迦越王形体被服而为说法。<a id="a-5W"></a>如是比。<a id="a-5X"></a>目连。<a id="a-5Y"></a>于是三千大千世界中。<a id="a-5Z"></a>如一切人之所愿而为说法。<a id="a-5a"></a>如是比无央数。<a id="a-5b"></a>复有异无央数不可计数佛刹土。<a id="a-5c"></a>所为一切弟子缘一觉所不能及知。<a id="a-5d"></a>譬如目连。<a id="a-5e"></a>月宫殿日宫殿日月天各坐其殿。<a id="a-5f"></a>亦复不出亦复不入。<a id="a-5g"></a>坐照见天下。<a id="a-5h"></a>如是目连。<a id="a-5i"></a>佛世尊亦不从是起。<a id="a-5j"></a>亦不到彼坐。<a id="a-5k"></a>悉见不可计佛刹悉皆示现。<a id="a-5l"></a>随一切人上中下之所愿。<a id="a-5m"></a>皆养护之而为说法。<a id="a-5n"></a>是贤者大目揵连。<a id="a-5o"></a>白佛言。<a id="a-5p"></a>何所审是佛世尊者。<a id="a-5q"></a>若忉利天。<a id="a-5r"></a>若阎浮利。<a id="a-5s"></a>若天宫。<a id="a-5t"></a>若三千世界。<a id="a-5u"></a>此彼四天下世界。<a id="a-5v"></a>复异世界说法。<a id="a-5w"></a>乃尔所世界何所审是佛者。<a id="a-5x"></a>我曹当云何知无极大嚫之议大界之服。<a id="a-5y"></a>云何得知。<a id="a-5z"></a>目连所问如是。<a id="a-60"></a>世尊。<a id="a-61"></a>佛告大目揵连言。<a id="a-62"></a>如汝所问能受持不。<a id="a-63"></a>今为汝说之。<a id="a-64"></a>目连。<a id="a-65"></a>譬如幻师化作人。<a id="a-66"></a>若男子若女人。<a id="a-67"></a>何所审是男女者。<a id="a-68"></a>目连白佛言。<a id="a-69"></a>无有审是者。<a id="a-6A"></a>何以故。<a id="a-6B"></a>是幻咒术力之所成于是无有持。<a id="a-6C"></a>佛语目连。<a id="a-6D"></a>是幻谁之所化。<a id="a-6E"></a>是幻能所作耶。<a id="a-6F"></a>目连白佛言。<a id="a-6G"></a>可作世尊。<a id="a-6H"></a>佛语目连。<a id="a-6I"></a>如是一切诸法如幻化而无持在所作为。<a id="a-6J"></a>如是目连。<a id="a-6K"></a>幻师所化术力所成化幻多有所作为。<a id="a-6L"></a>是幻皆等无有持。<a id="a-6M"></a>如是目连。<a id="a-6N"></a>如来以智慧。<a id="a-6O"></a>一切诸刹而等示现。<a id="a-6P"></a>如是皆悉无持。<a id="a-6Q"></a>为一切所作而常等如是为佛事。<a id="a-6R"></a>以是故为大无极达嚫。<a id="a-6S"></a>如是等所为之大报。<a id="a-6T"></a>如目连诸佛世尊皆一等无若干。<a id="a-6U"></a>如是比。<a id="a-6V"></a>目连。<a id="a-6W"></a>诸法常等住。<a id="a-6X"></a>如诸法等住成道亦尔。<a id="a-6Y"></a>法界而无持亦不若干。<a id="a-6Z"></a>目连。<a id="a-6a"></a>汝熟思惟。<a id="a-6b"></a>如来于广远谛寻迹求佛。<a id="a-6c"></a>能化作恒边沙如来三十二相一等无异。<a id="a-6d"></a>亦能令说法六十众事所说同声。<a id="a-6e"></a>是诸如来悉皆知一切人心之所行。<a id="a-6f"></a>是诸如来皆悉知一切人当得解脱者。<a id="a-6g"></a>如解脱印印六情根而为说法。<a id="a-6h"></a>令稍稍得满智。<a id="a-6i"></a>是诸如来为一切现说法。<a id="a-6j"></a>以一切闻之皆奉行。<a id="a-6k"></a>等知诸苦皆尽。<a id="a-6l"></a>是诸如来有三事变化说法为四面等说法。<a id="a-6m"></a>是诸如来悉现诸佛事。<a id="a-6n"></a>于目连意云何。<a id="a-6o"></a>乃尔所诸佛何所审是最持者。<a id="a-6p"></a>如来幻幻如来何者为持。<a id="a-6q"></a>目连白佛言。<a id="a-6r"></a>于是中如来无有能得知持者。<a id="a-6s"></a>何以故。<a id="a-6t"></a>如怛萨。<a id="a-6u"></a>如怛萨所作而无增减。<a id="a-6v"></a>于怛萨无若干作。<a id="a-6w"></a>若色若像若报答若慧。<a id="a-6x"></a>若神足若说法。<a id="a-6y"></a>若脱一切人。<a id="a-6z"></a>如是如来。<a id="a-70"></a>于是众事不能若干说。<a id="a-71"></a>如是目连。<a id="a-72"></a>所作如是。<a id="a-73"></a>作如是见。<a id="a-74"></a>如化幻分诸法亦尔。<a id="a-75"></a>是故诸法无有持无若干。<a id="a-76"></a>如此目连。<a id="a-77"></a>化幻分知诸法亦尔。<a id="a-78"></a>凡人于此不能作若干。<a id="a-79"></a>乃况诸佛世尊。<a id="a-7A"></a>何以故。<a id="a-7B"></a>目连。<a id="a-7C"></a>一切诸法习于空故念厌不用欲不欲若有若无即住其中。<a id="a-7D"></a>能所作如所得。<a id="a-7E"></a>于法界亦不起亦不灭。<a id="a-7F"></a>目连。<a id="a-7G"></a>如法界。<a id="a-7H"></a>如来皆见皆知皆觉。<a id="a-7I"></a>如是目连。<a id="a-7J"></a>如令阎浮利地人满其中。<a id="a-7K"></a>如来示现示现变化。<a id="a-7L"></a>若作如来若作比丘僧。<a id="a-7M"></a>其人展转不自知为如来若比丘僧。<a id="a-7N"></a>置是阎浮利中人。<a id="a-7O"></a>目连。<a id="a-7P"></a>满是四天下若天若人及蜎蜚蠕动之类。<a id="a-7Q"></a>诸可所生者。<a id="a-7R"></a>目连。<a id="a-7S"></a>尔所人皆住佛前。<a id="a-7T"></a>乃尔久远前世是一切皆住于佛前。<a id="a-7U"></a>皆现如来若比丘展转不相知。<a id="a-7V"></a>复置是四天下。<a id="a-7W"></a>目连。<a id="a-7X"></a>于是三千大千刹土中。<a id="a-7Y"></a>一切蜎蜚蠕动之类满其中皆令得人身。<a id="a-7Z"></a>得人身已皆令一等。<a id="a-7a"></a>如是目连。<a id="a-7b"></a>得人身。<a id="a-7c"></a>得人身已皆一种类。<a id="a-7d"></a>皆现如来比丘僧展转不相知。<a id="a-7e"></a>目连。<a id="a-7f"></a>复置是三千大千刹土人民。<a id="a-7g"></a>如是目连。<a id="a-7h"></a>东方恒边沙刹土。<a id="a-7i"></a>东方南方西方北方四维上方下方。<a id="a-7j"></a>如是十方一切诸世界。<a id="a-7k"></a>是为甚多不可计界。<a id="a-7l"></a>都普一切皆令得作人身。<a id="a-7m"></a>得作人身已。<a id="a-7n"></a>如是人辈。<a id="a-7o"></a>目连。<a id="a-7p"></a>如来一种类。<a id="a-7q"></a>一一皆使如如来。<a id="a-7r"></a>皆复作比丘僧。<a id="a-7s"></a>如是辈展转复不能自知。<a id="a-7t"></a>复置。<a id="a-7u"></a>目连。<a id="a-7v"></a>十方十恒边沙佛刹中。<a id="a-7w"></a>目连。<a id="a-7x"></a>如如来今坐。<a id="a-7y"></a>于是持佛眼。<a id="a-7z"></a>视诸佛刹中。<a id="a-80"></a>持佛所知。<a id="a-81"></a>譬如是数于百千劫说不能究竟。<a id="a-82"></a>如是不可计佛刹。<a id="a-83"></a>于是间坐见。<a id="a-84"></a>乃尔所佛刹如怛萨阿竭慧譬喻所说。<a id="a-85"></a>令一切皆如辟支佛。<a id="a-86"></a>索不能知。<a id="a-87"></a>不能数。<a id="a-88"></a>不能称。<a id="a-89"></a>不能视。<a id="a-8A"></a>辟支佛常皆不能知。<a id="a-8B"></a>何况弟子。<a id="a-8C"></a>以是故。<a id="a-8D"></a>如来皆见知。<a id="a-8E"></a>如是百。<a id="a-8F"></a>如是千。<a id="a-8G"></a>如是百千。<a id="a-8H"></a>如是拘利百千。<a id="a-8I"></a>如是恒迦罗。<a id="a-8J"></a>如是频颰。<a id="a-8K"></a>如是阿寿。<a id="a-8L"></a>如是阿僧祇。<a id="a-8M"></a>如是不可计数。<a id="a-8N"></a>如是恒边沙。<a id="a-8O"></a>如是三千大千不可计数国皆悉遍满中。<a id="a-8P"></a>如是目连。<a id="a-8Q"></a>佛言。<a id="a-8R"></a>如是数无所挂碍眼所见。<a id="a-8S"></a>直一而视而不睥睨视。<a id="a-8T"></a>亦不延颈视。<a id="a-8U"></a>持佛眼一而视。<a id="a-8V"></a>遍悉见十方不可计无央数难思议无边无际刹土中。<a id="a-8W"></a>如是比论佛刹土。<a id="a-8X"></a>其中人民及蜎蜚蠕动之类。<a id="a-8Y"></a>如是如是比。<a id="a-8Z"></a>一切萨和萨之界。<a id="a-8a"></a>多于地土之分。<a id="a-8b"></a>如是萨和萨前世初未曾有行。<a id="a-8c"></a>皆令得人身已。<a id="a-8d"></a>皆使作遮加越王。<a id="a-8e"></a>一一遮加越王。<a id="a-8f"></a>各各坐有官属。<a id="a-8g"></a>一遮加越王者。<a id="a-8h"></a>其官属都卢皆如尔所遮加越王。<a id="a-8i"></a>展转如是。<a id="a-8j"></a>如是目连。<a id="a-8k"></a>都卢尔所遮加越王官属。<a id="a-8l"></a>为一遮加越王官属。<a id="a-8m"></a>如此数如是比。<a id="a-8n"></a>皆为如来其像色貌皆一种类。<a id="a-8o"></a>如是因缘一切皆住前。<a id="a-8p"></a>一一遮加越王及其官属在前。<a id="a-8q"></a>皆各自见有如来诸比丘僧。<a id="a-8r"></a>诸遮迦越王各自呼。<a id="a-8s"></a>独有如来谓其余皆无。<a id="a-8t"></a>各各皆悉各各自见一如来。<a id="a-8u"></a>谓余为无各各皆悉尔。<a id="a-8v"></a>如是诸遮迦越王及其官属身一一诸毛皆各一如来。<a id="a-8w"></a>一如来皆各有比丘僧。<a id="a-8x"></a>如是非是如来道神足无极之变化。<a id="a-8y"></a>其闻是者。<a id="a-8z"></a>不敢微意言非是如来无极示现之变化也。<a id="a-90"></a>若有起念。<a id="a-91"></a>是真为如来无极示现变化之所为。<a id="a-92"></a>如是为不可计慧所为事。<a id="a-93"></a>目连。<a id="a-94"></a>如是于目连意云何。<a id="a-95"></a>如我令乃尔所人。<a id="a-96"></a>皆立之于遮迦越王处如是品福分。<a id="a-97"></a>如是品福分。<a id="a-98"></a>皆使得作遮迦越王七宝皆具。<a id="a-99"></a>如是福分宁多不。<a id="a-9A"></a>目连白佛言。<a id="a-9B"></a>甚多甚多天中天。<a id="a-9C"></a>使一人得者其福无能计量。<a id="a-9D"></a>乃尔所人不可计不可限其多安过之安。<a id="a-9E"></a>佛言目连。<a id="a-9F"></a>如是所说当受持熟思惟之。<a id="a-9G"></a>如是诸萨和萨作遮迦越王所福分。<a id="a-9H"></a>如是福分甚多。<a id="a-9I"></a>不如如来一毛之福。<a id="a-9J"></a>出过是上无央数。</p>
  <p id="a9K">于是目连白佛言。<a id="a-9L"></a>如是为是如来之德。<a id="a-9M"></a>是为如来为大神足为大分为大能。<a id="a-9N"></a>如是世界我悔无所及。<a id="a-9O"></a>何以故。<a id="a-9P"></a>于诸法神通达而自损。<a id="a-9Q"></a>目连复白佛言。<a id="a-9R"></a>彼诸一切。<a id="a-9S"></a>闻是如来道神足无极之大变化皆逮得大德。<a id="a-9T"></a>其有闻已。<a id="a-9U"></a>发一心念其中事。<a id="a-9V"></a>欲求解脱。<a id="a-9W"></a>欲学逮满。<a id="a-9X"></a>欲得是道神足无极之变化者。<a id="a-9Y"></a>为发阿耨多罗三耶三菩心。<a id="a-9Z"></a>世尊。<a id="a-9a"></a>如此辈人当头面礼之。<a id="a-9b"></a>所以者何。<a id="a-9c"></a>如是人得不久。<a id="a-9d"></a>是辈终不复畏堕三恶道。<a id="a-9e"></a>亦不复疑。<a id="a-9f"></a>如是如是议。<a id="a-9g"></a>亦不愿天龙鬼神揵沓和。<a id="a-9h"></a>亦不愿作梵天。<a id="a-9i"></a>如是世尊。<a id="a-9j"></a>目连。<a id="a-9k"></a>于是闻道神足无极变化。<a id="a-9l"></a>起住叉手发声言。<a id="a-9m"></a>南无佛世尊。<a id="a-9n"></a>当为闻是辈人作礼。<a id="a-9o"></a>令是人疾逮所愿。<a id="a-9p"></a>欲发者已发者。<a id="a-9q"></a>皆令是辈人逮得无极如佛无极。<a id="a-9r"></a>令心于是不复转不犹豫不复疑信。<a id="a-9s"></a>尔时诸天龙阅叉揵沓和释梵护持世者。<a id="a-9t"></a>供养于佛。<a id="a-9u"></a>以及于法言皆悉愿乐。<a id="a-9v"></a>是时百千种诸音乐器不鼓而自鸣。<a id="a-9w"></a>天优钵罗波昙拘文芬陀利华。<a id="a-9x"></a>满于忉利天上。<a id="a-9y"></a>闻是法言品所说时。<a id="a-9z"></a>七万二千那术诸天。<a id="a-A0"></a>从本来作功德。<a id="a-A1"></a>皆发阿耨多罗三耶三菩心。<a id="a-A2"></a>皆说是言。<a id="a-A3"></a>我曹于后当来世。<a id="a-A4"></a>当在诸天及世间人前作大师子吼。<a id="a-A5"></a>如今日佛世尊师子之吼。</p>
  <p id="aA6">尔时月天子月星天子。<a id="a-A7"></a>前白佛言世尊。<a id="a-A8"></a>是族姓子。<a id="a-A9"></a>族姓女。<a id="a-AA"></a>于是法言品所说。<a id="a-AB"></a>若受若持若念若说。<a id="a-AC"></a>于大众中普广说之。<a id="a-AD"></a>当得几所福祐功德。<a id="a-AE"></a>佛语天子。<a id="a-AF"></a>于是三宝。<a id="a-AG"></a>若族姓子族姓女。<a id="a-AH"></a>不断不忘求逮。<a id="a-AI"></a>以于是法言若自持为他人说。<a id="a-AJ"></a>何以故。<a id="a-AK"></a>如天子闻是法。<a id="a-AL"></a>亦不于弟子心有所求。<a id="a-AM"></a>亦不于辟支佛心有所求。<a id="a-AN"></a>心常在阿耨多罗三耶三菩。<a id="a-AO"></a>何以故。<a id="a-AP"></a>持净解脱天子。<a id="a-AQ"></a>得利诸根。<a id="a-AR"></a>于是法言。<a id="a-AS"></a>为逮为起道起欢喜心。<a id="a-AT"></a>于解脱而不疑。<a id="a-AU"></a>天子。<a id="a-AV"></a>当持是法言而广说之。<a id="a-AW"></a>不断三宝而得住。<a id="a-AX"></a>于是法言。<a id="a-AY"></a>若持若讽诵若为人说。<a id="a-AZ"></a>于天子意云何。<a id="a-Aa"></a>不断三宝而常住。<a id="a-Ab"></a>若有于是法若持若说。<a id="a-Ac"></a>于天子云何。<a id="a-Ad"></a>不断于三宝而住。<a id="a-Ae"></a>供养于千佛衣被饮食床卧具病瘦医药所当得于百千劫中。<a id="a-Af"></a>宁有能计是人所得功德者不。<a id="a-Ag"></a>无有能知者。<a id="a-Ah"></a>世尊。<a id="a-Ai"></a>佛言。<a id="a-Aj"></a>如是天子。<a id="a-Ak"></a>于是所说法言。<a id="a-Al"></a>有智黠者。<a id="a-Am"></a>知是福不可计无有限量。<a id="a-An"></a>若有于是法言若持。<a id="a-Ao"></a>于众中说其福。<a id="a-Ap"></a>过是无能计者。<a id="a-Aq"></a>于是弥勒白佛言。<a id="a-Ar"></a>世尊。<a id="a-As"></a>是法言名为何等。<a id="a-At"></a>当云何持奉行。<a id="a-Au"></a>佛语弥勒。<a id="a-Av"></a>卿弥勒。<a id="a-Aw"></a>是法言名为于忉利天所说持。<a id="a-Ax"></a>一名为道神足无极变化持。<a id="a-Ay"></a>是属累以相寄。<a id="a-Az"></a>卿弥勒当审谛持。<a id="a-B0"></a>于大会中审谛具足说之。<a id="a-B1"></a>弥勒如是像经。<a id="a-B2"></a>于阎浮利天下甚难得闻。<a id="a-B3"></a>如是弥勒。<a id="a-B4"></a>如我所说。<a id="a-B5"></a>佛说已皆欢喜。<a id="a-B6"></a>月天子月星天子。<a id="a-B7"></a>弥勒菩萨贤者大目揵连。<a id="a-B8"></a>诸天龙阅叉揵陀罗阿须伦阿须伦民。<a id="a-B9"></a>莫不乐闻欢喜。<a id="a-BA"></a>前为佛作礼。</p>
 </body>
</html>