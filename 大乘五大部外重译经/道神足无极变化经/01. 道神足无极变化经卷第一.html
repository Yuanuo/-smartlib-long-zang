<!doctype html>
<html id="z3IBTgnMq" data-ver="658">
 <head>
  <meta charset="utf-8">
  <meta author="安法钦">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">道神足无极变化经卷第一</h1>
  <p id="a2">闻如是。<a id="a-3"></a>一时佛游于忉利天上。<a id="a-4"></a>在巴质树下绀琉璃石。<a id="a-5"></a>佛坐其上为母说法尽夏三月。<a id="a-6"></a>与大比丘僧众俱。<a id="a-7"></a>比丘八千皆得罗汉。<a id="a-8"></a>诸垢已尽神足备具能在所作。<a id="a-9"></a>为菩萨七万二千人。<a id="a-A"></a>神通已达皆得陀邻尼。<a id="a-B"></a>悉知一切人心之所行所欲。<a id="a-C"></a>自在遍至诸无央数佛刹。<a id="a-D"></a>时佛与无央数之众眷属围绕而为说法。<a id="a-E"></a>尔时诸天众中。<a id="a-F"></a>有二天子。<a id="a-G"></a>一名曰月天子。<a id="a-H"></a>二名曰月星天子。<a id="a-I"></a>在众会中坐。<a id="a-J"></a>于是月天子从座起。<a id="a-K"></a>更整衣服前下右膝。<a id="a-L"></a>叉手长跪白佛言。<a id="a-M"></a>愿欲说者今欲所问。<a id="a-N"></a>佛言。<a id="a-O"></a>恣所欲问。<a id="a-P"></a>于是月天子踊跃。<a id="a-Q"></a>即说偈问佛言。</p>
  <p id="aR">为一切大悲　　纯厚而得利</p>
  <p id="aS">立之得至道　　甚净施甘露</p>
  <p id="aT">既已得自安　　灭除诸垢秽</p>
  <p id="aU">复能安一切　　是故愿欲问</p>
  <p id="aV">于无数劫中　　所行甚勤苦</p>
  <p id="aW">悉舍诸所有　　布施无厌足</p>
  <p id="aX">为一切等心　　等忧于众人</p>
  <p id="aY">今愿用是故　　欲问人中尊</p>
  <p id="aZ">其有见佛身　　众好自庄严</p>
  <p id="aa">皆发踊跃意　　所得因福田</p>
  <p id="ab">广长无边际　　无量过大海</p>
  <p id="ac">是故今欲问　　其德无过者</p>
  <p id="ad">亦无有异意　　复无有异心</p>
  <p id="ae">三界将中雄　　了知一切念</p>
  <p id="af">其身所当行　　未曾随他人</p>
  <p id="ag">是故今欲问　　于世之大智</p>
  <p id="ah">若有德无德　　叹誉及毁谤</p>
  <p id="ai">有名若无名　　若苦及与乐</p>
  <p id="aj">皆知世八事　　分别而具了</p>
  <p id="ak">是故愿欲问　　已离于诸畏</p>
  <p id="al">复护一切人　　自身守无异</p>
  <p id="am">于是无增减　　三界皆悉尔</p>
  <p id="an">有慈于他人　　不疑无嗔恨</p>
  <p id="ao">是故愿欲问　　持行譬如地</p>
  <p id="ap">布施与持戒　　其心甚清净</p>
  <p id="aq">宁自没身命　　终不犯于戒</p>
  <p id="ar">如身口所行　　意亦复如是</p>
  <p id="as">是故愿欲问　　过度于世者</p>
  <p id="at">忍辱调其意　　坚立而自损</p>
  <p id="au">是皆智所造　　悉见勤苦处</p>
  <p id="av">诸好恶嗔恚　　一切皆能忍</p>
  <p id="aw">是故愿欲问　　所为皆办讫</p>
  <p id="ax">精进力甚强　　超越于诸议</p>
  <p id="ay">为世作勤苦　　未曾自为身</p>
  <p id="az">昼夜常仍求　　如駃流入海</p>
  <p id="a10">是故愿欲问　　其德知与天</p>
  <p id="a11">于是诸欲事　　三界不复为</p>
  <p id="a12">一切诸恩爱　　皆悉能降伏</p>
  <p id="a13">禅旬皆已具　　神足亦复然</p>
  <p id="a14">是故愿欲问　　人中之猛雄</p>
  <p id="a15">于是大智慧　　已度无所乐</p>
  <p id="a16">劫劫诸恶事　　皆悉为舍离</p>
  <p id="a17">若在于空闲　　自在知诸法</p>
  <p id="a18">是故愿欲问　　别于俗而作</p>
  <p id="a19">神足功德智　　灭诸不可行</p>
  <p id="a1A">从是到他刹　　不誉慈心想</p>
  <p id="a1B">供养于诸佛　　于佛亦无想</p>
  <p id="a1C">是故愿欲问　　爱世人示现</p>
  <p id="a1D">是时魔皆来　　悉共大聚会</p>
  <p id="a1E">即以道法力　　众魔皆自坏</p>
  <p id="a1F">于是降魔已　　自致道乃成</p>
  <p id="a1G">是故愿欲问　　其功为最胜</p>
  <p id="a1H">一切住于地　　金座地踊出</p>
  <p id="a1I">即时逮觉道　　佛智不可量</p>
  <p id="a1J">便起到他处　　皆悉解诸议</p>
  <p id="a1K">是故愿欲问　　人中之最上</p>
  <p id="a1L">一切智功德　　为尊中复尊</p>
  <p id="a1M">已得如佛意　　如法说经行</p>
  <p id="a1N">合会为已度　　导师为一切</p>
  <p id="a1O">以故问其议　　三界皆蒙恩</p>
  <p id="a1P">于是月天子说偈赞佛已。<a id="a-1Q"></a>白佛言。<a id="a-1R"></a>世尊。<a id="a-1S"></a>云何菩萨摩诃萨逮大神通智之持得最度无极。<a id="a-1T"></a>云何菩萨得不可思议善权方便。<a id="a-1U"></a>得知他人心之所议。<a id="a-1V"></a>云何菩萨得知一切法。<a id="a-1W"></a>为一行为一味为一入为一教说云何得智自恣为他人说。<a id="a-1X"></a>云何菩萨得甚深戒。<a id="a-1Y"></a>不有放逸行。<a id="a-1Z"></a>自致无上正真道而不离佛。<a id="a-1a"></a>所问如是。<a id="a-1b"></a>世尊。<a id="a-1c"></a>愿为解说之。</p>
  <p id="a1d">佛告月天子。<a id="a-1e"></a>善哉善哉。<a id="a-1f"></a>天子。<a id="a-1g"></a>欲习如来业。<a id="a-1h"></a>欲被大僧那僧涅。<a id="a-1i"></a>欲入大战中作大导师。<a id="a-1j"></a>欲度一切。<a id="a-1k"></a>欲作大船。<a id="a-1l"></a>欲转大法轮。<a id="a-1m"></a>欲作大布施。<a id="a-1n"></a>欲作大法身。<a id="a-1o"></a>欲作大法雨。<a id="a-1p"></a>欲然大法火。<a id="a-1q"></a>欲击大法鼓。<a id="a-1r"></a>欲举大法幡。<a id="a-1s"></a>欲说大法界。<a id="a-1t"></a>欲放大法声。<a id="a-1u"></a>欲治大法英。<a id="a-1v"></a>欲现大法智。<a id="a-1w"></a>欲断邪见祀祠。<a id="a-1x"></a>欲建立满大祠。<a id="a-1y"></a>乃欲作如是状貌不可计数事。<a id="a-1z"></a>乃为一切故。<a id="a-20"></a>持是议以问如来。<a id="a-21"></a>佛语天子。<a id="a-22"></a>谛听谛听善思念之。<a id="a-23"></a>吾当为汝说之。<a id="a-24"></a>菩萨摩诃萨得大智至甚深微戒。<a id="a-25"></a>自致无上正真之道成最正觉。<a id="a-26"></a>如是天子。<a id="a-27"></a>听佛世尊所说。<a id="a-28"></a>于是月天子。<a id="a-29"></a>与诸大众叉手受教而听。<a id="a-2A"></a>佛语天子。<a id="a-2B"></a>菩萨有四事法。<a id="a-2C"></a>逮得第一差别大通之持。<a id="a-2D"></a>何等为四。<a id="a-2E"></a>一者得知一切法状貌无所增减。<a id="a-2F"></a>二者求索一切法。<a id="a-2G"></a>三者一切法无有尽。<a id="a-2H"></a>得定安隐得学之证。<a id="a-2I"></a>四者不见一切诸法离于法性者。<a id="a-2J"></a>不于余法界有所悕望而想视。<a id="a-2K"></a>是为四事。<a id="a-2L"></a>云何天子知法之状貌。<a id="a-2M"></a>知过去亦空当来亦空。<a id="a-2N"></a>今现在亦空。<a id="a-2O"></a>诸所有亦皆空如空。<a id="a-2P"></a>如是天子。<a id="a-2Q"></a>长坐三昧索空各不知处。<a id="a-2R"></a>是名为悉了知。<a id="a-2S"></a>如是天子。<a id="a-2T"></a>知是处名为分别晓了。<a id="a-2U"></a>晓了诸决便持转相教授。<a id="a-2V"></a>是处知处造立处分别处。<a id="a-2W"></a>如是处。<a id="a-2X"></a>解议处展转相传是名曰功德。<a id="a-2Y"></a>如是天子。<a id="a-2Z"></a>云何得一切法。<a id="a-2a"></a>法亦不想我我亦不想法。<a id="a-2b"></a>法起则起法住则住。<a id="a-2c"></a>天子。<a id="a-2d"></a>一切法如是。<a id="a-2e"></a>是我所非我所悉已无。<a id="a-2f"></a>菩萨如是者为转前。<a id="a-2g"></a>为转前者便不复乐起灭处。<a id="a-2h"></a>所以者何。<a id="a-2i"></a>诸所有无所有故。<a id="a-2j"></a>于无所有于余法而思惟。<a id="a-2k"></a>虽思惟不于余法有所学。<a id="a-2l"></a>亦不有所说亦不有所住。<a id="a-2m"></a>虽于余法作大明。<a id="a-2n"></a>于法亦不为亦不学。<a id="a-2o"></a>如是天子。<a id="a-2p"></a>云何菩萨得知诸法等如虚空心。<a id="a-2q"></a>天子。<a id="a-2r"></a>造作三界。<a id="a-2s"></a>如是天子。<a id="a-2t"></a>心无有形。<a id="a-2u"></a>亦不可见无住止处。<a id="a-2v"></a>亦不可知如幻。<a id="a-2w"></a>是心心法。<a id="a-2x"></a>求心亦不可得。<a id="a-2y"></a>如是心心法。<a id="a-2z"></a>求心了不可得。<a id="a-30"></a>是心复不可知。<a id="a-31"></a>如是心一切法。<a id="a-32"></a>亦不可得复不可得。<a id="a-33"></a>持法了无所有视诸所有审如化如影。<a id="a-34"></a>如是知一切法已为过。<a id="a-35"></a>已过者一切诸不学而自知。<a id="a-36"></a>如是知诸法等如虚空。<a id="a-37"></a>如是天子。<a id="a-38"></a>如虚空不可见。<a id="a-39"></a>亦无有生亦无有长者。<a id="a-3A"></a>知一切诸法亦复如是。<a id="a-3B"></a>如是虚空亦如。<a id="a-3C"></a>虚空寂而净。<a id="a-3D"></a>如是诸法亦寂而清净。<a id="a-3E"></a>如是天子。<a id="a-3F"></a>云何菩萨得知一切诸法法性。<a id="a-3G"></a>如是天子。<a id="a-3H"></a>菩萨作是学。<a id="a-3I"></a>诸法亦不见。<a id="a-3J"></a>亦不可得。<a id="a-3K"></a>眼亦不见耳。<a id="a-3L"></a>耳亦不知耳。<a id="a-3M"></a>耳亦不见眼。<a id="a-3N"></a>眼亦不知眼。<a id="a-3O"></a>鼻亦不见舌。<a id="a-3P"></a>舌亦不知舌。<a id="a-3Q"></a>舌亦不见鼻。<a id="a-3R"></a>鼻亦不知鼻。<a id="a-3S"></a>鼻亦不见身。<a id="a-3T"></a>身亦不知身。<a id="a-3U"></a>身亦不见意。<a id="a-3V"></a>意亦不知意。<a id="a-3W"></a>一切诸法若行若住。<a id="a-3X"></a>法当云何而等知法性为在所。<a id="a-3Y"></a>如是眼见知分别于法。<a id="a-3Z"></a>不言是不是亦不随。<a id="a-3a"></a>以是故得知常住处。<a id="a-3b"></a>亦不于法作衰。<a id="a-3c"></a>所以者何。<a id="a-3d"></a>外亦不入内亦不受。<a id="a-3e"></a>于衰不衰当作如是知如是见。<a id="a-3f"></a>亦不于法有所生有所住。<a id="a-3g"></a>如是住为悉见。<a id="a-3h"></a>如是天子。<a id="a-3i"></a>是为法性。<a id="a-3j"></a>如是法性亦不起亦不灭。<a id="a-3k"></a>于是处无所有。<a id="a-3l"></a>然复现诸法。<a id="a-3m"></a>以住无所生无所起。<a id="a-3n"></a>是止处如是审谛。<a id="a-3o"></a>如当眼所见智亦尔。<a id="a-3p"></a>亦不于法性亦无所脱。<a id="a-3q"></a>而兴隆而住止。<a id="a-3r"></a>彼诸法法性以毕足。<a id="a-3s"></a>如是天子。<a id="a-3t"></a>是为四事法。<a id="a-3u"></a>菩萨得大神通智之持得最度无极。<a id="a-3v"></a>如是天子。<a id="a-3w"></a>云何为神通。<a id="a-3x"></a>云何为智。<a id="a-3y"></a>天子。<a id="a-3z"></a>神通者。<a id="a-40"></a>于一切诸法要义悉知。<a id="a-41"></a>彼一一之智皆悉了。<a id="a-42"></a>是故天子。<a id="a-43"></a>名为神通。<a id="a-44"></a>于一切诸法而自知我我名。<a id="a-45"></a>天子。<a id="a-46"></a>我者而不佷是为法黠。<a id="a-47"></a>如是天子。<a id="a-48"></a>菩萨用是故疾得大神通之持。<a id="a-49"></a>智于所愿而无厌。<a id="a-4A"></a>所以者何。<a id="a-4B"></a>欲满所愿故。<a id="a-4C"></a>如是智。<a id="a-4D"></a>天子。<a id="a-4E"></a>过于人眼逮得天眼净。<a id="a-4F"></a>悉见十方不可计无央数亿千万诸佛刹中。<a id="a-4G"></a>于诸刹中见诸佛世尊及诸弟子众。<a id="a-4H"></a>持天耳悉闻诸佛世尊所说法皆悉闻知。<a id="a-4I"></a>诸佛刹土中一切人民学不学上中下事皆悉了知。<a id="a-4J"></a>能持神足遍游到诸佛刹。<a id="a-4K"></a>悉知前世无央数劫中所更。<a id="a-4L"></a>索知一切人意中所念。<a id="a-4M"></a>所从来生本末皆悉逮知。<a id="a-4N"></a>持是智以自证。<a id="a-4O"></a>便能为一切说法。<a id="a-4P"></a>如是智。<a id="a-4Q"></a>天子。<a id="a-4R"></a>菩萨摩诃萨逮得一切智。<a id="a-4S"></a>佛所作者皆得住。<a id="a-4T"></a>疾逮得诸佛法。<a id="a-4U"></a>成无上正真之道最正觉。<a id="a-4V"></a>佛尔时便说偈言。</p>
  <p id="a4W">于是大神通　　悉为已满足</p>
  <p id="a4X">善权之所施　　见则功德相</p>
  <p id="a4Y">如是皆从一　　悉了知诸法</p>
  <p id="a4Z">甚深净戒德　　亦皆由是致</p>
  <p id="a4a">以如是之故　　皆悉知诸法</p>
  <p id="a4b">终不于是行　　念有踰过者</p>
  <p id="a4c">一切无所有　　其法亦如是</p>
  <p id="a4d">譬之如虚空　　法义无差特</p>
  <p id="a4e">于是审谛法　　尔乃得见法</p>
  <p id="a4f">不疑于法界　　用是晓了知</p>
  <p id="a4g">不以服法故　　而悉具足知</p>
  <p id="a4h">分别而晓了　　自致得神通</p>
  <p id="a4i">其诸过去法　　皆悉为虚空</p>
  <p id="a4j">诸有当来法　　亦复无所有</p>
  <p id="a4k">今诸现在法　　亦等悉如空</p>
  <p id="a4l">如是所见者　　一切皆同等</p>
  <p id="a4m">是三世诸法　　皆悉如虚空</p>
  <p id="a4n">亦非是我所　　亦不非是我</p>
  <p id="a4o">以自知一生　　一切亦复尔</p>
  <p id="a4p">如是诸所见　　便为得转信</p>
  <p id="a4q">于彼如是知　　功德不复同</p>
  <p id="a4r">为一切说法　　亦不想于法</p>
  <p id="a4s">亦无有恚恨　　不言是与非</p>
  <p id="a4t">亦不有所疑　　亦复无所觉</p>
  <p id="a4u">其已如是者　　便为立诸法</p>
  <p id="a4v">于是诸所习　　为皆无有余</p>
  <p id="a4w">于是无余法　　诸法皆悉尔</p>
  <p id="a4x">亦不于异法　　而复有所见</p>
  <p id="a4y">如是亦不生　　亦不为复有</p>
  <p id="a4z">于是无所入　　亦复无所得</p>
  <p id="a50">便为逮得德　　为一切说法</p>
  <p id="a51">普演于法义　　于道无所念</p>
  <p id="a52">其心于三界　　为已甚佳快</p>
  <p id="a53">心已如是者　　为都不可见</p>
  <p id="a54">无色若如影　　其像亦如是</p>
  <p id="a55">于法有所求　　其心为已止</p>
  <p id="a56">若有于是法　　欲求索其心</p>
  <p id="a57">法亦不见心　　心亦不见法</p>
  <p id="a58">其于如是心　　心而复求心</p>
  <p id="a59">心已如是者　　悉已见诸习</p>
  <p id="a5A">诸法亦如是　　无能黠法者</p>
  <p id="a5B">诸所有思想　　不能作妨碍</p>
  <p id="a5C">一切未成法　　我当悉办之</p>
  <p id="a5D">其法如虚空　　常住无增减</p>
  <p id="a5E">譬若如虚空　　所生无所有</p>
  <p id="a5F">其已如是者　　为见一切法</p>
  <p id="a5G">亦不于虚空　　而有所作为</p>
  <p id="a5H">如是名为好　　诸法亦如是</p>
  <p id="a5I">眼亦不见耳　　耳亦不见眼</p>
  <p id="a5J">舌亦不见鼻　　鼻亦不见舌</p>
  <p id="a5K">身亦不见意　　意亦不见身</p>
  <p id="a5L">各各在其处　　处处不相见</p>
  <p id="a5M">若从他人闻　　或自从己知</p>
  <p id="a5N">如是而悉能　　为人说法界</p>
  <p id="a5O">法界如是者　　乃为悉平等</p>
  <p id="a5P">六衰不知我　　我亦不知衰</p>
  <p id="a5Q">如是皆悉知　　所学诸法事</p>
  <p id="a5R">学已如是者　　其慧无有量</p>
  <p id="a5S">为悉见十方　　无数亿千佛</p>
  <p id="a5T">乃与弟子众　　尊说法悉闻</p>
  <p id="a5U">其有于是法　　广普为人说</p>
  <p id="a5V">于是无量慧　　为已甚清净</p>
  <p id="a5W">善说戒之德　　而具足得闻</p>
  <p id="a5X">晓了于诸议　　分别为皆满</p>
  <p id="a5Y">皆悉知一切　　其心之所念</p>
  <p id="a5Z">便以神足力　　游于亿刹土</p>
  <p id="a5a">巨亿千万劫　　无数恒边沙</p>
  <p id="a5b">前世之所行　　皆悉见了知</p>
  <p id="a5c">而便于是行　　为已逮五通</p>
  <p id="a5d">便因是前近　　安隐无上觉</p>
  <p id="a5e">佛之所住者　　皆为已得住</p>
  <p id="a5f">其未逮道者　　当道求其议</p>
  <p id="a5g">于是视诸法　　皆空无所见</p>
  <p id="a5h">便发踊跃意　　欢喜无过者</p>
  <p id="a5i">一切诸魔众　　无能动其毛</p>
  <p id="a5j">疾逮得正觉　　无上之最尊</p>
  <p id="a5k">天子。<a id="a-5l"></a>复有四事法。<a id="a-5m"></a>菩萨摩诃萨逮得不可思议善权方便之功德。<a id="a-5n"></a>何等为四。<a id="a-5o"></a>一者逮前世智慧功德。<a id="a-5p"></a>二者其有无所依者。<a id="a-5q"></a>寒冻者苦者。<a id="a-5r"></a>苦痛者愁忧者。<a id="a-5s"></a>若见是辈众苦毒者。<a id="a-5t"></a>便发意踊跃欲救之。<a id="a-5u"></a>皆教令求佛道。<a id="a-5v"></a>三者以诸法持佛意系于一切。<a id="a-5w"></a>持前世久远功德福祐劝助。<a id="a-5x"></a>复持一切过去诸佛福祐功德劝助。<a id="a-5y"></a>皆令解脱忧苦放赦去离。<a id="a-5z"></a>都持是功德奉上诸勤苦厄难者。<a id="a-60"></a>四者未曾发意不满一切愿。<a id="a-61"></a>亦未曾发意漏脱。<a id="a-62"></a>使人不至道。<a id="a-63"></a>亦未曾令一切不至道。<a id="a-64"></a>如我心欲至道道亦迎我心。<a id="a-65"></a>如是智便迎于心。<a id="a-66"></a>心便逮道智持沤和拘舍罗。<a id="a-67"></a>于功德而增益不于法界有所坏。<a id="a-68"></a>于所可思议法所学无有厌足。<a id="a-69"></a>于诸功德亦不厌足。<a id="a-6A"></a>如是作诸功德倍复无厌足。<a id="a-6B"></a>不于心法有所亡。<a id="a-6C"></a>心于功德亦无所亡。<a id="a-6D"></a>常奉行于布施心清净无所悕望。<a id="a-6E"></a>常奉持禁戒而不缺减。<a id="a-6F"></a>于忍辱力而不动转。<a id="a-6G"></a>加于精进而不懈怠。<a id="a-6H"></a>于禅三昧而不乱。<a id="a-6I"></a>于智慧而不愚。<a id="a-6J"></a>常供养于一切而无所贪。<a id="a-6K"></a>以慈报恩而无所忧。<a id="a-6L"></a>思惟所生逮无所生。<a id="a-6M"></a>忧其所说法忧欲令皆度脱。<a id="a-6N"></a>天子。<a id="a-6O"></a>菩萨行如是。<a id="a-6P"></a>其有知小福者以沤和拘舍罗所作无央数不可量。<a id="a-6Q"></a>如是天子。<a id="a-6R"></a>菩萨于是一切法。<a id="a-6S"></a>逮得不可计智。<a id="a-6T"></a>于诸法无所不知无所不了。<a id="a-6U"></a>何以故。<a id="a-6V"></a>天子。<a id="a-6W"></a>一切法空无想不愿。<a id="a-6X"></a>如是空不可计。<a id="a-6Y"></a>心逮得不可计。<a id="a-6Z"></a>作小功德。<a id="a-6a"></a>持沤和拘舍罗所作无央数不可量。<a id="a-6b"></a>何以故。<a id="a-6c"></a>如是道不可量心亦如是。<a id="a-6d"></a>如是行不可量。<a id="a-6e"></a>无边际不可量法。<a id="a-6f"></a>随无边际不可量法。<a id="a-6g"></a>如是诸佛世尊道法。<a id="a-6h"></a>亦复无边际不可量。<a id="a-6i"></a>复次天子。<a id="a-6j"></a>菩萨以沤和拘舍罗。<a id="a-6k"></a>于一切行皆悉过上。<a id="a-6l"></a>过上已随一切人所喜乐。<a id="a-6m"></a>布施者。<a id="a-6n"></a>所求者。<a id="a-6o"></a>说法者。<a id="a-6p"></a>以法而度脱之。<a id="a-6q"></a>复次天子。<a id="a-6r"></a>菩萨已如是者。<a id="a-6s"></a>逮得无央数不可计所行法。<a id="a-6t"></a>则于布施持戒忍辱精进一心智慧皆悉具足。<a id="a-6u"></a>于勤苦人无有轻易之心。<a id="a-6v"></a>于戒无缺减以戒有所长益为一切人忍辱。<a id="a-6w"></a>若骂詈轻易者皆悉忍之。<a id="a-6x"></a>于精进合会诸善德。<a id="a-6y"></a>于禅逮得诸定于智慧无所挂碍。<a id="a-6z"></a>复次天子。<a id="a-70"></a>菩萨以沤和拘舍罗。<a id="a-71"></a>于弟子而现行。<a id="a-72"></a>随其法教化之。<a id="a-73"></a>自于内无所悕望。<a id="a-74"></a>于辟支佛而现行。<a id="a-75"></a>以其法教化之。<a id="a-76"></a>于其内无所悕望。<a id="a-77"></a>如是天子。<a id="a-78"></a>菩萨以是四事法。<a id="a-79"></a>得不可思议善权慧。<a id="a-7A"></a>佛尔时说偈言。</p>
  <p id="a7B">其苦凡有二　　谓我及他人</p>
  <p id="a7C">自灭于我苦　　并复能灭彼</p>
  <p id="a7D">忧念一切人　　令心了道事</p>
  <p id="a7E">于法心亦尔　　皆使解一议</p>
  <p id="a7F">用福一切人　　三世勤苦行</p>
  <p id="a7G">诸佛所行福　　一切皆劝助</p>
  <p id="a7H">以是功德福　　奉上施一切</p>
  <p id="a7I">于诸心所愿　　疾逮得佛慧</p>
  <p id="a7J">令一切发意　　皆学正真道</p>
  <p id="a7K">心不于余道　　而复有所求</p>
  <p id="a7L">心不悕望道　　视亦不可见</p>
  <p id="a7M">道相心如是　　心相亦俱然</p>
  <p id="a7N">法等如是等　　于我亦无我</p>
  <p id="a7O">自知见功德　　增益净功德</p>
  <p id="a7P">于身无所增　　法界难思议</p>
  <p id="a7Q">常住于道处　　是乃为求佛</p>
  <p id="a7R">其心未曾念　　豪尊以自益</p>
  <p id="a7S">心恒存于道　　精进而不懈</p>
  <p id="a7T">布施而无厌　　常坚护于戒</p>
  <p id="a7U">忍辱亦如是　　不造立人根</p>
  <p id="a7V">日日行精进　　常自念身空</p>
  <p id="a7W">于禅而寂静　　慧能度一切</p>
  <p id="a7X">养育于一切　　所作如莲花</p>
  <p id="a7Y">施与持清净　　不望于他人</p>
  <p id="a7Z">常愿求佛慧　　诸法具了知</p>
  <p id="a7a">晓习一切法　　其慧难思议</p>
  <p id="a7b">为一切说法　　而无有诸碍</p>
  <p id="a7c">若有应此行　　是则为菩萨</p>
  <p id="a7d">皆悉解了空　　施少报无量</p>
  <p id="a7e">不想有与无　　心未曾放恣</p>
  <p id="a7f">悉知一切行　　如所愿度脱</p>
  <p id="a7g">布施随所欲　　说法种隆化</p>
  <p id="a7h">既施而无悔　　于戒不亏缺</p>
  <p id="a7i">忍辱及精进　　禅慧不自大</p>
  <p id="a7j">布施与持戒　　忍辱及精进</p>
  <p id="a7k">于禅定三昧　　慧施而降调</p>
  <p id="a7l">其于声闻行　　及与辟支佛</p>
  <p id="a7m">随所乐度脱　　于内而不随</p>
  <p id="a7n">坚住于是法　　菩萨无所著</p>
  <p id="a7o">权慧难思议　　疾逮降一切</p>
  <p id="a7p">复次天子。<a id="a-7q"></a>菩萨有四事法。<a id="a-7r"></a>一切法为一味为一入为一说。<a id="a-7s"></a>其智皆解达于众议。<a id="a-7t"></a>何等为四。<a id="a-7u"></a>如是天子。<a id="a-7v"></a>菩萨于法界得一切智功德。<a id="a-7w"></a>而无所破坏。<a id="a-7x"></a>信一切诸法皆空。<a id="a-7y"></a>亦不于法界言是我作非我作。<a id="a-7z"></a>何以故。<a id="a-80"></a>是我作亦非。<a id="a-81"></a>不是我作皆非。<a id="a-82"></a>所以者何。<a id="a-83"></a>坏诸不可习便逮得皆知一切法智。<a id="a-84"></a>天子。<a id="a-85"></a>是为四事法。<a id="a-86"></a>菩萨得知一切法为一味为一入为一说。<a id="a-87"></a>如是智为悉解达众智议。<a id="a-88"></a>如是知如是视。<a id="a-89"></a>若于俗若于道。<a id="a-8A"></a>便以慈转法教。<a id="a-8B"></a>若有行者行之。<a id="a-8C"></a>若有恩者恩之。<a id="a-8D"></a>若有住立者立之。<a id="a-8E"></a>便以法住立之。<a id="a-8F"></a>以法大悲而转之。<a id="a-8G"></a>不于众法言念是尊者是为卑。<a id="a-8H"></a>亦不于入法亦不于行法。<a id="a-8I"></a>亦不于若干法而有所见。<a id="a-8J"></a>习知凡人法便复行凡人法。<a id="a-8K"></a>于凡人法亦无所举亦无所下。<a id="a-8L"></a>于是一事坏习法亦尔。<a id="a-8M"></a>便广说一切法。<a id="a-8N"></a>于诸法界不见有所坏。<a id="a-8O"></a>何以故。<a id="a-8P"></a>为得一忍为忍于空。<a id="a-8Q"></a>于忍空而不疑。<a id="a-8R"></a>如一入诸法入亦尔。<a id="a-8S"></a>如无所生入。<a id="a-8T"></a>天子。<a id="a-8U"></a>如是菩萨为亲近佛世尊无上正真之道。<a id="a-8V"></a>亦不想念近佛不近佛。<a id="a-8W"></a>何以故。<a id="a-8X"></a>亦不见坏一事。<a id="a-8Y"></a>所以者何。<a id="a-8Z"></a>亦不见一切人异。<a id="a-8a"></a>亦不见道异。<a id="a-8b"></a>亦不见一切人。<a id="a-8c"></a>亦复不见于道。<a id="a-8d"></a>佛尔时说偈言。</p>
  <p id="a8e">不于法界言是非　　不于法界无所坏</p>
  <p id="a8f">法界如是一切如　　若不思惟不了义</p>
  <p id="a8g">已信于法一切空　　六衰久长与空会</p>
  <p id="a8h">一切法寂得自在　　若一处空余皆尔</p>
  <p id="a8i">于法无见无能视　　亦复无我不可获</p>
  <p id="a8j">若我学得如是者　　如为审谛晓道意</p>
  <p id="a8k">行应寂静逮空藏　　止与相随诸法处</p>
  <p id="a8l">皆知诸法为寂然　　于是寂净无不可</p>
  <p id="a8m">世最世间法皆知　　于是不疑不转还</p>
  <p id="a8n">不断于愿愿来愿　　闻法常念不懈慢</p>
  <p id="a8o">于无央数不可计　　其身所作不自见</p>
  <p id="a8p">展转五道不见法　　凡人罗汉乃能知</p>
  <p id="a8q">凡人所习常念说　　如是之事罗汉法</p>
  <p id="a8r">亦复不举亦不下　　寂静不受尔乃知</p>
  <p id="a8s">一切法数皆悉知　　不于法界有所坏</p>
  <p id="a8t">忍辱虚空等无异　　诸法虚空皆如是</p>
  <p id="a8u">忍辱如空无所念　　一切诸法入一智</p>
  <p id="a8v">如无从生不生习　　如是所行道不难</p>
  <p id="a8w">如是亲近无量道　　于是心念无懈倦</p>
  <p id="a8x">若我他人法如是　　所求无得则觉道</p>
  <p id="a8y">天子。<a id="a-8z"></a>菩萨复有四事法。<a id="a-90"></a>于甚深戒行不放逸。<a id="a-91"></a>何等为四。<a id="a-92"></a>如是天子。<a id="a-93"></a>菩萨自思惟。<a id="a-94"></a>何等名为戒。<a id="a-95"></a>如是自视身所行。<a id="a-96"></a>皆知身所行善口所言善心所念善。<a id="a-97"></a>是名曰为戒。<a id="a-98"></a>云何身所行口所言心所念。<a id="a-99"></a>不犯身事。<a id="a-9A"></a>不杀不盗不淫。<a id="a-9B"></a>是名为身行善。<a id="a-9C"></a>云何口所言善。<a id="a-9D"></a>不恶口不两舌不妄言不绮语。<a id="a-9E"></a>是为口所言善。<a id="a-9F"></a>云何意所念善。<a id="a-9G"></a>不嫉不恚不邪见。<a id="a-9H"></a>是名为意所念善。<a id="a-9I"></a>如是为自视悉见。<a id="a-9J"></a>用是故。<a id="a-9K"></a>皆具得如身口意所行。<a id="a-9L"></a>不作是事无有能普说其德者。<a id="a-9M"></a>亦不青黄赤白红不离色。<a id="a-9N"></a>亦不眼识而可识。<a id="a-9O"></a>如是亦不意识分别而可识。<a id="a-9P"></a>何以故。<a id="a-9Q"></a>于是不生无所生。<a id="a-9R"></a>于起无所起。<a id="a-9S"></a>如是不生无所生不起无所起。<a id="a-9T"></a>于是便逮得无能说普演之德。<a id="a-9U"></a>是时心安住而不摇。<a id="a-9V"></a>如是不相逢无能普演。<a id="a-9W"></a>如是无有能普演说。<a id="a-9X"></a>亦不自言我能作是说作是行者。<a id="a-9Y"></a>心亦不可见。<a id="a-9Z"></a>如是说心。<a id="a-9a"></a>戒亦复不可见迹。<a id="a-9b"></a>如是天子。<a id="a-9c"></a>菩萨逮得甚深戒之德。</p>
  <p id="a9d">复次天子。<a id="a-9e"></a>菩萨逮知离所见身功德。<a id="a-9f"></a>知于所见无所起。<a id="a-9g"></a>若戒若恶戒等无所作。<a id="a-9h"></a>复次天子。<a id="a-9i"></a>菩萨逮得住入甚深法要。<a id="a-9j"></a>作如是祠。<a id="a-9k"></a>诸所学事深远之行皆悉行。<a id="a-9l"></a>于一切诸乘行皆悉行。<a id="a-9m"></a>是名曰为戒。<a id="a-9n"></a>如是行为不自欺亦不欺他人。<a id="a-9o"></a>如是者名曰甚深戒。<a id="a-9p"></a>复次天子。<a id="a-9q"></a>菩萨得不犯戒不亏戒不亡戒。<a id="a-9r"></a>云何菩萨不犯于戒不亏于戒不亡于戒。<a id="a-9s"></a>天子。<a id="a-9t"></a>能自护者便能护于戒。<a id="a-9u"></a>天子。<a id="a-9v"></a>自知者便能知戒不轻易于戒。<a id="a-9w"></a>于所学无所缺。<a id="a-9x"></a>于戒而不亡。<a id="a-9y"></a>用是故不亡于戒。<a id="a-9z"></a>一切他人法皆悉知。<a id="a-A0"></a>何所是他人。<a id="a-A1"></a>我为在何所。<a id="a-A2"></a>亦不佷他人亦尔。<a id="a-A3"></a>天子。<a id="a-A4"></a>用是故能度脱一切人。<a id="a-A5"></a>天子。<a id="a-A6"></a>是为四法菩萨得甚深戒而不放逸。<a id="a-A7"></a>佛尔时便说偈言。</p>
  <p id="aA8">身口意所行　　法洁净复净</p>
  <p id="aA9">其行胜珍宝　　是戒应菩萨</p>
  <p id="aAA">是十无过上　　黠持护菩萨</p>
  <p id="aAB">身口意不亏　　是戒为最黠</p>
  <p id="aAC">不作亦不生　　于生而无生</p>
  <p id="aAD">无种无处住　　无智云何得</p>
  <p id="aAE">不会不作戒　　眼视不可见</p>
  <p id="aAF">亦非耳鼻口　　非身意所识</p>
  <p id="aAG">不造六情根　　所住亦无处</p>
  <p id="aAH">是戒甚清净　　戒亦无所住</p>
  <p id="aAI">守戒不放逸　　于戒无我想</p>
  <p id="aAJ">护戒无戒想　　以是得深戒</p>
  <p id="aAK">于是见身行　　离于诸所见</p>
  <p id="aAL">不随望见处　　于戒无想念</p>
  <p id="aAM">如律入深法　　诸行皆办毕</p>
  <p id="aAN">灭有便能护　　于戒无异想</p>
  <p id="aAO">有我便有戒　　无我亦无戒</p>
  <p id="aAP">是说为恐畏　　知我则有戒</p>
  <p id="aAQ">空寂戒无念　　寂静戒无著</p>
  <p id="aAR">空寂戒无时　　寂戒不思惟</p>
  <p id="aAS">不亏戒无上　　于戒不贡高</p>
  <p id="aAT">戒亦无我想　　是则甚深戒</p>
  <p id="aAU">于戒甚勇悍　　不为不善哉</p>
  <p id="aAV">一戒具众行　　一切法叵得</p>
  <p id="aAW">戒有想为痴　　无戒言守戒</p>
  <p id="aAX">是为灭戒果　　不脱于五道</p>
  <p id="aAY">远离诸所见　　我所皆不见</p>
  <p id="aAZ">戒亦无所见　　不畏于五道</p>
  <p id="aAa">视不见为见　　不增不善戒</p>
  <p id="aAb">于我而无病　　习戒皆悉见</p>
 </body>
</html>