<!doctype html>
<html id="z3IBTgpMr" data-ver="687">
 <head>
  <meta charset="utf-8">
  <meta author="安法钦">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">道神足无极变化经卷第二</h1>
  <p id="a2">于是月天子白佛言。<a id="a-3"></a>世尊。<a id="a-4"></a>甚可怪如来深微乃如是。<a id="a-5"></a>是佛世尊无上正真。<a id="a-6"></a>甚可怪。<a id="a-7"></a>菩萨所施行。<a id="a-8"></a>如是名为眼见诸法行。<a id="a-9"></a>不起自好益身败道之行。<a id="a-A"></a>从久远已断离身想之行。<a id="a-B"></a>于无央数劫行。<a id="a-C"></a>而不堕声闻辟支佛地。<a id="a-D"></a>而不堕落究竟于道。<a id="a-E"></a>满足佛法有几法行。<a id="a-F"></a>世尊。<a id="a-G"></a>菩萨于深法行。<a id="a-H"></a>不于亿百千万佛而作证。<a id="a-I"></a>佛语天子。<a id="a-J"></a>菩萨有四事。<a id="a-K"></a>逮深法行。<a id="a-L"></a>不于亿百千万佛所而作证。<a id="a-M"></a>何等为四。<a id="a-N"></a>如是天子。<a id="a-O"></a>菩萨坚住于诸要持一切智出家大吼逮精进而不弱。<a id="a-P"></a>为一切故舍诸所有。<a id="a-Q"></a>坚住于施与便逮大悲事。<a id="a-R"></a>如佛所说所问皆报答。<a id="a-S"></a>逮得善权方便。<a id="a-T"></a>于一切功德已成。<a id="a-U"></a>复成于余德。<a id="a-V"></a>天子。<a id="a-W"></a>是为四事菩萨于深法行。<a id="a-X"></a>不于无央数亿百千佛所而求证。<a id="a-Y"></a>佛于是说偈言。</p>
  <p id="aZ">坚住于所作　　其智亦如是</p>
  <p id="aa">前世所作智　　亦终不放舍</p>
  <p id="ab">以一切智故　　所为而不忧</p>
  <p id="ac">一切像色貌　　皆悉具了知</p>
  <p id="ad">所行常精进　　终不为放逸</p>
  <p id="ae">心亦不懈惓　　所行亦如是</p>
  <p id="af">其诸所作为　　皆悉忧一切</p>
  <p id="ag">如是于众生　　常而有等心</p>
  <p id="ah">常兴大悲意　　忧念一切人</p>
  <p id="ai">愍伤诸勤苦　　皆欲令安隐</p>
  <p id="aj">愿疾得作佛　　断绝诸苦恼</p>
  <p id="ak">逮得众珍宝　　其处不可尽</p>
  <p id="al">常以善权慧　　教学诸方便</p>
  <p id="am">勤力作功德　　行是无厌足</p>
  <p id="an">所造有究竟　　其行常如应</p>
  <p id="ao">安之于道次　　不悉念居处</p>
  <p id="ap">以如是法者　　悉皆坚持之</p>
  <p id="aq">菩萨行是者　　诸行皆悉了</p>
  <p id="ar">于是甚深法　　所行皆备具</p>
  <p id="as">于亿百千佛　　所作不懈倦</p>
  <p id="at">尔时月天子问佛言。<a id="a-u"></a>云何菩萨得甚深之行。<a id="a-v"></a>佛告天子。<a id="a-w"></a>菩萨亦不于凡人法有所望。<a id="a-x"></a>亦不于佛法有所求。<a id="a-y"></a>亦不于凡人法有所疑。<a id="a-z"></a>于佛法凡人法等无有异。<a id="a-10"></a>不于凡人法有所求。<a id="a-11"></a>于佛法亦无所得亦无所亡。<a id="a-12"></a>于凡人亦无异。<a id="a-13"></a>于佛法亦无异。<a id="a-14"></a>亦不作是念。<a id="a-15"></a>不言凡人法不尊佛法为尊。<a id="a-16"></a>于凡人法亦无所断。<a id="a-17"></a>于佛法亦无所断。<a id="a-18"></a>如是生生复生。<a id="a-19"></a>是名曰凡人法。<a id="a-1A"></a>如是佛法。<a id="a-1B"></a>是二法为空为寂为定。<a id="a-1C"></a>如是为知无处。<a id="a-1D"></a>亦不于凡人法有所求。<a id="a-1E"></a>亦不于佛法有所求。<a id="a-1F"></a>不于凡人法处有所有。<a id="a-1G"></a>亦不于佛法处有所有。<a id="a-1H"></a>如是二者。<a id="a-1I"></a>亦不见凡人亦不见不凡人。<a id="a-1J"></a>如是知为如眼见。<a id="a-1K"></a>所见者皆空皆无相皆亦无愿。<a id="a-1L"></a>如是智慧如眼所见。<a id="a-1M"></a>如是智为佛法。<a id="a-1N"></a>亦不于佛有与无亦不念于是有所安有所苦亦不念是好是丑。<a id="a-1O"></a>是皆空亦如空空。<a id="a-1P"></a>亦不于空而见空。<a id="a-1Q"></a>亦不知亦不求。<a id="a-1R"></a>何以故。<a id="a-1S"></a>已是习有老有起故。<a id="a-1T"></a>如是天子。<a id="a-1U"></a>法法乎法名法住法灭法寂。<a id="a-1V"></a>于是亦不自见亦无所见。<a id="a-1W"></a>亦不自知亦无所知。<a id="a-1X"></a>所以者何。<a id="a-1Y"></a>若凡人若弟子。<a id="a-1Z"></a>若辟支佛若三耶三佛。<a id="a-1a"></a>若受决若深行。<a id="a-1b"></a>天子。<a id="a-1c"></a>菩萨不于诸法空佛法空。<a id="a-1d"></a>何以故。<a id="a-1e"></a>如是天子。<a id="a-1f"></a>法乎法音声。<a id="a-1g"></a>彼善音是善音。<a id="a-1h"></a>于是不可得。<a id="a-1i"></a>如是不可得。<a id="a-1j"></a>于是为无我。<a id="a-1k"></a>如是为无我。<a id="a-1l"></a>于是不说有住不住而去。<a id="a-1m"></a>天子。<a id="a-1n"></a>诸法如是不可数佛法亦不别。<a id="a-1o"></a>天子。<a id="a-1p"></a>其譬如是。<a id="a-1q"></a>当作是视。<a id="a-1r"></a>诸法佛法常念作是行。<a id="a-1s"></a>复念如是行。<a id="a-1t"></a>于是起无识念。<a id="a-1u"></a>行于无识念。<a id="a-1v"></a>于佛法亦无所惟。<a id="a-1w"></a>如此者为以应从思惟为以起。<a id="a-1x"></a>不复作是智。<a id="a-1y"></a>不于法界有所增。<a id="a-1z"></a>亦不在亦不不在。<a id="a-20"></a>复次习法智。<a id="a-21"></a>无能于法有所增减。<a id="a-22"></a>所以者何。<a id="a-23"></a>若有爱欲法无爱欲法皆觉知。<a id="a-24"></a>何所是欲何所为无欲。<a id="a-25"></a>已了知于是不复随。<a id="a-26"></a>是故天子。<a id="a-27"></a>菩萨得甚深之行。<a id="a-28"></a>终不见于法亦终不于佛法如是视。<a id="a-29"></a>如是见如是观。<a id="a-2A"></a>为不见作是视。<a id="a-2B"></a>天子。<a id="a-2C"></a>菩萨众魔若魔天。<a id="a-2D"></a>不能坏如是说。<a id="a-2E"></a>天子。<a id="a-2F"></a>佛说如是。</p>
  <p id="a2G">天子白佛言。<a id="a-2H"></a>世尊。<a id="a-2I"></a>菩萨摩诃萨所作甚奇特。<a id="a-2J"></a>具足知是诸慧事。<a id="a-2K"></a>乃如是了知于生死乃作是求道而不懈倦。<a id="a-2L"></a>如是起灭上下可尽。<a id="a-2M"></a>佛言。<a id="a-2N"></a>天子。<a id="a-2O"></a>譬如幻如化。<a id="a-2P"></a>若来若去若坐若所求若所说亦皆无所有。<a id="a-2Q"></a>天子。<a id="a-2R"></a>譬如幻化。<a id="a-2S"></a>欲知一切诸法悉如是。<a id="a-2T"></a>一切诸所起灭。<a id="a-2U"></a>过去当来今现在其劫数亦如是。<a id="a-2V"></a>菩萨亦不念起。<a id="a-2W"></a>亦不念前世所行。<a id="a-2X"></a>天子复问。<a id="a-2Y"></a>云何世尊。<a id="a-2Z"></a>菩萨若不念有起生处。<a id="a-2a"></a>佛何以得来上忉利天。<a id="a-2b"></a>到所生母所尽夏三月。<a id="a-2c"></a>世尊。<a id="a-2d"></a>不从摩耶生耶。<a id="a-2e"></a>佛报天子言。<a id="a-2f"></a>如来所生不用生死法住如如住。<a id="a-2g"></a>如者不来不去。<a id="a-2h"></a>佛生如是。<a id="a-2i"></a>佛复言。<a id="a-2j"></a>天子。<a id="a-2k"></a>佛从般若波罗蜜生。<a id="a-2l"></a>诸佛世尊皆从般若波罗蜜生。<a id="a-2m"></a>何以故。<a id="a-2n"></a>三十二大人相不从摩耶生。<a id="a-2o"></a>天子。<a id="a-2p"></a>般若波罗蜜如是学。<a id="a-2q"></a>般若波罗蜜佛母身。<a id="a-2r"></a>三十二大人相皆从学般若波罗蜜。<a id="a-2s"></a>月天子白佛言。<a id="a-2t"></a>我熟思惟般若波罗蜜。<a id="a-2u"></a>无所生无所灭。<a id="a-2v"></a>云何世尊。<a id="a-2w"></a>言般若波罗蜜是诸佛之母乎。<a id="a-2x"></a>佛报言。<a id="a-2y"></a>如天子所言。<a id="a-2z"></a>菩萨当学菩萨所学。<a id="a-30"></a>逮般若波罗蜜。<a id="a-31"></a>便得佛身相三十二大人之相。<a id="a-32"></a>归之十种力四无所畏佛十八法大慈大悲三昧独行游步。<a id="a-33"></a>佛慧知他人意皆来归之。<a id="a-34"></a>此皆不从摩耶生。<a id="a-35"></a>是故天子。<a id="a-36"></a>当知佛慧从般若波罗蜜生。<a id="a-37"></a>有无央数诸慧之事不可计。<a id="a-38"></a>今粗举其事皆悉如是。<a id="a-39"></a>天子复问。<a id="a-3A"></a>诸佛世尊法皆悉具足。<a id="a-3B"></a>如是如如来如者随如得成。<a id="a-3C"></a>如是天子所见事如是。<a id="a-3D"></a>视佛从般若波罗蜜生。<a id="a-3E"></a>亦不从生般若波罗蜜。<a id="a-3F"></a>不于法有想根。<a id="a-3G"></a>亦无起根亦无争除。<a id="a-3H"></a>云何世尊。<a id="a-3I"></a>般若波罗蜜所生。<a id="a-3J"></a>答言天子。<a id="a-3K"></a>如法如来如如者随所作法。<a id="a-3L"></a>于是法不生不起不灭。<a id="a-3M"></a>如是天子。<a id="a-3N"></a>不生不起不灭。<a id="a-3O"></a>如是如是异为智慧。<a id="a-3P"></a>慧从般若波罗蜜生。<a id="a-3Q"></a>名曰怛萨阿竭。<a id="a-3R"></a>从般若波罗蜜所生。<a id="a-3S"></a>如是生为不复生不起不灭如是天子。<a id="a-3T"></a>不生不起不灭。<a id="a-3U"></a>菩萨学疾近般若波罗蜜。<a id="a-3V"></a>天子。<a id="a-3W"></a>般若波罗蜜智不可尽。<a id="a-3X"></a>复不可尽般若波罗蜜。<a id="a-3Y"></a>复言世尊。<a id="a-3Z"></a>是智慧云何思惟。<a id="a-3a"></a>云何当知是般若波罗蜜不可尽智。<a id="a-3b"></a>复言天子。<a id="a-3c"></a>不于智慧思惟而有智。<a id="a-3d"></a>如是天子。<a id="a-3e"></a>于智慧有思惟有智。<a id="a-3f"></a>是不为智慧不可尽慧。<a id="a-3g"></a>何以故。<a id="a-3h"></a>天子。<a id="a-3i"></a>心知有劳终不能得不可尽知。<a id="a-3j"></a>当令如是不为智慧。<a id="a-3k"></a>天子。<a id="a-3l"></a>智慧无思惟智。<a id="a-3m"></a>若智慧有尽不为智慧天子复问。<a id="a-3n"></a>云何世尊不可尽。<a id="a-3o"></a>从何所问从何所知。<a id="a-3p"></a>答言天子。<a id="a-3q"></a>是不可尽不从放恣而等求。<a id="a-3r"></a>复问世尊。<a id="a-3s"></a>是不放恣为何等类。<a id="a-3t"></a>答言天子。<a id="a-3u"></a>诸恶行于三界而不舍。<a id="a-3v"></a>亦不离三界中诸恶。<a id="a-3w"></a>已复舍三界诸恶行。<a id="a-3x"></a>如是天子。<a id="a-3y"></a>各随所为不放恣。<a id="a-3z"></a>其报云何。<a id="a-40"></a>于三界不起不灭是其报。<a id="a-41"></a>复问世尊。<a id="a-42"></a>颇有弟子从是间游过三界为人说法者不。<a id="a-43"></a>佛言天子。<a id="a-44"></a>于欲界能为弟子说弟子法。<a id="a-45"></a>不能于欲界有所益。<a id="a-46"></a>于色界无色界能为弟子说弟子法都无所益。<a id="a-47"></a>以三昧游三界而说法。<a id="a-48"></a>不能了佛世尊之所说。<a id="a-49"></a>亦不见以三昧力游于欲界有所说。<a id="a-4A"></a>而无色天子。<a id="a-4B"></a>虽游欲界复不能有所脱。<a id="a-4C"></a>以三昧力游于色界无色界。<a id="a-4D"></a>无色界所说而无益于色界。<a id="a-4E"></a>无色界都不能有所脱。<a id="a-4F"></a>虽游三界但能自脱身不能益他人。<a id="a-4G"></a>如是天子。<a id="a-4H"></a>虽知三界不恋于三界坐守空法。<a id="a-4I"></a>亦不习于欲界。<a id="a-4J"></a>不能于色界。<a id="a-4K"></a>亦复不能于无色界。<a id="a-4L"></a>如是不能于三界。<a id="a-4M"></a>亦不生于三界亦生于三界。<a id="a-4N"></a>所去亦不知处。<a id="a-4O"></a>如是天子。<a id="a-4P"></a>是辈捐身于是处无能知。<a id="a-4Q"></a>亦不见往亦不见还。<a id="a-4R"></a>何以故。<a id="a-4S"></a>一切诸法于三界不相逢。<a id="a-4T"></a>天子。<a id="a-4U"></a>譬如虚空不生不可见。<a id="a-4V"></a>无有作者不复会以过去。<a id="a-4W"></a>如是天子。<a id="a-4X"></a>三界一切诸法皆如是。<a id="a-4Y"></a>说是法时。<a id="a-4Z"></a>天诸天众中。<a id="a-4a"></a>七万二千天子远尘离垢诸法法眼净。<a id="a-4b"></a>万六千天子前世已作功德。<a id="a-4c"></a>今复闻说是法。<a id="a-4d"></a>皆发阿耨多罗三耶三菩心。<a id="a-4e"></a>八千菩萨得不起法忍。</p>
  <p id="a4f">尔时众会者皆承佛威神。<a id="a-4g"></a>皆自见未曾所见华在其裓上悉以散佛。<a id="a-4h"></a>应时佛威神令是华遍满忉利天上。<a id="a-4i"></a>是时释提桓因前白佛言。<a id="a-4j"></a>甚可怪世尊。<a id="a-4k"></a>是诸族姓子所散华本所不见。<a id="a-4l"></a>尔时月天子谓释提桓因言。<a id="a-4m"></a>拘翼。<a id="a-4n"></a>世尊亦是未曾可见者。<a id="a-4o"></a>华亦如是。<a id="a-4p"></a>何以故。<a id="a-4q"></a>拘翼。<a id="a-4r"></a>持是心见世尊者。<a id="a-4s"></a>是心为灭尽不可得见。<a id="a-4t"></a>如是拘翼。<a id="a-4u"></a>其有可见之事皆前所未曾见。<a id="a-4v"></a>释提桓因问天子。<a id="a-4w"></a>仁者云何见佛。<a id="a-4x"></a>天子报。<a id="a-4y"></a>如是世尊见我我见世尊亦复如是。<a id="a-4z"></a>释提桓因又问。<a id="a-50"></a>云何见。<a id="a-51"></a>答言拘翼。<a id="a-52"></a>如来如如色如如痛想行识如。<a id="a-53"></a>我作是见如来。<a id="a-54"></a>拘翼。<a id="a-55"></a>我不以色观如来。<a id="a-56"></a>亦不以痛想观如来。<a id="a-57"></a>亦不以行识见如来。<a id="a-58"></a>所以者何。<a id="a-59"></a>色自然不起不灭。<a id="a-5A"></a>痛想行识亦尔。<a id="a-5B"></a>是五阴法之相。<a id="a-5C"></a>是相不相皆如普照。<a id="a-5D"></a>拘翼。<a id="a-5E"></a>如来如是不可见。<a id="a-5F"></a>拘翼。<a id="a-5G"></a>复有欲见如来当如佛见我。<a id="a-5H"></a>我见佛亦尔。<a id="a-5I"></a>复问天子。<a id="a-5J"></a>云何如佛见仁。<a id="a-5K"></a>天子答言。<a id="a-5L"></a>今佛在此自可问佛。</p>
  <p id="a5M">于是释提桓因前白佛言。<a id="a-5N"></a>云何世尊。<a id="a-5O"></a>如来见月天子。<a id="a-5P"></a>佛言。<a id="a-5Q"></a>不以色见。<a id="a-5R"></a>亦不痛痒思想生死识见。<a id="a-5S"></a>亦不以前世见。<a id="a-5T"></a>亦不持当来见。<a id="a-5U"></a>亦不现在见。<a id="a-5V"></a>亦不凡人见。<a id="a-5W"></a>亦不于凡人解脱见。<a id="a-5X"></a>亦不于学见。<a id="a-5Y"></a>亦不于不学法事见。<a id="a-5Z"></a>亦不阿罗诃见。<a id="a-5a"></a>亦不阿罗诃法事见。<a id="a-5b"></a>亦不于弟子法见。<a id="a-5c"></a>亦不于辟支佛地见。<a id="a-5d"></a>亦不于佛地见。<a id="a-5e"></a>所见如是。<a id="a-5f"></a>拘翼。<a id="a-5g"></a>如是为见佛。<a id="a-5h"></a>如是见佛为无所见。<a id="a-5i"></a>如是无所见是为等见。<a id="a-5j"></a>如是示现是名为一切示现审谛示现。<a id="a-5k"></a>如是观。<a id="a-5l"></a>拘翼。<a id="a-5m"></a>是名为如来。<a id="a-5n"></a>如来于法界无所缺减。<a id="a-5o"></a>拘翼。<a id="a-5p"></a>于拘翼意云何。<a id="a-5q"></a>如来如是见如是观为见何等。<a id="a-5r"></a>答言。<a id="a-5s"></a>是名为见佛。<a id="a-5t"></a>世尊。<a id="a-5u"></a>如来是名为得不于色。<a id="a-5v"></a>如是如来于此无有能得计数者。<a id="a-5w"></a>复问世尊。<a id="a-5x"></a>如是为见佛耶。<a id="a-5y"></a>答言。<a id="a-5z"></a>如是拘翼。<a id="a-60"></a>菩萨为逮得无所从生忍。<a id="a-61"></a>于一切诸法界皆为等住。<a id="a-62"></a>亦不离是法而见法。<a id="a-63"></a>释提桓因复白佛言。<a id="a-64"></a>是月天子为得无所从生法忍。<a id="a-65"></a>佛答释提桓因言。<a id="a-66"></a>持是事自以问月天子当为汝发遣。</p>
  <p id="a67">于是释提桓因问月天子。<a id="a-68"></a>仁者。<a id="a-69"></a>今为得是无所从生法忍耶。<a id="a-6A"></a>月天子答言。<a id="a-6B"></a>拘翼。<a id="a-6C"></a>颇有无所生而起不。<a id="a-6D"></a>释提桓因言不。<a id="a-6E"></a>天子复言拘翼。<a id="a-6F"></a>设无所生不起者。<a id="a-6G"></a>云何复问得无所从生法忍。<a id="a-6H"></a>天子复言拘翼。<a id="a-6I"></a>法界无所生。<a id="a-6J"></a>其譬正如此。<a id="a-6K"></a>是故法界亦不起亦不灭都不可知。<a id="a-6L"></a>尔时释提桓因便发是念言。<a id="a-6M"></a>如月天子所说。<a id="a-6N"></a>为已得无所从生法忍。<a id="a-6O"></a>为逮近佛。<a id="a-6P"></a>为逮三耶三菩。<a id="a-6Q"></a>尔时月天子知释提桓因心所念。<a id="a-6R"></a>语释提桓因言。<a id="a-6S"></a>拘翼。<a id="a-6T"></a>无所得忍者。<a id="a-6U"></a>得三耶三菩座不难。<a id="a-6V"></a>有不得忍者。<a id="a-6W"></a>去三耶三菩座大远。<a id="a-6X"></a>释提桓因复言天子。<a id="a-6Y"></a>云何作是说。<a id="a-6Z"></a>天子报言。<a id="a-6a"></a>拘翼。<a id="a-6b"></a>已得忍者能作是说。<a id="a-6c"></a>其不得是者不能近三耶三菩阿惟三佛座。<a id="a-6d"></a>得无所从生忍故。<a id="a-6e"></a>能说无所从生如无所生。<a id="a-6f"></a>如是者道。<a id="a-6g"></a>释提桓因复问天子。<a id="a-6h"></a>道从何所求。<a id="a-6i"></a>天子答言。<a id="a-6j"></a>拘翼。<a id="a-6k"></a>道于三界而无我作是求道。<a id="a-6l"></a>释提桓因复问。<a id="a-6m"></a>三界无我云何求。<a id="a-6n"></a>天子答言。<a id="a-6o"></a>如法者不生。<a id="a-6p"></a>不生复不生当道作是求。<a id="a-6q"></a>作是求已。<a id="a-6r"></a>如是求不求于求。<a id="a-6s"></a>是者为无所起。</p>
  <p id="a6t">是时释提桓因白佛言。<a id="a-6u"></a>甚可怪世尊。<a id="a-6v"></a>月天子所说甚深乃尔。<a id="a-6w"></a>从何所没而来生此。<a id="a-6x"></a>于是没当复生何所。<a id="a-6y"></a>时月天子语释提桓因言。<a id="a-6z"></a>拘翼。<a id="a-70"></a>如幻师化作男子若女人。<a id="a-71"></a>从何所没来生于此。<a id="a-72"></a>于是没复生何所。<a id="a-73"></a>释提桓因复报天子。<a id="a-74"></a>了幻与化无起无灭。<a id="a-75"></a>不可见不可知。<a id="a-76"></a>是无所有。<a id="a-77"></a>天子语拘翼言。<a id="a-78"></a>如是说幻化从无合会来生。<a id="a-79"></a>灭亦至无合会所。<a id="a-7A"></a>如是幻化。<a id="a-7B"></a>黠慧者所不用亦不不近。<a id="a-7C"></a>释提桓因言。<a id="a-7D"></a>如是天子。<a id="a-7E"></a>如所说。<a id="a-7F"></a>天子报释提桓因言。<a id="a-7G"></a>拘翼。<a id="a-7H"></a>如卿所问。<a id="a-7I"></a>我所答亦尔。<a id="a-7J"></a>如卿诸法如幻化。<a id="a-7K"></a>念欲持是事以问佛。<a id="a-7L"></a>是天子从何所没而来生此。<a id="a-7M"></a>于是没当生何所。<a id="a-7N"></a>天子语释提桓因言。<a id="a-7O"></a>于拘翼意云何。<a id="a-7P"></a>如如来化所化如。<a id="a-7Q"></a>若去来上下可见知不。<a id="a-7R"></a>释提桓因答言。<a id="a-7S"></a>天子。<a id="a-7T"></a>如是不可得见。<a id="a-7U"></a>天子复言。<a id="a-7V"></a>是化宁可有所作为不。<a id="a-7W"></a>释提桓因言。<a id="a-7X"></a>能有所作。<a id="a-7Y"></a>天子复言。<a id="a-7Z"></a>如是拘翼。<a id="a-7a"></a>化一切诸法等如此。<a id="a-7b"></a>若去来上下作是观。<a id="a-7c"></a>拘翼。<a id="a-7d"></a>于是无能有所作。<a id="a-7e"></a>于拘翼意云何。<a id="a-7f"></a>不于是见色声香味细滑法亦尔。<a id="a-7g"></a>是化人宁能见闻知如是事不。<a id="a-7h"></a>释提桓因言。<a id="a-7i"></a>天子。<a id="a-7j"></a>不可得见闻知。<a id="a-7k"></a>天子言。<a id="a-7l"></a>如是拘翼。<a id="a-7m"></a>如是一切分数知诸法亦如是。<a id="a-7n"></a>若见若闻若心念法。<a id="a-7o"></a>亦不染亦不污。<a id="a-7p"></a>亦不于是止。<a id="a-7q"></a>亦不近亦不离。<a id="a-7r"></a>于见于闻于念。<a id="a-7s"></a>如是所语如是法。<a id="a-7t"></a>为一切说。<a id="a-7u"></a>为众所说而无有异。</p>
  <p id="a7v">于是释提桓因白佛言。<a id="a-7w"></a>世尊。<a id="a-7x"></a>是月天子。<a id="a-7y"></a>说无处所不生不起不灭。<a id="a-7z"></a>是天子。<a id="a-80"></a>不在弟子地。<a id="a-81"></a>不在菩萨地。<a id="a-82"></a>见菩萨云何当忆念无央数劫生死之事。<a id="a-83"></a>育养众生云何都不可得知。<a id="a-84"></a>佛语释提桓因言。<a id="a-85"></a>拘翼。<a id="a-86"></a>其有菩萨得不起法忍者。<a id="a-87"></a>亦不念生亦不念起亦不念灭。<a id="a-88"></a>欲睹是辈菩萨。<a id="a-89"></a>当如观百岁般泥洹阿罗汉。<a id="a-8A"></a>不可得知。<a id="a-8B"></a>何以如是。<a id="a-8C"></a>亦无他人想。<a id="a-8D"></a>亦无我想。<a id="a-8E"></a>复无无他人想。<a id="a-8F"></a>复无无我想。<a id="a-8G"></a>复如是。<a id="a-8H"></a>拘翼。<a id="a-8I"></a>精进乐勤苦行菩萨所作。<a id="a-8J"></a>亦不念生亦不念灭。<a id="a-8K"></a>亦无他人想亦无我想。<a id="a-8L"></a>诸法体性本皆泥洹。<a id="a-8M"></a>如是拘翼。<a id="a-8N"></a>一切亦不缚亦不解。<a id="a-8O"></a>不了知是法是菩萨。<a id="a-8P"></a>为是故为解为示现。<a id="a-8Q"></a>思念故为起大悲。<a id="a-8R"></a>是菩萨不疲厌。<a id="a-8S"></a>于无央数拘利百千劫而不懈怠。<a id="a-8T"></a>譬如拘翼有人堕火坑中。<a id="a-8U"></a>有大悲男子。<a id="a-8V"></a>不爱躯体不惜寿命。<a id="a-8W"></a>舍五所欲及诸所乐。<a id="a-8X"></a>入火坑中抱是人出。<a id="a-8Y"></a>亦自出复出彼人。<a id="a-8Z"></a>于拘翼意云何。<a id="a-8a"></a>是人所作为难不。<a id="a-8b"></a>释提桓因言。<a id="a-8c"></a>世尊。<a id="a-8d"></a>是人所作甚难甚难。<a id="a-8e"></a>佛言。<a id="a-8f"></a>如是拘翼。<a id="a-8g"></a>是何足为难。<a id="a-8h"></a>菩萨所作又难于此。<a id="a-8i"></a>以脱诸欲发意欲持诸供养之具。<a id="a-8j"></a>以其所有将护给与一切。<a id="a-8k"></a>如是拘翼。<a id="a-8l"></a>复有过于是者。<a id="a-8m"></a>以是光明之德照示一切。<a id="a-8n"></a>如是皆过一切弟子及辟支佛上。<a id="a-8o"></a>菩萨摩诃萨自致阿耨多罗三耶三菩阿惟三佛。</p>
  <p id="a8p">复次拘翼。<a id="a-8q"></a>如是说从何所没来生于此。<a id="a-8r"></a>听者拘翼。<a id="a-8s"></a>东方于是国分。<a id="a-8t"></a>从是佛刹度九十二那术百千佛国。<a id="a-8u"></a>名罗他那萨遮(晋言珍宝审谛奥藏)。<a id="a-8v"></a>世界中以众宝为树。<a id="a-8w"></a>其枝叶华实无央数色。<a id="a-8x"></a>其经行处以无央数宝而校成。<a id="a-8y"></a>其国中所有皆众宝以为校庄无空缺处。<a id="a-8z"></a>其地皆绀琉璃。<a id="a-90"></a>无央数宝以相杂厕。<a id="a-91"></a>复次拘翼。<a id="a-92"></a>有世界名罗陀那光只(晋言珍宝积聚)。<a id="a-93"></a>是世界。<a id="a-94"></a>拘翼。<a id="a-95"></a>佛名罗陀那文陀罗帝耶阿丹竭罗油(晋言珍宝豪场出过上聚)如来无所著等正觉。<a id="a-96"></a>今现在说法。<a id="a-97"></a>其佛国中无有母人。<a id="a-98"></a>亦不闻母人。<a id="a-99"></a>亦无弟子缘一觉道。<a id="a-9A"></a>纯是菩萨满佛刹中。</p>
  <p id="a9B">复次拘翼。<a id="a-9C"></a>是珍宝豪场出过上聚如来无所著等正觉。<a id="a-9D"></a>其世尊一一说法。<a id="a-9E"></a>七十二拘利菩萨皆得不起法忍。<a id="a-9F"></a>菩萨得是忍已。<a id="a-9G"></a>意念若豪名(丹本多)珍宝上天世大性一切皆以断用。<a id="a-9H"></a>是故一切诸佛刹皆悉为之动。<a id="a-9I"></a>即时三千大千刹中。<a id="a-9J"></a>若干无央数珍宝莲华杂华色甚鲜好。<a id="a-9K"></a>悉满其中以散佛上。<a id="a-9L"></a>皆于佛上化成华盖遍覆佛刹已。<a id="a-9M"></a>是菩萨便踊于虚空。<a id="a-9N"></a>飞到他方佛前而供养礼事。<a id="a-9O"></a>欲绕问讯欲闻法。</p>
  <p id="a9P">复次拘翼。<a id="a-9Q"></a>得法忍菩萨不乐住一处。<a id="a-9R"></a>便能遍到诸佛刹。<a id="a-9S"></a>不得法忍菩萨不能到他方。<a id="a-9T"></a>复次拘翼。<a id="a-9U"></a>彼佛世尊出来十二劫。<a id="a-9V"></a>彼佛所止处夜常三说法说法已。<a id="a-9W"></a>七十二拘利菩萨得不起法忍。<a id="a-9X"></a>如是拘翼。<a id="a-9Y"></a>不得不起法忍菩萨不能到他方刹。<a id="a-9Z"></a>得不起法忍者乃能到他方佛刹。<a id="a-9a"></a>如是菩萨乃于彼间没而生他方刹土。<a id="a-9b"></a>如是拘翼。<a id="a-9c"></a>以是比类当作是视。<a id="a-9d"></a>如是不可计亿佛刹诸菩萨皆悉尔。<a id="a-9e"></a>拘翼。<a id="a-9f"></a>是彼珍宝积聚刹土中。<a id="a-9g"></a>所有一切皆无有忧入三恶道。<a id="a-9h"></a>亦无苦智亦无乐智。<a id="a-9i"></a>亦无所问亦无所说。<a id="a-9j"></a>亦无勤苦亦无食饮。<a id="a-9k"></a>何以故。<a id="a-9l"></a>诸菩萨以法欢喜为食饮。<a id="a-9m"></a>彼土中无罗汉辟支佛名如是拘翼。<a id="a-9n"></a>珍宝积聚国土中。<a id="a-9o"></a>是刹中世尊珍宝豪场出过上聚如来至真等正觉。<a id="a-9p"></a>是月天子。<a id="a-9q"></a>从彼佛刹没来生此忉利天。<a id="a-9r"></a>故来欲见佛礼我绕我问讯我。<a id="a-9s"></a>欲有所问故来。<a id="a-9t"></a>因是所问会无央数千人广有所知。<a id="a-9u"></a>又会余菩萨。<a id="a-9v"></a>于不起法忍皆使满具。<a id="a-9w"></a>拘翼。<a id="a-9x"></a>是月天子。<a id="a-9y"></a>故来见佛欲护一切法欲持于法。<a id="a-9z"></a>佛般泥洹已后最后法欲尽时。<a id="a-A0"></a>当于是间得道生于人中。<a id="a-A1"></a>持是所说甚深甚深法广有所照。<a id="a-A2"></a>普以教授满百千人。<a id="a-A3"></a>于是不起法忍皆乐欲学。<a id="a-A4"></a>久远最后法欲尽时。<a id="a-A5"></a>于是尽终生第四兜术天会。<a id="a-A6"></a>于弥勒菩萨所讲说诸佛世尊道事。<a id="a-A7"></a>不可计数百千天子。<a id="a-A8"></a>前世初未曾起道意。<a id="a-A9"></a>今闻是说皆发阿耨多罗三耶三菩心。<a id="a-AA"></a>弥勒来下得正觉时。<a id="a-AB"></a>是菩萨承事弥勒佛万岁。<a id="a-AC"></a>居家常供养弥勒及众僧。<a id="a-AD"></a>乃后时与四千人俱。<a id="a-AE"></a>以家之信出家为道便作沙门。<a id="a-AF"></a>作沙门已。<a id="a-AG"></a>于弥勒如来至真等正觉所。<a id="a-AH"></a>尽形寿常持法。<a id="a-AI"></a>弥勒般泥洹后至于法住常持法。<a id="a-AJ"></a>于是贤劫中千佛中少。<a id="a-AK"></a>四佛。<a id="a-AL"></a>皆当供养承事尔所佛。<a id="a-AM"></a>于是诸佛世尊所说经。<a id="a-AN"></a>当修梵清净之行。<a id="a-AO"></a>最后过七恒沙等劫。<a id="a-AP"></a>当于是世作佛。<a id="a-AQ"></a>号字月光曜如来无所著等正觉。<a id="a-AR"></a>所愿皆满。</p>
  <p id="aAS">于是月星天子语是天子言。<a id="a-AT"></a>善哉今为佛之所授决。<a id="a-AU"></a>当得阿耨多罗三耶三佛。<a id="a-AV"></a>卿本有何等恩有何等供养。<a id="a-AW"></a>作何等爱敬喜乐欢喜事施于佛。<a id="a-AX"></a>乃使如来独授卿决。<a id="a-AY"></a>是时月天子语月星天子言。<a id="a-AZ"></a>如来者亦不以善与人决。<a id="a-Aa"></a>亦不有所畏故与人决。<a id="a-Ab"></a>亦不言是人可与是不可与。<a id="a-Ac"></a>菩萨者自学菩萨法世尊便记其决。<a id="a-Ad"></a>卿云何作是问。<a id="a-Ae"></a>我仁有何等恩于佛所。<a id="a-Af"></a>使佛作是敬作是爱作是念作是欢喜作是赐遗。<a id="a-Ag"></a>月星天子问月天子言。<a id="a-Ah"></a>是欢喜当从何所见。<a id="a-Ai"></a>月天子答月星天子言。<a id="a-Aj"></a>欢喜从心求。<a id="a-Ak"></a>月星天子复言。<a id="a-Al"></a>心不想心。<a id="a-Am"></a>谁作是踊跃者。<a id="a-An"></a>报言。<a id="a-Ao"></a>踊跃不可持亦不可获。<a id="a-Ap"></a>是上踊跃。<a id="a-Aq"></a>如不可获踊跃之最也。<a id="a-Ar"></a>月天子语月星天子。<a id="a-As"></a>如是踊跃。<a id="a-At"></a>于是踊跃有所不可者不为踊跃。<a id="a-Au"></a>是踊跃于放逸事而不为。<a id="a-Av"></a>于是踊跃中而常踊跃。<a id="a-Aw"></a>不复生废退意。<a id="a-Ax"></a>如是月星天子。<a id="a-Ay"></a>当于是法求用是故得踊跃。<a id="a-Az"></a>于法所作而不放逸于是求于是。<a id="a-B0"></a>不求亦不离求。<a id="a-B1"></a>何以故。<a id="a-B2"></a>不于法界求。<a id="a-B3"></a>亦不于所求。<a id="a-B4"></a>如是月星天子。</p>
 </body>
</html>