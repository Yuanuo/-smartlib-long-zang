<!doctype html>
<html id="z3IBTjYNu" data-ver="1149">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">大树紧那罗王所问经卷第一</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城耆阇崛山，<a id="a-5"></a>与大比丘众六万二千人俱。<a id="a-6"></a>菩萨摩诃萨七万二千，<a id="a-7"></a>众所知识，<a id="a-8"></a>皆从十方世界来集，<a id="a-9"></a>得陀罗尼无碍辩才，<a id="a-A"></a>进入念慧惭愧具足。<a id="a-B"></a>其志坚固犹如金刚，<a id="a-C"></a>善修成就一切佛法，<a id="a-D"></a>志意清净成就具足，<a id="a-E"></a>自不忘失菩提之心，<a id="a-F"></a>亦能令他而不忘失，<a id="a-G"></a>善调柔施摄伏诸根，<a id="a-H"></a>善能知舍所爱之物，<a id="a-I"></a>以清净戒善自庄严。<a id="a-J"></a>于诸众生其心平等，<a id="a-K"></a>以柔和忍力而自庄严，<a id="a-L"></a>于无量那由他阿僧祇劫勤修进力，<a id="a-M"></a>于诸禅定解脱三昧，<a id="a-N"></a>游戏神通自在无碍，<a id="a-O"></a>善以智慧分别一切诸法句义。<a id="a-P"></a>其心不动如大山王，<a id="a-Q"></a>于诸众生其心平等，<a id="a-R"></a>如地水火风善离爱恚，<a id="a-S"></a>常行慈心恒遣慈光，<a id="a-T"></a>遍照众生安住大悲，<a id="a-U"></a>常勤观察一切众生，<a id="a-V"></a>住于大喜乐法具足，<a id="a-W"></a>住于大舍得无二智。<a id="a-X"></a>利衰毁誉称讥苦乐，<a id="a-Y"></a>皆以超过如是世法，<a id="a-Z"></a>慧光善伏自众他众，<a id="a-a"></a>降伏众魔，<a id="a-b"></a>世所难遇如优昙华，<a id="a-c"></a>为诸众生中大师子吼。<a id="a-d"></a>究竟涅槃，<a id="a-e"></a>希乐甚深四无所畏，<a id="a-f"></a>为如来印之所印之，<a id="a-g"></a>所记无错如说而行，<a id="a-h"></a>于深法藏义味相应，<a id="a-i"></a>蔽诸日月，<a id="a-j"></a>名称流闻遍十方界，<a id="a-k"></a>悉为诸佛之所护持，<a id="a-l"></a>守护法藏常不断绝三宝种性，<a id="a-m"></a>善能游过无边佛刹，<a id="a-n"></a>善解了知，<a id="a-o"></a>随宜给侍诸佛世尊，<a id="a-p"></a>听闻受法。<a id="a-q"></a>常勤精进教化众生，<a id="a-r"></a>得到方便智慧彼岸，<a id="a-s"></a>善随一切诸众生根如应说法，<a id="a-t"></a>善知一切诸众生等意之行相。<a id="a-u"></a>其心净妙善巧言说，<a id="a-v"></a>为大医王善疗众病，<a id="a-w"></a>已于无量阿僧祇佛所种诸善根，<a id="a-x"></a>善集相好福德庄严，<a id="a-y"></a>善能解了空无相愿，<a id="a-z"></a>善解诸法如幻、<a id="a-10"></a>如焰、<a id="a-11"></a>如水中月、<a id="a-12"></a>如梦镜像，<a id="a-13"></a>解一切法如虚空相，<a id="a-14"></a>善能解了一切众生音声言说，<a id="a-15"></a>善分别法乐说无尽，<a id="a-16"></a>善能观察出世之慧，<a id="a-17"></a>成就大力近佛十力，<a id="a-18"></a>得明肉眼、<a id="a-19"></a>天眼、<a id="a-1A"></a>慧眼、<a id="a-1B"></a>法眼、<a id="a-1C"></a>佛眼，<a id="a-1D"></a>善度庄严助道法分，<a id="a-1E"></a>善解超度一切诸道，<a id="a-1F"></a>明了菩萨法藏所摄，<a id="a-1G"></a>善能转于不退法轮。<a id="a-1H"></a>得三昧印相，<a id="a-1I"></a>善能知到金刚场三昧，<a id="a-1J"></a>一切诸法自在三昧常现在前。<a id="a-1K"></a>持大宝炬，<a id="a-1L"></a>其心谦下于诸众生，<a id="a-1M"></a>常观一切诸众生心，<a id="a-1N"></a>亦常观诸众生智慧，<a id="a-1O"></a>近佛智慧，<a id="a-1P"></a>令诸众生施作佛事，<a id="a-1Q"></a>所作事办皆已聚集，<a id="a-1R"></a>一切功德尽未来劫，<a id="a-1S"></a>说其功德不可穷尽。</p>
  <p id="a1T">其名曰：<a id="a-1U"></a>宝住菩萨、<a id="a-1V"></a>宝有菩萨、<a id="a-1W"></a>宝手菩萨、<a id="a-1X"></a>宝华菩萨、<a id="a-1Y"></a>宝王菩萨、<a id="a-1Z"></a>喜见菩萨、<a id="a-1a"></a>爱意菩萨、<a id="a-1b"></a>爱眼见菩萨、<a id="a-1c"></a>持地菩萨、<a id="a-1d"></a>作喜菩萨、<a id="a-1e"></a>大势菩萨、<a id="a-1f"></a>大德菩萨、<a id="a-1g"></a>降魔菩萨、<a id="a-1h"></a>摩鸠提菩萨、<a id="a-1i"></a>儒天菩萨、<a id="a-1j"></a>曼陀罗香菩萨、<a id="a-1k"></a>实菩萨、<a id="a-1l"></a>等观菩萨、<a id="a-1m"></a>无高下菩萨、<a id="a-1n"></a>善御菩萨、<a id="a-1o"></a>一切众生不请友菩萨、<a id="a-1p"></a>弥勒菩萨、<a id="a-1q"></a>云音菩萨、<a id="a-1r"></a>持山严菩萨、<a id="a-1s"></a>山积菩萨、<a id="a-1t"></a>上友菩萨、<a id="a-1u"></a>勇友菩萨、<a id="a-1v"></a>光明菩萨、<a id="a-1w"></a>光德菩萨、<a id="a-1x"></a>灯王菩萨、<a id="a-1y"></a>观志菩萨、<a id="a-1z"></a>光庄严菩萨、<a id="a-20"></a>杂彩冠菩萨、<a id="a-21"></a>天冠菩萨、<a id="a-22"></a>天王菩萨、<a id="a-23"></a>天眼观菩萨、<a id="a-24"></a>观世音菩萨、<a id="a-25"></a>善臂菩萨、<a id="a-26"></a>思志等菩萨、<a id="a-27"></a>善住志菩萨、<a id="a-28"></a>善住业菩萨、<a id="a-29"></a>不动足集菩萨、<a id="a-2A"></a>金刚足进菩萨、<a id="a-2B"></a>越三界足菩萨、<a id="a-2C"></a>疾辩菩萨、<a id="a-2D"></a>速辩菩萨、<a id="a-2E"></a>无断辩菩萨、<a id="a-2F"></a>住辩菩萨、<a id="a-2G"></a>妙音菩萨、<a id="a-2H"></a>梵音菩萨、<a id="a-2I"></a>喜一切众生音菩萨、<a id="a-2J"></a>文殊师利法王子菩萨，<a id="a-2K"></a>如是等上首七万二千人。<a id="a-2L"></a>于此三千大千世界，<a id="a-2M"></a>释、<a id="a-2N"></a>梵、<a id="a-2O"></a>护世，<a id="a-2P"></a>并余大威德诸天、<a id="a-2Q"></a>龙、<a id="a-2R"></a>夜叉、<a id="a-2S"></a>乾闼婆、<a id="a-2T"></a>迦楼罗、<a id="a-2U"></a>紧那罗、<a id="a-2V"></a>摩睺罗伽、<a id="a-2W"></a>人与非人，<a id="a-2X"></a>比丘、<a id="a-2Y"></a>比丘尼、<a id="a-2Z"></a>优婆塞、<a id="a-2a"></a>优婆夷，<a id="a-2b"></a>皆来集会为欲听法。</p>
  <p id="a2c">尔时，<a id="a-2d"></a>世尊与无量百千大众，<a id="a-2e"></a>恭敬围绕而演说法。<a id="a-2f"></a>尔时，<a id="a-2g"></a>天冠菩萨即从座起，<a id="a-2h"></a>整于衣服，<a id="a-2i"></a>偏袒右肩，<a id="a-2j"></a>右膝著地，<a id="a-2k"></a>合掌向佛，<a id="a-2l"></a>以偈赞曰：</p>
  <p id="a2m">“超世为世作灯明，<a id="a-2n"></a> 智慧利益于世间，</p>
  <p id="a2o">令结闇者得光明，<a id="a-2p"></a> 我今稽首离世间！</p>
  <p id="a2q">十方行施最殊胜，<a id="a-2r"></a> 善自调心到彼岸，</p>
  <p id="a2s">人天龙神所供养，<a id="a-2t"></a> 稽首敬礼烧结仁！</p>
  <p id="a2u">胜相多利益世间，<a id="a-2v"></a> 金色圆光普周遍，</p>
  <p id="a2w">持净妙戒大美音，<a id="a-2x"></a> 稽首三界最无比！</p>
  <p id="a2y">度诸众生到彼岸，<a id="a-2z"></a> 调伏诸论无能动，</p>
  <p id="a30">善了知诸众生心，<a id="a-31"></a> 稽首敬礼胜大悲！</p>
  <p id="a32">断诸结使不生著，<a id="a-33"></a> 以力降怨善住戒，</p>
  <p id="a34">天中之天净结垢，<a id="a-35"></a> 我稽首礼降诸怨！</p>
  <p id="a36">众宝中最无瑕秽，<a id="a-37"></a> 常乐智慧为先首，</p>
  <p id="a38">除断贪瞋愚痴垢，<a id="a-39"></a> 稽首心等如虚空！</p>
  <p id="a3A">演说四谛度四流，<a id="a-3B"></a> 说甘露法施净眼，</p>
  <p id="a3C">游行三界为利众，<a id="a-3D"></a> 我稽首礼持轮相！</p>
  <p id="a3E">常为人天所供养，<a id="a-3F"></a> 常化众生令度脱，</p>
  <p id="a3G">虚空人天所供养，<a id="a-3H"></a> 我稽首礼人中胜！</p>
  <p id="a3I">常乐集于正善法，<a id="a-3J"></a> 常以慈心等世间，</p>
  <p id="a3K">人尊调御住正道，<a id="a-3L"></a> 稽首摄持一切德！</p>
  <p id="a3M">净音所说胜妙善，<a id="a-3N"></a> 适意柔软梵音声，</p>
  <p id="a3O">善解众音到彼岸，<a id="a-3P"></a> 稽首美妙如实说！</p>
  <p id="a3Q">趣空无相及无作，<a id="a-3R"></a> 能最甚深难见法，</p>
  <p id="a3S">善能进趣入解脱，<a id="a-3T"></a> 稽首善知解脱道！</p>
  <p id="a3U">世尊善解知因缘，<a id="a-3V"></a> 常能断离二边见，</p>
  <p id="a3W">实说因缘业果报，<a id="a-3X"></a> 我稽首礼见世间！</p>
  <p id="a3Y">无有来者亦去者，<a id="a-3Z"></a> 无慢善能观诸法，</p>
  <p id="a3a">如幻如焰水中像，<a id="a-3b"></a> 稽首敬礼善法眼！</p>
  <p id="a3c">生若无生都无生，<a id="a-3d"></a> 若生及灭亦无灭，</p>
  <p id="a3e">其所止处如法住，<a id="a-3f"></a> 调御善住如是处。</p>
  <p id="a3g">所有言说便真实，<a id="a-3h"></a> 善住如如叵倾动，</p>
  <p id="a3i">金刚山身无动摇，<a id="a-3j"></a> 我稽首礼叵倾动！</p>
  <p id="a3k">其身口意等无异，<a id="a-3l"></a> 名闻无量遍三界，</p>
  <p id="a3m">我今欲问胜丈夫，<a id="a-3n"></a> 愿尊勿虑为演说！<a id="a-3o"></a>”</p>
  <p id="a3p">尔时，<a id="a-3q"></a>天冠菩萨偈赞佛已，<a id="a-3r"></a>白佛言：<a id="a-3s"></a>“世尊，<a id="a-3t"></a>我今欲于如来应供正遍觉胜妙法中少有所问，<a id="a-3u"></a>若佛听许，<a id="a-3v"></a>乃敢咨请。<a id="a-3w"></a>”</p>
  <p id="a3x">尔时，<a id="a-3y"></a>佛告天冠菩萨：<a id="a-3z"></a>“善男子，<a id="a-40"></a>恣汝所问，<a id="a-41"></a>随汝所疑，<a id="a-42"></a>如来当说悦可汝心。<a id="a-43"></a>”</p>
  <p id="a44">尔时，<a id="a-45"></a>天冠菩萨白佛言：<a id="a-46"></a>“世尊，<a id="a-47"></a>云何菩萨得成杂种庄严之辩？<a id="a-48"></a>世尊，<a id="a-49"></a>云何菩萨得增胜智，<a id="a-4A"></a>善知分别甚深之法？<a id="a-4B"></a>世尊，<a id="a-4C"></a>云何菩萨善知诸根？<a id="a-4D"></a>世尊，<a id="a-4E"></a>云何菩萨善能解知如应说法？<a id="a-4F"></a>世尊，<a id="a-4G"></a>云何菩萨善知一切众生心行？<a id="a-4H"></a>世尊，<a id="a-4I"></a>云何菩萨知一切因行果报，<a id="a-4J"></a>亦知出过所行无失？<a id="a-4K"></a>世尊，<a id="a-4L"></a>云何菩萨庄严布施？<a id="a-4M"></a>世尊，<a id="a-4N"></a>云何菩萨庄严戒、<a id="a-4O"></a>忍、<a id="a-4P"></a>精进、<a id="a-4Q"></a>禅、<a id="a-4R"></a>智？<a id="a-4S"></a>世尊，<a id="a-4T"></a>云何菩萨善能解知庄严梵道？<a id="a-4U"></a>世尊，<a id="a-4V"></a>云何菩萨不失神通？<a id="a-4W"></a>世尊，<a id="a-4X"></a>云何菩萨断诸结使？<a id="a-4Y"></a>世尊，<a id="a-4Z"></a>云何菩萨度到彼岸？<a id="a-4a"></a>世尊，<a id="a-4b"></a>云何菩萨能现一切声闻、<a id="a-4c"></a>缘觉，<a id="a-4d"></a>及诸众生形色威仪无有别异？<a id="a-4e"></a>世尊，<a id="a-4f"></a>云何菩萨观于生死不住涅槃？<a id="a-4g"></a>世尊，<a id="a-4h"></a>云何菩萨观众生界不动法界？<a id="a-4i"></a>世尊，<a id="a-4j"></a>云何菩萨不退失利观现失利？<a id="a-4k"></a>世尊，<a id="a-4l"></a>云何菩萨有大财宝封邑无尽，<a id="a-4m"></a>以方便力现为贫穷？<a id="a-4n"></a>世尊，<a id="a-4o"></a>云何菩萨行于诸行，<a id="a-4p"></a>令有作门入无作门？<a id="a-4q"></a>世尊，<a id="a-4r"></a>云何菩萨善观诸法？<a id="a-4s"></a>世尊，<a id="a-4t"></a>云何菩萨决定分别一切诸法？<a id="a-4u"></a>世尊，<a id="a-4v"></a>云何菩萨行诸世法不为所污？<a id="a-4w"></a>世尊，<a id="a-4x"></a>云何菩萨于诸自在不观望他？<a id="a-4y"></a>世尊，<a id="a-4z"></a>云何菩萨不离见佛？<a id="a-50"></a>世尊，<a id="a-51"></a>云何菩萨善自调伏无诸恶法？<a id="a-52"></a>世尊，<a id="a-53"></a>云何菩萨善为师导而不吝法？<a id="a-54"></a>世尊，<a id="a-55"></a>云何菩萨为诸众生作实依止？<a id="a-56"></a>世尊，<a id="a-57"></a>云何菩萨能转一切诸佛法轮？<a id="a-58"></a>世尊，<a id="a-59"></a>云何菩萨于一切法得灌顶位？<a id="a-5A"></a>”</p>
  <p id="a5B">尔时，<a id="a-5C"></a>世尊赞天冠菩萨：<a id="a-5D"></a>“善哉！<a id="a-5E"></a>善哉！<a id="a-5F"></a>善男子，<a id="a-5G"></a>汝今所问多所利益，<a id="a-5H"></a>安乐世间，<a id="a-5I"></a>利安人天，<a id="a-5J"></a>摄取未来诸菩萨等。<a id="a-5K"></a>善男子，<a id="a-5L"></a>汝常曾于恒河沙等佛世尊所咨请问难，<a id="a-5M"></a>今复当大利益安乐未来菩萨，<a id="a-5N"></a>令此大乘得久住世。<a id="a-5O"></a>善男子，<a id="a-5P"></a>汝之所问，<a id="a-5Q"></a>善心谛听，<a id="a-5R"></a>吾当演说！<a id="a-5S"></a>”</p>
  <p id="a5T">天冠菩萨白言：<a id="a-5U"></a>“世尊，<a id="a-5V"></a>受教而听。<a id="a-5W"></a>”</p>
  <p id="a5X">“善男子，<a id="a-5Y"></a>菩萨成就四法，<a id="a-5Z"></a>得于杂种庄严之辩。<a id="a-5a"></a>何等为四？<a id="a-5b"></a>是菩萨于一切众生无侵害心，<a id="a-5c"></a>舍诸一切所爱之物心无悔吝；<a id="a-5d"></a>有说法者不断其说，<a id="a-5e"></a>起随喜心欢喜踊跃，<a id="a-5f"></a>赞言善哉劝请说法；<a id="a-5g"></a>若于昼夜，<a id="a-5h"></a>若在僧中，<a id="a-5i"></a>若在佛塔，<a id="a-5j"></a>以菩提心常为先道，<a id="a-5k"></a>起志欲心喜乐诸法；<a id="a-5l"></a>而是菩萨专心志欲，<a id="a-5m"></a>以法等施不期利养。<a id="a-5n"></a>善男子，<a id="a-5o"></a>是为菩萨成就四法，<a id="a-5p"></a>得成杂种庄严之辩。</p>
  <p id="a5q">“善男子，<a id="a-5r"></a>菩萨成就四法，<a id="a-5s"></a>得增胜智，<a id="a-5t"></a>善知分别甚深之法。<a id="a-5u"></a>何等四？<a id="a-5v"></a>顺因缘法知我实性，<a id="a-5w"></a>知入一切众生实性，<a id="a-5x"></a>知生死行无有来者、<a id="a-5y"></a>无有去者，<a id="a-5z"></a>知一切法虚空印相。<a id="a-60"></a>是为四。</p>
  <p id="a61">“善男子，<a id="a-62"></a>菩萨成就四法，<a id="a-63"></a>善知诸根。<a id="a-64"></a>何等四？<a id="a-65"></a>善知法界门，<a id="a-66"></a>观诸法门无有障碍，<a id="a-67"></a>知诸神通，<a id="a-68"></a>善调伏心无有二行。<a id="a-69"></a>是为四。</p>
  <p id="a6A">“善男子。<a id="a-6B"></a>菩萨成就四法，<a id="a-6C"></a>善能解知如应说法。<a id="a-6D"></a>何等四？<a id="a-6E"></a>辩智，<a id="a-6F"></a>度众生智，<a id="a-6G"></a>分别法智，<a id="a-6H"></a>自净其心亦净一切众生之心。<a id="a-6I"></a>是为四。</p>
  <p id="a6J">“善男子，<a id="a-6K"></a>菩萨成就四法，<a id="a-6L"></a>善知一切众生心行。<a id="a-6M"></a>何等四？<a id="a-6N"></a>智慧超出智无有碍，<a id="a-6O"></a>入于方便，<a id="a-6P"></a>诸有所作终不中悔，<a id="a-6Q"></a>能自觉了。<a id="a-6R"></a>是为四。</p>
  <p id="a6S">“善男子，<a id="a-6T"></a>菩萨成就四法，<a id="a-6U"></a>善知造因所得业报，<a id="a-6V"></a>亦知出过所行无失。<a id="a-6W"></a>何等四？<a id="a-6X"></a>不说断灭；<a id="a-6Y"></a>亦不说常因；<a id="a-6Z"></a>于业报如实而知，<a id="a-6a"></a>如法而现，<a id="a-6b"></a>法法示相；<a id="a-6c"></a>是中无我无我所，<a id="a-6d"></a>知于所作不失果报。<a id="a-6e"></a>是为四。</p>
  <p id="a6f">“善男子，<a id="a-6g"></a>菩萨成就四法，<a id="a-6h"></a>庄严布施。<a id="a-6i"></a>何等四？<a id="a-6j"></a>庄严于相，<a id="a-6k"></a>庄严于好，<a id="a-6l"></a>无比喻色，<a id="a-6m"></a>无尽封邑及以宝手。<a id="a-6n"></a>是为四。</p>
  <p id="a6o">“善男子，<a id="a-6p"></a>菩萨成就四法，<a id="a-6q"></a>庄严持戒。<a id="a-6r"></a>何等四？<a id="a-6s"></a>作转轮王而善庄严菩提之心，<a id="a-6t"></a>作释提桓因而善庄严菩提之心，<a id="a-6u"></a>作大梵王而善庄严菩提之心，<a id="a-6v"></a>不堕恶道生人天善处而善庄严菩提之心。<a id="a-6w"></a>是为四。</p>
  <p id="a6x">“善男子，<a id="a-6y"></a>菩萨成就四法，<a id="a-6z"></a>庄严忍辱。<a id="a-70"></a>何等四？<a id="a-71"></a>出梵音声、<a id="a-72"></a>迦陵频迦声，<a id="a-73"></a>多人所爱心意悦乐，<a id="a-74"></a>坚修善法，<a id="a-75"></a>得金色肤。<a id="a-76"></a>是为四。</p>
  <p id="a77">“善男子，<a id="a-78"></a>菩萨成就四法，<a id="a-79"></a>庄严精进得不可坏。<a id="a-7A"></a>何等四？<a id="a-7B"></a>得一切众生无能坏者，<a id="a-7C"></a>为诸众生作不请友，<a id="a-7D"></a>有所为作专志不懈心无疲厌，<a id="a-7E"></a>乐集多闻坚智庄严。<a id="a-7F"></a>是为四。</p>
  <p id="a7G">“善男子，<a id="a-7H"></a>菩萨无厌成就四法，<a id="a-7I"></a>庄严于禅。<a id="a-7J"></a>何等四？<a id="a-7K"></a>无诸闹乱，<a id="a-7L"></a>无有放逸，<a id="a-7M"></a>无有悭慢，<a id="a-7N"></a>不舍调伏心。<a id="a-7O"></a>是为四。</p>
  <p id="a7P">“善男子，<a id="a-7Q"></a>菩萨成就四法，<a id="a-7R"></a>庄严智慧。<a id="a-7S"></a>何等四？<a id="a-7T"></a>不说我、<a id="a-7U"></a>人、<a id="a-7V"></a>众生、<a id="a-7W"></a>寿命，<a id="a-7X"></a>得无碍辩，<a id="a-7Y"></a>善能分别一切句义，<a id="a-7Z"></a>于一切法无有疑惑。<a id="a-7a"></a>是为四。</p>
  <p id="a7b">“善男子，<a id="a-7c"></a>菩萨成就四法，<a id="a-7d"></a>庄严梵道。<a id="a-7e"></a>何等四？<a id="a-7f"></a>在空净处生起慈心，<a id="a-7g"></a>为化众生起于悲心，<a id="a-7h"></a>守护正法起于喜心，<a id="a-7i"></a>生如来智起于舍心。<a id="a-7j"></a>是为四。</p>
  <p id="a7k">“善男子，<a id="a-7l"></a>菩萨成就四法，<a id="a-7m"></a>不失神通。<a id="a-7n"></a>何等四？<a id="a-7o"></a>入于四禅而不退失，<a id="a-7p"></a>入四空定知于方便，<a id="a-7q"></a>心得自在知一切法，<a id="a-7r"></a>神通游至无量佛刹。<a id="a-7s"></a>是为四。</p>
  <p id="a7t">“善男子，<a id="a-7u"></a>菩萨成就四法，<a id="a-7v"></a>断诸结使。<a id="a-7w"></a>何等四？<a id="a-7x"></a>内自寂静亦寂静外，<a id="a-7y"></a>善观诸法知如幻化，<a id="a-7z"></a>有大智力，<a id="a-80"></a>非憍慢力。<a id="a-81"></a>是为四。</p>
  <p id="a82">“善男子，<a id="a-83"></a>菩萨成就四法，<a id="a-84"></a>度到彼岸。<a id="a-85"></a>何等四？<a id="a-86"></a>知于欲流不证离欲，<a id="a-87"></a>知于有流随意往生，<a id="a-88"></a>知于见流不舍诸见，<a id="a-89"></a>知无明流不逆缘法。<a id="a-8A"></a>是为四。</p>
  <p id="a8B">“善男子，<a id="a-8C"></a>菩萨成就四法，<a id="a-8D"></a>能现一切声闻、<a id="a-8E"></a>缘觉，<a id="a-8F"></a>及诸众生形色威仪无有别异。<a id="a-8G"></a>何等四？<a id="a-8H"></a>善起如幻三昧，<a id="a-8I"></a>如实而知一切法相，<a id="a-8J"></a>善观五通，<a id="a-8K"></a>自观己身知如幻化。<a id="a-8L"></a>是为四。</p>
  <p id="a8M">“善男子，<a id="a-8N"></a>菩萨成就四法，<a id="a-8O"></a>观于生死不住涅槃。<a id="a-8P"></a>何等四？<a id="a-8Q"></a>诸佛护持，<a id="a-8R"></a>自大悲心，<a id="a-8S"></a>善巧方便，<a id="a-8T"></a>不舍本愿。<a id="a-8U"></a>是为四。</p>
  <p id="a8V">“善男子，<a id="a-8W"></a>菩萨成就四法，<a id="a-8X"></a>观众生界不动法界。<a id="a-8Y"></a>何等四？<a id="a-8Z"></a>观自实性解于法性，<a id="a-8a"></a>观众生性不疑智性，<a id="a-8b"></a>观诸众生同涅槃性。<a id="a-8c"></a>是为四。</p>
  <p id="a8d">“善男子，<a id="a-8e"></a>菩萨成就四法，<a id="a-8f"></a>不退失利观现失利。<a id="a-8g"></a>何等四？<a id="a-8h"></a>善男子，<a id="a-8i"></a>以专志心趣向涅槃，<a id="a-8j"></a>修入生死，<a id="a-8k"></a>专志欲于一切佛法，<a id="a-8l"></a>现为声闻、<a id="a-8m"></a>缘觉调伏。<a id="a-8n"></a>是为四。</p>
  <p id="a8o">“善男子，<a id="a-8p"></a>菩萨成就四法，<a id="a-8q"></a>有大财宝封邑无尽，<a id="a-8r"></a>以方便力现为贫穷无诸财贿。<a id="a-8s"></a>何等四？<a id="a-8t"></a>或现作于转轮大王、<a id="a-8u"></a>释梵天王，<a id="a-8v"></a>为化尊胜诸众生故，<a id="a-8w"></a>现作贫穷；<a id="a-8x"></a>为化贫穷诸众生故，<a id="a-8y"></a>见来求者，<a id="a-8z"></a>尽舍一切所有财物；<a id="a-90"></a>见大富者，<a id="a-91"></a>现无尽宝有自在力。<a id="a-92"></a>是为四。</p>
  <p id="a93">“善男子，<a id="a-94"></a>菩萨成就四法，<a id="a-95"></a>令有作门入无作门。<a id="a-96"></a>何等四？<a id="a-97"></a>说一切行无常，<a id="a-98"></a>净于智行，<a id="a-99"></a>得于觉知一切行无我，<a id="a-9A"></a>离于诸见得涅槃法寂智进行。<a id="a-9B"></a>是为四。</p>
  <p id="a9C">“善男子，<a id="a-9D"></a>菩萨成就四法，<a id="a-9E"></a>善观察诸法。<a id="a-9F"></a>何等四？<a id="a-9G"></a>善净慧眼，<a id="a-9H"></a>得明法眼，<a id="a-9I"></a>佛眼现前，<a id="a-9J"></a>于一切法得灌顶位。<a id="a-9K"></a>是为四。</p>
  <p id="a9L">“善男子，<a id="a-9M"></a>菩萨成就四法，<a id="a-9N"></a>决定分别一切诸法。<a id="a-9O"></a>何等四？<a id="a-9P"></a>辩智，<a id="a-9Q"></a>无滞解了谛智，<a id="a-9R"></a>住四依智，<a id="a-9S"></a>不舍陀罗尼智。<a id="a-9T"></a>是为四。</p>
  <p id="a9U">“善男子，<a id="a-9V"></a>菩萨成就四法，<a id="a-9W"></a>行于世法不为所污。<a id="a-9X"></a>何等四？<a id="a-9Y"></a>观知世法，<a id="a-9Z"></a>超出过于世间众生，<a id="a-9a"></a>断除爱恚无所染污，<a id="a-9b"></a>毕竟明净。<a id="a-9c"></a>是为四。</p>
  <p id="a9d">“善男子，<a id="a-9e"></a>菩萨成就四法，<a id="a-9f"></a>于法自在不观望他。<a id="a-9g"></a>何等四？<a id="a-9h"></a>定得自在，<a id="a-9i"></a>智得自在，<a id="a-9j"></a>慧得自在，<a id="a-9k"></a>方便得自在。<a id="a-9l"></a>是为四。</p>
  <p id="a9m">“善男子，<a id="a-9n"></a>菩萨成就四法，<a id="a-9o"></a>不离见佛。<a id="a-9p"></a>何等四？<a id="a-9q"></a>自往见佛亦劝众生，<a id="a-9r"></a>自往听法亦劝众生，<a id="a-9s"></a>自发菩提心亦劝众生发菩提心，<a id="a-9t"></a>常不舍离念佛三昧。<a id="a-9u"></a>是为四。</p>
  <p id="a9v">“善男子，<a id="a-9w"></a>菩萨成就四法，<a id="a-9x"></a>善自调伏无诸恶法。<a id="a-9y"></a>何等四？<a id="a-9z"></a>出世明慧观察智见，<a id="a-A0"></a>显示解脱，<a id="a-A1"></a>善集法忍，<a id="a-A2"></a>断离一切不善法习。<a id="a-A3"></a>是为四。</p>
  <p id="aA4">“善男子，<a id="a-A5"></a>菩萨成就四法，<a id="a-A6"></a>善为师导而不吝法。<a id="a-A7"></a>何等四？<a id="a-A8"></a>专心利益一切众生，<a id="a-A9"></a>志意坚固无所慊恨；<a id="a-AA"></a>常行教化一切众生；<a id="a-AB"></a>自舍己乐修集智慧；<a id="a-AC"></a>常为一切众生作利成于己利。<a id="a-AD"></a>是为四。</p>
  <p id="aAE">“善男子，<a id="a-AF"></a>菩萨成就四法，<a id="a-AG"></a>为诸众生作实依止。<a id="a-AH"></a>何等四？<a id="a-AI"></a>舍于己利常求利他，<a id="a-AJ"></a>自舍诸乐为诸众生求于法乐，<a id="a-AK"></a>如所闻法为人广说无有疲倦，<a id="a-AL"></a>以法养命不以衣食。<a id="a-AM"></a>是为四。</p>
  <p id="aAN">“善男子，<a id="a-AO"></a>菩萨成就四法，<a id="a-AP"></a>能转一切诸佛法轮。<a id="a-AQ"></a>何等四？<a id="a-AR"></a>得陀罗尼，<a id="a-AS"></a>得无断辩知，<a id="a-AT"></a>入一切众生心行，<a id="a-AU"></a>不观种姓而为说法引入涅槃。<a id="a-AV"></a>是为四。</p>
  <p id="aAW">“善男子，<a id="a-AX"></a>菩萨成就四法，<a id="a-AY"></a>于一切法得灌顶位。<a id="a-AZ"></a>何等四？<a id="a-Aa"></a>出过诸行住菩萨行，<a id="a-Ab"></a>得无生法忍示现生死，<a id="a-Ac"></a>为不退转印之所印入如来印，<a id="a-Ad"></a>住第十地善知诸地。<a id="a-Ae"></a>是为菩萨成就四法，<a id="a-Af"></a>于一切法得灌顶位。<a id="a-Ag"></a>”</p>
  <p id="aAh">佛说如是诸四法时，<a id="a-Ai"></a>三千大千世界六种震动，<a id="a-Aj"></a>大光普照。<a id="a-Ak"></a>于上空中百千亿天，<a id="a-Al"></a>作天伎乐歌咏赞叹，<a id="a-Am"></a>雨天曼陀罗华，<a id="a-An"></a>作是叹言：<a id="a-Ao"></a>“如来世尊无量阿僧祇劫，<a id="a-Ap"></a>所集无上正真道法，<a id="a-Aq"></a>皆悉于是诸四法中开示显说。<a id="a-Ar"></a>若有众生得闻是经，<a id="a-As"></a>受持读诵兼复书写，<a id="a-At"></a>于大众中广分别说，<a id="a-Au"></a>当知是人不从小功德来。<a id="a-Av"></a>若有众生闻于如是诸四句法，<a id="a-Aw"></a>闻已信解受持读诵，<a id="a-Ax"></a>在大众中广为人说，<a id="a-Ay"></a>不离菩提心，<a id="a-Az"></a>彼人不久当于人天诸大众中大师子吼，<a id="a-B0"></a>如今如来大师子吼。<a id="a-B1"></a>我等今者，<a id="a-B2"></a>快得善利，<a id="a-B3"></a>得闻如是诸四句法，<a id="a-B4"></a>复能信解演说如是诸四法。<a id="a-B5"></a>”</p>
  <p id="aB6">时，<a id="a-B7"></a>八万四千人天发阿耨多罗三藐三菩提心，<a id="a-B8"></a>万二千菩萨得无生法忍。</p>
  <p id="aB9">尔时，<a id="a-BA"></a>天冠菩萨白言：<a id="a-BB"></a>“世尊，<a id="a-BC"></a>菩萨成就几法，<a id="a-BD"></a>佛涅槃后得闻是经，<a id="a-BE"></a>受持读诵兼复书写，<a id="a-BF"></a>于大众中广说显示？<a id="a-BG"></a>”</p>
  <p id="aBH">佛告天冠菩萨：<a id="a-BI"></a>“善男子，<a id="a-BJ"></a>菩萨成就八法，<a id="a-BK"></a>佛涅槃后受持读诵书写此经，<a id="a-BL"></a>于大众中广分别说。<a id="a-BM"></a>何等八？<a id="a-BN"></a>志意成就专向菩提；<a id="a-BO"></a>究竟行慈，<a id="a-BP"></a>于诸众生无侵害心；<a id="a-BQ"></a>住于大悲化诸众生；<a id="a-BR"></a>常求法利，<a id="a-BS"></a>乐法、<a id="a-BT"></a>欲法、<a id="a-BU"></a>求法、<a id="a-BV"></a>集法，<a id="a-BW"></a>心无满足如海吞流；<a id="a-BX"></a>放舍身命守护正法；<a id="a-BY"></a>厚种善根集诸福德；<a id="a-BZ"></a>发起大愿诸佛护持；<a id="a-Ba"></a>降诸魔怨离大众畏。<a id="a-Bb"></a>天冠，<a id="a-Bc"></a>是为菩萨成就八法，<a id="a-Bd"></a>佛涅槃后能得受持读诵书写如是经法，<a id="a-Be"></a>在大众中广为人说。<a id="a-Bf"></a>”</p>
  <p id="aBg">当于演说如是法时，<a id="a-Bh"></a>于此三千大千世界，<a id="a-Bi"></a>亦复六种震动。<a id="a-Bj"></a>坑坎堆埠、<a id="a-Bk"></a>诸山污秽、<a id="a-Bl"></a>江河池流及诸大海，<a id="a-Bm"></a>皆不复现，<a id="a-Bn"></a>亦不恼触水性众生。<a id="a-Bo"></a>尔时，<a id="a-Bp"></a>三千大千世界，<a id="a-Bq"></a>悉平如掌微妙庄严。<a id="a-Br"></a>于此三千大千世界，<a id="a-Bs"></a>百岁枯树皆生华叶倾向于佛，<a id="a-Bt"></a>诸生卉树华叶果茂亦倾向佛。<a id="a-Bu"></a>此大地上生诸莲华，<a id="a-Bv"></a>大如车轮杂色可爱，<a id="a-Bw"></a>妙香适意，<a id="a-Bx"></a>大光普照遍此三千大千世界。<a id="a-By"></a>上虚空中有诸天子，<a id="a-Bz"></a>不现其形鼓众伎乐。<a id="a-C0"></a>闻是乐音，<a id="a-C1"></a>雪山王中、<a id="a-C2"></a>香山王中，<a id="a-C3"></a>所有诸天倍出妙香，<a id="a-C4"></a>令此三千大千世界普悉大香。<a id="a-C5"></a>时雪山王、<a id="a-C6"></a>香山王中，<a id="a-C7"></a>雨众妙华皆流趣佛，<a id="a-C8"></a>遍满三千大千世界。<a id="a-C9"></a>其余诸树亦悉雨华。<a id="a-CA"></a>于上空中，<a id="a-CB"></a>有一宝盖覆万由旬。<a id="a-CC"></a>是大宝盖垂真珠贯，<a id="a-CD"></a>铃网庄严。<a id="a-CE"></a>诸铃网中所出音声柔软悦意，<a id="a-CF"></a>有大妙音遍闻三千大千世界。</p>
  <p id="aCG">尔时，<a id="a-CH"></a>大德舍利弗见是变现，<a id="a-CI"></a>合掌向佛，<a id="a-CJ"></a>白言：<a id="a-CK"></a>“世尊，<a id="a-CL"></a>是何光瑞？<a id="a-CM"></a>有是希有未曾之相，<a id="a-CN"></a>普此三千大千世界，<a id="a-CO"></a>皆悉庄严甚可爱乐。<a id="a-CP"></a>”</p>
  <p id="aCQ">佛告舍利弗：<a id="a-CR"></a>“是大树紧那罗王，<a id="a-CS"></a>从香山中与无量紧那罗、<a id="a-CT"></a>无量乾闼婆、<a id="a-CU"></a>无量诸天、<a id="a-CV"></a>无量摩睺罗伽，<a id="a-CW"></a>大众围绕，<a id="a-CX"></a>欲来见佛礼拜供养。<a id="a-CY"></a>是大树紧那罗王，<a id="a-CZ"></a>欲来见佛先现此相。<a id="a-Ca"></a>”</p>
  <p id="aCb">语言未久，<a id="a-Cc"></a>大树紧那罗王，<a id="a-Cd"></a>与无量紧那罗众、<a id="a-Ce"></a>无量乾闼婆众、<a id="a-Cf"></a>无量天众、<a id="a-Cg"></a>无量摩睺罗众，<a id="a-Ch"></a>大众围绕，<a id="a-Ci"></a>作八万四千伎乐，<a id="a-Cj"></a>以净妙歌善和众乐。<a id="a-Ck"></a>复有无量百千众生皆悉随从，<a id="a-Cl"></a>菩萨神通大力所持，<a id="a-Cm"></a>上升虚空普雨众华，<a id="a-Cn"></a>来诣佛所。<a id="a-Co"></a>到已，<a id="a-Cp"></a>及诸侍从顶礼佛足，<a id="a-Cq"></a>右绕七匝住世尊前。</p>
  <p id="aCr">尔时，<a id="a-Cs"></a>大树紧那罗王，<a id="a-Ct"></a>以己所弹琉璃之琴，<a id="a-Cu"></a>阎浮檀金华叶庄严，<a id="a-Cv"></a>善净业报之所造作，<a id="a-Cw"></a>在如来前善自调琴，<a id="a-Cx"></a>及余八万四千伎乐。<a id="a-Cy"></a>是大树紧那罗王当弹此琴，<a id="a-Cz"></a>鼓众乐时，<a id="a-D0"></a>其音普皆闻此三千大千世界。<a id="a-D1"></a>是琴音声及妙歌声，<a id="a-D2"></a>隐蔽欲界诸天音乐。<a id="a-D3"></a>尔时欲界所有诸天，<a id="a-D4"></a>皆舍音乐来诣佛所。<a id="a-D5"></a>是大树紧那罗王当鼓琴时，<a id="a-D6"></a>三千大千世界所有丛林诸山，<a id="a-D7"></a>谓须弥山王、<a id="a-D8"></a>雪山、<a id="a-D9"></a>目真邻陀山、<a id="a-DA"></a>摩诃目真邻陀山、<a id="a-DB"></a>黑山，<a id="a-DC"></a>及众药草树木丛林，<a id="a-DD"></a>悉皆涌没，<a id="a-DE"></a>涌渐、<a id="a-DF"></a>遍涌、<a id="a-DG"></a>等遍涌，<a id="a-DH"></a>动渐、<a id="a-DI"></a>遍动、<a id="a-DJ"></a>等遍动，<a id="a-DK"></a>震渐、<a id="a-DL"></a>遍振、<a id="a-DM"></a>等遍震。<a id="a-DN"></a>犹如有人极为醉酒，<a id="a-DO"></a>前却颠倒不能自持，<a id="a-DP"></a>诸山须弥岠峨涌没亦复如是。<a id="a-DQ"></a>大树紧那罗王当鼓琴时，<a id="a-DR"></a>佛大众中人王众等，<a id="a-DS"></a>比丘、<a id="a-DT"></a>比丘尼、<a id="a-DU"></a>优婆塞、<a id="a-DV"></a>优婆夷，<a id="a-DW"></a>天、<a id="a-DX"></a>龙、<a id="a-DY"></a>夜叉、<a id="a-DZ"></a>乾闼婆、<a id="a-Da"></a>阿修罗、<a id="a-Db"></a>迦楼罗、<a id="a-Dc"></a>紧那罗、<a id="a-Dd"></a>摩睺罗伽，<a id="a-De"></a>释、<a id="a-Df"></a>梵、<a id="a-Dg"></a>护世、<a id="a-Dh"></a>若人非人，<a id="a-Di"></a>及离欲者，<a id="a-Dj"></a>唯除菩萨不退转者，<a id="a-Dk"></a>其余一切诸大众等，<a id="a-Dl"></a>闻是琴声及诸乐音，<a id="a-Dm"></a>各不自安从座起舞。<a id="a-Dn"></a>时诸一切声闻大众，<a id="a-Do"></a>闻琴乐音不能堪耐，<a id="a-Dp"></a>各从座起，<a id="a-Dq"></a>放舍威仪诞貌逸乐，<a id="a-Dr"></a>如小儿舞戏不能自持。</p>
  <p id="aDs">尔时,天冠菩萨语是一切诸大声闻大迦葉等：<a id="a-Dt"></a>“汝诸大德已离烦恼，<a id="a-Du"></a>得八解脱见四圣谛，<a id="a-Dv"></a>云何今者各舍威仪，<a id="a-Dw"></a>如彼小儿举身动舞？<a id="a-Dx"></a>”</p>
  <p id="aDy">于时，<a id="a-Dz"></a>大德诸声闻等答言：<a id="a-E0"></a>“善男子，<a id="a-E1"></a>我于是中不得自在。<a id="a-E2"></a>何以故？<a id="a-E3"></a>由是琴音，<a id="a-E4"></a>我等各各不安乐坐，<a id="a-E5"></a>其体动舞不能自持，<a id="a-E6"></a>所有心念不能令住。<a id="a-E7"></a>”</p>
  <p id="aE8">尔时，<a id="a-E9"></a>天冠菩萨语大德迦葉言：<a id="a-EA"></a>“如何耆年少欲知足，<a id="a-EB"></a>修行头陀常乐空静，<a id="a-EC"></a>天、<a id="a-ED"></a>人、<a id="a-EE"></a>阿修罗敬汝如塔，<a id="a-EF"></a>大德云何不能持身犹小儿舞？<a id="a-EG"></a>云何不护是大众心？<a id="a-EH"></a>”</p>
  <p id="aEI">大迦葉言：<a id="a-EJ"></a>“善男子，<a id="a-EK"></a>如旋岚大风吹诸树木药草丛林，<a id="a-EL"></a>彼无有力能自安持，<a id="a-EM"></a>非彼本心之所欲乐，<a id="a-EN"></a>然彼鼓动不能自持。<a id="a-EO"></a>善男子，<a id="a-EP"></a>今此大树紧那罗王，<a id="a-EQ"></a>鼓作琴乐妙歌和顺，<a id="a-ER"></a>诸箫笛音鼓动我心，<a id="a-ES"></a>如旋岚风吹诸树身不能自持。<a id="a-ET"></a>是善丈夫，<a id="a-EU"></a>誓愿威势福德神力，<a id="a-EV"></a>于诸声闻及诸缘觉，<a id="a-EW"></a>所有威德彼为殊胜。<a id="a-EX"></a>”</p>
  <p id="aEY">尔时，<a id="a-EZ"></a>天冠菩萨语大迦葉：<a id="a-Ea"></a>“汝今观是不退菩萨威德势力，<a id="a-Eb"></a>彼琴乐音不能令其动摇惊扬。<a id="a-Ec"></a>大德迦葉，<a id="a-Ed"></a>谁见如是而当不发无上正真菩提道心？<a id="a-Ee"></a>何以故？<a id="a-Ef"></a>今有量智所有威力不如琴声，<a id="a-Eg"></a>令如是等大威德人，<a id="a-Eh"></a>闻是琴声不能自持。<a id="a-Ei"></a>其向大乘不退转者，<a id="a-Ej"></a>不能令动。<a id="a-Ek"></a>”</p>
  <p id="aEl">尔时，<a id="a-Em"></a>大树紧那罗王更易调琴，<a id="a-En"></a>并及八万四千余乐。<a id="a-Eo"></a>佛威神力，<a id="a-Ep"></a>及大树紧那罗王，<a id="a-Eq"></a>宿善根力之所持故，<a id="a-Er"></a>诸琴乐音说是偈言：</p>
  <p id="aEs">“一切诸法向寂静，<a id="a-Et"></a> 如是乃至上中下，</p>
  <p id="aEu">空静寂灭无恼患，<a id="a-Ev"></a> 无垢最上今显现。</p>
  <p id="aEw">诸众生等无众生，<a id="a-Ex"></a> 过去现在亦复尔，</p>
  <p id="aEy">以音声说令众闻，<a id="a-Ez"></a> 是声同等如法界。</p>
  <p id="aF0">诸世界同无世界，<a id="a-F1"></a> 说事犹如虚空相，</p>
  <p id="aF2">无生无增亦无减，<a id="a-F3"></a> 显示虚妄如虚空。</p>
  <p id="aF4">善觉诸佛悉同等，<a id="a-F5"></a> 法界决定无毁坏，</p>
  <p id="aF6">解达施戒及智慧，<a id="a-F7"></a> 一相平等同无相。</p>
  <p id="aF8">诸结寂灭永无结，<a id="a-F9"></a> 妄想于彼生分别，</p>
  <p id="aFA">无内无外亦无中，<a id="a-FB"></a> 从于妄想颠倒有，</p>
  <p id="aFC">若法非法无妄想，<a id="a-FD"></a> 推求诸法无所有。</p>
  <p id="aFE">觉了名色如实性，<a id="a-FF"></a> 彼行于世无染著，</p>
  <p id="aFG">过去未来无边量，<a id="a-FH"></a> 所演说法亦如是。</p>
  <p id="aFI">本际寂灭无尽灭，<a id="a-FJ"></a> 无有方所无住处，</p>
  <p id="aFK">以文字故说是法，<a id="a-FL"></a> 而此文字是尽相。</p>
  <p id="aFM">知是文字尽相已，<a id="a-FN"></a> 于一切法无妄想，</p>
  <p id="aFO">持心等持无所持，<a id="a-FP"></a> 彼此不违于法相。</p>
  <p id="aFQ">心及数法无有生，<a id="a-FR"></a> 知一切法入平等，</p>
  <p id="aFS">际无际断无所断，<a id="a-FT"></a> 前后及中同叵得。</p>
  <p id="aFU">了知三世平等已，<a id="a-FV"></a> 彼智无边无有量，</p>
  <p id="aFW">世间贪著于名色，<a id="a-FX"></a> 有边无边皆寂静。</p>
  <p id="aFY">了知因缘法相已，<a id="a-FZ"></a> 无我众生命妄想，</p>
  <p id="aFa">所起我见永无起，<a id="a-Fb"></a> 一切诸法亦无起。</p>
  <p id="aFc">若所起者本无起，<a id="a-Fd"></a> 彼常随顺顺法忍，</p>
  <p id="aFe">其性犹如云中电，<a id="a-Ff"></a> 一切法如我实性。</p>
  <p id="aFg">我人众生性自空，<a id="a-Fh"></a> 入此陀罗尼印相，</p>
  <p id="aFi">随所觉知三脱门，<a id="a-Fj"></a> 一相无相等同相。</p>
  <p id="aFk">一切有法无边量，<a id="a-Fl"></a> 法法自无有妄想，</p>
  <p id="aFm">以文字说分别法，<a id="a-Fn"></a> 若上若中及与下。</p>
  <p id="aFo">文字亦无有妄想，<a id="a-Fp"></a> 推求分别真实义，</p>
  <p id="aFq">义及文字共相应，<a id="a-Fr"></a> 以音声说无二义。</p>
  <p id="aFs">若知本性常寂静，<a id="a-Ft"></a> 彼本际性常自断，</p>
  <p id="aFu">若本际性常自断，<a id="a-Fv"></a> 为利世故修诸行。</p>
  <p id="aFw">推求本际无本际，<a id="a-Fx"></a> 彼大慈悲最清净，</p>
  <p id="aFy">若大慈悲最清净，<a id="a-Fz"></a> 苦乐同等而修行，</p>
  <p id="aG0">亦复无高亦无下，<a id="a-G1"></a> 彼名知利大丈夫。</p>
  <p id="aG2">法眼寂静最寂静，<a id="a-G3"></a> 若见不见常寂静，</p>
  <p id="aG4">亦复无增亦无减，<a id="a-G5"></a> 彼性离作常寂静。</p>
  <p id="aG6">如空中声叵捉持，<a id="a-G7"></a> 虽可闻知不可说，</p>
  <p id="aG8">是演说者及听者，<a id="a-G9"></a> 悉皆不实得自在。<a id="a-GA"></a>”</p>
  <p id="aGB">当诸琴乐演出是偈法音之时，<a id="a-GC"></a>八千菩萨得无生忍。</p>
  <p id="aGD">尔时，<a id="a-GE"></a>天冠菩萨白佛言：<a id="a-GF"></a>“世尊，<a id="a-GG"></a>如是妙偈从何而出？<a id="a-GH"></a>”</p>
  <p id="aGI">佛言：<a id="a-GJ"></a>“善男子，<a id="a-GK"></a>汝今自问大树紧那罗王，<a id="a-GL"></a>彼当答汝。<a id="a-GM"></a>”</p>
  <p id="aGN">尔时，<a id="a-GO"></a>天冠菩萨问于大树紧那罗王：<a id="a-GP"></a>“紧那罗王，<a id="a-GQ"></a>如是妙偈从何而出？<a id="a-GR"></a>”</p>
  <p id="aGS">答言：<a id="a-GT"></a>“善男子，<a id="a-GU"></a>从诸众生音声中出。<a id="a-GV"></a>”</p>
  <p id="aGW">又问：<a id="a-GX"></a>“诸众生音声从何而出？<a id="a-GY"></a>”</p>
  <p id="aGZ">答言：<a id="a-Ga"></a>“善男子，<a id="a-Gb"></a>众生音声从虚空出。<a id="a-Gc"></a>”</p>
  <p id="aGd">天冠菩萨问言：<a id="a-Ge"></a>“紧那罗王，<a id="a-Gf"></a>众生音声非口出耶？<a id="a-Gg"></a>”</p>
  <p id="aGh">答言：<a id="a-Gi"></a>“善男子，<a id="a-Gj"></a>是众生音，<a id="a-Gk"></a>为从身出？<a id="a-Gl"></a>为从心出？<a id="a-Gm"></a>”</p>
  <p id="aGn">天冠答言：<a id="a-Go"></a>“不从身出，<a id="a-Gp"></a>亦不从心。<a id="a-Gq"></a>何以故？<a id="a-Gr"></a>身痴无知如草木瓦石；<a id="a-Gs"></a>心无形色，<a id="a-Gt"></a>不可睹见，<a id="a-Gu"></a>无有触碍，<a id="a-Gv"></a>不可宣说，<a id="a-Gw"></a>犹如幻化。<a id="a-Gx"></a>”</p>
  <p id="aGy">大树紧那罗言：<a id="a-Gz"></a>“善男子，<a id="a-H0"></a>若离身、<a id="a-H1"></a>心，<a id="a-H2"></a>从何而出？<a id="a-H3"></a>”</p>
  <p id="aH4">天冠答言：<a id="a-H5"></a>“从于思惟出生音声。<a id="a-H6"></a>”</p>
  <p id="aH7">又问：<a id="a-H8"></a>“若无虚空，<a id="a-H9"></a>声何由出？<a id="a-HA"></a>”</p>
  <p id="aHB">天冠答言：<a id="a-HC"></a>“若无虚空，<a id="a-HD"></a>声终不出。<a id="a-HE"></a>”</p>
  <p id="aHF">紧那罗言：<a id="a-HG"></a>“善男子，<a id="a-HH"></a>是故当知一切音声从虚空出，<a id="a-HI"></a>当知是声即虚空性，<a id="a-HJ"></a>闻已便灭，<a id="a-HK"></a>若其灭已同空性住。<a id="a-HL"></a>是故诸法若说不说同虚空性，<a id="a-HM"></a>是故应当不舍空际。<a id="a-HN"></a>如音声分，<a id="a-HO"></a>诸法亦尔。<a id="a-HP"></a>若以音声有所说法，<a id="a-HQ"></a>而是诸法于音声中求不可得，<a id="a-HR"></a>音声于法求亦叵得。<a id="a-HS"></a>善男子，<a id="a-HT"></a>是故说言：<a id="a-HU"></a>‘一切诸法不可言说。<a id="a-HV"></a>’但以音声名为言说，<a id="a-HW"></a>当知言说为无所说。<a id="a-HX"></a>又以音声名为言说，<a id="a-HY"></a>然是音声本无住处，<a id="a-HZ"></a>若无住处则无坚实，<a id="a-Ha"></a>则名为实。<a id="a-Hb"></a>若其是实则不可坏，<a id="a-Hc"></a>若不可坏则无有起，<a id="a-Hd"></a>若无有起则无有灭，<a id="a-He"></a>若无有灭是名清净，<a id="a-Hf"></a>若是清净是则白净，<a id="a-Hg"></a>若是白净是则无垢，<a id="a-Hh"></a>若是无垢是则光明，<a id="a-Hi"></a>若是光明则是心性，<a id="a-Hj"></a>若是心性则是出过，<a id="a-Hk"></a>若是出过则出过诸相，<a id="a-Hl"></a>若出过诸相则是正位。<a id="a-Hm"></a>若菩萨在正位，<a id="a-Hn"></a>是则名得无生法忍。</p>
  <p id="aHo">“若得无生法忍，<a id="a-Hp"></a>一切能忍，<a id="a-Hq"></a>亦忍于空，<a id="a-Hr"></a>亦忍于人。<a id="a-Hs"></a>何以故？<a id="a-Ht"></a>不离于人名之为空，<a id="a-Hu"></a>人即是空。<a id="a-Hv"></a>忍于无相，<a id="a-Hw"></a>亦忍于相。<a id="a-Hx"></a>何以故？<a id="a-Hy"></a>是相实性即是无相。<a id="a-Hz"></a>忍于无愿，<a id="a-I0"></a>亦忍于愿。<a id="a-I1"></a>何以故？<a id="a-I2"></a>愿实性相即是无愿。<a id="a-I3"></a>一切法性及众生性，<a id="a-I4"></a>一切常灭亦如是忍。<a id="a-I5"></a>何以故？<a id="a-I6"></a>一切众生生死之性犹如幻梦。<a id="a-I7"></a>是名菩萨得无生法忍，<a id="a-I8"></a>不违一切法，<a id="a-I9"></a>不逆一切法。<a id="a-IA"></a>若顺此忍，<a id="a-IB"></a>则亦忍顺随诸法无去，<a id="a-IC"></a>若无去则无来，<a id="a-ID"></a>若无去来知一切法是常住性。<a id="a-IE"></a>如法常住，<a id="a-IF"></a>众生亦尔。<a id="a-IG"></a>若得是处，<a id="a-IH"></a>如法随顺，<a id="a-II"></a>如处修行，<a id="a-IJ"></a>是名成就无生法忍。<a id="a-IK"></a>一切言说即是音声，<a id="a-IL"></a>为语他故起是音声。<a id="a-IM"></a>是无生法忍，<a id="a-IN"></a>无有能说，<a id="a-IO"></a>无有能听。<a id="a-IP"></a>何以故？<a id="a-IQ"></a>是义不可得故。<a id="a-IR"></a>而是法忍非声非说。<a id="a-IS"></a>善男子，<a id="a-IT"></a>如来世尊有是威德，<a id="a-IU"></a>同不可得义，<a id="a-IV"></a>不可得义说于有得。<a id="a-IW"></a>”</p>
 </body>
</html>