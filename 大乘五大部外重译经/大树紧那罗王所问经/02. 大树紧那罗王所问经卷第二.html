<!doctype html>
<html id="z3IBTjbNv" data-ver="1376">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">大树紧那罗王所问经卷第二</h1>
  <p id="a2">尔时，<a id="a-3"></a>天冠菩萨白言：<a id="a-4"></a>“世尊，<a id="a-5"></a>未曾有也！<a id="a-6"></a>而是大树紧那罗王，<a id="a-7"></a>成就如是不思议法。<a id="a-8"></a>世尊，<a id="a-9"></a>是紧那罗王，<a id="a-A"></a>乃能成就如是胜妙神通之力，<a id="a-B"></a>复能演说甚深法忍。<a id="a-C"></a>世尊，<a id="a-D"></a>紧那罗王于几佛所，<a id="a-E"></a>种诸善根有如是辩？<a id="a-F"></a>”</p>
  <p id="aG">佛言：<a id="a-H"></a>“善男子，<a id="a-I"></a>假使能数恒河沙等世界星宿，<a id="a-J"></a>不能数是紧那罗王所事如来应正遍觉。<a id="a-K"></a>善男子，<a id="a-L"></a>是人已于尔许佛所修行梵行，<a id="a-M"></a>集于无上正真之道，<a id="a-N"></a>是故得有如是辩才。<a id="a-O"></a>”</p>
  <p id="aP">尔时，<a id="a-Q"></a>天冠问紧那罗王：<a id="a-R"></a>“汝于尔许无量佛所，<a id="a-S"></a>种植无量无边善根，<a id="a-T"></a>何故不成无上正道？<a id="a-U"></a>”</p>
  <p id="aV">尔时，<a id="a-W"></a>大树紧那罗王语天冠菩萨：<a id="a-X"></a>“善男子，<a id="a-Y"></a>菩萨摩诃萨有十二无满足法。<a id="a-Z"></a>何等十二？<a id="a-a"></a>谓供养给事诸佛世尊无有满足，<a id="a-b"></a>集诸善根无有满足，<a id="a-c"></a>听集法宝无有满足，<a id="a-d"></a>修禅解脱无有满足，<a id="a-e"></a>修观寂法无有满足，<a id="a-f"></a>流通显法无有满足，<a id="a-g"></a>教化众生无有满足，<a id="a-h"></a>守护正法无有满足，<a id="a-i"></a>不舍阿练若处无有满足，<a id="a-j"></a>诸波罗蜜庄严佛土无有满足，<a id="a-k"></a>修习福慧无有满足，<a id="a-l"></a>集助菩提法无有满足。<a id="a-m"></a>善男子，<a id="a-n"></a>是名菩萨十二无满足法，<a id="a-o"></a>是故菩萨求善根庄严无有满足。<a id="a-p"></a>”</p>
  <p id="aq">尔时，<a id="a-r"></a>大树紧那罗王白言：<a id="a-s"></a>“世尊，<a id="a-t"></a>我闻菩萨所有三昧，<a id="a-u"></a>名曰宝住。<a id="a-v"></a>若有菩萨得是三昧，<a id="a-w"></a>一切法宝诸功德法自然而得。<a id="a-x"></a>善哉！<a id="a-y"></a>世尊，<a id="a-z"></a>唯愿如来演说。<a id="a-10"></a>于是宝住三昧，<a id="a-11"></a>菩萨闻已，<a id="a-12"></a>于一切法而得自在随增长法。<a id="a-13"></a>”</p>
  <p id="a14">尔时，<a id="a-15"></a>佛告大树紧那罗王：<a id="a-16"></a>“如是，<a id="a-17"></a>紧那罗王，<a id="a-18"></a>有于三昧名曰宝住。<a id="a-19"></a>汝今善听，<a id="a-1A"></a>善思念之，<a id="a-1B"></a>吾今当说如是菩萨宝住三昧。<a id="a-1C"></a>”</p>
  <p id="a1D">“善哉！<a id="a-1E"></a>世尊，<a id="a-1F"></a>愿乐欲闻，<a id="a-1G"></a>受教而听。<a id="a-1H"></a>”</p>
  <p id="a1I">佛告大树紧那罗王：<a id="a-1J"></a>“若有菩萨欲令佛宝种性不断，<a id="a-1K"></a>法宝种性、<a id="a-1L"></a>僧宝种性不断绝者，<a id="a-1M"></a>修集起生八十种宝。<a id="a-1N"></a>何等八十？<a id="a-1O"></a>不忘一切智宝之心，<a id="a-1P"></a>不舍离于志意宝心，<a id="a-1Q"></a>不舍修诸善根宝心，<a id="a-1R"></a>不舍坚入寂定宝心，<a id="a-1S"></a>生起一切布施宝心，<a id="a-1T"></a>不希望报清净宝心，<a id="a-1U"></a>回向菩提故；<a id="a-1V"></a>庄严身宝心，<a id="a-1W"></a>满三善故；<a id="a-1X"></a>庄严口宝心，<a id="a-1Y"></a>离四过故；<a id="a-1Z"></a>庄严意宝心，<a id="a-1a"></a>舍离无明爱恚见故；<a id="a-1b"></a>持戒不毁不穿不坏不缺宝心，<a id="a-1c"></a>不穿不坏不缺不污戒庄严故；<a id="a-1d"></a>无恼害宝心，<a id="a-1e"></a>于诸众生意平等故；<a id="a-1f"></a>柔忍宝心，<a id="a-1g"></a>能忍难事故；<a id="a-1h"></a>不忧身命清净宝心，<a id="a-1i"></a>净菩提故；<a id="a-1j"></a>无爱恚宝心，<a id="a-1k"></a>无高下故；<a id="a-1l"></a>坚固牢强庄严宝心，<a id="a-1m"></a>无忧虑故；<a id="a-1n"></a>一切所作成就宝心，<a id="a-1o"></a>无慢缓故；<a id="a-1p"></a>坚固念慧进入宝心，<a id="a-1q"></a>能善修集助菩提法故；<a id="a-1r"></a>起禅解脱三昧宝心，<a id="a-1s"></a>得心自在故；<a id="a-1t"></a>集法宝心，<a id="a-1u"></a>集自财故；<a id="a-1v"></a>闻正法已能持宝心，<a id="a-1w"></a>得无畏故；<a id="a-1x"></a>不吝法宝心，<a id="a-1y"></a>心无吝故；<a id="a-1z"></a>不期利养说法宝心，<a id="a-20"></a>舍离恶欲不望报故；<a id="a-21"></a>修正念宝心，<a id="a-22"></a>正流趣故；<a id="a-23"></a>如所闻法成满宝心，<a id="a-24"></a>如闻行故；<a id="a-25"></a>智观宝心，<a id="a-26"></a>降伏智故；<a id="a-27"></a>大慈宝心，<a id="a-28"></a>化众生故；<a id="a-29"></a>大悲宝心，<a id="a-2A"></a>观众生故；<a id="a-2B"></a>大喜宝心，<a id="a-2C"></a>爱乐法故；<a id="a-2D"></a>大舍宝心，<a id="a-2E"></a>诸法寂故；<a id="a-2F"></a>不厌生死宝心，<a id="a-2G"></a>集诸善根故；<a id="a-2H"></a>化众生宝心，<a id="a-2I"></a>不住自乐故；<a id="a-2J"></a>四摄宝心，<a id="a-2K"></a>为摄法故；<a id="a-2L"></a>起神通宝心，<a id="a-2M"></a>一切神通现变化故；<a id="a-2N"></a>善知识宝心，<a id="a-2O"></a>为闻法故；<a id="a-2P"></a>离恶知识宝心，<a id="a-2Q"></a>集善根故；<a id="a-2R"></a>为一切众生正修宝心，<a id="a-2S"></a>如涅槃故；<a id="a-2T"></a>离诸一切结病宝心，<a id="a-2U"></a>入一切众生所志欲故；<a id="a-2V"></a>于一切法生药想宝心，<a id="a-2W"></a>寂诸病故；<a id="a-2X"></a>善修学习无慢宝心，<a id="a-2Y"></a>知大人法故；<a id="a-2Z"></a>灭憍慢宝心，<a id="a-2a"></a>于诸众生谦卑下故；<a id="a-2b"></a>无幻伪宝心，<a id="a-2c"></a>无谄诳故；<a id="a-2d"></a>和敬宝心，<a id="a-2e"></a>令法久住故；<a id="a-2f"></a>护法宝心，<a id="a-2g"></a>报去来现在诸佛恩故；<a id="a-2h"></a>知恩报恩宝心，<a id="a-2i"></a>亲友究竟故；<a id="a-2j"></a>不望报宝心，<a id="a-2k"></a>无所亲故；<a id="a-2l"></a>常出家宝心，<a id="a-2m"></a>不忘所作故；<a id="a-2n"></a>爱乐宝心，<a id="a-2o"></a>护白净故；<a id="a-2p"></a>圣种少欲知足宝心，<a id="a-2q"></a>集持戒故；<a id="a-2r"></a>庄严一切头陀功德宝心，<a id="a-2s"></a>于诸众生无有过故；<a id="a-2t"></a>少欲知足宝心，<a id="a-2u"></a>慧无足故；<a id="a-2v"></a>独处宝心，<a id="a-2w"></a>身意寂静故；<a id="a-2x"></a>求法无厌宝心，<a id="a-2y"></a>满相好故；<a id="a-2z"></a>庄严集智无厌宝心，<a id="a-30"></a>断诸一切众生疑故；<a id="a-31"></a>念佛宝心，<a id="a-32"></a>不离见佛故；<a id="a-33"></a>念法宝心，<a id="a-34"></a>不离闻法故；<a id="a-35"></a>念僧宝心，<a id="a-36"></a>不退菩萨僧故；<a id="a-37"></a>念戒宝心，<a id="a-38"></a>不舍菩提心故；<a id="a-39"></a>念舍宝心，<a id="a-3A"></a>舍结使故；<a id="a-3B"></a>念天宝心，<a id="a-3C"></a>系在一生补处菩萨地故；<a id="a-3D"></a>义辩宝心，<a id="a-3E"></a>觉一切义故；<a id="a-3F"></a>法辩宝心，<a id="a-3G"></a>不坏法界故；<a id="a-3H"></a>辞辩宝心，<a id="a-3I"></a>觉了一切诸音声故；<a id="a-3J"></a>乐说辩宝心，<a id="a-3K"></a>悦可一切诸众生故；<a id="a-3L"></a>得陀罗尼宝心，<a id="a-3M"></a>随所闻法不忘失故；<a id="a-3N"></a>依义宝心，<a id="a-3O"></a>知文字实性故；<a id="a-3P"></a>依智宝心，<a id="a-3Q"></a>知识如幻故；<a id="a-3R"></a>依了义经宝心，<a id="a-3S"></a>于了义中无违诤故；<a id="a-3T"></a>依法宝心，<a id="a-3U"></a>觉了人实性故；<a id="a-3V"></a>观一切行无常宝心，<a id="a-3W"></a>不住一切三界中故；<a id="a-3X"></a>观一切法无我宝心，<a id="a-3Y"></a>我及众生俱无我故；<a id="a-3Z"></a>观于涅槃寂静宝心，<a id="a-3a"></a>究竟寂静故；<a id="a-3b"></a>观空无相无愿解脱门宝心，<a id="a-3c"></a>入甘露门故；<a id="a-3d"></a>观一切法无生宝心，<a id="a-3e"></a>得无生法忍故；<a id="a-3f"></a>见一切法如幻、<a id="a-3g"></a>如梦、<a id="a-3h"></a>如焰、<a id="a-3i"></a>如影、<a id="a-3j"></a>如响、<a id="a-3k"></a>如水月宝心，<a id="a-3l"></a>不住诸见故；<a id="a-3m"></a>顺因缘法宝心，<a id="a-3n"></a>离断常见故；<a id="a-3o"></a>离诸边见垢秽宝心，<a id="a-3p"></a>离于二故；<a id="a-3q"></a>入无二法门宝心，<a id="a-3r"></a>觉一道故；<a id="a-3s"></a>离一切行宝心，<a id="a-3t"></a>至正位故；<a id="a-3u"></a>正观法位宝心，<a id="a-3v"></a>一切法平等故；<a id="a-3w"></a>集助一切菩提法宝心，<a id="a-3x"></a>觉了一切诸佛法故。<a id="a-3y"></a>如是，<a id="a-3z"></a>紧那罗王，<a id="a-40"></a>若有修集如是等法，<a id="a-41"></a>善修、<a id="a-42"></a>好修、<a id="a-43"></a>正住获得、<a id="a-44"></a>如说修行，<a id="a-45"></a>是名菩萨宝住三昧。<a id="a-46"></a>若能如是则便得是宝住三昧。<a id="a-47"></a>若有菩萨已逮得宝住三昧，<a id="a-48"></a>无世间宝、<a id="a-49"></a>出世间宝而是菩萨不得自在。</p>
  <p id="a4A">“紧那罗王，<a id="a-4B"></a>云何世间宝？<a id="a-4C"></a>云何出世间宝？<a id="a-4D"></a>紧那罗王，<a id="a-4E"></a>世间宝者，<a id="a-4F"></a>谓人天豪尊，<a id="a-4G"></a>若帝释豪尊、<a id="a-4H"></a>梵天豪尊、<a id="a-4I"></a>护世豪尊、<a id="a-4J"></a>转轮王豪尊、<a id="a-4K"></a>居士豪尊、<a id="a-4L"></a>婆罗门豪尊、<a id="a-4M"></a>长者豪尊、<a id="a-4N"></a>刹利豪尊。<a id="a-4O"></a>虽得如是人天豪尊而不放逸，<a id="a-4P"></a>以不放逸能集一切助菩提法，<a id="a-4Q"></a>是名世间宝。<a id="a-4R"></a>何等名为出世间宝？<a id="a-4S"></a>所谓圣慧是出世间。<a id="a-4T"></a>何以故？<a id="a-4U"></a>智慧悉摄出世间法，<a id="a-4V"></a>是故说入般若慧门名出世间。<a id="a-4W"></a>紧那罗王，<a id="a-4X"></a>譬如大海，<a id="a-4Y"></a>为众流主；<a id="a-4Z"></a>如须弥山，<a id="a-4a"></a>为众山王；<a id="a-4b"></a>犹如众星，<a id="a-4c"></a>月为其主；<a id="a-4d"></a>如诸药草火珠光明，<a id="a-4e"></a>日为其最；<a id="a-4f"></a>一切禽兽，<a id="a-4g"></a>师子为最；<a id="a-4h"></a>一切民庶，<a id="a-4i"></a>王为其最；<a id="a-4j"></a>三十三天，<a id="a-4k"></a>帝释为最；<a id="a-4l"></a>诸梵天中，<a id="a-4m"></a>梵王为最。<a id="a-4n"></a>如是，<a id="a-4o"></a>紧那罗王，<a id="a-4p"></a>所有一切出世间法，<a id="a-4q"></a>智慧为首。<a id="a-4r"></a>是故说言般若为诸众经中主，<a id="a-4s"></a>能度诸流，<a id="a-4t"></a>是安去道故；<a id="a-4u"></a>是名为炬，<a id="a-4v"></a>照结闇故；<a id="a-4w"></a>是名勇健，<a id="a-4x"></a>除众怨故；<a id="a-4y"></a>是名医王，<a id="a-4z"></a>和众药故；<a id="a-50"></a>是名为师，<a id="a-51"></a>知诸书故；<a id="a-52"></a>是名为箭，<a id="a-53"></a>射结的故；<a id="a-54"></a>是名为力，<a id="a-55"></a>究竟害结故；<a id="a-56"></a>是名大象，<a id="a-57"></a>拔结根故；<a id="a-58"></a>是无违诤，<a id="a-59"></a>悉平等故；<a id="a-5A"></a>是无斗诤，<a id="a-5B"></a>无讼诉故；<a id="a-5C"></a>是名不逆，<a id="a-5D"></a>善随顺故；<a id="a-5E"></a>是名无瞋，<a id="a-5F"></a>究竟尽故；<a id="a-5G"></a>是名善知，<a id="a-5H"></a>四圣谛故；<a id="a-5I"></a>是名为念，<a id="a-5J"></a>正念处故；<a id="a-5K"></a>是名为正，<a id="a-5L"></a>能正断故；<a id="a-5M"></a>是名示现，<a id="a-5N"></a>神足力故；<a id="a-5O"></a>是名为戒，<a id="a-5P"></a>障诸根故；<a id="a-5Q"></a>是名降伏，<a id="a-5R"></a>有大力故；<a id="a-5S"></a>是名为觉，<a id="a-5T"></a>善觉知故；<a id="a-5U"></a>是名开示，<a id="a-5V"></a>示正道故；<a id="a-5W"></a>是名为寂，<a id="a-5X"></a>寂静定故；<a id="a-5Y"></a>是名为明，<a id="a-5Z"></a>作慧明故；<a id="a-5a"></a>是名作明，<a id="a-5b"></a>离障翳故；<a id="a-5c"></a>是至正处，<a id="a-5d"></a>作照明故；<a id="a-5e"></a>是名除断，<a id="a-5f"></a>除结尘故；<a id="a-5g"></a>是无波浪，<a id="a-5h"></a>度诸流故；<a id="a-5i"></a>是不可见，<a id="a-5j"></a>过境界故；<a id="a-5k"></a>是无境界，<a id="a-5l"></a>离内外故；<a id="a-5m"></a>是名为空，<a id="a-5n"></a>离见岸故；<a id="a-5o"></a>是名无相，<a id="a-5p"></a>离觉观故；<a id="a-5q"></a>是名无愿，<a id="a-5r"></a>出三界相故；<a id="a-5s"></a>是名一相，<a id="a-5t"></a>无有相故；<a id="a-5u"></a>是虚空相，<a id="a-5v"></a>无相似故；<a id="a-5w"></a>是害爱慢，<a id="a-5x"></a>离魔业故；<a id="a-5y"></a>施无妄想，<a id="a-5z"></a>不依于戒，<a id="a-60"></a>不住忍辱，<a id="a-61"></a>不起精进，<a id="a-62"></a>不染著禅，<a id="a-63"></a>无言说门，<a id="a-64"></a>无一切门，<a id="a-65"></a>方便自造，<a id="a-66"></a>无我无众生，<a id="a-67"></a>度到彼岸，<a id="a-68"></a>集诸善根，<a id="a-69"></a>无作无作者，<a id="a-6A"></a>过诸作道。<a id="a-6B"></a>紧那罗王，<a id="a-6C"></a>是则名为出世间宝。<a id="a-6D"></a>诸般若宝，<a id="a-6E"></a>是智慧宝，<a id="a-6F"></a>即是宝住三昧之体。<a id="a-6G"></a>若菩萨得宝住三昧，<a id="a-6H"></a>一切众宝皆悉来集。</p>
  <p id="a6I">“紧那罗王，<a id="a-6J"></a>喻如大海，<a id="a-6K"></a>为众流主，<a id="a-6L"></a>集一切宝，<a id="a-6M"></a>一切众宝皆悉来归，<a id="a-6N"></a>于是海中出生诸宝。<a id="a-6O"></a>如是，<a id="a-6P"></a>紧那罗王，<a id="a-6Q"></a>菩萨得是宝住三昧，<a id="a-6R"></a>为诸一切众生之主，<a id="a-6S"></a>集一切宝，<a id="a-6T"></a>一切法宝皆悉归趣。<a id="a-6U"></a>紧那罗王，<a id="a-6V"></a>宝住三昧能集一切诸法之宝，<a id="a-6W"></a>是中不断于三宝种。<a id="a-6X"></a>是宝住三昧，<a id="a-6Y"></a>名为集聚诸法之宝。<a id="a-6Z"></a>”</p>
  <p id="a6a">尔时，<a id="a-6b"></a>天冠菩萨白言：<a id="a-6c"></a>”世尊，<a id="a-6d"></a>是大树紧那罗王，<a id="a-6e"></a>已逮得是宝住三昧耶？<a id="a-6f"></a>”</p>
  <p id="a6g">佛言：<a id="a-6h"></a>“善男子，<a id="a-6i"></a>汝今自问大树紧那罗王，<a id="a-6j"></a>当为汝说。<a id="a-6k"></a>”</p>
  <p id="a6l">时，<a id="a-6m"></a>天冠菩萨即问大树紧那罗王：<a id="a-6n"></a>“紧那罗王，<a id="a-6o"></a>汝今已逮得是菩萨宝住三昧耶？<a id="a-6p"></a>”</p>
  <p id="a6q">答言：<a id="a-6r"></a>“善男子，<a id="a-6s"></a>是三昧中无住无得。<a id="a-6t"></a>是三昧中无有得者，<a id="a-6u"></a>而是三昧非色、<a id="a-6v"></a>受、<a id="a-6w"></a>想、<a id="a-6x"></a>行、<a id="a-6y"></a>识，<a id="a-6z"></a>而是三昧非色可见、<a id="a-70"></a>无声可闻、<a id="a-71"></a>非是住相、<a id="a-72"></a>非是灭相，<a id="a-73"></a>无有处相，<a id="a-74"></a>非无相非一相。<a id="a-75"></a>所言相者，<a id="a-76"></a>都无有相无能为作。<a id="a-77"></a>三昧相者，<a id="a-78"></a>自无有相亦非无相，<a id="a-79"></a>是三昧相应如是修。<a id="a-7A"></a>善男子，<a id="a-7B"></a>是三昧者等一切法。<a id="a-7C"></a>若等诸法亦等于我，<a id="a-7D"></a>若等于我亦同等于一切众生。<a id="a-7E"></a>是故，<a id="a-7F"></a>善男子，<a id="a-7G"></a>是三昧等一切众生。<a id="a-7H"></a>何以故？<a id="a-7I"></a>一切众生即是空相，<a id="a-7J"></a>空相是三昧相。<a id="a-7K"></a>一切众生即是无相相，<a id="a-7L"></a>无相相是三昧相。<a id="a-7M"></a>一切众生即是无愿相，<a id="a-7N"></a>无愿相是三昧相。<a id="a-7O"></a>一切众生及一切法是寂静相，<a id="a-7P"></a>寂静相是三昧相。<a id="a-7Q"></a>一切众生是无我相，<a id="a-7R"></a>无我相是三昧相。<a id="a-7S"></a>三昧相者，<a id="a-7T"></a>无能以身触，<a id="a-7U"></a>无能以心触。<a id="a-7V"></a>凡可触法若等不等，<a id="a-7W"></a>一切皆为善调伏故而演说之。<a id="a-7X"></a>”</p>
  <p id="a7Y">时，<a id="a-7Z"></a>天冠菩萨即白佛言：<a id="a-7a"></a>“希有！<a id="a-7b"></a>世尊，<a id="a-7c"></a>是大树紧那罗王，<a id="a-7d"></a>处在如是放逸之中，<a id="a-7e"></a>乃能演说甚深妙法。<a id="a-7f"></a>”</p>
  <p id="a7g">佛言：<a id="a-7h"></a>“善男子，<a id="a-7i"></a>菩萨从慧方便地中，<a id="a-7j"></a>出生示现一切所作，<a id="a-7k"></a>不为一切所作染污。<a id="a-7l"></a>善男子，<a id="a-7m"></a>是大树紧那罗王，<a id="a-7n"></a>以此琴乐诸箫笛音及妙歌音，<a id="a-7o"></a>调伏七十亿紧那罗众令住菩提，<a id="a-7p"></a>三十亿乾闼婆于无上道而得调伏，<a id="a-7q"></a>其内眷属八万四千住一切智，<a id="a-7r"></a>彼有如是大方便智。<a id="a-7s"></a>善男子，<a id="a-7t"></a>我唱是言，<a id="a-7u"></a>是谓菩萨随所居住在于本处，<a id="a-7v"></a>随是诸处多利众生。<a id="a-7w"></a>善男子，<a id="a-7x"></a>犹如无薪火则不燃。<a id="a-7y"></a>如是，<a id="a-7z"></a>善男子，<a id="a-80"></a>菩萨处寂亦复如是，<a id="a-81"></a>不能炽燃教导众生。<a id="a-82"></a>善男子，<a id="a-83"></a>如大薪聚火则炽燃。<a id="a-84"></a>善男子，<a id="a-85"></a>菩萨亦尔，<a id="a-86"></a>处在多众教导炽燃。<a id="a-87"></a>善男子，<a id="a-88"></a>是故当知，<a id="a-89"></a>菩萨住在最豪尊处，<a id="a-8A"></a>随所生处多利众生。<a id="a-8B"></a>”</p>
  <p id="a8C">天冠菩萨复白佛言：<a id="a-8D"></a>“是大树紧那罗王，<a id="a-8E"></a>云何以琴及妙歌声、<a id="a-8F"></a>诸伎乐音教化众生？<a id="a-8G"></a>”</p>
  <p id="a8H">佛告天冠菩萨：<a id="a-8I"></a>“善男子，<a id="a-8J"></a>紧那罗等、<a id="a-8K"></a>乾闼婆等、<a id="a-8L"></a>摩睺罗伽等，<a id="a-8M"></a>好乐音乐。<a id="a-8N"></a>是大树紧那罗王，<a id="a-8O"></a>善自调琴和众伎乐，<a id="a-8P"></a>是紧那罗众、<a id="a-8Q"></a>乾闼婆众、<a id="a-8R"></a>摩睺罗众，<a id="a-8S"></a>起大爱乐信解增敬；<a id="a-8T"></a>得是爱乐信解增敬已，<a id="a-8U"></a>于是音中出于佛声、<a id="a-8V"></a>法声、<a id="a-8W"></a>僧声、<a id="a-8X"></a>不忘菩提心声、<a id="a-8Y"></a>施声、<a id="a-8Z"></a>戒声、<a id="a-8a"></a>忍声、<a id="a-8b"></a>进声、<a id="a-8c"></a>禅声、<a id="a-8d"></a>慧声、<a id="a-8e"></a>慈声、<a id="a-8f"></a>悲声、<a id="a-8g"></a>喜声、<a id="a-8h"></a>舍声、<a id="a-8i"></a>念处声、<a id="a-8j"></a>正断声、<a id="a-8k"></a>神足声、<a id="a-8l"></a>根声、<a id="a-8m"></a>力声、<a id="a-8n"></a>觉声、<a id="a-8o"></a>道声、<a id="a-8p"></a>定声、<a id="a-8q"></a>智慧声、<a id="a-8r"></a>禅定解脱三昧之声、<a id="a-8s"></a>无常声、<a id="a-8t"></a>苦声、<a id="a-8u"></a>无我声、<a id="a-8v"></a>寂声、<a id="a-8w"></a>空声、<a id="a-8x"></a>无相声、<a id="a-8y"></a>无愿声、<a id="a-8z"></a>无生声、<a id="a-90"></a>无起声、<a id="a-91"></a>无行声、<a id="a-92"></a>菩萨法藏所摄法声、<a id="a-93"></a>陀罗尼金刚句三昧满声、<a id="a-94"></a>不退转法轮声、<a id="a-95"></a>一切决定法王声、<a id="a-96"></a>大海庄严三昧声、<a id="a-97"></a>一切法流入平等三昧声、<a id="a-98"></a>等一切法自在三昧声、<a id="a-99"></a>庄严智慧三昧声、<a id="a-9A"></a>宝住三昧声、<a id="a-9B"></a>宝有三昧声、<a id="a-9C"></a>宝降伏三昧声、<a id="a-9D"></a>宝炬三昧声、<a id="a-9E"></a>娱乐三昧声、<a id="a-9F"></a>莲华庄严三昧声、<a id="a-9G"></a>过莲华三昧声、<a id="a-9H"></a>遍一切处三昧声、<a id="a-9I"></a>一切法白莲华三昧声、<a id="a-9J"></a>增益三昧声、<a id="a-9K"></a>大奋迅三昧声、<a id="a-9L"></a>师子奋迅三昧声、<a id="a-9M"></a>日灯三昧声、<a id="a-9N"></a>无量旋三昧声、<a id="a-9O"></a>前进三昧声、<a id="a-9P"></a>金刚场三昧声、<a id="a-9Q"></a>金刚幢三昧声、<a id="a-9R"></a>金刚不坏三昧声、<a id="a-9S"></a>地持三昧声、<a id="a-9T"></a>山灯三昧声、<a id="a-9U"></a>山幢三昧声、<a id="a-9V"></a>宝藏三昧声、<a id="a-9W"></a>宝华三昧声、<a id="a-9X"></a>宝心自在三昧声、<a id="a-9Y"></a>观一切众生心三昧声、<a id="a-9Z"></a>出增长一切行三昧声、<a id="a-9a"></a>修深坚三昧声、<a id="a-9b"></a>杂辩三昧声、<a id="a-9c"></a>无观三昧声、<a id="a-9d"></a>观一切众生三昧声、<a id="a-9e"></a>游戏三昧声、<a id="a-9f"></a>出一切神通境界三昧声、<a id="a-9g"></a>降魔界三昧声、<a id="a-9h"></a>现一切色三昧声、<a id="a-9i"></a>入一切三昧声、<a id="a-9j"></a>分一切身三昧声、<a id="a-9k"></a>住一切行三昧声、<a id="a-9l"></a>慧灯三昧声、<a id="a-9m"></a>手灯三昧声、<a id="a-9n"></a>观菩提三昧声、<a id="a-9o"></a>过乐辩三昧声、<a id="a-9p"></a>作入一切功德三昧声。<a id="a-9q"></a>善男子，<a id="a-9r"></a>是琴歌音诸伎乐中，<a id="a-9s"></a>出于如是三昧法声，<a id="a-9t"></a>令诸众生受化而去。<a id="a-9u"></a>菩萨摩诃萨成就如是希有之法！<a id="a-9v"></a>”</p>
  <p id="a9w">说是大树紧那罗王诸功德行神力之时，<a id="a-9x"></a>以佛力故，<a id="a-9y"></a>有天曼陀罗华聚，<a id="a-9z"></a>令诸大众各散大树紧那罗王。<a id="a-A0"></a>大树紧那罗王，<a id="a-A1"></a>以神通力右手接持，<a id="a-A2"></a>无一华堕地而不在手。<a id="a-A3"></a>尔时，<a id="a-A4"></a>大树紧那罗王，<a id="a-A5"></a>即以供散于如来上。<a id="a-A6"></a>当散华时，<a id="a-A7"></a>佛神力故，<a id="a-A8"></a>令是众华成一宝盖覆千世界。<a id="a-A9"></a>是宝盖中垂悬无量千万亿数宝真珠贯，<a id="a-AA"></a>一一珠贯出于无量万亿光明，<a id="a-AB"></a>一一光明出宝莲华，<a id="a-AC"></a>杂色妙好，<a id="a-AD"></a>妙香适意。<a id="a-AE"></a>诸华台中，<a id="a-AF"></a>一切皆现释迦牟尼如来色像，<a id="a-AG"></a>结跏趺坐。<a id="a-AH"></a>如是诸佛皆赞大树紧那罗王：<a id="a-AI"></a>“善哉！<a id="a-AJ"></a>善哉！<a id="a-AK"></a>紧那罗王，<a id="a-AL"></a>乃能教化无量众生。<a id="a-AM"></a>菩萨应当如是施作，<a id="a-AN"></a>既出世间还来世间教化众生。<a id="a-AO"></a>生死已尽还来受有，<a id="a-AP"></a>得涅槃位还游三界，<a id="a-AQ"></a>于是中生教化众生。<a id="a-AR"></a>”</p>
  <p id="aAS">尔时，<a id="a-AT"></a>大树紧那罗王作如是念：<a id="a-AU"></a>“我今当作一一宝盖，<a id="a-AV"></a>覆一一佛上。<a id="a-AW"></a>”尔时，<a id="a-AX"></a>是王即入三昧，<a id="a-AY"></a>名庄严宝盖。<a id="a-AZ"></a>当其入是三昧之时，<a id="a-Aa"></a>有妙宝盖一一各覆诸如来上。<a id="a-Ab"></a>一切大众右手亦各执持宝盖，<a id="a-Ac"></a>以为己用供养于佛。</p>
  <p id="aAd">是时，<a id="a-Ae"></a>大树紧那罗王复作是念：<a id="a-Af"></a>“我今当请释迦如来，<a id="a-Ag"></a>及诸菩萨，<a id="a-Ah"></a>并声闻僧一切大众，<a id="a-Ai"></a>至香山中我宫殿食。<a id="a-Aj"></a>令无量无边天、<a id="a-Ak"></a>龙、<a id="a-Al"></a>夜叉、<a id="a-Am"></a>乾闼婆、<a id="a-An"></a>阿修罗、<a id="a-Ao"></a>迦楼罗、<a id="a-Ap"></a>紧那罗、<a id="a-Aq"></a>摩睺罗伽等，<a id="a-Ar"></a>集令听法。<a id="a-As"></a>我身当供如来给使，<a id="a-At"></a>令彼众生长夜利益安隐快乐。<a id="a-Au"></a>”</p>
  <p id="aAv">尔时，<a id="a-Aw"></a>大树紧那罗王作是念已，<a id="a-Ax"></a>顶礼佛足，<a id="a-Ay"></a>合掌白言：<a id="a-Az"></a>“唯愿世尊，<a id="a-B0"></a>及菩萨众，<a id="a-B1"></a>并声闻僧，<a id="a-B2"></a>哀愍我等，<a id="a-B3"></a>至香山王受请七夜，<a id="a-B4"></a>令无量众生增长善根。<a id="a-B5"></a>世尊，<a id="a-B6"></a>我今堪任能为走使。<a id="a-B7"></a>哀愍大树紧那罗王，<a id="a-B8"></a>及菩萨众、<a id="a-B9"></a>诸声闻僧，<a id="a-BA"></a>当至香山七日之中，<a id="a-BB"></a>怜愍我故。<a id="a-BC"></a>”</p>
  <p id="aBD">尔时，<a id="a-BE"></a>紧那罗王知佛可已，<a id="a-BF"></a>欢喜踊跃遍满其身，<a id="a-BG"></a>与其夫人、<a id="a-BH"></a>男女眷属，<a id="a-BI"></a>作众伎乐供养于佛，<a id="a-BJ"></a>礼世尊足右绕三匝，<a id="a-BK"></a>出众而去还至香山。<a id="a-BL"></a>是时，<a id="a-BM"></a>大树紧那罗王于香山中，<a id="a-BN"></a>庄严自己所住园林。<a id="a-BO"></a>为供如来，<a id="a-BP"></a>庄严妙地纵广五百由旬，<a id="a-BQ"></a>青琉璃地，<a id="a-BR"></a>阎浮檀金以为间错，<a id="a-BS"></a>众宝杂色互相映发。<a id="a-BT"></a>是时，<a id="a-BU"></a>场上敷百千妙座，<a id="a-BV"></a>以宝莲华而间错之，<a id="a-BW"></a>敷置百千万亿天衣。<a id="a-BX"></a>复于场上为佛如来敷师子座，<a id="a-BY"></a>高三十二由旬，<a id="a-BZ"></a>众宝严饰，<a id="a-Ba"></a>众宝栏楯而围绕之。<a id="a-Bb"></a>张施幢盖，<a id="a-Bc"></a>竖众宝幢，<a id="a-Bd"></a>无量香瓨烧坚黑沉水，<a id="a-Be"></a>上张缯彩以承尘露，<a id="a-Bf"></a>周遍垂悬幡盖缯彩，<a id="a-Bg"></a>散众天华。<a id="a-Bh"></a>于座四面作大宝树，<a id="a-Bi"></a>杂色妙好。<a id="a-Bj"></a>外多众来，<a id="a-Bk"></a>及自眷属皆悉已集，<a id="a-Bl"></a>便为说偈而教授之：</p>
  <p id="aBm">“佛出于世时乃值，<a id="a-Bn"></a> 犹如优昙钵罗华，</p>
  <p id="aBo">人尊今已出现世，<a id="a-Bp"></a> 善好恭敬供养之！</p>
  <p id="aBq">舍慢懈怠及诳伪，<a id="a-Br"></a> 亦离悭贪及幻惑，</p>
  <p id="aBs">皆当舍离诸戏笑，<a id="a-Bt"></a> 善好恭敬于导师！</p>
  <p id="aBu">所有众妙适意华，<a id="a-Bv"></a> 天中胜华香山华，</p>
  <p id="aBw">皆当聚集置一处，<a id="a-Bx"></a> 当以供养于人仙！</p>
  <p id="aBy">所有众妙适意香，<a id="a-Bz"></a> 坚黑沉水及栴檀，</p>
  <p id="aC0">当于此间香山中，<a id="a-C1"></a> 烧用供养胜众生！</p>
  <p id="aC2">所有伎乐妙歌音，<a id="a-C3"></a> 紧那罗等所爱乐，</p>
  <p id="aC4">各各善调诸音乐，<a id="a-C5"></a> 当以供养丈夫仙！</p>
  <p id="aC6">幢幡宝盖及妙衣，<a id="a-C7"></a> 柔软善染适天意，</p>
  <p id="aC8">张设以侍供如来，<a id="a-C9"></a> 难值难得无有比！</p>
  <p id="aCA">供养佛已至善处，<a id="a-CB"></a> 或为帝释四天王，</p>
  <p id="aCC">或作梵王自在王，<a id="a-CD"></a> 常作人天中尊王！</p>
  <p id="aCE">形色威德及名称，<a id="a-CF"></a> 眷属侍从及珍宝，</p>
  <p id="aCG">所有言教悉受用，<a id="a-CH"></a> 供养佛已得是利！</p>
  <p id="aCI">诸天欢乐及人乐，<a id="a-CJ"></a> 欲于生死常欢乐，</p>
  <p id="aCK">欲得常乐及乐具，<a id="a-CL"></a> 当供养是胜众生！</p>
  <p id="aCM">欲得缘觉声闻乘，<a id="a-CN"></a> 及得最上胜妙乘，</p>
  <p id="aCO">又欲降伏于魔怨，<a id="a-CP"></a> 当作供养供法王！<a id="a-CQ"></a>”</p>
  <p id="aCR">尔时，<a id="a-CS"></a>大树紧那罗王，<a id="a-CT"></a>如是教令诸眷属已，<a id="a-CU"></a>即时集聚诸华、<a id="a-CV"></a>香鬘、<a id="a-CW"></a>涂香、<a id="a-CX"></a>末香，<a id="a-CY"></a>办百味食已，<a id="a-CZ"></a>在香山王前，<a id="a-Ca"></a>作众音乐，<a id="a-Cb"></a>歌诸偈颂，<a id="a-Cc"></a>白言时到：</p>
  <p id="aCd">“佛能利益施安乐，<a id="a-Ce"></a> 和颜喜笑柔软语，</p>
  <p id="aCf">妙华善听人天供，<a id="a-Cg"></a> 时到善逝今可来！</p>
  <p id="aCh">十力降伏诸魔力，<a id="a-Ci"></a> 降伏他众利益世，</p>
  <p id="aCj">断除诸垢无垢浊，<a id="a-Ck"></a> 时到利益世尊来！</p>
  <p id="aCl">乐头陀行无染著，<a id="a-Cm"></a> 胜集念慧坚固者，</p>
  <p id="aCn">胜人常出过世间，<a id="a-Co"></a> 欢喜心来作利益。</p>
  <p id="aCp">隐蔽日月珠光明，<a id="a-Cq"></a> 释梵天有诸光明，</p>
  <p id="aCr">牟尼光明皆喜乐，<a id="a-Cs"></a> 光明自在蔽诸光。</p>
  <p id="aCt">天龙紧那罗歌声，<a id="a-Cu"></a> 是声增结不灭欲，</p>
  <p id="aCv">佛音柔软梵音声，<a id="a-Cw"></a> 能灭诸结与安乐。</p>
  <p id="aCx">世医游行于十方，<a id="a-Cy"></a> 不能治世烦恼病，</p>
  <p id="aCz">十力医王演妙音，<a id="a-D0"></a> 灭诸结使与安乐。</p>
  <p id="aD1">大名大威力无等，<a id="a-D2"></a> 无比无错无浊语，</p>
  <p id="aD3">伏怨寂怨离诸怨，<a id="a-D4"></a> 世尊利益愿时来！</p>
  <p id="aD5">施调施主慧甘露，<a id="a-D6"></a> 持戒行戒尊最胜，</p>
  <p id="aD7">善巧调忍熏修心，<a id="a-D8"></a> 念我故来可爱者。</p>
  <p id="aD9">善具进力相应法，<a id="a-DA"></a> 住于禅定具神通，</p>
  <p id="aDB">慧调伏意惭德备，<a id="a-DC"></a> 持百福相愿时来！</p>
  <p id="aDD">大慈悲心意平等，<a id="a-DE"></a> 离爱欲过无使患，</p>
  <p id="aDF">善知梵道住佛道，<a id="a-DG"></a> 世尊施乐愿时来！<a id="a-DH"></a>”</p>
  <p id="aDI">尔时，<a id="a-DJ"></a>世尊知大树紧那罗王白言时到，<a id="a-DK"></a>告诸比丘：<a id="a-DL"></a>“各持衣钵，<a id="a-DM"></a>受七夜请，<a id="a-DN"></a>差守房人。<a id="a-DO"></a>”</p>
  <p id="aDP">大树紧那罗王白言时到，<a id="a-DQ"></a>是时天冠菩萨作是念言：<a id="a-DR"></a>“我今当化作大宝台，<a id="a-DS"></a>令佛世尊及诸菩萨众、<a id="a-DT"></a>大声闻僧安处宝台，<a id="a-DU"></a>坐于莲华庄严座上，<a id="a-DV"></a>置之右掌，<a id="a-DW"></a>乘空而往至香山中。<a id="a-DX"></a>”天冠菩萨作是念已即入三昧，<a id="a-DY"></a>以三昧力作大宝台，<a id="a-DZ"></a>纵广高下各十由旬，<a id="a-Da"></a>杂色好妙，<a id="a-Db"></a>四方四柱庄严差别。<a id="a-Dc"></a>时宝台中出于百千宝莲华座。<a id="a-Dd"></a>复为世尊敷宝莲华师子之座，<a id="a-De"></a>上高七仞。</p>
  <p id="aDf">尔时，<a id="a-Dg"></a>天冠菩萨化作宝台及华座已，<a id="a-Dh"></a>白言：<a id="a-Di"></a>“世尊，<a id="a-Dj"></a>愿就宝台坐师子座，<a id="a-Dk"></a>及诸菩萨、<a id="a-Dl"></a>声闻大众，<a id="a-Dm"></a>怜愍我故！<a id="a-Dn"></a>世尊，<a id="a-Do"></a>我今当以如是宝台，<a id="a-Dp"></a>置于右掌著香山中。<a id="a-Dq"></a>”</p>
  <p id="aDr">尔时，<a id="a-Ds"></a>世尊愍天冠菩萨，<a id="a-Dt"></a>即升宝台就师子座。<a id="a-Du"></a>诸菩萨众及声闻僧次第而坐。<a id="a-Dv"></a>时天冠菩萨，<a id="a-Dw"></a>即擎宝台置右掌中，<a id="a-Dx"></a>上升虚空往赴香山。<a id="a-Dy"></a>尔时，<a id="a-Dz"></a>欲界诸天、<a id="a-E0"></a>色界诸天，<a id="a-E1"></a>见天冠菩萨作是神变，<a id="a-E2"></a>欢喜踊跃生希有心，<a id="a-E3"></a>为供养佛及天冠菩萨故，<a id="a-E4"></a>持华、<a id="a-E5"></a>香鬘、<a id="a-E6"></a>涂香、<a id="a-E7"></a>末香，<a id="a-E8"></a>作众伎乐来诣宝台，<a id="a-E9"></a>在虚空中供养于佛，<a id="a-EA"></a>乃至香山。</p>
  <p id="aEB">尔时，<a id="a-EC"></a>大树紧那罗王，<a id="a-ED"></a>遥见如来坐宝台中从空而来见己，<a id="a-EE"></a>与己眷属八万四千诸紧那罗等，<a id="a-EF"></a>持香华鬘、<a id="a-EG"></a>末香、<a id="a-EH"></a>涂香，<a id="a-EI"></a>作于八万四千伎乐，<a id="a-EJ"></a>以清妙歌善和众乐往迎如来。<a id="a-EK"></a>到已，<a id="a-EL"></a>及诸眷属顶礼佛足，<a id="a-EM"></a>以所赍持诸华香鬘、<a id="a-EN"></a>涂香、<a id="a-EO"></a>末香，<a id="a-EP"></a>供养佛已引前而去。</p>
  <p id="aEQ">尔时，<a id="a-ER"></a>世尊知已至彼，<a id="a-ES"></a>与诸菩萨、<a id="a-ET"></a>大声闻僧，<a id="a-EU"></a>释、<a id="a-EV"></a>梵、<a id="a-EW"></a>护世及诸大众，<a id="a-EX"></a>诣大树紧那罗王所，<a id="a-EY"></a>庄严道场坐所敷座。<a id="a-EZ"></a>尔时，<a id="a-Ea"></a>大树紧那罗王，<a id="a-Eb"></a>语释、<a id="a-Ec"></a>梵、<a id="a-Ed"></a>护世及诸天子：<a id="a-Ee"></a>“诸大德等，<a id="a-Ef"></a>可前就坐！<a id="a-Eg"></a>所为如来施设饮食，<a id="a-Eh"></a>当共同甘。<a id="a-Ei"></a>”</p>
  <p id="aEj">尔时，<a id="a-Ek"></a>紧那罗王与诸妻子、<a id="a-El"></a>男女眷属，<a id="a-Em"></a>手自斟酌敬意奉食，<a id="a-En"></a>种种甘美杂味具足，<a id="a-Eo"></a>从于菩萨善根所生，<a id="a-Ep"></a>供养如来、<a id="a-Eq"></a>菩萨、<a id="a-Er"></a>声闻一切大众悉皆充足。<a id="a-Es"></a>既充足已，<a id="a-Et"></a>紧那罗王知各洗钵澡手已毕，<a id="a-Eu"></a>与己眷属于如来前次第而坐，<a id="a-Ev"></a>欲得闻法。<a id="a-Ew"></a>尔时，<a id="a-Ex"></a>世尊为紧那罗王及诸大众，<a id="a-Ey"></a>演说妙法示教利喜。</p>
  <p id="aEz">尔时，<a id="a-F0"></a>世尊即为演说如是妙法：<a id="a-F1"></a>“紧那罗王，<a id="a-F2"></a>菩萨有三十二法净檀波罗蜜。<a id="a-F3"></a>何等三十二？<a id="a-F4"></a>紧那罗王，<a id="a-F5"></a>菩萨不忘菩提之心，<a id="a-F6"></a>而为先导而行布施，<a id="a-F7"></a>不赞下乘而行布施，<a id="a-F8"></a>诸所为者无伤毁心而行布施，<a id="a-F9"></a>有来求者无侵害心而行布施，<a id="a-FA"></a>又所请者起福田想而行布施，<a id="a-FB"></a>诸所诣者起于师想、<a id="a-FC"></a>起善知识想而行布施，<a id="a-FD"></a>舍内悭结而行布施，<a id="a-FE"></a>无所贪惜欢喜踊跃而行布施，<a id="a-FF"></a>申手正直善好放舍无所期为而行布施，<a id="a-FG"></a>生增上心、<a id="a-FH"></a>不生下心而行布施，<a id="a-FI"></a>不生恶处而行布施，<a id="a-FJ"></a>不望果报无所希望而行布施，<a id="a-FK"></a>欲于佛法而行布施，<a id="a-FL"></a>心无恼热而行布施，<a id="a-FM"></a>以摄为首而行布施，<a id="a-FN"></a>‘我当教导化诸众生’而行布施，<a id="a-FO"></a>‘我当护法’而行布施，<a id="a-FP"></a>‘我当顺用如来言教’而行布施，<a id="a-FQ"></a>‘我应当作降魔伴党’而行布施，<a id="a-FR"></a>‘我宜应当正觉菩提’而行布施，<a id="a-FS"></a>‘我应当作善丈夫业’而行布施，<a id="a-FT"></a>‘我应当离饿鬼恶道’而行布施，<a id="a-FU"></a>‘我应当集修舍心’因而行布施，<a id="a-FV"></a>‘我当获得大财封邑摄取他人’而行布施，<a id="a-FW"></a>‘我应当行和敬之法’而行布施，<a id="a-FX"></a>‘我当不离得善知识’而行布施，<a id="a-FY"></a>‘我应当于一切众生无瞋害眼’而行布施，<a id="a-FZ"></a>‘我应当以布施善根向无上道’而行布施，<a id="a-Fa"></a>‘我应当学余菩萨舍’而行布施，<a id="a-Fb"></a>‘我宜应当庄严相好’而行布施，<a id="a-Fc"></a>‘我宜应当净佛国土’而行布施。<a id="a-Fd"></a>紧那罗王，<a id="a-Fe"></a>是为菩萨三十二法净檀波罗蜜。</p>
  <p id="aFf">“紧那罗王，<a id="a-Fg"></a>菩萨复有三十二法净尸波罗蜜：<a id="a-Fh"></a>善自净身是名为戒，<a id="a-Fi"></a>净贪瞋痴故；<a id="a-Fj"></a>善自净口是名为戒，<a id="a-Fk"></a>不自欺诳佛及诸天是无虚相故；<a id="a-Fl"></a>善自净心是名为戒，<a id="a-Fm"></a>离无明贪瞋邪见故；<a id="a-Fn"></a>净十善业是名为戒，<a id="a-Fo"></a>生人天故；<a id="a-Fp"></a>不忘菩提心是名为戒，<a id="a-Fq"></a>不贪余乘故；<a id="a-Fr"></a>志意清净是名为戒，<a id="a-Fs"></a>舍幻伪故；<a id="a-Ft"></a>称赞贤圣是名为戒，<a id="a-Fu"></a>勤摄非圣故；<a id="a-Fv"></a>以慈为首是名为戒，<a id="a-Fw"></a>于诸众生心平等故；<a id="a-Fx"></a>修大悲心是名为戒，<a id="a-Fy"></a>趣向教化诸众生故；<a id="a-Fz"></a>善好等学是名为戒，<a id="a-G0"></a>毕竟无缺故；<a id="a-G1"></a>惭愧所摄是名为戒，<a id="a-G2"></a>怖畏恶道故；<a id="a-G3"></a>无有穿漏是名为戒，<a id="a-G4"></a>不中舍故；<a id="a-G5"></a>无有瑕疵是名为戒，<a id="a-G6"></a>究竟白法故；<a id="a-G7"></a>自己自在是名为戒，<a id="a-G8"></a>至余佛土故；<a id="a-G9"></a>尊重豪贵是名为戒，<a id="a-GA"></a>智者所赞故；<a id="a-GB"></a>能超出过是名为戒，<a id="a-GC"></a>离恶道故；<a id="a-GD"></a>善安止住是名为戒，<a id="a-GE"></a>一切安乐悉具足故；<a id="a-GF"></a>诸佛所赞是名为戒，<a id="a-GG"></a>是佛戒故；<a id="a-GH"></a>不自慢缓是名为戒，<a id="a-GI"></a>坚实救拔世间人故；<a id="a-GJ"></a>不自高毁他是名为戒，<a id="a-GK"></a>善弃舍故；<a id="a-GL"></a>修行弃舍是名为戒，<a id="a-GM"></a>离诸烦恼故；<a id="a-GN"></a>自己修行是名为戒，<a id="a-GO"></a>一切助道菩提法故；<a id="a-GP"></a>作于欢喜是名为戒，<a id="a-GQ"></a>离爱贪故；<a id="a-GR"></a>善摄取他是名为戒，<a id="a-GS"></a>随如说故；<a id="a-GT"></a>调伏出家是名为戒，<a id="a-GU"></a>舍离一切家系缚故；<a id="a-GV"></a>坚欲修行是名为戒，<a id="a-GW"></a>欲乐法故；<a id="a-GX"></a>决定少欲及与知足是名为戒，<a id="a-GY"></a>依圣种故；<a id="a-GZ"></a>乐修头陀是名为戒，<a id="a-Ga"></a>欲舍一切诸恶法故；<a id="a-Gb"></a>无著相应是名为戒，<a id="a-Gc"></a>观无众生故；<a id="a-Gd"></a>随顺不违是名为戒，<a id="a-Ge"></a>顺缘法故；<a id="a-Gf"></a>离一切见是名为戒，<a id="a-Gg"></a>离断常故。<a id="a-Gh"></a>紧那罗王，<a id="a-Gi"></a>是为菩萨三十二法净尸波罗蜜。</p>
  <p id="aGj">“紧那罗王，<a id="a-Gk"></a>菩萨复有三十二法净忍波罗蜜。<a id="a-Gl"></a>何等三十二？<a id="a-Gm"></a>不坚著身是名知忍，<a id="a-Gn"></a>不住寿命是名知忍，<a id="a-Go"></a>无侵害心是名知忍，<a id="a-Gp"></a>堪耐恶言是名知忍，<a id="a-Gq"></a>悲于下劣是名知忍，<a id="a-Gr"></a>不轻未学是名知忍，<a id="a-Gs"></a>有大势力能苦切他而不为之是名知忍，<a id="a-Gt"></a>节节支解不起瞋恚是名知忍，<a id="a-Gu"></a>无有粗涩是名知忍，<a id="a-Gv"></a>不生瞋害是名知忍，<a id="a-Gw"></a>无不与语是名知忍，<a id="a-Gx"></a>有于志意是名知忍，<a id="a-Gy"></a>其心无浊是名知忍，<a id="a-Gz"></a>无娆乱心是名知忍，<a id="a-H0"></a>护他人心是名知忍，<a id="a-H1"></a>以财利益是名知忍，<a id="a-H2"></a>知觉大悲是名知忍，<a id="a-H3"></a>灭除憍慢是名知忍，<a id="a-H4"></a>谦下一切诸众生等是名知忍，<a id="a-H5"></a>不增炽然是名知忍，<a id="a-H6"></a>乐于寂静是名知忍，<a id="a-H7"></a>闲晏无为是名知忍，<a id="a-H8"></a>自观己过是名知忍，<a id="a-H9"></a>他人有缺不见其过是名知忍，<a id="a-HA"></a>如法财封是名知忍，<a id="a-HB"></a>有于信财是名知忍，<a id="a-HC"></a>心无热恼是名知忍，<a id="a-HD"></a>意念安乐是名知忍，<a id="a-HE"></a>先意问讯无有瞋面是名知忍，<a id="a-HF"></a>顺甚深法是名知忍，<a id="a-HG"></a>顺三脱门是名知忍，<a id="a-HH"></a>解无生无起是名知忍于无生法忍。<a id="a-HI"></a>紧那罗王，<a id="a-HJ"></a>是为菩萨三十二法净忍波罗蜜。</p>
  <p id="aHK">“紧那罗王，<a id="a-HL"></a>复有三十二法净进波罗蜜。<a id="a-HM"></a>何等三十二？<a id="a-HN"></a>紧那罗王，<a id="a-HO"></a>菩萨不断佛种行进波罗蜜，<a id="a-HP"></a>不断僧种行进波罗蜜，<a id="a-HQ"></a>受无量生死行进波罗蜜，<a id="a-HR"></a>集无量善根行进波罗蜜，<a id="a-HS"></a>供养给事无量诸佛行进波罗蜜，<a id="a-HT"></a>为欲摄持无量闻故行进波罗蜜，<a id="a-HU"></a>为欲教导无量诸众生故行进波罗蜜，<a id="a-HV"></a>欲以妙说悦可一切诸众生故行进波罗蜜，<a id="a-HW"></a>为令一切众生逆流故行进波罗蜜，<a id="a-HX"></a>为诸众生当设何宜行进波罗蜜，<a id="a-HY"></a>舍一切所有行进波罗蜜，<a id="a-HZ"></a>护一切戒无有毁缺行进波罗蜜，<a id="a-Ha"></a>一切柔和忍力无恚行进波罗蜜，<a id="a-Hb"></a>出过一切所作事故行进波罗蜜，<a id="a-Hc"></a>欲起一切禅定解脱诸三昧故行进波罗蜜，<a id="a-Hd"></a>满无量智故行进波罗蜜，<a id="a-He"></a>欲以一切诸佛国土所有庄严严己佛土故行进波罗蜜，<a id="a-Hf"></a>大力坚固越到彼岸故行进波罗蜜，<a id="a-Hg"></a>降伏一切诸魔场故行进波罗蜜，<a id="a-Hh"></a>降伏一切外道论故行进波罗蜜，<a id="a-Hi"></a>具佛十力无畏法故行进波罗蜜，<a id="a-Hj"></a>庄严身口意故行进波罗蜜，<a id="a-Hk"></a>能办众事无休息故行进波罗蜜，<a id="a-Hl"></a>心无怯弱故行进波罗蜜，<a id="a-Hm"></a>其心勇健故行进波罗蜜，<a id="a-Hn"></a>不共一切烦恼结住故行进波罗蜜，<a id="a-Ho"></a>摧伏一切诸烦恼故行进波罗蜜，<a id="a-Hp"></a>灭一切结故行进波罗蜜，<a id="a-Hq"></a>度诸流故行进波罗蜜，<a id="a-Hr"></a>脱未脱者、<a id="a-Hs"></a>安未安者、<a id="a-Ht"></a>度未度者故行进波罗蜜，<a id="a-Hu"></a>集百福德庄严相故行进波罗蜜，<a id="a-Hv"></a>守护一切佛正法故行进波罗蜜，<a id="a-Hw"></a>神通遍至一切佛刹供养礼拜、<a id="a-Hx"></a>右绕恭敬于诸佛故行进波罗蜜。<a id="a-Hy"></a>此诸精进从寂静生，<a id="a-Hz"></a>身心寂静住，<a id="a-I0"></a>无出无入，<a id="a-I1"></a>无上无下，<a id="a-I2"></a>为于无生无起所摄。<a id="a-I3"></a>紧那罗王，<a id="a-I4"></a>是为菩萨有三十二法净进波罗蜜。</p>
  <p id="aI5">“紧那罗王，<a id="a-I6"></a>菩萨复有三十二法净禅波罗蜜。<a id="a-I7"></a>何等三十二法？<a id="a-I8"></a>所谓念净，<a id="a-I9"></a>慧净，<a id="a-IA"></a>进净，<a id="a-IB"></a>惭净，<a id="a-IC"></a>坚实净，<a id="a-ID"></a>心体性净，<a id="a-IE"></a>不忘菩提心净，<a id="a-IF"></a>功德根净，<a id="a-IG"></a>无所依净，<a id="a-IH"></a>我、<a id="a-II"></a>我所净，<a id="a-IJ"></a>起神通净，<a id="a-IK"></a>身寂静净，<a id="a-IL"></a>修治心净，<a id="a-IM"></a>内寂静净，<a id="a-IN"></a>外威仪净，<a id="a-IO"></a>断诸见著净，<a id="a-IP"></a>观无我、<a id="a-IQ"></a>无众生、<a id="a-IR"></a>无人、<a id="a-IS"></a>无寿者、<a id="a-IT"></a>无丈夫净，<a id="a-IU"></a>不住三界净，<a id="a-IV"></a>助菩提法现前净，<a id="a-IW"></a>悲观众生净，<a id="a-IX"></a>除智障净，<a id="a-IY"></a>智慧超出净，<a id="a-IZ"></a>不违因果净，<a id="a-Ia"></a>决定法忍净，<a id="a-Ib"></a>修行无常、<a id="a-Ic"></a>苦、<a id="a-Id"></a>空法净，<a id="a-Ie"></a>转方便净，<a id="a-If"></a>方便摄净，<a id="a-Ig"></a>近道场净，<a id="a-Ih"></a>不希望声闻、<a id="a-Ii"></a>缘觉乘净，<a id="a-Ij"></a>满足无漏净，<a id="a-Ik"></a>心不散乱得佛定净，<a id="a-Il"></a>观众生心如应说净。<a id="a-Im"></a>紧那罗王，<a id="a-In"></a>是为菩萨三十二法净禅波罗蜜。</p>
  <p id="aIo">“紧那罗王，<a id="a-Ip"></a>菩萨复有三十二法净般若波罗蜜。<a id="a-Iq"></a>何等三十二？<a id="a-Ir"></a>求集多闻无有厌足；<a id="a-Is"></a>善巧思惟分别诸法；<a id="a-It"></a>以己智慧觉了诸法；<a id="a-Iu"></a>善分别阴、<a id="a-Iv"></a>善分别界，<a id="a-Iw"></a>趣法界故；<a id="a-Ix"></a>善于诸入，<a id="a-Iy"></a>知分别故；<a id="a-Iz"></a>善于缘法，<a id="a-J0"></a>知因住故；<a id="a-J1"></a>善于诸谛，<a id="a-J2"></a>知解灭故；<a id="a-J3"></a>知于正位，<a id="a-J4"></a>不入正位故；<a id="a-J5"></a>观察无起，<a id="a-J6"></a>起自心故；<a id="a-J7"></a>知诸法无生，<a id="a-J8"></a>本际净故；<a id="a-J9"></a>知诸一切众生无我，<a id="a-JA"></a>离倒见故；<a id="a-JB"></a>知一切法同是一法，<a id="a-JC"></a>本际离欲故；<a id="a-JD"></a>知诸世界是一世界，<a id="a-JE"></a>同虚空故；<a id="a-JF"></a>知一切佛同是一佛，<a id="a-JG"></a>入不思议法界故；<a id="a-JH"></a>善知分别一切章句，<a id="a-JI"></a>善文字故；<a id="a-JJ"></a>知无碍辩广演说法，<a id="a-JK"></a>悦可一切诸众生故；<a id="a-JL"></a>知陀罗尼，<a id="a-JM"></a>无忘失故；<a id="a-JN"></a>知诸魔业，<a id="a-JO"></a>教化诸魔向菩提故；<a id="a-JP"></a>观知诸法如幻，<a id="a-JQ"></a>住于分别有差别故；<a id="a-JR"></a>解知诸法如电、<a id="a-JS"></a>水月、<a id="a-JT"></a>梦、<a id="a-JU"></a>影响法，<a id="a-JV"></a>诸法究竟无成就故；<a id="a-JW"></a>觉知一切众生心性，<a id="a-JX"></a>本自净故；<a id="a-JY"></a>善分别观生死、<a id="a-JZ"></a>涅槃，<a id="a-Ja"></a>善学方便故；<a id="a-Jb"></a>善知解空、<a id="a-Jc"></a>无相、<a id="a-Jd"></a>无愿，<a id="a-Je"></a>示解脱门故；<a id="a-Jf"></a>知一切法本性寂静，<a id="a-Jg"></a>本无缚碍故；<a id="a-Jh"></a>知一切法离障得明，<a id="a-Ji"></a>害无明闇故；<a id="a-Jj"></a>善知于智施慧光明，<a id="a-Jk"></a>为欲解脱一切众生演说法故；<a id="a-Jl"></a>知一切法无去来故；<a id="a-Jm"></a>知所作业不相违故；<a id="a-Jn"></a>知示众生示生死故；<a id="a-Jo"></a>得成四辩解义法辞，<a id="a-Jp"></a>乐说辩故；<a id="a-Jq"></a>所说无错，<a id="a-Jr"></a>法无不空，<a id="a-Js"></a>自己寂静，<a id="a-Jt"></a>调顺解真，<a id="a-Ju"></a>知于涅槃，<a id="a-Jv"></a>智慧趣向诸佛智慧，<a id="a-Jw"></a>守护法城持一切法，<a id="a-Jx"></a>得受记地所作究竟，<a id="a-Jy"></a>住不退转菩萨之地。<a id="a-Jz"></a>紧那罗王，<a id="a-K0"></a>是为菩萨三十二法净般若波罗蜜。</p>
  <p id="aK1">“紧那罗王，<a id="a-K2"></a>菩萨复有三十二法净方便波罗蜜。<a id="a-K3"></a>何等三十二？<a id="a-K4"></a>观察众生自无众恶，<a id="a-K5"></a>有无量福而不休息，<a id="a-K6"></a>若有少福亦不休止。<a id="a-K7"></a>为化众生而行惠施不求福田。<a id="a-K8"></a>于诸众生起福田想不望果报。<a id="a-K9"></a>教化下劣现为下劣。<a id="a-KA"></a>教诸众生护持口业。<a id="a-KB"></a>现女人像化诸年少，<a id="a-KC"></a>现作童子化诸童女，<a id="a-KD"></a>现一切色不违众生。<a id="a-KE"></a>自无憍现现作憍恣，<a id="a-KF"></a>为化憍恣诸众生故示现狂乱。<a id="a-KG"></a>随众所解而为说法。<a id="a-KH"></a>百岁持戒，<a id="a-KI"></a>为化一人放舍此戒，<a id="a-KJ"></a>所有一切娱乐之具而共同之摄令入法。<a id="a-KK"></a>自住头陀，<a id="a-KL"></a>为不活畏诸众生故现不活畏。<a id="a-KM"></a>示现一切外道法中修出家行不呵佛法。<a id="a-KN"></a>现为淫女，<a id="a-KO"></a>若在王宫现妙女身，<a id="a-KP"></a>为化悭著淫欲众生，<a id="a-KQ"></a>于大众中多人集处现众伎术，<a id="a-KR"></a>或现箫笛琴瑟鼓贝常为第一，<a id="a-KS"></a>于是众中歌舞戏笑，<a id="a-KT"></a>皆出法音现众伎术，<a id="a-KU"></a>随诸众生所喜乐者，<a id="a-KV"></a>为教化故而示现之。<a id="a-KW"></a>现神通力施众生财然后说法。<a id="a-KX"></a>失财众生为现宝藏然后说法。<a id="a-KY"></a>有诸众生忧箭所逼，<a id="a-KZ"></a>随其所宜而为示现然后说法。<a id="a-Ka"></a>若长者、<a id="a-Kb"></a>居士及诸小王，<a id="a-Kc"></a>内宫妇女忧无子息，<a id="a-Kd"></a>为欲化导令其欢喜现为其子。<a id="a-Ke"></a>于大伴中作大伴主，<a id="a-Kf"></a>将诸人众至空旷野，<a id="a-Kg"></a>粮食乏尽求索无所，<a id="a-Kh"></a>以神通力化作饮食令充足已，<a id="a-Ki"></a>如应说法令不退转于无上道。<a id="a-Kj"></a>若有众生从生而盲，<a id="a-Kk"></a>群相随逐，<a id="a-Kl"></a>若一、<a id="a-Km"></a>若二、<a id="a-Kn"></a>若三、<a id="a-Ko"></a>若四，<a id="a-Kp"></a>乃至一十、<a id="a-Kq"></a>一百、<a id="a-Kr"></a>若千、<a id="a-Ks"></a>二千乃至十千，<a id="a-Kt"></a>于彼众前现为盲人现极贫穷，<a id="a-Ku"></a>从外乞求给施诸盲，<a id="a-Kv"></a>令其得眼睹见诸色，<a id="a-Kw"></a>随应说法使不退转于无上道。<a id="a-Kx"></a>若复有诸多千众生，<a id="a-Ky"></a>造众过罪为王所系，<a id="a-Kz"></a>菩萨为脱是诸众生牢狱系闭，<a id="a-L0"></a>现为罪人同入是中，<a id="a-L1"></a>以神通力悉解杻械，<a id="a-L2"></a>施与衣裳充足饮食，<a id="a-L3"></a>若为说法令不退转于无上道。<a id="a-L4"></a>若有众生犯罪应死，<a id="a-L5"></a>为教化故化作化人，<a id="a-L6"></a>代彼罪人令其全命得无忧虑，<a id="a-L7"></a>慰喻令喜而为说法，<a id="a-L8"></a>毕定住于无上正道。<a id="a-L9"></a>若有众生诤诸财利，<a id="a-LA"></a>奴婢、<a id="a-LB"></a>畜生、<a id="a-LC"></a>舍宅、<a id="a-LD"></a>田地，<a id="a-LE"></a>共相挝打斗诤讼诉，<a id="a-LF"></a>以方便力现大财宝，<a id="a-LG"></a>酬报是人令两和合，<a id="a-LH"></a>然后说法令住菩提行。<a id="a-LI"></a>方便菩萨现作聋盲喑哑、<a id="a-LJ"></a>形残丑陋之身，<a id="a-LK"></a>舍己妙形同作彼像，<a id="a-LL"></a>化众生故，<a id="a-LM"></a>或复现作外道导师，<a id="a-LN"></a>在远而去住赞叹三宝，<a id="a-LO"></a>冀望佛种故。<a id="a-LP"></a>方便菩萨舍诸禅定生于欲界，<a id="a-LQ"></a>化众生故，<a id="a-LR"></a>或复现为诸无学人，<a id="a-LS"></a>希望得乐示现涅槃，<a id="a-LT"></a>倍勤精进修诸法行。<a id="a-LU"></a>方便菩萨示现修行，<a id="a-LV"></a>获得正位现入涅槃，<a id="a-LW"></a>而甫修行于胜妙行。<a id="a-LX"></a>方便菩萨为未得正位欲涅槃者，<a id="a-LY"></a>于是人前现如来像，<a id="a-LZ"></a>为令其人住菩提故。<a id="a-La"></a>紧那罗王，<a id="a-Lb"></a>是为菩萨三十二法具方便波罗蜜。</p>
  <p id="aLc">说是诸波罗蜜时，<a id="a-Ld"></a>大树紧那罗王诸眷属中，<a id="a-Le"></a>九十万六千众生发于无上正真道心。<a id="a-Lf"></a>如来众中，<a id="a-Lg"></a>八千菩萨得无生法忍。<a id="a-Lh"></a>大树紧那罗王得智灯三昧。</p>
  <p id="aLi">是时，<a id="a-Lj"></a>大树紧那罗王，<a id="a-Lk"></a>从佛闻法示教利喜已，<a id="a-Ll"></a>欢喜踊跃得未曾有，<a id="a-Lm"></a>以无价衣供上世尊。<a id="a-Ln"></a>菩萨、<a id="a-Lo"></a>声闻各各施衣，<a id="a-Lp"></a>以所住园林及中所有一切奉施供佛如来。<a id="a-Lq"></a>尔时，<a id="a-Lr"></a>大树紧那罗王有八千子，<a id="a-Ls"></a>以众宝华庄严，<a id="a-Lt"></a>八千微妙盖以奉供如来。<a id="a-Lu"></a>当奉盖时，<a id="a-Lv"></a>佛神力故，<a id="a-Lw"></a>令诸宝盖在虚空中，<a id="a-Lx"></a>合为一盖覆百由旬。</p>
  <p id="aLy">时，<a id="a-Lz"></a>紧那罗王八千诸子，<a id="a-M0"></a>见佛神力欢喜踊跃，<a id="a-M1"></a>得未曾有，<a id="a-M2"></a>专心志意，<a id="a-M3"></a>发阿耨多罗三藐三菩提心，<a id="a-M4"></a>坚不退转。<a id="a-M5"></a>各发心已，<a id="a-M6"></a>白言：<a id="a-M7"></a>“世尊，<a id="a-M8"></a>愿与我等助菩提法。<a id="a-M9"></a>我等闻已，<a id="a-MA"></a>当修行之。<a id="a-MB"></a>”</p>
 </body>
</html>