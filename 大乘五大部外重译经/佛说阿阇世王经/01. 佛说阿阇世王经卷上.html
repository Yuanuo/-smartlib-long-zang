<!doctype html>
<html id="z3IBTkfOV" data-ver="1705">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘五大部外重译经">
  <meta period="后汉">
 </head>
 <body>
  <h1 id="a1">佛说阿阇世王经卷上</h1>
  <p id="a2">闻如是。<a id="a-3"></a>一时佛在罗阅只耆阇崛山中。<a id="a-4"></a>万二千比丘俱。<a id="a-5"></a>菩萨八万四千。<a id="a-6"></a>一一尊复尊。<a id="a-7"></a>诸菩萨摩诃萨。<a id="a-8"></a>悉得诸总持。<a id="a-9"></a>悉得无所挂阂欲。<a id="a-A"></a>悉得无所从生法。<a id="a-B"></a>而得如是三昧慧。<a id="a-C"></a>悉得知一切人心之所行。<a id="a-D"></a>如所欲以法教令各得其所。<a id="a-E"></a>诸四天王及天帝释。<a id="a-F"></a>释天及诸天子。<a id="a-G"></a>龙、<a id="a-H"></a>阅叉、<a id="a-I"></a>揵陀罗．阿须轮．迦留罗．真陀罗．摩休勒．人．非人悉来会。<a id="a-J"></a>时文殊师利在山一面异处。<a id="a-K"></a>与二十五上人俱。<a id="a-L"></a>何谓二十五人者。<a id="a-M"></a>悉是菩萨各各有名。<a id="a-N"></a>名曰若那师利。<a id="a-O"></a>那罗达师利。<a id="a-P"></a>三波师利。<a id="a-Q"></a>劫波头师利。<a id="a-R"></a>波头师利。<a id="a-S"></a>劫阇因陀楼陀罗尼陀楼罗陀波尼罗陀牟诃多私诃末师诃惟迦阇俱罗加那迦阇沙诃质兜波沈摩遮迦波栝镇遮萨。<a id="a-T"></a>和波陀波坻盘拘利沙竭末摩诃。<a id="a-U"></a>麑楼耆非陀遮阿难陀譬叉波贸耆罗耶阿难陀阿蓝惟诃罗摩抵吒沙牟迦抵陀阿喻达萨和頞悉。<a id="a-V"></a>是为二十五上人名。<a id="a-W"></a>四兜术天子来到文殊师利所。<a id="a-X"></a>欲闻法故。<a id="a-Y"></a>其天子名沙摩陀鸠速摩罗。<a id="a-Z"></a>无拘速摩。<a id="a-a"></a>漫那罗揵陀沙诃。<a id="a-b"></a>沤术昙惟诃。<a id="a-c"></a>是为四天子。<a id="a-d"></a>复有异天子少少。<a id="a-e"></a>来到文殊师利所。<a id="a-f"></a>欲听法故。<a id="a-g"></a>上人诸天子悉坐。<a id="a-h"></a>各各说佛智慧甚尊。<a id="a-i"></a>无有极不可议。<a id="a-j"></a>不可度不可量。<a id="a-k"></a>不可以凡而应僧那。<a id="a-l"></a>皆言当何作法证方便而至无极智慧。<a id="a-m"></a>乃至佛一切智不可议。<a id="a-n"></a>慧首菩萨言。<a id="a-o"></a>于功德无有厌。<a id="a-p"></a>于诸功德无所悕望。<a id="a-q"></a>作是者可至无极慧。<a id="a-r"></a>惠施菩萨言。<a id="a-s"></a>等心如寂。<a id="a-t"></a>其心悦怿柔软。<a id="a-u"></a>自随其教。<a id="a-v"></a>便持萨芸若心。<a id="a-w"></a>而坚固于僧那僧涅。<a id="a-x"></a>作是者可至无极慧。<a id="a-y"></a>具足平等菩萨言。<a id="a-z"></a>不计校劫数。<a id="a-10"></a>其当来劫无央数。<a id="a-11"></a>不可以为计。<a id="a-12"></a>是为僧那。<a id="a-13"></a>于僧那不自贡高。<a id="a-14"></a>作是者可至无极慧。<a id="a-15"></a>具足行菩萨言。<a id="a-16"></a>不自念安。<a id="a-17"></a>可至无极慧。<a id="a-18"></a>所以者何。<a id="a-19"></a>欲令一切皆安故。<a id="a-1A"></a>作是念者。<a id="a-1B"></a>不求复悉安一切。<a id="a-1C"></a>作是者可至无极慧。<a id="a-1D"></a>莲华具足菩萨言。<a id="a-1E"></a>其不自伏意者。<a id="a-1F"></a>亦不能伏他人意。<a id="a-1G"></a>其能自伏意者。<a id="a-1H"></a>乃能伏他人意。<a id="a-1I"></a>作是者可至无极慧。<a id="a-1J"></a>莲华具行劫菩萨言。<a id="a-1K"></a>其有随欲者不可度欲。<a id="a-1L"></a>不随欲者是乃度欲。<a id="a-1M"></a>其菩萨者得利不得利。<a id="a-1N"></a>其心无有异。<a id="a-1O"></a>若苦若乐若谤若叹若恶若善。<a id="a-1P"></a>于是无所著。<a id="a-1Q"></a>所以者何。<a id="a-1R"></a>亦不忧亦不喜。<a id="a-1S"></a>作是者可至无极慧。<a id="a-1T"></a>制持诸根菩萨言。<a id="a-1U"></a>不念他人作功德我可得。<a id="a-1V"></a>作是者不入无极慧。<a id="a-1W"></a>当念独而无有伴。<a id="a-1X"></a>所以者何。<a id="a-1Y"></a>念于一切故。<a id="a-1Z"></a>诸不办者我当办之。<a id="a-1a"></a>须臾精进不以懈怠。<a id="a-1b"></a>欲教一切。<a id="a-1c"></a>作是者可至无极慧。<a id="a-1d"></a>持行如地菩萨言。<a id="a-1e"></a>譬若如地一切草木药舍宅城郭。<a id="a-1f"></a>无不因地而住者。<a id="a-1g"></a>地亦无所置。<a id="a-1h"></a>一切仰而得活。<a id="a-1i"></a>亦不以为烦荷。<a id="a-1j"></a>菩萨者亦当如是持心。<a id="a-1k"></a>当若地亦不喜怒持心。<a id="a-1l"></a>当令一切各各得其所。<a id="a-1m"></a>亦不念还复。<a id="a-1n"></a>其作是者可至无极慧。<a id="a-1o"></a>宝愿菩萨言。<a id="a-1p"></a>当持心如尊不自卑。<a id="a-1q"></a>于梦中亦无二心。<a id="a-1r"></a>所以者何。<a id="a-1s"></a>无罗汉辟支佛意。<a id="a-1t"></a>其所作者。<a id="a-1u"></a>譬若如宝不离菩萨。<a id="a-1v"></a>若不失一切人心。<a id="a-1w"></a>于珍宝心无所贪惜。<a id="a-1x"></a>其从索者皆开导为摩诃衍。<a id="a-1y"></a>所以者何。<a id="a-1z"></a>无心与心等者。<a id="a-20"></a>无心慧与是心慧等者。<a id="a-21"></a>亦无所增无所减。<a id="a-22"></a>其心无所贪惜。<a id="a-23"></a>作是者可至无极慧。<a id="a-24"></a>宝印手菩萨言。<a id="a-25"></a>视五道生死人。<a id="a-26"></a>譬如堕海。<a id="a-27"></a>菩萨若心而愍念之。<a id="a-28"></a>当以手授之。<a id="a-29"></a>所以者何。<a id="a-2A"></a>为无黠者作黠首。<a id="a-2B"></a>其贪者为作无所惜首。<a id="a-2C"></a>其不持戒者为作戒首。<a id="a-2D"></a>其嗔怒者为作忍辱首。<a id="a-2E"></a>其懈怠者为作精进首。<a id="a-2F"></a>其乱意者为作一心首。<a id="a-2G"></a>其无慧者为作智慧首。<a id="a-2H"></a>其无功德者为作功德首。<a id="a-2I"></a>以功德首印三法宝。<a id="a-2J"></a>何谓三。<a id="a-2K"></a>令一切具足佛智慧教化而造作。<a id="a-2L"></a>自解其身珍宝功德。<a id="a-2M"></a>念一切诸法譬如空。<a id="a-2N"></a>是故为法宝之首。<a id="a-2O"></a>是为三。<a id="a-2P"></a>其作是者可至无极慧。<a id="a-2Q"></a>师子意菩萨言。<a id="a-2R"></a>其身作是僧那者。<a id="a-2S"></a>无所恐惧亦不畏。<a id="a-2T"></a>亦不却亦不解衣。<a id="a-2U"></a>毛不复起。<a id="a-2V"></a>所以者何。<a id="a-2W"></a>于生死无有恶故。<a id="a-2X"></a>亦不作于泥洹。<a id="a-2Y"></a>等住于苦乐不作二心。<a id="a-2Z"></a>作是者可至无极慧。<a id="a-2a"></a>师子步过无惧菩萨言。<a id="a-2b"></a>其弱劣者不能逮此。<a id="a-2c"></a>是者大士之所作。<a id="a-2d"></a>所以者何。<a id="a-2e"></a>以舍众恶以不谀谄以应质朴。<a id="a-2f"></a>则不贡高无嗔恚之心。<a id="a-2g"></a>所作不从非法。<a id="a-2h"></a>所以者何。<a id="a-2i"></a>用忠政故则无淫嫉以无恶心。<a id="a-2j"></a>其愚痴若冥以无此者。<a id="a-2k"></a>其身口意以平等。<a id="a-2l"></a>所语如语不失其意。<a id="a-2m"></a>甚尊所作欲成。<a id="a-2n"></a>所以者何。<a id="a-2o"></a>用至诚故。<a id="a-2p"></a>俱以法自娱乐。<a id="a-2q"></a>以如法者不贪惜寿命。<a id="a-2r"></a>所以者何。<a id="a-2s"></a>不贪躯命不舍一切故。<a id="a-2t"></a>所施与无所贪惜。<a id="a-2u"></a>欲令人得其所故。<a id="a-2v"></a>所入者正则非邪道。<a id="a-2w"></a>其贫者为作珍宝藏。<a id="a-2x"></a>其有病者则为作医。<a id="a-2y"></a>其恐惧者则为作护。<a id="a-2z"></a>其劣者则为作道地。<a id="a-30"></a>其入邪者则为作政导。<a id="a-31"></a>其无智者则为作智。<a id="a-32"></a>一切诸顺何所恨起意。<a id="a-33"></a>大士以度脱此中忍。<a id="a-34"></a>所受法本如住。<a id="a-35"></a>作是者乃至无极慧。<a id="a-36"></a>紫磨金色菩萨言。<a id="a-37"></a>所念譬如空。<a id="a-38"></a>所以者何。<a id="a-39"></a>无所不遍。<a id="a-3A"></a>以大哀无所不覆。<a id="a-3B"></a>其心常喜面颊而悦。<a id="a-3C"></a>诸所欲乐者。<a id="a-3D"></a>其心不在其中。<a id="a-3E"></a>所施与譬如天无所不蔽。<a id="a-3F"></a>其戒忍辱精进一心智慧亦复如是。<a id="a-3G"></a>作是者可至无极慧。<a id="a-3H"></a>发意即转法轮菩萨言。<a id="a-3I"></a>其有新发意者。<a id="a-3J"></a>不当令魔得其便。<a id="a-3K"></a>不失诸佛天神意。<a id="a-3L"></a>作心住者以应法轮转。<a id="a-3M"></a>所以者何。<a id="a-3N"></a>用发好心故。<a id="a-3O"></a>所以者何。<a id="a-3P"></a>一切诸法无所生。<a id="a-3Q"></a>其作是者可至无极慧。<a id="a-3R"></a>诸语自然普无不入菩萨言。<a id="a-3S"></a>当持心无所不入。<a id="a-3T"></a>所以者何。<a id="a-3U"></a>诸法自然其本悉空。<a id="a-3V"></a>一切所语皆空。<a id="a-3W"></a>譬若虚空无所不入。<a id="a-3X"></a>菩萨者当复如是。<a id="a-3Y"></a>其心无所不入。<a id="a-3Z"></a>有所作如语。<a id="a-3a"></a>其智无所不晓。<a id="a-3b"></a>其作是者可至无极慧。<a id="a-3c"></a>乐不动菩萨言。<a id="a-3d"></a>诸所有音无有音。<a id="a-3e"></a>诸所有声而不可得。<a id="a-3f"></a>以知是者亦不以喜。<a id="a-3g"></a>亦不以忧亦不懈怠。<a id="a-3h"></a>所以者何。<a id="a-3i"></a>譬若泰山而得风亦无所动。<a id="a-3j"></a>诸好音恶音。<a id="a-3k"></a>菩萨心亦不以喜欢。<a id="a-3l"></a>亦不以忧戚。<a id="a-3m"></a>所以者何。<a id="a-3n"></a>无所著。<a id="a-3o"></a>无所著谓佛语。<a id="a-3p"></a>若异道语俱空无所有。<a id="a-3q"></a>视诸欲有所作者皆有尽。<a id="a-3r"></a>以知尽而不贡高。<a id="a-3s"></a>作是法者疾成至佛。<a id="a-3t"></a>海意菩萨言。<a id="a-3u"></a>其心当如海所受。<a id="a-3v"></a>慧而无极。<a id="a-3w"></a>譬如海受于众流合为一味。<a id="a-3x"></a>菩萨以诸所有合为一法。<a id="a-3y"></a>所以者何。<a id="a-3z"></a>用微妙故。<a id="a-40"></a>不与十二因缘有所变。<a id="a-41"></a>念法身亦不增亦不减。<a id="a-42"></a>为一切作功德。<a id="a-43"></a>所作功德欲令一切皆得。<a id="a-44"></a>是为不可尽功德。<a id="a-45"></a>当护不着不断。<a id="a-46"></a>以意力制身。<a id="a-47"></a>诸所有所作皆等无有异。<a id="a-48"></a>作是故发意慧者。<a id="a-49"></a>具足可至无极慧。<a id="a-4A"></a>大光明菩萨言。<a id="a-4B"></a>当持心。<a id="a-4C"></a>其智慧其光明如佛。<a id="a-4D"></a>非俗人之所作。<a id="a-4E"></a>其意习光明无所不照。<a id="a-4F"></a>所以者何。<a id="a-4G"></a>欲令世间知以为法。<a id="a-4H"></a>则其意习施与光明无所不照。<a id="a-4I"></a>习戒光明无所不照。<a id="a-4J"></a>忍辱精进一心智慧悉习其光明无所不照。<a id="a-4K"></a>作是者可至无极慧。<a id="a-4L"></a>焰明菩萨言。<a id="a-4M"></a>以功德慧心为眼。<a id="a-4N"></a>清净所视色无有恶。<a id="a-4O"></a>声香味细滑法亦复如是。<a id="a-4P"></a>以净于六事。<a id="a-4Q"></a>何谓六。<a id="a-4R"></a>眼耳鼻口身意。<a id="a-4S"></a>诸所可者不那中作乐。<a id="a-4T"></a>用心净故。<a id="a-4U"></a>所视人欲令悉入佛法。<a id="a-4V"></a>其不正者以法率化。<a id="a-4W"></a>所有好物人来索之无所爱惜。<a id="a-4X"></a>既与不从后悔。<a id="a-4Y"></a>作是者可至无极慧。<a id="a-4Z"></a>可意王菩萨言。<a id="a-4a"></a>其有骂詈挝捶者亦不嗔恚。<a id="a-4b"></a>但念其法。<a id="a-4c"></a>以何念法。<a id="a-4d"></a>何所骂者。<a id="a-4e"></a>何所嗔者。<a id="a-4f"></a>其挝捶亦尔。<a id="a-4g"></a>以内空无所得。<a id="a-4h"></a>于外空无所疑。<a id="a-4i"></a>身于身无所见。<a id="a-4j"></a>亦不见于他人。<a id="a-4k"></a>所以者何。<a id="a-4l"></a>其索手脚者欢喜与之。<a id="a-4m"></a>其欲取头者其心倍悦。<a id="a-4n"></a>若索城及珍宝。<a id="a-4o"></a>其有索者无所贪惜。<a id="a-4p"></a>其求妻子即持施与无有异心。<a id="a-4q"></a>若讽诵起是经得一章欢喜。<a id="a-4r"></a>不乐为金轮王欢乐。<a id="a-4s"></a>为一切人说法而不作释。<a id="a-4t"></a>愿乐造一人发心为菩萨。<a id="a-4u"></a>不作梵天。<a id="a-4v"></a>愿乐见佛。<a id="a-4w"></a>不贪三千大千刹土之珍宝。<a id="a-4x"></a>作是者常无懈怠。<a id="a-4y"></a>如是欢喜可至无极慧。<a id="a-4z"></a>所视无底菩萨言。<a id="a-50"></a>视一切诸所有。<a id="a-51"></a>不念是我所。<a id="a-52"></a>悉清净刹土。<a id="a-53"></a>不念有与无。<a id="a-54"></a>见诸佛不想色求。<a id="a-55"></a>所以者何。<a id="a-56"></a>用法身故。<a id="a-57"></a>视一切人心。<a id="a-58"></a>不求一切人之所有。<a id="a-59"></a>所以者何。<a id="a-5A"></a>其德眼逮得清净。<a id="a-5B"></a>便有道眼神足备具。<a id="a-5C"></a>以得慧眼便知所有无所可贪。<a id="a-5D"></a>便得佛眼。<a id="a-5E"></a>十八法悉具。<a id="a-5F"></a>以得法眼者具足十种力。<a id="a-5G"></a>其作如僧那僧涅者便至无极慧。<a id="a-5H"></a>作无底行菩萨言。<a id="a-5I"></a>一切所作如萨芸若所作。<a id="a-5J"></a>何以故。<a id="a-5K"></a>无所住故。<a id="a-5L"></a>以无所住但念诸法。<a id="a-5M"></a>菩萨作是者不以诸顺。<a id="a-5N"></a>何为堕。<a id="a-5O"></a>亦不以罪堕。<a id="a-5P"></a>亦不以魔事堕。<a id="a-5Q"></a>所以者何。<a id="a-5R"></a>不舍法故。<a id="a-5S"></a>不犯非法以故致是。<a id="a-5T"></a>以度罪所作魔事。<a id="a-5U"></a>以应是者可至无极慧。<a id="a-5V"></a>说息爱意菩萨言。<a id="a-5W"></a>一切所有者。<a id="a-5X"></a>亦不从人受。<a id="a-5Y"></a>以所作便唵嗒诸魔。<a id="a-5Z"></a>以自知者无所有。<a id="a-5a"></a>亦无所复作。<a id="a-5b"></a>以知无所复作便制五阴。<a id="a-5c"></a>以知五阴者无有魔事。<a id="a-5d"></a>以度魔界者所作中道无所覆蔽。<a id="a-5e"></a>已度无所覆蔽。<a id="a-5f"></a>菩萨摩诃萨作是者可至无极慧。<a id="a-5g"></a>所起即悔菩萨言。<a id="a-5h"></a>诸所作非法意而悔之。<a id="a-5i"></a>所作如法其心无异。<a id="a-5j"></a>所以者何。<a id="a-5k"></a>常当专心作善。<a id="a-5l"></a>其身有所作。<a id="a-5m"></a>不欲令人不可。<a id="a-5n"></a>若口若意所作。<a id="a-5o"></a>不欲令人有不可。<a id="a-5p"></a>其有愁忧者以法宽大令不愁忧。<a id="a-5q"></a>作是者是为菩萨摩诃萨可至无极慧。<a id="a-5r"></a>得一切愿菩萨言。<a id="a-5s"></a>其有如净戒者所愿必得。<a id="a-5t"></a>以如净戒者不复犯俗。<a id="a-5u"></a>不犯俗者以应三十七品根林。<a id="a-5v"></a>如萨芸若。<a id="a-5w"></a>其以如净戒者不犯三十七品。<a id="a-5x"></a>是为菩萨摩诃萨所作以至无极慧。<a id="a-5y"></a>普等华天子言。<a id="a-5z"></a>譬若树有华。<a id="a-60"></a>其见莫不欢喜。<a id="a-61"></a>所作功德一切莫不蒙者。<a id="a-62"></a>譬若忉利天上拘耆树。<a id="a-63"></a>而有华炽盛。<a id="a-64"></a>诸天莫不爱乐。<a id="a-65"></a>菩萨以法为一切作眼。<a id="a-66"></a>譬若华。<a id="a-67"></a>若天上摩尼之宝而无瑕秽。<a id="a-68"></a>菩萨清净其心如是。<a id="a-69"></a>其作是者可至无极慧。</p>
  <p id="a6A">光明华天子言。<a id="a-6B"></a>譬若如日出众冥索尽所有诸色悉见。<a id="a-6C"></a>菩萨以智慧无所不照。<a id="a-6D"></a>其诸愚痴冥尽索为开辟。<a id="a-6E"></a>所以者何。<a id="a-6F"></a>终不而当明故。<a id="a-6G"></a>其在冥者。<a id="a-6H"></a>见明便得道径。<a id="a-6I"></a>菩萨以住道径者。<a id="a-6J"></a>其忘失道径者。<a id="a-6K"></a>指示道路。<a id="a-6L"></a>以如是者可至无极慧。<a id="a-6M"></a>天香华天子言。<a id="a-6N"></a>譬如漫陀罗华。<a id="a-6O"></a>其香闻纵广上下四维各四十里。<a id="a-6P"></a>菩萨以所闻净戒三昧。<a id="a-6Q"></a>持智慧以为香。<a id="a-6R"></a>三千大千无不闻者。<a id="a-6S"></a>是香愈无央数人病。<a id="a-6T"></a>其以所闻净戒三昧智慧。<a id="a-6U"></a>菩萨以住是者便至无极慧。<a id="a-6V"></a>信法行得天子言。<a id="a-6W"></a>当住法当所作者。<a id="a-6X"></a>以如菩萨法者常不复懈怠。<a id="a-6Y"></a>无所复懈无复念。<a id="a-6Z"></a>便当得十事。<a id="a-6a"></a>习六波罗蜜以四等心五句四事。<a id="a-6b"></a>总三脱忍辱利。<a id="a-6c"></a>令人发意。<a id="a-6d"></a>其身不离。<a id="a-6e"></a>以沤和拘舍罗教。<a id="a-6f"></a>悉持诸法要。<a id="a-6g"></a>所信无有异。<a id="a-6h"></a>是为十事。<a id="a-6i"></a>其作是者可至无极慧。<a id="a-6j"></a>文殊师利谓诸上人及诸天子。<a id="a-6k"></a>菩萨住无所住。<a id="a-6l"></a>何谓住无所住。<a id="a-6m"></a>于三界不以三界作习。<a id="a-6n"></a>不习者是为内。<a id="a-6o"></a>亦不求习者是为外。<a id="a-6p"></a>虽外不堕弟子无所习。<a id="a-6q"></a>复不堕辟支佛地。<a id="a-6r"></a>习谓生死。<a id="a-6s"></a>所学习谓无所知。<a id="a-6t"></a>习者是为名。<a id="a-6u"></a>所学习是为色。<a id="a-6v"></a>习者是因缘。<a id="a-6w"></a>所学习谓有所见。<a id="a-6x"></a>习者谓爱。<a id="a-6y"></a>所学习谓有所根。<a id="a-6z"></a>习者谓我。<a id="a-70"></a>所学习谓非我。<a id="a-71"></a>习者贪。<a id="a-72"></a>所学习所施与无有异。<a id="a-73"></a>习者谓犯戒。<a id="a-74"></a>所学习谓不于戒自贡高。<a id="a-75"></a>习者谓嗔怒。<a id="a-76"></a>所学习忍辱而不贡高。<a id="a-77"></a>习者无精进。<a id="a-78"></a>所学习精进而不自贡高。<a id="a-79"></a>习者谓乱意。<a id="a-7A"></a>所学习为一心而不自贡高。<a id="a-7B"></a>习者谓无知。<a id="a-7C"></a>所学习智慧不贡高。<a id="a-7D"></a>习者谓无功德。<a id="a-7E"></a>所学习谓作功德而不贡高。<a id="a-7F"></a>习者谓俗法。<a id="a-7G"></a>所学习谓道法不自贡高。<a id="a-7H"></a>习者谓无脱。<a id="a-7I"></a>所学习谓得脱而具足不贡高。<a id="a-7J"></a>习者谓有罪。<a id="a-7K"></a>所学习无有罪亦不贡高。<a id="a-7L"></a>习者谓有余。<a id="a-7M"></a>所学习无有余尽亦不贡高。<a id="a-7N"></a>菩萨习无所习。<a id="a-7O"></a>一切护亦不着亦不断。<a id="a-7P"></a>作是者便至无极慧。<a id="a-7Q"></a>诸法一切无所得。<a id="a-7R"></a>所以者何。<a id="a-7S"></a>无所入亦无所不入故。<a id="a-7T"></a>是一切智便至一切智。<a id="a-7U"></a>无所得者一切智。<a id="a-7V"></a>得一切智不可以色计。<a id="a-7W"></a>痛痒思想生死识亦尔。<a id="a-7X"></a>不从法数亦不从非法数。<a id="a-7Y"></a>亦不一切智施与为数。<a id="a-7Z"></a>所以者何。<a id="a-7a"></a>施与者亦不离一切智。<a id="a-7b"></a>戒忍辱精进一心智慧亦不为数。<a id="a-7c"></a>何以故。<a id="a-7d"></a>一切智从智慧。<a id="a-7e"></a>一切智者无所不入。<a id="a-7f"></a>亦不过去当来。<a id="a-7g"></a>亦不入现在。<a id="a-7h"></a>所以者何。<a id="a-7i"></a>以过三世故。<a id="a-7j"></a>一切智者不以眼而视之。<a id="a-7k"></a>耳鼻舌身意亦尔。<a id="a-7l"></a>所以者何。<a id="a-7m"></a>以过诸界故。<a id="a-7n"></a>若男子女人欲求一切智者。<a id="a-7o"></a>当如一切智住。<a id="a-7p"></a>当云何住。<a id="a-7q"></a>于诸法一切无所住。<a id="a-7r"></a>是为一切智住。<a id="a-7s"></a>不自念法是我所。<a id="a-7t"></a>作是者为一切智。<a id="a-7u"></a>一切人法佛法等。<a id="a-7v"></a>如是无有异。<a id="a-7w"></a>是为一切智。<a id="a-7x"></a>其求欲得一切智者。<a id="a-7y"></a>会从四大得。<a id="a-7z"></a>所以者何。<a id="a-80"></a>为身不作身计。<a id="a-81"></a>所以者何。<a id="a-82"></a>不以作因缘故。<a id="a-83"></a>其有功德法无有功德法。<a id="a-84"></a>其所有是为我所者皆非我所。<a id="a-85"></a>我者无所生。<a id="a-86"></a>无所生者无有计。<a id="a-87"></a>其计者是为不生。<a id="a-88"></a>其示若见者。<a id="a-89"></a>是皆无有生。<a id="a-8A"></a>以知无生无所生慧。<a id="a-8B"></a>作是等者是为萨芸若。<a id="a-8C"></a>文殊师利说是事时。<a id="a-8D"></a>二千天子悉得无所从生法忍。<a id="a-8E"></a>万二千人悉发无上平等道意。<a id="a-8F"></a>乐不动菩萨谓文殊师利。<a id="a-8G"></a>共到佛所问菩萨当云何住。<a id="a-8H"></a>应时文殊师利。<a id="a-8I"></a>化作如来。<a id="a-8J"></a>在众会中而坐。<a id="a-8K"></a>其形状被服如释迦文佛。<a id="a-8L"></a>文殊师利谓波坻槃拘利菩萨言。<a id="a-8M"></a>属之所问。<a id="a-8N"></a>今佛在是。<a id="a-8O"></a>可问菩萨住。<a id="a-8P"></a>波坻槃拘利菩萨。<a id="a-8Q"></a>不知是为化佛。<a id="a-8R"></a>前长跪问。<a id="a-8S"></a>怛萨阿竭。<a id="a-8T"></a>菩萨当云何有所住。<a id="a-8U"></a>化佛言。<a id="a-8V"></a>如我所作。<a id="a-8W"></a>菩萨当如是住。<a id="a-8X"></a>复问。<a id="a-8Y"></a>云何如佛。<a id="a-8Z"></a>其佛言。<a id="a-8a"></a>亦不从施与。<a id="a-8b"></a>亦不从戒忍辱精进一心智慧。<a id="a-8c"></a>亦不从欲。<a id="a-8d"></a>亦不从色。<a id="a-8e"></a>亦不从无色。<a id="a-8f"></a>亦不从身行。<a id="a-8g"></a>亦不从口行。<a id="a-8h"></a>亦不从意行。<a id="a-8i"></a>诸所行无所著故。<a id="a-8j"></a>其佛问波坻槃拘利。<a id="a-8k"></a>化者而有所从行不。<a id="a-8l"></a>则答言。<a id="a-8m"></a>无所从行。<a id="a-8n"></a>其佛言。<a id="a-8o"></a>如化无所从行。<a id="a-8p"></a>菩萨当作是行。<a id="a-8q"></a>波坻槃拘利菩萨复问。<a id="a-8r"></a>文殊师利是佛当无化佛乎。<a id="a-8s"></a>文殊师利答言。<a id="a-8t"></a>若自知诸法如化不。<a id="a-8u"></a>则答言。<a id="a-8v"></a>诸法实如化。<a id="a-8w"></a>文殊师利言。<a id="a-8x"></a>以知诸法化。<a id="a-8y"></a>何为复问如来化。<a id="a-8z"></a>文殊师利言。<a id="a-90"></a>仁者。<a id="a-91"></a>谓以诸佛悉化。<a id="a-92"></a>则复问文殊师利言。<a id="a-93"></a>佛者从何所化。<a id="a-94"></a>文殊师利言。<a id="a-95"></a>所作本清净。<a id="a-96"></a>何以故而有化。<a id="a-97"></a>文殊师利言。<a id="a-98"></a>故佛无有吾。<a id="a-99"></a>无有我无有人。<a id="a-9A"></a>无有寿无有命。<a id="a-9B"></a>亦不依佛住。<a id="a-9C"></a>亦不依凡人住。<a id="a-9D"></a>波坻盘拘利菩萨复问化佛。<a id="a-9E"></a>本何所学自致得佛。<a id="a-9F"></a>其佛言。<a id="a-9G"></a>无所学是菩萨学。<a id="a-9H"></a>何以故。<a id="a-9I"></a>亦不自念。<a id="a-9J"></a>我欲求是亦不求是。<a id="a-9K"></a>亦不忧亦不喜。<a id="a-9L"></a>亦不缘亦不所化。<a id="a-9M"></a>亦无所见亦无处所。<a id="a-9N"></a>亦无有想亦无有字。<a id="a-9O"></a>亦无有色。<a id="a-9P"></a>一切无所希望。<a id="a-9Q"></a>是菩萨学。<a id="a-9R"></a>作是学者以为等学。<a id="a-9S"></a>作是学者无所著无所缚。<a id="a-9T"></a>作是学者无有欲无有怒无有痴。<a id="a-9U"></a>作是学者无所爱无所憎。<a id="a-9V"></a>其学是者不自念我作是学。<a id="a-9W"></a>是为学作是学。<a id="a-9X"></a>作是学者不堕恶道。<a id="a-9Y"></a>其佛言。<a id="a-9Z"></a>若有求阿耨多罗三藐三菩提心欲成至佛者。<a id="a-9a"></a>当作如我学。<a id="a-9b"></a>复问。<a id="a-9c"></a>何所是佛学。<a id="a-9d"></a>其佛言。<a id="a-9e"></a>亦不作罪亦不堕罪亦不所与。<a id="a-9f"></a>亦无所持亦无所不持。<a id="a-9g"></a>亦不持戒亦无有戒。<a id="a-9h"></a>亦不忍辱亦不恶意。<a id="a-9i"></a>亦不精进亦无懈怠。<a id="a-9j"></a>亦不禅亦不乱意。<a id="a-9k"></a>亦不智慧亦无所知。<a id="a-9l"></a>亦无所学亦不有所学。<a id="a-9m"></a>亦不所成亦无有所成。<a id="a-9n"></a>亦不菩萨亦不佛法。<a id="a-9o"></a>亦不自念有身。<a id="a-9p"></a>亦不念他人有身。<a id="a-9q"></a>其所见者无有想。<a id="a-9r"></a>亦不法想亦不无法想不想无想。<a id="a-9s"></a>其佛言。<a id="a-9t"></a>晓了是者。<a id="a-9u"></a>菩萨当作是学。<a id="a-9v"></a>所以者何。<a id="a-9w"></a>诸法一切如幻是为相。<a id="a-9x"></a>诸法一切皆合。<a id="a-9y"></a>所以者何。<a id="a-9z"></a>虽无央数事。<a id="a-A0"></a>念之皆空无所有合则为空。<a id="a-A1"></a>诸法不可见。<a id="a-A2"></a>所以者何。<a id="a-A3"></a>诸法等而无差特。<a id="a-A4"></a>诸法悉默。<a id="a-A5"></a>所以者何。<a id="a-A6"></a>不语不言。<a id="a-A7"></a>是故无有处所。<a id="a-A8"></a>何以故。<a id="a-A9"></a>诸法无所生。<a id="a-AA"></a>其信是者。<a id="a-AB"></a>亦不念所行。<a id="a-AC"></a>亦不念得脱。<a id="a-AD"></a>亦不菩萨自贡高。<a id="a-AE"></a>其佛言。<a id="a-AF"></a>若闻是学者。<a id="a-AG"></a>不恐不怖不畏。<a id="a-AH"></a>是故名为菩萨。<a id="a-AI"></a>譬若空不畏火。<a id="a-AJ"></a>不畏风不畏雨。<a id="a-AK"></a>不畏烟不畏云。<a id="a-AL"></a>亦不畏雷亦不畏电。<a id="a-AM"></a>所以者何。<a id="a-AN"></a>是空法故。<a id="a-AO"></a>菩萨者当如是一切无所畏惧。<a id="a-AP"></a>菩萨心以如空者。<a id="a-AQ"></a>乃伏众魔。<a id="a-AR"></a>便能为佛。<a id="a-AS"></a>能为一切作护。<a id="a-AT"></a>其化佛说是语竟便不复现。<a id="a-AU"></a>波坻槃拘利菩萨问文殊师利。<a id="a-AV"></a>今怛萨阿竭所凑。<a id="a-AW"></a>则答言。<a id="a-AX"></a>所从来处而所凑。<a id="a-AY"></a>所凑处从是来。<a id="a-AZ"></a>波坻槃拘利谓文殊师利。<a id="a-Aa"></a>其化者无所从来无所从去。<a id="a-Ab"></a>何谓从来。<a id="a-Ac"></a>文殊师利答言。<a id="a-Ad"></a>譬若如化。<a id="a-Ae"></a>来无道径去无道径。<a id="a-Af"></a>诸法亦尔。<a id="a-Ag"></a>无所从来无所从去。<a id="a-Ah"></a>波坻槃拘利复问。<a id="a-Ai"></a>何所是诸法之处。<a id="a-Aj"></a>则答言。<a id="a-Ak"></a>自然住是之处。<a id="a-Al"></a>复问。<a id="a-Am"></a>一切何所处是其处。<a id="a-An"></a>如所作是其处。<a id="a-Ao"></a>复问。<a id="a-Ap"></a>诸法无所作无有罪。<a id="a-Aq"></a>文殊师利言。<a id="a-Ar"></a>如是者诸法无所作无有罪。<a id="a-As"></a>其法去亦无有作者。<a id="a-At"></a>无有作罪者。<a id="a-Au"></a>诸所有悉入法身。<a id="a-Av"></a>则复问文殊师利。<a id="a-Aw"></a>无有作无有罪。<a id="a-Ax"></a>何以言人随其所作。<a id="a-Ay"></a>文殊师利言。<a id="a-Az"></a>审如所问人亦无所作亦无有罪。<a id="a-B0"></a>所以者何。<a id="a-B1"></a>是人之法法身故。<a id="a-B2"></a>亦无有作。<a id="a-B3"></a>亦无有罪。<a id="a-B4"></a>如所作如所得。<a id="a-B5"></a>是三者等。<a id="a-B6"></a>波坻槃拘利菩萨复问。<a id="a-B7"></a>是三事等乎。<a id="a-B8"></a>文殊师利言。<a id="a-B9"></a>怛萨阿竭等。<a id="a-BA"></a>故三事适等。<a id="a-BB"></a>复问怛萨阿竭者。<a id="a-BC"></a>无作无罪无得。<a id="a-BD"></a>是三事何缘与等。<a id="a-BE"></a>文殊师利言。<a id="a-BF"></a>怛萨阿竭无作无罪无得。<a id="a-BG"></a>其作其罪其得。<a id="a-BH"></a>如所为以故等。<a id="a-BI"></a>其罪以过了不见罪。<a id="a-BJ"></a>已过当来亦不离。<a id="a-BK"></a>怛萨阿竭故说。<a id="a-BL"></a>是时如在释迦文佛所。<a id="a-BM"></a>尊者舍利弗阿难及诸尊比丘。<a id="a-BN"></a>悉承佛威神。<a id="a-BO"></a>皆闻文殊师利所说。<a id="a-BP"></a>舍利弗言。<a id="a-BQ"></a>善哉善哉。<a id="a-BR"></a>上人之所作。<a id="a-BS"></a>以法无所不感动。<a id="a-BT"></a>不离法身。<a id="a-BU"></a>其有智者闻是莫不发意。<a id="a-BV"></a>佛言。<a id="a-BW"></a>审如所语。<a id="a-BX"></a>菩萨者学无所学。<a id="a-BY"></a>所语平等无有异。<a id="a-BZ"></a>如所种得其实。<a id="a-Ba"></a>其菩萨者所学者慧。<a id="a-Bb"></a>如是所说如慧。<a id="a-Bc"></a>佛语舍利弗。<a id="a-Bd"></a>汝若所学自致是慧。<a id="a-Be"></a>顶中光明菩萨白佛。<a id="a-Bf"></a>何所声闻所学。<a id="a-Bg"></a>何所菩萨所学。<a id="a-Bh"></a>佛言。<a id="a-Bi"></a>有限有着故为弟子学。<a id="a-Bj"></a>无有限无有碍是为菩萨学。<a id="a-Bk"></a>如声闻者其学小其智少。<a id="a-Bl"></a>菩萨者学广大。<a id="a-Bm"></a>其所知无有极。<a id="a-Bn"></a>所说无所挂碍。<a id="a-Bo"></a>光智菩萨白佛。<a id="a-Bp"></a>唯怛萨阿竭作感应。<a id="a-Bq"></a>令文殊师利众会悉来到是。<a id="a-Br"></a>所以者何。<a id="a-Bs"></a>其在是会。<a id="a-Bt"></a>皆令得无所亡失。<a id="a-Bu"></a>所以者何。<a id="a-Bv"></a>文殊师利所说甚深微妙。<a id="a-Bw"></a>其欲闻者。<a id="a-Bx"></a>随其所欲各令得所。<a id="a-By"></a>佛即感动。<a id="a-Bz"></a>文殊师利应时。<a id="a-C0"></a>与二十五上人及诸天子。<a id="a-C1"></a>俱到佛所。<a id="a-C2"></a>前作礼而住。<a id="a-C3"></a>光智菩萨问文殊师利。<a id="a-C4"></a>佛在是间。<a id="a-C5"></a>而若何缘得在异处而说法。<a id="a-C6"></a>文殊师利言。<a id="a-C7"></a>所以不在是间者。<a id="a-C8"></a>佛甚尊不可当。<a id="a-C9"></a>或所语可怛萨阿竭意。<a id="a-CA"></a>或不可意。<a id="a-CB"></a>故在一面。<a id="a-CC"></a>其菩萨复问。<a id="a-CD"></a>说何所法而可怛萨阿竭者。<a id="a-CE"></a>文殊师利答言。<a id="a-CF"></a>佛自知之。<a id="a-CG"></a>复言。<a id="a-CH"></a>虽尔会说其意。<a id="a-CI"></a>文殊师利则言。<a id="a-CJ"></a>如我所知少当说。<a id="a-CK"></a>则言。<a id="a-CL"></a>何言是。<a id="a-CM"></a>文殊师利言。<a id="a-CN"></a>如所说所说法而不异。<a id="a-CO"></a>如怛萨阿竭。<a id="a-CP"></a>如本际而不可说。<a id="a-CQ"></a>如法住如法说。<a id="a-CR"></a>为怛萨阿竭意。<a id="a-CS"></a>无所止无所断。<a id="a-CT"></a>亦不缘亦无所缘。<a id="a-CU"></a>亦无所增亦无所减。<a id="a-CV"></a>作是说而不失怛萨阿竭意。<a id="a-CW"></a>亦于身无所失。<a id="a-CX"></a>亦不令他人有所失。<a id="a-CY"></a>亦不亡法。<a id="a-CZ"></a>亦不亡生死。<a id="a-Ca"></a>亦不亡泥洹。<a id="a-Cb"></a>作是说者亦不失怛萨阿竭意。<a id="a-Cc"></a>佛言。<a id="a-Cd"></a>善哉善哉。<a id="a-Ce"></a>如文殊师利所说。<a id="a-Cf"></a>以可怛萨阿竭意。<a id="a-Cg"></a>所以者何。<a id="a-Ch"></a>亦不过亦不减。<a id="a-Ci"></a>适在中无所想。<a id="a-Cj"></a>所以者何。<a id="a-Ck"></a>文殊师利。<a id="a-Cl"></a>俗三昧说事如故。<a id="a-Cm"></a>不见诸法有所增者有所减者。<a id="a-Cn"></a>如文殊师利所说。<a id="a-Co"></a>不失怛萨阿竭意。<a id="a-Cp"></a>说是语时。<a id="a-Cq"></a>八百天子。<a id="a-Cr"></a>皆得无所从生法忍。<a id="a-Cs"></a>尔时众会中。<a id="a-Ct"></a>复有二百天子。<a id="a-Cu"></a>皆前以发菩萨意。<a id="a-Cv"></a>而未坚固皆欲堕落。<a id="a-Cw"></a>各各有念佛法无有极难得至佛。<a id="a-Cx"></a>我等不在菩萨学中。<a id="a-Cy"></a>不如取罗汉辟支佛而般泥洹。<a id="a-Cz"></a>佛悉知是人可成为菩萨。<a id="a-D0"></a>而中欲意转。<a id="a-D1"></a>佛便化作一迦罗越。<a id="a-D2"></a>持百味饭满钵赍。<a id="a-D3"></a>到佛所前而作礼。<a id="a-D4"></a>以钵上佛。<a id="a-D5"></a>惟加哀受之。<a id="a-D6"></a>佛即受钵。<a id="a-D7"></a>文殊师利便从坐起。<a id="a-D8"></a>叉手白佛。<a id="a-D9"></a>虽食当念故恩。<a id="a-DA"></a>舍利弗心念。<a id="a-DB"></a>佛本从何等。<a id="a-DC"></a>而文殊师利言当念故恩乎。<a id="a-DD"></a>则问佛。<a id="a-DE"></a>文殊师利本有何功德。<a id="a-DF"></a>而置怛萨阿竭。<a id="a-DG"></a>佛言。<a id="a-DH"></a>且忍。<a id="a-DI"></a>今为汝决狐疑。<a id="a-DJ"></a>即以钵舍地。<a id="a-DK"></a>其钵便下没过诸佛刹直下过七十二恒边沙等刹土。<a id="a-DL"></a>刹土名曰沤呵沙(沤呵沙者天竺语汉言名曰明开辟)。<a id="a-DM"></a>其佛号荼毗罗耶(汉曰光明王)。<a id="a-DN"></a>今现在。<a id="a-DO"></a>其钵在彼佛刹住止空中。<a id="a-DP"></a>亦无持者。<a id="a-DQ"></a>钵所过诸佛刹。<a id="a-DR"></a>其佛侍者皆问佛。<a id="a-DS"></a>是钵从何所来。<a id="a-DT"></a>诸佛言。<a id="a-DU"></a>上方有刹名曰沙呵。<a id="a-DV"></a>佛号字释迦文。<a id="a-DW"></a>钵从彼来。<a id="a-DX"></a>所以者何。<a id="a-DY"></a>救护堕落菩萨意故。<a id="a-DZ"></a>以变化感动。<a id="a-Da"></a>佛语舍利弗。<a id="a-Db"></a>行求钵来。<a id="a-Dc"></a>舍利弗即承佛威神。<a id="a-Dd"></a>自以慧力入万三昧。<a id="a-De"></a>过万佛刹亦不见亦不得。<a id="a-Df"></a>从三昧还白佛。<a id="a-Dg"></a>求之不见不得。<a id="a-Dh"></a>佛言。<a id="a-Di"></a>且舍。<a id="a-Dj"></a>佛复谓大目揵连。<a id="a-Dk"></a>行求索钵。<a id="a-Dl"></a>则承佛威神。<a id="a-Dm"></a>自蒙神足力入八千三昧。<a id="a-Dn"></a>过八千佛刹。<a id="a-Do"></a>无所见无所得。<a id="a-Dp"></a>则从三昧还白佛。<a id="a-Dq"></a>求之不见不能得。<a id="a-Dr"></a>佛语须菩提。<a id="a-Ds"></a>行求钵来。<a id="a-Dt"></a>则入万二千三昧。<a id="a-Du"></a>过万二千佛刹亦不见亦不得。<a id="a-Dv"></a>即从三昧还白佛。<a id="a-Dw"></a>求之不见不能得。<a id="a-Dx"></a>则五百尊比丘。<a id="a-Dy"></a>各各以神足行求索钵。<a id="a-Dz"></a>亦不能见亦不能得。<a id="a-E0"></a>须菩提从座起白弥勒菩萨。<a id="a-E1"></a>仁者高才一生补处。<a id="a-E2"></a>现当来佛。<a id="a-E3"></a>吾等行求钵不能得。<a id="a-E4"></a>惟行求之。<a id="a-E5"></a>弥勒则答言。<a id="a-E6"></a>如若所说实一生补处。<a id="a-E7"></a>今者不及文殊师利。<a id="a-E8"></a>所作三昧及其名字。<a id="a-E9"></a>听我所言。<a id="a-EA"></a>我作佛时如恒边沙等悉为文殊师利。<a id="a-EB"></a>复不能知我行步举足下足之事。<a id="a-EC"></a>如今者实不逮及。<a id="a-ED"></a>不如报文殊师利而行求之。<a id="a-EE"></a>则须菩提白佛。<a id="a-EF"></a>唯怛萨阿竭。<a id="a-EG"></a>当令文殊师利而行求钵。<a id="a-EH"></a>佛即谓文殊师利。<a id="a-EI"></a>行求钵来。<a id="a-EJ"></a>文殊师利即默声。<a id="a-EK"></a>以受教即自思念。<a id="a-EL"></a>而不起坐不离佛不舍众会。<a id="a-EM"></a>于是便能致钵。<a id="a-EN"></a>即时三昧为无所不遍入。<a id="a-EO"></a>即于众会以手指地。<a id="a-EP"></a>其手而下行。<a id="a-EQ"></a>所过佛刹悉为诸佛接其足。<a id="a-ER"></a>下方莫不闻其声道。<a id="a-ES"></a>释迦文佛致问。<a id="a-ET"></a>其臂者一一毛放百亿千光明。<a id="a-EU"></a>一一明者有亿百千莲华。<a id="a-EV"></a>一一莲华上者皆有菩萨。<a id="a-EW"></a>其菩萨者皆各各叹释迦文佛。<a id="a-EX"></a>是所过刹土皆为六反震动。<a id="a-EY"></a>其刹土皆严庄幢幡而起。<a id="a-EZ"></a>所过处悉皆见文殊师利以右手悉接诸佛足。<a id="a-Ea"></a>皆言释迦文佛之所致问。<a id="a-Eb"></a>过七十二恒边沙等刹。<a id="a-Ec"></a>到明开辟刹土。<a id="a-Ed"></a>乃至荼毗罗耶佛所。<a id="a-Ee"></a>前作礼。<a id="a-Ef"></a>为释迦文佛致问。<a id="a-Eg"></a>其臂上毛一一毛有亿百千光明亿百千莲华。<a id="a-Eh"></a>一一莲华上各有坐菩萨。<a id="a-Ei"></a>悉叹释迦文佛功德。<a id="a-Ej"></a>其菩萨光明彼佛光明。<a id="a-Ek"></a>如不相错。<a id="a-El"></a>各各自见光明王佛边有侍者。<a id="a-Em"></a>而尊菩萨名曰光尊。<a id="a-En"></a>自问其佛。<a id="a-Eo"></a>是谁手臂姝好乃尔。<a id="a-Ep"></a>其毛光明莲华。<a id="a-Eq"></a>菩萨之所歌叹彼佛功德。<a id="a-Er"></a>其佛言。<a id="a-Es"></a>上方过七十二恒边沙等刹土。<a id="a-Et"></a>名曰沙呵。<a id="a-Eu"></a>其佛号字释迦文佛。<a id="a-Ev"></a>今现在前。<a id="a-Ew"></a>有菩萨名文殊师利。<a id="a-Ex"></a>不可思议僧涅。<a id="a-Ey"></a>其智无所不度。<a id="a-Ez"></a>以续在彼佛前。<a id="a-F0"></a>坐用钵故而投手乃到是间。<a id="a-F1"></a>其菩萨悉作是念。<a id="a-F2"></a>皆白其佛。<a id="a-F3"></a>譬如渴人欲得饮。<a id="a-F4"></a>愿欲得见释迦文佛。<a id="a-F5"></a>文殊师利及其刹土。<a id="a-F6"></a>其佛即以两眉中央相而放光明。<a id="a-F7"></a>彻照过七十二恒边沙刹。<a id="a-F8"></a>乃至沙呵刹悉为开辟。<a id="a-F9"></a>其有人见其光明者皆得安隐。<a id="a-FA"></a>其身譬如遮迦越罗。<a id="a-FB"></a>其有凡比丘者。<a id="a-FC"></a>得须陀洹。<a id="a-FD"></a>其过三道上者。<a id="a-FE"></a>皆有人惟务禅。<a id="a-FF"></a>应时得罗汉。<a id="a-FG"></a>其菩萨身得是光明者。<a id="a-FH"></a>皆逮得日明三昧。<a id="a-FI"></a>荼毗罗耶佛刹诸菩萨。<a id="a-FJ"></a>从彼间悉见是间。<a id="a-FK"></a>及诸声闻诸菩萨。<a id="a-FL"></a>以见是间刹土则而泪出。<a id="a-FM"></a>便言。<a id="a-FN"></a>若琉璃清净及其摩尼。<a id="a-FO"></a>堕其污泥诚可惜之。<a id="a-FP"></a>所以者何。<a id="a-FQ"></a>沙呵刹土诸菩萨。<a id="a-FR"></a>诚可惜之。<a id="a-FS"></a>而生彼间。<a id="a-FT"></a>荼毗罗耶佛。<a id="a-FU"></a>谓波羁头菩萨。<a id="a-FV"></a>汝不晓是勿得说之。<a id="a-FW"></a>所以者何。<a id="a-FX"></a>我刹土千劫行禅。<a id="a-FY"></a>不如彼佛刹人行慈从日出至食。<a id="a-FZ"></a>其所功德过倍是间。<a id="a-Fa"></a>彼之菩萨虽有宿命。<a id="a-Fb"></a>行法如弹指顷者。<a id="a-Fc"></a>其罪尽索。<a id="a-Fd"></a>是间菩萨悉问佛。<a id="a-Fe"></a>是光明从何所来。<a id="a-Ff"></a>今身皆安隐。<a id="a-Fg"></a>佛则言。<a id="a-Fh"></a>下方过七十二恒边沙等佛刹土。<a id="a-Fi"></a>名沤呵沙。<a id="a-Fj"></a>何佛者号字荼毗罗耶。<a id="a-Fk"></a>放两眉中央相光明。<a id="a-Fl"></a>菩萨悉白佛。<a id="a-Fm"></a>愿闻欲见沤呵沙刹土及怛萨阿竭荼毗罗耶。<a id="a-Fn"></a>应时释迦文。<a id="a-Fo"></a>放足下光明。<a id="a-Fp"></a>照下方过七十二恒边沙等刹。<a id="a-Fq"></a>沤呵沙刹土及荼毗罗耶佛。<a id="a-Fr"></a>尽为开辟。<a id="a-Fs"></a>彼刹菩萨。<a id="a-Ft"></a>见其光明入其身。<a id="a-Fu"></a>悉得摩仳低三昧具足(三昧者天竺语汉解之名须弥光明)。<a id="a-Fv"></a>是间菩萨尽见彼佛及刹。<a id="a-Fw"></a>譬如在地住者。<a id="a-Fx"></a>莫不见日月星宿。<a id="a-Fy"></a>下方见是间。<a id="a-Fz"></a>亦如是间见下方荼毗罗耶沤呵沙刹土。<a id="a-G0"></a>文殊师利以右手取其钵。<a id="a-G1"></a>与无央数拘利那术百千菩萨俱而来上。<a id="a-G2"></a>所过诸刹土。<a id="a-G3"></a>其莲华一一毛光明稍稍而尽。<a id="a-G4"></a>其钵便在手中。<a id="a-G5"></a>是间文殊师利。<a id="a-G6"></a>则从坐起为佛作礼。<a id="a-G7"></a>以钵授佛佛则受之。<a id="a-G8"></a>其菩萨从下上者悉作礼。<a id="a-G9"></a>各各自以佛名。<a id="a-GA"></a>谢释迦文佛。<a id="a-GB"></a>怛萨阿竭即时各令就坐。<a id="a-GC"></a>悉皆受教各各而坐。<a id="a-GD"></a>佛谓舍利弗。<a id="a-GE"></a>向之所问。<a id="a-GF"></a>用文殊师利所问故。<a id="a-GG"></a>今为汝说之。<a id="a-GH"></a>已过去无央数不可计阿僧祇劫。<a id="a-GI"></a>尔时有佛号字勇莫能胜。<a id="a-GJ"></a>其刹名无常。<a id="a-GK"></a>尔时诸声闻八万四千人。<a id="a-GL"></a>菩萨万二千人俱悉会。<a id="a-GM"></a>其佛为三道家如说法。<a id="a-GN"></a>佛言。<a id="a-GO"></a>时怛萨阿竭勇莫能胜。<a id="a-GP"></a>于五恶世而作佛。<a id="a-GQ"></a>有比丘名慧王。<a id="a-GR"></a>明于经法。<a id="a-GS"></a>持钵入惟致国中而行分卫。<a id="a-GT"></a>得百味饭若干种食。<a id="a-GU"></a>尔时有尊者子。<a id="a-GV"></a>名离垢王。<a id="a-GW"></a>为乳母所抱持。<a id="a-GX"></a>在城门外而住。<a id="a-GY"></a>其儿遥见明经比丘。<a id="a-GZ"></a>欲从抱下。<a id="a-Ga"></a>得下便取之求其食。<a id="a-Gb"></a>比丘即以蜜饼授与之。<a id="a-Gc"></a>其儿则食之。<a id="a-Gd"></a>知味甘美。<a id="a-Ge"></a>随比丘而行。<a id="a-Gf"></a>不顾念乳母。<a id="a-Gg"></a>便随至勇莫能胜佛所。<a id="a-Gh"></a>则为佛作礼而坐一面。<a id="a-Gi"></a>若那罗耶比丘。<a id="a-Gj"></a>以所持钵得食。<a id="a-Gk"></a>而与是儿令上其佛。<a id="a-Gl"></a>儿则受之以上怛萨阿竭。<a id="a-Gm"></a>其佛受食钵则为满。<a id="a-Gn"></a>其儿所持钵食续如故。<a id="a-Go"></a>复以是食遍八万四千比丘。<a id="a-Gp"></a>及菩萨万二千人。<a id="a-Gq"></a>各各悉饱满。<a id="a-Gr"></a>其儿所持食续复如故。<a id="a-Gs"></a>佛以威神令儿欢喜。<a id="a-Gt"></a>并蒙本之功德即为尽信。<a id="a-Gu"></a>便前而住。<a id="a-Gv"></a>即叹其佛。<a id="a-Gw"></a>所持钵食而奉上。<a id="a-Gx"></a>以应时满。<a id="a-Gy"></a>其所持者亦不缺减。<a id="a-Gz"></a>遍比丘及诸菩萨。<a id="a-H0"></a>其食续在。<a id="a-H1"></a>乃知佛尊亦不尽索。<a id="a-H2"></a>而复增益。<a id="a-H3"></a>其供养佛者。<a id="a-H4"></a>功德可重而增。<a id="a-H5"></a>佛语舍利弗。<a id="a-H6"></a>是儿以一钵食。<a id="a-H7"></a>乃至七日其食不减。<a id="a-H8"></a>满则如故。<a id="a-H9"></a>其佛阿波罗耆陀陀。<a id="a-HA"></a>教导其儿。<a id="a-HB"></a>自归佛及法比丘僧。<a id="a-HC"></a>授与五戒。<a id="a-HD"></a>教令悔过。<a id="a-HE"></a>劝助功德。<a id="a-HF"></a>乃发阿耨多罗三耶三菩心。<a id="a-HG"></a>其儿父母求索子无所不遍。<a id="a-HH"></a>乃至怛萨阿竭所。<a id="a-HI"></a>前为佛作礼而住。<a id="a-HJ"></a>其子见父母。<a id="a-HK"></a>前为作礼而誉言。<a id="a-HL"></a>我今入菩萨法。<a id="a-HM"></a>用一切故愿复发意。<a id="a-HN"></a>所以者何。<a id="a-HO"></a>难值佛故。<a id="a-HP"></a>语其父母视佛相及其种好。<a id="a-HQ"></a>其慧无所不遍。<a id="a-HR"></a>其道以度。<a id="a-HS"></a>愿欲我身令得作沙门。<a id="a-HT"></a>所以者何。<a id="a-HU"></a>难与怛萨阿竭会故。<a id="a-HV"></a>父母即言。<a id="a-HW"></a>善哉善哉。<a id="a-HX"></a>随子之所欲欢乐子之所求。<a id="a-HY"></a>悉如子之愿。<a id="a-HZ"></a>吾等亦复发心。<a id="a-Ha"></a>当从汝为法。<a id="a-Hb"></a>则今悉放其舍宅。<a id="a-Hc"></a>亦复效汝而为沙门。<a id="a-Hd"></a>佛语舍利弗。<a id="a-He"></a>是儿之所言。<a id="a-Hf"></a>父母及五百人。<a id="a-Hg"></a>悉发阿耨多罗三耶三菩心。<a id="a-Hh"></a>悉于阿波罗耆陀陀佛所。<a id="a-Hi"></a>皆作沙门。<a id="a-Hj"></a>佛语舍利弗。<a id="a-Hk"></a>汝之所疑者。<a id="a-Hl"></a>即若那罗耶比丘者。<a id="a-Hm"></a>文殊师利是。<a id="a-Hn"></a>其时儿尊者子惟摩罗和耶者。<a id="a-Ho"></a>则是我身。<a id="a-Hp"></a>文殊师利以食与我。<a id="a-Hq"></a>作其功德而令发心。<a id="a-Hr"></a>是则本之初发阿耨多罗三耶三菩心恩师。<a id="a-Hs"></a>佛语舍利弗。<a id="a-Ht"></a>汝欲知其今佛十种力四事无所畏。<a id="a-Hu"></a>其智慧不可议。<a id="a-Hv"></a>悉文殊师利之所发动。<a id="a-Hw"></a>所以者何。<a id="a-Hx"></a>心则是根本。<a id="a-Hy"></a>佛复语舍利弗。<a id="a-Hz"></a>如我身等不可数阿僧祇刹土诸佛。<a id="a-I0"></a>悉为文殊师利之所发动。<a id="a-I1"></a>号悉字释迦文佛。<a id="a-I2"></a>如是佛数。<a id="a-I3"></a>复有号为提式沸佛。<a id="a-I4"></a>复有号式佛。<a id="a-I5"></a>复有号提和竭佛。<a id="a-I6"></a>复有号惟卫佛。<a id="a-I7"></a>佛语舍利弗。<a id="a-I8"></a>悉说是诸佛字。<a id="a-I9"></a>从劫至劫未有竟时。<a id="a-IA"></a>皆悉文殊师利之所发动。<a id="a-IB"></a>今现在悉转法轮中。<a id="a-IC"></a>有般泥洹者。<a id="a-ID"></a>中有行菩萨道者。<a id="a-IE"></a>中有在兜术天上者。<a id="a-IF"></a>中有在母腹者。<a id="a-IG"></a>中有生者。<a id="a-IH"></a>中有舍家求佛者。<a id="a-II"></a>中有坐佛树下者。<a id="a-IJ"></a>中有成佛者。<a id="a-IK"></a>犹不可尽。<a id="a-IL"></a>佛谓舍利弗。<a id="a-IM"></a>文殊师利者。<a id="a-IN"></a>是菩萨之父母。<a id="a-IO"></a>是则为迦罗蜜。<a id="a-IP"></a>属所问者。<a id="a-IQ"></a>何缘而置怛萨阿竭。<a id="a-IR"></a>而我之所得。<a id="a-IS"></a>悉蒙文殊师利恩。<a id="a-IT"></a>以为是恩故。<a id="a-IU"></a>其二百天子即时自念。<a id="a-IV"></a>诸法学者乃可有所成。<a id="a-IW"></a>吾等尚可。<a id="a-IX"></a>所以者何。<a id="a-IY"></a>今是释迦文佛。<a id="a-IZ"></a>为文殊师利所发意自致成佛。<a id="a-Ia"></a>我等何为懈怠。<a id="a-Ib"></a>用是念故其心则坚。<a id="a-Ic"></a>悉得尽信阿耨多罗三耶三菩心。<a id="a-Id"></a>文殊师利。<a id="a-Ie"></a>以手变化而得钵。<a id="a-If"></a>无所不感动。<a id="a-Ig"></a>是谓本之学习。<a id="a-Ih"></a>从是刹土乃到下方。<a id="a-Ii"></a>过不可数人。<a id="a-Ij"></a>皆悉发阿耨多罗三耶三菩心。<a id="a-Ik"></a>十方今现在诸佛。<a id="a-Il"></a>皆以珍宝华盖。<a id="a-Im"></a>用供养法故。<a id="a-In"></a>悉覆三千大千之刹土。<a id="a-Io"></a>从其华盖尽闻其音。<a id="a-Ip"></a>如释迦文佛之所言。<a id="a-Iq"></a>皆文殊师利之所感动。</p>
  <p id="aIr">佛语舍利弗。<a id="a-Is"></a>若男子女人欲疾般泥洹者。<a id="a-It"></a>当发阿耨多罗三耶三菩心。<a id="a-Iu"></a>所以者何。<a id="a-Iv"></a>有人畏生死而不能发心。<a id="a-Iw"></a>为阿耨多罗三耶三菩心。<a id="a-Ix"></a>欲求声闻作阿罗汉早取般泥洹。<a id="a-Iy"></a>其作是言者。<a id="a-Iz"></a>我续见在于生死中。<a id="a-J0"></a>有菩萨而精进者。<a id="a-J1"></a>已成至佛。<a id="a-J2"></a>所以者何。<a id="a-J3"></a>以过去无央数不可计阿僧祇劫。<a id="a-J4"></a>尔时有佛号字一切度。<a id="a-J5"></a>寿一万岁。<a id="a-J6"></a>有百亿弟子。<a id="a-J7"></a>有尊比丘。<a id="a-J8"></a>名莫能胜。<a id="a-J9"></a>其智慧甚巍巍。<a id="a-JA"></a>后有尊比丘名得大愿。<a id="a-JB"></a>其神足甚亦巍巍。</p>
  <p id="aJC">尔时怛萨阿竭。<a id="a-JD"></a>整衣服持钵。<a id="a-JE"></a>与比丘俱入常名闻国分卫。<a id="a-JF"></a>其尊比丘智慧备足者。<a id="a-JG"></a>在佛之右。<a id="a-JH"></a>其神足比丘在佛之左。<a id="a-JI"></a>有尊比丘名悔智。<a id="a-JJ"></a>随佛后而侍之。<a id="a-JK"></a>八千菩萨而在前导。<a id="a-JL"></a>中有如释者。<a id="a-JM"></a>中有如天子被服者。<a id="a-JN"></a>中有如天者。<a id="a-JO"></a>中有如四天王者。<a id="a-JP"></a>皆悉令人治道。<a id="a-JQ"></a>用怛萨阿竭故。<a id="a-JR"></a>佛语舍利弗。<a id="a-JS"></a>时佛以入彼城。<a id="a-JT"></a>道径而过于市。<a id="a-JU"></a>有三尊者子。<a id="a-JV"></a>各各尚小。<a id="a-JW"></a>庄严被服甚姝好。<a id="a-JX"></a>而共坐戏。<a id="a-JY"></a>是一儿遥见佛且来。<a id="a-JZ"></a>及诸比丘菩萨光明甚巍巍。<a id="a-Ja"></a>其小儿谓二儿。<a id="a-Jb"></a>以手遥指示之。<a id="a-Jc"></a>乃见怛萨阿竭来。<a id="a-Jd"></a>光明与相随者不甚好乃尔。<a id="a-Je"></a>其二儿则言。<a id="a-Jf"></a>以见之。<a id="a-Jg"></a>是一儿便言。<a id="a-Jh"></a>此者一切之中。<a id="a-Ji"></a>极尊而无与等者。<a id="a-Jj"></a>吾等当供养。<a id="a-Jk"></a>所以者何。<a id="a-Jl"></a>其福无量。<a id="a-Jm"></a>其二儿则答言。<a id="a-Jn"></a>亦无华香。<a id="a-Jo"></a>当何以供之。<a id="a-Jp"></a>其一儿则脱着身白珠着手中。<a id="a-Jq"></a>便报谓二儿。<a id="a-Jr"></a>是犹可以供佛智者。<a id="a-Js"></a>见怛萨阿竭。<a id="a-Jt"></a>不当作贪。<a id="a-Ju"></a>则其二儿。<a id="a-Jv"></a>效解取着头上白珠着其手中。<a id="a-Jw"></a>即各叹言行至佛所。<a id="a-Jx"></a>譬若度水。<a id="a-Jy"></a>所以者何。<a id="a-Jz"></a>以其心净而等住故。<a id="a-K0"></a>是一儿复问二儿。<a id="a-K1"></a>持是功德以何求索。<a id="a-K2"></a>其一儿言。<a id="a-K3"></a>愿如佛右面尊比丘。<a id="a-K4"></a>其一儿言。<a id="a-K5"></a>愿如左面神足比丘。<a id="a-K6"></a>是二儿各各有是愿已。<a id="a-K7"></a>复共问一儿。<a id="a-K8"></a>若愿何等。<a id="a-K9"></a>即报言。<a id="a-KA"></a>我欲如佛其光明无辈。<a id="a-KB"></a>如师子独步。<a id="a-KC"></a>常有众而随我。<a id="a-KD"></a>是儿作是说时。<a id="a-KE"></a>虚空中八千天子皆言。<a id="a-KF"></a>善哉善哉。<a id="a-KG"></a>如若之所言。<a id="a-KH"></a>天上天下一切蒙若恩。<a id="a-KI"></a>是三儿相将来至佛前。<a id="a-KJ"></a>其怛萨阿竭。<a id="a-KK"></a>呼侍者沙竭。<a id="a-KL"></a>汝乃见是三儿而持白珠来者不。<a id="a-KM"></a>其中央行小儿。<a id="a-KN"></a>悦心精进来行。<a id="a-KO"></a>举其一足时。<a id="a-KP"></a>却其罪百劫。<a id="a-KQ"></a>如下一足。<a id="a-KR"></a>后事事当更百遮迦越罗。<a id="a-KS"></a>如是数当复更释亦如是。<a id="a-KT"></a>其梵天亦等如是。<a id="a-KU"></a>其一举足之功德中百见佛。<a id="a-KV"></a>语适竟。<a id="a-KW"></a>是三儿已到。<a id="a-KX"></a>前为怛萨阿竭作礼。<a id="a-KY"></a>各各以其白珠散佛上。<a id="a-KZ"></a>其二儿发声闻意者。<a id="a-Ka"></a>所散珠各在佛上肩升。<a id="a-Kb"></a>其一儿发阿耨多罗三耶三菩心者。<a id="a-Kc"></a>而散白珠在佛头上。<a id="a-Kd"></a>而在虚空化为珠华交露之帐。<a id="a-Ke"></a>正等而四方。<a id="a-Kf"></a>中有床。<a id="a-Kg"></a>怛萨阿竭而坐之。<a id="a-Kh"></a>其佛则时笑。<a id="a-Ki"></a>沙竭勃问佛。<a id="a-Kj"></a>怛萨阿竭所笑。<a id="a-Kk"></a>会当有意。<a id="a-Kl"></a>愿闻其说。<a id="a-Km"></a>佛言。<a id="a-Kn"></a>见二儿发声闻意者不。<a id="a-Ko"></a>所以者何。<a id="a-Kp"></a>皆畏生死之惧故。<a id="a-Kq"></a>是以不发菩萨心。<a id="a-Kr"></a>所以者何。<a id="a-Ks"></a>欲疾般泥洹故。<a id="a-Kt"></a>其侍者问。<a id="a-Ku"></a>其一儿当云何。<a id="a-Kv"></a>佛复谓言。<a id="a-Kw"></a>是中央儿以后自致成佛是二儿乃为作声闻。<a id="a-Kx"></a>其一者智慧甚当尊。<a id="a-Ky"></a>一者神足亦复尔释迦文佛问舍利弗。<a id="a-Kz"></a>汝乃知是中央儿不。<a id="a-L0"></a>舍利弗言不及。<a id="a-L1"></a>佛言。<a id="a-L2"></a>则我身是。<a id="a-L3"></a>乃知右面之儿不。<a id="a-L4"></a>舍利弗言不及。<a id="a-L5"></a>尔时之儿。<a id="a-L6"></a>则舍利弗是。<a id="a-L7"></a>其左面之儿。<a id="a-L8"></a>则大目揵连是。<a id="a-L9"></a>佛谓舍利弗。<a id="a-LA"></a>汝等本畏生死故。<a id="a-LB"></a>不发菩萨心。<a id="a-LC"></a>而欲疾般泥洹。<a id="a-LD"></a>观其一儿发阿耨多罗三耶三菩心者。<a id="a-LE"></a>今我自致成佛。<a id="a-LF"></a>如汝等不离吾法。<a id="a-LG"></a>而作声闻乃得解脱。<a id="a-LH"></a>佛复谓舍利弗。<a id="a-LI"></a>其欲疾般泥洹者。<a id="a-LJ"></a>当发意求佛如我。<a id="a-LK"></a>向之所说其疾者。<a id="a-LL"></a>无过萨芸若。<a id="a-LM"></a>所以者何。<a id="a-LN"></a>无所挂碍故。<a id="a-LO"></a>用持尊故。<a id="a-LP"></a>用无尽故。<a id="a-LQ"></a>用阿耨多罗三耶三菩心故。<a id="a-LR"></a>莫能有及等故。<a id="a-LS"></a>持有好故。<a id="a-LT"></a>以过诸声闻辟支佛故。<a id="a-LU"></a>其欲作者。<a id="a-LV"></a>便得萨芸若意。<a id="a-LW"></a>亦复如是。<a id="a-LX"></a>说摩诃衍品时。<a id="a-LY"></a>万人悉发阿耨多罗三耶三菩心。<a id="a-LZ"></a>其一一尊比丘。<a id="a-La"></a>舍利弗摩诃目揵连阿难舍比摩诃迦葉蠡越难头耶和致难离分耨头陀须菩提等。<a id="a-Lb"></a>悉以头面着佛足。<a id="a-Lc"></a>皆誉言。<a id="a-Ld"></a>若男子女人欲求道者。<a id="a-Le"></a>当发尊意。<a id="a-Lf"></a>所以者何。<a id="a-Lg"></a>如佛百千以法为吾等说。<a id="a-Lh"></a>不能复发作菩萨心。<a id="a-Li"></a>皆而有悔为罗汉故。<a id="a-Lj"></a>不如本作五逆恶。<a id="a-Lk"></a>其罪犹有解脱。<a id="a-Ll"></a>可发心为阿耨多罗三耶三菩心。<a id="a-Lm"></a>今者以无所益。<a id="a-Ln"></a>所以者何。<a id="a-Lo"></a>惟烧佛种故。<a id="a-Lp"></a>其器者以不堪菩萨心。<a id="a-Lq"></a>所以者何。<a id="a-Lr"></a>譬若死人无益于生者。<a id="a-Ls"></a>今吾等以得脱无益。<a id="a-Lt"></a>于天上天下有两足若四足者。<a id="a-Lu"></a>皆依地而得活。<a id="a-Lv"></a>其有发心为阿耨多罗三耶三菩心者。<a id="a-Lw"></a>诸天及人皆蒙其恩。</p>
  <p id="aLx">尔时阿阇世王。<a id="a-Ly"></a>乘四马车与群臣俱出。<a id="a-Lz"></a>而到佛所前为作礼而住。<a id="a-M0"></a>白佛言。<a id="a-M1"></a>一切人从何因缘而作罪。<a id="a-M2"></a>佛语阿阇世。<a id="a-M3"></a>以住吾我人者便作罪。<a id="a-M4"></a>贪身故而有身用。<a id="a-M5"></a>是故不离其中。<a id="a-M6"></a>阿阇世王复问。<a id="a-M7"></a>助贪爱者根为在何所。<a id="a-M8"></a>佛言无黠是。<a id="a-M9"></a>则复问。<a id="a-MA"></a>谁是无黠根。<a id="a-MB"></a>佛言。<a id="a-MC"></a>所作与念异。<a id="a-MD"></a>是故根。<a id="a-ME"></a>复问。<a id="a-MF"></a>何所与念异者。<a id="a-MG"></a>佛言。<a id="a-MH"></a>其本异所作谓是。<a id="a-MI"></a>复问。<a id="a-MJ"></a>本异者何谓是。<a id="a-MK"></a>佛言。<a id="a-ML"></a>如幻所化无所有是故异。<a id="a-MM"></a>复问谁化者。<a id="a-MN"></a>佛言。<a id="a-MO"></a>无有造者是故化。<a id="a-MP"></a>复问。<a id="a-MQ"></a>无所生无所有。<a id="a-MR"></a>当云何计。<a id="a-MS"></a>佛言。<a id="a-MT"></a>用无有生无所有故不可计。<a id="a-MU"></a>复问。<a id="a-MV"></a>所疑从何因缘起。<a id="a-MW"></a>佛言。<a id="a-MX"></a>无所据故。<a id="a-MY"></a>何谓无所据。<a id="a-MZ"></a>佛言。<a id="a-Ma"></a>如所说闻之则疑。<a id="a-Mb"></a>是谓不据。<a id="a-Mc"></a>复问。<a id="a-Md"></a>何所是道何所为信。<a id="a-Me"></a>佛言。<a id="a-Mf"></a>脱于淫怒痴是为道。<a id="a-Mg"></a>何所是信。<a id="a-Mh"></a>佛言。<a id="a-Mi"></a>不得诸法根本。<a id="a-Mj"></a>其心不异是故为信。<a id="a-Mk"></a>阿阇世王即言。<a id="a-Ml"></a>善哉善哉。<a id="a-Mm"></a>如怛萨阿竭所说。<a id="a-Mn"></a>一切人所以不信者何。<a id="a-Mo"></a>自作故。<a id="a-Mp"></a>今我用恶人之言。<a id="a-Mq"></a>敕令臣下自杀其父。<a id="a-Mr"></a>用贪利国故。<a id="a-Ms"></a>用贪财宝故。<a id="a-Mt"></a>用贪利宰民故用贪利尊贵故。<a id="a-Mu"></a>今我使臣下而害其父。<a id="a-Mv"></a>贪身狐疑不能自解。<a id="a-Mw"></a>若饮若食在戏乐。<a id="a-Mx"></a>若在正殿听省国事。<a id="a-My"></a>若在中宫五乐之欲。<a id="a-Mz"></a>若独与众俱。<a id="a-N0"></a>昼夜而不忘。<a id="a-N1"></a>饮食则不能消。<a id="a-N2"></a>亦无其卧。<a id="a-N3"></a>颜色亦无和悦。<a id="a-N4"></a>时其心常怖据。<a id="a-N5"></a>知不离于泥犁。<a id="a-N6"></a>则复陈言。<a id="a-N7"></a>若盲者承佛所得眼目。<a id="a-N8"></a>若为水所溺者依佛而得脱。<a id="a-N9"></a>其有苦痛者佛而令得安。<a id="a-NA"></a>其有恐懅者佛而为作护。<a id="a-NB"></a>其有贫穷者佛能为作珍宝。<a id="a-NC"></a>其有失道径者能示于道路。<a id="a-ND"></a>佛以加大哀不以为勤剧。<a id="a-NE"></a>等心于一切坚固而作厚。<a id="a-NF"></a>常忍于苦乐不舍于一切人。<a id="a-NG"></a>今我身而怖懅。<a id="a-NH"></a>惟佛当加护。<a id="a-NI"></a>令危者而得安。<a id="a-NJ"></a>身无有能救者。<a id="a-NK"></a>唯愿而得济。<a id="a-NL"></a>无所归者唯愿受其归命。<a id="a-NM"></a>譬若无眼目唯得而视瞻。<a id="a-NN"></a>如人之欲躄惟令而得往。<a id="a-NO"></a>今当入阿鼻乃至大泥犁。<a id="a-NP"></a>愿令得不入。<a id="a-NQ"></a>惟怛萨阿竭今当为我解说吾之狐疑。<a id="a-NR"></a>令心而得开至死无余疑。<a id="a-NS"></a>令重罪而得微轻。<a id="a-NT"></a>佛念阿阇世王。<a id="a-NU"></a>其所说甚深而微妙。<a id="a-NV"></a>是病莫能疗之者。<a id="a-NW"></a>独佛文殊师利而有感应。<a id="a-NX"></a>舍利弗承佛威神。<a id="a-NY"></a>谓阿阇世。<a id="a-NZ"></a>欲决狐疑者明旦作食。<a id="a-Na"></a>请文殊师利等。<a id="a-Nb"></a>令到其宫受之者。<a id="a-Nc"></a>其若之官属皆当得其福。<a id="a-Nd"></a>并罗阅国诸民。<a id="a-Ne"></a>皆因是功德可而为本。<a id="a-Nf"></a>阿阇世王则白文殊师利。<a id="a-Ng"></a>惟加大恩。<a id="a-Nh"></a>明旦屈德就宫而食则文殊师利答言。<a id="a-Ni"></a>以足可为供养已。<a id="a-Nj"></a>文殊师利复言。<a id="a-Nk"></a>佛法非以衣食故。<a id="a-Nl"></a>阿阇世即白。<a id="a-Nm"></a>当何以施之。<a id="a-Nn"></a>则答言。<a id="a-No"></a>若深入微妙。<a id="a-Np"></a>其事审谛无所污亦无所著。<a id="a-Nq"></a>亦无所疑无所难。<a id="a-Nr"></a>无所畏无所一惧。<a id="a-Ns"></a>如是者以为得哀。<a id="a-Nt"></a>文殊师利复语阿阇世。<a id="a-Nu"></a>念诸法。<a id="a-Nv"></a>亦不念有亦不念无。<a id="a-Nw"></a>是者以为得哀。<a id="a-Nx"></a>不当念过去意。<a id="a-Ny"></a>亦不当念当来意。<a id="a-Nz"></a>亦不当念现在意。<a id="a-O0"></a>作是者以得加哀。<a id="a-O1"></a>汝不当念一切之所可见者。<a id="a-O2"></a>亦不诚作是者以得加哀。<a id="a-O3"></a>阿阇世王复白文殊师利。<a id="a-O4"></a>如所言。<a id="a-O5"></a>悉法之所载无有异。<a id="a-O6"></a>惟以身故当加哀受其请。<a id="a-O7"></a>文殊师利复言。<a id="a-O8"></a>且止。<a id="a-O9"></a>其道者非以是故。<a id="a-OA"></a>若饮若食。<a id="a-OB"></a>若王不念有吾有我寿命人。<a id="a-OC"></a>以念是者以得加哀。<a id="a-OD"></a>若心无所持亦无所缘。<a id="a-OE"></a>亦不四大亦不五阴。<a id="a-OF"></a>亦不六衰亦不持三界。<a id="a-OG"></a>亦不于功德亦不念无有功德。<a id="a-OH"></a>亦不于俗亦不于道。<a id="a-OI"></a>亦不于罪亦不于无罪。<a id="a-OJ"></a>亦不于余亦不于无余。<a id="a-OK"></a>亦不于脱亦不于无脱。<a id="a-OL"></a>亦不于生死亦不于泥洹。<a id="a-OM"></a>作如是者以得加哀。<a id="a-ON"></a>阿阇世王复白文殊师利。<a id="a-OO"></a>闻如是法倍复踊跃。<a id="a-OP"></a>以是故欲请之。<a id="a-OQ"></a>令我缘是而得安隐。<a id="a-OR"></a>文殊师利答言。<a id="a-OS"></a>汝希望有所缘欲得安隐。<a id="a-OT"></a>是以不缘则无安隐。<a id="a-OU"></a>所以者何。<a id="a-OV"></a>因其法无所缘无有安。<a id="a-OW"></a>不念是亦不贡高。<a id="a-OX"></a>一切无所念。<a id="a-OY"></a>是故缘是故安。<a id="a-OZ"></a>于是中无恶意。<a id="a-Oa"></a>后复无灾变者。<a id="a-Ob"></a>后有灾变者是则不安。<a id="a-Oc"></a>从本至竟无有异。<a id="a-Od"></a>是乃为安。<a id="a-Oe"></a>阿阇世复问。<a id="a-Of"></a>说何所法而无异可得安。<a id="a-Og"></a>文殊师利言若空无作者。<a id="a-Oh"></a>无有能作者。<a id="a-Oi"></a>无有想。<a id="a-Oj"></a>无有愿。<a id="a-Ok"></a>无有作。<a id="a-Ol"></a>亦无有作者。<a id="a-Om"></a>其有念我有所作无所作。<a id="a-On"></a>是故为异。<a id="a-Oo"></a>亦不求无所缘。<a id="a-Op"></a>身口意是为作。<a id="a-Oq"></a>所以者何。<a id="a-Or"></a>无生死想。<a id="a-Os"></a>是故诸法若有所缘。<a id="a-Ot"></a>当知悉无所缘。<a id="a-Ou"></a>阿阇世复问。<a id="a-Ov"></a>何谓生死无生死。<a id="a-Ow"></a>则言。<a id="a-Ox"></a>不念过去以尽。<a id="a-Oy"></a>亦不念当来未至。<a id="a-Oz"></a>亦不念今现在而无常。<a id="a-P0"></a>于诸法不念有所增有所减。<a id="a-P1"></a>作者是生死则无生死。<a id="a-P2"></a>阿阇世复问。<a id="a-P3"></a>未脱者当云何与道合。<a id="a-P4"></a>文殊师利言。<a id="a-P5"></a>汝知日明与冥合不。<a id="a-P6"></a>阿阇世言不合。<a id="a-P7"></a>所以者何。<a id="a-P8"></a>日出众冥晦灭。<a id="a-P9"></a>文殊师利言。<a id="a-PA"></a>王宁知冥何所去处乎。<a id="a-PB"></a>答言。<a id="a-PC"></a>不见可处而在何所处。<a id="a-PD"></a>文殊师利言。<a id="a-PE"></a>所谓道智来时。<a id="a-PF"></a>譬若日出不可知众冥所在。<a id="a-PG"></a>如是时亦不知未脱所在。<a id="a-PH"></a>文殊师利复言。<a id="a-PI"></a>道与未脱等。<a id="a-PJ"></a>未脱与道等。<a id="a-PK"></a>何以故俱空故。<a id="a-PL"></a>未脱与道等故。<a id="a-PM"></a>诸法平等。<a id="a-PN"></a>其知是者未脱则为作道。<a id="a-PO"></a>何以故。<a id="a-PP"></a>求不脱不知处。<a id="a-PQ"></a>是故曰道。<a id="a-PR"></a>其求不脱处而不可见。<a id="a-PS"></a>是则道。<a id="a-PT"></a>阿阇世复问。<a id="a-PU"></a>云何不脱而为道。<a id="a-PV"></a>文殊师利言。<a id="a-PW"></a>于不脱是为道。<a id="a-PX"></a>不作是者为道。<a id="a-PY"></a>阿阇世复问。<a id="a-PZ"></a>其道者当云何学。<a id="a-Pa"></a>则答言。<a id="a-Pb"></a>如学诸法。<a id="a-Pc"></a>阿阇世复问。<a id="a-Pd"></a>以学诸法宁有处所不。<a id="a-Pe"></a>文殊师利言。<a id="a-Pf"></a>作是学道不可至。<a id="a-Pg"></a>阿阇世复问。<a id="a-Ph"></a>其学者当至泥洹不。<a id="a-Pi"></a>文殊师利言。<a id="a-Pj"></a>乃有法从泥洹来。<a id="a-Pk"></a>言我从泥洹来。<a id="a-Pl"></a>阿阇世即言。<a id="a-Pm"></a>亦无往者亦无来者。<a id="a-Pn"></a>文殊师利谓阿阇世。<a id="a-Po"></a>其学道知无处所。<a id="a-Pp"></a>是故道。<a id="a-Pq"></a>阿阇世复问。<a id="a-Pr"></a>当何所住道而学作是。<a id="a-Ps"></a>则答言。<a id="a-Pt"></a>无所住是为学道。<a id="a-Pu"></a>阿阇世复问。<a id="a-Pv"></a>其学道者不作净戒三昧智慧住。<a id="a-Pw"></a>即答言。<a id="a-Px"></a>其道若不缘戒不求三昧。<a id="a-Py"></a>不贡高于智慧住。<a id="a-Pz"></a>文殊师利谓阿阇世。<a id="a-Q0"></a>乃可缘戒求三昧贡高于智慧。<a id="a-Q1"></a>作如是则有住处不。<a id="a-Q2"></a>阿阇世言无。<a id="a-Q3"></a>文殊师利言。<a id="a-Q4"></a>故当如道无所住。<a id="a-Q5"></a>阿阇世复问。<a id="a-Q6"></a>若男子女人。<a id="a-Q7"></a>当云何自前于道。<a id="a-Q8"></a>文殊师利言。<a id="a-Q9"></a>其欲学道者。<a id="a-QA"></a>不见法有常无常。<a id="a-QB"></a>不见法有脱无有脱。<a id="a-QC"></a>亦不见法安若苦者。<a id="a-QD"></a>亦不见法是我若一切人。<a id="a-QE"></a>亦不见法在生死至泥洹者。<a id="a-QF"></a>作是学道者为以前。<a id="a-QG"></a>阿阇世王即言。<a id="a-QH"></a>善哉善哉。<a id="a-QI"></a>如文殊师利菩萨之所言。<a id="a-QJ"></a>惟愿受其请。<a id="a-QK"></a>所以者何用狐疑故。<a id="a-QL"></a>熟自思念。<a id="a-QM"></a>如诸法无吾无我无寿无命。<a id="a-QN"></a>而我有狐疑。<a id="a-QO"></a>文殊师利言。<a id="a-QP"></a>如无者不可令有。<a id="a-QQ"></a>以无者亦不脱。<a id="a-QR"></a>亦无所脱。<a id="a-QS"></a>其说我者而有脱者。<a id="a-QT"></a>以无有脱者亦不脱。<a id="a-QU"></a>亦无所脱。<a id="a-QV"></a>所以者何。<a id="a-QW"></a>诸法悉脱故。<a id="a-QX"></a>佛谓文殊师利。<a id="a-QY"></a>受阿阇世王请。<a id="a-QZ"></a>用无央数人故。<a id="a-Qa"></a>文殊师利则言。<a id="a-Qb"></a>惟受怛萨阿竭教。<a id="a-Qc"></a>所以者何。<a id="a-Qd"></a>不违教故。<a id="a-Qe"></a>阿阇世则踊跃欢喜。<a id="a-Qf"></a>便从座起。<a id="a-Qg"></a>为佛诸比丘及文殊师利。<a id="a-Qh"></a>作礼而去。<a id="a-Qi"></a>阿阇世行。<a id="a-Qj"></a>且问舍利弗。<a id="a-Qk"></a>文殊师利等辈者几人。<a id="a-Ql"></a>舍利弗言。<a id="a-Qm"></a>五百人悉令于宫食。<a id="a-Qn"></a>便从道归于城。<a id="a-Qo"></a>即敕大宫令作百味之食。<a id="a-Qp"></a>即日治其殿上。<a id="a-Qq"></a>施其幢幡帷帐华盖。<a id="a-Qr"></a>以华布其地。<a id="a-Qs"></a>悉持名香而熏之。<a id="a-Qt"></a>设五百高床。<a id="a-Qu"></a>皆布名珠琬[王*延]其色若干。<a id="a-Qv"></a>合宫之内悉皆治严。<a id="a-Qw"></a>以华香遍之。<a id="a-Qx"></a>敕令城郭诸街市里。<a id="a-Qy"></a>皆而扫除以华香从之。<a id="a-Qz"></a>道边者皆施帷帐幢幡而起除之。<a id="a-R0"></a>其里之门皆施双结华。<a id="a-R1"></a>令诸人民明旦皆当道迎供养。<a id="a-R2"></a>文殊师利即初夜。<a id="a-R3"></a>文殊自念。<a id="a-R4"></a>我与少少俱出至请。<a id="a-R5"></a>亦无他感动。<a id="a-R6"></a>乃可到他方刹土请诸菩萨。<a id="a-R7"></a>往到彼所令就请。<a id="a-R8"></a>复悉听其所说法。<a id="a-R9"></a>作是念时。<a id="a-RA"></a>应时如伸臂之顷。<a id="a-RB"></a>便从是不现。<a id="a-RC"></a>到东方过八万二千佛刹。<a id="a-RD"></a>其刹名常名闻。<a id="a-RE"></a>其佛号字惟净首。<a id="a-RF"></a>今现在有众菩萨无异道。<a id="a-RG"></a>其刹土常转阿惟越致法轮。<a id="a-RH"></a>其土诸树悉皆众宝。<a id="a-RI"></a>其叶花实无央数色。<a id="a-RJ"></a>风一起时吹其诸树。<a id="a-RK"></a>但闻佛音但闻法音及阿惟越致僧音。<a id="a-RL"></a>用是常闻三宝声。<a id="a-RM"></a>故其刹土名曰沙陀惟瞿吒。<a id="a-RN"></a>文殊师利已在彼所。<a id="a-RO"></a>为佛作礼。<a id="a-RP"></a>白其怛萨阿竭。<a id="a-RQ"></a>愿用我故。<a id="a-RR"></a>尽令菩萨到沙呵刹土。<a id="a-RS"></a>至阿阇世所而就食。<a id="a-RT"></a>佛则谓之。<a id="a-RU"></a>其欲行者便可往。</p>
 </body>
</html>