<!doctype html>
<html id="z3IBTnqPd" data-ver="831">
 <head>
  <meta charset="utf-8">
  <meta author="那连提黎耶舍">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">月灯三昧经卷第六</h1>
  <p id="a2">童子。<a id="a-3"></a>菩萨摩诃萨有四种言论不可思议。<a id="a-4"></a>及其演说亦不可思议难可尽边。<a id="a-5"></a>何等为四。<a id="a-6"></a>一者诸行言论不可思议。<a id="a-7"></a>二者呵责有为言论不可思议。<a id="a-8"></a>三者烦恼资助言论不可思议。<a id="a-9"></a>四者清净言论不可思议。<a id="a-A"></a>童子。<a id="a-B"></a>是为菩萨四种言论不可思议。<a id="a-C"></a>及其演说亦不可思议难可尽边。<a id="a-D"></a>童子。<a id="a-E"></a>菩萨摩诃萨复有四种法何等为四。<a id="a-F"></a>一者诸行法不可思议。<a id="a-G"></a>二者呵责有为法不可思议。<a id="a-H"></a>三者烦恼法不可思议。<a id="a-I"></a>四者清净法不可思议。<a id="a-J"></a>是为四种。<a id="a-K"></a>童子。<a id="a-L"></a>菩萨摩诃萨复有四种相应。<a id="a-M"></a>何等为四。<a id="a-N"></a>一者诸行相应不可思议。<a id="a-O"></a>二者呵责有为相应不可思议。<a id="a-P"></a>三者烦恼相应不可思议。<a id="a-Q"></a>四者清净相应不可思议。<a id="a-R"></a>是为四种。<a id="a-S"></a>童子。<a id="a-T"></a>菩萨摩诃萨复有四种门。<a id="a-U"></a>何等为四。<a id="a-V"></a>一者诸行门不可思议。<a id="a-W"></a>二者呵责有为门不可思议。<a id="a-X"></a>三者烦恼门不可思议。<a id="a-Y"></a>四者清净门不可思议。<a id="a-Z"></a>是为四种。<a id="a-a"></a>童子。<a id="a-b"></a>菩萨摩诃萨复有四种行说。<a id="a-c"></a>何等为四。<a id="a-d"></a>一者诸行行说不可思议。<a id="a-e"></a>二者呵责有为行说不可思议。<a id="a-f"></a>三者烦恼行说不可思议。<a id="a-g"></a>四者清净行说不可思议。<a id="a-h"></a>是为四种。<a id="a-i"></a>童子。<a id="a-j"></a>菩萨摩诃萨复有四种音声。<a id="a-k"></a>何等为四。<a id="a-l"></a>一者诸行音声不可思议。<a id="a-m"></a>二者呵责有为音声不可思议。<a id="a-n"></a>三者烦恼音声不可思议。<a id="a-o"></a>四者清净音声不可思议。<a id="a-p"></a>是为四种。<a id="a-q"></a>童子。<a id="a-r"></a>菩萨摩诃萨复有四种语。<a id="a-s"></a>何等为四。<a id="a-t"></a>一者诸行语不可思议。<a id="a-u"></a>二者呵责有为语不可思议。<a id="a-v"></a>三者烦恼语不可思议。<a id="a-w"></a>四者清净语不可思议。<a id="a-x"></a>是为四种。<a id="a-y"></a>童子。<a id="a-z"></a>菩萨摩诃萨复有四种语言道。<a id="a-10"></a>何等为四。<a id="a-11"></a>一者诸行语言道不可思议。<a id="a-12"></a>二者呵责有为语言道不可思议。<a id="a-13"></a>三者烦恼语言道不可思议。<a id="a-14"></a>四者清净语言道不可思议。<a id="a-15"></a>是为四种。<a id="a-16"></a>童子。<a id="a-17"></a>菩萨摩诃萨复有四种权密说。<a id="a-18"></a>何等为四。<a id="a-19"></a>一者诸行权密说不可思议。<a id="a-1A"></a>二者呵责有为权密说不可思议。<a id="a-1B"></a>三者烦恼权密说不可思议。<a id="a-1C"></a>四者清净权密说不可思议。<a id="a-1D"></a>是为四种。<a id="a-1E"></a>童子。<a id="a-1F"></a>菩萨摩诃萨复有四种知于诸天。<a id="a-1G"></a>何等为四。<a id="a-1H"></a>一者诸行知于诸天不可思议。<a id="a-1I"></a>二者呵责有为知于诸天不可思议。<a id="a-1J"></a>三者烦恼知于诸天不可思议。<a id="a-1K"></a>四者清净知于诸天不可思议。<a id="a-1L"></a>是为四种。<a id="a-1M"></a>童子。<a id="a-1N"></a>菩萨摩诃萨复有四种见知于人。<a id="a-1O"></a>何等为四。<a id="a-1P"></a>一者诸行知人不可思议。<a id="a-1Q"></a>二者呵责有为知人不可思议。<a id="a-1R"></a>三者烦恼知人不可思议。<a id="a-1S"></a>四者清净知人不可思议。<a id="a-1T"></a>是为四种。<a id="a-1U"></a>童子。<a id="a-1V"></a>菩萨摩诃萨复有四种知名字。<a id="a-1W"></a>何等为四。<a id="a-1X"></a>一者诸行知名字不可思议。<a id="a-1Y"></a>二者呵责有为知名字不可思议。<a id="a-1Z"></a>三者烦恼知名字不可思议。<a id="a-1a"></a>四者清净知名字不可思议。<a id="a-1b"></a>是为四种。<a id="a-1c"></a>童子。<a id="a-1d"></a>菩萨摩诃萨复有四种辩才。<a id="a-1e"></a>何等为四。<a id="a-1f"></a>一者诸行辩才不可思议。<a id="a-1g"></a>二者呵责有为辩才不可思议。<a id="a-1h"></a>三者烦恼辩才不可思议。<a id="a-1i"></a>四者清净辩才不可思议。<a id="a-1j"></a>是为四种。<a id="a-1k"></a>童子。<a id="a-1l"></a>菩萨摩诃萨复有四种决定。<a id="a-1m"></a>何等为四。<a id="a-1n"></a>一者诸行决定不可思议。<a id="a-1o"></a>二者呵责有为决定不可思议。<a id="a-1p"></a>三者烦恼决定不可思议。<a id="a-1q"></a>四者清净决定不可思议。<a id="a-1r"></a>是为四种。<a id="a-1s"></a>童子。<a id="a-1t"></a>菩萨摩诃萨复有四种入。<a id="a-1u"></a>何等为四。<a id="a-1v"></a>一者诸行入不可思议。<a id="a-1w"></a>二者呵责有为入不可思议。<a id="a-1x"></a>三者烦恼入不可思议。<a id="a-1y"></a>四者清净入不可思议。<a id="a-1z"></a>是为四种。<a id="a-20"></a>童子。<a id="a-21"></a>菩萨摩诃萨复有四种度。<a id="a-22"></a>何等为四。<a id="a-23"></a>一者诸行度不可思议。<a id="a-24"></a>二者呵责有为度不可思议。<a id="a-25"></a>三者烦恼度不可思议。<a id="a-26"></a>四者清净度不可思议。<a id="a-27"></a>是为四种。<a id="a-28"></a>童子。<a id="a-29"></a>菩萨摩诃萨复有四种金刚句。<a id="a-2A"></a>何等为四。<a id="a-2B"></a>一者诸行金刚句不可思议。<a id="a-2C"></a>二者呵责有为金刚句不可思议。<a id="a-2D"></a>三者烦恼金刚句不可思议。<a id="a-2E"></a>四者清净金刚句不可思议。<a id="a-2F"></a>是为四种。<a id="a-2G"></a>童子。<a id="a-2H"></a>菩萨摩诃萨复有四种咒术句。<a id="a-2I"></a>何等为四。<a id="a-2J"></a>一者诸行咒术句不可思议。<a id="a-2K"></a>二者呵责有为咒术句不可思议。<a id="a-2L"></a>三者烦恼咒术句不可思议。<a id="a-2M"></a>四者清净咒术句不可思议。<a id="a-2N"></a>是为四种。<a id="a-2O"></a>童子。<a id="a-2P"></a>菩萨摩诃萨复有四种出。<a id="a-2Q"></a>何等为四。<a id="a-2R"></a>一者诸行出不可思议。<a id="a-2S"></a>二者呵责有为出不可思议。<a id="a-2T"></a>三者烦恼出不可思议。<a id="a-2U"></a>四者清净出不可思议。<a id="a-2V"></a>是为四种。<a id="a-2W"></a>童子。<a id="a-2X"></a>菩萨摩诃萨复有四种修多罗句。<a id="a-2Y"></a>何等为四。<a id="a-2Z"></a>一者诸行修多罗句不可思议。<a id="a-2a"></a>二者呵责有为修多罗句不可思议。<a id="a-2b"></a>三者烦恼修多罗句不可思议。<a id="a-2c"></a>四者清净修多罗句不可思议。<a id="a-2d"></a>是为四种。<a id="a-2e"></a>童子。<a id="a-2f"></a>菩萨摩诃萨复有四种辞句何等为四。<a id="a-2g"></a>一者诸行辞句不可思议。<a id="a-2h"></a>二者呵责有为辞句不可思议。<a id="a-2i"></a>三者烦恼辞句不可思议。<a id="a-2j"></a>四者清净辞句不可思议。<a id="a-2k"></a>是为四种。<a id="a-2l"></a>童子。<a id="a-2m"></a>菩萨摩诃萨复有四种施设句。<a id="a-2n"></a>何等为四。<a id="a-2o"></a>一者诸行施设句不可思议。<a id="a-2p"></a>二者呵责有为施设句不可思议。<a id="a-2q"></a>三者烦恼施设句不可思议。<a id="a-2r"></a>四者清净施设句不可思议。<a id="a-2s"></a>是为四种。<a id="a-2t"></a>童子。<a id="a-2u"></a>菩萨摩诃萨复有四种明句。<a id="a-2v"></a>何等为四。<a id="a-2w"></a>一者诸行明句不可思议。<a id="a-2x"></a>二者呵责有为明句不可思议。<a id="a-2y"></a>三者烦恼明句不可思议。<a id="a-2z"></a>四者清净明句不可思议。<a id="a-30"></a>是为四种。<a id="a-31"></a>童子。<a id="a-32"></a>菩萨摩诃萨复有四种信义句。<a id="a-33"></a>何等为四。<a id="a-34"></a>一者诸行信义句不可思议。<a id="a-35"></a>二者呵责有为信义句不可思议。<a id="a-36"></a>三者烦恼信义句不可思议。<a id="a-37"></a>四者清净信义句不可思议。<a id="a-38"></a>是为四种。<a id="a-39"></a>童子。<a id="a-3A"></a>菩萨摩诃萨复有四种行句。<a id="a-3B"></a>何等为四。<a id="a-3C"></a>一者诸行行句不可思议。<a id="a-3D"></a>二者呵责有为行句不可思议。<a id="a-3E"></a>三者烦恼行句不可思议。<a id="a-3F"></a>四者清净行句不可思议。<a id="a-3G"></a>是为四种。<a id="a-3H"></a>童子。<a id="a-3I"></a>菩萨摩诃萨复有四种不思议句。<a id="a-3J"></a>何等为四。<a id="a-3K"></a>一者诸行不思议句不可思议。<a id="a-3L"></a>二者呵责有为不思议句不可思议。<a id="a-3M"></a>三者烦恼不思议句不可思议。<a id="a-3N"></a>四者清净不思议句不可思议。<a id="a-3O"></a>是为四种。<a id="a-3P"></a>童子。<a id="a-3Q"></a>菩萨摩诃萨复有四种无边句。<a id="a-3R"></a>何等为四。<a id="a-3S"></a>一者诸行无边句不可思议。<a id="a-3T"></a>二者呵责有为无边句不可思议。<a id="a-3U"></a>三者烦恼无边句不可思议。<a id="a-3V"></a>四者清净无边句不可思议。<a id="a-3W"></a>是为四种。<a id="a-3X"></a>童子。<a id="a-3Y"></a>菩萨摩诃萨复有四种无限量句。<a id="a-3Z"></a>何等为四。<a id="a-3a"></a>一者诸行无限量句不可思议。<a id="a-3b"></a>二者呵责有为无限量句不可思议。<a id="a-3c"></a>三者烦恼无限量句不可思议。<a id="a-3d"></a>四者清净无限量句不可思议。<a id="a-3e"></a>是为四种。<a id="a-3f"></a>童子。<a id="a-3g"></a>菩萨摩诃萨复有四种无穷句。<a id="a-3h"></a>何等为四。<a id="a-3i"></a>一者诸行无穷句不可思议。<a id="a-3j"></a>二者呵责有为无穷句不可思议。<a id="a-3k"></a>三者烦恼无穷句不可思议。<a id="a-3l"></a>四者清净无穷句不可思议。<a id="a-3m"></a>是为四种。<a id="a-3n"></a>童子。<a id="a-3o"></a>菩萨摩诃萨复有四种不可称句。<a id="a-3p"></a>何等为四。<a id="a-3q"></a>一者诸行不可称句不可思议。<a id="a-3r"></a>二者呵责有为不可称句不可思议。<a id="a-3s"></a>三者烦恼不可称句不可思议。<a id="a-3t"></a>四者清净不可称句不可思议。<a id="a-3u"></a>是为四种。<a id="a-3v"></a>童子。<a id="a-3w"></a>菩萨摩诃萨复有四种阿僧祇句。<a id="a-3x"></a>何等为四。<a id="a-3y"></a>一者诸行阿僧祇句不可思议。<a id="a-3z"></a>二者呵责有为阿僧祇句不可思议。<a id="a-40"></a>三者烦恼阿僧祇句不可思议。<a id="a-41"></a>四者清净阿僧祇句不可思议。<a id="a-42"></a>是为四种。<a id="a-43"></a>童子。<a id="a-44"></a>菩萨摩诃萨复有四种无量句。<a id="a-45"></a>何等为四。<a id="a-46"></a>一者诸行无量句不可思议。<a id="a-47"></a>二者呵责有为无量句不可思议。<a id="a-48"></a>三者烦恼无量句不可思议。<a id="a-49"></a>四者清净无量句不可思议。<a id="a-4A"></a>是为四种。<a id="a-4B"></a>童子。<a id="a-4C"></a>菩萨摩诃萨复有四种不可测量句。<a id="a-4D"></a>何等为四。<a id="a-4E"></a>一者诸行不可测量句不可思议。<a id="a-4F"></a>二者呵责有为不可测量句不可思议。<a id="a-4G"></a>三者烦恼不可测量句不可思议。<a id="a-4H"></a>四者清净不可测量句不可思议。<a id="a-4I"></a>是为四种。<a id="a-4J"></a>童子。<a id="a-4K"></a>菩萨摩诃萨复有四种不行句。<a id="a-4L"></a>何等为四。<a id="a-4M"></a>一者诸行不行句不可思议。<a id="a-4N"></a>二者呵责有为不行句不可思议。<a id="a-4O"></a>三者烦恼不行句不可思议。<a id="a-4P"></a>四者清净不行句不可思议。<a id="a-4Q"></a>是为四种。<a id="a-4R"></a>童子。<a id="a-4S"></a>菩萨摩诃萨复有四种智句。<a id="a-4T"></a>何等为四。<a id="a-4U"></a>一者诸行智句不可思议。<a id="a-4V"></a>二者呵责有为智句不可思议。<a id="a-4W"></a>三者烦恼智句不可思议。<a id="a-4X"></a>四者清净智句不可思议。<a id="a-4Y"></a>是为四种。<a id="a-4Z"></a>童子。<a id="a-4a"></a>菩萨摩诃萨复有四种智聚。<a id="a-4b"></a>何等为四。<a id="a-4c"></a>一者诸行智聚不可思议。<a id="a-4d"></a>二者呵责有为智聚不可思议。<a id="a-4e"></a>三者烦恼智聚不可思议。<a id="a-4f"></a>四者清净智聚不可思议。<a id="a-4g"></a>是为四种。<a id="a-4h"></a>童子。<a id="a-4i"></a>菩萨摩诃萨复有四种智性。<a id="a-4j"></a>何等为四。<a id="a-4k"></a>一者诸行智性不可思议。<a id="a-4l"></a>二者呵责有为智性不可思议。<a id="a-4m"></a>三者烦恼智性不可思议。<a id="a-4n"></a>四者清净智性不可思议。<a id="a-4o"></a>是为四种。<a id="a-4p"></a>童子。<a id="a-4q"></a>菩萨摩诃萨复有四种辩聚。<a id="a-4r"></a>何等为四。<a id="a-4s"></a>一者诸行辩聚不可思议。<a id="a-4t"></a>二者呵责有为辩聚不可思议。<a id="a-4u"></a>三者烦恼辩聚不可思议。<a id="a-4v"></a>四者清净辩聚不可思议。<a id="a-4w"></a>是为四种。<a id="a-4x"></a>童子。<a id="a-4y"></a>菩萨摩诃萨复有四种辩性。<a id="a-4z"></a>何等为四。<a id="a-50"></a>一者诸行辩性不可思议。<a id="a-51"></a>二者呵责有为辩性不可思议。<a id="a-52"></a>三者烦恼辩性不可思议。<a id="a-53"></a>四者清净辩性不可思议。<a id="a-54"></a>是为四种。<a id="a-55"></a>童子。<a id="a-56"></a>菩萨摩诃萨复有四种修多罗。<a id="a-57"></a>何等为四。<a id="a-58"></a>一者诸行修多罗不可思议。<a id="a-59"></a>二者呵责有为修多罗不可思议。<a id="a-5A"></a>三者烦恼修多罗不可思议。<a id="a-5B"></a>四者清净修多罗不可思议。<a id="a-5C"></a>是为四种。<a id="a-5D"></a>童子。<a id="a-5E"></a>菩萨摩诃萨复有四种修多罗聚。<a id="a-5F"></a>何等为四。<a id="a-5G"></a>一者诸行修多罗聚不可思议。<a id="a-5H"></a>二者呵责有为修多罗聚不可思议。<a id="a-5I"></a>三者烦恼修多罗聚不可思议。<a id="a-5J"></a>四者清净修多罗聚不可思议。<a id="a-5K"></a>是为四种。<a id="a-5L"></a>童子。<a id="a-5M"></a>菩萨摩诃萨复有四种多闻。<a id="a-5N"></a>何等为四。<a id="a-5O"></a>一者诸行多闻不可思议。<a id="a-5P"></a>二者呵责有为多闻不可思议。<a id="a-5Q"></a>三者烦恼多闻不可思议。<a id="a-5R"></a>四者清净多闻不可思议。<a id="a-5S"></a>是为四种。<a id="a-5T"></a>童子。<a id="a-5U"></a>菩萨摩诃萨复有四种财。<a id="a-5V"></a>何等为四。<a id="a-5W"></a>一者诸行财不可思议。<a id="a-5X"></a>二者呵责有为财不可思议。<a id="a-5Y"></a>三者烦恼财不可思议。<a id="a-5Z"></a>四者清净财不可思议。<a id="a-5a"></a>是为四种。<a id="a-5b"></a>童子。<a id="a-5c"></a>菩萨摩诃萨复有四种学。<a id="a-5d"></a>何等为四。<a id="a-5e"></a>一者诸行学不可思议。<a id="a-5f"></a>二者呵责有为学不可思议。<a id="a-5g"></a>三者烦恼学不可思议。<a id="a-5h"></a>四者清净学不可思议。<a id="a-5i"></a>是为四种。<a id="a-5j"></a>童子。<a id="a-5k"></a>菩萨摩诃萨复有四种境界。<a id="a-5l"></a>何等为四。<a id="a-5m"></a>一者诸行境界不可思议。<a id="a-5n"></a>二者呵责有为境界不可思议。<a id="a-5o"></a>三者烦恼境界不可思议。<a id="a-5p"></a>四者清净境界不可思议。<a id="a-5q"></a>是为四种。<a id="a-5r"></a>童子。<a id="a-5s"></a>菩萨摩诃萨复有四种业。<a id="a-5t"></a>何等为四。<a id="a-5u"></a>一者诸行业不可思议。<a id="a-5v"></a>二者呵责有为业不可思议。<a id="a-5w"></a>三者烦恼业不可思议。<a id="a-5x"></a>四者清净业不可思议。<a id="a-5y"></a>是为四种。<a id="a-5z"></a>童子。<a id="a-60"></a>菩萨摩诃萨复有四种安住。<a id="a-61"></a>何等为四。<a id="a-62"></a>一者诸行安住不可思议。<a id="a-63"></a>二者呵责有为安住不可思议。<a id="a-64"></a>三者烦恼安住不可思议。<a id="a-65"></a>四者清净安住不可思议。<a id="a-66"></a>是为四种。<a id="a-67"></a>童子。<a id="a-68"></a>菩萨摩诃萨复有四种修道。<a id="a-69"></a>何等为四。<a id="a-6A"></a>一者诸行修道不可思议。<a id="a-6B"></a>二者呵责有为修道不可思议。<a id="a-6C"></a>三者烦恼修道不可思议。<a id="a-6D"></a>四者清净修道不可思议。<a id="a-6E"></a>是为四种。<a id="a-6F"></a>童子。<a id="a-6G"></a>菩萨摩诃萨复有四种断烦恼智。<a id="a-6H"></a>何等为四。<a id="a-6I"></a>一者诸行断烦恼智不可思议。<a id="a-6J"></a>二者呵责有为断烦恼智不可思议。<a id="a-6K"></a>三者烦恼断烦恼智不可思议。<a id="a-6L"></a>四者清净断烦恼智不可思议。<a id="a-6M"></a>是为四种。<a id="a-6N"></a>童子。<a id="a-6O"></a>菩萨摩诃萨复有四种烦恼智。<a id="a-6P"></a>何等为四。<a id="a-6Q"></a>一者诸行烦恼智不可思议。<a id="a-6R"></a>二者呵责有为烦恼智不可思议。<a id="a-6S"></a>三者烦恼烦恼智不可思议。<a id="a-6T"></a>四者清净烦恼智不可思议。<a id="a-6U"></a>是为四种。<a id="a-6V"></a>童子。<a id="a-6W"></a>菩萨摩诃萨复有四种恶道智。<a id="a-6X"></a>何等为四。<a id="a-6Y"></a>一者诸行恶道智不可思议。<a id="a-6Z"></a>二者呵责有为恶道智不可思议。<a id="a-6a"></a>三者烦恼恶道智不可思议。<a id="a-6b"></a>四者清净恶道智不可思议。<a id="a-6c"></a>是为四种。<a id="a-6d"></a>童子。<a id="a-6e"></a>菩萨摩诃萨复有四种非智智。<a id="a-6f"></a>何等为四。<a id="a-6g"></a>一者诸行非智智不可思议。<a id="a-6h"></a>二者呵责有为非智智不可思议。<a id="a-6i"></a>三者烦恼非智智不可思议。<a id="a-6j"></a>四者清净非智智不可思议。<a id="a-6k"></a>是为四种。<a id="a-6l"></a>童子。<a id="a-6m"></a>菩萨摩诃萨复有四种毕定智。<a id="a-6n"></a>何等为四。<a id="a-6o"></a>一者诸行毕定智不可思议。<a id="a-6p"></a>二者呵责有为毕定智不可思议。<a id="a-6q"></a>三者烦恼毕定智不可思议。<a id="a-6r"></a>四者清净毕定智不可思议。<a id="a-6s"></a>是为四种。<a id="a-6t"></a>童子。<a id="a-6u"></a>菩萨摩诃萨复有四种无差失智。<a id="a-6v"></a>何等为四。<a id="a-6w"></a>一者诸行无差失智不可思议。<a id="a-6x"></a>二者呵责有为无差失智不可思议。<a id="a-6y"></a>三者烦恼无差失智不可思议。<a id="a-6z"></a>四者清净无差失智不可思议。<a id="a-70"></a>是为四种。<a id="a-71"></a>童子。<a id="a-72"></a>菩萨摩诃萨复有四种无明智。<a id="a-73"></a>何等为四。<a id="a-74"></a>一者诸行无明智不可思议。<a id="a-75"></a>二者呵责有为无明智不可思议。<a id="a-76"></a>三者烦恼无明智不可思议。<a id="a-77"></a>四者清净无明智不可思议。<a id="a-78"></a>是为四种。<a id="a-79"></a>童子。<a id="a-7A"></a>菩萨摩诃萨复有四种苦智。<a id="a-7B"></a>何等为四。<a id="a-7C"></a>一者诸行苦智不可思议。<a id="a-7D"></a>二者呵责有为苦智不可思议。<a id="a-7E"></a>三者烦恼苦智不可思议。<a id="a-7F"></a>四者清净苦智不可思议。<a id="a-7G"></a>是为四种。<a id="a-7H"></a>童子。<a id="a-7I"></a>菩萨摩诃萨复有四种忧智。<a id="a-7J"></a>何等为四。<a id="a-7K"></a>一者诸行忧智不可思议。<a id="a-7L"></a>二者呵责有为忧智不可思议。<a id="a-7M"></a>三者烦恼忧智不可思议。<a id="a-7N"></a>四者清净忧智不可思议。<a id="a-7O"></a>是为四种。<a id="a-7P"></a>童子。<a id="a-7Q"></a>菩萨摩诃萨复有四种贫智。<a id="a-7R"></a>何等为四。<a id="a-7S"></a>一者诸行贫智不可思议。<a id="a-7T"></a>二者呵责有为贫智不可思议。<a id="a-7U"></a>三者烦恼贫智不可思议。<a id="a-7V"></a>四者清净贫智不可思议。<a id="a-7W"></a>是为四种。<a id="a-7X"></a>童子。<a id="a-7Y"></a>菩萨摩诃萨复有四种生智不可思议。<a id="a-7Z"></a>何等为四。<a id="a-7a"></a>一者诸行生智不可思议。<a id="a-7b"></a>二者呵责有为生智不可思议。<a id="a-7c"></a>三者烦恼生智不可思议。<a id="a-7d"></a>四者清净生智不可思议。<a id="a-7e"></a>是为四种。<a id="a-7f"></a>童子。<a id="a-7g"></a>菩萨摩诃萨复有四种内智。<a id="a-7h"></a>何等为四。<a id="a-7i"></a>一者诸行内智不可思议。<a id="a-7j"></a>二者呵责有为内智不可思议。<a id="a-7k"></a>三者烦恼内智不可思议。<a id="a-7l"></a>四者清净内智不可思议。<a id="a-7m"></a>是为四种。<a id="a-7n"></a>童子。<a id="a-7o"></a>菩萨摩诃萨复有四种外智。<a id="a-7p"></a>何等为四。<a id="a-7q"></a>一者诸行外智不可思议。<a id="a-7r"></a>二者呵责有为外智不可思议。<a id="a-7s"></a>三者烦恼外智不可思议。<a id="a-7t"></a>四者清净外智不可思议。<a id="a-7u"></a>是为四种。<a id="a-7v"></a>童子。<a id="a-7w"></a>菩萨摩诃萨复有四种惭智。<a id="a-7x"></a>何等为四。<a id="a-7y"></a>一者诸行惭智不可思议。<a id="a-7z"></a>二者呵责有为惭智不可思议。<a id="a-80"></a>三者烦恼惭智不可思议。<a id="a-81"></a>四者清净惭智不可思议。<a id="a-82"></a>是为四种。<a id="a-83"></a>童子。<a id="a-84"></a>菩萨摩诃萨复有四种愧智。<a id="a-85"></a>何等为四。<a id="a-86"></a>一者诸行愧智不可思议。<a id="a-87"></a>二者呵责有为愧智不可思议。<a id="a-88"></a>三者烦恼愧智不可思议。<a id="a-89"></a>四者清净愧智不可思议。<a id="a-8A"></a>是为四种。<a id="a-8B"></a>童子。<a id="a-8C"></a>菩萨摩诃萨复有四种实智不可思议。<a id="a-8D"></a>何等为四。<a id="a-8E"></a>一者诸行实智不可思议。<a id="a-8F"></a>二者呵责有为实智不可思议。<a id="a-8G"></a>三者烦恼实智不可思议。<a id="a-8H"></a>四者清净实智不可思议。<a id="a-8I"></a>是为四种。<a id="a-8J"></a>童子。<a id="a-8K"></a>菩萨摩诃萨复有四种修习智。<a id="a-8L"></a>何等为四。<a id="a-8M"></a>一者诸行修习智不可思议。<a id="a-8N"></a>二者呵责有为修习智不可思议。<a id="a-8O"></a>三者烦恼修习智不可思议。<a id="a-8P"></a>四者清净修习智不可思议。<a id="a-8Q"></a>是为四种。<a id="a-8R"></a>童子。<a id="a-8S"></a>菩萨摩诃萨复有四种事智。<a id="a-8T"></a>何等为四。<a id="a-8U"></a>一者诸行事智不可思议。<a id="a-8V"></a>二者呵责有为事智不可思议。<a id="a-8W"></a>三者烦恼事智不可思议。<a id="a-8X"></a>四者清净事智不可思议。<a id="a-8Y"></a>是为四种。<a id="a-8Z"></a>童子。<a id="a-8a"></a>菩萨摩诃萨复有四种富伽罗智。<a id="a-8b"></a>何等为四。<a id="a-8c"></a>一者诸行富伽罗智不可思议。<a id="a-8d"></a>二者呵责有为富伽罗智不可思议。<a id="a-8e"></a>三者烦恼富伽罗智不可思议。<a id="a-8f"></a>四者清净富伽罗智不可思议。<a id="a-8g"></a>是为四种。<a id="a-8h"></a>童子。<a id="a-8i"></a>菩萨摩诃萨复有四种取着智。<a id="a-8j"></a>何等为四。<a id="a-8k"></a>一者诸行取着智不可思议。<a id="a-8l"></a>二者呵责有为取着智不可思议。<a id="a-8m"></a>三者烦恼取着智不可思议。<a id="a-8n"></a>四者清净取着智不可思议。<a id="a-8o"></a>是为四种。<a id="a-8p"></a>童子。<a id="a-8q"></a>是菩萨四种取着智不可思议。<a id="a-8r"></a>及其演说亦不可思议。<a id="a-8s"></a>说不能尽。<a id="a-8t"></a>童子。<a id="a-8u"></a>菩萨摩诃萨复有四种离恶道智。<a id="a-8v"></a>何等为四。<a id="a-8w"></a>一者诸行离恶道智不可思议。<a id="a-8x"></a>二者呵责有为离恶道智不可思议。<a id="a-8y"></a>三者烦恼离恶道智不可思议。<a id="a-8z"></a>四者清净离恶道智不可思议。<a id="a-90"></a>是为四种。<a id="a-91"></a>童子。<a id="a-92"></a>菩萨摩诃萨复有四种断无明智。<a id="a-93"></a>何等为四。<a id="a-94"></a>一者诸行断无明智不可思议。<a id="a-95"></a>二者呵责有为断无明智不可思议。<a id="a-96"></a>三者烦恼断无明智不可思议。<a id="a-97"></a>四者清净断无明智不可思议。<a id="a-98"></a>是为四种。<a id="a-99"></a>童子。<a id="a-9A"></a>菩萨摩诃萨复有四种陀罗尼不可思议。<a id="a-9B"></a>及其演说亦不可思议。<a id="a-9C"></a>说不能尽。<a id="a-9D"></a>何等为四。<a id="a-9E"></a>谓不可思议诸行言说。<a id="a-9F"></a>于彼中智是名初陀罗尼。<a id="a-9G"></a>不可思议呵责有为言说。<a id="a-9H"></a>于彼中智是名第二陀罗尼。<a id="a-9I"></a>不可思议烦恼资助言说。<a id="a-9J"></a>于彼中智是名第三陀罗尼。<a id="a-9K"></a>不可思议清净资助言说。<a id="a-9L"></a>于彼中智是名第四陀罗尼。<a id="a-9M"></a>如是四种不可思议。<a id="a-9N"></a>及其演说亦不可思议。<a id="a-9O"></a>说不能尽。<a id="a-9P"></a>童子。<a id="a-9Q"></a>菩萨摩诃萨复有四种法陀罗尼。<a id="a-9R"></a>何等为四。<a id="a-9S"></a>谓不可思议诸行法。<a id="a-9T"></a>于彼中智是名初陀罗尼。<a id="a-9U"></a>不可思议呵责有为法。<a id="a-9V"></a>于彼中智是名第二陀罗尼。<a id="a-9W"></a>不可思议烦恼法。<a id="a-9X"></a>于彼中智是名第三陀罗尼。<a id="a-9Y"></a>不可思议清净法。<a id="a-9Z"></a>于彼中智是名第四陀罗尼。<a id="a-9a"></a>童子。<a id="a-9b"></a>是名菩萨四种陀罗尼不可思议。<a id="a-9c"></a>及其演说亦不可思议。<a id="a-9d"></a>说不能尽。<a id="a-9e"></a>童子。<a id="a-9f"></a>菩萨摩诃萨复有四种相应陀罗尼。<a id="a-9g"></a>何等为四。<a id="a-9h"></a>谓不可思议诸行相应。<a id="a-9i"></a>于彼中智是名初陀罗尼。<a id="a-9j"></a>不可思议呵责有为相应。<a id="a-9k"></a>于彼中智是名第二陀罗尼。<a id="a-9l"></a>不可思议烦恼相应。<a id="a-9m"></a>于彼中智是名第三陀罗尼。<a id="a-9n"></a>不可思议清净相应。<a id="a-9o"></a>于彼中智是名第四陀罗尼。<a id="a-9p"></a>童子。<a id="a-9q"></a>是名四种陀罗尼不可思议。<a id="a-9r"></a>及其演说亦不可思议。<a id="a-9s"></a>说不能尽。<a id="a-9t"></a>童子。<a id="a-9u"></a>菩萨摩诃萨复有四种陀罗尼门。<a id="a-9v"></a>何等为四。<a id="a-9w"></a>谓不可思议诸行门。<a id="a-9x"></a>于彼中智是名初陀罗尼。<a id="a-9y"></a>不可思议呵责有为门。<a id="a-9z"></a>于彼中智是名第二陀罗尼。<a id="a-A0"></a>不可思议烦恼门。<a id="a-A1"></a>于彼中智是名第三陀罗尼。<a id="a-A2"></a>不可思议清净门。<a id="a-A3"></a>于彼中智是名第四陀罗尼。<a id="a-A4"></a>童子。<a id="a-A5"></a>是为四种陀罗尼门不可思议。<a id="a-A6"></a>及其演说亦不可思议。<a id="a-A7"></a>说不能尽。<a id="a-A8"></a>乃至断除无明智。<a id="a-A9"></a>皆有四种陀罗尼不可思议。<a id="a-AA"></a>及其演说亦不可思议。<a id="a-AB"></a>说不能尽。<a id="a-AC"></a>皆如上说。</p>
  <p id="aAD">童子。<a id="a-AE"></a>是陀罗尼即是智慧。<a id="a-AF"></a>如是智慧则能了知一切诸法。<a id="a-AG"></a>但有名字是则名为法无碍智。<a id="a-AH"></a>如是法智能达于义是名义无碍。<a id="a-AI"></a>如是法智能知诸法言辞差别是名辞无碍。<a id="a-AJ"></a>若说彼文字。<a id="a-AK"></a>若显示若施设。<a id="a-AL"></a>若次第不断。<a id="a-AM"></a>若开晓若广。<a id="a-AN"></a>若分别若开示令浅。<a id="a-AO"></a>若平等普示。<a id="a-AP"></a>言不吃涩不喑哑不怯讷。<a id="a-AQ"></a>说不滞着言辞任放。<a id="a-AR"></a>任放中胜是名乐说无碍。<a id="a-AS"></a>尔时世尊即说偈言。</p>
  <p id="aAT">言音所施设　　出声亦复尔</p>
  <p id="aAU">如所出音声　　佛智亦复然</p>
  <p id="aAV">所有诸佛智　　声施设亦尔</p>
  <p id="aAW">如是施设事　　声光明亦然</p>
  <p id="aAX">如是声光明　　戒名亦如是</p>
  <p id="aAY">如是戒名字　　佛名亦复然</p>
  <p id="aAZ">如是佛名号　　佛功德亦尔</p>
  <p id="aAa">我知一众生　　悉知尔许名</p>
  <p id="aAb">佛无量语言　　我先已宣说</p>
  <p id="aAc">戒名与佛名　　众生名亦等</p>
  <p id="aAd">有为多过患　　涅槃德亦然</p>
  <p id="aAe">佛利益如是　　譬喻以显示</p>
  <p id="aAf">所有诸众生　　发心已显示</p>
  <p id="aAg">导师一毛孔　　出光亦如是</p>
  <p id="aAh">一切诸众生　　名号及信欲</p>
  <p id="aAi">如来过于彼　　以声身说法</p>
  <p id="aAj">一切众生名　　显示一众生</p>
  <p id="aAk">如是一人名　　显示诸众生</p>
  <p id="aAl">一切平等入　　此是正觉说</p>
  <p id="aAm">说于无量名　　为诸菩萨故</p>
  <p id="aAn">我今云何能　　说亿不思经</p>
  <p id="aAo">受持是经典　　显示不怯弱</p>
  <p id="aAp">处众无碍辩　　演说亿经典</p>
  <p id="aAq">如虚空无边　　辩才亦如是</p>
  <p id="aAr">是菩萨功德　　清净导众生</p>
  <p id="aAs">受持是经典　　成于无尽智</p>
  <p id="aAt">数数显示说　　于法能信受</p>
  <p id="aAu">彼增长智慧　　犹如雪山树</p>
  <p id="aAv">童子。<a id="a-Aw"></a>是菩萨行法无碍。<a id="a-Ax"></a>于法见法而得安住。<a id="a-Ay"></a>童子。<a id="a-Az"></a>云何菩萨摩诃萨行法无碍。<a id="a-B0"></a>于法见法而得安住。<a id="a-B1"></a>童子。<a id="a-B2"></a>是菩萨摩诃萨。<a id="a-B3"></a>知非色不异色而说于法。<a id="a-B4"></a>知非色不异色而能修行。<a id="a-B5"></a>知非色不异色而求菩提。<a id="a-B6"></a>知非色不异色而教化众生。<a id="a-B7"></a>知非色不异色而见如来。<a id="a-B8"></a>但不坏于色而见如来。<a id="a-B9"></a>非异色非异色性而见如来。<a id="a-BA"></a>色及色性及以如来等无有二。<a id="a-BB"></a>若能如是见诸法者。<a id="a-BC"></a>是名行法无碍。<a id="a-BD"></a>识想受行亦复如是。<a id="a-BE"></a>尔时世尊即说偈言。</p>
  <p id="aBF">以色显菩提　　以菩提显色</p>
  <p id="aBG">是不相似者　　最胜以显说</p>
  <p id="aBH">所说色相粗　　色性甚深奥</p>
  <p id="aBI">色与菩提等　　差别不可得</p>
  <p id="aBJ">如涅槃甚深　　以声故宣说</p>
  <p id="aBK">涅槃不可得　　声说亦复然</p>
  <p id="aBL">音声及所说　　彼二不可得</p>
  <p id="aBM">如是空法中　　涅槃不可得</p>
  <p id="aBN">说涅槃寂灭　　寂灭不可得</p>
  <p id="aBO">一切法无生　　如前后亦尔</p>
  <p id="aBP">一切法体性　　涅槃等相似</p>
  <p id="aBQ">知者真出家　　与佛法相应</p>
  <p id="aBR">若睹佛色身　　说已见如来</p>
  <p id="aBS">我身非色像　　无有能见者</p>
  <p id="aBT">知于色自性　　是色相如是</p>
  <p id="aBU">能知色性者　　为显示大身</p>
  <p id="aBV">如是诸五阴　　我已知相貌</p>
  <p id="aBW">达法自体性　　安住于法身</p>
  <p id="aBX">安住法身已　　为众生说法</p>
  <p id="aBY">如来微妙法　　不可以言宣</p>
  <p id="aBZ">理深不可知　　闻于正觉说</p>
  <p id="aBa">但音声语言　　我已得初果</p>
  <p id="aBb">若除一切想　　远离戏论事</p>
  <p id="aBc">无有存想者　　而见世大师</p>
  <p id="aBd">若人能知空　　即便知色相</p>
  <p id="aBe">无有异空说　　别有色自性</p>
  <p id="aBf">若能知色者　　是则能知空</p>
  <p id="aBg">若能悟空者　　是则知寂灭</p>
  <p id="aBh">若人能知色　　是色相如是</p>
  <p id="aBi">不为亿魔娆　　退动彼菩提</p>
  <p id="aBj">不能知此道　　取着则成失</p>
  <p id="aBk">非物取物想　　物取于非物</p>
  <p id="aBl">为亲财利诳　　于法中有失</p>
  <p id="aBm">非果取果想　　亡失沙门财</p>
  <p id="aBn">懈怠少精进　　而不住戒聚</p>
  <p id="aBo">不应行法人　　云此非佛说</p>
  <p id="aBp">或复有人言　　我行于菩提</p>
  <p id="aBq">无慧难调者　　更互不相敬</p>
  <p id="aBr">悕求美名誉　　不善住禁戒</p>
  <p id="aBs">恒念何时得　　名闻普周遍</p>
  <p id="aBt">为求利养故　　广集众多人</p>
  <p id="aBu">骜慢纵放逸　　专求觅利心</p>
  <p id="aBv">乐在白衣舍　　为恭敬利养</p>
  <p id="aBw">造寺及塔庙　　斯皆为名利</p>
  <p id="aBx">依止取着心　　常求渴爱欲</p>
  <p id="aBy">专营世俗业　　止住魔境界</p>
  <p id="aBz">向彼白衣说　　爱欲如火焰</p>
  <p id="aC0">若入俗人家　　当污他女归</p>
  <p id="aC1">白衣于是人　　恒作大师想</p>
  <p id="aC2">伺候男夫行　　妇女相染合</p>
  <p id="aC3">彼家以美膳　　供给是比丘</p>
  <p id="aC4">反于彼妻所　　如自己妇想</p>
  <p id="aC5">白衣于妇所　　尚不起嫉妒</p>
  <p id="aC6">而出家比丘　　他妻生嫉忌</p>
  <p id="aC7">俗人处居家　　善护持五戒</p>
  <p id="aC8">况得出家已　　弃舍一切禁</p>
  <p id="aC9">鼓贝诸音乐　　而以供养我</p>
  <p id="aCA">行供养最胜　　末世莫能成</p>
  <p id="aCB">自毁诸禁戒　　见他持律者</p>
  <p id="aCC">向于世间说　　彼与我无异</p>
  <p id="aCD">闻赞持戒者　　毁戒行恶境</p>
  <p id="aCE">闻说真佛法　　云非佛所说</p>
  <p id="aCF">心无有惭愧　　丧失沙门财</p>
  <p id="aCG">若劝真实语　　诽谤我所说</p>
  <p id="aCH">戒不完具者　　弃舍我道教</p>
  <p id="aCI">毁谤于正法　　阿鼻狱为家</p>
  <p id="aCJ">我未曾见闻　　修习如是行</p>
  <p id="aCK">愚痴住恶者　　能获于佛智</p>
  <p id="aCL">彼诸谀谄者　　及以多曲伪</p>
  <p id="aCM">我悉知是人　　智瞩恒不绝</p>
  <p id="aCN">我若一劫中　　说彼诸过失</p>
  <p id="aCO">自谓菩萨者　　但能说小分</p>
  <p id="aCP">童子汝当知　　彼无恶不造</p>
  <p id="aCQ">于后末世时　　慎勿与亲友</p>
  <p id="aCR">以不乱浊心　　接引共语言</p>
  <p id="aCS">承事而供给　　为求佛道故</p>
  <p id="aCT">当问其夏腊　　若是耆宿者</p>
  <p id="aCU">应供养恭敬　　头面接足礼</p>
  <p id="aCV">勿观他过失　　彼必至道场</p>
  <p id="aCW">莫生嗔怒意　　常起慈悲心</p>
  <p id="aCX">若见彼过咎　　不对说其愆</p>
  <p id="aCY">常念所作业　　必获如是果</p>
  <p id="aCZ">若于老少所　　语言常含笑</p>
  <p id="aCa">发言先慰问　　灭除己骜慢</p>
  <p id="aCb">衣服及饮食　　常以奉供养</p>
  <p id="aCc">作如是心施　　是等悉成佛</p>
  <p id="aCd">若长宿请问　　为求法施故</p>
  <p id="aCe">应先作是言　　我学习不广</p>
  <p id="aCf">又复作是言　　汝等甚黠慧</p>
  <p id="aCg">于汝大人前　　岂敢辄宣说</p>
  <p id="aCh">说时勿仓卒　　当简器非器</p>
  <p id="aCi">观其机器已　　不请亦为说</p>
  <p id="aCj">若于大众中　　见他毁禁者</p>
  <p id="aCk">勿叹持戒德　　当叹施等行</p>
  <p id="aCl">若见少欲者　　与持戒相应</p>
  <p id="aCm">起于大慈心　　赞少欲持戒</p>
  <p id="aCn">若毁禁戒少　　持净戒者多</p>
  <p id="aCo">得彼胜伴党　　便可叹持戒</p>
  <p id="aCp">初观察大众　　悉乐诸善法</p>
  <p id="aCq">所有善法者　　一切悉赞叹</p>
  <p id="aCr">施戒多闻忍　　精进及少欲</p>
  <p id="aCs">知足远离行　　显示如是法</p>
  <p id="aCt">赞叹如是法　　尽说他世道</p>
  <p id="aCu">诸无悲愍事　　慈心勿忿怒</p>
  <p id="aCv">在空住禅乐　　远离愦闹众</p>
  <p id="aCw">汝当叹彼德　　此名总持门</p>
  <p id="aCx">常乐空闲处　　勿专行施业</p>
  <p id="aCy">一心修宴坐　　莫谓戒最胜</p>
  <p id="aCz">住净戒聚已　　能集多闻持</p>
  <p id="aD0">求是三昧故　　常供佛舍利</p>
  <p id="aD1">能以盖幢幡　　花鬘涂末香</p>
  <p id="aD2">为求是寂定　　而供养诸佛</p>
  <p id="aD3">以胜上伎乐　　妙歌相和雅</p>
  <p id="aD4">为供佛舍利　　勇健不劣心</p>
  <p id="aD5">所有诸花鬘　　一切香衣服</p>
  <p id="aD6">悉持供养佛　　为求佛智故</p>
  <p id="aD7">众生诸福分　　平等施无偏</p>
  <p id="aD8">为求无碍智　　谓诸佛无上</p>
  <p id="aD9">我曾先佛所　　施设不思供</p>
  <p id="aDA">以无偏依心　　求此寂定故</p>
  <p id="aDB">佛出甚难遇　　人身得亦难</p>
  <p id="aDC">信佛法亦难　　出家具戒难</p>
  <p id="aDD">汝今得值佛　　发于菩提心</p>
  <p id="aDE">勿舍坚誓愿　　安住其善行</p>
  <p id="aDF">若受持此经　　于后末世时</p>
  <p id="aDG">速得无碍辩　　受持不忘失</p>
  <p id="aDH">若能持一偈　　福聚难思议</p>
  <p id="aDI">况复悉能领　　如义具足受</p>
  <p id="aDJ">众生尽得佛　　勇猛悉供养</p>
  <p id="aDK">恭敬而尊重　　尽众生数劫</p>
  <p id="aDL">若于此三昧　　能受持一偈</p>
  <p id="aDM">于彼前功德　　十六不及一</p>
  <p id="aDN">我知佛智慧　　不思议利益</p>
  <p id="aDO">受持此三昧　　一切佛所行</p>
 </body>
</html>