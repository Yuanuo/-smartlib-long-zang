<!doctype html>
<html id="z3IBTpvQL" data-ver="744">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">解深密经卷第五</h1>
  <h2 id="a2">如来成所作事品第八</h2>
  <p id="a3">尔时，<a id="a-4"></a>曼殊室利菩萨摩诃萨白佛言：<a id="a-5"></a>“世尊，<a id="a-6"></a>如佛所说如来法身，<a id="a-7"></a>如来法身有何等相？<a id="a-8"></a>”</p>
  <p id="a9">佛告曼殊室利菩萨曰：<a id="a-A"></a>“善男子，<a id="a-B"></a>若于诸地波罗蜜多善修出离，<a id="a-C"></a>转依成满，<a id="a-D"></a>是名如来法身之相。<a id="a-E"></a>当知此相二因缘故不可思议，<a id="a-F"></a>无戏论故、<a id="a-G"></a>无所为故，<a id="a-H"></a>而诸众生计著戏论、<a id="a-I"></a>有所为故。<a id="a-J"></a>”</p>
  <p id="aK">“世尊，<a id="a-L"></a>声闻、<a id="a-M"></a>独觉所得转依名法身不？<a id="a-N"></a>”</p>
  <p id="aO">“善男子，<a id="a-P"></a>不名法身。<a id="a-Q"></a>”</p>
  <p id="aR">“世尊，<a id="a-S"></a>当名何身？<a id="a-T"></a>”</p>
  <p id="aU">“善男子，<a id="a-V"></a>名解脱身。<a id="a-W"></a>由解脱身故，<a id="a-X"></a>说一切声闻、<a id="a-Y"></a>独觉，<a id="a-Z"></a>与诸如来平等平等；<a id="a-a"></a>由法身故，<a id="a-b"></a>说有差别。<a id="a-c"></a>如来法身有差别故，<a id="a-d"></a>无量功德最胜差别，<a id="a-e"></a>算数譬喻所不能及。<a id="a-f"></a>”</p>
  <p id="ag">曼殊室利菩萨复白佛言：<a id="a-h"></a>“世尊，<a id="a-i"></a>我当云何应知如来生起之相？<a id="a-j"></a>”</p>
  <p id="ak">佛告曼殊室利菩萨曰：<a id="a-l"></a>“善男子，<a id="a-m"></a>一切如来化身作业，<a id="a-n"></a>如世界起一切种类，<a id="a-o"></a>如来功德众所庄严，<a id="a-p"></a>住持为相。<a id="a-q"></a>当知化身相有生起，<a id="a-r"></a>法身之相无有生起。<a id="a-s"></a>”</p>
  <p id="at">曼殊室利菩萨复白佛言：<a id="a-u"></a>“世尊，<a id="a-v"></a>云何应知示现化身方便善巧？<a id="a-w"></a>”</p>
  <p id="ax">佛告曼殊室利菩萨曰：<a id="a-y"></a>“善男子，<a id="a-z"></a>遍于一切三千大千佛国土中，<a id="a-10"></a>或众推许增上王家，<a id="a-11"></a>或众推许大福田家，<a id="a-12"></a>同时入胎、<a id="a-13"></a>诞生、<a id="a-14"></a>长大、<a id="a-15"></a>受欲、<a id="a-16"></a>出家、<a id="a-17"></a>示行苦行、<a id="a-18"></a>舍苦行已成等正觉，<a id="a-19"></a>次第示现，<a id="a-1A"></a>是名如来示现化身方便善巧。<a id="a-1B"></a>”</p>
  <p id="a1C">曼殊室利菩萨复白佛言：<a id="a-1D"></a>“世尊，<a id="a-1E"></a>凡有几种一切如来身所住持言音差别，<a id="a-1F"></a>由此言音所化有情未成熟者令其成熟，<a id="a-1G"></a>已成熟者缘此为境速得解脱？<a id="a-1H"></a>”</p>
  <p id="a1I">佛告曼殊室利菩萨曰：<a id="a-1J"></a>“善男子，<a id="a-1K"></a>如来言音略有三种：<a id="a-1L"></a>一者、<a id="a-1M"></a>契经，<a id="a-1N"></a>二者、<a id="a-1O"></a>调伏，<a id="a-1P"></a>三者、<a id="a-1Q"></a>本母。<a id="a-1R"></a>”</p>
  <p id="a1S">“世尊，<a id="a-1T"></a>云何契经？<a id="a-1U"></a>云何调伏？<a id="a-1V"></a>云何本母？<a id="a-1W"></a>”</p>
  <p id="a1X">“曼殊室利，<a id="a-1Y"></a>若于是处，<a id="a-1Z"></a>我依摄事显示诸法，<a id="a-1a"></a>是名契经。<a id="a-1b"></a>谓依四事，<a id="a-1c"></a>或依九事，<a id="a-1d"></a>或复依于二十九事。<a id="a-1e"></a>云何四事？<a id="a-1f"></a>一者、<a id="a-1g"></a>听闻事，<a id="a-1h"></a>二者、<a id="a-1i"></a>归趣事，<a id="a-1j"></a>三者、<a id="a-1k"></a>修学事，<a id="a-1l"></a>四者、<a id="a-1m"></a>菩提事。<a id="a-1n"></a>云何九事？<a id="a-1o"></a>一者、<a id="a-1p"></a>施设有情事，<a id="a-1q"></a>二者、<a id="a-1r"></a>彼所受用事，<a id="a-1s"></a>三者、<a id="a-1t"></a>彼生起事，<a id="a-1u"></a>四者、<a id="a-1v"></a>彼生已住事，<a id="a-1w"></a>五者、<a id="a-1x"></a>彼染净事，<a id="a-1y"></a>六者、<a id="a-1z"></a>彼差别事，<a id="a-20"></a>七者、<a id="a-21"></a>能宣说事，<a id="a-22"></a>八者、<a id="a-23"></a>所宣说事，<a id="a-24"></a>九者、<a id="a-25"></a>诸众会事。<a id="a-26"></a>云何名为二十九事？<a id="a-27"></a>谓依杂染品有摄诸行事，<a id="a-28"></a>彼次第随转事，<a id="a-29"></a>即于是中作补特伽罗想已于当来世流转因事，<a id="a-2A"></a>作法想已于当来世流转因事，<a id="a-2B"></a>依清净品有系念于所缘事，<a id="a-2C"></a>即于是中勤精进事，<a id="a-2D"></a>心安住事，<a id="a-2E"></a>现法乐住事，<a id="a-2F"></a>超一切苦缘方便事，<a id="a-2G"></a>彼遍知事——此复三种：<a id="a-2H"></a>颠倒遍知所依处故、<a id="a-2I"></a>依有情想外有情中邪行遍知所依处故、<a id="a-2J"></a>内离增上慢遍知所依处故，<a id="a-2K"></a>修依处事，<a id="a-2L"></a>作证事，<a id="a-2M"></a>修习事，<a id="a-2N"></a>令彼坚固事，<a id="a-2O"></a>彼行相事，<a id="a-2P"></a>彼所缘事，<a id="a-2Q"></a>已断未断观察善巧事，<a id="a-2R"></a>彼散乱事，<a id="a-2S"></a>彼不散乱事，<a id="a-2T"></a>不散乱依处事，<a id="a-2U"></a>修习劬劳加行事，<a id="a-2V"></a>修习胜利事，<a id="a-2W"></a>彼坚牢事，<a id="a-2X"></a>摄圣行事，<a id="a-2Y"></a>摄圣行眷属事，<a id="a-2Z"></a>通达真实事，<a id="a-2a"></a>证得涅槃事，<a id="a-2b"></a>于善说法毗奈耶中世间正见超升一切外道所得正见顶事，<a id="a-2c"></a>及即于此不修退事，<a id="a-2d"></a>于善说法毗奈耶中不修习故说名为退，<a id="a-2e"></a>非见过失故名为退。<a id="a-2f"></a>曼殊室利，<a id="a-2g"></a>若于是处我依声闻及诸菩萨显示别解脱及别解脱相应之法，<a id="a-2h"></a>是名调伏。<a id="a-2i"></a>”</p>
  <p id="a2j">“世尊，<a id="a-2k"></a>菩萨别解脱几相所摄？<a id="a-2l"></a>”</p>
  <p id="a2m">“善男子，<a id="a-2n"></a>当知七相：<a id="a-2o"></a>一者、<a id="a-2p"></a>宣说受轨则事故，<a id="a-2q"></a>二者、<a id="a-2r"></a>宣说随顺他胜事故，<a id="a-2s"></a>三者、<a id="a-2t"></a>宣说随顺毁犯事故，<a id="a-2u"></a>四者、<a id="a-2v"></a>宣说有犯自性故，<a id="a-2w"></a>五者、<a id="a-2x"></a>宣说无犯自性故，<a id="a-2y"></a>六者、<a id="a-2z"></a>宣说出所犯故，<a id="a-30"></a>七者、<a id="a-31"></a>宣说舍律仪故。</p>
  <p id="a32">“曼殊室利，<a id="a-33"></a>若于是处，<a id="a-34"></a>我以十一种相，<a id="a-35"></a>决了分别显示诸法，<a id="a-36"></a>是名本母。<a id="a-37"></a>何等名为十一种相？<a id="a-38"></a>一者、<a id="a-39"></a>世俗相，<a id="a-3A"></a>二者、<a id="a-3B"></a>胜义相，<a id="a-3C"></a>三者、<a id="a-3D"></a>菩提分法所缘相，<a id="a-3E"></a>四者、<a id="a-3F"></a>行相，<a id="a-3G"></a>五者、<a id="a-3H"></a>自性相，<a id="a-3I"></a>六者、<a id="a-3J"></a>彼果相，<a id="a-3K"></a>七者、<a id="a-3L"></a>彼领受开示相，<a id="a-3M"></a>八者、<a id="a-3N"></a>彼障礙法相，<a id="a-3O"></a>九者、<a id="a-3P"></a>彼随顺法相，<a id="a-3Q"></a>十者、<a id="a-3R"></a>彼过患相，<a id="a-3S"></a>十一者、<a id="a-3T"></a>彼胜利相。<a id="a-3U"></a>世俗相者，<a id="a-3V"></a>当知三种：<a id="a-3W"></a>一者、<a id="a-3X"></a>宣说补特伽罗故，<a id="a-3Y"></a>二者、<a id="a-3Z"></a>宣说遍计所执自性故，<a id="a-3a"></a>三者、<a id="a-3b"></a>宣说诸法作用事业故。<a id="a-3c"></a>胜义相者，<a id="a-3d"></a>当知宣说七种真如故。<a id="a-3e"></a>菩提分法所缘相者，<a id="a-3f"></a>当知宣说遍一切种所知事故。<a id="a-3g"></a>行相者，<a id="a-3h"></a>当知宣说八行观故。<a id="a-3i"></a>云何名为八行观耶？<a id="a-3j"></a>一者、<a id="a-3k"></a>谛实故，<a id="a-3l"></a>二者、<a id="a-3m"></a>安住故，<a id="a-3n"></a>三者、<a id="a-3o"></a>过失故，<a id="a-3p"></a>四者、<a id="a-3q"></a>功德故，<a id="a-3r"></a>五者、<a id="a-3s"></a>理趣故，<a id="a-3t"></a>六者、<a id="a-3u"></a>流转故，<a id="a-3v"></a>七者、<a id="a-3w"></a>道理故，<a id="a-3x"></a>八者、<a id="a-3y"></a>总别故。<a id="a-3z"></a>谛实者，<a id="a-40"></a>谓诸法真如。<a id="a-41"></a>安住者，<a id="a-42"></a>谓或安立补特伽罗，<a id="a-43"></a>或复安立诸法遍计所执自性，<a id="a-44"></a>或复安立一向、<a id="a-45"></a>分别、<a id="a-46"></a>反问、<a id="a-47"></a>置记，<a id="a-48"></a>或复安立隐密、<a id="a-49"></a>显了记别差别。<a id="a-4A"></a>过失者，<a id="a-4B"></a>谓我宣说诸杂染法有无量门差别过患。<a id="a-4C"></a>功德者，<a id="a-4D"></a>谓我宣说诸清净法有无量门差别胜利。<a id="a-4E"></a>理趣者，<a id="a-4F"></a>当知六种：<a id="a-4G"></a>一者、<a id="a-4H"></a>真义理趣，<a id="a-4I"></a>二者、<a id="a-4J"></a>证得理趣，<a id="a-4K"></a>三者、<a id="a-4L"></a>教导理趣，<a id="a-4M"></a>四者、<a id="a-4N"></a>远离二边理趣，<a id="a-4O"></a>五者、<a id="a-4P"></a>不可思议理趣，<a id="a-4Q"></a>六者、<a id="a-4R"></a>意趣理趣。<a id="a-4S"></a>流转者，<a id="a-4T"></a>所谓三世、<a id="a-4U"></a>三有为相及四种缘。<a id="a-4V"></a>道理者，<a id="a-4W"></a>当知四种：<a id="a-4X"></a>一者、<a id="a-4Y"></a>观待道理，<a id="a-4Z"></a>二者、<a id="a-4a"></a>作用道理，<a id="a-4b"></a>三者、<a id="a-4c"></a>证成道理，<a id="a-4d"></a>四者、<a id="a-4e"></a>法尔道理。<a id="a-4f"></a>观待道理者，<a id="a-4g"></a>谓若因若缘能生诸行及起随说，<a id="a-4h"></a>如是名为观待道理。<a id="a-4i"></a>作用道理者，<a id="a-4j"></a>谓若因若缘能得诸法，<a id="a-4k"></a>或能成办，<a id="a-4l"></a>或复生已作诸业用，<a id="a-4m"></a>如是名为作用道理。<a id="a-4n"></a>证成道理者，<a id="a-4o"></a>谓若因若缘能令所立、<a id="a-4p"></a>所说、<a id="a-4q"></a>所标义得成立，<a id="a-4r"></a>令正觉悟，<a id="a-4s"></a>如是名为证成道理。<a id="a-4t"></a>又此道理略有二种：<a id="a-4u"></a>一者、<a id="a-4v"></a>清净，<a id="a-4w"></a>二者、<a id="a-4x"></a>不清净。<a id="a-4y"></a>由五种相名为清净，<a id="a-4z"></a>由七种相名不清净。</p>
  <p id="a50">“云何由五种相名为清净？<a id="a-51"></a>一者、<a id="a-52"></a>现见所得相，<a id="a-53"></a>二者、<a id="a-54"></a>依止现见所得相，<a id="a-55"></a>三者、<a id="a-56"></a>自类譬喻所引相，<a id="a-57"></a>四者、<a id="a-58"></a>圆成实相，<a id="a-59"></a>五者、<a id="a-5A"></a>善清净言教相。<a id="a-5B"></a>现见所得相者，<a id="a-5C"></a>谓一切行皆无常性、<a id="a-5D"></a>一切行皆是苦性、<a id="a-5E"></a>一切法皆无我性，<a id="a-5F"></a>此为世间现量所得，<a id="a-5G"></a>如是等类是名现见所得相。<a id="a-5H"></a>依止现见所得相者，<a id="a-5I"></a>谓一切行皆刹那性、<a id="a-5J"></a>他世有性、<a id="a-5K"></a>净不净业无失坏性，<a id="a-5L"></a>由彼能依粗无常性见可得故，<a id="a-5M"></a>由诸有情种种差别依种种业现可得故，<a id="a-5N"></a>由诸有情若乐若苦、<a id="a-5O"></a>净不净业以为依止现可得故，<a id="a-5P"></a>由此因缘于不现见可为比度，<a id="a-5Q"></a>如是等类是名依止现见所得相。<a id="a-5R"></a>自类譬喻所引相者，<a id="a-5S"></a>谓于内外诸行聚中，<a id="a-5T"></a>引诸世间共所了知所得生死以为譬喻，<a id="a-5U"></a>引诸世间共所了知所得生等种种苦相以为譬喻，<a id="a-5V"></a>引诸世间共所了知所得不自在相以为譬喻，<a id="a-5W"></a>又复于外引诸世间共所了知所得衰盛以为譬喻，<a id="a-5X"></a>如是等类当知是名自类譬喻所引相。<a id="a-5Y"></a>圆成实相者，<a id="a-5Z"></a>谓即如是现见所得相、<a id="a-5a"></a>若依止现见所得相、<a id="a-5b"></a>若自类譬喻所得相，<a id="a-5c"></a>于所成立决定能成，<a id="a-5d"></a>当知是名圆成实相。<a id="a-5e"></a>善清净言教相者，<a id="a-5f"></a>谓一切智者之所宣说，<a id="a-5g"></a>如言涅槃究竟寂静，<a id="a-5h"></a>如是等类当知是名善清净言教相。<a id="a-5i"></a>善男子，<a id="a-5j"></a>是故由此五种相故，<a id="a-5k"></a>名善观察清净道理，<a id="a-5l"></a>由清净故应可修习。<a id="a-5m"></a>”</p>
  <p id="a5n">曼殊室利菩萨复白佛言：<a id="a-5o"></a>“世尊，<a id="a-5p"></a>一切智者相，<a id="a-5q"></a>当知有几种？<a id="a-5r"></a>”</p>
  <p id="a5s">佛告曼殊室利菩萨曰：<a id="a-5t"></a>“善男子，<a id="a-5u"></a>略有五种：<a id="a-5v"></a>一者、<a id="a-5w"></a>若有出现世间，<a id="a-5x"></a>一切智声无不普闻；<a id="a-5y"></a>二者、<a id="a-5z"></a>成就三十二种大丈夫相；<a id="a-60"></a>三者、<a id="a-61"></a>具足十力，<a id="a-62"></a>能断一切众生一切疑惑；<a id="a-63"></a>四者、<a id="a-64"></a>具足四无所畏宣说正法，<a id="a-65"></a>不为一切他论所伏，<a id="a-66"></a>而能摧伏一切邪论；<a id="a-67"></a>五者、<a id="a-68"></a>于善说法毗奈耶中，<a id="a-69"></a>八支圣道、<a id="a-6A"></a>四沙门等皆现可得，<a id="a-6B"></a>如是生故、<a id="a-6C"></a>断疑网故、<a id="a-6D"></a>非他所伏能伏他故，<a id="a-6E"></a>圣道沙门现可得故。<a id="a-6F"></a>如是五种，<a id="a-6G"></a>当知名为一切智相。<a id="a-6H"></a>善男子，<a id="a-6I"></a>如是证成道理由现量故、<a id="a-6J"></a>由比量故、<a id="a-6K"></a>由圣教量故，<a id="a-6L"></a>由五种相名为清净。</p>
  <p id="a6M">“云何七种相名不清净？<a id="a-6N"></a>一者、<a id="a-6O"></a>此余同类可得相，<a id="a-6P"></a>二者、<a id="a-6Q"></a>此余异类可得相，<a id="a-6R"></a>三者、<a id="a-6S"></a>一切同类可得相，<a id="a-6T"></a>四者、<a id="a-6U"></a>一切异类可得相，<a id="a-6V"></a>五者、<a id="a-6W"></a>异类譬喻所得相，<a id="a-6X"></a>六者、<a id="a-6Y"></a>非圆成实相，<a id="a-6Z"></a>七者、<a id="a-6a"></a>非善清净言教相。<a id="a-6b"></a>若一切法意识所识性，<a id="a-6c"></a>是名一切同类可得相。<a id="a-6d"></a>若一切法相、<a id="a-6e"></a>性、<a id="a-6f"></a>业、<a id="a-6g"></a>法、<a id="a-6h"></a>因果异相，<a id="a-6i"></a>由随如是一一异相决定展转各各异相，<a id="a-6j"></a>是名一切异类可得相。<a id="a-6k"></a>善男子，<a id="a-6l"></a>若于此余同类可得相及譬喻中，<a id="a-6m"></a>有一切异类相者，<a id="a-6n"></a>由此因缘于所成立非决定故，<a id="a-6o"></a>是名非圆成实相。<a id="a-6p"></a>又于此余异类可得相及譬喻中，<a id="a-6q"></a>有一切同类相者，<a id="a-6r"></a>由此因缘于所成立不决定故，<a id="a-6s"></a>是名非圆成实相。<a id="a-6t"></a>非圆成实故，<a id="a-6u"></a>非善观察清净道理，<a id="a-6v"></a>不清净故不应修习。<a id="a-6w"></a>若异类譬喻所引相，<a id="a-6x"></a>若非善清净言教相，<a id="a-6y"></a>当知体性皆不清净。</p>
  <p id="a6z">“法尔道理者，<a id="a-70"></a>谓如来出世、<a id="a-71"></a>若不出世，<a id="a-72"></a>法性安住、<a id="a-73"></a>法住、<a id="a-74"></a>法界，<a id="a-75"></a>是名法尔道理。<a id="a-76"></a>总别者，<a id="a-77"></a>谓先总说一句法已，<a id="a-78"></a>后后诸句差别分别究竟显了。<a id="a-79"></a>自性相者，<a id="a-7A"></a>谓我所说有行有缘所有能取菩提分法，<a id="a-7B"></a>谓念住等，<a id="a-7C"></a>如是名为彼自性相。<a id="a-7D"></a>彼果相者，<a id="a-7E"></a>谓若世间、<a id="a-7F"></a>若出世间，<a id="a-7G"></a>诸烦恼断及所引发世出世间诸果功德，<a id="a-7H"></a>如是名为得彼果相。<a id="a-7I"></a>彼领受开示相者，<a id="a-7J"></a>谓即于彼以解脱智而领受之，<a id="a-7K"></a>及广为他宣说开示，<a id="a-7L"></a>如是名为彼领受开示相。<a id="a-7M"></a>彼障礙法相者，<a id="a-7N"></a>谓即于修菩提分法能随障礙诸染污法，<a id="a-7O"></a>是名彼障礙法相。<a id="a-7P"></a>彼随顺法相者，<a id="a-7Q"></a>谓即于彼多所作法，<a id="a-7R"></a>是名彼随顺法相。<a id="a-7S"></a>彼过患相者，<a id="a-7T"></a>当知即彼诸障礙法所有过失，<a id="a-7U"></a>是名彼过患相。<a id="a-7V"></a>彼胜利相者，<a id="a-7W"></a>当知即彼诸随顺法所有功德，<a id="a-7X"></a>是名彼胜利相。<a id="a-7Y"></a>”</p>
  <p id="a7Z">曼殊室利菩萨白佛言：<a id="a-7a"></a>“惟愿世尊为诸菩萨略说契经、<a id="a-7b"></a>调伏、<a id="a-7c"></a>本母不共外道陀罗尼义！<a id="a-7d"></a>由此不共陀罗尼义，<a id="a-7e"></a>令诸菩萨得入如来所说诸法甚深密意。<a id="a-7f"></a>”</p>
  <p id="a7g">佛告曼殊室利菩萨曰：<a id="a-7h"></a>“善男子，<a id="a-7i"></a>汝今谛听！<a id="a-7j"></a>吾当为汝略说不共陀罗尼义，<a id="a-7k"></a>令诸菩萨于我所说密意言辞能善悟入。<a id="a-7l"></a>善男子，<a id="a-7m"></a>若杂染法、<a id="a-7n"></a>若清净法，<a id="a-7o"></a>我说一切皆无作用，<a id="a-7p"></a>亦都无有补特伽罗，<a id="a-7q"></a>以一切种离所为故，<a id="a-7r"></a>非杂染法先染后净，<a id="a-7s"></a>非清净法后净先染。<a id="a-7t"></a>凡夫异生于粗重身执著诸法、<a id="a-7u"></a>补特伽罗自性、<a id="a-7v"></a>差别，<a id="a-7w"></a>随眠妄见以为缘故计我我所，<a id="a-7x"></a>由此妄见谓我见、<a id="a-7y"></a>我闻、<a id="a-7z"></a>我嗅、<a id="a-80"></a>我尝、<a id="a-81"></a>我触、<a id="a-82"></a>我知、<a id="a-83"></a>我食、<a id="a-84"></a>我作、<a id="a-85"></a>我染、<a id="a-86"></a>我净，<a id="a-87"></a>如是等类邪加行转。<a id="a-88"></a>若有如实知如是者，<a id="a-89"></a>便能永断粗重之身，<a id="a-8A"></a>获得一切烦恼不住，<a id="a-8B"></a>最极清净，<a id="a-8C"></a>离诸戏论，<a id="a-8D"></a>无为依止，<a id="a-8E"></a>无有加行。<a id="a-8F"></a>善男子，<a id="a-8G"></a>当知是名略说不共陀罗尼义。<a id="a-8H"></a>”</p>
  <p id="a8I">尔时，<a id="a-8J"></a>世尊欲重宣此义，<a id="a-8K"></a>复说颂曰：</p>
  <p id="a8L">“一切杂染清净法，<a id="a-8M"></a> 皆无作用数取趣，</p>
  <p id="a8N">由我宣说离所为，<a id="a-8O"></a> 染污清净非先后。</p>
  <p id="a8P">于粗重身随眠见，<a id="a-8Q"></a> 为缘计我及我所，</p>
  <p id="a8R">由此妄谓我见等，<a id="a-8S"></a> 我食我为我染净。</p>
  <p id="a8T">若如实知如是者，<a id="a-8U"></a> 乃能永断粗重身，</p>
  <p id="a8V">得无染净无戏论，<a id="a-8W"></a> 无为依止无加行。<a id="a-8X"></a>”</p>
  <p id="a8Y">尔时，<a id="a-8Z"></a>曼殊室利菩萨摩诃萨复白佛言：<a id="a-8a"></a>“世尊，<a id="a-8b"></a>云何应知诸如来心生起之相？<a id="a-8c"></a>”</p>
  <p id="a8d">佛告曼殊室利菩萨曰：<a id="a-8e"></a>“善男子，<a id="a-8f"></a>夫如来者，<a id="a-8g"></a>非心意识生起所显。<a id="a-8h"></a>然诸如来有无加行心法生起，<a id="a-8i"></a>当知此事犹如变化。<a id="a-8j"></a>”</p>
  <p id="a8k">曼殊室利菩萨复白佛言：<a id="a-8l"></a>“世尊，<a id="a-8m"></a>若诸如来法身远离一切加行，<a id="a-8n"></a>既无加行，<a id="a-8o"></a>云何而有心法生起？<a id="a-8p"></a>”</p>
  <p id="a8q">佛告曼殊室利菩萨曰：<a id="a-8r"></a>“善男子，<a id="a-8s"></a>先所修习方便般若加行力故，<a id="a-8t"></a>有心生起。<a id="a-8u"></a>善男子，<a id="a-8v"></a>譬如正入无心睡眠，<a id="a-8w"></a>非于觉悟而作加行，<a id="a-8x"></a>由先所作加行势力而复觉悟。<a id="a-8y"></a>又如正在灭尽定中，<a id="a-8z"></a>非于起定而作加行，<a id="a-90"></a>由先所作加行势力还从定起。<a id="a-91"></a>如从睡眠及灭尽定心更生起，<a id="a-92"></a>如是如来由先修习方便般若加行力故，<a id="a-93"></a>当知复有心法生起。<a id="a-94"></a>”</p>
  <p id="a95">曼殊室利菩萨复白佛言：<a id="a-96"></a>“世尊，<a id="a-97"></a>如来化身，<a id="a-98"></a>当言有心、<a id="a-99"></a>为无心耶？<a id="a-9A"></a>”</p>
  <p id="a9B">佛告曼殊室利菩萨曰：<a id="a-9C"></a>“善男子，<a id="a-9D"></a>非是有心，<a id="a-9E"></a>亦非无心。<a id="a-9F"></a>何以故？<a id="a-9G"></a>无自依心故，<a id="a-9H"></a>有依他心故。<a id="a-9I"></a>”</p>
  <p id="a9J">曼殊室利菩萨复白佛言：<a id="a-9K"></a>“世尊，<a id="a-9L"></a>如来所行、<a id="a-9M"></a>如来境界，<a id="a-9N"></a>此之二种有何差别？<a id="a-9O"></a>”</p>
  <p id="a9P">佛告曼殊室利菩萨曰：<a id="a-9Q"></a>“善男子，<a id="a-9R"></a>如来所行，<a id="a-9S"></a>谓一切种如来共有不可思议无量功德，<a id="a-9T"></a>众所庄严清净佛土。<a id="a-9U"></a>如来境界，<a id="a-9V"></a>谓一切种五界差别。<a id="a-9W"></a>何等为五？<a id="a-9X"></a>一者、<a id="a-9Y"></a>有情界，<a id="a-9Z"></a>二者、<a id="a-9a"></a>世界，<a id="a-9b"></a>三者、<a id="a-9c"></a>法界，<a id="a-9d"></a>四者、<a id="a-9e"></a>调伏界，<a id="a-9f"></a>五者、<a id="a-9g"></a>调伏方便界。<a id="a-9h"></a>如是名为二种差别。<a id="a-9i"></a>”</p>
  <p id="a9j">曼殊室利菩萨复白佛言：<a id="a-9k"></a>“世尊，<a id="a-9l"></a>如来成等正觉、<a id="a-9m"></a>转正法轮、<a id="a-9n"></a>入大涅槃，<a id="a-9o"></a>如是三种当知何相？<a id="a-9p"></a>”</p>
  <p id="a9q">佛告曼殊室利菩萨曰：<a id="a-9r"></a>“善男子，<a id="a-9s"></a>当知此三皆无二相，<a id="a-9t"></a>谓非成等正觉、<a id="a-9u"></a>非不成等正觉，<a id="a-9v"></a>非转正法轮、<a id="a-9w"></a>非不转正法轮，<a id="a-9x"></a>非入大涅槃、<a id="a-9y"></a>非不入大涅槃。<a id="a-9z"></a>何以故？<a id="a-A0"></a>如来法身究竟净故，<a id="a-A1"></a>如来化身常示现故。<a id="a-A2"></a>”</p>
  <p id="aA3">曼殊室利菩萨复白佛言：<a id="a-A4"></a>“世尊，<a id="a-A5"></a>诸有情类但于化身见闻奉事生诸功德，<a id="a-A6"></a>如来于彼有何因缘？<a id="a-A7"></a>”</p>
  <p id="aA8">佛告曼殊室利菩萨曰：<a id="a-A9"></a>“善男子，<a id="a-AA"></a>如来是彼增上所缘之因缘故，<a id="a-AB"></a>又彼化身是如来力所住持故。<a id="a-AC"></a>”</p>
  <p id="aAD">曼殊室利菩萨复白佛言：<a id="a-AE"></a>“世尊，<a id="a-AF"></a>等无加行，<a id="a-AG"></a>何因缘故，<a id="a-AH"></a>如来法身为诸有情放大智光及出无量化身影像，<a id="a-AI"></a>声闻、<a id="a-AJ"></a>独觉解脱之身无如是事？<a id="a-AK"></a>”</p>
  <p id="aAL">佛告曼殊室利菩萨曰：<a id="a-AM"></a>“善男子，<a id="a-AN"></a>譬如等无加行从日月轮水火二种颇胝迦宝放大光明，<a id="a-AO"></a>非余水火颇胝迦宝，<a id="a-AP"></a>谓大威德有情所住持故，<a id="a-AQ"></a>诸有情业增上力故。<a id="a-AR"></a>又如从彼善工业者之所雕饰末尼宝珠出印文像，<a id="a-AS"></a>不从所余不雕饰者。<a id="a-AT"></a>如是缘于无量法界方便般若极善修习，<a id="a-AU"></a>磨莹集成如来法身，<a id="a-AV"></a>从是能放大智光明，<a id="a-AW"></a>及出种种化身影像，<a id="a-AX"></a>非惟从彼解脱之身有如斯事！<a id="a-AY"></a>”</p>
  <p id="aAZ">曼殊室利菩萨复白佛言：<a id="a-Aa"></a>“世尊，<a id="a-Ab"></a>如世尊说，<a id="a-Ac"></a>如来菩萨威德住持，<a id="a-Ad"></a>令诸众生于欲界中生刹帝利、<a id="a-Ae"></a>婆罗门等大富贵家，<a id="a-Af"></a>人身、<a id="a-Ag"></a>财宝无不圆满，<a id="a-Ah"></a>或欲界天、<a id="a-Ai"></a>色、<a id="a-Aj"></a>无色界一切身财圆满可得。<a id="a-Ak"></a>世尊，<a id="a-Al"></a>此中有何密意？<a id="a-Am"></a>”</p>
  <p id="aAn">佛告曼殊室利菩萨曰：<a id="a-Ao"></a>“善男子，<a id="a-Ap"></a>如来菩萨威德住持，<a id="a-Aq"></a>若道若行于一切处能令众生获得身财皆圆满者，<a id="a-Ar"></a>即随所应为彼宣说此道此行。<a id="a-As"></a>若有能于此道此行正修行者，<a id="a-At"></a>于一切处所获身财无不圆满。<a id="a-Au"></a>若有众生于此道行违背轻毁，<a id="a-Av"></a>又于我所起损恼心及瞋恚心，<a id="a-Aw"></a>命终已后于一切处，<a id="a-Ax"></a>所得身财无不下劣。<a id="a-Ay"></a>曼殊室利，<a id="a-Az"></a>由是因缘，<a id="a-B0"></a>当知如来及诸菩萨威德住持，<a id="a-B1"></a>非但能令身财圆满；<a id="a-B2"></a>如来菩萨住持威德，<a id="a-B3"></a>亦令众生身财下劣。<a id="a-B4"></a>”</p>
  <p id="aB5">曼殊室利菩萨复白佛言：<a id="a-B6"></a>“世尊，<a id="a-B7"></a>诸秽土中，<a id="a-B8"></a>何事易得？<a id="a-B9"></a>何事难得？<a id="a-BA"></a>诸净土中，<a id="a-BB"></a>何事易得？<a id="a-BC"></a>何事难得？<a id="a-BD"></a>”</p>
  <p id="aBE">佛告曼殊室利菩萨曰：<a id="a-BF"></a>“善男子，<a id="a-BG"></a>诸秽土中，<a id="a-BH"></a>八事易得，<a id="a-BI"></a>二事难得。<a id="a-BJ"></a>何等名为八事易得？<a id="a-BK"></a>一者、<a id="a-BL"></a>外道，<a id="a-BM"></a>二者、<a id="a-BN"></a>有苦众生，<a id="a-BO"></a>三者、<a id="a-BP"></a>种姓家世兴衰差别，<a id="a-BQ"></a>四者、<a id="a-BR"></a>行诸恶行，<a id="a-BS"></a>五者、<a id="a-BT"></a>数犯尸罗，<a id="a-BU"></a>六者、<a id="a-BV"></a>恶趣，<a id="a-BW"></a>七者、<a id="a-BX"></a>下乘，<a id="a-BY"></a>八者、<a id="a-BZ"></a>下劣意乐加行菩萨。<a id="a-Ba"></a>何等名为二事难得？<a id="a-Bb"></a>一者、<a id="a-Bc"></a>增上意乐加行菩萨之所游集，<a id="a-Bd"></a>二者、<a id="a-Be"></a>如来出现于世。<a id="a-Bf"></a>曼殊室利，<a id="a-Bg"></a>诸净土中与上相违，<a id="a-Bh"></a>当知八事甚为难得，<a id="a-Bi"></a>二事易得。<a id="a-Bj"></a>”</p>
  <p id="aBk">尔时，<a id="a-Bl"></a>曼殊室利菩萨摩诃萨白佛言：<a id="a-Bm"></a>“世尊，<a id="a-Bn"></a>于此解深密法门中，<a id="a-Bo"></a>此名何教？<a id="a-Bp"></a>我当云何奉持？<a id="a-Bq"></a>”</p>
  <p id="aBr">佛告曼殊室利菩萨摩诃萨曰：<a id="a-Bs"></a>“善男子，<a id="a-Bt"></a>此名如来成所作事了义之教。<a id="a-Bu"></a>于此如来成所作事了义之教，<a id="a-Bv"></a>汝当奉事。<a id="a-Bw"></a>”</p>
  <p id="aBx">说是如来成所作事了义教时，<a id="a-By"></a>于大会中，<a id="a-Bz"></a>有七十五千菩萨摩诃萨皆得圆满法身证觉。</p>
 </body>
</html>