<!doctype html>
<html id="z3IBTpoQH" data-ver="994">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">解深密经卷第一</h1>
  <h2 id="a2">序品第一</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵住最胜光曜七宝庄严，<a id="a-6"></a>放大光明普照一切无边世界，<a id="a-7"></a>无量方所妙饰间列，<a id="a-8"></a>周圆无际其量难测，<a id="a-9"></a>超过三界所行之处，<a id="a-A"></a>胜出世间善根所起，<a id="a-B"></a>最极自在净识为相，<a id="a-C"></a>如来所都，<a id="a-D"></a>诸大菩萨众所云集，<a id="a-E"></a>无量天、<a id="a-F"></a>龙、<a id="a-G"></a>药叉、<a id="a-H"></a>健达缚、<a id="a-I"></a>阿素洛、<a id="a-J"></a>揭路荼、<a id="a-K"></a>紧捺洛、<a id="a-L"></a>牟呼洛伽、<a id="a-M"></a>人非人等常所翼从，<a id="a-N"></a>广大法味喜乐所持，<a id="a-O"></a>现作众生一切义利，<a id="a-P"></a>蠲出一切烦恼缠垢，<a id="a-Q"></a>远离众魔，<a id="a-R"></a>过诸庄严，<a id="a-S"></a>如来庄严之所依处，<a id="a-T"></a>大念慧行以为游路，<a id="a-U"></a>大止妙观以为所乘，<a id="a-V"></a>大空、<a id="a-W"></a>无相、<a id="a-X"></a>无愿解脱为所入门，<a id="a-Y"></a>无量功德众所庄严、<a id="a-Z"></a>大宝华王众所建立大宫殿中。</p>
  <p id="aa">是薄伽梵最清净觉，<a id="a-b"></a>不二现行，<a id="a-c"></a>趣无相法，<a id="a-d"></a>住于佛住，<a id="a-e"></a>逮得一切佛平等性，<a id="a-f"></a>到无障处，<a id="a-g"></a>不可转法，<a id="a-h"></a>所行无礙，<a id="a-i"></a>其所成立不可思议，<a id="a-j"></a>游于三世平等法性，<a id="a-k"></a>其身流布一切世界，<a id="a-l"></a>于一切法智无疑滞，<a id="a-m"></a>于一切行成就大觉，<a id="a-n"></a>于诸法智无有疑惑，<a id="a-o"></a>凡所现身不可分别，<a id="a-p"></a>一切菩萨正所求智，<a id="a-q"></a>得佛无二住胜彼岸，<a id="a-r"></a>不相间杂如来解脱妙智究竟，<a id="a-s"></a>证无中边佛地平等，<a id="a-t"></a>极于法界，<a id="a-u"></a>尽虚空性，<a id="a-v"></a>穷未来际。</p>
  <p id="aw">与无量大声闻众俱，<a id="a-x"></a>一切调顺皆是佛子，<a id="a-y"></a>心善解脱、<a id="a-z"></a>慧善解脱、<a id="a-10"></a>戒善清净，<a id="a-11"></a>趣求法乐，<a id="a-12"></a>多闻、<a id="a-13"></a>闻持、<a id="a-14"></a>其闻积集，<a id="a-15"></a>善思所思、<a id="a-16"></a>善说所说、<a id="a-17"></a>善作所作，<a id="a-18"></a>捷慧、<a id="a-19"></a>速慧、<a id="a-1A"></a>利慧、<a id="a-1B"></a>出慧、<a id="a-1C"></a>胜决择慧、<a id="a-1D"></a>大慧、<a id="a-1E"></a>广慧及无等慧慧宝成就，<a id="a-1F"></a>具足三明，<a id="a-1G"></a>逮得一切现法乐住，<a id="a-1H"></a>大净福田，<a id="a-1I"></a>威仪寂静无不圆满，<a id="a-1J"></a>大忍柔和成就无减，<a id="a-1K"></a>己善奉行如来圣教。</p>
  <p id="a1L">复有无量菩萨摩诃萨众，<a id="a-1M"></a>从种种佛土而来集会，<a id="a-1N"></a>皆住大乘，<a id="a-1O"></a>游大乘法，<a id="a-1P"></a>于诸众生其心平等，<a id="a-1Q"></a>离诸分别及不分别种种分别，<a id="a-1R"></a>摧伏一切众魔怨敌，<a id="a-1S"></a>远离一切声闻、<a id="a-1T"></a>独觉所有作意，<a id="a-1U"></a>广大法味喜乐所持，<a id="a-1V"></a>超五怖畏，<a id="a-1W"></a>一向趣入不退转地，<a id="a-1X"></a>息一切众生一切灾横地而现在前。<a id="a-1Y"></a>其名曰：<a id="a-1Z"></a>解甚深义密意菩萨摩诃萨、<a id="a-1a"></a>如理请问菩萨摩诃萨、<a id="a-1b"></a>法涌菩萨摩诃萨、<a id="a-1c"></a>善清净慧菩萨摩诃萨、<a id="a-1d"></a>广慧菩萨摩诃萨、<a id="a-1e"></a>德本菩萨摩诃萨、<a id="a-1f"></a>胜义生菩萨摩诃萨、<a id="a-1g"></a>观自在菩萨摩诃萨、<a id="a-1h"></a>慈氏菩萨摩诃萨、<a id="a-1i"></a>曼殊室利菩萨摩诃萨等而为上首。</p>
  <p data-pb></p>
  <h2 id="a1j">胜义谛相品第二</h2>
  <p id="a1k">尔时，<a id="a-1l"></a>如理请问菩萨摩诃萨即于佛前，<a id="a-1m"></a>问解甚深义密意菩萨摩诃萨言：<a id="a-1n"></a>“最胜子，<a id="a-1o"></a>言一切法无二。<a id="a-1p"></a>一切法无二者，<a id="a-1q"></a>何等一切法？<a id="a-1r"></a>云何为无二？<a id="a-1s"></a>”</p>
  <p id="a1t">解甚深义密意菩萨，<a id="a-1u"></a>谓如理请问菩萨曰：<a id="a-1v"></a>“善男子，<a id="a-1w"></a>一切法者，<a id="a-1x"></a>略有二种，<a id="a-1y"></a>所谓有为、<a id="a-1z"></a>无为。<a id="a-20"></a>是中有为，<a id="a-21"></a>非有为、<a id="a-22"></a>非无为；<a id="a-23"></a>无为，<a id="a-24"></a>亦非无为、<a id="a-25"></a>非有为。<a id="a-26"></a>”</p>
  <p id="a27">如理请问菩萨，<a id="a-28"></a>复问解甚深义密意菩萨言：<a id="a-29"></a>“最胜子，<a id="a-2A"></a>如何有为，<a id="a-2B"></a>非有为、<a id="a-2C"></a>非无为？<a id="a-2D"></a>无为，<a id="a-2E"></a>亦非无为、<a id="a-2F"></a>非有为？<a id="a-2G"></a>”</p>
  <p id="a2H">解甚深义密意菩萨，<a id="a-2I"></a>谓如理请问菩萨曰：<a id="a-2J"></a>“善男子，<a id="a-2K"></a>言有为者，<a id="a-2L"></a>乃是本师假施设句。<a id="a-2M"></a>若是本师假施设句，<a id="a-2N"></a>即是遍计所集言辞所说。<a id="a-2O"></a>若是遍计所集言辞所说，<a id="a-2P"></a>即是究竟种种遍计言辞所说，<a id="a-2Q"></a>不成实故，<a id="a-2R"></a>非是有为。<a id="a-2S"></a>善男子，<a id="a-2T"></a>言无为者，<a id="a-2U"></a>亦堕言辞。<a id="a-2V"></a>设离有为，<a id="a-2W"></a>无为少有所说，<a id="a-2X"></a>其相亦尔。<a id="a-2Y"></a>然非无事而有所说。<a id="a-2Z"></a>何等为事？<a id="a-2a"></a>谓诸圣者，<a id="a-2b"></a>以圣智圣见离名言故现正等觉，<a id="a-2c"></a>即于如是离言法性，<a id="a-2d"></a>为欲令他现等觉故，<a id="a-2e"></a>假立名相谓之有为。</p>
  <p id="a2f">“善男子，<a id="a-2g"></a>言无为者，<a id="a-2h"></a>亦是本师假施设句。<a id="a-2i"></a>若是本师假施设句，<a id="a-2j"></a>即是遍计所集言辞所说。<a id="a-2k"></a>若是遍计所集言辞所说，<a id="a-2l"></a>即是究竟种种遍计言辞所说，<a id="a-2m"></a>不成实故，<a id="a-2n"></a>非是无为。<a id="a-2o"></a>善男子，<a id="a-2p"></a>言有为者，<a id="a-2q"></a>亦堕言辞；<a id="a-2r"></a>设离无为，<a id="a-2s"></a>有为少有所说，<a id="a-2t"></a>其相亦尔。<a id="a-2u"></a>然非无事而有所说。<a id="a-2v"></a>何等为事？<a id="a-2w"></a>谓诸圣者，<a id="a-2x"></a>以圣智圣见离名言故现正等觉，<a id="a-2y"></a>即于如是离言法性，<a id="a-2z"></a>为欲令他现等觉故，<a id="a-30"></a>假立名相谓之无为。<a id="a-31"></a>”</p>
  <p id="a32">尔时，<a id="a-33"></a>如理请问菩萨摩诃萨，<a id="a-34"></a>复问解甚深义密意菩萨摩诃萨言：<a id="a-35"></a>“最胜子，<a id="a-36"></a>如何此事，<a id="a-37"></a>彼诸圣者以圣智圣见离名言故现正等觉，<a id="a-38"></a>即于如是离言法性，<a id="a-39"></a>为欲令他现等觉故，<a id="a-3A"></a>假立名相，<a id="a-3B"></a>或谓有为，<a id="a-3C"></a>或谓无为？<a id="a-3D"></a>”</p>
  <p id="a3E">解甚深义密意菩萨，<a id="a-3F"></a>谓如理请问菩萨曰：<a id="a-3G"></a>“善男子，<a id="a-3H"></a>如善幻师或彼弟子住四衢道，<a id="a-3I"></a>积集草、<a id="a-3J"></a>叶、<a id="a-3K"></a>木、<a id="a-3L"></a>瓦砾等，<a id="a-3M"></a>现作种种幻化事业，<a id="a-3N"></a>所谓象身、<a id="a-3O"></a>马身、<a id="a-3P"></a>车身、<a id="a-3Q"></a>步身，<a id="a-3R"></a>末尼、<a id="a-3S"></a>真珠、<a id="a-3T"></a>琉璃、<a id="a-3U"></a>螺贝、<a id="a-3V"></a>璧玉、<a id="a-3W"></a>珊瑚、<a id="a-3X"></a>种种财谷库藏等身。<a id="a-3Y"></a>若诸众生愚痴顽钝，<a id="a-3Z"></a>恶慧种类，<a id="a-3a"></a>无所知晓，<a id="a-3b"></a>于草、<a id="a-3c"></a>叶、<a id="a-3d"></a>木、<a id="a-3e"></a>瓦砾等上诸幻化事，<a id="a-3f"></a>见已闻已作如是念：<a id="a-3g"></a>‘此所见者，<a id="a-3h"></a>实有象身，<a id="a-3i"></a>实有马身、<a id="a-3j"></a>车身、<a id="a-3k"></a>步身、<a id="a-3l"></a>末尼、<a id="a-3m"></a>真珠、<a id="a-3n"></a>琉璃、<a id="a-3o"></a>螺贝、<a id="a-3p"></a>璧玉、<a id="a-3q"></a>珊瑚、<a id="a-3r"></a>种种财谷库藏等身。<a id="a-3s"></a>’如其所见，<a id="a-3t"></a>如其所闻，<a id="a-3u"></a>坚固执著随起言说：<a id="a-3v"></a>‘唯此谛实，<a id="a-3w"></a>余皆愚妄。<a id="a-3x"></a>’彼于后时应更观察。</p>
  <p id="a3y">“若有众生非愚非钝，<a id="a-3z"></a>善慧种类，<a id="a-40"></a>有所知晓，<a id="a-41"></a>于草、<a id="a-42"></a>叶、<a id="a-43"></a>木、<a id="a-44"></a>瓦砾等上诸幻化事，<a id="a-45"></a>见已闻已作如是念：<a id="a-46"></a>‘此所见者，<a id="a-47"></a>无实象身，<a id="a-48"></a>无实马身、<a id="a-49"></a>车身、<a id="a-4A"></a>步身、<a id="a-4B"></a>末尼、<a id="a-4C"></a>真珠、<a id="a-4D"></a>琉璃、<a id="a-4E"></a>螺贝、<a id="a-4F"></a>璧玉、<a id="a-4G"></a>珊瑚、<a id="a-4H"></a>种种财谷库藏等身。<a id="a-4I"></a>然有幻状迷惑眼事，<a id="a-4J"></a>于中发起大象身想，<a id="a-4K"></a>或大象身差别之想，<a id="a-4L"></a>乃至发起种种财谷库藏等想，<a id="a-4M"></a>或彼种类差别之想。<a id="a-4N"></a>’不如所见，<a id="a-4O"></a>不如所闻，<a id="a-4P"></a>坚固执著随起言说：<a id="a-4Q"></a>‘唯此谛实，<a id="a-4R"></a>余皆愚妄。<a id="a-4S"></a>’为欲表知如是义故，<a id="a-4T"></a>亦于此中随起言说。<a id="a-4U"></a>彼于后时不须观察。</p>
  <p id="a4V">“如是若有众生是愚夫类，<a id="a-4W"></a>是异生类，<a id="a-4X"></a>未得诸圣出世间慧，<a id="a-4Y"></a>于一切法离言法性不能了知。<a id="a-4Z"></a>彼于一切有为、<a id="a-4a"></a>无为，<a id="a-4b"></a>见已闻已作如是念：<a id="a-4c"></a>‘此所得者，<a id="a-4d"></a>决定实有有为、<a id="a-4e"></a>无为。<a id="a-4f"></a>’如其所见，<a id="a-4g"></a>如其所闻，<a id="a-4h"></a>坚固执著随起言说：<a id="a-4i"></a>‘唯此谛实，<a id="a-4j"></a>余皆痴妄。<a id="a-4k"></a>’彼于后时应更观察。</p>
  <p id="a4l">“若有众生非愚夫类，<a id="a-4m"></a>已见圣谛，<a id="a-4n"></a>已得诸圣出世间慧，<a id="a-4o"></a>于一切法离言法性如实了知。<a id="a-4p"></a>彼于一切有为、<a id="a-4q"></a>无为，<a id="a-4r"></a>见已闻已作如是念：<a id="a-4s"></a>‘此所得者，<a id="a-4t"></a>决定无实有为、<a id="a-4u"></a>无为。<a id="a-4v"></a>然有分别所起行相，<a id="a-4w"></a>犹如幻事迷惑觉慧，<a id="a-4x"></a>于中发起为无为想，<a id="a-4y"></a>或为无为差别之想。<a id="a-4z"></a>’不如所见，<a id="a-50"></a>不如所闻坚固执著随起言说：<a id="a-51"></a>‘唯此谛实，<a id="a-52"></a>余皆痴妄。<a id="a-53"></a>’为欲表知如是义故，<a id="a-54"></a>亦于此中随起言说。<a id="a-55"></a>彼于后时不须观察。</p>
  <p id="a56">“如是，<a id="a-57"></a>善男子，<a id="a-58"></a>彼诸圣者于此事中，<a id="a-59"></a>以圣智圣见离名言故现正等觉，<a id="a-5A"></a>即于如是离言法性，<a id="a-5B"></a>为欲令他现等觉故，<a id="a-5C"></a>假立名相，<a id="a-5D"></a>谓之有为，<a id="a-5E"></a>谓之无为。<a id="a-5F"></a>”</p>
  <p id="a5G">尔时，<a id="a-5H"></a>解甚深义密意菩萨摩诃萨，<a id="a-5I"></a>欲重宣此义，<a id="a-5J"></a>而说颂曰：</p>
  <p id="a5K">“佛说离言无二义，<a id="a-5L"></a> 甚深非愚之所行；</p>
  <p id="a5M">愚夫于此痴所惑，<a id="a-5N"></a> 乐著二依言戏论。</p>
  <p id="a5O">彼或不定或邪定，<a id="a-5P"></a> 流转极长生死苦，</p>
  <p id="a5Q">复违如是正智论，<a id="a-5R"></a> 当生牛羊等类中。<a id="a-5S"></a>”</p>
  <p id="a5T">尔时，<a id="a-5U"></a>法涌菩萨摩诃萨白佛言：<a id="a-5V"></a>“世尊，<a id="a-5W"></a>从此东方过七十二殑伽沙等世界，<a id="a-5X"></a>有世界名具大名称，<a id="a-5Y"></a>是中如来号广大名称，<a id="a-5Z"></a>我于先日从彼佛土发来至此。<a id="a-5a"></a>我于彼土曾见一处，<a id="a-5b"></a>有七万七千外道并其师首同一会坐，<a id="a-5c"></a>为思诸法胜义谛相。<a id="a-5d"></a>彼共思议称量观察遍寻求时，<a id="a-5e"></a>于一切法胜义谛相竟不能得，<a id="a-5f"></a>唯除种种意解、<a id="a-5g"></a>别异意解、<a id="a-5h"></a>变异意解，<a id="a-5i"></a>互相违背共兴诤论，<a id="a-5j"></a>口出矛䂎，<a id="a-5k"></a>更相䂎刺，<a id="a-5l"></a>恼坏既已，<a id="a-5m"></a>各各离散。<a id="a-5n"></a>世尊，<a id="a-5o"></a>我于尔时窃作是念：<a id="a-5p"></a>‘如来出世甚奇希有！<a id="a-5q"></a>由出世故，<a id="a-5r"></a>乃于如是超过一切寻思所行胜义谛相，<a id="a-5s"></a>亦有通达作证可得。<a id="a-5t"></a>’”</p>
  <p id="a5u">说是语已，<a id="a-5v"></a>尔时世尊告法涌菩萨摩诃萨曰：<a id="a-5w"></a>“善男子，<a id="a-5x"></a>如是，<a id="a-5y"></a>如是，<a id="a-5z"></a>如汝所说。<a id="a-60"></a>我于超过一切寻思胜义谛相现正等觉，<a id="a-61"></a>现等觉已，<a id="a-62"></a>为他宣说，<a id="a-63"></a>显现开解，<a id="a-64"></a>施设照了。<a id="a-65"></a>何以故？<a id="a-66"></a>我说胜义，<a id="a-67"></a>是诸圣者内自所证寻思所行，<a id="a-68"></a>是诸异生展转所证。<a id="a-69"></a>是故，<a id="a-6A"></a>法涌，<a id="a-6B"></a>由此道理当知胜义超过一切寻思境相。<a id="a-6C"></a>法涌，<a id="a-6D"></a>我说胜义无相所行，<a id="a-6E"></a>寻思但行有相境界。<a id="a-6F"></a>是故，<a id="a-6G"></a>法涌，<a id="a-6H"></a>由此道理当知胜义超过一切寻思境相。<a id="a-6I"></a>法涌，<a id="a-6J"></a>我说胜义不可言说，<a id="a-6K"></a>寻思但行言说境界。<a id="a-6L"></a>是故，<a id="a-6M"></a>法涌，<a id="a-6N"></a>由此道理当知胜义超过一切寻思境相。<a id="a-6O"></a>法涌，<a id="a-6P"></a>我说胜义绝诸表示，<a id="a-6Q"></a>寻思但行表示境界。<a id="a-6R"></a>是故，<a id="a-6S"></a>法涌，<a id="a-6T"></a>由此道理当知胜义超过一切寻思境相。<a id="a-6U"></a>法涌，<a id="a-6V"></a>我说胜义绝诸诤论，<a id="a-6W"></a>寻思但行诤论境界。<a id="a-6X"></a>是故，<a id="a-6Y"></a>法涌，<a id="a-6Z"></a>由此道理当知胜义超过一切寻思境相。</p>
  <p id="a6a">“法涌当知，<a id="a-6b"></a>譬如有人，<a id="a-6c"></a>尽其寿量习辛苦味，<a id="a-6d"></a>于蜜、<a id="a-6e"></a>石蜜上妙美味不能寻思，<a id="a-6f"></a>不能比度，<a id="a-6g"></a>不能信解。<a id="a-6h"></a>或于长夜由欲贪胜解，<a id="a-6i"></a>诸欲炽火所烧然故，<a id="a-6j"></a>于内除灭一切色声香味触相妙远离乐不能寻思，<a id="a-6k"></a>不能比度，<a id="a-6l"></a>不能信解。<a id="a-6m"></a>或于长夜由言说胜解，<a id="a-6n"></a>乐著世间绮言说故，<a id="a-6o"></a>于内寂静圣默然乐不能寻思，<a id="a-6p"></a>不能比度，<a id="a-6q"></a>不能信解。<a id="a-6r"></a>或于长夜由见闻觉知表示胜解，<a id="a-6s"></a>乐著世间诸表示故，<a id="a-6t"></a>于永除断一切表示萨迦耶灭究竟涅槃不能寻思，<a id="a-6u"></a>不能比度，<a id="a-6v"></a>不能信解。<a id="a-6w"></a>法涌当知，<a id="a-6x"></a>譬如有人于其长夜，<a id="a-6y"></a>由有种种我所摄受诤论胜解，<a id="a-6z"></a>乐著世间诸诤论故，<a id="a-70"></a>于北拘卢洲无我所无摄受离诤论不能寻思，<a id="a-71"></a>不能比度，<a id="a-72"></a>不能信解。<a id="a-73"></a>如是，<a id="a-74"></a>法涌，<a id="a-75"></a>诸寻思者，<a id="a-76"></a>于超一切寻思所行胜义谛相不能寻思，<a id="a-77"></a>不能比度，<a id="a-78"></a>不能信解。<a id="a-79"></a>”</p>
  <p id="a7A">尔时，<a id="a-7B"></a>世尊欲重宣此义，<a id="a-7C"></a>而说颂曰：</p>
  <p id="a7D">“内证无相之所行，<a id="a-7E"></a> 不可言说绝表示，</p>
  <p id="a7F">息诸诤论胜义谛，<a id="a-7G"></a> 超过一切寻思相。<a id="a-7H"></a>”</p>
  <p id="a7I">尔时，<a id="a-7J"></a>善清净慧菩萨摩诃萨白佛言：<a id="a-7K"></a>“世尊甚奇！<a id="a-7L"></a>乃至世尊善说！<a id="a-7M"></a>谓世尊言，<a id="a-7N"></a>胜义谛相微细甚深，<a id="a-7O"></a>超过诸法一异性相，<a id="a-7P"></a>难可通达！<a id="a-7Q"></a>世尊，<a id="a-7R"></a>我即于此曾见一处，<a id="a-7S"></a>有众菩萨等正修行胜解行地，<a id="a-7T"></a>同一会坐，<a id="a-7U"></a>皆共思议胜义谛相与诸行相一异性相。<a id="a-7V"></a>于此会中，<a id="a-7W"></a>一类菩萨作如是言：<a id="a-7X"></a>‘胜义谛相与诸行相都无有异。<a id="a-7Y"></a>’一类菩萨复作是言：<a id="a-7Z"></a>‘非胜义谛相与诸行相都无有异，<a id="a-7a"></a>然胜义谛相异诸行相。<a id="a-7b"></a>’有余菩萨疑惑犹豫，<a id="a-7c"></a>复作是言：<a id="a-7d"></a>‘是诸菩萨谁言谛实？<a id="a-7e"></a>谁言虚妄？<a id="a-7f"></a>谁如理行？<a id="a-7g"></a>谁不如理？<a id="a-7h"></a>’或唱是言：<a id="a-7i"></a>‘胜义谛相与诸行相都无有异。<a id="a-7j"></a>’或唱是言：<a id="a-7k"></a>‘胜义谛相异诸行相。<a id="a-7l"></a>’世尊，<a id="a-7m"></a>我见彼已窃作是念：<a id="a-7n"></a>‘此诸善男子，<a id="a-7o"></a>愚痴顽钝，<a id="a-7p"></a>不明不善，<a id="a-7q"></a>不如理行，<a id="a-7r"></a>于胜义谛微细甚深超过诸行一异性相不能解了。<a id="a-7s"></a>’”</p>
  <p id="a7t">说是语已，<a id="a-7u"></a>尔时世尊告善清净慧菩萨摩诃萨曰：<a id="a-7v"></a>“善男子，<a id="a-7w"></a>如是，<a id="a-7x"></a>如是，<a id="a-7y"></a>如汝所说：<a id="a-7z"></a>彼诸善男子，<a id="a-80"></a>愚痴顽钝，<a id="a-81"></a>不明不善，<a id="a-82"></a>不如理行，<a id="a-83"></a>于胜义谛微细甚深超过诸行一异性相不能解了。<a id="a-84"></a>何以故？<a id="a-85"></a>善清净慧，<a id="a-86"></a>非于诸行如是行时，<a id="a-87"></a>名能通达胜义谛相，<a id="a-88"></a>或于胜义谛而得作证。<a id="a-89"></a>何以故？</p>
  <p id="a8A">“善清净慧，<a id="a-8B"></a>若‘胜义谛相与诸行相都无异’者，<a id="a-8C"></a>应于今时一切异生皆已见谛，<a id="a-8D"></a>又诸异生皆应已得无上方便安隐涅槃，<a id="a-8E"></a>或应已证阿耨多罗三藐三菩提。<a id="a-8F"></a>若‘胜义谛相与诸行相一向异’者，<a id="a-8G"></a>已见谛者于诸行相应不除遣；<a id="a-8H"></a>若不除遣诸行相者，<a id="a-8I"></a>应于相缚不得解脱；<a id="a-8J"></a>此见谛者于诸相缚不解脱故，<a id="a-8K"></a>于粗重缚亦应不脱；<a id="a-8L"></a>由于二缚不解脱故，<a id="a-8M"></a>已见谛者应不能得无上方便安隐涅槃，<a id="a-8N"></a>或不应证阿耨多罗三藐三菩提。</p>
  <p id="a8O">“善清净慧，<a id="a-8P"></a>由于今时非诸异生皆已见谛，<a id="a-8Q"></a>非诸异生已能获得无上方便安隐涅槃，<a id="a-8R"></a>亦非已证阿耨多罗三藐三菩提，<a id="a-8S"></a>是故‘胜义谛相与诸行相都无异相’不应道理。<a id="a-8T"></a>若于此中作如是言‘胜义谛相与诸行相都无异’者，<a id="a-8U"></a>由此道理当知一切非如理行，<a id="a-8V"></a>不如正理。<a id="a-8W"></a>善清净慧，<a id="a-8X"></a>由于今时非见谛者于诸行相不能除遣，<a id="a-8Y"></a>然能除遣；<a id="a-8Z"></a>非见谛者于诸相缚不能解脱，<a id="a-8a"></a>然能解脱；<a id="a-8b"></a>非见谛者于粗重缚不能解脱，<a id="a-8c"></a>然能解脱；<a id="a-8d"></a>以于二障能解脱故，<a id="a-8e"></a>亦能获得无上方便安隐涅槃，<a id="a-8f"></a>或有能证阿耨多罗三藐三菩提。<a id="a-8g"></a>是故‘胜义谛相与诸行相一向异相’不应道理。<a id="a-8h"></a>若于此中作如是言‘胜义谛相与诸行相一向异’者，<a id="a-8i"></a>由此道理当知一切非如理行，<a id="a-8j"></a>不如正理。</p>
  <p id="a8k">“善清净慧，<a id="a-8l"></a>若‘胜义谛相与诸行相都无异’者，<a id="a-8m"></a>如诸行相堕杂染相，<a id="a-8n"></a>此胜义谛相亦应如是堕杂染相。<a id="a-8o"></a>善清净慧，<a id="a-8p"></a>若‘胜义谛相与诸行相一向异’者，<a id="a-8q"></a>应非一切行相共相名胜义谛相。<a id="a-8r"></a>善清净慧，<a id="a-8s"></a>由于今时胜义谛相非堕杂染相，<a id="a-8t"></a>诸行共相名胜义谛相。<a id="a-8u"></a>是故，<a id="a-8v"></a>‘胜义谛相与诸行相都无异相’不应道理，<a id="a-8w"></a>‘胜义谛相与诸行相一向异相’不应道理。<a id="a-8x"></a>若于此中作如是言‘胜义谛相与诸行相都无有异’，<a id="a-8y"></a>或‘胜义谛相与诸行相一向异’者，<a id="a-8z"></a>由此道理当知一切非如理行，<a id="a-90"></a>不如正理。</p>
  <p id="a91">“善清净慧，<a id="a-92"></a>若‘胜义谛相与诸行相都无异’者，<a id="a-93"></a>如胜义谛相于诸行相无有差别，<a id="a-94"></a>一切行相亦应如是无有差别；<a id="a-95"></a>修观行者于诸行中如其所见，<a id="a-96"></a>如其所闻，<a id="a-97"></a>如其所觉，<a id="a-98"></a>如其所知，<a id="a-99"></a>不应后时更求胜义。<a id="a-9A"></a>若‘胜义谛相与诸行相一向异’者，<a id="a-9B"></a>应非‘诸行唯无我性、<a id="a-9C"></a>唯无自性之所显现是胜义相’；<a id="a-9D"></a>又应俱时别相成立，<a id="a-9E"></a>谓杂染相及清净相。<a id="a-9F"></a>善清净慧，<a id="a-9G"></a>由于今时一切行相皆有差别，<a id="a-9H"></a>非无差别；<a id="a-9I"></a>修观行者于诸行中如其所见，<a id="a-9J"></a>如其所闻，<a id="a-9K"></a>如其所觉，<a id="a-9L"></a>如其所知，<a id="a-9M"></a>复于后时更求胜义。<a id="a-9N"></a>又即‘诸行唯无我性、<a id="a-9O"></a>唯无自性之所显现名胜义相’，<a id="a-9P"></a>又非俱时染净二相别相成立。<a id="a-9Q"></a>是故，<a id="a-9R"></a>‘胜义谛相与诸行相都无有异’或‘一向异’不应道理。<a id="a-9S"></a>若于此中作如是言‘胜义谛相与诸行相都无有异’或‘一向异’者，<a id="a-9T"></a>由此道理当知一切非如理行，<a id="a-9U"></a>不如正理。</p>
  <p id="a9V">“善清净慧，<a id="a-9W"></a>如螺贝上鲜白色性，<a id="a-9X"></a>不易施设与彼螺贝一相异相。<a id="a-9Y"></a>如螺贝上鲜白色性，<a id="a-9Z"></a>金上黄色亦复如是。<a id="a-9a"></a>如箜篌声上美妙曲性，<a id="a-9b"></a>不易施设与箜篌声一相异相。<a id="a-9c"></a>如黑沉上有妙香性，<a id="a-9d"></a>不易施设与彼黑沉一相异相。<a id="a-9e"></a>如胡椒上辛猛利性，<a id="a-9f"></a>不易施设与彼胡椒一相异相。<a id="a-9g"></a>如胡椒上辛猛利性，<a id="a-9h"></a>诃棃涩性亦复如是。<a id="a-9i"></a>如蠹罗绵上有柔软性，<a id="a-9j"></a>不易施设与蠹罗绵一相异相。<a id="a-9k"></a>如熟酥上所有醍醐，<a id="a-9l"></a>不易施设与彼熟酥一相异相。<a id="a-9m"></a>又如一切行上无常性，<a id="a-9n"></a>一切有漏法上苦性，<a id="a-9o"></a>一切法上补特伽罗无我性，<a id="a-9p"></a>不易施设与彼行等一相异相。<a id="a-9q"></a>又如贪上不寂静相及杂染相，<a id="a-9r"></a>不易施设比与彼贪一相异相。<a id="a-9s"></a>如于贪上，<a id="a-9t"></a>于瞋、<a id="a-9u"></a>痴上当知亦尔。<a id="a-9v"></a>如是，<a id="a-9w"></a>善清净慧，<a id="a-9x"></a>胜义谛相，<a id="a-9y"></a>不可施设与诸行相一相异相。<a id="a-9z"></a>善清净慧，<a id="a-A0"></a>我于如是微细极微细、<a id="a-A1"></a>甚深极甚深、<a id="a-A2"></a>难通达极难通达，<a id="a-A3"></a>超过诸法一异性相胜义谛相现正等觉，<a id="a-A4"></a>现等觉已为他宣说，<a id="a-A5"></a>显示开解，<a id="a-A6"></a>施设照了。<a id="a-A7"></a>”</p>
  <p id="aA8">尔时，<a id="a-A9"></a>世尊欲重宣此义，<a id="a-AA"></a>而说颂曰：</p>
  <p id="aAB">“行界胜义相，<a id="a-AC"></a> 离一异性相，</p>
  <p id="aAD">若分别一异，<a id="a-AE"></a> 彼非如理行。</p>
  <p id="aAF">众生为相缚，<a id="a-AG"></a> 及为粗重缚，</p>
  <p id="aAH">要勤修止观，<a id="a-AI"></a> 尔乃得解脱。<a id="a-AJ"></a>”</p>
  <p id="aAK">尔时，<a id="a-AL"></a>世尊告长老善现曰：<a id="a-AM"></a>“善现，<a id="a-AN"></a>汝于有情界中，<a id="a-AO"></a>知几有情怀增上慢，<a id="a-AP"></a>为增上慢所执持故记别所解？<a id="a-AQ"></a>汝于有情界中，<a id="a-AR"></a>知几有情离增上慢记别所解？<a id="a-AS"></a>”</p>
  <p id="aAT">尔时，<a id="a-AU"></a>尊者善现白佛言：<a id="a-AV"></a>“世尊，<a id="a-AW"></a>我知有情界中，<a id="a-AX"></a>少分有情离增上慢记别所解。<a id="a-AY"></a>世尊，<a id="a-AZ"></a>我知有情界中，<a id="a-Aa"></a>有无量无数不可说有情怀增上慢，<a id="a-Ab"></a>为增上慢所执持故记别所解。</p>
  <p id="aAc">“世尊，<a id="a-Ad"></a>我于一时住阿练若大树林中，<a id="a-Ae"></a>时有众多苾刍亦于此林依近我住。<a id="a-Af"></a>我见彼诸苾刍，<a id="a-Ag"></a>于日后分展转聚集，<a id="a-Ah"></a>依有所得现观，<a id="a-Ai"></a>各说种种相法记别所解。<a id="a-Aj"></a>于中一类由得蕴故，<a id="a-Ak"></a>得蕴相故、<a id="a-Al"></a>得蕴起故、<a id="a-Am"></a>得蕴尽故、<a id="a-An"></a>得蕴灭故、<a id="a-Ao"></a>得蕴灭作证故记别所解。<a id="a-Ap"></a>如此一类由得蕴故，<a id="a-Aq"></a>复有一类由得处故，<a id="a-Ar"></a>复有一类得缘起故，<a id="a-As"></a>当知亦尔。<a id="a-At"></a>复有一类由得食故、<a id="a-Au"></a>得食相故、<a id="a-Av"></a>得食起故、<a id="a-Aw"></a>得食尽故、<a id="a-Ax"></a>得食灭故、<a id="a-Ay"></a>得食灭作证故记别所解。<a id="a-Az"></a>复有一类由得谛故、<a id="a-B0"></a>得谛相故、<a id="a-B1"></a>得谛遍知故、<a id="a-B2"></a>得谛永断故、<a id="a-B3"></a>得谛作证故、<a id="a-B4"></a>得谛修习故记别所解。<a id="a-B5"></a>复有一类由得界故、<a id="a-B6"></a>得界相故、<a id="a-B7"></a>得界种种性故、<a id="a-B8"></a>得界非一性故、<a id="a-B9"></a>得界灭故、<a id="a-BA"></a>得界灭作证故记别所解。<a id="a-BB"></a>复有一类由得念住故、<a id="a-BC"></a>得念住相故、<a id="a-BD"></a>得念住能治所治故、<a id="a-BE"></a>得念住修故、<a id="a-BF"></a>得念住未生令生故、<a id="a-BG"></a>得念住生已坚住不忘、<a id="a-BH"></a>倍修增广故记别所解。<a id="a-BI"></a>如有一类得念住故，<a id="a-BJ"></a>复有一类得正断故、<a id="a-BK"></a>得神足故、<a id="a-BL"></a>得诸根故、<a id="a-BM"></a>得诸力故、<a id="a-BN"></a>得觉支故，<a id="a-BO"></a>当知亦尔。<a id="a-BP"></a>复有一类得八支圣道故、<a id="a-BQ"></a>得八支圣道相故、<a id="a-BR"></a>得八支圣道能治所治故、<a id="a-BS"></a>得八支圣道修故、<a id="a-BT"></a>得八支圣道未生令生故、<a id="a-BU"></a>得八支圣道生已坚住不忘、<a id="a-BV"></a>倍修增广故记别所解。</p>
  <p id="aBW">“世尊，<a id="a-BX"></a>我见彼已便作是念：<a id="a-BY"></a>‘此诸长老依有所得现观，<a id="a-BZ"></a>各说种种相法记别所解。<a id="a-Ba"></a>当知彼诸长老，<a id="a-Bb"></a>一切皆怀增上慢，<a id="a-Bc"></a>为增上慢所执持故，<a id="a-Bd"></a>于胜义谛遍一切一味相不能解了。<a id="a-Be"></a>是故世尊甚奇！<a id="a-Bf"></a>乃至世尊善说！<a id="a-Bg"></a>谓世尊言，<a id="a-Bh"></a>胜义谛相微细最微细、<a id="a-Bi"></a>甚深最甚深、<a id="a-Bj"></a>难通达最难通达，<a id="a-Bk"></a>遍一切一味相。<a id="a-Bl"></a>’世尊，<a id="a-Bm"></a>此圣教中修行苾刍，<a id="a-Bn"></a>于胜义谛遍一切一味相尚难通达，<a id="a-Bo"></a>况诸外道？<a id="a-Bp"></a>”</p>
  <p id="aBq">尔时，<a id="a-Br"></a>世尊告尊者善现曰：<a id="a-Bs"></a>“如是，<a id="a-Bt"></a>如是。<a id="a-Bu"></a>善现，<a id="a-Bv"></a>我于微细最微细、<a id="a-Bw"></a>甚深最甚深、<a id="a-Bx"></a>难通达最难通达，<a id="a-By"></a>遍一切一味相胜义谛现正等觉，<a id="a-Bz"></a>现等觉已为他宣说，<a id="a-C0"></a>显示开解，<a id="a-C1"></a>施设照了。<a id="a-C2"></a>何以故？<a id="a-C3"></a>善现，<a id="a-C4"></a>我已显示于一切蕴中清净所缘是胜义谛，<a id="a-C5"></a>我已显示于一切处、<a id="a-C6"></a>缘起、<a id="a-C7"></a>食、<a id="a-C8"></a>谛、<a id="a-C9"></a>界、<a id="a-CA"></a>念住、<a id="a-CB"></a>正断、<a id="a-CC"></a>神足、<a id="a-CD"></a>根、<a id="a-CE"></a>力、<a id="a-CF"></a>觉支、<a id="a-CG"></a>道支中清净所缘是胜义谛。<a id="a-CH"></a>此清净所缘于一切蕴中，<a id="a-CI"></a>是一味相无别异相。<a id="a-CJ"></a>如于蕴中，<a id="a-CK"></a>如是于一切处中乃至一切道支中，<a id="a-CL"></a>是一味相无别异相。<a id="a-CM"></a>是故，<a id="a-CN"></a>善现，<a id="a-CO"></a>由此道理，<a id="a-CP"></a>当知胜义谛是遍一切一味相。</p>
  <p id="aCQ">“善现，<a id="a-CR"></a>修观行苾刍，<a id="a-CS"></a>通达一蕴真如、<a id="a-CT"></a>胜义、<a id="a-CU"></a>法无我性已，<a id="a-CV"></a>更不寻求各别余蕴诸处、<a id="a-CW"></a>缘起、<a id="a-CX"></a>食、<a id="a-CY"></a>谛、<a id="a-CZ"></a>界、<a id="a-Ca"></a>念住、<a id="a-Cb"></a>正断、<a id="a-Cc"></a>神足、<a id="a-Cd"></a>根力、<a id="a-Ce"></a>觉支、<a id="a-Cf"></a>道支、<a id="a-Cg"></a>真如胜义法无我性，<a id="a-Ch"></a>唯即随此真如、<a id="a-Ci"></a>胜义、<a id="a-Cj"></a>无二智为依止故，<a id="a-Ck"></a>于遍一切一味相胜义谛审察趣证。<a id="a-Cl"></a>是故，<a id="a-Cm"></a>善现，<a id="a-Cn"></a>由此道理当知胜义谛是遍一切一味相。<a id="a-Co"></a>善现，<a id="a-Cp"></a>如彼诸蕴展转异相，<a id="a-Cq"></a>如彼诸处、<a id="a-Cr"></a>缘起、<a id="a-Cs"></a>食、<a id="a-Ct"></a>谛、<a id="a-Cu"></a>界、<a id="a-Cv"></a>念住、<a id="a-Cw"></a>正断、<a id="a-Cx"></a>神足、<a id="a-Cy"></a>根力、<a id="a-Cz"></a>觉支、<a id="a-D0"></a>道支展转异相，<a id="a-D1"></a>若一切法真如、<a id="a-D2"></a>胜义、<a id="a-D3"></a>法无我性亦异相者，<a id="a-D4"></a>是则真如、<a id="a-D5"></a>胜义、<a id="a-D6"></a>法无我性亦应有因，<a id="a-D7"></a>从因所生；<a id="a-D8"></a>若从因生，<a id="a-D9"></a>应是有为；<a id="a-DA"></a>若是有为，<a id="a-DB"></a>应非胜义；<a id="a-DC"></a>若非胜义，<a id="a-DD"></a>应更寻求余胜义谛。<a id="a-DE"></a>善现，<a id="a-DF"></a>由此真如、<a id="a-DG"></a>胜义、<a id="a-DH"></a>法无我性不名有因，<a id="a-DI"></a>非因所生，<a id="a-DJ"></a>亦非有为，<a id="a-DK"></a>是胜义谛，<a id="a-DL"></a>得此胜义更不寻求余胜义谛；<a id="a-DM"></a>唯有常常时、<a id="a-DN"></a>恒恒时，<a id="a-DO"></a>如来出世、<a id="a-DP"></a>若不出世，<a id="a-DQ"></a>诸法法性安立，<a id="a-DR"></a>法界安住。<a id="a-DS"></a>是故，<a id="a-DT"></a>善现，<a id="a-DU"></a>由此道理，<a id="a-DV"></a>当知胜义谛是遍一切一味相。<a id="a-DW"></a>善现，<a id="a-DX"></a>譬如种种非一品类异相色中，<a id="a-DY"></a>虚空无相、<a id="a-DZ"></a>无分别、<a id="a-Da"></a>无变异，<a id="a-Db"></a>遍一切一味相；<a id="a-Dc"></a>如是异性异相一切法中，<a id="a-Dd"></a>胜义谛遍一切一味相，<a id="a-De"></a>当知亦尔。<a id="a-Df"></a>”</p>
  <p id="aDg">尔时，<a id="a-Dh"></a>世尊欲重宣此义，<a id="a-Di"></a>而说颂曰：</p>
  <p id="aDj">“此遍一切一味相，<a id="a-Dk"></a> 胜义诸佛说无异；</p>
  <p id="aDl">若有于中异分别，<a id="a-Dm"></a> 彼定愚痴依上慢。<a id="a-Dn"></a>”</p>
  <p data-pb></p>
  <h2 id="aDo">心意识相品第三</h2>
  <p id="aDp">尔时，<a id="a-Dq"></a>广慧菩萨摩诃萨白佛言：<a id="a-Dr"></a>“世尊，<a id="a-Ds"></a>如世尊说，<a id="a-Dt"></a>于心意识秘密善巧菩萨，<a id="a-Du"></a>于心意识秘密善巧菩萨者，<a id="a-Dv"></a>齐何名为于心意识秘密善巧菩萨？<a id="a-Dw"></a>如来齐何施设彼为于心意识秘密善巧菩萨？<a id="a-Dx"></a>”</p>
  <p id="aDy">说是语已，<a id="a-Dz"></a>尔时世尊告广慧菩萨摩诃萨曰：<a id="a-E0"></a>“善哉！<a id="a-E1"></a>善哉！<a id="a-E2"></a>广慧，<a id="a-E3"></a>汝今乃能请问如来如是深义。<a id="a-E4"></a>汝今为欲利益安乐无量众生，<a id="a-E5"></a>哀愍世间及诸天、<a id="a-E6"></a>人、<a id="a-E7"></a>阿素洛等，<a id="a-E8"></a>为令获得义利安乐故发斯问。<a id="a-E9"></a>汝应谛听！<a id="a-EA"></a>吾当为汝说心意识秘密之义。</p>
  <p id="aEB">“广慧当知，<a id="a-EC"></a>于六趣生死，<a id="a-ED"></a>彼彼有情堕彼彼有情众中，<a id="a-EE"></a>或在卵生、<a id="a-EF"></a>或在胎生、<a id="a-EG"></a>或在湿生、<a id="a-EH"></a>或在化生，<a id="a-EI"></a>身分生起，<a id="a-EJ"></a>于中最初一切种子心识成熟，<a id="a-EK"></a>展转和合，<a id="a-EL"></a>增长广大，<a id="a-EM"></a>依二执受：<a id="a-EN"></a>一者、<a id="a-EO"></a>有色诸根及所依执受，<a id="a-EP"></a>二者、<a id="a-EQ"></a>相名分别言说戏论习气执受。<a id="a-ER"></a>有色界中具二执受，<a id="a-ES"></a>无色界中不具二种。<a id="a-ET"></a>广慧，<a id="a-EU"></a>此识亦名阿陀那识。<a id="a-EV"></a>何以故？<a id="a-EW"></a>由此识于身随逐执持故。<a id="a-EX"></a>亦名阿赖耶识。<a id="a-EY"></a>何以故？<a id="a-EZ"></a>由此识于身摄受藏隐同安危义故。<a id="a-Ea"></a>亦名为心。<a id="a-Eb"></a>何以故？<a id="a-Ec"></a>由此识色、<a id="a-Ed"></a>声、<a id="a-Ee"></a>香、<a id="a-Ef"></a>味、<a id="a-Eg"></a>触等积集滋长故。</p>
  <p id="aEh">“广慧，<a id="a-Ei"></a>阿陀那识为依止、<a id="a-Ej"></a>为建立故，<a id="a-Ek"></a>六识身转，<a id="a-El"></a>谓眼识、<a id="a-Em"></a>耳鼻舌身意识。<a id="a-En"></a>此中有识，<a id="a-Eo"></a>眼及色为缘生眼识，<a id="a-Ep"></a>与眼识俱随行同时同境有分别意识转；<a id="a-Eq"></a>有识，<a id="a-Er"></a>耳、<a id="a-Es"></a>鼻、<a id="a-Et"></a>舌、<a id="a-Eu"></a>身及声、<a id="a-Ev"></a>香、<a id="a-Ew"></a>味、<a id="a-Ex"></a>触为缘生耳、<a id="a-Ey"></a>鼻、<a id="a-Ez"></a>舌、<a id="a-F0"></a>身识，<a id="a-F1"></a>与耳、<a id="a-F2"></a>鼻、<a id="a-F3"></a>舌、<a id="a-F4"></a>身识俱随行同时同境有分别意识转。<a id="a-F5"></a>广慧，<a id="a-F6"></a>若于尔时一眼识转，<a id="a-F7"></a>即于此时唯有一分别意识与眼识同所行转；<a id="a-F8"></a>若于尔时二、<a id="a-F9"></a>三、<a id="a-FA"></a>四、<a id="a-FB"></a>五诸识身转，<a id="a-FC"></a>即于此时唯有一分别意识与五识身同所行转。</p>
  <p id="aFD">“广慧，<a id="a-FE"></a>譬如大瀑水流，<a id="a-FF"></a>若有一浪生缘现前唯一浪转，<a id="a-FG"></a>若二若多浪生缘现前有多浪转，<a id="a-FH"></a>然此瀑水自类恒流无断无尽。<a id="a-FI"></a>又如善净镜面，<a id="a-FJ"></a>若有一影生缘现前唯一影起，<a id="a-FK"></a>若二若多影生缘现前有多影起，<a id="a-FL"></a>非此镜面转变为影，<a id="a-FM"></a>亦无受用灭尽可得。<a id="a-FN"></a>如是，<a id="a-FO"></a>广慧，<a id="a-FP"></a>由似瀑流阿陀那识为依止、<a id="a-FQ"></a>为建立故，<a id="a-FR"></a>若于尔时有一眼识生缘现前，<a id="a-FS"></a>即于此时一眼识转；<a id="a-FT"></a>若于尔时乃至有五识身生缘现前，<a id="a-FU"></a>即于此时五识身转。<a id="a-FV"></a>广慧，<a id="a-FW"></a>如是菩萨虽由法住智为依止、<a id="a-FX"></a>为建立故，<a id="a-FY"></a>于心意识秘密善巧，<a id="a-FZ"></a>然诸如来不齐于此施设彼为于心意识一切秘密善巧菩萨。</p>
  <p id="aFa">“广慧，<a id="a-Fb"></a>若诸菩萨于内各别，<a id="a-Fc"></a>如实不见阿陀那，<a id="a-Fd"></a>不见阿陀那识，<a id="a-Fe"></a>不见阿赖耶，<a id="a-Ff"></a>不见阿赖耶识，<a id="a-Fg"></a>不见积集，<a id="a-Fh"></a>不见心，<a id="a-Fi"></a>不见眼色及眼识，<a id="a-Fj"></a>不见耳声及耳识，<a id="a-Fk"></a>不见鼻香及鼻识，<a id="a-Fl"></a>不见舌味及舌识，<a id="a-Fm"></a>不见身触及身识，<a id="a-Fn"></a>不见意法及意识，<a id="a-Fo"></a>是名胜义善巧菩萨，<a id="a-Fp"></a>如来施设彼为胜义善巧菩萨。<a id="a-Fq"></a>广慧，<a id="a-Fr"></a>齐此名为于心意识一切秘密善巧菩萨，<a id="a-Fs"></a>如来齐此施设彼为于心意识一切秘密善巧菩萨。<a id="a-Ft"></a>”</p>
  <p id="aFu">尔时，<a id="a-Fv"></a>世尊欲重宣此义，<a id="a-Fw"></a>而说颂曰：</p>
  <p id="aFx">“阿陀那识甚深细，<a id="a-Fy"></a>一切种子如瀑流，</p>
  <p id="aFz">我于凡愚不开演，<a id="a-G0"></a>恐彼分别执为我。<a id="a-G1"></a>”</p>
 </body>
</html>