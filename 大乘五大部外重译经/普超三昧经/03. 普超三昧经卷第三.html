<!doctype html>
<html id="z3IBTmsPI" data-ver="971">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">普超三昧经卷第三</h1>
  <h2 id="a2">变动品第九</h2>
  <p id="a3">尔时王阿阇世明旦早起。<a id="a-4"></a>诣濡首所而稽首曰。<a id="a-5"></a>供具已办时至可行。<a id="a-6"></a>贤者大迦葉晨朝夙兴。<a id="a-7"></a>着衣持钵与诸比丘五百人俱。<a id="a-8"></a>欲入舍卫大城分卫。<a id="a-9"></a>于中路念吾行分卫。<a id="a-A"></a>时如大早宁可造见濡首童真。<a id="a-B"></a>这设斯念寻便往至。<a id="a-C"></a>则与濡首言谈叙阔演说坚要。<a id="a-D"></a>濡首而谓之曰。<a id="a-E"></a>唯大迦葉晨何所凑。<a id="a-F"></a>答曰。<a id="a-G"></a>欲行分卫故来咨受。<a id="a-H"></a>濡首曰。<a id="a-I"></a>今当就吾食所设膳与眷属俱。<a id="a-J"></a>吾当与仁分卫之具。<a id="a-K"></a>迦葉答曰俱具已达。<a id="a-L"></a>吾以法故而来至斯。<a id="a-M"></a>不以食膳。<a id="a-N"></a>又曰迦葉。<a id="a-O"></a>惟当受请供受二事。<a id="a-P"></a>大法供养。<a id="a-Q"></a>饮食之膳。<a id="a-R"></a>言不释法亦不失食。<a id="a-S"></a>迦葉答曰。<a id="a-T"></a>鄙等之举以用法故绝膳不食。<a id="a-U"></a>尽其形寿志在于法。<a id="a-V"></a>所以者何。<a id="a-W"></a>不从他人乃能得致。<a id="a-X"></a>如斯法门如从仁者所说正谊。<a id="a-Y"></a>又问。<a id="a-Z"></a>今者濡首及诸菩萨为于何食。<a id="a-a"></a>濡首报曰。<a id="a-b"></a>吾等所食及施与者。<a id="a-c"></a>亦不长益亦不耗减。<a id="a-d"></a>不动生死不近泥洹。<a id="a-e"></a>亦不超度凡夫之地。<a id="a-f"></a>亦不证明贤圣之法。<a id="a-g"></a>不越声闻不舍缘觉。<a id="a-h"></a>吾等当说彼之所请。<a id="a-i"></a>其布施者。<a id="a-j"></a>亦不净除慧与所识。<a id="a-k"></a>不损而益不至解脱。<a id="a-l"></a>于诸经法亦无所兴。<a id="a-m"></a>亦不得法亦无所释。<a id="a-n"></a>迦葉答曰。<a id="a-o"></a>是为大施无极广施。<a id="a-p"></a>已入无本之所致也。<a id="a-q"></a>尔时濡首心自念言。<a id="a-r"></a>今日入城宁可如佛感动变化。<a id="a-s"></a>应时以众神足变动三昧而为正受。<a id="a-t"></a>这以是定为正受时。<a id="a-u"></a>寻即一切于是三千大千世界。<a id="a-v"></a>普悉等住平若手掌普此佛国。<a id="a-w"></a>其大光明靡不周遍。<a id="a-x"></a>其在地狱遭苦患者即时休息。<a id="a-y"></a>畜生饿鬼诸不安者寻获安隐。<a id="a-z"></a>众生之类心悉开解。<a id="a-10"></a>无淫怒痴无悭嫉者。<a id="a-11"></a>亦无谀谄无有嗔恚憍慢之结。<a id="a-12"></a>无所兴起亦无热恼。<a id="a-13"></a>尔时众生展转相瞻如父如母。<a id="a-14"></a>睹此三千大千世界六反震动。<a id="a-15"></a>欲行天子色行天子。<a id="a-16"></a>悉来集会供奉溥首。<a id="a-17"></a>鼓乐弦歌倡伎百千。<a id="a-18"></a>雨于天花严治途路。<a id="a-19"></a>濡首童真这兴斯定。<a id="a-1A"></a>从其室宇至于城门。<a id="a-1B"></a>自然庄严途路平整既广且长。<a id="a-1C"></a>皆以七宝无央数珍。<a id="a-1D"></a>若干挍饰自然出现。<a id="a-1E"></a>不可计宝化为宝堑。<a id="a-1F"></a>中生莲花芙蓉蘅花充满炜晔。<a id="a-1G"></a>堑上化造珠交露帐。<a id="a-1H"></a>而起幢幡缯彩花盖。<a id="a-1I"></a>其堑周匝遍有栏楯。<a id="a-1J"></a>栏楯左右皆有宝树而甚高大。<a id="a-1K"></a>以诸宝绳展转连绵系诸宝树。<a id="a-1L"></a>一一宝树边有宝架。<a id="a-1M"></a>皆置香炉烧诸名香。<a id="a-1N"></a>一一香炉烧诸香者闻四十里。<a id="a-1O"></a>诸树中间化宝浴池。<a id="a-1P"></a>有八味水盈满池中底悉金沙。<a id="a-1Q"></a>以宝栏楯周匝绕池琉璃为崖。<a id="a-1R"></a>悉生青莲芙蓉蘅华。<a id="a-1S"></a>诸宝树下以宝为地。<a id="a-1T"></a>一切宝地列宝香瓶而烧名香。<a id="a-1U"></a>一一宝树五百玉女俨然罗住。<a id="a-1V"></a>各各建立布施之德。<a id="a-1W"></a>濡首这以斯定。<a id="a-1X"></a>三昧正受应时即有。<a id="a-1Y"></a>为彼异学外道之师。<a id="a-1Z"></a>示现变化。<a id="a-1a"></a>巍巍无量靡不亘然。<a id="a-1b"></a>濡首童真则从坐起。<a id="a-1c"></a>着衣持钵而欲发行。<a id="a-1d"></a>谓迦葉曰。<a id="a-1e"></a>唯大迦葉。<a id="a-1f"></a>便可在前吾今寻后。<a id="a-1g"></a>所以者何。<a id="a-1h"></a>尊大迦葉年即耆宿。<a id="a-1i"></a>素修梵行久为沙门。<a id="a-1j"></a>未见如来而出家学。<a id="a-1k"></a>计于世间所有罗汉。<a id="a-1l"></a>皆从仁后有所启受。<a id="a-1m"></a>以是之故宜当在前吾今在后迦葉答曰。<a id="a-1n"></a>计于法律不以年岁而为尊长。<a id="a-1o"></a>法律所载智慧为尊。<a id="a-1p"></a>神智圣达乃可为尊。<a id="a-1q"></a>博闻才辩乃曰为尊。<a id="a-1r"></a>诸根明彻乃曰为尊。<a id="a-1s"></a>法律所记以斯为尊。<a id="a-1t"></a>由是计之。<a id="a-1u"></a>濡首童真智慧巍巍博闻普达辩才无碍。<a id="a-1v"></a>晓了一切众生根本。<a id="a-1w"></a>以是之故。<a id="a-1x"></a>最长弘远。<a id="a-1y"></a>仁为大尊。<a id="a-1z"></a>宜当在前。<a id="a-20"></a>余应在后。<a id="a-21"></a>今欲假喻分别此谊。<a id="a-22"></a>迦葉又曰。<a id="a-23"></a>譬师子之子这生未久。<a id="a-24"></a>虽为幼少气力未成。<a id="a-25"></a>其师子子有所游步。<a id="a-26"></a>其气所流野鹿诸兽闻其猛气皆悉奔走。<a id="a-27"></a>若有大象而有六牙。<a id="a-28"></a>其岁六十又身高大。<a id="a-29"></a>若以革绳系之三重。<a id="a-2A"></a>闻师子子威猛之气。<a id="a-2B"></a>恐怖畏懅跳腾尽力。<a id="a-2C"></a>断三重系驰走奔突。<a id="a-2D"></a>入于山谷溪涧林薮岩树之间。<a id="a-2E"></a>若入大水而自沉没。<a id="a-2F"></a>树禽樔翳走兽藏窜。<a id="a-2G"></a>水居鱼鳖潜逃于渊。<a id="a-2H"></a>又诸飞鸟翔翱虚空。<a id="a-2I"></a>发意菩萨亦复如是。<a id="a-2J"></a>假使发意智慧道力未孚成就。<a id="a-2K"></a>心犹憍仰习师子步。<a id="a-2L"></a>过诸声闻缘觉之路。<a id="a-2M"></a>一切众魔自在宫殿。<a id="a-2N"></a>志怀恐惧不能自安。<a id="a-2O"></a>设师子子见余师子。<a id="a-2P"></a>威力猛势。<a id="a-2Q"></a>若师子吼。<a id="a-2R"></a>闻其音声不恐不怖。<a id="a-2S"></a>亦不怀懅无所畏难。<a id="a-2T"></a>益以踊跃衣毛悦泽。<a id="a-2U"></a>乘其力势亦当鸣吼。<a id="a-2V"></a>如是濡首大士闻佛师子吼时。<a id="a-2W"></a>不恐不怖亦不怀懅无所畏难。<a id="a-2X"></a>欢喜踊跃安心生焉。<a id="a-2Y"></a>吾亦当习犹如今佛师子之吼。<a id="a-2Z"></a>假使有说平等正真声闻缘觉。<a id="a-2a"></a>如来为尊发意菩萨则是为本。<a id="a-2b"></a>斯言至诚平等无邪。<a id="a-2c"></a>所以者何。<a id="a-2d"></a>由是出生一切诸法而普显现。<a id="a-2e"></a>以故明知濡首为尊。<a id="a-2f"></a>其年幼少则是圣长。<a id="a-2g"></a>宜当在前吾当从后。<a id="a-2h"></a>濡首童真寻在前行。<a id="a-2i"></a>菩萨次之。<a id="a-2j"></a>诸声闻众乃继其踪。<a id="a-2k"></a>濡首这向严庄宝路则雨天花。<a id="a-2l"></a>无数伎乐不鼓自鸣。<a id="a-2m"></a>应时其地六反震动。<a id="a-2n"></a>其大光明靡不灼彻。<a id="a-2o"></a>于时濡首所现变化威神感动。<a id="a-2p"></a>放大光明雨花香熏。<a id="a-2q"></a>诸音乐声相和而鸣入王舍城。<a id="a-2r"></a>王阿阇世筹虑。<a id="a-2s"></a>濡首与二万三千众菩萨俱。<a id="a-2t"></a>及诸声闻眷属围绕。<a id="a-2u"></a>而来进路即怀恐惧。<a id="a-2v"></a>今吾整设五百人供。<a id="a-2w"></a>来者猥多安能周遍当焉。<a id="a-2x"></a>所坐以何饲之。<a id="a-2y"></a>心又念言。<a id="a-2z"></a>濡首童真果相疑误则发此心。<a id="a-30"></a>应时濡首威神圣德之所建立。<a id="a-31"></a>息意天王即自化身。<a id="a-32"></a>金仳鬼神变微妙体则谓王阿阇世曰。<a id="a-33"></a>大王且止勿以为虑无用劳悒。<a id="a-34"></a>濡首童真善权方便智慧无极。<a id="a-35"></a>现大功德威灵赫奕。<a id="a-36"></a>恢阐神力光祚堂堂升路来瑧。<a id="a-37"></a>一人之食能以周遍三千大千世界。<a id="a-38"></a>众生畴类悉令充满。<a id="a-39"></a>何况于斯二万三千眷属来者。<a id="a-3A"></a>以是之故不足劳虑。<a id="a-3B"></a>大王且安勿复加供。<a id="a-3C"></a>一切来者悉当丰足。<a id="a-3D"></a>所以者何濡首大赍求得无尽众祐难量。<a id="a-3E"></a>王阿阇世应时踊跃不能自胜。<a id="a-3F"></a>则以弘意念于濡首如佛世尊。<a id="a-3G"></a>王阿阇世与诸群臣中宫官属。<a id="a-3H"></a>赍持花香杂捣泽香。<a id="a-3I"></a>衣服之具幢幡缯盖。<a id="a-3J"></a>伎乐琴瑟箜篌。<a id="a-3K"></a>奉迎濡首稽首礼毕。<a id="a-3L"></a>侍从濡首入城归宫。<a id="a-3M"></a>濡首与诸眷属初入城时。<a id="a-3N"></a>城内蒸民各赍所有以来供养。<a id="a-3O"></a>时于会中。<a id="a-3P"></a>有一菩萨名曰普观。<a id="a-3Q"></a>濡首告曰。<a id="a-3R"></a>卿族姓子。<a id="a-3S"></a>使其殿舍包容会者。<a id="a-3T"></a>寻即受教察其左右。<a id="a-3U"></a>而普周观阿阇世殿。<a id="a-3V"></a>自然宽大悬缯花盖跱立幢幡。<a id="a-3W"></a>其地平博散众花香。<a id="a-3X"></a>复有菩萨名曰法超。<a id="a-3Y"></a>濡首告曰。<a id="a-3Z"></a>卿族姓子严办众座。<a id="a-3a"></a>应时受教举手弹指。<a id="a-3b"></a>于彼殿馆。<a id="a-3c"></a>二万三千床座自然具足。<a id="a-3d"></a>若干种饰微妙庄严。<a id="a-3e"></a>无数座具而敷其上。<a id="a-3f"></a>濡首童真诸菩萨众悉俱就座。<a id="a-3g"></a>声闻次之。<a id="a-3h"></a>王见濡首与诸菩萨声闻坐毕。<a id="a-3i"></a>前自启白。<a id="a-3j"></a>且待斯须增办供具。<a id="a-3k"></a>濡首答曰。<a id="a-3l"></a>大王自安自当备足勿以为劳。<a id="a-3m"></a>时四天王与其眷属。<a id="a-3n"></a>悉来供侍濡首童真。<a id="a-3o"></a>又天帝释良善夫人。<a id="a-3p"></a>及余玉女无央数千。<a id="a-3q"></a>赍持天上栴檀杂香蜜香捣香。<a id="a-3r"></a>以用供散一切菩萨及诸声闻。<a id="a-3s"></a>时诸菩萨见诸花香及诸玉女。<a id="a-3t"></a>无玉女想无花香想。<a id="a-3u"></a>梵忍迹天化作梵志摩纳之形。<a id="a-3v"></a>手执拂扇住侍濡首左面。<a id="a-3w"></a>以扇扇之。<a id="a-3x"></a>诸梵天子各执拂扇。<a id="a-3y"></a>侍诸菩萨立而扇焉。<a id="a-3z"></a>无棼龙王不现其身。<a id="a-40"></a>在于虚空垂贯真珠。<a id="a-41"></a>从其贯珠出八味水。<a id="a-42"></a>清凉且美供给所当。<a id="a-43"></a>其诸菩萨一切声闻。<a id="a-44"></a>其前各各有垂贯珠。<a id="a-45"></a>而出美水亦给所用。<a id="a-46"></a>王阿阇世心自念言。<a id="a-47"></a>是诸菩萨而不赍钵。<a id="a-48"></a>当于何食。<a id="a-49"></a>濡首知王心念。<a id="a-4A"></a>而告之曰。<a id="a-4B"></a>斯诸正士有所游至不赍钵行。<a id="a-4C"></a>所可游行诸佛国土。<a id="a-4D"></a>这坐欲食钵自然至。<a id="a-4E"></a>斯诸菩萨本所建立。<a id="a-4F"></a>又彼如来昔所造愿。<a id="a-4G"></a>钵从虚空来在于掌。<a id="a-4H"></a>王阿阇世问濡首曰。<a id="a-4I"></a>是诸菩萨从何佛国来。<a id="a-4J"></a>世界名何。<a id="a-4K"></a>如来正觉号曰何等。<a id="a-4L"></a>濡首答曰。<a id="a-4M"></a>世界名常名闻。<a id="a-4N"></a>如来号离闻首。<a id="a-4O"></a>今现在说法。<a id="a-4P"></a>是诸菩萨从彼而来就于仁食。<a id="a-4Q"></a>欲得听省王之狐疑所怀虚妄。<a id="a-4R"></a>时诸菩萨志所建立。<a id="a-4S"></a>如来本愿钵于空中自然飞来。<a id="a-4T"></a>投于无棼八味浴池洗涤清净。<a id="a-4U"></a>诸族姓子。<a id="a-4V"></a>二万三千诸龙采女。<a id="a-4W"></a>各赍香着诸菩萨掌中。<a id="a-4X"></a>时王见兹倍用踊跃。<a id="a-4Y"></a>则前稽首濡首童真。<a id="a-4Z"></a>濡首童真而告王曰。<a id="a-4a"></a>可设供膳宜知是时。<a id="a-4b"></a>王即受教则便陈列。<a id="a-4c"></a>若干种食琦妙珍膳。<a id="a-4d"></a>供具悉遍食不消灭。<a id="a-4e"></a>如是阿阇世。<a id="a-4f"></a>本所供施五百人膳。<a id="a-4g"></a>悉令二万三千皆得饱足。<a id="a-4h"></a>饮食如故。<a id="a-4i"></a>阿阇世王白濡首曰。<a id="a-4j"></a>今膳如故而不消赐。<a id="a-4k"></a>濡首答曰。<a id="a-4l"></a>如今仁者狐疑未尽。<a id="a-4m"></a>疑不尽故犹斯食膳用不消索时诸菩萨饭食毕竟。<a id="a-4n"></a>寻以其钵跳掷空中。<a id="a-4o"></a>钵处虚无无所依据而不堕落。<a id="a-4p"></a>王阿阇世问濡首曰。<a id="a-4q"></a>今斯诸钵为何所止。<a id="a-4r"></a>濡首答曰。<a id="a-4s"></a>犹如大王狐疑所存。<a id="a-4t"></a>今此诸钵亦处于彼。<a id="a-4u"></a>时王答曰钵无所立。<a id="a-4v"></a>濡首答曰。<a id="a-4w"></a>犹如大王所有狐疑亦无所立。<a id="a-4x"></a>今此诸钵无所依据而不堕落。<a id="a-4y"></a>诸法如是悉无所有亦无所住。<a id="a-4z"></a>以是诸法亦无堕落。</p>
  <p data-pb></p>
  <h2 id="a50">决疑品第十</h2>
  <p id="a51">于是王阿阇世。<a id="a-52"></a>见诸菩萨及声闻众食讫澡毕。<a id="a-53"></a>更取卑榻于溥首前坐欲听闻法惟愿溥首解我狐疑。<a id="a-54"></a>溥首答曰。<a id="a-55"></a>大王所疑。<a id="a-56"></a>江河沙等诸佛世尊所不能决。<a id="a-57"></a>时王自省无救无护从榻而堕。<a id="a-58"></a>如断大树摧折擗地。<a id="a-59"></a>大迦葉曰。<a id="a-5A"></a>大王自安莫怀恐懅勿以为惧。<a id="a-5B"></a>所以者何溥首童真被大德铠。<a id="a-5C"></a>善权方便而设此言。<a id="a-5D"></a>可徐而问。<a id="a-5E"></a>时王即起问溥首曰。<a id="a-5F"></a>向者何说江河沙等诸佛世尊。<a id="a-5G"></a>不能为我而决狐疑。<a id="a-5H"></a>溥首报曰。<a id="a-5I"></a>王意云何。<a id="a-5J"></a>诸佛世尊缘心行乎。<a id="a-5K"></a>答曰不也。<a id="a-5L"></a>溥首又问。<a id="a-5M"></a>诸佛世尊发心行乎。<a id="a-5N"></a>答曰不也。<a id="a-5O"></a>又问诸佛世尊灭心行乎。<a id="a-5P"></a>答曰不也。<a id="a-5Q"></a>又问诸佛世尊行有为乎。<a id="a-5R"></a>答曰不也。<a id="a-5S"></a>又问。<a id="a-5T"></a>诸佛世尊行无为乎。<a id="a-5U"></a>答曰不也。<a id="a-5V"></a>又问。<a id="a-5W"></a>诸佛世尊所教行无为乎。<a id="a-5X"></a>答曰不也。<a id="a-5Y"></a>溥首又曰。<a id="a-5Z"></a>王意云何。<a id="a-5a"></a>其诸法者而无有行。<a id="a-5b"></a>无有行者。<a id="a-5c"></a>无所归趣。<a id="a-5d"></a>宁能有人教化于法决断之乎。<a id="a-5e"></a>答曰不也。<a id="a-5f"></a>王当了之。<a id="a-5g"></a>吾以是故而说斯言。<a id="a-5h"></a>王之狐疑江河沙等诸佛正觉所不能决。<a id="a-5i"></a>复次大王。<a id="a-5j"></a>假使有人而自说言。<a id="a-5k"></a>我以尘冥灰烟云雾污染虚空。<a id="a-5l"></a>宁堪任乎。<a id="a-5m"></a>答曰不能污。<a id="a-5n"></a>溥首又问。<a id="a-5o"></a>设令大王。<a id="a-5p"></a>吾取此空洗之使净。<a id="a-5q"></a>宁堪任乎。<a id="a-5r"></a>答曰不能。<a id="a-5s"></a>溥首报曰。<a id="a-5t"></a>如是大王。<a id="a-5u"></a>如来之身晓了诸法犹如虚空。<a id="a-5v"></a>成最正觉自然净者无所染污。<a id="a-5w"></a>以是之故。<a id="a-5x"></a>何所有法而染污者见逆限乎。<a id="a-5y"></a>岂可决了若净除乎。<a id="a-5z"></a>大王等观于斯法谊。<a id="a-60"></a>吾以是故向者说言。<a id="a-61"></a>江河沙等诸佛世尊所不能决了。<a id="a-62"></a>复次大王。<a id="a-63"></a>诸佛世尊不得内心而有所住。<a id="a-64"></a>不得外心而有所住。<a id="a-65"></a>所以者何。<a id="a-66"></a>一切诸法自然清净无有处所。<a id="a-67"></a>自然净者无有处所。<a id="a-68"></a>无有志愿。<a id="a-69"></a>有所住者。<a id="a-6A"></a>所以者何。<a id="a-6B"></a>得自在哉。<a id="a-6C"></a>诸法自然故。<a id="a-6D"></a>无自然哉。<a id="a-6E"></a>诸法无兴立故。<a id="a-6F"></a>无蹉跌哉。<a id="a-6G"></a>诸法无所有故。<a id="a-6H"></a>无所有哉。<a id="a-6I"></a>诸法离形貌故。<a id="a-6J"></a>无形貌哉。<a id="a-6K"></a>诸法虚无故。<a id="a-6L"></a>无蔽碍哉。<a id="a-6M"></a>诸法无教相故。<a id="a-6N"></a>无教化哉。<a id="a-6O"></a>诸法自然无所有故。<a id="a-6P"></a>离所有哉。<a id="a-6Q"></a>诸法释归趣故。<a id="a-6R"></a>无归趣哉。<a id="a-6S"></a>诸法无别离故。<a id="a-6T"></a>无别离哉。<a id="a-6U"></a>诸法无所生故。<a id="a-6V"></a>无所猗哉。<a id="a-6W"></a>诸法自然净故。<a id="a-6X"></a>心性净哉。<a id="a-6Y"></a>诸法无分如空等故。<a id="a-6Z"></a>无伦比哉。<a id="a-6a"></a>诸法无伴党故。<a id="a-6b"></a>无侣哉。<a id="a-6c"></a>诸法离于二故。<a id="a-6d"></a>无有二哉。<a id="a-6e"></a>诸法澹泊故。<a id="a-6f"></a>无量哉。<a id="a-6g"></a>诸法无断绝故。<a id="a-6h"></a>无边际哉。<a id="a-6i"></a>诸法无崖畔故。<a id="a-6j"></a>无诚谛哉。<a id="a-6k"></a>诸法颠倒从不诚谛而有所住故。<a id="a-6l"></a>无颠倒哉。<a id="a-6m"></a>诸法常净得安已故。<a id="a-6n"></a>有常哉。<a id="a-6o"></a>诸法无归向故。<a id="a-6p"></a>清净哉。<a id="a-6q"></a>诸法本净因明达故。<a id="a-6r"></a>已自然哉。<a id="a-6s"></a>诸法无我而显曜故。<a id="a-6t"></a>安隐哉。<a id="a-6u"></a>诸法无想念故。<a id="a-6v"></a>无犹预哉。<a id="a-6w"></a>诸法内寂然故。<a id="a-6x"></a>无欺妄哉。<a id="a-6y"></a>诸法究竟无诚谛故。<a id="a-6z"></a>静寞哉。<a id="a-70"></a>诸法澹泊相故。<a id="a-71"></a>无吾我哉。<a id="a-72"></a>诸法除于我故。<a id="a-73"></a>无穿漏哉。<a id="a-74"></a>诸法解脱相故。<a id="a-75"></a>趣寂灭哉。<a id="a-76"></a>诸法离所念故。<a id="a-77"></a>无恐惧哉。<a id="a-78"></a>诸法离若干故。<a id="a-79"></a>造一等哉。<a id="a-7A"></a>诸法等御脱故故。<a id="a-7B"></a>慌忽哉。<a id="a-7C"></a>诸法不想本际故。<a id="a-7D"></a>无有想哉。<a id="a-7E"></a>诸法无坏闲默缘故。<a id="a-7F"></a>顺空哉。<a id="a-7G"></a>诸法离众见故。<a id="a-7H"></a>无有愿哉。<a id="a-7I"></a>诸法离三世故。<a id="a-7J"></a>断三世哉。<a id="a-7K"></a>诸法无去来今故。<a id="a-7L"></a>无为等哉。<a id="a-7M"></a>诸法究竟无生故。<a id="a-7N"></a>王意云何。<a id="a-7O"></a>彼法无生亦无所起。<a id="a-7P"></a>亦无所有无有真谛。<a id="a-7Q"></a>岂能有人污染之乎。<a id="a-7R"></a>答曰不也。<a id="a-7S"></a>溥首曰。<a id="a-7T"></a>彼法宁可决断不耶。<a id="a-7U"></a>答曰不也。<a id="a-7V"></a>溥首又曰。<a id="a-7W"></a>一切诸法等如泥洹。<a id="a-7X"></a>如来解此致最正觉。<a id="a-7Y"></a>犹是之故王狐疑者不可决断。<a id="a-7Z"></a>是故大王。<a id="a-7a"></a>不可修行有所造立。<a id="a-7b"></a>不从倒心。<a id="a-7c"></a>当修造立真谛之观。<a id="a-7d"></a>观于无本设能察者。<a id="a-7e"></a>则于诸法而无所受。<a id="a-7f"></a>亦无所晓。<a id="a-7g"></a>不与游居。<a id="a-7h"></a>若使大王不与诸法俱游居者。<a id="a-7i"></a>斯乃为信。<a id="a-7j"></a>其有信者乃为寂寞。<a id="a-7k"></a>其寂寞者乃自然净。<a id="a-7l"></a>自然净者乃无所造。<a id="a-7m"></a>无所造者。<a id="a-7n"></a>一切诸法则无有主。<a id="a-7o"></a>彼则造忍一切诸法无有造者。<a id="a-7p"></a>王当知之。<a id="a-7q"></a>无所造者则为灭度。<a id="a-7r"></a>计彼诸法亦无所造无所破坏。<a id="a-7s"></a>亦无有造亦无不造。<a id="a-7t"></a>斯谓灭度。<a id="a-7u"></a>假使大王。<a id="a-7v"></a>顺此脱者则平等脱。<a id="a-7w"></a>以等脱者则于其法。<a id="a-7x"></a>无趣无逮不增不减。<a id="a-7y"></a>所以者何。<a id="a-7z"></a>于一切法无所利谊。<a id="a-80"></a>亦无所求诸法无本。<a id="a-81"></a>其无本者则无所生。<a id="a-82"></a>无所生者则亦无本。<a id="a-83"></a>其无本者等无差特。<a id="a-84"></a>故曰无本无异。<a id="a-85"></a>设使大王解信无本。<a id="a-86"></a>一切狐疑自然为断。<a id="a-87"></a>又若大王。<a id="a-88"></a>眼无染污亦无所净。<a id="a-89"></a>眼之自然为无本故。<a id="a-8A"></a>无本自然则曰眼矣。<a id="a-8B"></a>耳鼻口身心。<a id="a-8C"></a>亦复如是。<a id="a-8D"></a>心者大王。<a id="a-8E"></a>无有染污亦无所净。<a id="a-8F"></a>心之自然为无本故。<a id="a-8G"></a>无本自然则曰心矣。<a id="a-8H"></a>王当了之。<a id="a-8I"></a>色无染污亦无所净。<a id="a-8J"></a>色者自然为无本故。<a id="a-8K"></a>无本自然则曰色矣。<a id="a-8L"></a>痛想行识亦复如是。<a id="a-8M"></a>识无染污亦无所净。<a id="a-8N"></a>识之自然为无本故。<a id="a-8O"></a>无本自然则曰识矣。<a id="a-8P"></a>王当了之。<a id="a-8Q"></a>一切诸法无有染污亦无所净。<a id="a-8R"></a>诸法自然为无本故。<a id="a-8S"></a>无本自然则曰诸法。<a id="a-8T"></a>心无形色亦不可见。<a id="a-8U"></a>无所危害。<a id="a-8V"></a>无有处所。<a id="a-8W"></a>无有言教。<a id="a-8X"></a>譬若如幻不处于外不处于内。<a id="a-8Y"></a>心者本净而自然明。<a id="a-8Z"></a>设心净者。<a id="a-8a"></a>则无染污亦无所净。<a id="a-8b"></a>王当解。<a id="a-8c"></a>此其本净心不可染污。<a id="a-8d"></a>无有净者。<a id="a-8e"></a>无有虚妄。<a id="a-8f"></a>亦无所著。<a id="a-8g"></a>无所危害因无谛想而有所造。<a id="a-8h"></a>无谛思想。<a id="a-8i"></a>设有所住。<a id="a-8j"></a>凡夫愚騃猗欲尘劳。<a id="a-8k"></a>彼则何谓无有诚谛。<a id="a-8l"></a>则而发起无诚谛想。<a id="a-8m"></a>其无诚者则不兴谛。<a id="a-8n"></a>一切诸法住不真谛。<a id="a-8o"></a>以存于彼无诚谛想。<a id="a-8p"></a>譬如大王喻此虚空。<a id="a-8q"></a>无色无见不可执持。<a id="a-8r"></a>亦无所舍亦无言教。<a id="a-8s"></a>假使有人而说言曰。<a id="a-8t"></a>今此虚空无色无见不可执持。<a id="a-8u"></a>亦无所舍无有言教。<a id="a-8v"></a>吾今欲以尘烟焰云雾污染虚空。<a id="a-8w"></a>王答曰不能。<a id="a-8x"></a>溥首曰。<a id="a-8y"></a>如是大王。<a id="a-8z"></a>心本之净自然显明。<a id="a-90"></a>则不可以尘烟焰云雾蔽碍污之。<a id="a-91"></a>譬如尘烟焰云雾住于虚空。<a id="a-92"></a>终不染空而为垢污。<a id="a-93"></a>如是大王。<a id="a-94"></a>发吾我相谓是我所。<a id="a-95"></a>因鉴缘结为淫怒痴不污心法。<a id="a-96"></a>不污心法自然之净。<a id="a-97"></a>是故大王。<a id="a-98"></a>仁者。<a id="a-99"></a>于彼勿怀狐疑。<a id="a-9A"></a>王欲知之。<a id="a-9B"></a>其过去心及当来心则无形貌。<a id="a-9C"></a>其当来心及过去心亦无形貌。<a id="a-9D"></a>现在心者无所依猗亦无所有。<a id="a-9E"></a>前心所念不碍后心。<a id="a-9F"></a>后心所念不碍前心。<a id="a-9G"></a>其现在心亦复如是。<a id="a-9H"></a>明知于彼而造斯观。<a id="a-9I"></a>心无所有亦无不有。<a id="a-9J"></a>过去心者以灭尽。<a id="a-9K"></a>未来心未至。<a id="a-9L"></a>现在无住睹见诸法。<a id="a-9M"></a>当来无住蠲除诸见。<a id="a-9N"></a>无所怪者为解脱故。<a id="a-9O"></a>清净想者诸法离垢。<a id="a-9P"></a>普等于世普等于明。<a id="a-9Q"></a>无所生者无有言教。<a id="a-9R"></a>及无言教无处不处。<a id="a-9S"></a>世尊所说寂然之议。<a id="a-9T"></a>其寂然者计于彼法则无有处假使有人求处言教推索诸法。<a id="a-9U"></a>设使大王。<a id="a-9V"></a>在于诸法而无所念。<a id="a-9W"></a>则除一切狐疑之结。<a id="a-9X"></a>而于诸法无所决除。<a id="a-9Y"></a>所以者何。<a id="a-9Z"></a>其狐疑者。<a id="a-9a"></a>与法适等而无差特。<a id="a-9b"></a>故曰法界御于平等。<a id="a-9c"></a>一切诸法及与法界。<a id="a-9d"></a>于此诸法当御平等。<a id="a-9e"></a>所以者何。<a id="a-9f"></a>一切诸法则入法界。<a id="a-9g"></a>设等法界则等诸法。<a id="a-9h"></a>是故名曰法界平等一切诸法。<a id="a-9i"></a>其法界者等御诸法。<a id="a-9j"></a>说是语时。<a id="a-9k"></a>王阿阇世得柔顺法忍。<a id="a-9l"></a>欢喜踊跃心获大安。<a id="a-9m"></a>寻即叉手叹曰善哉。<a id="a-9n"></a>快说斯言辩除余疑。<a id="a-9o"></a>溥首答曰。<a id="a-9p"></a>王当知之。<a id="a-9q"></a>斯为大冥狐疑之结也。<a id="a-9r"></a>如王究竟释一切法。<a id="a-9s"></a>而说斯言。<a id="a-9t"></a>善哉溥首。<a id="a-9u"></a>快说斯言辩除疑惑。<a id="a-9v"></a>王又答曰。<a id="a-9w"></a>以为灭尽吾诸阴盖假使我身命终没者则当至道。<a id="a-9x"></a>溥首答曰。<a id="a-9y"></a>是为大王之甚疑碍。<a id="a-9z"></a>乃欲究竟一切诸法至于灭度。<a id="a-A0"></a>乃能悕望想于泥洹。<a id="a-A1"></a>究竟泥洹一切诸法。<a id="a-A2"></a>而复望想于灭度乎。<a id="a-A3"></a>究竟泥洹者。<a id="a-A4"></a>诸法本净而无所生。<a id="a-A5"></a>尔时王阿阇世。<a id="a-A6"></a>取软妙衣价直百千。<a id="a-A7"></a>即以手持奉上溥首。<a id="a-A8"></a>欲报法恩而覆其身。<a id="a-A9"></a>溥首童真忽然不现。<a id="a-AA"></a>不见其身何所归趣。<a id="a-AB"></a>空中声曰。<a id="a-AC"></a>如今大王。<a id="a-AD"></a>而不睹见溥首之身。<a id="a-AE"></a>观其狐疑亦当如斯。<a id="a-AF"></a>如见狐疑见一切诸法亦复如是。<a id="a-AG"></a>如观诸法所见如是见无所见。<a id="a-AH"></a>又曰大王。<a id="a-AI"></a>所见身者以衣与之。<a id="a-AJ"></a>次于溥首。<a id="a-AK"></a>有坐菩萨名慧英幢。<a id="a-AL"></a>王阿阇世以衣与之。<a id="a-AM"></a>于时菩萨不肯受衣。<a id="a-AN"></a>而说斯曰。<a id="a-AO"></a>吾不欲脱于所有。<a id="a-AP"></a>亦不嗔恨。<a id="a-AQ"></a>亦不灭度。<a id="a-AR"></a>吾亦不近于凡夫法而受斯衣。<a id="a-AS"></a>亦不从度凡夫行者。<a id="a-AT"></a>不从学者。<a id="a-AU"></a>亦复不从度尘法者。<a id="a-AV"></a>不从不学。<a id="a-AW"></a>不从无学而度法者。<a id="a-AX"></a>不从缘觉。<a id="a-AY"></a>亦复不从度缘觉者而受斯衣。<a id="a-AZ"></a>吾亦不从如来所受。<a id="a-Aa"></a>亦不从度如来法者而有所受。<a id="a-Ab"></a>假使大王。<a id="a-Ac"></a>不行斯法不舍此法。<a id="a-Ad"></a>吾乃从彼而有所受。<a id="a-Ae"></a>所当受者若有施者。<a id="a-Af"></a>俱同一等而无差特。<a id="a-Ag"></a>如此施者。<a id="a-Ah"></a>则为清净众祐所说。<a id="a-Ai"></a>王阿阇世。<a id="a-Aj"></a>则以其衣。<a id="a-Ak"></a>着慧英幢身。<a id="a-Al"></a>即于座上忽然不现。<a id="a-Am"></a>已于空中复闻声曰。<a id="a-An"></a>其身现者以衣施之。<a id="a-Ao"></a>次有菩萨名信喜寂。<a id="a-Ap"></a>王阿阇世以衣施之。<a id="a-Aq"></a>其菩萨曰。<a id="a-Ar"></a>吾亦不从自见身。<a id="a-As"></a>如有所受不从见他。<a id="a-At"></a>不从见着尘而有所受。<a id="a-Au"></a>不从离尘。<a id="a-Av"></a>亦不从寂猗而有所受。<a id="a-Aw"></a>不从无猗。<a id="a-Ax"></a>不从定意。<a id="a-Ay"></a>不从乱志。<a id="a-Az"></a>不从智慧。<a id="a-B0"></a>不从无慧而有所受。<a id="a-B1"></a>王即以衣着菩萨上。<a id="a-B2"></a>则亦不现。<a id="a-B3"></a>而于空中如有声曰。<a id="a-B4"></a>有现身者以衣施之。<a id="a-B5"></a>次有菩萨名不舍所念。<a id="a-B6"></a>王阿阇世以衣施之。<a id="a-B7"></a>于时菩萨亦不肯受。<a id="a-B8"></a>而说斯曰。<a id="a-B9"></a>吾不从猗身而有所受。<a id="a-BA"></a>不从猗言。<a id="a-BB"></a>不从猗心。<a id="a-BC"></a>不从猗慧。<a id="a-BD"></a>不从猗谊。<a id="a-BE"></a>不从猗阴。<a id="a-BF"></a>不从猗种。<a id="a-BG"></a>不从猗衰入。<a id="a-BH"></a>不从猗谛。<a id="a-BI"></a>不从猗佛音声而有所受。<a id="a-BJ"></a>所以者何。<a id="a-BK"></a>一切诸法皆无所猗亦无所著。<a id="a-BL"></a>究竟永安亦无震动王阿阇世以衣施之。<a id="a-BM"></a>于时菩萨则亦不现。<a id="a-BN"></a>空中有声而语王曰其身现者以衣施之。<a id="a-BO"></a>次坐菩萨名曰尊志。<a id="a-BP"></a>王阿阇世以衣施之。<a id="a-BQ"></a>于时菩萨亦不肯受。<a id="a-BR"></a>而说斯曰。<a id="a-BS"></a>王当知之。<a id="a-BT"></a>吾不从卑脱而有所受。<a id="a-BU"></a>假使大王。<a id="a-BV"></a>发于无上正真道心。<a id="a-BW"></a>其心等者道意则等。<a id="a-BX"></a>信道意等道已平等其心亦等。<a id="a-BY"></a>已等道意诸法则等。<a id="a-BZ"></a>已能平等一切法者乃从受衣。<a id="a-Ba"></a>于一切法不受不舍亦无所收。<a id="a-Bb"></a>脱于诸法而无有意亦无不意。<a id="a-Bc"></a>睹一切法不见吾我不计吾我。<a id="a-Bd"></a>如是行者乃从受衣。<a id="a-Be"></a>王阿阇世以衣施之则便不现。<a id="a-Bf"></a>以于空中而有声曰。<a id="a-Bg"></a>其有现者以衣与之。<a id="a-Bh"></a>次有菩萨名定华王。<a id="a-Bi"></a>王阿阇世以衣施之。<a id="a-Bj"></a>于时菩萨亦不肯受。<a id="a-Bk"></a>而说斯曰。<a id="a-Bl"></a>假使大王行诸三昧。<a id="a-Bm"></a>不于定意而有所怀。<a id="a-Bn"></a>信解诸法本净平等无有脱者。<a id="a-Bo"></a>我乃从彼而受斯衣。<a id="a-Bp"></a>王阿阇世以衣着其身上。<a id="a-Bq"></a>于时菩萨则亦不现。<a id="a-Br"></a>以于空中而闻声曰。<a id="a-Bs"></a>其身现者以衣与之。<a id="a-Bt"></a>次坐菩萨名无逮得。<a id="a-Bu"></a>王阿阇世以衣施之。<a id="a-Bv"></a>时彼菩萨亦不肯受。<a id="a-Bw"></a>而说斯曰。<a id="a-Bx"></a>假使大王。<a id="a-By"></a>于一切阴而信得度。<a id="a-Bz"></a>文字音声一切平等而不可得。<a id="a-C0"></a>已见诸法无所得者。<a id="a-C1"></a>则便导利无所得谊。<a id="a-C2"></a>不御众好不导严饰。<a id="a-C3"></a>作斯行者我乃从彼而有所受。<a id="a-C4"></a>王阿阇世以衣掷之。<a id="a-C5"></a>时彼菩萨忽然不现。<a id="a-C6"></a>以于空中而有声曰。<a id="a-C7"></a>其身现者以衣施之。<a id="a-C8"></a>次有菩萨名净三垢。<a id="a-C9"></a>王阿阇世以衣施之。<a id="a-CA"></a>时彼菩萨亦不肯受。<a id="a-CB"></a>而说斯曰。<a id="a-CC"></a>假使大王。<a id="a-CD"></a>不自得身亦无受者。<a id="a-CE"></a>其有施者亦无悕望。<a id="a-CF"></a>若如是者我乃受衣。<a id="a-CG"></a>王阿阇世以衣掷之则亦不现。<a id="a-CH"></a>以于空中而有声曰。<a id="a-CI"></a>其身现者以衣与之。<a id="a-CJ"></a>次坐菩萨名化诸法王。<a id="a-CK"></a>王阿阇世以衣施之。<a id="a-CL"></a>于时菩萨亦不肯受。<a id="a-CM"></a>假使大王。<a id="a-CN"></a>示现声闻而般泥洹亦不灭度。<a id="a-CO"></a>示现缘觉而般泥洹亦不灭度。<a id="a-CP"></a>示现如来而般泥洹亦不灭度。<a id="a-CQ"></a>无终始法无灭度法吾乃受衣。<a id="a-CR"></a>王阿阇世以衣掷之则亦不现。<a id="a-CS"></a>空中声曰。<a id="a-CT"></a>其有现身以衣与之。<a id="a-CU"></a>王阿阇世以次第以衣施。<a id="a-CV"></a>诸菩萨一一不现。<a id="a-CW"></a>各各说曰。<a id="a-CX"></a>其有现者以衣与之。<a id="a-CY"></a>床榻机案亦空不现。<a id="a-CZ"></a>王阿阇世谓贤者大迦葉曰。<a id="a-Ca"></a>于今现者当受斯衣。<a id="a-Cb"></a>仁者最尊佛所咨叹宜当受之。<a id="a-Cc"></a>大迦葉曰。<a id="a-Cd"></a>吾淫怒痴无除尽也。<a id="a-Ce"></a>如今吾身不应受衣。<a id="a-Cf"></a>不舍无明不除欲索不断苦恼不灭于习。<a id="a-Cg"></a>不为尽证亦不由路。<a id="a-Ch"></a>吾不见佛。<a id="a-Ci"></a>亦不闻法不御圣众。<a id="a-Cj"></a>不释尘劳不发思想。<a id="a-Ck"></a>不离思想。<a id="a-Cl"></a>不建立慧亦不离慧。<a id="a-Cm"></a>吾眼不净亦不造慧。<a id="a-Cn"></a>亦无所灭。<a id="a-Co"></a>其施我者不获大福。<a id="a-Cp"></a>亦非无福。<a id="a-Cq"></a>吾亦不在于生死法。<a id="a-Cr"></a>无灭度法。<a id="a-Cs"></a>其施我者。<a id="a-Ct"></a>不能究竟众祐之德。<a id="a-Cu"></a>假使大王。<a id="a-Cv"></a>能行如斯等护诸谊。<a id="a-Cw"></a>我受斯衣。<a id="a-Cx"></a>王阿阇世以衣掷之。<a id="a-Cy"></a>忽然不现。<a id="a-Cz"></a>在于空中而闻声曰。<a id="a-D0"></a>其身现者以衣与之。<a id="a-D1"></a>王阿阇世次第施衣则各不现。<a id="a-D2"></a>如是一切诸大弟子。<a id="a-D3"></a>一一慌惚没不复现。<a id="a-D4"></a>尽五百人。<a id="a-D5"></a>复闻声曰。<a id="a-D6"></a>王所见身以衣施之。<a id="a-D7"></a>即自念言。<a id="a-D8"></a>菩萨声闻悉不复现。<a id="a-D9"></a>吾当还与第一之后。<a id="a-DA"></a>则入宫里而遍观察。<a id="a-DB"></a>亦不睹见一切婇女。<a id="a-DC"></a>王阿阇世便得亲近如斯定意。<a id="a-DD"></a>其目所瞻不见诸色。<a id="a-DE"></a>亦不见男女。<a id="a-DF"></a>不见童子。<a id="a-DG"></a>不见童女。<a id="a-DH"></a>不见大小。<a id="a-DI"></a>不见墙壁。<a id="a-DJ"></a>不见树木。<a id="a-DK"></a>不见屋宅。<a id="a-DL"></a>不见城郭。<a id="a-DM"></a>续见身想。<a id="a-DN"></a>复闻空中而有声曰。<a id="a-DO"></a>其身现者以衣与之。<a id="a-DP"></a>王即自着不见自身。<a id="a-DQ"></a>寻则雪除一切色想。<a id="a-DR"></a>复闻声曰。<a id="a-DS"></a>假使大王不见诸色形像所有。<a id="a-DT"></a>柔软安隐观于狐疑。<a id="a-DU"></a>亦当如见狐疑。<a id="a-DV"></a>观一切法亦复如此。<a id="a-DW"></a>如无所见者。<a id="a-DX"></a>斯乃为见离于诸见。<a id="a-DY"></a>设使离见有所见者则无所见不离诸见。<a id="a-DZ"></a>如是见者能为等观。<a id="a-Da"></a>设于诸法不有所见。<a id="a-Db"></a>已无所见则为等观。<a id="a-Dc"></a>于时王阿阇世。<a id="a-Dd"></a>皆离一切想念所著。<a id="a-De"></a>从三昧起寻则还。<a id="a-Df"></a>复见众会者诸后婇女城郭殿宅亦复如故。<a id="a-Dg"></a>王阿阇世白溥首曰。<a id="a-Dh"></a>向者众会为何所凑又吾在前而不见之溥首报曰。<a id="a-Di"></a>犹如大王狐疑所凑。<a id="a-Dj"></a>其众会者向在于彼。<a id="a-Dk"></a>又问。<a id="a-Dl"></a>大王。<a id="a-Dm"></a>见众会乎。<a id="a-Dn"></a>答曰。<a id="a-Do"></a>已见。<a id="a-Dp"></a>溥首问曰。<a id="a-Dq"></a>云何见。<a id="a-Dr"></a>而见狐疑。<a id="a-Ds"></a>睹众会者亦复如是。<a id="a-Dt"></a>又问。<a id="a-Du"></a>以何等见于狐疑乎。<a id="a-Dv"></a>答曰。<a id="a-Dw"></a>如睹会者目前所见诸形色者。<a id="a-Dx"></a>狐疑亦然不见内外。<a id="a-Dy"></a>又问。<a id="a-Dz"></a>大王。<a id="a-E0"></a>世尊说曰。<a id="a-E1"></a>其犯逆者不得中止处无有间。<a id="a-E2"></a>王自知当至地狱乎。<a id="a-E3"></a>王寻答曰。<a id="a-E4"></a>云何溥首。<a id="a-E5"></a>如来至真成正觉时。<a id="a-E6"></a>岂见有法归囹圄乎。<a id="a-E7"></a>斯趣三涂。<a id="a-E8"></a>斯趣天上。<a id="a-E9"></a>斯趣泥洹乎。<a id="a-EA"></a>答曰。<a id="a-EB"></a>不也大王。<a id="a-EC"></a>溥首察见。<a id="a-ED"></a>吾今觉了一切诸法所觉了法于诸经法亦无所得。<a id="a-EE"></a>趣于地狱。<a id="a-EF"></a>若生天上般泥洹者。<a id="a-EG"></a>一切诸法皆悉为如。<a id="a-EH"></a>若分别空之所归趣瞻于空者。<a id="a-EI"></a>无趣地狱。<a id="a-EJ"></a>不至天上。<a id="a-EK"></a>不归泥洹。<a id="a-EL"></a>一切诸法无所破坏一切诸法悉归法界。<a id="a-EM"></a>其法界者。<a id="a-EN"></a>不归恶趣。<a id="a-EO"></a>不上于天。<a id="a-EP"></a>不归泥洹。<a id="a-EQ"></a>其逆无间则谓法界。<a id="a-ER"></a>诸逆之原则谓法界。<a id="a-ES"></a>其本净者则谓诸逆。<a id="a-ET"></a>其诸逆者则谓本净。<a id="a-EU"></a>是故言曰诸法本净。<a id="a-EV"></a>是故溥首。<a id="a-EW"></a>一切诸法至无所生。<a id="a-EX"></a>由斯自知不归恶趣。<a id="a-EY"></a>亦不上天。<a id="a-EZ"></a>不升泥洹。<a id="a-Ea"></a>溥首答曰。<a id="a-Eb"></a>云何大王。<a id="a-Ec"></a>乱佛法教。<a id="a-Ed"></a>答曰。<a id="a-Ee"></a>吾亦不违世尊教命。<a id="a-Ef"></a>不诡佛法。<a id="a-Eg"></a>所以者何。<a id="a-Eh"></a>世尊分别演无我际说真谛原。<a id="a-Ei"></a>已无有我彼则无人。<a id="a-Ej"></a>人无所有众生虚无无有实者。<a id="a-Ek"></a>如是计之则无所造。<a id="a-El"></a>亦无作者亦无受者。<a id="a-Em"></a>又问。<a id="a-En"></a>大王。<a id="a-Eo"></a>狐疑断乎。<a id="a-Ep"></a>答曰。<a id="a-Eq"></a>已究除矣。<a id="a-Er"></a>溥首问曰。<a id="a-Es"></a>云何大王。<a id="a-Et"></a>犹豫绝乎答曰。<a id="a-Eu"></a>永绝。<a id="a-Ev"></a>溥首又问。<a id="a-Ew"></a>今王云何于众会中。<a id="a-Ex"></a>知王有逆而言无逆。<a id="a-Ey"></a>答曰。<a id="a-Ez"></a>不也。<a id="a-F0"></a>又问。<a id="a-F1"></a>云何。<a id="a-F2"></a>答曰。<a id="a-F3"></a>其已逆者脱于无结而造证者。<a id="a-F4"></a>彼诸逆者斯会逆者。<a id="a-F5"></a>其诸逆者则是菩萨柔顺法忍。<a id="a-F6"></a>而令众人得入斯忍。<a id="a-F7"></a>不当于彼揽持诸逆溥首。<a id="a-F8"></a>所谓逆者。<a id="a-F9"></a>从彼至斯无有诸逆。<a id="a-FA"></a>以是之故不当于彼总摄诸逆。<a id="a-FB"></a>时慧英幢菩萨举声叹曰。<a id="a-FC"></a>以为严除大王之路。<a id="a-FD"></a>乃能逮得如斯法忍。<a id="a-FE"></a>王则答曰。<a id="a-FF"></a>一切诸法本末悉净。<a id="a-FG"></a>又一切法究竟闲默无所染污。<a id="a-FH"></a>以是之故不可污染而为作垢。<a id="a-FI"></a>无所著道。<a id="a-FJ"></a>斯名曰道。<a id="a-FK"></a>又彼道者不归生死不至泥洹。<a id="a-FL"></a>诸贤圣道无道御者。<a id="a-FM"></a>无所起道斯名为道。<a id="a-FN"></a>道无有道。<a id="a-FO"></a>王阿阇世说此言时。<a id="a-FP"></a>逮得明达柔顺法忍。<a id="a-FQ"></a>于时中宫四十二女见溥首威神变化。<a id="a-FR"></a>皆发无上正真道意。<a id="a-FS"></a>五百庶民远尘离垢诸法眼净。<a id="a-FT"></a>时无央数百千人众。<a id="a-FU"></a>皆来集会王宫门下。<a id="a-FV"></a>欲得闻法供养奉事。<a id="a-FW"></a>溥首童真以脚足指而案此地。<a id="a-FX"></a>时王舍城悉作琉璃。<a id="a-FY"></a>一切城里所居民者。<a id="a-FZ"></a>悉见溥首菩萨声闻。<a id="a-Fa"></a>譬如明镜照其面像自见其影。<a id="a-Fb"></a>溥首童真为诸来者如应说法。<a id="a-Fc"></a>八万四千人听经法者。<a id="a-Fd"></a>得法眼净。<a id="a-Fe"></a>五百人皆发无上正真道意。</p>
 </body>
</html>