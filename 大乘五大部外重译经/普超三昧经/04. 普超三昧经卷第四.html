<!doctype html>
<html id="z3IBTmuPJ" data-ver="769">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">普超三昧经卷第四</h1>
  <h2 id="a2">心本净品第十一</h2>
  <p id="a3">尔时溥首。<a id="a-4"></a>为王阿阇世及诸眷属并余来者无数之众。<a id="a-5"></a>开化说法。<a id="a-6"></a>即从坐起与比丘众王阿阇世群臣寮属及无数人。<a id="a-7"></a>出宫门行行于途。<a id="a-8"></a>路见一男子。<a id="a-9"></a>自害其母住他树下。<a id="a-A"></a>啼哭懊恼称叫奈何其人究竟现在应度而自克责所作无状。<a id="a-B"></a>而造大逆自危其母当堕地狱。<a id="a-C"></a>虽尔其人当修律行。<a id="a-D"></a>时溥首于比丘众前。<a id="a-E"></a>化作异化即时往诣害母人所。<a id="a-F"></a>去之不远而中道住。<a id="a-G"></a>其害母者遥见父母与子共侣。<a id="a-H"></a>父母谓子是者正路。<a id="a-I"></a>其子答曰。<a id="a-J"></a>斯非正路。<a id="a-K"></a>递互起诤。<a id="a-L"></a>于是化子现怀嗔怒杀化父母。<a id="a-M"></a>其逆罪子遥见化子害化父母。<a id="a-N"></a>啼哭酸毒不能自胜。<a id="a-O"></a>寻即往诣害母人所。<a id="a-P"></a>而谓之曰。<a id="a-Q"></a>我杀父母当堕地狱。<a id="a-R"></a>哭言奈何。<a id="a-S"></a>当设何计。<a id="a-T"></a>其害母者而自念言。<a id="a-U"></a>今此来人乃害二亲。<a id="a-V"></a>我但危母。<a id="a-W"></a>其人痴冥罪莫大焉。<a id="a-X"></a>我之为逆尚差于彼。<a id="a-Y"></a>如彼受罪吾犹觉轻。<a id="a-Z"></a>其化人者悲哀酸酷。<a id="a-a"></a>口并宣言。<a id="a-b"></a>吾当往诣能仁佛所。<a id="a-c"></a>其无救者佛为设救。<a id="a-d"></a>其恐懅者慰除所患。<a id="a-e"></a>如佛所教我当奉遵。<a id="a-f"></a>于时化人啼哭进路在其前行。<a id="a-g"></a>而害母者寻随其后。<a id="a-h"></a>如彼悔过吾亦当尔。<a id="a-i"></a>吾罪微薄彼人甚重。<a id="a-j"></a>化人诣佛稽首于地。<a id="a-k"></a>而白佛言。<a id="a-l"></a>唯然世尊。<a id="a-m"></a>吾造大逆而害二亲。<a id="a-n"></a>犯斯大罪。<a id="a-o"></a>佛告化人。<a id="a-p"></a>善哉善哉。<a id="a-q"></a>子为至诚而无所欺。<a id="a-r"></a>言行相副诣如来前说诚谛言而不两舌亦不自侵。<a id="a-s"></a>当自惟察观心之法。<a id="a-t"></a>以何所心危二亲者。<a id="a-u"></a>用过去心当来心乎。<a id="a-v"></a>现在心耶。<a id="a-w"></a>其过去心即以灭尽。<a id="a-x"></a>其现在心即以别去。<a id="a-y"></a>无有处所。<a id="a-z"></a>亦无方面。<a id="a-10"></a>不知安在。<a id="a-11"></a>当来心者则亦未至。<a id="a-12"></a>无集聚处。<a id="a-13"></a>未见旋返亦无往还。<a id="a-14"></a>子当知之。<a id="a-15"></a>心亦不立于身之内。<a id="a-16"></a>亦不由外。<a id="a-17"></a>亦无境界。<a id="a-18"></a>不处两间。<a id="a-19"></a>不得中止。<a id="a-1A"></a>察其心者。<a id="a-1B"></a>亦无五色青赤黄白黑。<a id="a-1C"></a>子当了之。<a id="a-1D"></a>心者无色。<a id="a-1E"></a>亦不可见。<a id="a-1F"></a>亦无所住。<a id="a-1G"></a>亦不退转。<a id="a-1H"></a>无有言教。<a id="a-1I"></a>不可执持。<a id="a-1J"></a>犹若如幻。<a id="a-1K"></a>子欲察心。<a id="a-1L"></a>不可分别。<a id="a-1M"></a>不可解了。<a id="a-1N"></a>不可名淫。<a id="a-1O"></a>不可究怒。<a id="a-1P"></a>不可知痴。<a id="a-1Q"></a>无淫怒痴。<a id="a-1R"></a>子当知心无生死行。<a id="a-1S"></a>亦无所作。<a id="a-1T"></a>亦无所现。<a id="a-1U"></a>亦不现在。<a id="a-1V"></a>心者清净。<a id="a-1W"></a>亦无垢染。<a id="a-1X"></a>亦无净者。<a id="a-1Y"></a>心不在此。<a id="a-1Z"></a>亦不在彼。<a id="a-1a"></a>不在异处。<a id="a-1b"></a>犹如虚空。<a id="a-1c"></a>亦无等伦。<a id="a-1d"></a>亦无色像。<a id="a-1e"></a>亦无言教。<a id="a-1f"></a>有明智者不当依猗。<a id="a-1g"></a>勿得言吾谓是我所。<a id="a-1h"></a>莫得造处无得为想。<a id="a-1i"></a>莫造毕竟。<a id="a-1j"></a>勿有所为。<a id="a-1k"></a>无言己身。<a id="a-1l"></a>勿云吾我。<a id="a-1m"></a>莫念过去。<a id="a-1n"></a>所以者何。<a id="a-1o"></a>子当知之。<a id="a-1p"></a>一切诸法悉无所住。<a id="a-1q"></a>犹如虚空。<a id="a-1r"></a>子且听之。<a id="a-1s"></a>解如是者。<a id="a-1t"></a>佛不谓人于法有脱。<a id="a-1u"></a>若染污者不归恶趣。<a id="a-1v"></a>设心清净而无垢染则无诸趣。<a id="a-1w"></a>于时化人即而叹曰。<a id="a-1x"></a>得未曾有。<a id="a-1y"></a>天中之天如来所因成最正觉了知法界。<a id="a-1z"></a>无有作者亦无有受无有生者。<a id="a-20"></a>无灭度者。<a id="a-21"></a>无所依猗愿得出家因佛世尊。<a id="a-22"></a>得作沙门受具足戒。<a id="a-23"></a>佛言。<a id="a-24"></a>比丘善来。<a id="a-25"></a>于时化人前作沙门。<a id="a-26"></a>即白佛言。<a id="a-27"></a>唯然世尊。<a id="a-28"></a>吾获神通今欲灭度。<a id="a-29"></a>佛之威神使彼化人。<a id="a-2A"></a>去地四丈九尺。<a id="a-2B"></a>于虚空中而取灭度。<a id="a-2C"></a>身中出火还自烧体。<a id="a-2D"></a>于时逆子见彼化人得作沙门。<a id="a-2E"></a>听受经法闻佛所说。<a id="a-2F"></a>心自念言。<a id="a-2G"></a>向者彼人自危二亲。<a id="a-2H"></a>在世尊前而作沙门便得灭度。<a id="a-2I"></a>今吾何故不效彼人。<a id="a-2J"></a>而作沙门亦当灭度。<a id="a-2K"></a>作是念已往诣佛所。<a id="a-2L"></a>稽首圣足前白佛言。<a id="a-2M"></a>我亦造逆自危母命。<a id="a-2N"></a>佛言。<a id="a-2O"></a>善哉善哉。<a id="a-2P"></a>子为至诚而无所欺。<a id="a-2Q"></a>言行相副诣如来前。<a id="a-2R"></a>说诚谛之言而。<a id="a-2S"></a>不两舌。<a id="a-2T"></a>亦不自侵。<a id="a-2U"></a>当自惟察观心之法。<a id="a-2V"></a>以何所心危其亲者。<a id="a-2W"></a>用过去心当来心乎。<a id="a-2X"></a>现在心耶。<a id="a-2Y"></a>其过去心即已灭尽。<a id="a-2Z"></a>其现在心即以别去。<a id="a-2a"></a>无有处所。<a id="a-2b"></a>亦无方面。<a id="a-2c"></a>不知安在。<a id="a-2d"></a>当来心者则亦未至。<a id="a-2e"></a>无集聚处。<a id="a-2f"></a>未见旋返。<a id="a-2g"></a>亦无往还。<a id="a-2h"></a>子当知之。<a id="a-2i"></a>心亦不立于身之内。<a id="a-2j"></a>亦不由外。<a id="a-2k"></a>亦无境界。<a id="a-2l"></a>不处两间。<a id="a-2m"></a>不得中止。<a id="a-2n"></a>察其心者。<a id="a-2o"></a>亦无五色青赤黄白黑。<a id="a-2p"></a>子当了之。<a id="a-2q"></a>心者无色。<a id="a-2r"></a>亦不可见亦无所住。<a id="a-2s"></a>亦不退转。<a id="a-2t"></a>无有言教。<a id="a-2u"></a>不可执持。<a id="a-2v"></a>犹若如幻。<a id="a-2w"></a>子欲察心。<a id="a-2x"></a>不可分别。<a id="a-2y"></a>不可解了。<a id="a-2z"></a>不可名淫。<a id="a-30"></a>不可究怒。<a id="a-31"></a>不可知痴。<a id="a-32"></a>无淫怒痴。<a id="a-33"></a>子当知心。<a id="a-34"></a>在生死行。<a id="a-35"></a>亦无所作。<a id="a-36"></a>亦无所现。<a id="a-37"></a>亦不现在。<a id="a-38"></a>心者清净。<a id="a-39"></a>亦无垢染。<a id="a-3A"></a>亦无净者。<a id="a-3B"></a>心不在此。<a id="a-3C"></a>亦不在彼。<a id="a-3D"></a>不在异处。<a id="a-3E"></a>犹如虚空。<a id="a-3F"></a>亦无等伦。<a id="a-3G"></a>亦无色像。<a id="a-3H"></a>亦无言教。<a id="a-3I"></a>有明知者不当依猗。<a id="a-3J"></a>勿得言吾谓是我所。<a id="a-3K"></a>莫得造处无得为想莫造毕竟。<a id="a-3L"></a>勿有所为。<a id="a-3M"></a>无言己身。<a id="a-3N"></a>勿云吾我。<a id="a-3O"></a>莫念过去。<a id="a-3P"></a>所以者何。<a id="a-3Q"></a>子当知之。<a id="a-3R"></a>一切诸法悉无所住。<a id="a-3S"></a>犹如虚无。<a id="a-3T"></a>子且听之。<a id="a-3U"></a>解如是者。<a id="a-3V"></a>佛不谓人于法有脱若染污者不归恶趣。<a id="a-3W"></a>设心清净而无垢染则无诸趣。<a id="a-3X"></a>于时逆人地狱之火从毛孔出。<a id="a-3Y"></a>毒痛甚剧而无救护。<a id="a-3Z"></a>则白佛言。<a id="a-3a"></a>我今被烧。<a id="a-3b"></a>惟天中天。<a id="a-3c"></a>而见救济归命大圣。<a id="a-3d"></a>于是世尊出金色臂着实人顶上。<a id="a-3e"></a>火时即灭无复苦痛。<a id="a-3f"></a>见如来身若干相好。<a id="a-3g"></a>身痛休息而得安隐。<a id="a-3h"></a>又前白佛。<a id="a-3i"></a>欲作沙门。<a id="a-3j"></a>佛寻听之即为寂志。<a id="a-3k"></a>于时世尊为说四谛。<a id="a-3l"></a>其人闻之远尘离垢得法眼净。<a id="a-3m"></a>修行法教逮得往还证至得罗汉。<a id="a-3n"></a>又白佛言。<a id="a-3o"></a>欲般泥洹。<a id="a-3p"></a>世尊告曰。<a id="a-3q"></a>随意所存。<a id="a-3r"></a>于时比丘踊在虚空。<a id="a-3s"></a>去地四丈九尺。<a id="a-3t"></a>身中出火还自烧体。<a id="a-3u"></a>百千天人于虚空中而来供养。<a id="a-3v"></a>时舍利弗见于彼人受斯律教而得灭度。<a id="a-3w"></a>则惊怪之。<a id="a-3x"></a>前白佛言。<a id="a-3y"></a>诚难及也。<a id="a-3z"></a>天中之天。<a id="a-40"></a>如来恩施所说法律。<a id="a-41"></a>乃令逆者得受法教。<a id="a-42"></a>如是行者然有殊别。<a id="a-43"></a>堪救济者惟有如来。<a id="a-44"></a>溥首童真被大德铠。<a id="a-45"></a>诸菩萨伦。<a id="a-46"></a>能睹一切群萌根原随而度之地。<a id="a-47"></a>非声闻缘觉境界。<a id="a-48"></a>佛言。<a id="a-49"></a>如是舍利弗。<a id="a-4A"></a>诚如所云。<a id="a-4B"></a>是佛大士法忍菩萨之境界也。<a id="a-4C"></a>又舍利弗。<a id="a-4D"></a>汝等所见想堕地狱。<a id="a-4E"></a>而佛睹之至灭度法。<a id="a-4F"></a>汝等视人应灭度者。<a id="a-4G"></a>世尊省知而坠恶趣。<a id="a-4H"></a>或以知足有德之士。<a id="a-4I"></a>闲居奉戒而三昧定。<a id="a-4J"></a>汝等谓之至灭度法。<a id="a-4K"></a>如来见之反堕地狱。<a id="a-4L"></a>所以者何。<a id="a-4M"></a>汝等之类离于心行。<a id="a-4N"></a>不能遍察众生心原。<a id="a-4O"></a>群萌所行不可思议。<a id="a-4P"></a>又舍利弗。<a id="a-4Q"></a>汝为见此杀母者乎闻说深法得至无余而般泥洹。<a id="a-4R"></a>对曰。<a id="a-4S"></a>惟见天中天。<a id="a-4T"></a>佛告舍利弗。<a id="a-4U"></a>斯害母者。<a id="a-4V"></a>于五百佛殖众德本。<a id="a-4W"></a>闻深妙法解畅心本清净显曜。<a id="a-4X"></a>又如其人入此典诰。<a id="a-4Y"></a>受一切法而得解脱。<a id="a-4Z"></a>佛言。<a id="a-4a"></a>舍利弗。<a id="a-4b"></a>以是之故。<a id="a-4c"></a>若族姓子族姓女。<a id="a-4d"></a>我灭度后。<a id="a-4e"></a>能闻是法谊即便信乐。<a id="a-4f"></a>又人迷惑而心乖者。<a id="a-4g"></a>随恶知友而犯罪衅不失法忍。<a id="a-4h"></a>乃至无余而得解脱。<a id="a-4i"></a>吾不谓斯等堕恶趣也。<a id="a-4j"></a>有信乐如是像类深妙之法。<a id="a-4k"></a>所得如是。<a id="a-4l"></a>以斯之故若兹等伦处于正路。<a id="a-4m"></a>其闻斯典即信乐者。<a id="a-4n"></a>讲说平等章句叹颂。<a id="a-4o"></a>广为他人分别演者。<a id="a-4p"></a>德悉如是。<a id="a-4q"></a>何况奉行修如所教。<a id="a-4r"></a>溥首与诸菩萨大士迦葉。<a id="a-4s"></a>王阿阇世及无数人。<a id="a-4t"></a>往诣佛所稽首礼足却坐一面。</p>
  <p id="a4u">尔时舍利弗见溥首与诸会者悉坐定已。<a id="a-4v"></a>谓王阿阇世。<a id="a-4w"></a>大王。<a id="a-4x"></a>狐疑宁为断乎。<a id="a-4y"></a>答曰。<a id="a-4z"></a>唯然。<a id="a-50"></a>仁者寻则断矣。<a id="a-51"></a>又问。<a id="a-52"></a>云何断。<a id="a-53"></a>答曰。<a id="a-54"></a>不受不舍是谓为断。<a id="a-55"></a>亦无所得本末永了无有垢染。<a id="a-56"></a>则为断矣。<a id="a-57"></a>舍利弗白世尊曰。<a id="a-58"></a>王阿阇世所毕几如。<a id="a-59"></a>余有几如。<a id="a-5A"></a>世尊告曰。<a id="a-5B"></a>王之余殃犹如芥子。<a id="a-5C"></a>所灭之罪如须弥山。<a id="a-5D"></a>入于深法所说经谊至无生法。<a id="a-5E"></a>舍利弗又白佛言。<a id="a-5F"></a>王阿阇世当复往归于恶趣乎。<a id="a-5G"></a>答曰。<a id="a-5H"></a>如忉利天子。<a id="a-5I"></a>在于七宝重阁交露。<a id="a-5J"></a>下阎浮提寻还本处。<a id="a-5K"></a>如是舍利弗。<a id="a-5L"></a>王阿阇世所入地狱名宾[跳-兆+宅]罗(晋曰集欲)。<a id="a-5M"></a>这入寻出。<a id="a-5N"></a>其身不遭苦恼之患。<a id="a-5O"></a>舍利弗言。<a id="a-5P"></a>难及世尊。<a id="a-5Q"></a>王阿阇世诸根明达乃如斯乎。<a id="a-5R"></a>又能蠲除若干罪衅如斯重殃地狱之毒。<a id="a-5S"></a>佛告舍利弗。<a id="a-5T"></a>王阿阇世。<a id="a-5U"></a>前已供养七十二亿诸佛世尊。<a id="a-5V"></a>殖众德本咸受经典。<a id="a-5W"></a>所闻法者劝无上正真之道。<a id="a-5X"></a>汝岂见溥首乎。<a id="a-5Y"></a>对曰。<a id="a-5Z"></a>已见。<a id="a-5a"></a>世尊告曰。<a id="a-5b"></a>溥首童真劝阿阇世。<a id="a-5c"></a>使发无上正真道意。<a id="a-5d"></a>于难计劫离垢藏如来无数诸佛。<a id="a-5e"></a>于彼劫中而有三亿平等正觉。<a id="a-5f"></a>悉是溥首所可诱劝。<a id="a-5g"></a>使转法轮长寿久存。<a id="a-5h"></a>设百千世尊终不能为。<a id="a-5i"></a>王阿阇世说法决疑。<a id="a-5j"></a>其惟溥首能为斯王决除疑网。<a id="a-5k"></a>所以者何。<a id="a-5l"></a>溥首童真数从诸佛闻是深法。<a id="a-5m"></a>以是故当作斯观。<a id="a-5n"></a>其有菩萨应所度者。<a id="a-5o"></a>本从发意得其本师。<a id="a-5p"></a>为之说法乃能解耳。<a id="a-5q"></a>王阿阇世从集欲轻地狱出生于上方。<a id="a-5r"></a>去是五百佛国。<a id="a-5s"></a>其世界曰庄严。<a id="a-5t"></a>其佛号宝英如来至真等正觉。<a id="a-5u"></a>今现说法当复重见。<a id="a-5v"></a>溥首从闻深经在于彼土。<a id="a-5w"></a>即当逮得不起法忍。<a id="a-5x"></a>弥勒菩萨成正觉时。<a id="a-5y"></a>当复来下还斯忍界。<a id="a-5z"></a>号曰不动菩萨大士。<a id="a-60"></a>弥勒如来当为众会宣讲不动菩萨前所兴为。<a id="a-61"></a>又复分别于此经典敷陈至谊。<a id="a-62"></a>不动大士。<a id="a-63"></a>能仁佛世作大国王。<a id="a-64"></a>名阿阇世。<a id="a-65"></a>从恶友言自害其父。<a id="a-66"></a>从溥首闻所说经典得柔顺法忍。<a id="a-67"></a>因此除罪令无有余。<a id="a-68"></a>弥勒如来缘不动菩萨说此经法。<a id="a-69"></a>八千菩萨得不起法忍。<a id="a-6A"></a>八万四千菩萨。<a id="a-6B"></a>蠲除无数不可计会罪衅积聚。<a id="a-6C"></a>如是舍利弗。<a id="a-6D"></a>王阿阇世从今已往八百难计会劫。<a id="a-6E"></a>修菩萨行开化众生严净佛土。<a id="a-6F"></a>又舍利弗。<a id="a-6G"></a>王阿阇世所化众生。<a id="a-6H"></a>为声闻地。<a id="a-6I"></a>若缘觉地若行大乘。<a id="a-6J"></a>斯等众生当有罪盖。<a id="a-6K"></a>无尘垢弊狐疑悉除无有犹豫。<a id="a-6L"></a>过于八千不可计劫。<a id="a-6M"></a>当得无上正真之道为最正觉。<a id="a-6N"></a>劫名喜见。<a id="a-6O"></a>世界曰无造阴。<a id="a-6P"></a>佛号净界如来至真等正觉。<a id="a-6Q"></a>寿十四劫。<a id="a-6R"></a>诸声闻众七十万人而为大会。<a id="a-6S"></a>一切慧解志八脱门。<a id="a-6T"></a>诸菩萨众有十二亿。<a id="a-6U"></a>皆得智慧度无极善权方便。<a id="a-6V"></a>灭度之后。<a id="a-6W"></a>正法当住一亿岁。<a id="a-6X"></a>无造阴世界所有[黍-禾+利]庶。<a id="a-6Y"></a>至于寿尽无狐疑者。<a id="a-6Z"></a>终没之后不归三涂。<a id="a-6a"></a>净界如来设为群生讲说经者。<a id="a-6b"></a>悉去诸垢无有尘劳皆得清净。<a id="a-6c"></a>是故舍利弗。<a id="a-6d"></a>人人相见莫相平相。<a id="a-6e"></a>所以不当相平相者。<a id="a-6f"></a>人根难见。<a id="a-6g"></a>独有如来能平相人。<a id="a-6h"></a>行如佛者可平相人也。<a id="a-6i"></a>贤者舍利弗。<a id="a-6j"></a>及大众会。<a id="a-6k"></a>惊喜踊跃而说斯言。<a id="a-6l"></a>从今日始尽其形寿。<a id="a-6m"></a>不观他人。<a id="a-6n"></a>不敢说人某趣地狱某当灭度。<a id="a-6o"></a>所以者何。<a id="a-6p"></a>群生之行不可思议。<a id="a-6q"></a>时佛说此喻阿阇世决。<a id="a-6r"></a>三万二千天子发无上正真道意。<a id="a-6s"></a>各誓愿曰。<a id="a-6t"></a>净界世尊成正觉时。<a id="a-6u"></a>吾等当生于彼佛土。<a id="a-6v"></a>不造欲世界。<a id="a-6w"></a>佛即记之当生彼土。</p>
  <p data-pb></p>
  <h2 id="a6x">月首受决品第十二</h2>
  <p id="a6y">王阿阇世有一太子。<a id="a-6z"></a>名曰月首。<a id="a-70"></a>厥年八岁。<a id="a-71"></a>解颈璎珞。<a id="a-72"></a>用散佛上而曰。<a id="a-73"></a>吾以此德劝助无上正真之道。<a id="a-74"></a>以斯善本。<a id="a-75"></a>净界如来成正觉时。<a id="a-76"></a>愿于彼土为四域主转轮圣王。<a id="a-77"></a>尽其形寿。<a id="a-78"></a>供养如来及比丘众。<a id="a-79"></a>佛灭度后奉持舍利而受经典。<a id="a-7A"></a>然后得成无上正真之道为最正觉。<a id="a-7B"></a>这散珠璎。<a id="a-7C"></a>便于虚空。<a id="a-7D"></a>则成七宝交露棚阁。<a id="a-7E"></a>四方四植上下平等。<a id="a-7F"></a>严正雅妙。<a id="a-7G"></a>于其阁内安四宝床敷天缯彩如来坐之相好庄严。<a id="a-7H"></a>佛时即笑。<a id="a-7I"></a>世尊笑法。<a id="a-7J"></a>则有无数不可呰限百千光色从其口出。<a id="a-7K"></a>照难思议无有边际。<a id="a-7L"></a>诸佛世界超于梵天。<a id="a-7M"></a>魔之宫殿日月光明自然蔽曀[火*僉]徊绕身无央数匝从顶上入。<a id="a-7N"></a>贤者阿难即从坐起偏袒右肩。<a id="a-7O"></a>长跪叉手以偈赞曰。</p>
  <p id="a7P">度一切智慧　　超越众挂碍</p>
  <p id="a7Q">解了群生类　　心行之根原</p>
  <p id="a7R">以分别本末　　应时而说法</p>
  <p id="a7S">普照世愿说　　何因而欣笑</p>
  <p id="a7T">众生在十方　　一切处其前</p>
  <p id="a7U">无数亿垓众　　一一而难问</p>
  <p id="a7V">能仁之圣师　　乃堪决其疑</p>
  <p id="a7W">善哉愿解说　　愍哀何故欣</p>
  <p id="a7X">其过去诸佛　　最胜所住立</p>
  <p id="a7Y">又当来世尊　　犹如洹河沙</p>
  <p id="a7Z">分别知六趣　　慧度于无极</p>
  <p id="a7a">所以现欣笑　　离垢愿决疑</p>
  <p id="a7b">光明超日月　　翳魔释梵宫</p>
  <p id="a7c">通彻诸铁围　　超照众山顶</p>
  <p id="a7d">安隐蒸黎元　　枯竭众勤劳</p>
  <p id="a7e">善说除诸垢　　何故熙欣笑</p>
  <p id="a7f">于是世尊告阿难曰。<a id="a-7g"></a>宁见月首太子乎。<a id="a-7h"></a>对曰。<a id="a-7i"></a>唯然已见。<a id="a-7j"></a>佛言。<a id="a-7k"></a>今此月首。<a id="a-7l"></a>而于佛前殖众德本。<a id="a-7m"></a>则以劝助无上正真道。<a id="a-7n"></a>稍当渐积修菩萨行。<a id="a-7o"></a>净界如来成佛道时。<a id="a-7p"></a>又此太子生彼佛土为转轮王。<a id="a-7q"></a>供养奉事净界如来至真等正觉。<a id="a-7r"></a>尽其形寿施以所安。<a id="a-7s"></a>灭度之后供养舍利将御正法。<a id="a-7t"></a>法灭尽后即当迁没生兜率天。<a id="a-7u"></a>则于其劫得为无上正真道成最正觉。<a id="a-7v"></a>号月英如来至真等正觉明行成为善逝世间解无上士道法御天人师为佛众祐。<a id="a-7w"></a>国土所有佛之寿命诸比丘众。<a id="a-7x"></a>亦如净界世尊等无差特也。<a id="a-7y"></a>尔时他方世界诸来会者菩萨大士。<a id="a-7z"></a>与溥首俱至此忍界。<a id="a-80"></a>闻说斯言前启白佛。<a id="a-81"></a>溥首童真所可游至则当观之。<a id="a-82"></a>其土处所悉为如来无有空缺。<a id="a-83"></a>诸佛世尊不复劳虑。<a id="a-84"></a>所以者何。<a id="a-85"></a>唯然世尊。<a id="a-86"></a>溥首所摄终无恶趣不剧不闲。<a id="a-87"></a>及诸魔事罪盖尘秽。<a id="a-88"></a>其有州域郡国县邑丘聚城墎。<a id="a-89"></a>于斯正典而流布者。<a id="a-8A"></a>则观其处。<a id="a-8B"></a>如来游居无有虚空。<a id="a-8C"></a>世尊告曰。<a id="a-8D"></a>如是如是。<a id="a-8E"></a>族姓子。<a id="a-8F"></a>诚如所云。<a id="a-8G"></a>今斯经典所宣布处。<a id="a-8H"></a>则是如来之所游止。<a id="a-8I"></a>则是如来殷勤垂教。<a id="a-8J"></a>又族姓子。<a id="a-8K"></a>乃昔往古锭光佛时。<a id="a-8L"></a>吾于彼世而受得决。<a id="a-8M"></a>所敷发地。<a id="a-8N"></a>锭光如来蹈越发上。<a id="a-8O"></a>散以莲花逮得法忍。<a id="a-8P"></a>授吾莂曰。<a id="a-8Q"></a>后无数劫当得作佛。<a id="a-8R"></a>号能仁如来。<a id="a-8S"></a>如是族姓子。<a id="a-8T"></a>时锭光佛告诸比丘。<a id="a-8U"></a>汝等不当越踏斯地。<a id="a-8V"></a>所以者何。<a id="a-8W"></a>是者则为天上世间神寺佛塔。<a id="a-8X"></a>菩萨敷发其处所者而逮法忍。<a id="a-8Y"></a>谁欲于此而起塔者。<a id="a-8Z"></a>彼诸天子八十亿人。<a id="a-8a"></a>同时称曰。<a id="a-8b"></a>吾等当起。<a id="a-8c"></a>尔时会中有一长者。<a id="a-8d"></a>名曰贤天。<a id="a-8e"></a>白世尊曰。<a id="a-8f"></a>吾于斯地当起塔寺。<a id="a-8g"></a>佛言。<a id="a-8h"></a>可兴。<a id="a-8i"></a>族姓子。<a id="a-8j"></a>贤天长者即于彼处。<a id="a-8k"></a>起七宝塔庄严具足。<a id="a-8l"></a>还诣锭光而问。<a id="a-8m"></a>佛言。<a id="a-8n"></a>予在其地兴七宝塔。<a id="a-8o"></a>福何所趣。<a id="a-8p"></a>锭光如来寻报之曰。<a id="a-8q"></a>长者欲知。<a id="a-8r"></a>菩萨大士得不起忍。<a id="a-8s"></a>计其地处若如车轮下尽地际。<a id="a-8t"></a>一切众生各取土尘皆如舍利而供养之。<a id="a-8u"></a>乃复上至三十三天。<a id="a-8v"></a>满中七宝以布施佛。<a id="a-8w"></a>若欲比之起塔寺福终不相及。<a id="a-8x"></a>塔寺之福最多难计。<a id="a-8y"></a>长者于此所殖德本。<a id="a-8z"></a>如我今授摩纳之莂。<a id="a-90"></a>当为无上正真之道。<a id="a-91"></a>若成佛者亦当立卿于大道决。<a id="a-92"></a>于族姓子意念云何。<a id="a-93"></a>尔时长者名贤天者。<a id="a-94"></a>岂异人乎。<a id="a-95"></a>莫作斯观。<a id="a-96"></a>所以者何。<a id="a-97"></a>此众会中有长者子。<a id="a-98"></a>名曰受行。<a id="a-99"></a>今吾授决。<a id="a-9A"></a>当于来世而得佛道。<a id="a-9B"></a>号善见如来至真等正觉明行成为善逝世间解无上士道法御天人师为佛众祐。<a id="a-9C"></a>以是之故。<a id="a-9D"></a>族姓子族姓女。<a id="a-9E"></a>比丘比丘尼。<a id="a-9F"></a>清信士清信女。<a id="a-9G"></a>若住若坐书是经典。<a id="a-9H"></a>持讽诵读为他人说。<a id="a-9I"></a>则于其处下尽地际。<a id="a-9J"></a>一切诸尘悉为众生。<a id="a-9K"></a>又此土者悉如舍利。<a id="a-9L"></a>所以者何。<a id="a-9M"></a>得忍菩萨成就众德亦复如是。<a id="a-9N"></a>佛故告汝殷勤属累。<a id="a-9O"></a>若族姓子族姓女。<a id="a-9P"></a>于是三千大千世界满中七宝。<a id="a-9Q"></a>布施如来至真等正觉。<a id="a-9R"></a>昼夜各三而不懈怠。<a id="a-9S"></a>布施随时至于一劫若复过劫。<a id="a-9T"></a>不如受是经典。<a id="a-9U"></a>王阿阇世除诸狐疑无有犹豫。<a id="a-9V"></a>净诸阴盖分别一切诸法平等。<a id="a-9W"></a>若书若读受持讽诵。<a id="a-9X"></a>闻之信乐书着竹帛。<a id="a-9Y"></a>匹素经卷矜庄执玩。<a id="a-9Z"></a>令此正法而得久住。<a id="a-9a"></a>此功德福过彼甚多不可称限。<a id="a-9b"></a>佛言。<a id="a-9c"></a>族姓子。<a id="a-9d"></a>若于百劫奉持禁戒普知止足。<a id="a-9e"></a>乃得闲居志乐不舍。<a id="a-9f"></a>其闻是经而信乐者。<a id="a-9g"></a>其功德福则过于彼守禁戒上。<a id="a-9h"></a>若于百劫而行忍辱。<a id="a-9i"></a>一切众生骂詈挝捶。<a id="a-9j"></a>以加杖痛而皆忍之。<a id="a-9k"></a>若复有人闻此经要而信乐者。<a id="a-9l"></a>其功德福则便超越彼忍辱上。<a id="a-9m"></a>若于百劫而行精进。<a id="a-9n"></a>供养一切众生之类。<a id="a-9o"></a>而不爱身及与寿命。<a id="a-9p"></a>不如闻是经欢喜信者。<a id="a-9q"></a>若于百劫而行禅思。<a id="a-9r"></a>有触娆者而不惑乱。<a id="a-9s"></a>不如闻是经欢喜信者。<a id="a-9t"></a>若于百劫而行智慧。<a id="a-9u"></a>博揽晓了无所不达。<a id="a-9v"></a>设复闻此究竟本净心畅自然经典之品。<a id="a-9w"></a>而欢喜信受持戒讽诵。<a id="a-9x"></a>其功德福则超越彼。<a id="a-9y"></a>能速劝立诸通慧矣。<a id="a-9z"></a>时诸菩萨俱白佛言。<a id="a-A0"></a>唯然世尊。<a id="a-A1"></a>吾等已受于斯经典。<a id="a-A2"></a>在在所游诸佛国者。<a id="a-A3"></a>有所住处便当宣布。<a id="a-A4"></a>所以者何。<a id="a-A5"></a>众经典者则兴佛事。<a id="a-A6"></a>时诸菩萨举声叹曰。<a id="a-A7"></a>便复散花遍于三千大千世界。<a id="a-A8"></a>而说斯言。<a id="a-A9"></a>设此经典布阎浮提而住长久。<a id="a-AA"></a>世尊能仁正法显成。<a id="a-AB"></a>溥首童真当使永存。<a id="a-AC"></a>所以吾等未曾省闻如是像经。<a id="a-AD"></a>假使闻者吾等不能加报佛恩及与溥首。<a id="a-AE"></a>当以何等兴大供养。<a id="a-AF"></a>若族姓子。<a id="a-AG"></a>从人闻斯经典者其恩难报。<a id="a-AH"></a>假使有人欲见如来从闻是经。<a id="a-AI"></a>当观其人如见世尊。<a id="a-AJ"></a>设欲供养如来至真等正觉者。<a id="a-AK"></a>便当供养此族姓子。<a id="a-AL"></a>若睹族姓子族姓女。<a id="a-AM"></a>当瞻之如佛世尊。<a id="a-AN"></a>诸菩萨等咨嗟已毕。<a id="a-AO"></a>稽首佛足右绕三匝。<a id="a-AP"></a>于此佛土忽然不现。<a id="a-AQ"></a>各各迁还其本国土。<a id="a-AR"></a>各各自住其如来前。<a id="a-AS"></a>如所受法广为人说。<a id="a-AT"></a>则于佛前一一彼土。<a id="a-AU"></a>开导教化无数群生。<a id="a-AV"></a>使发无上正真道意。</p>
  <p data-pb></p>
  <h2 id="aAW">嘱累品第十三</h2>
  <p id="aAX">尔时世尊告弥勒曰。<a id="a-AY"></a>仁当受斯正法明典。<a id="a-AZ"></a>为无量人而分别说。<a id="a-Aa"></a>多所安隐多所哀念。<a id="a-Ab"></a>诸天世人悉当蒙恩。<a id="a-Ac"></a>弥勒菩萨而白佛言。<a id="a-Ad"></a>唯然世尊。<a id="a-Ae"></a>吾则受斯经典教已。<a id="a-Af"></a>亦从过去等正觉所启受是经。<a id="a-Ag"></a>于今现在面值世尊得闻斯法。<a id="a-Ah"></a>唯然大圣如来现在。<a id="a-Ai"></a>吾以此经演令流普。<a id="a-Aj"></a>佛灭度后在兜率天。<a id="a-Ak"></a>当为群生分别说此殖众德本。<a id="a-Al"></a>若族姓子族姓女。<a id="a-Am"></a>然于后世耳闻斯经志大乘者。<a id="a-An"></a>当知弥勒之所建立。<a id="a-Ao"></a>奉持斯经若有弊魔伺求其便。<a id="a-Ap"></a>吾等当承世尊圣旨而将护之使无瑕短。<a id="a-Aq"></a>佛告帝释。<a id="a-Ar"></a>当受斯经阿阇世品断一切结。<a id="a-As"></a>所以者何。<a id="a-At"></a>天阿须伦假使怀恨而战斗者。<a id="a-Au"></a>当念斯经典。<a id="a-Av"></a>诸天则胜阿须伦降。<a id="a-Aw"></a>佛言。<a id="a-Ax"></a>拘翼。<a id="a-Ay"></a>今嘱累汝。<a id="a-Az"></a>若斯经典在于州域郡国县邑城墎丘聚。<a id="a-B0"></a>则护其土怨敌仇隙不得其便。<a id="a-B1"></a>若至县官。<a id="a-B2"></a>若在贼中。<a id="a-B3"></a>若逢禽兽。<a id="a-B4"></a>若值鬼神。<a id="a-B5"></a>若遇盗贼。<a id="a-B6"></a>若遭水火恐惧之难。<a id="a-B7"></a>便当思念于斯经典而说歌颂。<a id="a-B8"></a>若有怨家寇逆恶贼不能得其便。<a id="a-B9"></a>尔时佛告贤者阿难。<a id="a-BA"></a>受斯经典持讽诵读。<a id="a-BB"></a>所以者何。<a id="a-BC"></a>假使有人从汝求此经典要者。<a id="a-BD"></a>其族姓子若族姓女。<a id="a-BE"></a>断一切疑无有犹豫。<a id="a-BF"></a>洗除众结永已除了。<a id="a-BG"></a>诸魔罪盖不能覆蔽。<a id="a-BH"></a>宿之殃衅邪害挂碍自然消灭。<a id="a-BI"></a>所以者何。<a id="a-BJ"></a>设闻斯经则无狐疑。<a id="a-BK"></a>佛告阿难。<a id="a-BL"></a>吾属累汝。<a id="a-BM"></a>殷勤戒敕。<a id="a-BN"></a>若犯逆者入斯典要。<a id="a-BO"></a>欢喜欣悦则无有逆。<a id="a-BP"></a>亦无危害而无罪盖。<a id="a-BQ"></a>耆年迦葉白世尊曰。<a id="a-BR"></a>唯然大圣。<a id="a-BS"></a>吾见证明于斯经典。<a id="a-BT"></a>向者就王阿阇世宫分别逆事。<a id="a-BU"></a>王阿阇世寻时逮得不起法忍疑网即除。<a id="a-BV"></a>我时念言。<a id="a-BW"></a>阿阇世本不晓了一切诸法。<a id="a-BX"></a>亦不分别诸逆之事。<a id="a-BY"></a>唯然世尊。<a id="a-BZ"></a>诸法本净自然之性。<a id="a-Ba"></a>而反思想计有吾我而立诸见。<a id="a-Bb"></a>不能理练一切诸逆之本净也。<a id="a-Bc"></a>如阿阇世习近颠倒。<a id="a-Bd"></a>虚伪众想成勤苦患。<a id="a-Be"></a>若究畅此则无众难。<a id="a-Bf"></a>吾从今始说诸群生亦无有罪无恶趣法。<a id="a-Bg"></a>其入此者则超绝去无有终始。<a id="a-Bh"></a>佛言。<a id="a-Bi"></a>善哉善哉。<a id="a-Bj"></a>迦葉。<a id="a-Bk"></a>诚如所云。<a id="a-Bl"></a>诸佛世尊道义之政无有尘垢。<a id="a-Bm"></a>贤者阿难前白佛言。<a id="a-Bn"></a>唯然世尊。<a id="a-Bo"></a>建立斯经典。<a id="a-Bp"></a>令后末世游阎浮提。<a id="a-Bq"></a>尔时世尊从左右胁放大光明普照三千大千世界。<a id="a-Br"></a>树木墙壁普自然出如兹音响。<a id="a-Bs"></a>如来则建斯经典已。<a id="a-Bt"></a>设此经典在大海中。<a id="a-Bu"></a>若劫烧时应闻是经。<a id="a-Bv"></a>不得中断而不闻也。<a id="a-Bw"></a>佛告阿难。<a id="a-Bx"></a>悉如树木墙壁所出音声。<a id="a-By"></a>诚如所云。<a id="a-Bz"></a>斯诸正士殖众德本。<a id="a-C0"></a>最后世时受是经者终不中失。<a id="a-C1"></a>佛说是经时。<a id="a-C2"></a>九万六千天人远尘离垢诸法眼净。<a id="a-C3"></a>六万八千人悉发无上正真道意。<a id="a-C4"></a>二万二千菩萨得不起法忍。<a id="a-C5"></a>八千人离诸贪欲。<a id="a-C6"></a>三千大千世界六反震动。<a id="a-C7"></a>应时大音普告。<a id="a-C8"></a>天上世间悉来供养于斯经典。<a id="a-C9"></a>诸天伎乐不鼓自鸣。<a id="a-CA"></a>普告天上世间悉来散华烧香杂香捣香泽香。<a id="a-CB"></a>面悉值斯所转法轮。<a id="a-CC"></a>如来于此所说经者。<a id="a-CD"></a>悉为降伏众邪异道。<a id="a-CE"></a>却诸邪行抑制众魔。<a id="a-CF"></a>斯如来印。<a id="a-CG"></a>则为精修如来之法。<a id="a-CH"></a>诸族姓子。<a id="a-CI"></a>便当分别求此法印究竟正见。<a id="a-CJ"></a>佛说如是。<a id="a-CK"></a>王阿阇世溥首童真弥勒大士。<a id="a-CL"></a>一切菩萨诸大声闻。<a id="a-CM"></a>舍利弗大迦葉须菩提阿难等。<a id="a-CN"></a>诸天世人阿须伦。<a id="a-CO"></a>闻佛所说莫不欢喜。</p>
 </body>
</html>