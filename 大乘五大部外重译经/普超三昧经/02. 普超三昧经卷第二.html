<!doctype html>
<html id="z3IBTmrPH" data-ver="1101">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">普超三昧经卷第二</h1>
  <h2 id="a2">幼童品第四</h2>
  <p id="a3">尔时世尊告舍利弗。<a id="a-4"></a>假使有人。<a id="a-5"></a>为族姓子若族姓女欲疾灭度。<a id="a-6"></a>当发无上正真道意。<a id="a-7"></a>所以者何。<a id="a-8"></a>今吾睹见惧终始难。<a id="a-9"></a>而不肯发无上正真道意。<a id="a-A"></a>志愿声闻疾欲灭度。<a id="a-B"></a>续在生死而有所慕。<a id="a-C"></a>然诸菩萨通达精进。<a id="a-D"></a>等住于法逮诸通慧为一切智。<a id="a-E"></a>所以者何。<a id="a-F"></a>乃往久远过去世时。<a id="a-G"></a>不可计会不可思议无央数劫。<a id="a-H"></a>时有如来号一切达兴出于世。<a id="a-I"></a>如来至真等正觉明行成为善逝世间解无上士道法御天人师为佛众祐。<a id="a-J"></a>佛告舍利弗。<a id="a-K"></a>其一切达如来正觉。<a id="a-L"></a>声闻集会有百亿众。<a id="a-M"></a>其佛寿命住百千岁。<a id="a-N"></a>佛有声闻上首弟子。<a id="a-O"></a>智慧巍巍。<a id="a-P"></a>名曰超殊。<a id="a-Q"></a>神足飘捷。<a id="a-R"></a>次名大达。<a id="a-S"></a>于时如来兴五浊世。<a id="a-T"></a>明旦正服着衣持钵。<a id="a-U"></a>与诸圣众眷属围绕。<a id="a-V"></a>有大国号名闻物。<a id="a-W"></a>入于斯城而行分卫。<a id="a-X"></a>其大声闻智慧最尊侍佛之右。<a id="a-Y"></a>神足最上侍佛之左。<a id="a-Z"></a>智慧博闻最殊胜者随从佛后。<a id="a-a"></a>八千菩萨而在前导。<a id="a-b"></a>或化现身若如帝释。<a id="a-c"></a>或如梵天。<a id="a-d"></a>如四天王。<a id="a-e"></a>或天子形。<a id="a-f"></a>严治道路。<a id="a-g"></a>佛告舍利弗。<a id="a-h"></a>彼时如来向欲入城。<a id="a-i"></a>见三幼童众宝庄挍璎珞其身。<a id="a-j"></a>逍遥中路而共游戏。<a id="a-k"></a>时一幼童遥见如来。<a id="a-l"></a>晃然显赫威神巍巍。<a id="a-m"></a>端正无伦诸相寂定。<a id="a-n"></a>志性澹泊获上调顺。<a id="a-o"></a>第一静寞降伏诸根。<a id="a-p"></a>如仁贤龙象。<a id="a-q"></a>如大渊渟清澄无垢。<a id="a-r"></a>有三十二大人相八十种好遍布其体。<a id="a-s"></a>如日出时光耀奕奕。<a id="a-t"></a>与大众俱如星中月。<a id="a-u"></a>时一幼童谓二童曰。<a id="a-v"></a>汝等岂见如来乎。<a id="a-w"></a>是者则为一切之尊无上众祐。<a id="a-x"></a>为世福田。<a id="a-y"></a>光明灼灼炜晔难当。<a id="a-z"></a>吾等佥然宜供养之。<a id="a-10"></a>其进施者利庆弘大。<a id="a-11"></a>以颂赞曰。</p>
  <p id="a12">斯者众生尊　　福田无有上</p>
  <p id="a13">当供俱供养　　施此祚无量</p>
  <p id="a14">第二幼童曰。</p>
  <p id="a15">今我无异花　　亦无杂泽香</p>
  <p id="a16">斯圣无等伦　　当何以供养</p>
  <p id="a17">于是一童即脱颈着珠璎价直百千。<a id="a-18"></a>以颂赞曰。</p>
  <p id="a19">当以此供养　　无上之福田</p>
  <p id="a1A">何所明智者　　见斯有所吝</p>
  <p id="a1B">于时二童效彼童子。<a id="a-1C"></a>各各解脱颈着珠璎。<a id="a-1D"></a>以手执持。<a id="a-1E"></a>而歌颂曰。</p>
  <p id="a1F">具供养正觉　　度泛湍江波</p>
  <p id="a1G">脱无量志意　　住于平等法</p>
  <p id="a1H">尔时一童谓二童曰。<a id="a-1I"></a>汝等以斯德本何所志求。<a id="a-1J"></a>一童子曰。</p>
  <p id="a1K">其在世尊傍　　右面大声闻</p>
  <p id="a1L">智慧尊第一　　吾誓愿如斯</p>
  <p id="a1M">二童子曰。</p>
  <p id="a1N">犹如世尊傍　　左面大声闻</p>
  <p id="a1O">神足超最尊　　吾誓愿如斯</p>
  <p id="a1P">于时二童谓一童曰。<a id="a-1Q"></a>族姓子。<a id="a-1R"></a>以斯德本欲誓何愿。<a id="a-1S"></a>一童报曰。</p>
  <p id="a1T">如今者如来　　至真等正觉</p>
  <p id="a1U">普见一切达　　犹若师子步</p>
  <p id="a1V">昭耀大众会　　吾身誓若斯</p>
  <p id="a1W">三界尊第一　　度脱诸十方</p>
  <p id="a1X">时一幼童。<a id="a-1Y"></a>这说此已。<a id="a-1Z"></a>寻虚空中八千天子俱赞叹曰。<a id="a-1a"></a>善哉善哉。<a id="a-1b"></a>快说此言。<a id="a-1c"></a>今仁发意。<a id="a-1d"></a>天上世间悉蒙救护。<a id="a-1e"></a>佛告舍利弗。<a id="a-1f"></a>时一切达如来正觉边。<a id="a-1g"></a>有侍者名曰海意。<a id="a-1h"></a>博闻最尊而告之曰。<a id="a-1i"></a>宁见三童各执珠璎而游来乎。<a id="a-1j"></a>对曰已见。<a id="a-1k"></a>天中之天。<a id="a-1l"></a>世尊告曰。<a id="a-1m"></a>比丘。<a id="a-1n"></a>欲知中央幼童建其志性巍巍难量。<a id="a-1o"></a>一一步中超越百劫终始之患。<a id="a-1p"></a>其一举足功德之本。<a id="a-1q"></a>当更百临转轮圣王。<a id="a-1r"></a>受帝释位亦复如斯。<a id="a-1s"></a>升生梵天为梵天王亦当如是。<a id="a-1t"></a>一一举足功德之本更见百佛。<a id="a-1u"></a>时三幼童往诣一切达如来所稽首足下。<a id="a-1v"></a>以宝珠璎散世尊上。<a id="a-1w"></a>其发小意为声闻者。<a id="a-1x"></a>所散珠璎住两肩上。<a id="a-1y"></a>其一童发诸通慧心。<a id="a-1z"></a>所散珠璎在于佛上虚空之中。<a id="a-20"></a>变为交露重阁棚帐。<a id="a-21"></a>四峙周障庄严平等。<a id="a-22"></a>化于其中而为床座如来处之。<a id="a-23"></a>于是一切达如来寻而欣笑。<a id="a-24"></a>侍者启问。<a id="a-25"></a>唯然世尊。<a id="a-26"></a>以何故笑。<a id="a-27"></a>笑会有意。<a id="a-28"></a>如来告曰。<a id="a-29"></a>海意。<a id="a-2A"></a>汝睹于斯二童发声闻意手执珠璎散如来乎。<a id="a-2B"></a>对曰。<a id="a-2C"></a>已见大圣。<a id="a-2D"></a>又告比丘。<a id="a-2E"></a>欲知二童惧生死难。<a id="a-2F"></a>发怯弱意意求救护。<a id="a-2G"></a>犹是不发无上正真道意。<a id="a-2H"></a>欲得声闻为尊弟子。<a id="a-2I"></a>然后来世皆当得证。<a id="a-2J"></a>一者智慧最尊。<a id="a-2K"></a>二者神足无双。<a id="a-2L"></a>佛告舍利弗。<a id="a-2M"></a>卿意疑乎。<a id="a-2N"></a>时中央童发诸通慧者。<a id="a-2O"></a>则吾身是。<a id="a-2P"></a>愿右面童者。<a id="a-2Q"></a>舍利弗是。<a id="a-2R"></a>愿左面童者。<a id="a-2S"></a>大目揵连是。<a id="a-2T"></a>舍利弗。<a id="a-2U"></a>观卿等本时惧生死难。<a id="a-2V"></a>虽殖德本不能发无上正真道意。<a id="a-2W"></a>心志怯弱欲疾灭度不能超速。<a id="a-2X"></a>甫因吾法而得无为。<a id="a-2Y"></a>今宁睹吾诸通慧耶。<a id="a-2Z"></a>汝等之友为佛弟子乃得解脱。<a id="a-2a"></a>以是之故当作斯观。<a id="a-2b"></a>假使有人。<a id="a-2c"></a>欲成灭度。<a id="a-2d"></a>当发无上正真道意。<a id="a-2e"></a>所以者何。<a id="a-2f"></a>所言超速。<a id="a-2g"></a>谓诸通慧莫能过者。<a id="a-2h"></a>谛而无欺其乘第一。<a id="a-2i"></a>普安一切群生之类。<a id="a-2j"></a>则诸通慧也。<a id="a-2k"></a>为最微妙特尊无上。<a id="a-2l"></a>为无等伦无有畴匹为无双比无能出来。<a id="a-2m"></a>无挂碍乘。<a id="a-2n"></a>一切声闻缘觉之乘所不能及。<a id="a-2o"></a>是则名曰诸通慧乘。<a id="a-2p"></a>佛时说斯大乘法典。<a id="a-2q"></a>则一万众人。<a id="a-2r"></a>发无上正真道意。<a id="a-2s"></a>应时彼诸大声闻。<a id="a-2t"></a>贤者舍利弗。<a id="a-2u"></a>大目揵连。<a id="a-2v"></a>大迦葉。<a id="a-2w"></a>离越。<a id="a-2x"></a>阿难。<a id="a-2y"></a>律和利。<a id="a-2z"></a>分耨文陀尼子。<a id="a-30"></a>尊者须菩提等。<a id="a-31"></a>自投于地稽首佛足。<a id="a-32"></a>俱白世尊。<a id="a-33"></a>唯然大圣。<a id="a-34"></a>若族姓子族姓女发大意者。<a id="a-35"></a>当供养之。<a id="a-36"></a>微妙解脱处至真行。<a id="a-37"></a>所以者何。<a id="a-38"></a>正使百千诸佛世尊。<a id="a-39"></a>为吾等说诸通慧行。<a id="a-3A"></a>不能堪任无有势力。<a id="a-3B"></a>发通慧心一切慧者。<a id="a-3C"></a>无所挂碍殊胜难及。<a id="a-3D"></a>宁令吾等犯五逆罪。<a id="a-3E"></a>在于无间而不。<a id="a-3F"></a>中止不舍于无上正真道意而为声闻。<a id="a-3G"></a>所以者何。<a id="a-3H"></a>设犯逆罪坠于地狱受诸苦毒。<a id="a-3I"></a>其痛会毕从地狱出而不违远。<a id="a-3J"></a>无所挂碍诸通慧心。<a id="a-3K"></a>计如今者当何所施无所堪谐。<a id="a-3L"></a>焚烧正真败坏根原于兹佛慧无挂碍智非是佛器。<a id="a-3M"></a>譬如终没之士无益亲属。<a id="a-3N"></a>吾等如是以声闻乘而志解脱。<a id="a-3O"></a>舍于一切无益众生。<a id="a-3P"></a>譬如此地多所饶润。<a id="a-3Q"></a>一切群萌二足四足若多足者。<a id="a-3R"></a>如是世尊。<a id="a-3S"></a>其发无上正真道意。<a id="a-3T"></a>天上天下蒙恩获度。</p>
  <p data-pb></p>
  <h2 id="a3U">无吾我品第五</h2>
  <p id="a3V">时世尊。<a id="a-3W"></a>说斯本末向欲竟已。<a id="a-3X"></a>王阿阇世乘驷马将四部兵象车步骑。<a id="a-3Y"></a>往指佛所稽首佛足。<a id="a-3Z"></a>右绕三匝退坐一面。<a id="a-3a"></a>白世尊曰。<a id="a-3b"></a>唯天中天。<a id="a-3c"></a>众生所住何所依因。<a id="a-3d"></a>何缘而兴。<a id="a-3e"></a>何由得罪。<a id="a-3f"></a>佛告王曰。<a id="a-3g"></a>已住吾我人寿命者。<a id="a-3h"></a>众生由此而造罪衅。<a id="a-3i"></a>依猗贪身兴缘颠倒。<a id="a-3j"></a>群萌因斯而起灾患。<a id="a-3k"></a>又问。<a id="a-3l"></a>其贪身者根原所在。<a id="a-3m"></a>世尊答曰。<a id="a-3n"></a>其贪身者无慧为本。<a id="a-3o"></a>又问。<a id="a-3p"></a>其无慧者何所为本。<a id="a-3q"></a>答曰所念邪支则是其本。<a id="a-3r"></a>又问。<a id="a-3s"></a>所念邪支何所是根。<a id="a-3t"></a>答曰。<a id="a-3u"></a>虚伪是根。<a id="a-3v"></a>又问。<a id="a-3w"></a>虚伪何所是根。<a id="a-3x"></a>答曰。<a id="a-3y"></a>无实诸想是则为根。<a id="a-3z"></a>又问无实诸想何所是根。<a id="a-40"></a>答曰。<a id="a-41"></a>谓无所有无觉是根。<a id="a-42"></a>又问。<a id="a-43"></a>何谓无有无觉。<a id="a-44"></a>答曰。<a id="a-45"></a>谓无生无有是谓无觉。<a id="a-46"></a>又问。<a id="a-47"></a>不生不有当何计之数在何所。<a id="a-48"></a>答曰。<a id="a-49"></a>其不生不有彼无有计。<a id="a-4A"></a>又问。<a id="a-4B"></a>狐疑之事何因缘起。<a id="a-4C"></a>答曰。<a id="a-4D"></a>其狐疑者从犹豫起。<a id="a-4E"></a>又问。<a id="a-4F"></a>犹豫为何所是。<a id="a-4G"></a>答曰。<a id="a-4H"></a>贤圣所说诚谛之语。<a id="a-4I"></a>闻则怀疑斯谓犹豫。<a id="a-4J"></a>又问。<a id="a-4K"></a>何所贤圣何言审谛。<a id="a-4L"></a>世尊答曰。<a id="a-4M"></a>其贤圣者谓除一切爱欲诸见。<a id="a-4N"></a>其审谛者知一切法悉无所有。<a id="a-4O"></a>王阿阇世白世尊曰。<a id="a-4P"></a>所谓贤圣无所有者。<a id="a-4Q"></a>实为虚伪。<a id="a-4R"></a>世尊安住从已劳尘。<a id="a-4S"></a>而造立之猗着于世间。<a id="a-4T"></a>诸贤圣所讲说者。<a id="a-4U"></a>而心犹豫获不可计殃衅之罪。<a id="a-4V"></a>我乎世尊父无愆咎。<a id="a-4W"></a>无所羁缀而危其命。<a id="a-4X"></a>贪国土故或于财宝。<a id="a-4Y"></a>迷于荣贵荒于产业。<a id="a-4Z"></a>耽利宰民而图逆害。<a id="a-4a"></a>持疑怵惕不能自宁。<a id="a-4b"></a>若在欢会戏乐无娱。<a id="a-4c"></a>若在中宫婇女嬉游。<a id="a-4d"></a>若坐若卧有所决正。<a id="a-4e"></a>若在独处听省国事处群僚上。<a id="a-4f"></a>昼夜忧悸不能舍却。<a id="a-4g"></a>沉吟之结不歆饮食。<a id="a-4h"></a>虽有美馔不以为甘。<a id="a-4i"></a>其目昧昧所睹瞢瞢。<a id="a-4j"></a>颜貌憔悴心恒战灼所处不安。<a id="a-4k"></a>畏寿终后坠于地狱。<a id="a-4l"></a>仰惟如来。<a id="a-4m"></a>其恐怖者能使无惧。<a id="a-4n"></a>其盲冥者惠授眼目。<a id="a-4o"></a>其沉没者而拯拔之。<a id="a-4p"></a>遭苦恼者使获大安。<a id="a-4q"></a>无所归者而受其归。<a id="a-4r"></a>其无护者而为救济。<a id="a-4s"></a>其贫穷者给施财业。<a id="a-4t"></a>其有病者消息疗治。<a id="a-4u"></a>其堕邪径示以正路。<a id="a-4v"></a>其在正路为兴大哀。<a id="a-4w"></a>其心忍劳不以为患。<a id="a-4x"></a>等恤群黎其慈坚固。<a id="a-4y"></a>究竟本末不以苦乐而有动转。<a id="a-4z"></a>如来所兴救度众生。<a id="a-50"></a>无所遗漏不舍一人。<a id="a-51"></a>私怙世尊。<a id="a-52"></a>垂恩安慰除其惶懅。<a id="a-53"></a>孤无有救惟为作救。<a id="a-54"></a>令饥渴者而得饱满。<a id="a-55"></a>今已虚乏而欲躄地惟蒙扶接。<a id="a-56"></a>今无所归愿受其归。<a id="a-57"></a>今已沉没愿加拯拔。<a id="a-58"></a>我身得无堕大地狱至于无择。<a id="a-59"></a>唯然大圣。<a id="a-5A"></a>如应说法决我狐疑。<a id="a-5B"></a>解散愁结令无犹豫。<a id="a-5C"></a>使其重罪而得微轻。<a id="a-5D"></a>于时世尊而心念曰。<a id="a-5E"></a>王阿阇世所说聪达而甚微妙。<a id="a-5F"></a>所入之法甚为优奥。<a id="a-5G"></a>其余人者莫能堪任。<a id="a-5H"></a>为决狐疑令无余结。<a id="a-5I"></a>其惟濡首能雪滞碍。<a id="a-5J"></a>时舍利弗承佛圣旨。<a id="a-5K"></a>谓王阿阇世。<a id="a-5L"></a>欲辨疑惑当馔肴膳。<a id="a-5M"></a>请濡首童真。<a id="a-5N"></a>则当决王虚伪尘劳狐疑之结。<a id="a-5O"></a>镇安国土及与中宫受王床榻众诸供膳。<a id="a-5P"></a>中宫婇女及诸侍从获无量福。<a id="a-5Q"></a>罗阅只城摩竭大国。<a id="a-5R"></a>无数众生皆亨利议。<a id="a-5S"></a>阿阇世王。<a id="a-5T"></a>即前启白濡首童真。<a id="a-5U"></a>惟加愍哀与其营从受小餐食。<a id="a-5V"></a>濡首答曰。<a id="a-5W"></a>大王且止已具足供。<a id="a-5X"></a>于正法律未有是记。<a id="a-5Y"></a>受于衣服若食膳具悕望加哀。<a id="a-5Z"></a>王则又曰。<a id="a-5a"></a>当何陈露呈现丹赤。<a id="a-5b"></a>濡首答曰。<a id="a-5c"></a>假使大王。<a id="a-5d"></a>闻深妙业殊特真议。<a id="a-5e"></a>不恐不怖。<a id="a-5f"></a>不以畏懅。<a id="a-5g"></a>不以震慑。<a id="a-5h"></a>不难不惧。<a id="a-5i"></a>乃为加哀。<a id="a-5j"></a>正使大王。<a id="a-5k"></a>不想念法。<a id="a-5l"></a>亦非无想。<a id="a-5m"></a>无想不想。<a id="a-5n"></a>如是行者乃为加哀。<a id="a-5o"></a>纵使大王不想去心。<a id="a-5p"></a>亦无不想。<a id="a-5q"></a>不念来心。<a id="a-5r"></a>亦无不想。<a id="a-5s"></a>于现在心亦无所受。<a id="a-5t"></a>乃为加哀。<a id="a-5u"></a>设使大王。<a id="a-5v"></a>不堕邪见。<a id="a-5w"></a>亦不灭除。<a id="a-5x"></a>亦无所见。<a id="a-5y"></a>亦无不见。<a id="a-5z"></a>乃为加哀。<a id="a-60"></a>王阿阇世。<a id="a-61"></a>又白濡首曰。<a id="a-62"></a>今之所说悉法所载。<a id="a-63"></a>惟见愍伤当受其请。<a id="a-64"></a>濡首答曰。<a id="a-65"></a>王当知之。<a id="a-66"></a>法律所载不以恩施。<a id="a-67"></a>供养分卫衣食之膳。<a id="a-68"></a>若使大王。<a id="a-69"></a>不计有我。<a id="a-6A"></a>不计有人。<a id="a-6B"></a>不计有寿。<a id="a-6C"></a>不计有命。<a id="a-6D"></a>乃为加哀。<a id="a-6E"></a>为受供施。<a id="a-6F"></a>设使大王。<a id="a-6G"></a>不自爱身。<a id="a-6H"></a>不爱他人。<a id="a-6I"></a>悉无所取乃为加哀。<a id="a-6J"></a>假使大王。<a id="a-6K"></a>不摄敛心。<a id="a-6L"></a>不计因缘。<a id="a-6M"></a>不在阴种诸入之事。<a id="a-6N"></a>无有内法。<a id="a-6O"></a>无有外法。<a id="a-6P"></a>不受三界。<a id="a-6Q"></a>不度三界。<a id="a-6R"></a>无善不善。<a id="a-6S"></a>无德不德。<a id="a-6T"></a>不处于世。<a id="a-6U"></a>亦不度世。<a id="a-6V"></a>无罪无福。<a id="a-6W"></a>亦无有漏。<a id="a-6X"></a>亦无不漏。<a id="a-6Y"></a>亦不有为。<a id="a-6Z"></a>亦不无为。<a id="a-6a"></a>不舍生死。<a id="a-6b"></a>不受灭度。<a id="a-6c"></a>是为加哀。<a id="a-6d"></a>王答曰。<a id="a-6e"></a>唯然濡首。<a id="a-6f"></a>吾当启受如斯法议。<a id="a-6g"></a>以是之故当就余请。<a id="a-6h"></a>哀垂愍伤下劣徒类。<a id="a-6i"></a>濡首答曰。<a id="a-6j"></a>王当了之。<a id="a-6k"></a>设使诸法。<a id="a-6l"></a>有所猗者。<a id="a-6m"></a>有所受者。<a id="a-6n"></a>有所得者。<a id="a-6o"></a>有所救护。<a id="a-6p"></a>则不蒙哀。<a id="a-6q"></a>不得至安。<a id="a-6r"></a>如使于法有所著者而为想念。<a id="a-6s"></a>有所立处而为放逸。<a id="a-6t"></a>皆为依着。<a id="a-6u"></a>想念有处放逸之护。<a id="a-6v"></a>设使大王究竟望毕。<a id="a-6w"></a>极至永安乃无有患。<a id="a-6x"></a>如令大王复有所作。<a id="a-6y"></a>则不荷哀不至安隐。<a id="a-6z"></a>王阿阇世又问濡首曰。<a id="a-70"></a>受何所法而无有患至无所有。<a id="a-71"></a>濡首答曰。<a id="a-72"></a>若了空者。<a id="a-73"></a>而无所作。<a id="a-74"></a>亦无所不作。<a id="a-75"></a>无想无愿。<a id="a-76"></a>亦无有作。<a id="a-77"></a>亦无不作。<a id="a-78"></a>若使大王有所造立。<a id="a-79"></a>而为行者。<a id="a-7A"></a>身口意行则是所作。<a id="a-7B"></a>假使不有所作。<a id="a-7C"></a>亦无所行。<a id="a-7D"></a>以身口意而无所造。<a id="a-7E"></a>则无所作。<a id="a-7F"></a>是故大王。<a id="a-7G"></a>一切诸法悉无有相。<a id="a-7H"></a>其无所行无所有者。<a id="a-7I"></a>则是其相。<a id="a-7J"></a>又问濡首。<a id="a-7K"></a>何谓所行而无所行不有所造亦无不造不增不减。<a id="a-7L"></a>濡首答曰。<a id="a-7M"></a>假能不念过去已尽。<a id="a-7N"></a>不念当来未至。<a id="a-7O"></a>不念现在而无所起。<a id="a-7P"></a>不想有常无常。<a id="a-7Q"></a>是为无行亦无不行。<a id="a-7R"></a>其能等色于诸因缘而为众缘。<a id="a-7S"></a>不增不减。<a id="a-7T"></a>又问濡首。<a id="a-7U"></a>尘劳之欲为是道乎。<a id="a-7V"></a>云何与合。<a id="a-7W"></a>濡首答曰。<a id="a-7X"></a>王意云何。<a id="a-7Y"></a>其曰明者与冥合耶。<a id="a-7Z"></a>答曰不也。<a id="a-7a"></a>日明这出众冥[梳-木+日]灭。<a id="a-7b"></a>王宁别知冥所去处乎。<a id="a-7c"></a>在于何方积聚何所。<a id="a-7d"></a>答曰不及。<a id="a-7e"></a>濡首曰。<a id="a-7f"></a>如是大王兴道慧者尘劳则消。<a id="a-7g"></a>不知尘劳之所凑处。<a id="a-7h"></a>亦无有处无有方面。<a id="a-7i"></a>以是之故当了知之。<a id="a-7j"></a>道与尘劳而不俱合。<a id="a-7k"></a>又等尘劳则名曰道。<a id="a-7l"></a>等于道者尘劳亦等。<a id="a-7m"></a>尘劳与道等无差特。<a id="a-7n"></a>一切诸法亦复平等。<a id="a-7o"></a>假使分别如斯议者。<a id="a-7p"></a>尘劳则道。<a id="a-7q"></a>所以者何。<a id="a-7r"></a>以尘劳故现有道耳。<a id="a-7s"></a>尘劳无形亦无所有。<a id="a-7t"></a>其求尘劳者则为道也。<a id="a-7u"></a>王又问曰。<a id="a-7v"></a>云何求于尘劳而为道乎。<a id="a-7w"></a>濡首曰。<a id="a-7x"></a>设有所求不越人心。<a id="a-7y"></a>亦不念言是者尘劳。<a id="a-7z"></a>是为道也。<a id="a-80"></a>以是之故尘劳为道。<a id="a-81"></a>其尘劳者亦入于道。<a id="a-82"></a>王又问曰。<a id="a-83"></a>云何尘劳而入于道。<a id="a-84"></a>云何为行。<a id="a-85"></a>濡首曰。<a id="a-86"></a>于一切法。<a id="a-87"></a>而无所行。<a id="a-88"></a>乃为道行。<a id="a-89"></a>于一切法亦无不行。<a id="a-8A"></a>是为道行。<a id="a-8B"></a>王又问曰。<a id="a-8C"></a>行道如斯为何归趣。<a id="a-8D"></a>濡首曰。<a id="a-8E"></a>如是行者为无所趣。<a id="a-8F"></a>王又问曰。<a id="a-8G"></a>道岂不至泥洹乎。<a id="a-8H"></a>濡首问曰。<a id="a-8I"></a>宁有诸法至灭度乎。<a id="a-8J"></a>答曰不也。<a id="a-8K"></a>濡首曰。<a id="a-8L"></a>是故大王。<a id="a-8M"></a>至无所至为贤圣道。<a id="a-8N"></a>又问曰。<a id="a-8O"></a>其贤圣者为何所处。<a id="a-8P"></a>濡首曰。<a id="a-8Q"></a>其贤圣道则无所住。<a id="a-8R"></a>又问曰。<a id="a-8S"></a>其贤圣道。<a id="a-8T"></a>不处禁戒博闻定慧乎。<a id="a-8U"></a>濡首曰。<a id="a-8V"></a>贤圣戒者。<a id="a-8W"></a>无有行相无放逸相为圣定意。<a id="a-8X"></a>无所著相为圣定意。<a id="a-8Y"></a>无所念相。<a id="a-8Z"></a>为圣智慧。<a id="a-8a"></a>王意云何。<a id="a-8b"></a>其无所行无有放逸。<a id="a-8c"></a>有所处乎。<a id="a-8d"></a>答曰不也。<a id="a-8e"></a>濡首曰。<a id="a-8f"></a>以是之故。<a id="a-8g"></a>王当知之。<a id="a-8h"></a>无所住者则贤圣道。<a id="a-8i"></a>王又问曰。<a id="a-8j"></a>族姓子族姓女。<a id="a-8k"></a>云何向道。<a id="a-8l"></a>濡首曰。<a id="a-8m"></a>假使所求不睹诸法有常无常。<a id="a-8n"></a>亦无所得。<a id="a-8o"></a>不计诸法有净无净。<a id="a-8p"></a>有空无空。<a id="a-8q"></a>若我无我。<a id="a-8r"></a>若苦若乐。<a id="a-8s"></a>于诸法者亦无所得。<a id="a-8t"></a>不见诸法在于终始。<a id="a-8u"></a>若灭度者。<a id="a-8v"></a>如是行者为向于道王阿阇世白濡首曰。<a id="a-8w"></a>以是之故惟当受请。<a id="a-8x"></a>因斯使余离诸颠倒。<a id="a-8y"></a>令得解脱分别净行。<a id="a-8z"></a>与诸眷属而就宫食。<a id="a-90"></a>濡首曰。<a id="a-91"></a>向者说之。<a id="a-92"></a>悉无所有无有生者。<a id="a-93"></a>无有善哉与不善哉。<a id="a-94"></a>其无所有无有解脱。<a id="a-95"></a>其解脱者则无所有。<a id="a-96"></a>亦无解脱亦无脱者。<a id="a-97"></a>所以者何。<a id="a-98"></a>一切诸法皆自然净。<a id="a-99"></a>尔时世尊告濡首曰。<a id="a-9A"></a>受阿阇世王请。<a id="a-9B"></a>以此之缘令无数人。<a id="a-9C"></a>逮得利谊至安隐度。<a id="a-9D"></a>濡首童真见世尊劝。<a id="a-9E"></a>则言唯诺当受其请。<a id="a-9F"></a>不敢违失如来教故。<a id="a-9G"></a>阿阇世王欢喜踊跃。<a id="a-9H"></a>已见受请善心生焉。<a id="a-9I"></a>稽首佛足及濡首童真。<a id="a-9J"></a>一切圣众便退还出。<a id="a-9K"></a>请舍利弗。<a id="a-9L"></a>濡首眷属为有几人。<a id="a-9M"></a>舍利弗答曰。<a id="a-9N"></a>五百人俱而当往就。<a id="a-9O"></a>王入于城还于宫中。<a id="a-9P"></a>即夜兴设若干食膳百种之味。<a id="a-9Q"></a>施五百榻。<a id="a-9R"></a>无量坐具而敷其上。<a id="a-9S"></a>庄严宫殿悬缯幡盖。<a id="a-9T"></a>烧名杂香而散众花。<a id="a-9U"></a>及四衢路普城内外。<a id="a-9V"></a>皆悉扫除洒以香汁。<a id="a-9W"></a>令国人民男女大小。<a id="a-9X"></a>庄校严饰赍持香花。<a id="a-9Y"></a>咸俱奉[這-言+印]濡首童真。</p>
  <h2 id="a9Z">总持品第六</h2>
  <p id="a9a">于是濡首于初夜中。<a id="a-9b"></a>从其室出而自思念。<a id="a-9c"></a>吾身不宜与少少人眷属而俱就于王请。<a id="a-9d"></a>今吾且当诣异佛土请诸菩萨。<a id="a-9e"></a>皆令普闻讲说经法断诸狐疑。<a id="a-9f"></a>就阿阇世王宫而食。<a id="a-9g"></a>濡首童真如勇猛士屈伸臂顷忽然不现。<a id="a-9h"></a>斯须超越八万佛国。<a id="a-9i"></a>至于东方常名闻界其佛号离闻首如来至真等正觉。<a id="a-9j"></a>今现在说法。<a id="a-9k"></a>为诸菩萨说清净典。<a id="a-9l"></a>其佛世界。<a id="a-9m"></a>如来一时等转六度无极。<a id="a-9n"></a>自然通达具足。<a id="a-9o"></a>广宣不退转法。<a id="a-9p"></a>其佛国土。<a id="a-9q"></a>一切诸树若干种花。<a id="a-9r"></a>果实茂盛每从其树。<a id="a-9s"></a>常自然出佛声法声。<a id="a-9t"></a>不退转轮菩萨众声。<a id="a-9u"></a>是故世界号常名闻。<a id="a-9v"></a>斯道宝声常不断绝。<a id="a-9w"></a>故曰常名闻。<a id="a-9x"></a>濡首童真诣离闻首佛所。<a id="a-9y"></a>稽首足下白其如来。<a id="a-9z"></a>唯然世尊。<a id="a-A0"></a>遣诸菩萨与余俱往至于忍界。<a id="a-A1"></a>诣阿阇世宫而就其请。<a id="a-A2"></a>离闻首如来告诸菩萨曰。<a id="a-A3"></a>诸族姓子。<a id="a-A4"></a>与濡首俱诣忍世界从意所乐。<a id="a-A5"></a>于是会中二万二千菩萨大士。<a id="a-A6"></a>同时发声应唯世尊。<a id="a-A7"></a>我等愿与濡首俱诣忍界。<a id="a-A8"></a>于是濡首与二万二千菩萨。<a id="a-A9"></a>从常名闻国忽然不现。<a id="a-AA"></a>至于忍界自处其室。<a id="a-AB"></a>濡首会诸菩萨大士。<a id="a-AC"></a>而于初夜说总持法。<a id="a-AD"></a>何谓总持。<a id="a-AE"></a>所以总持统御诸法(一)。<a id="a-AF"></a>心未尝忘(二)。<a id="a-AG"></a>所至无乱(三)。<a id="a-AH"></a>其心未尝有舍废时(四)。<a id="a-AI"></a>学智慧业(五)。<a id="a-AJ"></a>精核诸法审谛之义(六)。<a id="a-AK"></a>分别正慧(七)。<a id="a-AL"></a>得果证者但文字耳(八)。<a id="a-AM"></a>度至寂然(九)。<a id="a-AN"></a>条列一切诸法章句(十)。<a id="a-AO"></a>揽贤圣要(一)。<a id="a-AP"></a>不断佛教(二)。<a id="a-AQ"></a>不违法令(三)。<a id="a-AR"></a>摄取一切贤圣之众(四)。<a id="a-AS"></a>于诸经法部分典籍(五)。<a id="a-AT"></a>入于一切殊绝智慧(六)。<a id="a-AU"></a>不着众会亦不怯弱(七)。<a id="a-AV"></a>游步众会宣扬经典无所畏惮(八)。<a id="a-AW"></a>出诸天音料简明智(九)。<a id="a-AX"></a>于天龙神阿须伦迦留罗真陀罗摩休勒。<a id="a-AY"></a>探畅其音而为说法(二十)。<a id="a-AZ"></a>出释梵音(一)。<a id="a-Aa"></a>觉了平正知诸根原(二)。<a id="a-Ab"></a>识练邪见诸所立处(三)。<a id="a-Ac"></a>总持观察一切众生根原所趣(四)。<a id="a-Ad"></a>所住等心(五)。<a id="a-Ae"></a>于世八法而不动转(六)。<a id="a-Af"></a>具足一切真正之法(七)。<a id="a-Ag"></a>随其罪福报应果证而为说法(八)。<a id="a-Ah"></a>兴发众生所造志业(九)。<a id="a-Ai"></a>立诸群黎处于禁戒(三十)。<a id="a-Aj"></a>其慧普入(一)。<a id="a-Ak"></a>为诸众庶代负重担(二)。<a id="a-Al"></a>不以勤劳而有患厌(三)。<a id="a-Am"></a>解脱诸法本性清净(四)。<a id="a-An"></a>以斯本净而为人演(五)。<a id="a-Ao"></a>以本净慧解说道谊(六)。<a id="a-Ap"></a>慧无挂碍(七)。<a id="a-Aq"></a>习设法施(八)。<a id="a-Ar"></a>其心坚固未尝懈惓(九)。<a id="a-As"></a>有所说者无有疑结(四十)。<a id="a-At"></a>不贪一切供养利入(一)。<a id="a-Au"></a>而不忘舍诸通慧心(二)。<a id="a-Av"></a>力励集累众行基靖(三)。<a id="a-Aw"></a>布施无厌而每劝助于诸通慧(四)。<a id="a-Ax"></a>禁戒无厌以斯劝化一切众生(五)。<a id="a-Ay"></a>忍辱无厌求佛色像(六)。<a id="a-Az"></a>精进无厌积众德本(七)。<a id="a-B0"></a>一心无厌修行专精使无众冥(八)。<a id="a-B1"></a>智慧无厌入一切行(九)。<a id="a-B2"></a>以道法业于此一切而无所生(五十)。<a id="a-B3"></a>诸族姓子。<a id="a-B4"></a>所谓总持。<a id="a-B5"></a>摄取一切不可思议诸法要谊。<a id="a-B6"></a>持诸法无所行无行。<a id="a-B7"></a>故曰总持。<a id="a-B8"></a>又族姓子。<a id="a-B9"></a>其总持者摄持诸法。<a id="a-BA"></a>何谓总持诸法。<a id="a-BB"></a>揽执诸法一切皆空。<a id="a-BC"></a>揽执诸法一切无想揽执诸法一切无愿。<a id="a-BD"></a>离诸所行寂寞无形。<a id="a-BE"></a>悉无所有亦无所觉。<a id="a-BF"></a>亦无所行。<a id="a-BG"></a>无有处所。<a id="a-BH"></a>亦无所生。<a id="a-BI"></a>亦无所起。<a id="a-BJ"></a>亦无所趣。<a id="a-BK"></a>亦不灭尽。<a id="a-BL"></a>无来无往。<a id="a-BM"></a>亦无所坏。<a id="a-BN"></a>亦无所度。<a id="a-BO"></a>亦无所败。<a id="a-BP"></a>亦无所净。<a id="a-BQ"></a>亦无不净。<a id="a-BR"></a>亦无所严。<a id="a-BS"></a>亦无不严。<a id="a-BT"></a>亦无所著。<a id="a-BU"></a>亦无所有。<a id="a-BV"></a>亦无所见。<a id="a-BW"></a>亦无所闻。<a id="a-BX"></a>亦无所忘。<a id="a-BY"></a>亦无所教亦无有漏。<a id="a-BZ"></a>亦无想念。<a id="a-Ba"></a>亦不离想。<a id="a-Bb"></a>无应不应。<a id="a-Bc"></a>亦无颠倒。<a id="a-Bd"></a>亦无满足。<a id="a-Be"></a>无我无人。<a id="a-Bf"></a>无寿无命。<a id="a-Bg"></a>亦无放逸。<a id="a-Bh"></a>亦无所受。<a id="a-Bi"></a>亦无所取。<a id="a-Bj"></a>亦无殊特。<a id="a-Bk"></a>犹如虚空。<a id="a-Bl"></a>无有名闻。<a id="a-Bm"></a>亦无所获。<a id="a-Bn"></a>无所破坏。<a id="a-Bo"></a>亦无有二。<a id="a-Bp"></a>审住本际。<a id="a-Bq"></a>一切法界。<a id="a-Br"></a>一切诸法。<a id="a-Bs"></a>住于无本。<a id="a-Bt"></a>是谓总持。<a id="a-Bu"></a>又族姓子。<a id="a-Bv"></a>一切诸法。<a id="a-Bw"></a>譬若如幻。<a id="a-Bx"></a>而悉自然。<a id="a-By"></a>总持诸法。<a id="a-Bz"></a>自然如梦。<a id="a-C0"></a>自然如野马。<a id="a-C1"></a>自然如影。<a id="a-C2"></a>自然如响。<a id="a-C3"></a>自然如化。<a id="a-C4"></a>自然如沫。<a id="a-C5"></a>自然如泡。<a id="a-C6"></a>自然如空。<a id="a-C7"></a>分别诸法。<a id="a-C8"></a>而如此者。<a id="a-C9"></a>是谓总持。</p>
  <p id="aCA">濡首曰。<a id="a-CB"></a>譬如族姓子。<a id="a-CC"></a>地之所载。<a id="a-CD"></a>无所不统。<a id="a-CE"></a>不增不减。<a id="a-CF"></a>亦无所置。<a id="a-CG"></a>不以为厌。<a id="a-CH"></a>假使菩萨得总持者。<a id="a-CI"></a>则能利益一切众生。<a id="a-CJ"></a>恩施救济无央数劫。<a id="a-CK"></a>众德之本至诸通慧。<a id="a-CL"></a>心而总统持。<a id="a-CM"></a>亦无所置。<a id="a-CN"></a>不以为厌。</p>
  <p id="aCO">譬如族姓子。<a id="a-CP"></a>于斯地上。<a id="a-CQ"></a>一切众生。<a id="a-CR"></a>而仰得活。<a id="a-CS"></a>两足四足靡不应之。<a id="a-CT"></a>菩萨大士得总持者亦复如是。<a id="a-CU"></a>于群生类多所饶益。</p>
  <p id="aCV">譬如族姓子。<a id="a-CW"></a>药草树木百谷众果皆因地生。<a id="a-CX"></a>假令菩萨逮得总持亦复如是。<a id="a-CY"></a>便能兴阐一切德本诸佛之法。</p>
  <p id="aCZ">譬如族姓子。<a id="a-Ca"></a>地之所载亦无所置。<a id="a-Cb"></a>亦不忧戚。<a id="a-Cc"></a>不动不摇。<a id="a-Cd"></a>不以增减。<a id="a-Ce"></a>菩萨如是亦无所置。<a id="a-Cf"></a>不以忧戚。<a id="a-Cg"></a>不增不减。<a id="a-Ch"></a>亦不动摇。</p>
  <p id="aCi">譬如族姓子。<a id="a-Cj"></a>于斯地上悉受天雨不以为厌。<a id="a-Ck"></a>菩萨如是逮总持者。<a id="a-Cl"></a>悉受一切诸佛典诰。<a id="a-Cm"></a>及诸菩萨一切缘觉声闻之法。<a id="a-Cn"></a>余正见士平等行者沙门梵志。<a id="a-Co"></a>一切众生天上世间。<a id="a-Cp"></a>闻其说法不以为厌。<a id="a-Cq"></a>听所说经不以为惓。</p>
  <p id="aCr">譬如族姓子。<a id="a-Cs"></a>地之所种皆以时生不失其节。<a id="a-Ct"></a>亦不违错应时滋长。<a id="a-Cu"></a>菩萨如是逮得总持。<a id="a-Cv"></a>统摄一切诸功德法。<a id="a-Cw"></a>不侵欺人。<a id="a-Cx"></a>亦不失时。<a id="a-Cy"></a>具足所行坐于佛树。<a id="a-Cz"></a>处在道场至诸通慧。</p>
  <p id="aD0">譬如族姓子。<a id="a-D1"></a>勇猛高士在于邦域而入战斗。<a id="a-D2"></a>降伏怨敌无不归依。<a id="a-D3"></a>菩萨如是得总持者。<a id="a-D4"></a>处于道场。<a id="a-D5"></a>坐于佛树。<a id="a-D6"></a>降伏众魔。</p>
  <p id="aD7">譬如族姓子捡一切法有常无常。<a id="a-D8"></a>若微妙者安隐非我。<a id="a-D9"></a>及计无常。<a id="a-DA"></a>及诸瑕秽及苦非我。<a id="a-DB"></a>所以者何。<a id="a-DC"></a>惟族姓子。<a id="a-DD"></a>已离二故则谓总持。</p>
  <p id="aDE">譬如族姓子虚空无不受持。<a id="a-DF"></a>亦非总持亦无不持。<a id="a-DG"></a>菩萨如是得总持者。<a id="a-DH"></a>揽摄一切诸法之要。</p>
  <p id="aDI">譬如族姓子。<a id="a-DJ"></a>一切诸法及诸邪见。<a id="a-DK"></a>皆悉为空悉总持之。<a id="a-DL"></a>菩萨如是得总持者。<a id="a-DM"></a>无所不揽。<a id="a-DN"></a>总持如是。<a id="a-DO"></a>救摄一切诸法之谊。<a id="a-DP"></a>是为族姓子计总持者无有尽时。<a id="a-DQ"></a>已无有尽则无放逸。<a id="a-DR"></a>已无放逸则处中间。<a id="a-DS"></a>已等处者即无有身。<a id="a-DT"></a>则虚空界已如虚空。<a id="a-DU"></a>虚空及地则无有二。<a id="a-DV"></a>濡首童真说此言时五百菩萨得斯总持。</p>
  <p data-pb></p>
  <h2 id="aDW">三藏品第七</h2>
  <p id="aDX">濡首童真。<a id="a-DY"></a>于中夜为菩萨大士。<a id="a-DZ"></a>讲三箧藏菩萨秘典。<a id="a-Da"></a>何谓菩萨箧藏秘要。<a id="a-Db"></a>都诸经法无不归入于此箧藏。<a id="a-Dc"></a>若世俗法度世法。<a id="a-Dd"></a>有为法无为法。<a id="a-De"></a>若善法不善法。<a id="a-Df"></a>有罪无罪法。<a id="a-Dg"></a>有漏无漏法。<a id="a-Dh"></a>悉来归趣入菩萨藏。<a id="a-Di"></a>所以者何。<a id="a-Dj"></a>菩萨箧藏经典要者。<a id="a-Dk"></a>晓了一切诸法之谊。<a id="a-Dl"></a>譬族姓子此三千大千世界。<a id="a-Dm"></a>百亿四天下大地。<a id="a-Dn"></a>百亿日月。<a id="a-Do"></a>百亿须弥山王。<a id="a-Dp"></a>百亿大海。<a id="a-Dq"></a>悉卷合入三千大千世界为一佛土。<a id="a-Dr"></a>如是族姓子。<a id="a-Ds"></a>若凡夫法及余学法。<a id="a-Dt"></a>若声闻法缘觉法。<a id="a-Du"></a>若菩萨法及与佛法。<a id="a-Dv"></a>悉来入归菩萨箧藏。<a id="a-Dw"></a>所以者何。<a id="a-Dx"></a>菩萨箧藏一切摄护。<a id="a-Dy"></a>声闻缘觉将养大乘。<a id="a-Dz"></a>譬族姓子。<a id="a-E0"></a>其树根株坚固盛者。<a id="a-E1"></a>枝叶华实则为滋茂。<a id="a-E2"></a>又族姓子。<a id="a-E3"></a>设有摄取菩萨箧藏菩萨大士。<a id="a-E4"></a>则为摄取一切诸乘。<a id="a-E5"></a>将养一切众德之法。<a id="a-E6"></a>菩萨藏者名无量器。<a id="a-E7"></a>所以名曰无量器者。<a id="a-E8"></a>譬如大海受无量水。<a id="a-E9"></a>为包含器不可计实。<a id="a-EA"></a>诸龙鬼神揵沓和阿须伦迦留罗真陀罗摩睺勒。<a id="a-EB"></a>及众生类在禽兽者。<a id="a-EC"></a>含受此等为无限器。<a id="a-ED"></a>菩萨藏者经典秘要亦复如是。<a id="a-EE"></a>为无限施闻戒定慧度知见器。<a id="a-EF"></a>以故名曰菩萨箧藏。<a id="a-EG"></a>譬如含血之类生大海者。<a id="a-EH"></a>以生于彼不饮余水惟服海水。<a id="a-EI"></a>菩萨如是行菩萨藏。<a id="a-EJ"></a>不于余法有所造行。<a id="a-EK"></a>惟常修行诸通慧谊。<a id="a-EL"></a>以故名曰菩萨箧藏。<a id="a-EM"></a>又族姓子。<a id="a-EN"></a>菩萨有斯三箧要藏。<a id="a-EO"></a>何谓三。<a id="a-EP"></a>一曰声闻。<a id="a-EQ"></a>二曰缘觉。<a id="a-ER"></a>三曰菩萨藏。<a id="a-ES"></a>声闻藏者。<a id="a-ET"></a>承他音响而得解脱。<a id="a-EU"></a>缘觉藏者。<a id="a-EV"></a>晓了缘起十二所因。<a id="a-EW"></a>分别报应因起所尽。<a id="a-EX"></a>菩萨藏者。<a id="a-EY"></a>综理无量诸法正谊自分别觉。<a id="a-EZ"></a>又族姓子。<a id="a-Ea"></a>其声闻乘无有三藏。<a id="a-Eb"></a>其缘觉者亦无斯藏诸所说法菩萨。<a id="a-Ec"></a>究练三藏秘要。<a id="a-Ed"></a>因菩萨法而生三藏。<a id="a-Ee"></a>声闻缘觉无上正真道。<a id="a-Ef"></a>故曰三藏。<a id="a-Eg"></a>菩萨说法劝化众生。<a id="a-Eh"></a>令处三乘声闻缘觉无上正觉。<a id="a-Ei"></a>是故菩萨。<a id="a-Ej"></a>名曰三藏。<a id="a-Ek"></a>有斯三藏无余藏学。<a id="a-El"></a>何谓为三。<a id="a-Em"></a>声闻学。<a id="a-En"></a>缘觉学。<a id="a-Eo"></a>菩萨学。<a id="a-Ep"></a>何谓声闻学。<a id="a-Eq"></a>但能昭己身行之相。<a id="a-Er"></a>缘觉学者是谓中学。<a id="a-Es"></a>行大悲者谓菩萨学。<a id="a-Et"></a>至无量慧摄取大哀。<a id="a-Eu"></a>其声闻者。<a id="a-Ev"></a>不学缘觉之所学者。<a id="a-Ew"></a>亦不晓了其缘觉者。<a id="a-Ex"></a>不学菩萨所学。<a id="a-Ey"></a>亦不晓了。<a id="a-Ez"></a>又菩萨者。<a id="a-F0"></a>悉学声闻所遵学者。<a id="a-F1"></a>皆晓了之不愿乐彼。<a id="a-F2"></a>亦不劝助修其所行。<a id="a-F3"></a>学于缘觉所遵学者。<a id="a-F4"></a>悉晓了之不愿乐彼。<a id="a-F5"></a>亦不劝化使修其乘。<a id="a-F6"></a>又菩萨者。<a id="a-F7"></a>学于菩萨当所学者。<a id="a-F8"></a>悉晓了之。<a id="a-F9"></a>愿乐劝修其乘所行。<a id="a-FA"></a>劝所行已则说声闻所行解脱。<a id="a-FB"></a>亦讲缘觉所行解脱。<a id="a-FC"></a>分别菩萨所遵解脱。<a id="a-FD"></a>如是族姓子。<a id="a-FE"></a>其有晓了此所学者。<a id="a-FF"></a>是则名曰菩萨箧藏。<a id="a-FG"></a>如琉璃器有所盛者。<a id="a-FH"></a>应时一切示自然性如琉璃色。<a id="a-FI"></a>如是族姓子。<a id="a-FJ"></a>菩萨假使。<a id="a-FK"></a>入菩萨藏所可游居。<a id="a-FL"></a>于诸法者。<a id="a-FM"></a>见一切法悉为佛法。<a id="a-FN"></a>菩萨假使入菩萨藏。<a id="a-FO"></a>不睹诸法而有处所设。<a id="a-FP"></a>有觉了诸佛乘者。<a id="a-FQ"></a>不见诸法之所像类。<a id="a-FR"></a>其不学于菩萨学者。<a id="a-FS"></a>则见诸法而有处所。<a id="a-FT"></a>设学菩萨之所学者。<a id="a-FU"></a>不见诸法而有处所。<a id="a-FV"></a>设学菩萨之所学者。<a id="a-FW"></a>不见诸法有所住处。<a id="a-FX"></a>其不修行。<a id="a-FY"></a>计斯一切皆为自然。<a id="a-FZ"></a>如是族姓子。<a id="a-Fa"></a>假使菩萨入菩萨藏。<a id="a-Fb"></a>在在所行所游诸法。<a id="a-Fc"></a>一切悉见诸佛之法。<a id="a-Fd"></a>假使菩萨入菩萨藏。<a id="a-Fe"></a>不见诸法有所像类。<a id="a-Ff"></a>设使晓了诸佛法者。<a id="a-Fg"></a>则亦不睹诸法之处。<a id="a-Fh"></a>学菩萨学。<a id="a-Fi"></a>不见诸法之所归趣。<a id="a-Fj"></a>其不修观。<a id="a-Fk"></a>彼则睹见一切诸法。<a id="a-Fl"></a>而有逆顺。<a id="a-Fm"></a>一切众生睹不顺者。<a id="a-Fn"></a>菩萨皆见诸法顺正。<a id="a-Fo"></a>睹于诸法。<a id="a-Fp"></a>无有一法非佛法者。<a id="a-Fq"></a>是故名曰菩萨箧藏。<a id="a-Fr"></a>又族姓子。<a id="a-Fs"></a>菩萨藏者说无崖底。<a id="a-Ft"></a>文字所演。<a id="a-Fu"></a>顺而应时不可计量。<a id="a-Fv"></a>所立之处不可思议。<a id="a-Fw"></a>垂显光明靡不通达。<a id="a-Fx"></a>无有边际莫不昭曜多所利益。<a id="a-Fy"></a>悉令归趣于诸通慧。<a id="a-Fz"></a>而令群萌悉乐无本。<a id="a-G0"></a>假使有学于彼学者。<a id="a-G1"></a>甫当学者。<a id="a-G2"></a>一切悉当入此菩萨箧藏。<a id="a-G3"></a>则至大乘已欲学者方当获者。<a id="a-G4"></a>其不至者悉使得至而令普入。<a id="a-G5"></a>如是濡首。<a id="a-G6"></a>为诸菩萨众会者。<a id="a-G7"></a>在于中夜说菩萨藏经典秘要。<a id="a-G8"></a>广分别演谊归所趣。</p>
  <h2 id="aG9">不退转轮品第八</h2>
  <p id="aGA">濡首童真复于后夜。<a id="a-GB"></a>为诸菩萨大士。<a id="a-GC"></a>广宣讲说不退转轮金刚句迹。<a id="a-GD"></a>何谓不退转轮。<a id="a-GE"></a>又族姓子。<a id="a-GF"></a>所以名曰不退轮者。<a id="a-GG"></a>如今菩萨说经法时。<a id="a-GH"></a>若来听者悉获谊归不复回还。<a id="a-GI"></a>便而讲说不退转轮令其信乐。<a id="a-GJ"></a>不退转轮菩萨行者。<a id="a-GK"></a>不为众生造若干行。<a id="a-GL"></a>不为诸法修若干行。<a id="a-GM"></a>不于诸国土兴若干行。<a id="a-GN"></a>不于诸佛尊若干行。<a id="a-GO"></a>不于诸乘行若干行。<a id="a-GP"></a>一切所至而悉普见。<a id="a-GQ"></a>转于法轮不坏法界。<a id="a-GR"></a>是谓乃为转于法轮。<a id="a-GS"></a>是故名曰不退转轮。<a id="a-GT"></a>彼所转轮而无断绝。<a id="a-GU"></a>其轮修理无有二轮。<a id="a-GV"></a>其轮如是如悲哀轮。<a id="a-GW"></a>其轮所趣自然之谊在己所至。<a id="a-GX"></a>其轮所趣法界场轮。<a id="a-GY"></a>又族姓子。<a id="a-GZ"></a>假使菩萨信乐于斯不退转轮。<a id="a-Ga"></a>则得解脱己身之患。<a id="a-Gb"></a>则为信乐一切所信。<a id="a-Gc"></a>一切所想如来所兴悉亦信之。<a id="a-Gd"></a>以信得脱于如来者。<a id="a-Ge"></a>无有二脱亦不说二。<a id="a-Gf"></a>如其如来相好解脱。<a id="a-Gg"></a>诸法之相一切法想。<a id="a-Gh"></a>信如来脱则无有想已离脱相。<a id="a-Gi"></a>则至自然济于己身。<a id="a-Gj"></a>如是之行莫能胜者。<a id="a-Gk"></a>亦莫能踰于斯慧者。<a id="a-Gl"></a>是故名曰不退转轮。<a id="a-Gm"></a>又族姓子。<a id="a-Gn"></a>不退转轮不退于色。<a id="a-Go"></a>色自然故。<a id="a-Gp"></a>痛想行识亦复如是。<a id="a-Gq"></a>识不退转识自然故。<a id="a-Gr"></a>所以者何。<a id="a-Gs"></a>则不退转一切诸法。<a id="a-Gt"></a>犹如无本则为法轮。<a id="a-Gu"></a>是故名曰不退转轮。<a id="a-Gv"></a>其法轮者无有边限。<a id="a-Gw"></a>无维无隅无有断绝。<a id="a-Gx"></a>无常轮故。<a id="a-Gy"></a>其法轮者亦无有门。<a id="a-Gz"></a>无有二故则法轮门。<a id="a-H0"></a>其法轮者无能转者。<a id="a-H1"></a>无所转故。<a id="a-H2"></a>其法轮者亦无所说。<a id="a-H3"></a>法轮无言故。<a id="a-H4"></a>其法轮者亦无名称无所显曜。<a id="a-H5"></a>轮无获故。<a id="a-H6"></a>又复计此不退转轮。<a id="a-H7"></a>入于空无所游相故。<a id="a-H8"></a>澹泊门者无来相故普有所至。<a id="a-H9"></a>为空相故。<a id="a-HA"></a>一切等御本净无相。<a id="a-HB"></a>是故名曰不退转轮。<a id="a-HC"></a>又族姓子。<a id="a-HD"></a>不退转轮有所游行而有所至。<a id="a-HE"></a>是故名曰不退转轮有所放舍径有所至。<a id="a-HF"></a>是故名曰不退转轮。</p>
  <p id="aHG">如是濡首谓诸菩萨。<a id="a-HH"></a>又族姓子。<a id="a-HI"></a>所以名曰金刚句迹。<a id="a-HJ"></a>一切诸法皆悉灭寂。<a id="a-HK"></a>何谓灭寂一切诸法。<a id="a-HL"></a>又族姓子。<a id="a-HM"></a>已了空者金刚句迹也。<a id="a-HN"></a>消诸邪疑六十二故。<a id="a-HO"></a>其无想者金刚句迹也。<a id="a-HP"></a>断绝一切诸想念故。<a id="a-HQ"></a>其无愿者金刚句迹也。<a id="a-HR"></a>皆度一切五趣有为令灭寂故。<a id="a-HS"></a>其法界者金刚句迹也。<a id="a-HT"></a>超越若干诸疆界故。<a id="a-HU"></a>其无本者金刚句迹也。<a id="a-HV"></a>致无我灭寂故。<a id="a-HW"></a>离色欲者金刚句迹也。<a id="a-HX"></a>蠲除贪欲诸所有故。<a id="a-HY"></a>缘起行者金刚句迹也。<a id="a-HZ"></a>不坏本性故。<a id="a-Ha"></a>察无为者金刚句迹也。<a id="a-Hb"></a>见诸法自然故。<a id="a-Hc"></a>濡首童真为诸菩萨。<a id="a-Hd"></a>竟于三夜普分别法。<a id="a-He"></a>彼诸菩萨皆得亲近光明华三昧。<a id="a-Hf"></a>菩萨设逮于此定者。<a id="a-Hg"></a>一一毛孔放百千光。<a id="a-Hh"></a>一一光明化现百千诸佛仪容。<a id="a-Hi"></a>又斯诸佛天中之天所在佛土。<a id="a-Hj"></a>现作佛事开导众生。<a id="a-Hk"></a>群萌畴类迎逆接纳听受法教。</p>
 </body>
</html>