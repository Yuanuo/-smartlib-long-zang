<!doctype html>
<html id="z3IBTgQMj" data-ver="1650">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="大乘五大部外重译经">
  <meta period="吴">
 </head>
 <body>
  <h1 id="a1">六度集经卷第八</h1>
  <h2 id="a2">明度无极第六凡九章</h2>
  <h2 id="a3">（八三）</h2>
  <p id="a4">闻如是。<a id="a-5"></a>一时。<a id="a-6"></a>佛在舍卫国祇树给孤独园。<a id="a-7"></a>与千二百五十比丘俱。<a id="a-8"></a>菩萨万人共坐。<a id="a-9"></a>第一弟子鹙鹭子。<a id="a-A"></a>前稽首长跪白言。<a id="a-B"></a>车匿宿命有何功德。<a id="a-C"></a>菩萨处家当为飞行皇帝。<a id="a-D"></a>而劝弃国入山学道。<a id="a-E"></a>自致为佛。<a id="a-F"></a>拯济众生。<a id="a-G"></a>功勋巍巍乃至灭度。<a id="a-H"></a>唯愿世尊为现其原。<a id="a-I"></a>佛叹曰。<a id="a-J"></a>善哉善哉。<a id="a-K"></a>鹙鹭子所问甚善。<a id="a-L"></a>车匿累世功勋无量。<a id="a-M"></a>尔等谛听。<a id="a-N"></a>吾将说之。<a id="a-O"></a>对曰唯然。<a id="a-P"></a>佛言。<a id="a-Q"></a>吾昔为菩萨在尼呵遍国。<a id="a-R"></a>其王闻人或为道升天。<a id="a-S"></a>或为神祠升天者。<a id="a-T"></a>王自童孺来。<a id="a-U"></a>常愿升天未知所由。<a id="a-V"></a>国有梵志四万余人。<a id="a-W"></a>王现之曰。<a id="a-X"></a>吾欲升天将以何方。<a id="a-Y"></a>耆艾对曰。<a id="a-Z"></a>善哉问也。<a id="a-a"></a>王将欲以斯身升天耶。<a id="a-b"></a>以魂灵乎。<a id="a-c"></a>王曰。<a id="a-d"></a>如斯坐欲升天也。<a id="a-e"></a>曰当兴大祀可获之矣。<a id="a-f"></a>王喜无量。<a id="a-g"></a>以金银二千斤赐之。<a id="a-h"></a>梵志获宝归。<a id="a-i"></a>快相娱乐。<a id="a-j"></a>宝尽议曰。<a id="a-k"></a>令王取童男童女光华踰众者各百人。<a id="a-l"></a>象马杂畜事各百头。<a id="a-m"></a>先饭吾等却杀人畜。<a id="a-n"></a>以其骨肉为陛升天。<a id="a-o"></a>以事上闻。<a id="a-p"></a>王曰甚善。<a id="a-q"></a>王即命外臣疾具如之。<a id="a-r"></a>悉闭着狱。<a id="a-s"></a>哭者塞路。<a id="a-t"></a>国人佥曰。<a id="a-u"></a>夫为王者。<a id="a-v"></a>背佛真化。<a id="a-w"></a>而兴妖蛊。<a id="a-x"></a>丧国之基也。<a id="a-y"></a>梵志又曰。<a id="a-z"></a>傥杀斯生王不获升天。<a id="a-10"></a>吾等戮尸于市朝。<a id="a-11"></a>其必也。<a id="a-12"></a>重谋曰。<a id="a-13"></a>香山之中有天王妓女。<a id="a-14"></a>名似人形神。<a id="a-15"></a>神圣难获。<a id="a-16"></a>令王求之。<a id="a-17"></a>若其不致。<a id="a-18"></a>众事都息。<a id="a-19"></a>吾等可无尤矣。<a id="a-1A"></a>又之王所曰。<a id="a-1B"></a>香山之中有天乐女。<a id="a-1C"></a>当得其血合于人畜以为阶陛尔乃升天。<a id="a-1D"></a>王重喜曰。<a id="a-1E"></a>不早阵之。<a id="a-1F"></a>今已四月始有云乎。<a id="a-1G"></a>对曰。<a id="a-1H"></a>吾术本末。<a id="a-1I"></a>王令国内黎庶并会。<a id="a-1J"></a>快大赏赐。<a id="a-1K"></a>酒乐备悉。<a id="a-1L"></a>今日孰能获神女乎。<a id="a-1M"></a>民有知者。<a id="a-1N"></a>曰第七山中有两道士。<a id="a-1O"></a>一名阇犁。<a id="a-1P"></a>一曰优犇。<a id="a-1Q"></a>知斯神女之所处也。<a id="a-1R"></a>王曰呼来。<a id="a-1S"></a>使者奉命。<a id="a-1T"></a>数日即将道士还。<a id="a-1U"></a>王喜设酒为乐七日。<a id="a-1V"></a>曰。<a id="a-1W"></a>尔等为吾获神女来。<a id="a-1X"></a>吾其升天以国惠尔。<a id="a-1Y"></a>对曰。<a id="a-1Z"></a>必自勉励。<a id="a-1a"></a>退坐。<a id="a-1b"></a>寻求二月有余。<a id="a-1c"></a>经七重山乃之香山。<a id="a-1d"></a>睹大池水。<a id="a-1e"></a>纵广三十里。<a id="a-1f"></a>池边平地有大宝城。<a id="a-1g"></a>纵广起高各八十里。<a id="a-1h"></a>宝树周城曜曜光国。<a id="a-1i"></a>池中莲华华有千叶。<a id="a-1j"></a>其有五色光光相照。<a id="a-1k"></a>异类之鸟唱和而鸣。<a id="a-1l"></a>城门七重。<a id="a-1m"></a>楼阁宫殿。<a id="a-1n"></a>更相因仍。<a id="a-1o"></a>幢幡韑晔。<a id="a-1p"></a>钟铃五音。<a id="a-1q"></a>天帝处中唱人相娱。<a id="a-1r"></a>七日之后。<a id="a-1s"></a>释出游戏。<a id="a-1t"></a>于池沐浴。<a id="a-1u"></a>快乐已毕。<a id="a-1v"></a>当还升天。<a id="a-1w"></a>池边树下有圣梵志。<a id="a-1x"></a>内外无垢获五通之明。<a id="a-1y"></a>两道士进稽首曰。<a id="a-1z"></a>斯音绝世。<a id="a-20"></a>将为谁乐。<a id="a-21"></a>答曰。<a id="a-22"></a>头魔王女等千余人。<a id="a-23"></a>于斯游戏。<a id="a-24"></a>方来修虔。<a id="a-25"></a>尔等早退。<a id="a-26"></a>受命退隐。<a id="a-27"></a>议曰。<a id="a-28"></a>斯梵志道德之灵。<a id="a-29"></a>吾等当以何方致天女乎。<a id="a-2A"></a>唯当以蛊道结草祝[袖-由+厭]投之于水。<a id="a-2B"></a>令梵志体重天女灵歇耳。<a id="a-2C"></a>即结草投水以蛊道祝。<a id="a-2D"></a>帝释旋迈。<a id="a-2E"></a>诸天都然。<a id="a-2F"></a>唯斯天女不获翻飞。<a id="a-2G"></a>两道士入水解其上衣以缚之。<a id="a-2H"></a>女曰。<a id="a-2I"></a>尔等将以吾为。<a id="a-2J"></a>答如上说。<a id="a-2K"></a>以竹为箅行道七日。<a id="a-2L"></a>乃之王国诣宫自惧。<a id="a-2M"></a>王喜现女为之设食。<a id="a-2N"></a>慰劳道士曰。<a id="a-2O"></a>吾获升天。<a id="a-2P"></a>斯国惠尔。<a id="a-2Q"></a>王之元子名难罗尸。<a id="a-2R"></a>为异国王。<a id="a-2S"></a>厥太子名须罗。<a id="a-2T"></a>先内慈仁。<a id="a-2U"></a>和明照大。<a id="a-2V"></a>初见世众生未然之事。<a id="a-2W"></a>无窈不睹。<a id="a-2X"></a>无微不达。<a id="a-2Y"></a>六度高行不释于心。<a id="a-2Z"></a>自誓求如来无所著正真觉道法御天人师善逝世间逮于本无。<a id="a-2a"></a>王曰。<a id="a-2b"></a>吾当升天呼皇孙辞。<a id="a-2c"></a>孙至稽首。<a id="a-2d"></a>受辞毕退就座。<a id="a-2e"></a>王曰。<a id="a-2f"></a>尔亲逮民安乎。<a id="a-2g"></a>对曰。<a id="a-2h"></a>蒙润普宁。<a id="a-2i"></a>孙曰。<a id="a-2j"></a>吾不求天女为妃者。<a id="a-2k"></a>王必杀其。<a id="a-2l"></a>傥因人以闻。<a id="a-2m"></a>王曰。<a id="a-2n"></a>吾当以其血为陛升天。<a id="a-2o"></a>孙即绝食。<a id="a-2p"></a>退寝不悦。<a id="a-2q"></a>王惧其丧即以妃焉。<a id="a-2r"></a>内外欣怿所患都歇。<a id="a-2s"></a>四月之后。<a id="a-2t"></a>梵志复闻曰。<a id="a-2u"></a>当为陷杀诸畜生以填陷中。<a id="a-2v"></a>取神女血以涂其上。<a id="a-2w"></a>择吉日祠天。<a id="a-2x"></a>王曰善哉。<a id="a-2y"></a>命诸国老群僚黎庶。<a id="a-2z"></a>当兴斯祀。<a id="a-30"></a>皇孙闻之。<a id="a-31"></a>怃然不悦。<a id="a-32"></a>难梵志曰。<a id="a-33"></a>斯祀之术出何圣典乎。<a id="a-34"></a>答曰。<a id="a-35"></a>夫为斯祀祚应升天。<a id="a-36"></a>皇孙难曰。<a id="a-37"></a>夫杀者害众生之命。<a id="a-38"></a>害众生之命者。<a id="a-39"></a>逆恶之元首。<a id="a-3A"></a>其祸无际。<a id="a-3B"></a>魂灵转化。<a id="a-3C"></a>更相慊怨。<a id="a-3D"></a>刃毒相残世世无休。<a id="a-3E"></a>死入太山。<a id="a-3F"></a>烧煮脯割。<a id="a-3G"></a>诸毒备毕。<a id="a-3H"></a>出或作畜生。<a id="a-3I"></a>死辄更刃。<a id="a-3J"></a>若后为人有戮尸之咎者。<a id="a-3K"></a>残杀之所由也。<a id="a-3L"></a>岂有行虐而升天者乎。<a id="a-3M"></a>梵志答曰。<a id="a-3N"></a>尔年东始。<a id="a-3O"></a>智将何逮。<a id="a-3P"></a>而难吾等。<a id="a-3Q"></a>皇孙曰。<a id="a-3R"></a>吾宿命时。<a id="a-3S"></a>生梵志家连五百世。<a id="a-3T"></a>玩尔道书。<a id="a-3U"></a>清真为首。<a id="a-3V"></a>尔等巧伪。<a id="a-3W"></a>岂合经旨乎。<a id="a-3X"></a>梵志曰。<a id="a-3Y"></a>子知吾道。<a id="a-3Z"></a>奚不陈之。<a id="a-3a"></a>皇孙具说。<a id="a-3b"></a>梵志景则。<a id="a-3c"></a>圣趣至清。<a id="a-3d"></a>而尔等秽浊。<a id="a-3e"></a>残酷贪餮。<a id="a-3f"></a>虚以邪祀杀人众畜。<a id="a-3g"></a>饮酒淫乱。<a id="a-3h"></a>欺上穷民。<a id="a-3i"></a>令民背佛违法远贤不宗。<a id="a-3j"></a>尽财供鬼而亲饥寒。<a id="a-3k"></a>岂合圣趣沙门之高行乎。<a id="a-3l"></a>梵志等恧惭。<a id="a-3m"></a>稽首而退。<a id="a-3n"></a>孙即为祖王。<a id="a-3o"></a>陈无上正真最正觉至诚之信言。<a id="a-3p"></a>夫欲升天者。<a id="a-3q"></a>当归命三尊觉四非常。<a id="a-3r"></a>都绝悭贪殖志清净。<a id="a-3s"></a>损己济众。<a id="a-3t"></a>润逮众生。<a id="a-3u"></a>斯一也。<a id="a-3v"></a>慈愍生命。<a id="a-3w"></a>恕己济彼。<a id="a-3x"></a>志恒止足。<a id="a-3y"></a>非有不取。<a id="a-3z"></a>守贞不泆。<a id="a-40"></a>信而不欺。<a id="a-41"></a>酒为乱毒。<a id="a-42"></a>孝道枯朽。<a id="a-43"></a>遵奉十德。<a id="a-44"></a>导亲以正。<a id="a-45"></a>斯二矣。<a id="a-46"></a>忍众生辱悲伤狂醉。<a id="a-47"></a>毒来哀往。<a id="a-48"></a>济而不害。<a id="a-49"></a>喻以三尊。<a id="a-4A"></a>解即助喜。<a id="a-4B"></a>慈育等护。<a id="a-4C"></a>恩齐二仪。<a id="a-4D"></a>斯三矣。<a id="a-4E"></a>锐志精进。<a id="a-4F"></a>仰登高行。<a id="a-4G"></a>斯四矣。<a id="a-4H"></a>弃邪除垢。<a id="a-4I"></a>志寂若空。<a id="a-4J"></a>斯五矣。<a id="a-4K"></a>博学无盖。<a id="a-4L"></a>求一切智。<a id="a-4M"></a>斯六矣。<a id="a-4N"></a>怀斯弘德终始无尤。<a id="a-4O"></a>索为三界法王可得升天何难。<a id="a-4P"></a>若违佛慈教。<a id="a-4Q"></a>崇彼凶酷。<a id="a-4R"></a>残众生命。<a id="a-4S"></a>淫乐邪祀。<a id="a-4T"></a>生即天弃。<a id="a-4U"></a>死入三涂。<a id="a-4V"></a>更相雕戮。<a id="a-4W"></a>受祸无穷。<a id="a-4X"></a>以斯元恶。<a id="a-4Y"></a>庶望升天。<a id="a-4Z"></a>譬违王命者冀获高位也。<a id="a-4a"></a>王曰。<a id="a-4b"></a>善哉信矣。<a id="a-4c"></a>开狱大赦。<a id="a-4d"></a>却绝诸妖。<a id="a-4e"></a>即举国宝命孙兴德。<a id="a-4f"></a>皇孙获宝都料穷民。<a id="a-4g"></a>布施七日无乏不足。<a id="a-4h"></a>布施之后。<a id="a-4i"></a>劝民持戒。<a id="a-4j"></a>率土感润。<a id="a-4k"></a>靡不遵承。<a id="a-4l"></a>天龙鬼神。<a id="a-4m"></a>佥然叹善。<a id="a-4n"></a>为雨名宝众彩诸谷。<a id="a-4o"></a>邻国慕德归化。<a id="a-4p"></a>犹众流之归海也。<a id="a-4q"></a>皇孙将妃辞亲而退。<a id="a-4r"></a>还国闭合废事相乐。<a id="a-4s"></a>众臣以闻曰。<a id="a-4t"></a>不除其妃。<a id="a-4u"></a>国事将朽矣。<a id="a-4v"></a>父王曰。<a id="a-4w"></a>祖王妻之。<a id="a-4x"></a>焉得除乎。<a id="a-4y"></a>召而闭之。<a id="a-4z"></a>妃闻恧然。<a id="a-50"></a>飞还本居之第七山。<a id="a-51"></a>睹优犇等告之曰。<a id="a-52"></a>吾婿来者为吾送之。<a id="a-53"></a>留金指镮为信。<a id="a-54"></a>父闻妃去。<a id="a-55"></a>遣子返国。<a id="a-56"></a>不睹其妃。<a id="a-57"></a>怅然流泪。<a id="a-58"></a>护宫神曰。<a id="a-59"></a>尔无悼焉。<a id="a-5A"></a>吾示尔路。<a id="a-5B"></a>妃在第七山。<a id="a-5C"></a>疾寻可及。<a id="a-5D"></a>皇孙闻之。<a id="a-5E"></a>即服珠衣。<a id="a-5F"></a>带剑执弓。<a id="a-5G"></a>衣光耀四十里。<a id="a-5H"></a>明日至七山。<a id="a-5I"></a>睹妃折树枝投地为识。<a id="a-5J"></a>前见两道士问曰。<a id="a-5K"></a>吾妃历兹乎。<a id="a-5L"></a>曰然。<a id="a-5M"></a>以环付之。<a id="a-5N"></a>翼从俱行。<a id="a-5O"></a>以木为桥。<a id="a-5P"></a>度彼小水。<a id="a-5Q"></a>之八山上。<a id="a-5R"></a>睹四禅梵志。<a id="a-5S"></a>五体投地。<a id="a-5T"></a>稽首为礼曰。<a id="a-5U"></a>睹妃经斯乎。<a id="a-5V"></a>答曰。<a id="a-5W"></a>经兹矣。<a id="a-5X"></a>且坐须臾。<a id="a-5Y"></a>吾示尔处。<a id="a-5Z"></a>时天王释化为猕猴。<a id="a-5a"></a>威灵震山。<a id="a-5b"></a>皇孙大惧。<a id="a-5c"></a>梵志曰。<a id="a-5d"></a>尔无惧也。<a id="a-5e"></a>彼来供养。<a id="a-5f"></a>猕猴睹三道士。<a id="a-5g"></a>疑住不前。<a id="a-5h"></a>梵志曰进。<a id="a-5i"></a>猕猴即进。<a id="a-5j"></a>以果供养。<a id="a-5k"></a>梵志受之。<a id="a-5l"></a>四人共享。<a id="a-5m"></a>谓猕猴曰。<a id="a-5n"></a>将斯三人至似人形神所。<a id="a-5o"></a>曰。<a id="a-5p"></a>斯何人令之升天乎。<a id="a-5q"></a>梵志曰。<a id="a-5r"></a>国王太子开士之元首者。<a id="a-5s"></a>方为如来无所著正真道最正觉道法御天人师。<a id="a-5t"></a>众生当蒙其泽得还本无。<a id="a-5u"></a>猕猴叹曰。<a id="a-5v"></a>善哉。<a id="a-5w"></a>开士。<a id="a-5x"></a>得佛吾乞为马。<a id="a-5y"></a>优犇二人。<a id="a-5z"></a>一愿为奴。<a id="a-60"></a>一愿为应真。<a id="a-61"></a>开士曰大善。<a id="a-62"></a>即俱升天。<a id="a-63"></a>道有缘一觉五百人。<a id="a-64"></a>俱过稽首。<a id="a-65"></a>遣猕猴还取华散诸佛上。<a id="a-66"></a>愿曰。<a id="a-67"></a>令吾疾获为正觉。<a id="a-68"></a>将导众生灭生死神还于本无。<a id="a-69"></a>三人又如前愿。<a id="a-6A"></a>俱为诸佛稽首而去。<a id="a-6B"></a>到似人形神城门之外。<a id="a-6C"></a>猕猴稽首而退。<a id="a-6D"></a>三人俱坐。<a id="a-6E"></a>时有青衣出汲水。<a id="a-6F"></a>开士问曰。<a id="a-6G"></a>尔以水为。<a id="a-6H"></a>答曰。<a id="a-6I"></a>给王女浴。<a id="a-6J"></a>开士脱指环投其水中。<a id="a-6K"></a>天女睹环。<a id="a-6L"></a>即止不浴。<a id="a-6M"></a>启其亲曰。<a id="a-6N"></a>吾夫相寻。<a id="a-6O"></a>今来在兹。<a id="a-6P"></a>亲名头摩。<a id="a-6Q"></a>喜而疾出。<a id="a-6R"></a>与之相见。<a id="a-6S"></a>开士稽首为婿之礼。<a id="a-6T"></a>两道士稽首而退。<a id="a-6U"></a>王请入内。<a id="a-6V"></a>手以女授。<a id="a-6W"></a>侍女千余。<a id="a-6X"></a>天乐相娱。<a id="a-6Y"></a>留彼七年。<a id="a-6Z"></a>存亲生养。<a id="a-6a"></a>言之哽咽。<a id="a-6b"></a>辞退归国。<a id="a-6c"></a>天王曰。<a id="a-6d"></a>斯国众诸。<a id="a-6e"></a>今以付子。<a id="a-6f"></a>而去何为。<a id="a-6g"></a>开士又辞如前。<a id="a-6h"></a>王曰。<a id="a-6i"></a>且留七日。<a id="a-6j"></a>尽乐相娱。<a id="a-6k"></a>七日之后有大神王。<a id="a-6l"></a>诣天王所贺曰。<a id="a-6m"></a>亡女既归。<a id="a-6n"></a>又致圣婿。<a id="a-6o"></a>天王曰。<a id="a-6p"></a>吾女微贱获圣雄之婿。<a id="a-6q"></a>思归养亲。<a id="a-6r"></a>烦为送之。<a id="a-6s"></a>鬼王敬诺。<a id="a-6t"></a>即以天宝为殿。<a id="a-6u"></a>七层之观众宝天乐世所希睹。<a id="a-6v"></a>鬼王掌奉送着本土。<a id="a-6w"></a>稽首而退。<a id="a-6x"></a>开士睹亲。<a id="a-6y"></a>虔辞备悉。<a id="a-6z"></a>祖王喜而禅位焉。<a id="a-70"></a>天女鬼龙靡不称善。<a id="a-71"></a>大赦众罪。<a id="a-72"></a>空国布施。<a id="a-73"></a>四表黎庶。<a id="a-74"></a>下逮众生。<a id="a-75"></a>济其穷乏。<a id="a-76"></a>从心所欲。<a id="a-77"></a>众生踊跃靡不咨嗟。<a id="a-78"></a>叹佛仁化润过天地。<a id="a-79"></a>八方慕泽入国。<a id="a-7A"></a>若幼孩之依慈母。<a id="a-7B"></a>祖王寿终即生天上。<a id="a-7C"></a>佛告鹙鹭子。<a id="a-7D"></a>皇孙者我身是。<a id="a-7E"></a>四禅梵志者鹙鹭子是。<a id="a-7F"></a>优犇者今目连是。<a id="a-7G"></a>阇梨者今车匿是。<a id="a-7H"></a>天帝释者揵德是。<a id="a-7I"></a>父王者迦葉是。<a id="a-7J"></a>祖王者今白净王是。<a id="a-7K"></a>母者吾母舍妙是。<a id="a-7L"></a>妃者俱夷是。<a id="a-7M"></a>菩萨累载以四等弘慈。<a id="a-7N"></a>六度无极。<a id="a-7O"></a>拯济众生。<a id="a-7P"></a>难为筹算。<a id="a-7Q"></a>佛说经竟。<a id="a-7R"></a>诸菩萨四辈弟子。<a id="a-7S"></a>天龙鬼神及质谅神。<a id="a-7T"></a>靡不欢喜。<a id="a-7U"></a>作礼而去。</p>
  <p data-pb></p>
  <h2 id="a7V">（八四）遮罗国王经</h2>
  <p id="a7W">者。<a id="a-7X"></a>遮罗国王。<a id="a-7Y"></a>嫡后无嗣。<a id="a-7Z"></a>王甚悼焉。<a id="a-7a"></a>命曰。<a id="a-7b"></a>尔归女宗。<a id="a-7c"></a>以求有嗣之术。<a id="a-7d"></a>还吾不尤也。<a id="a-7e"></a>后泣辞退。<a id="a-7f"></a>誓命自捐。<a id="a-7g"></a>投陨山险。<a id="a-7h"></a>遂之林薮。<a id="a-7i"></a>天帝释感曰。<a id="a-7j"></a>斯王元后。<a id="a-7k"></a>故世吾姐也。<a id="a-7l"></a>今以无嗣捐躯山险。<a id="a-7m"></a>怆然愍之。<a id="a-7n"></a>忽尔降焉。<a id="a-7o"></a>以器盛果授之曰。<a id="a-7p"></a>姐。<a id="a-7q"></a>尔吞斯果。<a id="a-7r"></a>必有圣嗣。<a id="a-7s"></a>将为世雄。<a id="a-7t"></a>若王有疑。<a id="a-7u"></a>以器示之。<a id="a-7v"></a>斯天王神器明。<a id="a-7w"></a>证之上者。<a id="a-7x"></a>后仰天吞果。<a id="a-7y"></a>忽然不睹天帝所之。<a id="a-7z"></a>应则身重。<a id="a-80"></a>还宫睹王。<a id="a-81"></a>具以诚闻。<a id="a-82"></a>时满生男。<a id="a-83"></a>厥状甚陋。<a id="a-84"></a>睹世希有。<a id="a-85"></a>年在龆龀。<a id="a-86"></a>聪明博畅。<a id="a-87"></a>智策无俦。<a id="a-88"></a>力能躃象。<a id="a-89"></a>走攫飞鹰。<a id="a-8A"></a>舒声响震若师子吼。<a id="a-8B"></a>名流遐迩。<a id="a-8C"></a>八方咨嗟。<a id="a-8D"></a>王为纳邻国之女。<a id="a-8E"></a>厥名月光。<a id="a-8F"></a>端正妍雅。<a id="a-8G"></a>世好备足。<a id="a-8H"></a>次有七弟。<a id="a-8I"></a>又亦姝好。<a id="a-8J"></a>后惧月光恶太子状。<a id="a-8K"></a>讹曰。<a id="a-8L"></a>吾国旧仪。<a id="a-8M"></a>家室无白日相见。<a id="a-8N"></a>礼之重也。<a id="a-8O"></a>妃无失仪矣。<a id="a-8P"></a>对曰敬诺。<a id="a-8Q"></a>不敢替尊教。<a id="a-8R"></a>自斯之后。<a id="a-8S"></a>太子出入未尝别色。<a id="a-8T"></a>深惟本国与七国为敌。<a id="a-8U"></a>力诤无宁。<a id="a-8V"></a>兆民呼嗟。<a id="a-8W"></a>吾将权而安之。<a id="a-8X"></a>心自惟曰。<a id="a-8Y"></a>吾体至陋。<a id="a-8Z"></a>妃睹必迈。<a id="a-8a"></a>迈则天下康兆民休矣。<a id="a-8b"></a>欣而启后欲一睹妃观厥仪容。<a id="a-8c"></a>后曰。<a id="a-8d"></a>尔状丑矣。<a id="a-8e"></a>妃容华艳。<a id="a-8f"></a>厥齐天女。<a id="a-8g"></a>觉即舍迈。<a id="a-8h"></a>尔终为鳏矣。<a id="a-8i"></a>太子重辞。<a id="a-8j"></a>后愍之。<a id="a-8k"></a>即顺其愿。<a id="a-8l"></a>将妃观马。<a id="a-8m"></a>太子佯为牧人。<a id="a-8n"></a>妃睹之曰。<a id="a-8o"></a>牧人丑乎。<a id="a-8p"></a>后曰。<a id="a-8q"></a>斯先王牧夫矣。<a id="a-8r"></a>后将观象。<a id="a-8s"></a>妃又睹焉。<a id="a-8t"></a>疑之曰。<a id="a-8u"></a>吾之所游辄睹斯人。<a id="a-8v"></a>将是太子乎。<a id="a-8w"></a>妃曰。<a id="a-8x"></a>愿见太子之光容。<a id="a-8y"></a>后即权之。<a id="a-8z"></a>令其兄弟出游行国。<a id="a-90"></a>太子官僚翼从侍卫。<a id="a-91"></a>后妃观之。<a id="a-92"></a>厥心微喜。<a id="a-93"></a>后又入苑。<a id="a-94"></a>太子登树。<a id="a-95"></a>以果掷背。<a id="a-96"></a>妃曰斯是太子定矣。<a id="a-97"></a>夜伺其眠。<a id="a-98"></a>默以火照。<a id="a-99"></a>睹其姿状。<a id="a-9A"></a>惧而奔归。<a id="a-9B"></a>后忿曰。<a id="a-9C"></a>焉使妃还乎。<a id="a-9D"></a>对曰。<a id="a-9E"></a>妃迈天下泰平之基。<a id="a-9F"></a>民终宁其亲矣。<a id="a-9G"></a>拜辞寻之。<a id="a-9H"></a>至妃国佯为陶家。<a id="a-9I"></a>赁作</p>
  <p data-pb></p>
  <h2 id="a9J">（八五）菩萨以明离鬼妻经</h2>
  <p id="a9K">者菩萨。<a id="a-9L"></a>时为凡人。<a id="a-9M"></a>年十有六。<a id="a-9N"></a>志性开达。<a id="a-9O"></a>学博睹弘。<a id="a-9P"></a>无经不贯练。<a id="a-9Q"></a>精深思众经道术。<a id="a-9R"></a>何经最真。<a id="a-9S"></a>何道最安。<a id="a-9T"></a>思已喟然而叹曰。<a id="a-9U"></a>唯佛经最真无为最安。<a id="a-9V"></a>重曰。<a id="a-9W"></a>吾当怀其真处其安矣。<a id="a-9X"></a>亲欲为纳妻。<a id="a-9Y"></a>怅然而曰。<a id="a-9Z"></a>妖祸之盛莫大于色。<a id="a-9a"></a>若妖蛊臻。<a id="a-9b"></a>道德丧矣。<a id="a-9c"></a>吾不遁迈。<a id="a-9d"></a>将为狼吞乎。<a id="a-9e"></a>于是遂之异国力赁自供。<a id="a-9f"></a>时有田翁。<a id="a-9g"></a>老而无嗣。<a id="a-9h"></a>草行获一女焉。<a id="a-9i"></a>颜华绝国欣育为嗣。<a id="a-9j"></a>求男为偶。<a id="a-9k"></a>遍国无可。<a id="a-9l"></a>翁赁菩萨积有五年。<a id="a-9m"></a>观其操行。<a id="a-9n"></a>自微至着。<a id="a-9o"></a>中心嘉焉曰。<a id="a-9p"></a>童子。<a id="a-9q"></a>吾居有足。<a id="a-9r"></a>以女妻尔。<a id="a-9s"></a>为吾嗣矣。<a id="a-9t"></a>女有神德。<a id="a-9u"></a>惑菩萨心。<a id="a-9v"></a>纳之无几。<a id="a-9w"></a>即自觉曰。<a id="a-9x"></a>吾睹诸佛明化。<a id="a-9y"></a>以色为火。<a id="a-9z"></a>人为飞蛾。<a id="a-A0"></a>蛾贪火色。<a id="a-A1"></a>身见烧煮。<a id="a-A2"></a>斯翁以色火烧吾躬。<a id="a-A3"></a>财饵钓吾口。<a id="a-A4"></a>家秽丧吾德矣。<a id="a-A5"></a>夜默遁迈。<a id="a-A6"></a>行百余里。<a id="a-A7"></a>依空亭宿。<a id="a-A8"></a>宿亭人曰。<a id="a-A9"></a>子何人乎。<a id="a-AA"></a>曰吾寄宿。<a id="a-AB"></a>亭人将入。<a id="a-AC"></a>睹妙床蓐众珍光目。<a id="a-AD"></a>有妇人颜似己妻。<a id="a-AE"></a>惑菩萨心。<a id="a-AF"></a>令与之居积有五年。<a id="a-AG"></a>明心觉焉。<a id="a-AH"></a>曰淫为蠾虫残身危命者也。<a id="a-AI"></a>吾故驰隐衰又逢焉。<a id="a-AJ"></a>默而疾迈。<a id="a-AK"></a>又睹宫宝妇人如前。<a id="a-AL"></a>复惑厥心与居十年。<a id="a-AM"></a>明心觉焉曰。<a id="a-AN"></a>吾殃重矣。<a id="a-AO"></a>奔而不免。<a id="a-AP"></a>深自誓曰。<a id="a-AQ"></a>终不寄宿。<a id="a-AR"></a>又复遁逃。<a id="a-AS"></a>遥睹大屋。<a id="a-AT"></a>避之草行。<a id="a-AU"></a>守门者曰。<a id="a-AV"></a>何人夜行。<a id="a-AW"></a>答曰。<a id="a-AX"></a>趣及前[阿-可+聚]。<a id="a-AY"></a>曰有禁无行。<a id="a-AZ"></a>内人呼前所睹如上。<a id="a-Aa"></a>妇曰。<a id="a-Ab"></a>自无数去誓为室家。<a id="a-Ac"></a>尔走安之。<a id="a-Ad"></a>菩萨念曰。<a id="a-Ae"></a>欲根难拔。<a id="a-Af"></a>乃如之乎。<a id="a-Ag"></a>即兴四非常之念曰。<a id="a-Ah"></a>吾欲以非常、<a id="a-Ai"></a>苦、<a id="a-Aj"></a>空．非身之定灭三界诸秽。<a id="a-Ak"></a>何但尔垢而不能殄乎。<a id="a-Al"></a>兴斯四念。<a id="a-Am"></a>鬼妻即灭。<a id="a-An"></a>中心炅如。<a id="a-Ao"></a>便睹诸佛处己前立。<a id="a-Ap"></a>释空．不愿无想之定。<a id="a-Aq"></a>受沙门戒为无胜师。<a id="a-Ar"></a>菩萨普智度无极行明施如是。</p>
  <p data-pb></p>
  <h2 id="aAs">（八六）儒童受决经</h2>
  <p id="aAt">者菩萨。<a id="a-Au"></a>生钵摩国。<a id="a-Av"></a>时为梵志名曰儒童。<a id="a-Aw"></a>白师学问。<a id="a-Ax"></a>仰观天文。<a id="a-Ay"></a>图谶众书。<a id="a-Az"></a>闻见即贯。<a id="a-B0"></a>守真崇孝。<a id="a-B1"></a>国儒嘉焉。<a id="a-B2"></a>师曰。<a id="a-B3"></a>尔道备艺足。<a id="a-B4"></a>何不游志教化始萠乎。<a id="a-B5"></a>对曰。<a id="a-B6"></a>宿贫乏货无以报润。<a id="a-B7"></a>故不敢退也。<a id="a-B8"></a>母病尤困无以医疗。<a id="a-B9"></a>乞行佣赁以供药直。<a id="a-BA"></a>师曰。<a id="a-BB"></a>大善。<a id="a-BC"></a>稽首而退。<a id="a-BD"></a>周旋近国。<a id="a-BE"></a>睹梵志五百人。<a id="a-BF"></a>会讲堂施高座。<a id="a-BG"></a>华女一人银钱五百。<a id="a-BH"></a>升坐高座众儒共难。<a id="a-BI"></a>睹博道渊者女钱贡之。<a id="a-BJ"></a>菩萨临观。<a id="a-BK"></a>睹其智薄。<a id="a-BL"></a>难即辞穷。<a id="a-BM"></a>谓众儒曰。<a id="a-BN"></a>吾亦梵志之子可豫议乎。<a id="a-BO"></a>佥然曰可。<a id="a-BP"></a>即升高座。<a id="a-BQ"></a>众儒难浅而答道弘。<a id="a-BR"></a>问狭而释义广。<a id="a-BS"></a>诸儒曰。<a id="a-BT"></a>道高明遐者可师焉。<a id="a-BU"></a>佥降稽首。<a id="a-BV"></a>菩萨辞退。<a id="a-BW"></a>诸儒俱曰。<a id="a-BX"></a>斯虽高智然异国之士。<a id="a-BY"></a>不应纳吾国之女也。<a id="a-BZ"></a>益以钱赠焉。<a id="a-Ba"></a>菩萨答曰。<a id="a-Bb"></a>道高者厥德渊。<a id="a-Bc"></a>吾欲无欲之道。<a id="a-Bd"></a>厥欲珍矣。<a id="a-Be"></a>以道传神。<a id="a-Bf"></a>以德授圣。<a id="a-Bg"></a>神圣相传。<a id="a-Bh"></a>影化不朽。<a id="a-Bi"></a>可谓良嗣者乎。<a id="a-Bj"></a>汝欲填道之原伐德之根。<a id="a-Bk"></a>可谓无后者乎。<a id="a-Bl"></a>说毕即退。<a id="a-Bm"></a>众儒恧然而有耻焉。<a id="a-Bn"></a>女曰。<a id="a-Bo"></a>彼高士者即吾之君子矣。<a id="a-Bp"></a>褰衣徒步寻厥迹涉诸国。<a id="a-Bq"></a>力疲足疮。<a id="a-Br"></a>顿息道侧。<a id="a-Bs"></a>到钵摩国。<a id="a-Bt"></a>王号制胜。<a id="a-Bu"></a>行国严界。<a id="a-Bv"></a>睹女疲息。<a id="a-Bw"></a>问。<a id="a-Bx"></a>尔何人为道侧乎。<a id="a-By"></a>女具陈其所由。<a id="a-Bz"></a>王喜其志。<a id="a-C0"></a>甚悼之焉。<a id="a-C1"></a>王命女曰。<a id="a-C2"></a>寻吾还宫。<a id="a-C3"></a>以尔为女。<a id="a-C4"></a>女曰。<a id="a-C5"></a>异姓之食可徒食乎。<a id="a-C6"></a>愿有守职即从大王。<a id="a-C7"></a>王曰。<a id="a-C8"></a>尔采名华供吾饰也。<a id="a-C9"></a>女即敬诺。<a id="a-CA"></a>从王归宫。<a id="a-CB"></a>日采名华以供王用。<a id="a-CC"></a>儒童还国睹路人扰扰平填墟扫地秽。<a id="a-CD"></a>问行人曰。<a id="a-CE"></a>黎庶欣欣将有庆乎。<a id="a-CF"></a>答曰。<a id="a-CG"></a>定光如来无所著正真道最正觉道法御天人师。<a id="a-CH"></a>将来教化故众为欣欣也。<a id="a-CI"></a>儒童心喜寂而入定。<a id="a-CJ"></a>心净无垢睹佛将来。<a id="a-CK"></a>道逢前女采华挟瓶。<a id="a-CL"></a>从请华焉得华五枚。<a id="a-CM"></a>王后庶人皆身治道。<a id="a-CN"></a>菩萨请地少分。<a id="a-CO"></a>躬自治之。<a id="a-CP"></a>民曰。<a id="a-CQ"></a>有余小溪。<a id="a-CR"></a>而水湍疾。<a id="a-CS"></a>土石不立。<a id="a-CT"></a>菩萨曰。<a id="a-CU"></a>吾以禅力下彼小星填之可乎。<a id="a-CV"></a>又念曰。<a id="a-CW"></a>供养之仪以四大力苦躬为善。<a id="a-CX"></a>即置星辇石。<a id="a-CY"></a>以身力填之。<a id="a-CZ"></a>禅力住焉。<a id="a-Ca"></a>余微淹堑。<a id="a-Cb"></a>而佛至矣。<a id="a-Cc"></a>解身鹿皮衣着其湿地。<a id="a-Cd"></a>以五华散佛上。<a id="a-Ce"></a>华罗空中。<a id="a-Cf"></a>若手布种根着地生也。<a id="a-Cg"></a>佛告之曰。<a id="a-Ch"></a>后九十一劫。<a id="a-Ci"></a>尔当为佛。<a id="a-Cj"></a>号曰能仁如来无所著正真道最正觉道法御天人师。<a id="a-Ck"></a>其世颠倒。<a id="a-Cl"></a>父子为仇。<a id="a-Cm"></a>王政伤民犹雨众刃。<a id="a-Cn"></a>民虽避之难免其患矣。<a id="a-Co"></a>尔当于彼拯济众生。<a id="a-Cp"></a>时获度者难为筹算。<a id="a-Cq"></a>儒童心喜。<a id="a-Cr"></a>踊在虚空。<a id="a-Cs"></a>去地七仞。<a id="a-Ct"></a>自空来下。<a id="a-Cu"></a>以发布地。<a id="a-Cv"></a>令佛踏之。<a id="a-Cw"></a>世尊跨毕。<a id="a-Cx"></a>告诸比丘。<a id="a-Cy"></a>无踏斯土。<a id="a-Cz"></a>所以然者。<a id="a-D0"></a>受决之处。<a id="a-D1"></a>厥尊无上。<a id="a-D2"></a>有智之士峙刹于兹。<a id="a-D3"></a>与受决同。<a id="a-D4"></a>诸天佥然。<a id="a-D5"></a>齐声而云。<a id="a-D6"></a>吾当作刹。<a id="a-D7"></a>时有长者子。<a id="a-D8"></a>名曰贤干。<a id="a-D9"></a>以微柴插其地曰。<a id="a-DA"></a>吾刹已立矣。<a id="a-DB"></a>诸天顾相谓曰。<a id="a-DC"></a>凡庶竖子。<a id="a-DD"></a>而有上圣之智乎。<a id="a-DE"></a>即辇众宝。<a id="a-DF"></a>于上立刹。<a id="a-DG"></a>稽首白言。<a id="a-DH"></a>愿我得佛教化若今。<a id="a-DI"></a>今所立刹。<a id="a-DJ"></a>其福云何。<a id="a-DK"></a>世尊曰。<a id="a-DL"></a>儒童作佛之时。<a id="a-DM"></a>尔当受决矣。<a id="a-DN"></a>佛告鹙鹭子。<a id="a-DO"></a>儒童者我身是。<a id="a-DP"></a>卖华女者今俱夷是。<a id="a-DQ"></a>长者子者今座中非罗余是。<a id="a-DR"></a>非罗余即稽首佛足。<a id="a-DS"></a>佛授其决。<a id="a-DT"></a>后当为佛。<a id="a-DU"></a>号曰快见。<a id="a-DV"></a>佛说经竟。<a id="a-DW"></a>诸四辈弟子。<a id="a-DX"></a>天人龙鬼。<a id="a-DY"></a>靡不欢喜。<a id="a-DZ"></a>稽首而去。<a id="a-Da"></a>菩萨普智度无极行明施如是。</p>
  <h2 id="aDb">（八七）摩调王经</h2>
  <p id="aDc">闻如是。<a id="a-Dd"></a>一时众祐在无夷国。<a id="a-De"></a>坐于树下。<a id="a-Df"></a>颜华韑韑。<a id="a-Dg"></a>有踰紫金。<a id="a-Dh"></a>欣然而笑。<a id="a-Di"></a>口光五色。<a id="a-Dj"></a>当时见者靡不踊豫。<a id="a-Dk"></a>咸共叹曰。<a id="a-Dl"></a>真所谓天中天者也。<a id="a-Dm"></a>阿难整服稽首而曰。<a id="a-Dn"></a>众祐之笑。<a id="a-Do"></a>必欲济度众生之冥也。<a id="a-Dp"></a>众祐曰。<a id="a-Dq"></a>善哉实如尔云。<a id="a-Dr"></a>吾不虚笑。<a id="a-Ds"></a>即兴法也。<a id="a-Dt"></a>尔欲知笑意不乎。<a id="a-Du"></a>阿难对曰。<a id="a-Dv"></a>饥渴圣典诫无饱足也。<a id="a-Dw"></a>众祐曰。<a id="a-Dx"></a>昔有圣王。<a id="a-Dy"></a>名曰摩调。<a id="a-Dz"></a>时为飞行皇帝典四天下。<a id="a-E0"></a>心正行平。<a id="a-E1"></a>民无窃怨。<a id="a-E2"></a>慈悲喜护。<a id="a-E3"></a>意如帝释。<a id="a-E4"></a>时民之寿八万岁也。<a id="a-E5"></a>帝有七宝。<a id="a-E6"></a>紫金转轮。<a id="a-E7"></a>飞行白象。<a id="a-E8"></a>绀色神马。<a id="a-E9"></a>明月神珠。<a id="a-EA"></a>玉女圣妻。<a id="a-EB"></a>主宝圣臣。<a id="a-EC"></a>典兵圣臣。<a id="a-ED"></a>帝有千子。<a id="a-EE"></a>端正仁靖。<a id="a-EF"></a>明于往古。<a id="a-EG"></a>预知未然。<a id="a-EH"></a>有识之类靡不敬慕。<a id="a-EI"></a>帝欲游观东西南北。<a id="a-EJ"></a>意适存念。<a id="a-EK"></a>金轮处前。<a id="a-EL"></a>随意所之。<a id="a-EM"></a>七宝皆然。<a id="a-EN"></a>飞导圣王。<a id="a-EO"></a>天龙善神靡不防卫。<a id="a-EP"></a>散众宝华。<a id="a-EQ"></a>称寿无量。<a id="a-ER"></a>帝敕近臣主巾栉者。<a id="a-ES"></a>尔其见吾头发生白即当以闻。<a id="a-ET"></a>夫发白色毁死之明证。<a id="a-EU"></a>吾欲捐秽世流俗之役。<a id="a-EV"></a>就清净淡泊之行。<a id="a-EW"></a>近臣如命。<a id="a-EX"></a>后见发白。<a id="a-EY"></a>即以上闻。<a id="a-EZ"></a>帝心欣然。<a id="a-Ea"></a>召太子曰。<a id="a-Eb"></a>吾头生白。<a id="a-Ec"></a>白者无常之证信矣。<a id="a-Ed"></a>不宜散念于无益之世。<a id="a-Ee"></a>今立尔为帝典四天下。<a id="a-Ef"></a>臣民系命于尔。<a id="a-Eg"></a>尔其愍之。<a id="a-Eh"></a>法若吾行。<a id="a-Ei"></a>可免恶道。<a id="a-Ej"></a>发白弃国必作沙门。<a id="a-Ek"></a>立子之教四等五戒十善为先。<a id="a-El"></a>明教适毕。<a id="a-Em"></a>即捐国土。<a id="a-En"></a>于此庐地树下。<a id="a-Eo"></a>除须发着法服作沙门。<a id="a-Ep"></a>群臣黎庶哀慕躃踊。<a id="a-Eq"></a>悲哭感结。<a id="a-Er"></a>摩调法王子孙相继千八十四世。<a id="a-Es"></a>圣皇正法末后欲亏。<a id="a-Et"></a>摩调圣王复舍天上以魂神下。<a id="a-Eu"></a>从末世王生。<a id="a-Ev"></a>亦为飞行皇帝。<a id="a-Ew"></a>号名南。<a id="a-Ex"></a>正法更兴。<a id="a-Ey"></a>明敕宫中皇后贵人。<a id="a-Ez"></a>令奉八戒月六斋。<a id="a-F0"></a>一当慈恻爱活众生。<a id="a-F1"></a>二慎无盗富者济贫。<a id="a-F2"></a>三当执贞清净守真。<a id="a-F3"></a>四当守信言以佛教。<a id="a-F4"></a>五当尽孝酒无历口。<a id="a-F5"></a>六者无卧高床绣帐。<a id="a-F6"></a>七者晡冥食无历口。<a id="a-F7"></a>八者香华脂泽。<a id="a-F8"></a>慎无近身。<a id="a-F9"></a>淫歌邪乐无以秽行。<a id="a-FA"></a>心无念之。<a id="a-FB"></a>口无言矣。<a id="a-FC"></a>身无行焉。<a id="a-FD"></a>敕诸圣臣导行英士下逮黎民。<a id="a-FE"></a>人无尊卑令奉六斋。<a id="a-FF"></a>玩读八戒带之着身。<a id="a-FG"></a>日三讽诵。<a id="a-FH"></a>孝顺父母。<a id="a-FI"></a>敬奉耆年。<a id="a-FJ"></a>尊戴息心。<a id="a-FK"></a>令诣受经。<a id="a-FL"></a>鳏寡幼弱乞儿给救。<a id="a-FM"></a>疾病医药衣食相济。<a id="a-FN"></a>苦乏无者令诣宫门求所不足。<a id="a-FO"></a>有不顺化者重徭役之。<a id="a-FP"></a>以其一家处于贤者。<a id="a-FQ"></a>五家之间令五化一家。<a id="a-FR"></a>先顺者赏。<a id="a-FS"></a>辅臣以贤不以贵族。<a id="a-FT"></a>自王明法施行之后。<a id="a-FU"></a>四天下民。<a id="a-FV"></a>慈和相向。<a id="a-FW"></a>杀心灭矣。<a id="a-FX"></a>应得常让。<a id="a-FY"></a>夜不闭门。<a id="a-FZ"></a>贞洁清净。<a id="a-Fa"></a>非妻不欲。<a id="a-Fb"></a>一不言二。<a id="a-Fc"></a>出教仁恻。<a id="a-Fd"></a>睹不常诚。<a id="a-Fe"></a>辞不华绮。<a id="a-Ff"></a>见彼吉利。<a id="a-Fg"></a>心喜言助。<a id="a-Fh"></a>大道化行。<a id="a-Fi"></a>凶毒消灭。<a id="a-Fj"></a>信佛信法信沙门。<a id="a-Fk"></a>言无复疑结。<a id="a-Fl"></a>南王慈润。<a id="a-Fm"></a>泽无不至。<a id="a-Fn"></a>八方上下靡不叹德。<a id="a-Fo"></a>第二天帝及四天王。<a id="a-Fp"></a>日月星辰。<a id="a-Fq"></a>海龙地祇。<a id="a-Fr"></a>日共讲议。<a id="a-Fs"></a>世间人王。<a id="a-Ft"></a>四等慈惠。<a id="a-Fu"></a>恩之所至过于诸天。<a id="a-Fv"></a>天帝释告诸天曰。<a id="a-Fw"></a>宁欲见南王不乎。<a id="a-Fx"></a>诸天曰。<a id="a-Fy"></a>积年之愿。<a id="a-Fz"></a>实如明教。<a id="a-G0"></a>帝释即如伸臂之顷。<a id="a-G1"></a>至南王慈惠殿上。<a id="a-G2"></a>见南王曰。<a id="a-G3"></a>圣王盛德。<a id="a-G4"></a>诸天饥渴思欲相见。<a id="a-G5"></a>无日不愿。<a id="a-G6"></a>圣王岂欲见忉利天。<a id="a-G7"></a>其上自然无愿不有。<a id="a-G8"></a>南王曰善。<a id="a-G9"></a>思欲游戏。<a id="a-GA"></a>帝释还彼呼御者名曰摩娄。<a id="a-GB"></a>以吾所乘千马宝车迎南王来。<a id="a-GC"></a>御者承命。<a id="a-GD"></a>以天车迎南王。<a id="a-GE"></a>车至止于阙下。<a id="a-GF"></a>群臣黎庶靡不愕然。<a id="a-GG"></a>斯圣王瑞叹未曾有。<a id="a-GH"></a>更相宣称。<a id="a-GI"></a>率土咸欢。<a id="a-GJ"></a>我王普慈润逮众生。<a id="a-GK"></a>月六斋八戒自修。<a id="a-GL"></a>又以教民。<a id="a-GM"></a>斯德重矣。<a id="a-GN"></a>故令天帝敬爱来迎也。<a id="a-GO"></a>南王升车。<a id="a-GP"></a>车马俱飞。<a id="a-GQ"></a>徐徐徘徊欲民具见。<a id="a-GR"></a>王告御者。<a id="a-GS"></a>且将吾观恶人二道地狱饿鬼烧煮拷掠受其宿罪之处。<a id="a-GT"></a>御者如命毕乃上天。<a id="a-GU"></a>帝释欢喜下床出迎曰。<a id="a-GV"></a>劳心经纬忧济众生。<a id="a-GW"></a>四等六度菩萨弘业。<a id="a-GX"></a>诸天思欲相见。<a id="a-GY"></a>帝释自前。<a id="a-GZ"></a>把臂共坐。<a id="a-Ga"></a>南王容体。<a id="a-Gb"></a>更变香洁。<a id="a-Gc"></a>颜光端正与释无异。<a id="a-Gd"></a>即作名乐。<a id="a-Ge"></a>其音无量。<a id="a-Gf"></a>散宝华香。<a id="a-Gg"></a>非世所睹。<a id="a-Gh"></a>帝释重曰。<a id="a-Gi"></a>慎无恋慕世间故居。<a id="a-Gj"></a>天上众欢。<a id="a-Gk"></a>圣王之有也。<a id="a-Gl"></a>南王志在教化愚冥。<a id="a-Gm"></a>灭众邪心令知三尊。<a id="a-Gn"></a>答帝释曰。<a id="a-Go"></a>如借人物会当还主。<a id="a-Gp"></a>今斯天座非吾常居。<a id="a-Gq"></a>暂还世间教吾子孙。<a id="a-Gr"></a>以佛明法正心治国。<a id="a-Gs"></a>令孝顺相承戒具行高。<a id="a-Gt"></a>放舍人身上生天上。<a id="a-Gu"></a>与释相乐。<a id="a-Gv"></a>佛告阿难。<a id="a-Gw"></a>南王者吾身是也。<a id="a-Gx"></a>子孙相传千八十四世。<a id="a-Gy"></a>立子为王。<a id="a-Gz"></a>父行作沙门。<a id="a-H0"></a>阿难欢喜。<a id="a-H1"></a>稽首而曰。<a id="a-H2"></a>众祐慈愍众生。<a id="a-H3"></a>恩润乃尔。<a id="a-H4"></a>功德不朽。<a id="a-H5"></a>今果得佛。<a id="a-H6"></a>为三界中尊。<a id="a-H7"></a>诸天仙圣靡不宗敬。<a id="a-H8"></a>诸比丘欢喜作礼而去。</p>
  <h2 id="aH9">（八八）阿离念弥经</h2>
  <p id="aHA">闻如是。<a id="a-HB"></a>一时佛在舍卫国优梨聚中。<a id="a-HC"></a>时诸比丘。<a id="a-HD"></a>中饭之后坐于讲堂。<a id="a-HE"></a>私共讲议。<a id="a-HF"></a>人命致短。<a id="a-HG"></a>身安无几。<a id="a-HH"></a>当就后世。<a id="a-HI"></a>天人众物无生不死。<a id="a-HJ"></a>愚闇之人。<a id="a-HK"></a>悭贪不施。<a id="a-HL"></a>不奉经道。<a id="a-HM"></a>谓善无福。<a id="a-HN"></a>恶无重殃。<a id="a-HO"></a>恣心快志。<a id="a-HP"></a>恶无不至。<a id="a-HQ"></a>违于佛教。<a id="a-HR"></a>后悔何益。<a id="a-HS"></a>佛以天耳。<a id="a-HT"></a>遥闻诸比丘讲议非常无上之谈。<a id="a-HU"></a>世尊即起至比丘所。<a id="a-HV"></a>就座而坐。<a id="a-HW"></a>曰。<a id="a-HX"></a>属者何议。<a id="a-HY"></a>长跪对曰。<a id="a-HZ"></a>属饭之后。<a id="a-Ha"></a>共议人命恍惚不久当就后世。<a id="a-Hb"></a>对如上说。<a id="a-Hc"></a>世尊叹曰。<a id="a-Hd"></a>善哉善哉甚快。<a id="a-He"></a>当尔弃家学道志当清洁。<a id="a-Hf"></a>唯善可念耳。<a id="a-Hg"></a>比丘坐起当念二事。<a id="a-Hh"></a>一当说经。<a id="a-Hi"></a>二当禅息。<a id="a-Hj"></a>欲闻经不。<a id="a-Hk"></a>对曰唯然。<a id="a-Hl"></a>愿乐闻之。<a id="a-Hm"></a>世尊即曰。<a id="a-Hn"></a>昔有国王名曰拘猎。<a id="a-Ho"></a>其国有树。<a id="a-Hp"></a>树名须波桓树。<a id="a-Hq"></a>围五百六十里。<a id="a-Hr"></a>下根四被八百四十里。<a id="a-Hs"></a>高四千里。<a id="a-Ht"></a>其枝四布二千里。<a id="a-Hu"></a>树有五面。<a id="a-Hv"></a>一面王及宫人共食之。<a id="a-Hw"></a>二面百官食之。<a id="a-Hx"></a>三面众民食之。<a id="a-Hy"></a>四面沙门道人食之。<a id="a-Hz"></a>五面鸟兽食之。<a id="a-I0"></a>其树果大如二斗瓶。<a id="a-I1"></a>味甘如蜜。<a id="a-I2"></a>无守护者亦不相侵。<a id="a-I3"></a>时人皆寿八万四千岁。<a id="a-I4"></a>都有九种病。<a id="a-I5"></a>寒热饥渴大小便利爱欲食多年老体羸。<a id="a-I6"></a>有斯九病。<a id="a-I7"></a>女人年五百岁乃行出嫁。<a id="a-I8"></a>时有长者名阿离念弥。<a id="a-I9"></a>财贿无数。<a id="a-IA"></a>念弥自惟。<a id="a-IB"></a>寿命甚促。<a id="a-IC"></a>无生不死。<a id="a-ID"></a>宝非己有。<a id="a-IE"></a>数致灾患。<a id="a-IF"></a>不如布施以济贫乏。<a id="a-IG"></a>世荣虽乐无久存者。<a id="a-IH"></a>不如弃家捐秽浊。<a id="a-II"></a>执清洁被袈裟作沙门。<a id="a-IJ"></a>即诣贤众受沙门戒。<a id="a-IK"></a>凡人见念弥作沙门。<a id="a-IL"></a>数千余人。<a id="a-IM"></a>闻其圣化皆觉无常。<a id="a-IN"></a>有盛即衰。<a id="a-IO"></a>无存不亡。<a id="a-IP"></a>唯道可贵。<a id="a-IQ"></a>皆作沙门。<a id="a-IR"></a>随其教化。<a id="a-IS"></a>念弥为诸弟子说经曰。<a id="a-IT"></a>人命致短。<a id="a-IU"></a>恍惚无常。<a id="a-IV"></a>当弃此身就于后世。<a id="a-IW"></a>无生不死。<a id="a-IX"></a>焉得久长。<a id="a-IY"></a>是故当绝悭贪之心。<a id="a-IZ"></a>布施贫乏。<a id="a-Ia"></a>捡情摄欲。<a id="a-Ib"></a>无犯诸恶。<a id="a-Ic"></a>人之处世命流甚迅。<a id="a-Id"></a>人命譬若朝草上露须臾即落。<a id="a-Ie"></a>人命如此。<a id="a-If"></a>焉得久长。<a id="a-Ig"></a>人命譬若天雨堕水泡起即灭。<a id="a-Ih"></a>命之流疾有甚于泡。<a id="a-Ii"></a>人命譬若雷电恍惚。<a id="a-Ij"></a>须臾即灭。<a id="a-Ik"></a>命之流疾有甚雷电。<a id="a-Il"></a>人命譬若以杖捶水。<a id="a-Im"></a>杖去水合。<a id="a-In"></a>命之流疾有甚于此。<a id="a-Io"></a>人命譬若炽火上炒少膏着中。<a id="a-Ip"></a>须臾燋尽。<a id="a-Iq"></a>命之流去疾于少膏。<a id="a-Ir"></a>人命譬若织机经缕。<a id="a-Is"></a>稍就减尽。<a id="a-It"></a>天命日夜耗损若兹。<a id="a-Iu"></a>忧多苦重。<a id="a-Iv"></a>焉得久长。<a id="a-Iw"></a>人命譬若牵牛市屠。<a id="a-Ix"></a>牛一迁步。<a id="a-Iy"></a>一近死地。<a id="a-Iz"></a>人得一日犹牛一步。<a id="a-J0"></a>命之流去又促于此。<a id="a-J1"></a>人命譬若水从山下。<a id="a-J2"></a>昼夜进疾无须臾止。<a id="a-J3"></a>人命过去有疾于此。<a id="a-J4"></a>昼夜趣死。<a id="a-J5"></a>进疾无住。<a id="a-J6"></a>人处世间甚勤苦多忧念。<a id="a-J7"></a>人命难得。<a id="a-J8"></a>以斯之故。<a id="a-J9"></a>当奉正道。<a id="a-JA"></a>守行经戒无得毁伤。<a id="a-JB"></a>布施穷乏。<a id="a-JC"></a>人生于世无不死者。<a id="a-JD"></a>念弥教诸弟子如斯。<a id="a-JE"></a>又曰。<a id="a-JF"></a>吾弃贪淫嗔恚愚痴歌舞伎乐睡眠邪僻之心。<a id="a-JG"></a>就清净心。<a id="a-JH"></a>远离爱欲。<a id="a-JI"></a>捐诸恶行。<a id="a-JJ"></a>内洗心垢。<a id="a-JK"></a>灭诸外念。<a id="a-JL"></a>睹善不喜。<a id="a-JM"></a>逢恶不忧。<a id="a-JN"></a>苦乐无二清净其行。<a id="a-JO"></a>一心不动得第四禅。<a id="a-JP"></a>吾以慈心教化人物。<a id="a-JQ"></a>令知善道升生天上。<a id="a-JR"></a>悲怜伤愍恐其堕恶。<a id="a-JS"></a>吾见四禅及诸空定。<a id="a-JT"></a>靡不照达。<a id="a-JU"></a>其心欢喜。<a id="a-JV"></a>以其所见教化万物。<a id="a-JW"></a>令见深法。<a id="a-JX"></a>禅定佛事。<a id="a-JY"></a>若有得者亦助之喜。<a id="a-JZ"></a>养护万物如自护身。<a id="a-Ja"></a>行此四事其心正等。<a id="a-Jb"></a>眼所受见粗好诸色。<a id="a-Jc"></a>其耳所闻叹音骂声。<a id="a-Jd"></a>香熏臭秽美味苦辛。<a id="a-Je"></a>细滑粗恶。<a id="a-Jf"></a>可意之愿。<a id="a-Jg"></a>违心之恼。<a id="a-Jh"></a>好不欣豫。<a id="a-Ji"></a>恶不怨恚。<a id="a-Jj"></a>守斯六行。<a id="a-Jk"></a>以致无上正真之道。<a id="a-Jl"></a>若曹亦当行斯六行。<a id="a-Jm"></a>以获应真之道。<a id="a-Jn"></a>念弥者三界众圣之尊师也。<a id="a-Jo"></a>智慧妙达无窈不明矣。<a id="a-Jp"></a>其诸弟子虽未即得应真道者。<a id="a-Jq"></a>要其寿终皆生天上。<a id="a-Jr"></a>心寂志寞尚禅定者皆生梵天。<a id="a-Js"></a>次生化应声天。<a id="a-Jt"></a>次生不憍乐天。<a id="a-Ju"></a>次生兜术天。<a id="a-Jv"></a>次生炎天。<a id="a-Jw"></a>次生忉利天。<a id="a-Jx"></a>次生第一天上。<a id="a-Jy"></a>次生世间王侯之家。<a id="a-Jz"></a>行高得其高。<a id="a-K0"></a>行下得其下。<a id="a-K1"></a>贫富贵贱。<a id="a-K2"></a>延寿夭逝。<a id="a-K3"></a>皆由宿命。<a id="a-K4"></a>奉念弥戒无唐苦者。<a id="a-K5"></a>念弥者是我身。<a id="a-K6"></a>诸沙门仂行精进。<a id="a-K7"></a>可脱于生老病死忧恼之苦。<a id="a-K8"></a>得应真灭度大道。<a id="a-K9"></a>不能悉行可得不还、<a id="a-KA"></a>频来、<a id="a-KB"></a>沟港之道也。<a id="a-KC"></a>明者深惟。<a id="a-KD"></a>人命无常。<a id="a-KE"></a>恍惚不久。<a id="a-KF"></a>才寿百岁。<a id="a-KG"></a>或得不得。<a id="a-KH"></a>百岁之中凡更三百时。<a id="a-KI"></a>春夏冬月各更其百也。<a id="a-KJ"></a>更千二百月春夏冬节各更四百月。<a id="a-KK"></a>更三万六千日。<a id="a-KL"></a>春更万二千日。<a id="a-KM"></a>夏暑冬寒各万二千日。<a id="a-KN"></a>百岁之中一日再饭。<a id="a-KO"></a>凡更七万二千饭。<a id="a-KP"></a>春夏冬日各更二万四千饭也。<a id="a-KQ"></a>并除其为婴儿乳哺未能饭时。<a id="a-KR"></a>傥懅不饭。<a id="a-KS"></a>或疾病。<a id="a-KT"></a>或嗔恚。<a id="a-KU"></a>或禅或斋。<a id="a-KV"></a>或贫困乏食之时。<a id="a-KW"></a>皆在七万二千饭中。<a id="a-KX"></a>百岁之中夜卧除五十岁。<a id="a-KY"></a>为婴儿时除十岁。<a id="a-KZ"></a>病时除十岁。<a id="a-Ka"></a>营忧家事及余事除二十岁。<a id="a-Kb"></a>人寿百岁才得十岁乐耳。<a id="a-Kc"></a>佛告诸比丘。<a id="a-Kd"></a>吾已说人命说年说月说日饭食寿命。<a id="a-Ke"></a>吾所当为诸比丘说者皆已说之。<a id="a-Kf"></a>吾志所求皆已成也。<a id="a-Kg"></a>汝诸比丘志愿所求亦当卒之。<a id="a-Kh"></a>当于山泽若于宗庙。<a id="a-Ki"></a>讲经念道无得懈惰。<a id="a-Kj"></a>快心之士后无不悔矣。<a id="a-Kk"></a>佛说经已。<a id="a-Kl"></a>诸比丘无不欢喜。<a id="a-Km"></a>为佛作礼而去。</p>
  <h2 id="aKn">（八九）镜面王经</h2>
  <p id="aKo">闻如是。<a id="a-Kp"></a>一时佛在舍卫国祇树给孤独园。<a id="a-Kq"></a>众比丘以食时持应器入城求食。<a id="a-Kr"></a>而日未中。<a id="a-Ks"></a>心俱念言。<a id="a-Kt"></a>入城甚早。<a id="a-Ku"></a>我曹宁可俱到异学梵志讲堂坐须臾乎。<a id="a-Kv"></a>佥然曰可。<a id="a-Kw"></a>即俱之彼。<a id="a-Kx"></a>与诸梵志更相劳来。<a id="a-Ky"></a>便就座坐。<a id="a-Kz"></a>是时梵志自共争经。<a id="a-L0"></a>生结不解。<a id="a-L1"></a>转相谤怨。<a id="a-L2"></a>我知是法。<a id="a-L3"></a>汝知何法。<a id="a-L4"></a>我所知合于道。<a id="a-L5"></a>汝所知不合道。<a id="a-L6"></a>我道法可施行。<a id="a-L7"></a>汝道法难可亲。<a id="a-L8"></a>当前说说着后。<a id="a-L9"></a>当后说反前说。<a id="a-LA"></a>多法说非。<a id="a-LB"></a>与重担不能举。<a id="a-LC"></a>为汝说义不能解。<a id="a-LD"></a>汝空知汝极无所有。<a id="a-LE"></a>汝迫复何。<a id="a-LF"></a>对以舌戟。<a id="a-LG"></a>转相中害。<a id="a-LH"></a>被一毒报以三。<a id="a-LI"></a>诸比丘。<a id="a-LJ"></a>闻子曹恶言如是。<a id="a-LK"></a>亦不善子曹言。<a id="a-LL"></a>不证子曹正。<a id="a-LM"></a>各起坐到舍卫求食。<a id="a-LN"></a>食竟藏应器。<a id="a-LO"></a>还到祇树。<a id="a-LP"></a>为佛作礼。<a id="a-LQ"></a>悉坐一面如事说之。<a id="a-LR"></a>念是曹梵志。<a id="a-LS"></a>其学自苦。<a id="a-LT"></a>何时当解。<a id="a-LU"></a>佛告比丘言。<a id="a-LV"></a>是曹异学非一世痴冥。<a id="a-LW"></a>比丘。<a id="a-LX"></a>过去久远。<a id="a-LY"></a>是阎浮提地有王。<a id="a-LZ"></a>名曰镜面。<a id="a-La"></a>讽佛要经。<a id="a-Lb"></a>智如恒沙。<a id="a-Lc"></a>臣民多不诵。<a id="a-Ld"></a>带锁小书。<a id="a-Le"></a>信萤灼之明。<a id="a-Lf"></a>疑日月之远见。<a id="a-Lg"></a>目瞽人以为喻。<a id="a-Lh"></a>欲使彼舍行潦游巨海矣。<a id="a-Li"></a>敕使者。<a id="a-Lj"></a>令行国界取生盲者皆将诣宫门。<a id="a-Lk"></a>臣受命行。<a id="a-Ll"></a>悉将国界无眼人到宫所。<a id="a-Lm"></a>白言。<a id="a-Ln"></a>已得诸无眼者。<a id="a-Lo"></a>今在殿下。<a id="a-Lp"></a>王曰。<a id="a-Lq"></a>将去以象示之。<a id="a-Lr"></a>臣奉王命。<a id="a-Ls"></a>引彼瞽人将之象所。<a id="a-Lt"></a>牵手示之。<a id="a-Lu"></a>中有持象足者。<a id="a-Lv"></a>持尾者。<a id="a-Lw"></a>持尾本者。<a id="a-Lx"></a>持腹者。<a id="a-Ly"></a>持胁者。<a id="a-Lz"></a>持背者。<a id="a-M0"></a>持耳者。<a id="a-M1"></a>持头者。<a id="a-M2"></a>持牙者。<a id="a-M3"></a>持鼻者。<a id="a-M4"></a>瞽人于象所争之纷纷。<a id="a-M5"></a>各谓己真彼非。<a id="a-M6"></a>使者牵还。<a id="a-M7"></a>将诣王所。<a id="a-M8"></a>王问之曰。<a id="a-M9"></a>汝曹见象乎。<a id="a-MA"></a>对言我曹俱见。<a id="a-MB"></a>王曰。<a id="a-MC"></a>象何类乎。<a id="a-MD"></a>持足者对言。<a id="a-ME"></a>明王象如漆筒。<a id="a-MF"></a>持尾者言如扫帚。<a id="a-MG"></a>持尾本者言如杖。<a id="a-MH"></a>持腹者言如鼓。<a id="a-MI"></a>持胁者言如壁。<a id="a-MJ"></a>持背者言言如高机。<a id="a-MK"></a>持耳者言如簸箕。<a id="a-ML"></a>持头者言如魁。<a id="a-MM"></a>持牙者言如角。<a id="a-MN"></a>持鼻者对言。<a id="a-MO"></a>明王。<a id="a-MP"></a>象如大索。<a id="a-MQ"></a>复于王前共讼言。<a id="a-MR"></a>大王。<a id="a-MS"></a>象真如我言。<a id="a-MT"></a>镜面王大笑之曰。<a id="a-MU"></a>瞽乎瞽乎。<a id="a-MV"></a>尔犹不见佛经者矣。<a id="a-MW"></a>便说偈言。</p>
  <p id="aMX">今为无眼曹　　空诤自谓谛</p>
  <p id="aMY">睹一云余非　　坐一象相怨</p>
  <p id="aMZ">又曰。<a id="a-Ma"></a>夫专小书。<a id="a-Mb"></a>不睹佛经汪洋无外。<a id="a-Mc"></a>巍巍无盖之真正者。<a id="a-Md"></a>其犹无眼乎。<a id="a-Me"></a>于是尊卑并诵佛经。<a id="a-Mf"></a>佛告比丘。<a id="a-Mg"></a>镜面王者即吾身是。<a id="a-Mh"></a>无眼人者即讲堂梵志是。<a id="a-Mi"></a>是时子曹无智。<a id="a-Mj"></a>坐盲致诤。<a id="a-Mk"></a>今诤亦冥。<a id="a-Ml"></a>坐诤无益。<a id="a-Mm"></a>佛是时具捡此卷。<a id="a-Mn"></a>令弟子解。<a id="a-Mo"></a>为后作明。<a id="a-Mp"></a>令我经道久住。<a id="a-Mq"></a>说是义足经</p>
  <p id="aMr">自冥言是彼不及　　着痴日漏何时明</p>
  <p id="aMs">自无道谓学悉尔　　倒乱无行何时解</p>
  <p id="aMt">常自觉行尊行　　自闻见行无比</p>
  <p id="aMu">已堕系世五宅　　自可绮行胜彼</p>
  <p id="aMv">抱痴住望致善　　以邪学蒙得度</p>
  <p id="aMw">所见闻谛受思　　虽持戒莫谓可</p>
  <p id="aMx">见世行莫悉随　　虽黠念亦彼行</p>
  <p id="aMy">与行等亦敬持　　莫生想不及过</p>
  <p id="aMz">是以断后亦尽　　亦弃想独行得</p>
  <p id="aN0">莫自知以致黠　　虽见闻但行观</p>
  <p id="aN1">悉无愿于两面　　胎亦胎合远离</p>
  <p id="aN2">亦两处无所住　　悉观法得正止</p>
  <p id="aN3">意受行所见闻　　所邪念小不想</p>
  <p id="aN4">慧观法意见意　　从是得舍世空</p>
  <p id="aN5">自无有何所待　　本行法求义谛</p>
  <p id="aN6">但守戒未为慧　　度无极终不还</p>
  <p data-pb></p>
  <h2 id="aN7">（九○）察微王经</h2>
  <p id="aN8">者菩萨为大国王名曰察微。<a id="a-N9"></a>志清行净唯归三尊。<a id="a-NA"></a>禀玩佛经靖心存义。<a id="a-NB"></a>深睹人原始。<a id="a-NC"></a>自本无生。<a id="a-ND"></a>元气强者为地。<a id="a-NE"></a>软者为水。<a id="a-NF"></a>暖者为火。<a id="a-NG"></a>动者为风。<a id="a-NH"></a>四者和焉识神生焉。<a id="a-NI"></a>上明能觉。<a id="a-NJ"></a>止欲空心还神本无。<a id="a-NK"></a>因誓曰。<a id="a-NL"></a>觉不寤之畴。<a id="a-NM"></a>神依四立。<a id="a-NN"></a>大仁为天。<a id="a-NO"></a>小仁为人。<a id="a-NP"></a>众秽杂行为蜎飞蚑行蠕动之类。<a id="a-NQ"></a>由行受身。<a id="a-NR"></a>厥形万端。<a id="a-NS"></a>识与元气微妙难睹。<a id="a-NT"></a>形无系发。<a id="a-NU"></a>孰能获把。<a id="a-NV"></a>然其释故禀新终始无穷矣。<a id="a-NW"></a>王以灵元化无常体。<a id="a-NX"></a>轮转五涂绵绵不绝。<a id="a-NY"></a>释群臣意。<a id="a-NZ"></a>众闇难寤犹有疑焉。<a id="a-Na"></a>曰。<a id="a-Nb"></a>身死神生。<a id="a-Nc"></a>更受异体。<a id="a-Nd"></a>臣等众矣。<a id="a-Ne"></a>鲜识往世。<a id="a-Nf"></a>王曰。<a id="a-Ng"></a>论未志端。<a id="a-Nh"></a>焉能识历世之事乎。<a id="a-Ni"></a>视不睹耗。<a id="a-Nj"></a>孰能见魂灵之变化乎。<a id="a-Nk"></a>王以闲日由私门出。<a id="a-Nl"></a>粗衣自行。<a id="a-Nm"></a>就补履翁。<a id="a-Nn"></a>戏曰。<a id="a-No"></a>率土之人孰者乐乎。<a id="a-Np"></a>翁曰唯王者乐耳。<a id="a-Nq"></a>曰厥乐云何。<a id="a-Nr"></a>翁曰。<a id="a-Ns"></a>百官虔奉。<a id="a-Nt"></a>兆民贡献。<a id="a-Nu"></a>愿即从心。<a id="a-Nv"></a>斯非乐乎。<a id="a-Nw"></a>王曰。<a id="a-Nx"></a>审如尔云矣。<a id="a-Ny"></a>即饮之以葡萄酒。<a id="a-Nz"></a>厥醉无知。<a id="a-O0"></a>抗着宫中。<a id="a-O1"></a>谓元妃曰。<a id="a-O2"></a>斯蹠翁云。<a id="a-O3"></a>王者乐矣。<a id="a-O4"></a>吾今戏之。<a id="a-O5"></a>衣以王服令听国政。<a id="a-O6"></a>众无骇焉。<a id="a-O7"></a>妃曰敬诺。<a id="a-O8"></a>其醒之日。<a id="a-O9"></a>侍妾佯曰。<a id="a-OA"></a>大王项醉。<a id="a-OB"></a>众事猥积。<a id="a-OC"></a>宜在平省。<a id="a-OD"></a>将出临御。<a id="a-OE"></a>百揆催其平事。<a id="a-OF"></a>蒙蒙瞢瞢东西不照。<a id="a-OG"></a>国史记过。<a id="a-OH"></a>公臣切磋。<a id="a-OI"></a>处座终日。<a id="a-OJ"></a>身都[病-丙+(ㄙ/月)]痛。<a id="a-OK"></a>食不为甘。<a id="a-OL"></a>日有瘦疵。<a id="a-OM"></a>宫女讹曰。<a id="a-ON"></a>大王光华有损何为。<a id="a-OO"></a>答曰。<a id="a-OP"></a>吾梦为补蹠翁。<a id="a-OQ"></a>劳躬求食。<a id="a-OR"></a>甚为难云。<a id="a-OS"></a>故为痟耳。<a id="a-OT"></a>众靡不窃笑之也。<a id="a-OU"></a>从寝不寐。<a id="a-OV"></a>展转反侧。<a id="a-OW"></a>曰吾是补蹠翁耶真天子乎。<a id="a-OX"></a>若是天子肌肤何粗。<a id="a-OY"></a>本补蹠翁。<a id="a-OZ"></a>缘处王宫。<a id="a-Oa"></a>余心荒矣。<a id="a-Ob"></a>目睛乱乎。<a id="a-Oc"></a>二处之身不照孰真。<a id="a-Od"></a>元妃佯曰。<a id="a-Oe"></a>大王不悦。<a id="a-Of"></a>具奉伎乐。<a id="a-Og"></a>饮以葡萄酒。<a id="a-Oh"></a>重醉无知。<a id="a-Oi"></a>复其旧服送着粗床。<a id="a-Oj"></a>酒醒即寤。<a id="a-Ok"></a>睹其陋室贱衣如旧。<a id="a-Ol"></a>百节皆痛。<a id="a-Om"></a>犹被杖楚。<a id="a-On"></a>数日之后。<a id="a-Oo"></a>王又就之。<a id="a-Op"></a>翁曰。<a id="a-Oq"></a>前饮尔酒。<a id="a-Or"></a>湎眩无知。<a id="a-Os"></a>今始寤耳。<a id="a-Ot"></a>梦处王位。<a id="a-Ou"></a>平省众官。<a id="a-Ov"></a>国史记过。<a id="a-Ow"></a>群僚切磋。<a id="a-Ox"></a>内怀惶灼。<a id="a-Oy"></a>百节之痛。<a id="a-Oz"></a>被笞不踰也。<a id="a-P0"></a>梦尚若斯。<a id="a-P1"></a>况真为王乎。<a id="a-P2"></a>往日之论。<a id="a-P3"></a>定为不然。<a id="a-P4"></a>王还宫内。<a id="a-P5"></a>与群臣讲论斯事。<a id="a-P6"></a>笑者聒耳。<a id="a-P7"></a>王谓群臣曰。<a id="a-P8"></a>斯一身所更视听。<a id="a-P9"></a>始今尚不自知。<a id="a-PA"></a>岂况异世舍故受新。<a id="a-PB"></a>更乎众艰魃[魅-未+失]之拂痱忤之困。<a id="a-PC"></a>而云欲知灵化所往受身之土岂不难哉。<a id="a-PD"></a>经曰。<a id="a-PE"></a>愚怀众邪欲睹魂灵犹蒙晦行。<a id="a-PF"></a>仰视星月。<a id="a-PG"></a>劳躬没齿何时能睹。<a id="a-PH"></a>于是群臣率土黎庶。<a id="a-PI"></a>始照魂灵与元气相合。<a id="a-PJ"></a>终而复始。<a id="a-PK"></a>轮转无际。<a id="a-PL"></a>信有生死殃福所趣。<a id="a-PM"></a>佛告诸比丘。<a id="a-PN"></a>时王者是我身也。<a id="a-PO"></a>菩萨普智度无极行明施如是。</p>
  <h2 id="aPP">（九一）梵摩皇经</h2>
  <p id="aPQ">闻如是。<a id="a-PR"></a>一时佛在舍卫国祇树给孤独园。<a id="a-PS"></a>佛告诸比丘。<a id="a-PT"></a>汝等修德奉行众善。<a id="a-PU"></a>必获景福。<a id="a-PV"></a>譬如农夫宿有良田。<a id="a-PW"></a>耕犁调熟。<a id="a-PX"></a>雨润和适。<a id="a-PY"></a>下种以时。<a id="a-PZ"></a>应节而生。<a id="a-Pa"></a>芸除草秽。<a id="a-Pb"></a>又无灾害。<a id="a-Pc"></a>何惧不获。<a id="a-Pd"></a>昔我前世未为佛时。<a id="a-Pe"></a>心弘普爱。<a id="a-Pf"></a>愍济众生。<a id="a-Pg"></a>犹若慈母育其赤子。<a id="a-Ph"></a>如斯七年。<a id="a-Pi"></a>仁功勋着。<a id="a-Pj"></a>寿终。<a id="a-Pk"></a>魂灵上为梵皇。<a id="a-Pl"></a>号曰梵摩。<a id="a-Pm"></a>处彼天位。<a id="a-Pn"></a>更历天地七成七败。<a id="a-Po"></a>当欲败时吾辄上升第十五约净天。<a id="a-Pp"></a>其后更始。<a id="a-Pq"></a>复还梵天。<a id="a-Pr"></a>清净无欲。<a id="a-Ps"></a>在所自然。<a id="a-Pt"></a>后下为忉利天帝三十六返。<a id="a-Pu"></a>七宝宫阙饮食被服音乐自然。<a id="a-Pv"></a>后复还世间作飞行皇帝。<a id="a-Pw"></a>七宝导从。<a id="a-Px"></a>一者紫金转轮。<a id="a-Py"></a>二者明月神珠。<a id="a-Pz"></a>三者飞行白象。<a id="a-Q0"></a>四者绀马朱鬣。<a id="a-Q1"></a>五者玉女妻。<a id="a-Q2"></a>六者典宝臣。<a id="a-Q3"></a>七者圣补臣。<a id="a-Q4"></a>事事八万四千。<a id="a-Q5"></a>王有千子。<a id="a-Q6"></a>皆端正皎洁仁慈勇武。<a id="a-Q7"></a>一人当千。<a id="a-Q8"></a>王尔时以五教治政。<a id="a-Q9"></a>不枉人民。<a id="a-QA"></a>一者慈仁不杀恩及群生。<a id="a-QB"></a>二者清让不盗捐己济众。<a id="a-QC"></a>三者贞洁不淫不犯诸欲。<a id="a-QD"></a>四者诚信不欺言无华饰。<a id="a-QE"></a>五者奉孝不醉行无沾污。<a id="a-QF"></a>当此之时牢狱不设。<a id="a-QG"></a>鞭杖不加。<a id="a-QH"></a>风雨调适。<a id="a-QI"></a>五谷丰熟。<a id="a-QJ"></a>灾害不起。<a id="a-QK"></a>其世太平。<a id="a-QL"></a>四天下民。<a id="a-QM"></a>相率以道。<a id="a-QN"></a>信善得福恶有重殃。<a id="a-QO"></a>死皆升天。<a id="a-QP"></a>无入三恶道者。<a id="a-QQ"></a>佛告诸比丘。<a id="a-QR"></a>昔我前世行四等心。<a id="a-QS"></a>七年之功上为梵皇下为帝释。<a id="a-QT"></a>复还世间作飞行皇帝。<a id="a-QU"></a>典四天下数千百世。<a id="a-QV"></a>功积德满。<a id="a-QW"></a>诸恶寂灭。<a id="a-QX"></a>众善普会。<a id="a-QY"></a>处世为佛。<a id="a-QZ"></a>独言只步三界特尊。<a id="a-Qa"></a>诸比丘闻经欢喜为佛作礼而去。<a id="a-Qb"></a>菩萨普智度无极行明施如是。</p>
 </body>
</html>