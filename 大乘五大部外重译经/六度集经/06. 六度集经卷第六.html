<!doctype html>
<html id="z3IBTgOMh" data-ver="1339">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="大乘五大部外重译经">
  <meta period="吴">
 </head>
 <body>
  <h1 id="a1">六度集经卷第六</h1>
  <h2 id="a2">精进度无极第四凡十九章</h2>
  <p id="a3">精进度无极者。<a id="a-4"></a>厥则云何。<a id="a-5"></a>精存道奥。<a id="a-6"></a>进之无怠。<a id="a-7"></a>卧坐行步。<a id="a-8"></a>喘息不替。<a id="a-9"></a>其目仿佛。<a id="a-A"></a>恒睹诸佛灵像变化立己前矣。<a id="a-B"></a>厥耳听声。<a id="a-C"></a>恒闻正真垂诲德音。<a id="a-D"></a>鼻为道香。<a id="a-E"></a>口为道言。<a id="a-F"></a>手供道事。<a id="a-G"></a>足蹈道堂。<a id="a-H"></a>不替斯志呼吸之间矣。<a id="a-I"></a>忧愍众生长夜沸海。<a id="a-J"></a>洄流轮转。<a id="a-K"></a>毒加无救。<a id="a-L"></a>菩萨忧之。<a id="a-M"></a>犹至孝之丧亲矣。<a id="a-N"></a>若夫济众生之路。<a id="a-O"></a>前有汤火之难刃毒之害。<a id="a-P"></a>投躬危命。<a id="a-Q"></a>喜济众难。<a id="a-R"></a>志踰六冥之徒获荣华矣。</p>
  <p data-pb></p>
  <h2 id="aS">（五五）</h2>
  <p id="aT">者菩萨。<a id="a-U"></a>时为凡人。<a id="a-V"></a>闻佛名号相好道力。<a id="a-W"></a>功德巍巍。<a id="a-X"></a>诸天共宗。<a id="a-Y"></a>则高行者众苦都灭矣。<a id="a-Z"></a>菩萨存想。<a id="a-a"></a>吟泣无宁。<a id="a-b"></a>曰吾从得天师经典玩诵。<a id="a-c"></a>执行以致为佛。<a id="a-d"></a>愈众生病令还本净乎。<a id="a-e"></a>时佛去世无除馑众。<a id="a-f"></a>莫由受闻。<a id="a-g"></a>邻有凡夫其性贪残。<a id="a-h"></a>睹菩萨精进志锐曰。<a id="a-i"></a>吾知佛三戒一章。<a id="a-j"></a>尔欲禀乎。<a id="a-k"></a>菩萨闻之。<a id="a-l"></a>其喜无量。<a id="a-m"></a>稽首足下。<a id="a-n"></a>伏地请戒。<a id="a-o"></a>知偈者曰。<a id="a-p"></a>斯为无上正真最正觉道法御天人师之要教也。<a id="a-q"></a>子欲徒闻之。<a id="a-r"></a>岂其然乎。<a id="a-s"></a>答曰。<a id="a-t"></a>请问法仪厥义何之。<a id="a-u"></a>曰尔审恳诚者。<a id="a-v"></a>身毛一孔一针刺之。<a id="a-w"></a>血流身痛心不悔者。<a id="a-x"></a>尊教可闻矣。<a id="a-y"></a>答曰。<a id="a-z"></a>闻佛则殒。<a id="a-10"></a>吾欣为之。<a id="a-11"></a>岂况刺身而生存者乎。<a id="a-12"></a>即布针以刺身。<a id="a-13"></a>血若流泉。<a id="a-14"></a>菩萨喜于闻法。<a id="a-15"></a>得无痛之定。<a id="a-16"></a>天帝释睹菩萨志锐为其怆然。<a id="a-17"></a>化令举身一毛孔者有一针矣。<a id="a-18"></a>其人睹之照厥志高。<a id="a-19"></a>即授之曰。<a id="a-1A"></a>守口摄意身无犯恶。<a id="a-1B"></a>除是三行得贤径度。<a id="a-1C"></a>是诸如来无所著正真尊最正觉戒真说也。<a id="a-1D"></a>菩萨闻戒欢喜稽首。<a id="a-1E"></a>顾视身针霍然不现。<a id="a-1F"></a>颜景弈弈。<a id="a-1G"></a>气力踰前。<a id="a-1H"></a>天人鬼龙靡不叹懿。<a id="a-1I"></a>志进行高。<a id="a-1J"></a>踵指相寻。<a id="a-1K"></a>遂致得佛。<a id="a-1L"></a>拯济众生。<a id="a-1M"></a>佛告诸比丘。<a id="a-1N"></a>授菩萨偈者今调达是。<a id="a-1O"></a>调达虽先知佛偈。<a id="a-1P"></a>犹盲执烛</p>
  <p data-pb></p>
  <h2 id="a1Q">（五六）</h2>
  <p id="a1R">者菩萨。<a id="a-1S"></a>为猕猴王。<a id="a-1T"></a>常从五百猕猴游戏。<a id="a-1U"></a>时世枯旱。<a id="a-1V"></a>众果不丰。<a id="a-1W"></a>其国王城去山不远。<a id="a-1X"></a>隔以小水。<a id="a-1Y"></a>猴王将其众入苑食果。<a id="a-1Z"></a>苑司以闻。<a id="a-1a"></a>王曰。<a id="a-1b"></a>密守无令得去。<a id="a-1c"></a>猴王知之。<a id="a-1d"></a>怆然而曰。<a id="a-1e"></a>吾为众长祸福所由。<a id="a-1f"></a>贪果济命而更误众。<a id="a-1g"></a>敕其众曰。<a id="a-1h"></a>布行求虅。<a id="a-1i"></a>众还虅至。<a id="a-1j"></a>竞各连续。<a id="a-1k"></a>以其一端缚大树枝。<a id="a-1l"></a>猴王自系腰登树投身。<a id="a-1m"></a>攀彼树枝。<a id="a-1n"></a>虅短身垂。<a id="a-1o"></a>敕其众曰。<a id="a-1p"></a>疾缘虅度。<a id="a-1q"></a>众以过毕。<a id="a-1r"></a>两掖俱绝。<a id="a-1s"></a>堕水边岸。<a id="a-1t"></a>绝而复苏。<a id="a-1u"></a>国王。<a id="a-1v"></a>晨往案行获大猕猴。<a id="a-1w"></a>能为人语。<a id="a-1x"></a>叩头自陈云。<a id="a-1y"></a>野兽贪生恃泽附国。<a id="a-1z"></a>时旱果乏。<a id="a-20"></a>干犯天苑。<a id="a-21"></a>咎过在我。<a id="a-22"></a>原赦其余。<a id="a-23"></a>虫身朽肉。<a id="a-24"></a>可供太官一朝之肴也。<a id="a-25"></a>王仰叹曰。<a id="a-26"></a>虫兽之长。<a id="a-27"></a>杀身济众。<a id="a-28"></a>有古贤之弘仁。<a id="a-29"></a>吾为人君。<a id="a-2A"></a>岂能如乎。<a id="a-2B"></a>为之挥涕。<a id="a-2C"></a>命解其缚。<a id="a-2D"></a>扶着安土。<a id="a-2E"></a>敕一国中恣猴所食。<a id="a-2F"></a>有犯之者罪与贼同。<a id="a-2G"></a>还向皇后陈其仁泽。<a id="a-2H"></a>古贤之行未等于兹。<a id="a-2I"></a>吾仁糸发。<a id="a-2J"></a>彼踰昆仑矣。<a id="a-2K"></a>后曰善哉。<a id="a-2L"></a>奇矣斯虫也。<a id="a-2M"></a>王当恣其所食无令众害。<a id="a-2N"></a>王曰。<a id="a-2O"></a>吾已命矣。<a id="a-2P"></a>佛告诸比丘。<a id="a-2Q"></a>猕猴王者吾身是也。<a id="a-2R"></a>国王者阿难是也。<a id="a-2S"></a>五百猕猴者。<a id="a-2T"></a>今五百比丘是。<a id="a-2U"></a>菩萨锐志度无极精进如是。</p>
  <p data-pb></p>
  <h2 id="a2V">（五七）</h2>
  <p id="a2W">者菩萨。<a id="a-2X"></a>身为鹿王。<a id="a-2Y"></a>力势踰众。<a id="a-2Z"></a>仁爱普覆。<a id="a-2a"></a>群鹿慕从。<a id="a-2b"></a>所游近苑。<a id="a-2c"></a>牧人以闻。<a id="a-2d"></a>王率士众合围逼之。<a id="a-2e"></a>鹿王乃知。<a id="a-2f"></a>垂泣而曰。<a id="a-2g"></a>尔等斯厄。<a id="a-2h"></a>厥尤由我也。<a id="a-2i"></a>吾将没命济尔群小。<a id="a-2j"></a>鹿王就索下前两足曰。<a id="a-2k"></a>登吾踊出尔等可全矣。<a id="a-2l"></a>群鹿如之咸获免矣。<a id="a-2m"></a>身肉决裂。<a id="a-2n"></a>血若流泉。<a id="a-2o"></a>躃地才息。<a id="a-2p"></a>其痛难言。<a id="a-2q"></a>群鹿啼呼。<a id="a-2r"></a>徘徊不去。<a id="a-2s"></a>人王睹其体残。<a id="a-2t"></a>血流丹地。<a id="a-2u"></a>不见鹿众曰。<a id="a-2v"></a>斯者何以。<a id="a-2w"></a>鹿王对曰。<a id="a-2x"></a>执操不淑。<a id="a-2y"></a>禀命为兽。<a id="a-2z"></a>寻求美草以全微命。<a id="a-30"></a>干犯国境罪应尤重。<a id="a-31"></a>身肉虽尽两脾五藏完具尚</p>
  <p data-pb></p>
  <h2 id="a32">（五八）</h2>
  <p id="a33">者菩萨。<a id="a-34"></a>身为鹿王。<a id="a-35"></a>名曰修凡。<a id="a-36"></a>体毛九色睹世希有。<a id="a-37"></a>江边游戏。<a id="a-38"></a>睹有溺人呼天求哀。<a id="a-39"></a>鹿愍之曰。<a id="a-3A"></a>人命难得而当殒乎。<a id="a-3B"></a>吾宁投危以济彼矣。<a id="a-3C"></a>即泅趣之曰。<a id="a-3D"></a>尔勿恐也。<a id="a-3E"></a>援吾角骑吾背。<a id="a-3F"></a>今自相济。<a id="a-3G"></a>人即如之。<a id="a-3H"></a>鹿出人毕。<a id="a-3I"></a>息微殆绝。<a id="a-3J"></a>人活甚喜。<a id="a-3K"></a>绕鹿三匝。<a id="a-3L"></a>叩头陈曰。<a id="a-3M"></a>人道难遇。<a id="a-3N"></a>厥命惟重。<a id="a-3O"></a>大夫投危济吾重命。<a id="a-3P"></a>恩喻二仪。<a id="a-3Q"></a>终始弗忘。<a id="a-3R"></a>愿为奴使供给所乏。<a id="a-3S"></a>鹿曰尔去。<a id="a-3T"></a>以吾躯命累汝终身。<a id="a-3U"></a>夫有索我无云睹之。<a id="a-3V"></a>溺人敬诺没命不违。<a id="a-3W"></a>时国王名摩因光。<a id="a-3X"></a>禀操淳和慈育黎庶。<a id="a-3Y"></a>王之元后厥名和致。<a id="a-3Z"></a>梦见鹿王身毛九色。<a id="a-3a"></a>其角踰犀寐寤以闻。<a id="a-3b"></a>欲以鹿之皮角为衣为珥。<a id="a-3c"></a>若不获之妾必死矣。<a id="a-3d"></a>王重曰可。<a id="a-3e"></a>晨向群巨说鹿体状。<a id="a-3f"></a>布命募求。<a id="a-3g"></a>获者封之一县。<a id="a-3h"></a>金钵满之银粟。<a id="a-3i"></a>银钵满之金粟。<a id="a-3j"></a>募之若斯。<a id="a-3k"></a>溺人悦焉。<a id="a-3l"></a>曰吾获一县金银满钵。<a id="a-3m"></a>终身之乐。<a id="a-3n"></a>鹿自殒命。<a id="a-3o"></a>余何豫哉。<a id="a-3p"></a>即驰诣宫。<a id="a-3q"></a>如事陈闻启之。<a id="a-3r"></a>斯</p>
  <p data-pb></p>
  <h2 id="a3s">（五九）</h2>
  <p id="a3t">者菩萨。<a id="a-3u"></a>身为马王。<a id="a-3v"></a>名曰驱耶。<a id="a-3w"></a>常处海边渡漂流人。<a id="a-3x"></a>时海彼岸有淫女鬼。<a id="a-3y"></a>其数甚多。<a id="a-3z"></a>若睹商人。<a id="a-40"></a>即化为城郭居处。<a id="a-41"></a>田园伎乐饮食。<a id="a-42"></a>变为美人。<a id="a-43"></a>颜华暐晔。<a id="a-44"></a>要请商人。<a id="a-45"></a>酒乐娱之。<a id="a-46"></a>鬼魅惑人。<a id="a-47"></a>皆留匹偶。<a id="a-48"></a>一年之间。<a id="a-49"></a>淫鬼厌故。<a id="a-4A"></a>以铁錞刺其咽。<a id="a-4B"></a>饮其血食其肉吮其髓。<a id="a-4C"></a>马王遥睹淫鬼啖人。<a id="a-4D"></a>为之流泪。<a id="a-4E"></a>因飞渡海。<a id="a-4F"></a>之海彼岸。<a id="a-4G"></a>获成捣粳米。<a id="a-4H"></a>马王食饮毕。<a id="a-4I"></a>登山呼曰。<a id="a-4J"></a>谁欲度者。<a id="a-4K"></a>如此三矣。<a id="a-4L"></a>商人闻之喜曰。<a id="a-4M"></a>常闻神马哀度危难。<a id="a-4N"></a>今其瑧乎。<a id="a-4O"></a>喜而趣之。<a id="a-4P"></a>曰哀度吾等。<a id="a-4Q"></a>马曰。<a id="a-4R"></a>尔等去者。<a id="a-4S"></a>淫鬼必当提子示尔号呼而追。<a id="a-4T"></a>有顾恋之心者。<a id="a-4U"></a>吾去后。<a id="a-4V"></a>鬼必复以铁錞錞尔咽。<a id="a-4W"></a>饮尔血吞尔肉。<a id="a-4X"></a>正心存善可得全命矣。<a id="a-4Y"></a>夫欲归者。<a id="a-4Z"></a>骑吾背援吾鬣尾捉头颈自由所执。<a id="a-4a"></a>更相攀援。<a id="a-4b"></a>必活睹亲也。<a id="a-4c"></a>商人信用其言者。<a id="a-4d"></a>皆获全命归睹六亲。<a id="a-4e"></a>淫惑之徒信鬼妖蛊靡不见啖。<a id="a-4f"></a>夫信正去邪。<a id="a-4g"></a>现世永康矣。<a id="a-4h"></a>佛告诸比丘。<a id="a-4i"></a>时马王者吾身是也。<a id="a-4j"></a>菩萨锐志度无极精进如是。</p>
  <h2 id="a4k">（六○）</h2>
  <p id="a4l">昔者菩萨。<a id="a-4m"></a>身为鱼王。<a id="a-4n"></a>有左右臣。<a id="a-4o"></a>皆怀高行。<a id="a-4p"></a>常存佛教。<a id="a-4q"></a>食息不替。<a id="a-4r"></a>食水生菜。<a id="a-4s"></a>苟以全命慈育群小。<a id="a-4t"></a>犹护自身。<a id="a-4u"></a>寻潮游戏。<a id="a-4v"></a>诲以佛戒。<a id="a-4w"></a>不觉渔人以网挟之。<a id="a-4x"></a>群鱼巨细靡不惶灼。<a id="a-4y"></a>鱼王愍曰。<a id="a-4z"></a>慎无恐矣。<a id="a-50"></a>一心念佛愿众生安。<a id="a-51"></a>普慈弘誓。<a id="a-52"></a>天祐犹响。<a id="a-53"></a>疾来相寻。<a id="a-54"></a>吾济尔等。<a id="a-55"></a>鱼王以首倒殖泥中。<a id="a-56"></a>住尾举纲。<a id="a-57"></a>众皆驰出。<a id="a-58"></a>群鱼得活靡不附亲。<a id="a-59"></a>佛告诸比丘。<a id="a-5A"></a>时鱼王者吾身是也。<a id="a-5B"></a>左右臣者鹙鹭子大目揵连是。<a id="a-5C"></a>菩萨锐志度无极精进如是。</p>
  <h2 id="a5D">（六一）</h2>
  <p id="a5E">昔者菩萨。<a id="a-5F"></a>身为龟王。<a id="a-5G"></a>昼夜精进思善方便。<a id="a-5H"></a>令众生神得还本无。<a id="a-5I"></a>又有龟王。<a id="a-5J"></a>共处深山。<a id="a-5K"></a>俱睹蝘蜒登树自投。<a id="a-5L"></a>如斯无宁。<a id="a-5M"></a>菩萨占曰。<a id="a-5N"></a>斯危身之象矣。<a id="a-5O"></a>吾等宜早避之为善。<a id="a-5P"></a>其一龟王。<a id="a-5Q"></a>专愚自由。<a id="a-5R"></a>不从真言。<a id="a-5S"></a>菩萨尽心济其从者令得免难。<a id="a-5T"></a>十日之后。<a id="a-5U"></a>象王徒众就树燕息。<a id="a-5V"></a>蝘蜒自投堕象耳中。<a id="a-5W"></a>则惊啼呼。<a id="a-5X"></a>群象犇赴。<a id="a-5Y"></a>其来纵横践杀诸龟。<a id="a-5Z"></a>龟王恚曰。<a id="a-5a"></a>知事若兹而不指云。<a id="a-5b"></a>吾死尔生。<a id="a-5c"></a>于心善乎。<a id="a-5d"></a>累劫寻尔。<a id="a-5e"></a>逢必残戮。<a id="a-5f"></a>佛告诸比丘。<a id="a-5g"></a>善占龟者吾身是也。<a id="a-5h"></a>自专不去者调达是也。<a id="a-5i"></a>菩萨锐志度无极精进如是。</p>
  <h2 id="a5j">（六二）</h2>
  <p id="a5k">昔者菩萨。<a id="a-5l"></a>为鹦鹉王。<a id="a-5m"></a>徒众三千。<a id="a-5n"></a>有两鹦鹉。<a id="a-5o"></a>力干踰众。<a id="a-5p"></a>口衔竹茎以为车乘。<a id="a-5q"></a>王乘其上飞止游戏。<a id="a-5r"></a>常乘茎车。<a id="a-5s"></a>上下前后左右鹦鹉各五百众。<a id="a-5t"></a>六面辅翼合有三千。<a id="a-5u"></a>贡献所珍。<a id="a-5v"></a>娱乐随时。<a id="a-5w"></a>王深自惟。<a id="a-5x"></a>众欢乱德无由获定。<a id="a-5y"></a>吾将权焉托病不食。<a id="a-5z"></a>佯死弃众。<a id="a-60"></a>其诸众者以箪覆之。<a id="a-61"></a>各捐而去。<a id="a-62"></a>王兴求食。<a id="a-63"></a>诸鹦鹉众诣他山鹦鹉王所曰。<a id="a-64"></a>吾王丧矣。<a id="a-65"></a>愿为臣仆。<a id="a-66"></a>曰尔王死者以尸相示。<a id="a-67"></a>若其真丧。<a id="a-68"></a>吾将纳尔众。<a id="a-69"></a>还取尸霍然不见。<a id="a-6A"></a>四布行索获其王矣。<a id="a-6B"></a>佥然为礼复故供养。<a id="a-6C"></a>王曰。<a id="a-6D"></a>吾尚未丧尔等委捐。<a id="a-6E"></a>诸佛明训。<a id="a-6F"></a>睹世无亲唯道可宗。<a id="a-6G"></a>沙门以须发为乱志之秽。<a id="a-6H"></a>故捐弃之崇无欲行。<a id="a-6I"></a>尔等欢闹。<a id="a-6J"></a>邪声乱志。<a id="a-6K"></a>独而无偶。<a id="a-6L"></a>上圣齐德。<a id="a-6M"></a>言毕翻飞。<a id="a-6N"></a>闲处窈寂。<a id="a-6O"></a>弃欲无为。<a id="a-6P"></a>思惟定行。<a id="a-6Q"></a>诸秽都灭。<a id="a-6R"></a>心如天金。<a id="a-6S"></a>佛告诸比丘。<a id="a-6T"></a>时鹦鹉王者吾身是。<a id="a-6U"></a>菩萨锐志度无极精进如是。</p>
  <h2 id="a6V">（六三）</h2>
  <p id="a6W">昔者菩萨。<a id="a-6X"></a>身为鸽王。<a id="a-6Y"></a>徒众五百。<a id="a-6Z"></a>于国王苑翱翔索食。<a id="a-6a"></a>国王睹之。<a id="a-6b"></a>敕令牧夫率网张捕。<a id="a-6c"></a>其众巨细无有子遗。<a id="a-6d"></a>笼而闭之。<a id="a-6e"></a>食以粳米肥肉。<a id="a-6f"></a>太官以供肴膳。<a id="a-6g"></a>鸽王见拘。<a id="a-6h"></a>一心念佛。<a id="a-6i"></a>悔过兴慈。<a id="a-6j"></a>愿令众生拘者得解。<a id="a-6k"></a>疾离八难无如我也。<a id="a-6l"></a>谓诸鸽曰。<a id="a-6m"></a>佛经众戒贪为元首。<a id="a-6n"></a>贪以致荣者。<a id="a-6o"></a>犹饿夫获毒饮矣。<a id="a-6p"></a>得志之乐其久若电。<a id="a-6q"></a>众苦困己其有亿载。<a id="a-6r"></a>尔等捐食身命可全矣。<a id="a-6s"></a>众对之曰。<a id="a-6t"></a>见拘处笼将欲何冀乎。<a id="a-6u"></a>王曰。<a id="a-6v"></a>违替佛教纵情贪欲。<a id="a-6w"></a>靡不丧身者也。<a id="a-6x"></a>己自捐食肥体日耗。<a id="a-6y"></a>间关得出。<a id="a-6z"></a>顾谓余曰。<a id="a-70"></a>除贪捐食可如我也。<a id="a-71"></a>言毕飞去。<a id="a-72"></a>佛告诸比丘。<a id="a-73"></a>鸽王者吾身是也。<a id="a-74"></a>菩萨锐志度无极精进如是。</p>
  <h2 id="a75">（六四）佛说蜜蜂王经</h2>
  <p id="a76">闻如是。<a id="a-77"></a>一时佛在舍卫国祇树给孤独园。<a id="a-78"></a>佛告诸弟子。<a id="a-79"></a>当勤精进听闻讽诵。<a id="a-7A"></a>莫得懈怠阴盖所覆。<a id="a-7B"></a>吾念过去无数劫时。<a id="a-7C"></a>有佛名一切度王如来无所著最正觉。<a id="a-7D"></a>时为一切诸天人民不可计数而说经法。<a id="a-7E"></a>是时众中有两比丘。<a id="a-7F"></a>其一比丘名精进辩。<a id="a-7G"></a>一比丘名德乐正。<a id="a-7H"></a>共听经法。<a id="a-7I"></a>精进辩者闻经欢喜。<a id="a-7J"></a>应时即得阿惟越致。<a id="a-7K"></a>神通具足。<a id="a-7L"></a>德乐正者。<a id="a-7M"></a>睡眠不觉独无所得。<a id="a-7N"></a>时精进辩谓德乐正言。<a id="a-7O"></a>佛者难值。<a id="a-7P"></a>亿百千世时乃一出耳。<a id="a-7Q"></a>当曼精进为众作本。<a id="a-7R"></a>如何睡眠。<a id="a-7S"></a>夫睡眠者阴盖之罪。<a id="a-7T"></a>当自勖勉有觉寤心。<a id="a-7U"></a>时德乐正。<a id="a-7V"></a>闻其教诏便即经行。<a id="a-7W"></a>于祇树间甫始经行复住睡眠。<a id="a-7X"></a>如是烦乱不能自定。<a id="a-7Y"></a>诣泉水侧坐欲思惟。<a id="a-7Z"></a>复坐睡眠。<a id="a-7a"></a>时精进辩。<a id="a-7b"></a>便以善权往而度之。<a id="a-7c"></a>化作蜜蜂王。<a id="a-7d"></a>飞趣其眼如欲螫之。<a id="a-7e"></a>时德乐正惊觉而坐。<a id="a-7f"></a>畏此蜂王须臾复睡。<a id="a-7g"></a>时蜜蜂王飞入腋下螫其胸腹。<a id="a-7h"></a>德乐正惊心中懅悸不敢复睡。<a id="a-7i"></a>时泉水中有杂色花。<a id="a-7j"></a>忧昙、<a id="a-7k"></a>拘文。<a id="a-7l"></a>种种鲜洁。<a id="a-7m"></a>时蜜蜂王。<a id="a-7n"></a>飞住华上食甘露味。<a id="a-7o"></a>时德乐正端坐视之。<a id="a-7p"></a>畏复飞来不敢复睡。<a id="a-7q"></a>思惟蜂王观其根本。<a id="a-7r"></a>蜂王食味不出华中。<a id="a-7s"></a>须臾之顷。<a id="a-7t"></a>蜂王睡眠。<a id="a-7u"></a>堕污泥中身体沐浴。<a id="a-7v"></a>已复还飞住其华上。<a id="a-7w"></a>时德乐正。<a id="a-7x"></a>向蜜蜂王。<a id="a-7y"></a>说此偈言。</p>
  <p id="a7z">是食甘露者　　其身得安隐</p>
  <p id="a80">不当复持归　　遍及其妻子</p>
  <p id="a81">如何堕泥中　　自污其身体</p>
  <p id="a82">如是为无黠　　败其甘露味</p>
  <p id="a83">又如此华者　　不宜久住中</p>
  <p id="a84">日没华还合　　求出则不能</p>
  <p id="a85">当须日光明　　尔乃复得出</p>
  <p id="a86">长夜之疲冥　　如是甚勤苦</p>
  <p id="a87">时蜜蜂王。<a id="a-88"></a>向德乐正。<a id="a-89"></a>说偈报言。</p>
  <p id="a8A">佛者譬甘露　　听闻无厌足</p>
  <p id="a8B">不当有懈怠　　无益于一切</p>
  <p id="a8C">五道生死海　　譬如堕污泥</p>
  <p id="a8D">爱欲所缠裹　　无智为甚迷</p>
  <p id="a8E">日出众华开　　譬佛之色身</p>
  <p id="a8F">日没华还合　　世尊般泥曰</p>
  <p id="a8G">值见如来世　　当曼精进受</p>
  <p id="a8H">除去睡阴盖　　莫呼佛常在</p>
  <p id="a8I">深法之要慧　　不以色因缘</p>
  <p id="a8J">其现有智者　　当知为善权</p>
  <p id="a8K">善权之所度　　有益不唐举</p>
  <p id="a8L">而现此变化　　亦以一切故</p>
  <p id="a8M">时德乐正听闻其说。<a id="a-8N"></a>即得不起法忍。<a id="a-8O"></a>解诸法本逮陀邻尼。<a id="a-8P"></a>乃知精进辩善权方便。<a id="a-8Q"></a>常独经行不复懈怠。<a id="a-8R"></a>应时亦得不退转地。<a id="a-8S"></a>佛告阿难。<a id="a-8T"></a>尔时精进辩者今我身是也。<a id="a-8U"></a>德乐正者弥勒是也。<a id="a-8V"></a>佛语阿难。<a id="a-8W"></a>我尔时俱与弥勒共听经法。<a id="a-8X"></a>弥勒时睡眠独无所得。<a id="a-8Y"></a>设我尔时不行善权而救度者。<a id="a-8Z"></a>弥勒于今在生死中未得度脱。<a id="a-8a"></a>闻是法者常当精进。<a id="a-8b"></a>广劝一切皆令除去睡眠之盖。<a id="a-8c"></a>当造光明智慧之本。<a id="a-8d"></a>说是事时。<a id="a-8e"></a>无央数人皆发无上平等度意。<a id="a-8f"></a>菩萨锐志度无极精进如是。</p>
  <p data-pb></p>
  <h2 id="a8g">（六五）佛以三事笑经</h2>
  <p id="a8h">者菩萨。<a id="a-8i"></a>为清信士。<a id="a-8j"></a>归命三尊。<a id="a-8k"></a>慈弘仁普。<a id="a-8l"></a>恕济群生。<a id="a-8m"></a>守清不盗。<a id="a-8n"></a>布施等至。<a id="a-8o"></a>贞净不劮。<a id="a-8p"></a>观捐内淫。<a id="a-8q"></a>信同四时重如须弥。<a id="a-8r"></a>绝酒不饮。<a id="a-8s"></a>尊孝喻亲。<a id="a-8t"></a>以正月奉六斋精进无倦。<a id="a-8u"></a>所生遇佛。<a id="a-8v"></a>德行日隆。<a id="a-8w"></a>遂成如来无所著正真觉道法御天人师。<a id="a-8x"></a>教化周旋。<a id="a-8y"></a>时行历市睹一老翁斗量卖鱼。<a id="a-8z"></a>哀恸[口*睪]曰。<a id="a-90"></a>怨乎皇天。<a id="a-91"></a>吾子何咎而早丧身。<a id="a-92"></a>子存卖鱼吾岂劳乎。<a id="a-93"></a>佛睹其然笑之。<a id="a-94"></a>口光五色。<a id="a-95"></a>度市斯须。<a id="a-96"></a>又睹大猪浴尿行路。<a id="a-97"></a>佛复笑焉。<a id="a-98"></a>阿难整服稽首而白。<a id="a-99"></a>属笑人多莫由敬质。<a id="a-9A"></a>而今重笑。<a id="a-9B"></a>必有教诏。<a id="a-9C"></a>愿释众疑为后景模。<a id="a-9D"></a>世尊告曰。<a id="a-9E"></a>阿难。<a id="a-9F"></a>吾笑有三因缘。<a id="a-9G"></a>一曰。<a id="a-9H"></a>观彼老公之愚。<a id="a-9I"></a>其为弘普矣。<a id="a-9J"></a>日以罾网残群生命。<a id="a-9K"></a>盖无丝发之恻隐。<a id="a-9L"></a>祸子自丧。<a id="a-9M"></a>而怨诸天呼[口*睪]惊怖。<a id="a-9N"></a>斯下愚之行。<a id="a-9O"></a>非二仪之仁。<a id="a-9P"></a>贤圣之恕也。<a id="a-9Q"></a>以是笑耳。<a id="a-9R"></a>昔者飞行皇帝。<a id="a-9S"></a>植福巍巍。<a id="a-9T"></a>志憍行逸。<a id="a-9U"></a>今为斗量鱼。<a id="a-9V"></a>斯二矣。<a id="a-9W"></a>不想人天。<a id="a-9X"></a>寿八十亿四千万劫。<a id="a-9Y"></a>意专著空。<a id="a-9Z"></a>不能空空。<a id="a-9a"></a>还于本无。<a id="a-9b"></a>福尽受罪今在斗中。<a id="a-9c"></a>斯三矣。<a id="a-9d"></a>阿难质曰。<a id="a-9e"></a>飞行皇帝。<a id="a-9f"></a>逮彼尊天。<a id="a-9g"></a>其德巍巍。<a id="a-9h"></a>何故不免于罪乎。<a id="a-9i"></a>世尊曰。<a id="a-9j"></a>祸福非真。<a id="a-9k"></a>当有何常。<a id="a-9l"></a>夫处尊荣施四等恩。<a id="a-9m"></a>觉四非常。<a id="a-9n"></a>可免彼祸矣。<a id="a-9o"></a>若因贵自遂。<a id="a-9p"></a>快心从邪。<a id="a-9q"></a>福尽受罪。<a id="a-9r"></a>自古来然。<a id="a-9s"></a>殃福追己。<a id="a-9t"></a>犹影寻形响之应声。<a id="a-9u"></a>岂有贵贱哉。<a id="a-9v"></a>惟吾前世为清信士。<a id="a-9w"></a>时有邻人好奉鬼蛊。<a id="a-9x"></a>奸[卄/(阿-可+辛)/女]为群。<a id="a-9y"></a>不信作恶。<a id="a-9z"></a>重祸响应。<a id="a-A0"></a>每至斋日。<a id="a-A1"></a>吾要入佛正真之庙。<a id="a-A2"></a>听沙门众散说净法。<a id="a-A3"></a>以为德本。<a id="a-A4"></a>防绝凶祸。<a id="a-A5"></a>而子淫荒。<a id="a-A6"></a>讹云有务。<a id="a-A7"></a>吾诣佛庙。<a id="a-A8"></a>子往乱道。<a id="a-A9"></a>自斯之后。<a id="a-AA"></a>吾之所生。<a id="a-AB"></a>逢佛闻法与沙门齐志。<a id="a-AC"></a>德行日隆。<a id="a-AD"></a>遂成如来无所著正真道最正觉道法御天人师为三界尊。<a id="a-AE"></a>号曰法王。<a id="a-AF"></a>邻人好事鬼术残贼群生。<a id="a-AG"></a>泆荡女色。<a id="a-AH"></a>酒乱不孝。<a id="a-AI"></a>自谓得志。<a id="a-AJ"></a>轮转三道。<a id="a-AK"></a>苦毒无量。<a id="a-AL"></a>吾已为佛。<a id="a-AM"></a>子续为臭虫。<a id="a-AN"></a>是以笑之。<a id="a-AO"></a>佛告阿难。<a id="a-AP"></a>吾累劫禀经采义。<a id="a-AQ"></a>亲乐沙门获斯巍巍矣。<a id="a-AR"></a>菩萨锐志度无极精进如是。</p>
  <p data-pb></p>
  <h2 id="aAS">（六六）小儿闻法即解经</h2>
  <p id="aAT">有比丘。<a id="a-AU"></a>精进守法。<a id="a-AV"></a>少持禁戒。<a id="a-AW"></a>初不毁犯。<a id="a-AX"></a>常守梵行。<a id="a-AY"></a>在精舍止。<a id="a-AZ"></a>所可讽诵是般若波罗蜜。<a id="a-Aa"></a>说经声妙无能及者。<a id="a-Ab"></a>其有闻此比丘音声莫不欢喜。<a id="a-Ac"></a>有一小儿厥年七岁。<a id="a-Ad"></a>城外牧牛遥闻比丘诵说经声。<a id="a-Ae"></a>即寻音往诣精舍中。<a id="a-Af"></a>礼比丘已却坐一面。<a id="a-Ag"></a>听其经言。<a id="a-Ah"></a>时说色本闻之即解。<a id="a-Ai"></a>儿大欢喜经句绝已。<a id="a-Aj"></a>便问比丘。<a id="a-Ak"></a>比丘应答不可儿意。<a id="a-Al"></a>是时小儿反为解说。<a id="a-Am"></a>其义甚妙。<a id="a-An"></a>昔所希闻。<a id="a-Ao"></a>比丘闻之。<a id="a-Ap"></a>欢喜甚悦。<a id="a-Aq"></a>怪此小儿。<a id="a-Ar"></a>乃有智慧非是凡人。<a id="a-As"></a>时儿即去。<a id="a-At"></a>还至牛所。<a id="a-Au"></a>所牧牛犊散走入山。<a id="a-Av"></a>儿寻其迹追逐求索。<a id="a-Aw"></a>尔时值虎害此小儿。<a id="a-Ax"></a>小儿命终。<a id="a-Ay"></a>魂神即转。<a id="a-Az"></a>生长者家。<a id="a-B0"></a>第一夫人作子。<a id="a-B1"></a>夫人怀妊。<a id="a-B2"></a>口便能说般若波罗蜜。<a id="a-B3"></a>从朝至暮初不懈息。<a id="a-B4"></a>其长者家。<a id="a-B5"></a>素不知法。<a id="a-B6"></a>怪此夫人口为妄语。<a id="a-B7"></a>谓呼鬼病。<a id="a-B8"></a>下问谴祟。<a id="a-B9"></a>无所不至无能知者。<a id="a-BA"></a>长者甚愁。<a id="a-BB"></a>不知夫人那得此病。<a id="a-BC"></a>家中内外皆悉忧惶。<a id="a-BD"></a>是时比丘入城分卫诣长者门。<a id="a-BE"></a>遥闻经声心甚喜悦。<a id="a-BF"></a>住门有顷主人偶出。<a id="a-BG"></a>见此比丘亦不作礼。<a id="a-BH"></a>比丘怪之。<a id="a-BI"></a>此贤者家内说经声妙乃尔乎。<a id="a-BJ"></a>今此长者不与我语。<a id="a-BK"></a>即问长者。<a id="a-BL"></a>内中谁有说深经者。<a id="a-BM"></a>音声微妙乃如是耶。<a id="a-BN"></a>长者报言。<a id="a-BO"></a>我内中妇闻得鬼病。<a id="a-BP"></a>昼夜妄语。<a id="a-BQ"></a>口初不息。<a id="a-BR"></a>比丘尔乃知长者家为不解法。<a id="a-BS"></a>比丘报言。<a id="a-BT"></a>此非鬼病。<a id="a-BU"></a>但说尊经佛之大道。<a id="a-BV"></a>愿得入内与共相见。<a id="a-BW"></a>长者言善。<a id="a-BX"></a>即将比丘入至妇所。<a id="a-BY"></a>妇见比丘即为作礼。<a id="a-BZ"></a>比丘咒愿言得佛疾。<a id="a-Ba"></a>便与比丘</p>
  <p data-pb></p>
  <h2 id="aBb">（六七）杀身济贾人经</h2>
  <p id="aBc">者菩萨。<a id="a-Bd"></a>与五百商人。<a id="a-Be"></a>俱入巨海欲采众宝。<a id="a-Bf"></a>入海数月。<a id="a-Bg"></a>其所获宝。<a id="a-Bh"></a>重载盈舟。<a id="a-Bi"></a>将旋本土。<a id="a-Bj"></a>道逢飘风。<a id="a-Bk"></a>雷电震地。<a id="a-Bl"></a>水神云集。<a id="a-Bm"></a>四周若城。<a id="a-Bn"></a>眼中出火。<a id="a-Bo"></a>波涌灌山。<a id="a-Bp"></a>众人嚾啼曰。<a id="a-Bq"></a>吾等死矣。<a id="a-Br"></a>恐怖易色仰天求哀。<a id="a-Bs"></a>菩萨怆然。<a id="a-Bt"></a>心生计曰。<a id="a-Bu"></a>吾之求佛。<a id="a-Bv"></a>但为众生耳。<a id="a-Bw"></a>海神所恶。<a id="a-Bx"></a>死尸为甚。<a id="a-By"></a>危命济众。<a id="a-Bz"></a>斯乃开士之尚业矣。<a id="a-C0"></a>吾不以身血注海。<a id="a-C1"></a>海神恶之。<a id="a-C2"></a>意者船人终不渡岸。<a id="a-C3"></a>谓众人曰。<a id="a-C4"></a>尔等属手相持并援吾身。<a id="a-C5"></a>众人承命。<a id="a-C6"></a>菩萨即引刀自[利-禾+玄]。<a id="a-C7"></a>海神恶焉。<a id="a-C8"></a>漂舟上岸。<a id="a-C9"></a>众人普济。<a id="a-CA"></a>船人抱尸号天而哭曰。<a id="a-CB"></a>斯必菩萨非凡庸之徒。<a id="a-CC"></a>躃踊呼天。<a id="a-CD"></a>宁令吾等命殒于兹。<a id="a-CE"></a>无丧上德之士矣。<a id="a-CF"></a>其言真诚。<a id="a-CG"></a>上感诸天。<a id="a-CH"></a>天帝释睹菩萨之弘慈睹世希有。<a id="a-CI"></a>帝释身下。<a id="a-CJ"></a>曰斯至德菩萨将为圣雄。<a id="a-CK"></a>今自活之。<a id="a-CL"></a>以天神药灌其口中。<a id="a-CM"></a>并通涂尸。<a id="a-CN"></a>菩萨即苏。<a id="a-CO"></a>忽然起坐与众相劳。<a id="a-CP"></a>帝释以名宝满其舟中千倍于前。<a id="a-CQ"></a>即还本土。<a id="a-CR"></a>九亲相见靡不欢悦。<a id="a-CS"></a>赒穷济乏。<a id="a-CT"></a>惠逮众生。<a id="a-CU"></a>敷宣佛经。<a id="a-CV"></a>开化愚冥。<a id="a-CW"></a>其国王服菩萨德。<a id="a-CX"></a>诣禀清化。<a id="a-CY"></a>君仁臣忠。<a id="a-CZ"></a>率土持戒。<a id="a-Ca"></a>家有孝子。<a id="a-Cb"></a>国丰毒歇。<a id="a-Cc"></a>黎庶欣欣。<a id="a-Cd"></a>寿终生天。<a id="a-Ce"></a>长离众苦。<a id="a-Cf"></a>菩萨累劫精进不休。<a id="a-Cg"></a>遂至得佛。<a id="a-Ch"></a>佛告诸比丘。<a id="a-Ci"></a>杀身济众者吾身是也。<a id="a-Cj"></a>天帝释者弥勒是。<a id="a-Ck"></a>五百商人者今坐中五百应真是也。<a id="a-Cl"></a>菩萨锐志度无极精进如是。</p>
  <p data-pb></p>
  <h2 id="aCm">（六八）</h2>
  <p id="aCn">者菩萨。<a id="a-Co"></a>为独母子。<a id="a-Cp"></a>朝诣佛庙捐邪崇真。<a id="a-Cq"></a>稽首沙门。<a id="a-Cr"></a>禀佛神化。<a id="a-Cs"></a>朝益暮诵。<a id="a-Ct"></a>景明日升。<a id="a-Cu"></a>采识众经。<a id="a-Cv"></a>古贤孝行精诚仰慕。<a id="a-Cw"></a>犹饿梦食。<a id="a-Cx"></a>所处之国。<a id="a-Cy"></a>其王无道。<a id="a-Cz"></a>贪财重色。<a id="a-D0"></a>薄贤贱民。<a id="a-D1"></a>王念无常。<a id="a-D2"></a>自惟曰。<a id="a-D3"></a>吾为不善死将入太山乎。<a id="a-D4"></a>何不聚金以贡太山王耶。<a id="a-D5"></a>于是敛民金。<a id="a-D6"></a>设重令曰。<a id="a-D7"></a>若有匿铢两之金。<a id="a-D8"></a>其罪至死。<a id="a-D9"></a>如斯三年。<a id="a-DA"></a>民金都尽。<a id="a-DB"></a>王讹募曰。<a id="a-DC"></a>有获少金以贡王者。<a id="a-DD"></a>妻以季女赐之上爵。<a id="a-DE"></a>童子启母曰。<a id="a-DF"></a>昔以金钱一枚着亡父口中欲以赂太山王。<a id="a-DG"></a>今必存矣。<a id="a-DH"></a>可取以献王也。<a id="a-DI"></a>母曰可。<a id="a-DJ"></a>儿取献焉。<a id="a-DK"></a>王令录问所由获金。<a id="a-DL"></a>对曰。<a id="a-DM"></a>父丧亡时。<a id="a-DN"></a>以金着口中。<a id="a-DO"></a>欲赂太山。<a id="a-DP"></a>实闻大王设爵求金。<a id="a-DQ"></a>始者掘冢发木取金。<a id="a-DR"></a>王曰。<a id="a-DS"></a>父丧来有年乎。<a id="a-DT"></a>对曰。<a id="a-DU"></a>十有一年。<a id="a-DV"></a>曰尔父不赂太山王耶。<a id="a-DW"></a>对曰。<a id="a-DX"></a>众圣之书。<a id="a-DY"></a>唯佛教真。<a id="a-DZ"></a>佛经曰。<a id="a-Da"></a>为善福追。<a id="a-Db"></a>作恶祸随。<a id="a-Dc"></a>祸之与福犹影响焉。<a id="a-Dd"></a>走身以避影。<a id="a-De"></a>抚山以关响。<a id="a-Df"></a>其可获乎。<a id="a-Dg"></a>王曰不可。<a id="a-Dh"></a>曰夫身即四大也。<a id="a-Di"></a>命终四大离灵逝变化。<a id="a-Dj"></a>随行所之。<a id="a-Dk"></a>何赂之有。<a id="a-Dl"></a>大王前世布施为德。<a id="a-Dm"></a>今获为王。<a id="a-Dn"></a>又崇仁爱泽及遐迩。<a id="a-Do"></a>虽未得道后世必复为王。<a id="a-Dp"></a>王心欢喜。<a id="a-Dq"></a>大赦狱囚还所夺金。<a id="a-Dr"></a>佛告诸比丘。<a id="a-Ds"></a>时王欲以民间余金残戮害无罪者。<a id="a-Dt"></a>菩萨睹民哀号。<a id="a-Du"></a>为之挥泪。<a id="a-Dv"></a>投身命乎厉政。<a id="a-Dw"></a>济民难于涂炭。<a id="a-Dx"></a>民感其润。<a id="a-Dy"></a>奉佛至戒。<a id="a-Dz"></a>国遂丰沃。<a id="a-E0"></a>时童子者吾身是也。<a id="a-E1"></a>菩萨锐志度无极精进如是。</p>
  <p data-pb></p>
  <h2 id="aE2">（六九）调达教人为恶经</h2>
  <p id="aE3">昔者菩萨。<a id="a-E4"></a>位为天王。<a id="a-E5"></a>精存微行。<a id="a-E6"></a>志进若流。<a id="a-E7"></a>每到斋日。<a id="a-E8"></a>乘于马车巡四天下。<a id="a-E9"></a>宣佛奥典开化众生。<a id="a-EA"></a>消其瑕秽。<a id="a-EB"></a>令崇如来应仪正真觉天中之天众圣中王道教之尊。<a id="a-EC"></a>可离三涂众苦之原。<a id="a-ED"></a>调达亦为魔天王。<a id="a-EE"></a>行四天下。<a id="a-EF"></a>教人为恶从心所欲。<a id="a-EG"></a>无有太山殃祸之报。<a id="a-EH"></a>行逢菩萨。<a id="a-EI"></a>问曰。<a id="a-EJ"></a>子何行乎。<a id="a-EK"></a>答曰。<a id="a-EL"></a>教民奉佛修上圣德。<a id="a-EM"></a>调达曰。<a id="a-EN"></a>吾教民恣欲二世无祸。<a id="a-EO"></a>为善劳志无益于己。<a id="a-EP"></a>菩萨曰。<a id="a-EQ"></a>尔避吾道。<a id="a-ER"></a>答曰。<a id="a-ES"></a>子为善犹金银。<a id="a-ET"></a>吾尚恶犹刚铁。<a id="a-EU"></a>刚铁能截金银。<a id="a-EV"></a>金银不能截刚铁。<a id="a-EW"></a>子不下道吾斩子矣。<a id="a-EX"></a>调达恶盛祸成。<a id="a-EY"></a>生入太山。<a id="a-EZ"></a>夫人为恶。<a id="a-Ea"></a>皆死入三涂。<a id="a-Eb"></a>三涂执善靡不升天。<a id="a-Ec"></a>虽处尊荣而怀元恶。<a id="a-Ed"></a>不如三涂怀佛一言也。<a id="a-Ee"></a>佛告诸比丘。<a id="a-Ef"></a>教人行善天王者吾身是也。<a id="a-Eg"></a>导人为恶魔天者调达是。<a id="a-Eh"></a>菩萨锐志度无极精进如是。</p>
  <h2 id="aEi">（七○）杀龙济一国经</h2>
  <p id="aEj">昔者菩萨。<a id="a-Ek"></a>伯叔齐志。<a id="a-El"></a>俱行学道。<a id="a-Em"></a>仰慕诸佛难逮之行。<a id="a-En"></a>诵经释义开导六冥。<a id="a-Eo"></a>练弃内垢。<a id="a-Ep"></a>止观寂定。<a id="a-Eq"></a>每闻诸国闇于三尊。<a id="a-Er"></a>辄往导化。<a id="a-Es"></a>令奉六度正真妙行。<a id="a-Et"></a>时有大国。<a id="a-Eu"></a>其王乐道。<a id="a-Ev"></a>众妖诱之授其邪伪。<a id="a-Ew"></a>率土承风。<a id="a-Ex"></a>皆事蛊道。<a id="a-Ey"></a>风雨不时。<a id="a-Ez"></a>妖怪首尾。<a id="a-F0"></a>菩萨伯叔自相谓曰。<a id="a-F1"></a>吾之本土。<a id="a-F2"></a>三尊化行。<a id="a-F3"></a>人怀十善。<a id="a-F4"></a>君仁臣忠。<a id="a-F5"></a>父义子孝。<a id="a-F6"></a>夫信妇贞。<a id="a-F7"></a>比门有贤。<a id="a-F8"></a>吾等将复谁化乎。<a id="a-F9"></a>彼彼国信妖。<a id="a-FA"></a>蛟龙处之吞其黎庶。<a id="a-FB"></a>哀[口*睪]无救。<a id="a-FC"></a>夫建志求佛唯为斯类矣。<a id="a-FD"></a>可以道化。<a id="a-FE"></a>喻之以仁。<a id="a-FF"></a>龙含凶毒。<a id="a-FG"></a>吾等摧焉。<a id="a-FH"></a>叔曰。<a id="a-FI"></a>佛戒以杀为凶虐之大。<a id="a-FJ"></a>活生仁道之首也。<a id="a-FK"></a>将如彼何。<a id="a-FL"></a>伯曰。<a id="a-FM"></a>夫残一人者其罪百劫。<a id="a-FN"></a>龙吞一国。<a id="a-FO"></a>吾惧恒沙劫毕。<a id="a-FP"></a>厥殃未除矣。<a id="a-FQ"></a>苟贪鲜味斯须之利。<a id="a-FR"></a>不睹太山烧煮之咎。<a id="a-FS"></a>吾心愍然。<a id="a-FT"></a>人道难获。<a id="a-FU"></a>佛法难闻。<a id="a-FV"></a>除龙济国。<a id="a-FW"></a>导以三尊六度高行。<a id="a-FX"></a>祸若丝发。<a id="a-FY"></a>福喻二仪。<a id="a-FZ"></a>尔化为象。<a id="a-Fa"></a>吾为师子。<a id="a-Fb"></a>二命不殒。<a id="a-Fc"></a>斯国不济也。<a id="a-Fd"></a>稽首十方誓曰。<a id="a-Fe"></a>众生不宁余之咎矣。<a id="a-Ff"></a>吾后得佛当度一切。<a id="a-Fg"></a>象造龙所师子登之。<a id="a-Fh"></a>龙即奋势霆耀雷震。<a id="a-Fi"></a>师子踊吼。<a id="a-Fj"></a>龙之威灵。<a id="a-Fk"></a>师子赫势。<a id="a-Fl"></a>普地为震三命绝矣。<a id="a-Fm"></a>诸天称善靡不叹仁。<a id="a-Fn"></a>两菩萨终生第四天上。<a id="a-Fo"></a>一国全命。<a id="a-Fp"></a>抱尸哀号曰。<a id="a-Fq"></a>斯必神矣。<a id="a-Fr"></a>孰仁若兹。<a id="a-Fs"></a>门徒寻之。<a id="a-Ft"></a>睹师普慈杀身济众。<a id="a-Fu"></a>哀恸称德。<a id="a-Fv"></a>各又进行宣师道化。<a id="a-Fw"></a>王逮臣民始知有佛。<a id="a-Fx"></a>率土佥曰。<a id="a-Fy"></a>佛之仁化乃至于兹乎。<a id="a-Fz"></a>殡葬二尸。<a id="a-G0"></a>举国哀恸。<a id="a-G1"></a>王即命曰。<a id="a-G2"></a>有不奉佛六度十善而事妖鬼者。<a id="a-G3"></a>罪举眷属同。<a id="a-G4"></a>自斯之后。<a id="a-G5"></a>刹有千数沙门比肩而行。<a id="a-G6"></a>国内士女皆为清信高行。<a id="a-G7"></a>四境宁靖。<a id="a-G8"></a>遂致太平。<a id="a-G9"></a>佛告诸比丘。<a id="a-GA"></a>时兄者吾身是也。<a id="a-GB"></a>弟者弥勒是也。<a id="a-GC"></a>毒龙者调达是。<a id="a-GD"></a>菩萨锐志度无极精进如是(举眷属同丹本与螣同)。</p>
  <h2 id="aGE">（七一）弥勒为女人身经</h2>
  <p id="aGF">昔者菩萨。<a id="a-GG"></a>为天帝释。<a id="a-GH"></a>位尊荣高。<a id="a-GI"></a>其志恒存非常、<a id="a-GJ"></a>苦、<a id="a-GK"></a>空．非身之想。<a id="a-GL"></a>坐则思惟。<a id="a-GM"></a>游则教化。<a id="a-GN"></a>愍愚爱智。<a id="a-GO"></a>诲以智慧。<a id="a-GP"></a>精进无休。<a id="a-GQ"></a>睹其宿友。<a id="a-GR"></a>受妇人身为富姓妻。<a id="a-GS"></a>惑乎财色。<a id="a-GT"></a>不觉无常。<a id="a-GU"></a>居市坐肆。<a id="a-GV"></a>释化为商人。<a id="a-GW"></a>佯有所市。<a id="a-GX"></a>至妇人前住。<a id="a-GY"></a>妇人喜悦令儿驰归。<a id="a-GZ"></a>取独坐床欲以坐之。<a id="a-Ga"></a>商人乃熟视妇人而笑。<a id="a-Gb"></a>妇执高操意怪商人。<a id="a-Gc"></a>住笑非宜。<a id="a-Gd"></a>儿取床迟。<a id="a-Ge"></a>还即搏之。<a id="a-Gf"></a>商人又住笑。<a id="a-Gg"></a>侧有一儿。<a id="a-Gh"></a>播鼗踊戏。<a id="a-Gi"></a>商人复笑之。<a id="a-Gj"></a>有父病者子以牛祠鬼。<a id="a-Gk"></a>商人亦笑之。<a id="a-Gl"></a>有一妇人抱儿仿佯。<a id="a-Gm"></a>行过市中。<a id="a-Gn"></a>儿刮面颊。<a id="a-Go"></a>血流交颈。<a id="a-Gp"></a>商人复笑之。<a id="a-Gq"></a>于是富姓妻问曰。<a id="a-Gr"></a>君住吾前含笑不止。<a id="a-Gs"></a>吾属搏儿。<a id="a-Gt"></a>意兴由子。<a id="a-Gu"></a>子何以笑。<a id="a-Gv"></a>商人曰。<a id="a-Gw"></a>卿吾良友。<a id="a-Gx"></a>今相忘乎。<a id="a-Gy"></a>妇人怅然。<a id="a-Gz"></a>意益不悦怪商人言。<a id="a-H0"></a>商人又曰。<a id="a-H1"></a>吾所以笑搏儿者。<a id="a-H2"></a>儿是卿父。<a id="a-H3"></a>魂灵旋感。<a id="a-H4"></a>为卿作子。<a id="a-H5"></a>一世之间有父不识。<a id="a-H6"></a>何况长久乎。<a id="a-H7"></a>播鼗儿者本是牛。<a id="a-H8"></a>牛死灵魄还为主作子。<a id="a-H9"></a>家以牛皮用贯此鼗。<a id="a-HA"></a>儿今播弄踊跃戏舞。<a id="a-HB"></a>不识此皮是其故体。<a id="a-HC"></a>故笑之耳。<a id="a-HD"></a>杀牛祭者。<a id="a-HE"></a>父病请活。<a id="a-HF"></a>求生以杀。<a id="a-HG"></a>不祥之甚。<a id="a-HH"></a>犹服鸩毒。<a id="a-HI"></a>以救病也。<a id="a-HJ"></a>斯父方终。<a id="a-HK"></a>终则为牛。<a id="a-HL"></a>累世屠戮受祸无已。<a id="a-HM"></a>今此祭牛命终灵还。<a id="a-HN"></a>当受人体免脱忧苦。<a id="a-HO"></a>故复笑之。<a id="a-HP"></a>刮母面儿。<a id="a-HQ"></a>儿本小妻。<a id="a-HR"></a>母是嫡妻。<a id="a-HS"></a>女情专淫。<a id="a-HT"></a>心怀嫉妒。<a id="a-HU"></a>常加酷暴。<a id="a-HV"></a>妾含怨恨。<a id="a-HW"></a>寿终则生为嫡妻子。<a id="a-HX"></a>今来报仇攫面伤体。<a id="a-HY"></a>故不敢怨耳。<a id="a-HZ"></a>是以笑之。<a id="a-Ha"></a>夫众生之心其为无恒。<a id="a-Hb"></a>古憎今爱。<a id="a-Hc"></a>何常之有。<a id="a-Hd"></a>斯皆一世见而不知。<a id="a-He"></a>岂况累劫。<a id="a-Hf"></a>经曰。<a id="a-Hg"></a>以色自壅者盲于大道。<a id="a-Hh"></a>专听邪声者不闻佛音之响也。<a id="a-Hi"></a>吾是以笑之耳。<a id="a-Hj"></a>世荣若电恍惚即灭。<a id="a-Hk"></a>当觉非常莫与愚并。<a id="a-Hl"></a>崇修德操。<a id="a-Hm"></a>六度妙行。<a id="a-Hn"></a>吾今反居。<a id="a-Ho"></a>后日必造子门。<a id="a-Hp"></a>言竟忽然不现。<a id="a-Hq"></a>妇怅然而归。<a id="a-Hr"></a>斋肃望慕。<a id="a-Hs"></a>一国咸闻。<a id="a-Ht"></a>王逮群寮靡不钦延。<a id="a-Hu"></a>商人后果在门。<a id="a-Hv"></a>状丑衣弊。<a id="a-Hw"></a>曰吾友在内尔呼之来。<a id="a-Hx"></a>门人入告具以状言。<a id="a-Hy"></a>妇出曰。<a id="a-Hz"></a>尔非吾友矣。<a id="a-I0"></a>释笑而云。<a id="a-I1"></a>变形易服子尚不识。<a id="a-I2"></a>岂况异世舍斯受彼乎。<a id="a-I3"></a>重曰。<a id="a-I4"></a>尔勤奉佛。<a id="a-I5"></a>佛时难值。<a id="a-I6"></a>高行比丘难得供事。<a id="a-I7"></a>命在呼吸无随世惑。<a id="a-I8"></a>言毕不现。<a id="a-I9"></a>举国欢叹矣。<a id="a-IA"></a>各执六度高妙之行。<a id="a-IB"></a>佛告鹙鹭子。<a id="a-IC"></a>尔时妇人昔弥勒是也。<a id="a-ID"></a>天帝释者吾身是也。<a id="a-IE"></a>菩萨锐志度无极精进如是。</p>
  <h2 id="aIF">（七二）女人求愿经</h2>
  <p id="aIG">昔者菩萨。<a id="a-IH"></a>身为女人。<a id="a-II"></a>厥婿禀气凶愚妒忌。<a id="a-IJ"></a>每出商行以妻嘱邻独母。<a id="a-IK"></a>母奉佛戒为清信行。<a id="a-IL"></a>时佛入国。<a id="a-IM"></a>王逮臣民靡不受戒。<a id="a-IN"></a>独母闻经。<a id="a-IO"></a>还为妇说之。<a id="a-IP"></a>妇喜叹曰。<a id="a-IQ"></a>斯即无上正真道最正觉者也。<a id="a-IR"></a>从母闻佛。<a id="a-IS"></a>即遥稽首。<a id="a-IT"></a>斋日母曰。<a id="a-IU"></a>可往听化乎。<a id="a-IV"></a>妇喜曰可。<a id="a-IW"></a>寻之城外忽存婿妒。<a id="a-IX"></a>怅然不悦。<a id="a-IY"></a>旋居自鄙。<a id="a-IZ"></a>吾殃重乎。<a id="a-Ia"></a>母还为陈。<a id="a-Ib"></a>天龙鬼神帝王臣民听经。<a id="a-Ic"></a>或得沙门四道者。<a id="a-Id"></a>或受菩萨决者。<a id="a-Ie"></a>佛时难值。<a id="a-If"></a>经法难闻。<a id="a-Ig"></a>尔还为乎。<a id="a-Ih"></a>妇闻佛德流泪具陈婿妒之意。<a id="a-Ii"></a>母曰。<a id="a-Ij"></a>可试一行。<a id="a-Ik"></a>妇曰敬诺。<a id="a-Il"></a>明日即随母行睹佛。<a id="a-Im"></a>五体投地却立静心。<a id="a-In"></a>视佛相好念佛清净真是天尊。<a id="a-Io"></a>佛问女尔来何愿。<a id="a-Ip"></a>即稽首而对。<a id="a-Iq"></a>我闻佛为无上正真道最正觉道法御天人师。<a id="a-Ir"></a>德如恒沙。<a id="a-Is"></a>智若虚空。<a id="a-It"></a>六通四达得一切智。<a id="a-Iu"></a>势来请尊。<a id="a-Iv"></a>愿佛哀我。<a id="a-Iw"></a>世尊告曰。<a id="a-Ix"></a>佛为一切护恣汝所愿。<a id="a-Iy"></a>女人稽首曰。<a id="a-Iz"></a>夫人处世未获本无者。<a id="a-J0"></a>皆以欲故为匹偶居。<a id="a-J1"></a>令我世世与至德偶居同志无嫉妒行。<a id="a-J2"></a>二曰。<a id="a-J3"></a>身口意行端正绝世。<a id="a-J4"></a>三曰。<a id="a-J5"></a>世世虔奉三尊。<a id="a-J6"></a>心垢日消。<a id="a-J7"></a>进道无倦。<a id="a-J8"></a>诸佛祐助。<a id="a-J9"></a>众邪不能遏。<a id="a-JA"></a>必获一切智济众生难。<a id="a-JB"></a>众祐叹曰。<a id="a-JC"></a>善哉善哉。<a id="a-JD"></a>令汝得之。<a id="a-JE"></a>妇大欢喜稽首。<a id="a-JF"></a>退归本居。<a id="a-JG"></a>厥婿贾还乘舟水行。<a id="a-JH"></a>当以斯日至。<a id="a-JI"></a>天帝睹妇高行发愿无双。<a id="a-JJ"></a>助喜叹善。<a id="a-JK"></a>为兴风雨。<a id="a-JL"></a>住其舟行明日乃臻。<a id="a-JM"></a>妇后寿终。<a id="a-JN"></a>神生有道之家。<a id="a-JO"></a>容华光世。<a id="a-JP"></a>年长出嫡为国儒士之妻。<a id="a-JQ"></a>国称高贤。<a id="a-JR"></a>时婿入海采宝欲济穷民。<a id="a-JS"></a>妇居家以礼自卫。<a id="a-JT"></a>犹城卫寇。<a id="a-JU"></a>国王后妃大臣妻妾靡不仰则。<a id="a-JV"></a>诣门云集禀妇德仪。<a id="a-JW"></a>妇夜寐觉忆世无常。<a id="a-JX"></a>荣富犹幻孰获长存。<a id="a-JY"></a>躬为坏舟我神载之。<a id="a-JZ"></a>犹获月影望天宝者也。<a id="a-Ja"></a>劳心苦身何益于己。<a id="a-Jb"></a>梦幻皆空。<a id="a-Jc"></a>天神世荣其归若兹矣。<a id="a-Jd"></a>明晨当索无上正真天中之天为吾师焉。<a id="a-Je"></a>晨兴即睹石塔在庭。<a id="a-Jf"></a>佛像金耀。<a id="a-Jg"></a>琢壁书经。<a id="a-Jh"></a>叹佛为众圣之师三界独步。<a id="a-Ji"></a>妇喜叹曰。<a id="a-Jj"></a>是则如来应仪正真道最正觉者乎。<a id="a-Jk"></a>即五体投地绕庙三匝。<a id="a-Jl"></a>散华烧香。<a id="a-Jm"></a>然灯悬缯。<a id="a-Jn"></a>晨夜肃虔。<a id="a-Jo"></a>稽首恭礼。<a id="a-Jp"></a>王后国妇请承清风退邪崇真。<a id="a-Jq"></a>邻有凶夫贾逢妇婿曰。<a id="a-Jr"></a>子妻造妖虚立鬼庙。<a id="a-Js"></a>朝暮香熏咒咀妖蛊。<a id="a-Jt"></a>愿令尔丧。<a id="a-Ju"></a>不祥之甚。<a id="a-Jv"></a>婿归。<a id="a-Jw"></a>妇启曰。<a id="a-Jx"></a>妾前一夜觉世无常。<a id="a-Jy"></a>晨睹宗灵无上正真绝妙之像来在中庭。<a id="a-Jz"></a>妾今供事。<a id="a-K0"></a>烧香然灯。<a id="a-K1"></a>悬缯奉华。<a id="a-K2"></a>朝夕礼拜。<a id="a-K3"></a>稽首自归。<a id="a-K4"></a>子当事之。<a id="a-K5"></a>必合圣则。<a id="a-K6"></a>婿大欢喜。<a id="a-K7"></a>一心肃虔。<a id="a-K8"></a>国人巨细佥然承风。<a id="a-K9"></a>如是八万四千余岁。<a id="a-KA"></a>佛告鹙鹭子。<a id="a-KB"></a>尔时妇人者吾身是也。<a id="a-KC"></a>时婿者弥勒是也。<a id="a-KD"></a>独母者鹙鹭子是也。<a id="a-KE"></a>邻凶夫者调达是也。<a id="a-KF"></a>菩萨锐志度无极精进如是。</p>
  <h2 id="aKG">（七三）然灯授决经</h2>
  <p id="aKH">昔者菩萨。<a id="a-KI"></a>身为女人。<a id="a-KJ"></a>少寡守节。<a id="a-KK"></a>归命三尊。<a id="a-KL"></a>处贫乐道。<a id="a-KM"></a>精进不倦。<a id="a-KN"></a>蠲除凶利。<a id="a-KO"></a>卖膏为业。<a id="a-KP"></a>时有沙门。<a id="a-KQ"></a>年在西夕。<a id="a-KR"></a>志存高行。<a id="a-KS"></a>不遑文学。<a id="a-KT"></a>内否之类谓之无明矣。<a id="a-KU"></a>礼敬有偏终始无就。<a id="a-KV"></a>分卫麻油以供佛前。<a id="a-KW"></a>独母照然。<a id="a-KX"></a>贡不缺日。<a id="a-KY"></a>有一除馑。<a id="a-KZ"></a>稽首佛足叉手质曰。<a id="a-Ka"></a>斯老除馑。<a id="a-Kb"></a>其虽鲜明戒具行高。<a id="a-Kc"></a>然灯供养。<a id="a-Kd"></a>后获何福。<a id="a-Ke"></a>世尊叹曰。<a id="a-Kf"></a>善哉问也。<a id="a-Kg"></a>是老除馑。<a id="a-Kh"></a>却无数劫。<a id="a-Ki"></a>当为如来无所著正真道最正觉。<a id="a-Kj"></a>项有重光。<a id="a-Kk"></a>将导三界。<a id="a-Kl"></a>众生得度。<a id="a-Km"></a>其为无数。<a id="a-Kn"></a>独母闻之。<a id="a-Ko"></a>驰诣佛所。<a id="a-Kp"></a>稽首陈曰。<a id="a-Kq"></a>除馑然灯。<a id="a-Kr"></a>膏即吾所贡云。<a id="a-Ks"></a>其当获为无上正真道。<a id="a-Kt"></a>将导众生还神本无。<a id="a-Ku"></a>天人鬼龙靡不逸豫。<a id="a-Kv"></a>唯愿加哀。<a id="a-Kw"></a>复授吾决。<a id="a-Kx"></a>佛告女人。<a id="a-Ky"></a>女身不得为佛、<a id="a-Kz"></a>缘一觉道、<a id="a-L0"></a>梵．释．魔天．飞行皇帝。<a id="a-L1"></a>斯尊巍巍非女人身所得作也。<a id="a-L2"></a>夫欲获彼当捐秽体受清净身。<a id="a-L3"></a>女稽首曰。<a id="a-L4"></a>今当捐之。<a id="a-L5"></a>还居净浴。<a id="a-L6"></a>遥拜而曰。<a id="a-L7"></a>夫身者四大之有。<a id="a-L8"></a>非吾长保也。<a id="a-L9"></a>登楼愿曰。<a id="a-LA"></a>以今秽身惠众生之饥渴者。<a id="a-LB"></a>乞获男躬受决为佛。<a id="a-LC"></a>若有浊世众生盲冥背正向邪无知佛者。<a id="a-LD"></a>吾当于彼世拯济之也。<a id="a-LE"></a>自高投下。<a id="a-LF"></a>观者寒栗。<a id="a-LG"></a>佛知至意。<a id="a-LH"></a>化令地软犹天綩綖。<a id="a-LI"></a>睹身无害。<a id="a-LJ"></a>即化为男。<a id="a-LK"></a>厥喜无量。<a id="a-LL"></a>驰诣佛所踊跃而云。<a id="a-LM"></a>受世尊恩已获净身。<a id="a-LN"></a>唯愿加哀授吾尊决。<a id="a-LO"></a>佛叹之曰。<a id="a-LP"></a>尔之勇猛世所希有。<a id="a-LQ"></a>必得为佛无怀疑望。<a id="a-LR"></a>然灯除馑。<a id="a-LS"></a>其得佛时当授汝号。<a id="a-LT"></a>天人鬼龙闻当为佛皆向拜贺。<a id="a-LU"></a>还居咨叹。<a id="a-LV"></a>各加精进。<a id="a-LW"></a>尔时劝发群生不可计数。<a id="a-LX"></a>佛告鹙鹭子。<a id="a-LY"></a>时老比丘者锭光佛是也。<a id="a-LZ"></a>独母者吾身是。<a id="a-La"></a>菩萨锐志度无极精进如是。</p>
 </body>
</html>