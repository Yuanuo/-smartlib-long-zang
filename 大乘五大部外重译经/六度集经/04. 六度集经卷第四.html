<!doctype html>
<html id="z3IBTgJMf" data-ver="1664">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="大乘五大部外重译经">
  <meta period="吴">
 </head>
 <body>
  <h1 id="a1">六度集经卷第四</h1>
  <h2 id="a2">戒度无极第二凡十五章</h2>
  <p id="a3">戒度无极者。<a id="a-4"></a>厥则云何。<a id="a-5"></a>狂愚凶虐。<a id="a-6"></a>好残生命。<a id="a-7"></a>贪余盗窃。<a id="a-8"></a>淫劮秽浊。<a id="a-9"></a>两舌恶骂。<a id="a-A"></a>妄言绮语。<a id="a-B"></a>嫉恚痴心。<a id="a-C"></a>危亲戮圣。<a id="a-D"></a>谤佛乱贤。<a id="a-E"></a>取宗庙物。<a id="a-F"></a>怀凶逆。<a id="a-G"></a>毁三尊。<a id="a-H"></a>如斯元恶。<a id="a-I"></a>宁就脯割。<a id="a-J"></a>葅醢市朝。<a id="a-K"></a>终而不为信佛三宝。<a id="a-L"></a>四恩普济矣。</p>
  <p data-pb></p>
  <h2 id="aM">（二七）</h2>
  <p id="aN">者菩萨为清信士。<a id="a-O"></a>所处之国其王行真。<a id="a-P"></a>劝导臣民令知三尊。<a id="a-Q"></a>执戒奉斋者捐赋除役。<a id="a-R"></a>黎庶巨细见王尚贤。<a id="a-S"></a>多伪善而潜行邪。<a id="a-T"></a>王以佛戒观察民操。<a id="a-U"></a>有外善内秽。<a id="a-V"></a>违佛清化。<a id="a-W"></a>即权令而敕曰。<a id="a-X"></a>敢有奉佛道者罪至弃市。<a id="a-Y"></a>讹善之徒靡不释真。<a id="a-Z"></a>恣心从其本邪。<a id="a-a"></a>菩萨年耆。<a id="a-b"></a>怀正真弘影之明。<a id="a-c"></a>闻令惊曰。<a id="a-d"></a>释真从邪获为帝王。<a id="a-e"></a>寿齐二仪富贵无外。<a id="a-f"></a>六乐由心。<a id="a-g"></a>吾终不为也。<a id="a-h"></a>虽一餐之命。<a id="a-i"></a>得睹三尊至真之化。<a id="a-j"></a>吾欣奉之。<a id="a-k"></a>怀俗记籍万亿之卷。<a id="a-l"></a>身处天宫极天之寿。<a id="a-m"></a>而闇于三尊。<a id="a-n"></a>不闻佛经。<a id="a-o"></a>吾不愿也。<a id="a-p"></a>禀佛之言。<a id="a-q"></a>即有戮死之患。<a id="a-r"></a>吾甘心焉。<a id="a-s"></a>经云。<a id="a-t"></a>众生自投三涂。<a id="a-u"></a>获人道难。<a id="a-v"></a>处中国难。<a id="a-w"></a>六情完具难。<a id="a-x"></a>生有道国难。<a id="a-y"></a>与菩萨亲难。<a id="a-z"></a>睹经信之难。<a id="a-10"></a>贯奥解微难。<a id="a-11"></a>值高行沙门清心供养难。<a id="a-12"></a>值佛受决难。<a id="a-13"></a>吾宿功着。<a id="a-14"></a>今睹佛经获奉三宝。<a id="a-15"></a>若值无道葅醯之酷。<a id="a-16"></a>汤火之戾。<a id="a-17"></a>终不释正从彼妖蛊也。<a id="a-18"></a>王命有司。<a id="a-19"></a>廉察违命者。<a id="a-1A"></a>戮之市朝。<a id="a-1B"></a>廉人见菩萨志固不转奉事三尊至意不亏。<a id="a-1C"></a>即执之以闻。<a id="a-1D"></a>王曰。<a id="a-1E"></a>戮之于市。<a id="a-1F"></a>阴使人寻听察其云。<a id="a-1G"></a>菩萨就死诫其子曰。<a id="a-1H"></a>乾坤始兴有人之来。<a id="a-1I"></a>众生处世。<a id="a-1J"></a>以六情乱行甚于狂醉。<a id="a-1K"></a>鲜睹三尊。<a id="a-1L"></a>导清明化也。<a id="a-1M"></a>尔幸知法。<a id="a-1N"></a>慎无释之。<a id="a-1O"></a>夫舍佛法之行。<a id="a-1P"></a>而为鬼妖之伪者。<a id="a-1Q"></a>国丧必矣。<a id="a-1R"></a>吾宁舍身不去真也。<a id="a-1S"></a>王今悖误。<a id="a-1T"></a>尔无从焉。<a id="a-1U"></a>廉者以闻。<a id="a-1V"></a>王知行真。<a id="a-1W"></a>即欣而请之。<a id="a-1X"></a>执手升殿曰。<a id="a-1Y"></a>卿真可谓佛弟子者矣。<a id="a-1Z"></a>拜为国相。<a id="a-1a"></a>委任治政。<a id="a-1b"></a>舍佛清化之畴者。<a id="a-1c"></a>复其赋役。<a id="a-1d"></a>于是国境莫尚为善。<a id="a-1e"></a>佛告诸沙门。<a id="a-1f"></a>时国王者弥勒是也。<a id="a-1g"></a>清信士者吾身是也。<a id="a-1h"></a>菩萨执志度无极行持戒如是。</p>
  <p data-pb></p>
  <h2 id="a1i">（二八）</h2>
  <p id="a1j">者菩萨。<a id="a-1k"></a>身为象王。<a id="a-1l"></a>其心弘远。<a id="a-1m"></a>照知有佛有法有比丘僧。<a id="a-1n"></a>常三自归。<a id="a-1o"></a>每以普慈拯济众生。<a id="a-1p"></a>誓愿得佛当度一切。<a id="a-1q"></a>从五百象。<a id="a-1r"></a>时有两妻。<a id="a-1s"></a>象王于水中得一莲华。<a id="a-1t"></a>厥色甚妙。<a id="a-1u"></a>以惠嫡妻。<a id="a-1v"></a>嫡妻得华。<a id="a-1w"></a>欣怿曰。<a id="a-1x"></a>冰寒尤甚。<a id="a-1y"></a>何缘有斯华乎。<a id="a-1z"></a>小妻贪嫉。<a id="a-20"></a>恚而誓曰。<a id="a-21"></a>会以重毒鸩杀汝矣。<a id="a-22"></a>结气而殒。<a id="a-23"></a>魂灵感化为四姓女。<a id="a-24"></a>颜华绝人。<a id="a-25"></a>智意流通。<a id="a-26"></a>博识古今。<a id="a-27"></a>仰观天文。<a id="a-28"></a>明时盛衰。<a id="a-29"></a>王闻若兹。<a id="a-2A"></a>娉为夫人。<a id="a-2B"></a>至即陈治国之政义合忠臣。<a id="a-2C"></a>王悦而敬之。<a id="a-2D"></a>每言辄从。<a id="a-2E"></a>夫人曰。<a id="a-2F"></a>吾梦睹六牙之象。<a id="a-2G"></a>心欲其牙以为佩几王不致之。<a id="a-2H"></a>吾即死矣。<a id="a-2I"></a>王曰。<a id="a-2J"></a>无妖言也。<a id="a-2K"></a>人闻笑尔。<a id="a-2L"></a>夫人言。<a id="a-2M"></a>相属心生忧结。<a id="a-2N"></a>王请议臣四人。<a id="a-2O"></a>自云己梦。<a id="a-2P"></a>曰古今有斯象乎。<a id="a-2Q"></a>一臣对曰。<a id="a-2R"></a>无有之也。<a id="a-2S"></a>一臣曰。<a id="a-2T"></a>王不梦也。<a id="a-2U"></a>一臣曰。<a id="a-2V"></a>尝闻有之。<a id="a-2W"></a>所在弥远。<a id="a-2X"></a>一臣曰。<a id="a-2Y"></a>若能致之。<a id="a-2Z"></a>帝释今翔于兹矣。<a id="a-2a"></a>四臣即召四方射师问之。<a id="a-2b"></a>南方师曰。<a id="a-2c"></a>吾亡父常云。<a id="a-2d"></a>有之。<a id="a-2e"></a>然远难致。<a id="a-2f"></a>臣上闻云。<a id="a-2g"></a>斯人知之。<a id="a-2h"></a>王即现之。<a id="a-2i"></a>夫人曰。<a id="a-2j"></a>汝直南行三千里。<a id="a-2k"></a>得山入山行二日许。<a id="a-2l"></a>即至象所在也。<a id="a-2m"></a>道边作坑。<a id="a-2n"></a>除尔须发着沙门服。<a id="a-2o"></a>于坑中射之。<a id="a-2p"></a>截取其牙。<a id="a-2q"></a>将二牙来。<a id="a-2r"></a>师如命行。<a id="a-2s"></a>之象游处。<a id="a-2t"></a>先射象。<a id="a-2u"></a>着法服持钵。<a id="a-2v"></a>于坑中止住。<a id="a-2w"></a>象王见沙门。<a id="a-2x"></a>即低头言。<a id="a-2y"></a>和南道士。<a id="a-2z"></a>将以何事贼吾躯命。<a id="a-30"></a>曰欲得汝牙。<a id="a-31"></a>象曰。<a id="a-32"></a>吾痛难忍。<a id="a-33"></a>疾取牙去。<a id="a-34"></a>无乱吾心令恶念生也。<a id="a-35"></a>志念恶者死入太山、<a id="a-36"></a>饿鬼、<a id="a-37"></a>畜生道中。<a id="a-38"></a>夫怀忍行慈。<a id="a-39"></a>恶来善往。<a id="a-3A"></a>菩萨之上行也。<a id="a-3B"></a>正使俎骨脯肉。<a id="a-3C"></a>终不违斯行也。<a id="a-3D"></a>修斯行者死辄上天。<a id="a-3E"></a>疾得灭度矣。<a id="a-3F"></a>人即截牙。<a id="a-3G"></a>象曰。<a id="a-3H"></a>道士当却行。<a id="a-3I"></a>无令群象寻足迹也。<a id="a-3J"></a>象适人去远。<a id="a-3K"></a>其痛难忍。<a id="a-3L"></a>躃地大呼。<a id="a-3M"></a>奄忽而死。<a id="a-3N"></a>即生天上。<a id="a-3O"></a>群象四来。<a id="a-3P"></a>咸曰。<a id="a-3Q"></a>何人杀吾王者。<a id="a-3R"></a>行索不得。<a id="a-3S"></a>还守王哀号。<a id="a-3T"></a>师以牙还。<a id="a-3U"></a>王睹象牙心即恸怖。<a id="a-3V"></a>夫人以牙着手中。<a id="a-3W"></a>适欲视之。<a id="a-3X"></a>雷电霹雳椎之。<a id="a-3Y"></a>吐血死入地狱。<a id="a-3Z"></a>佛告诸沙门。<a id="a-3a"></a>尔时象王者我身是也。<a id="a-3b"></a>大妇者求夷是。<a id="a-3c"></a>猎者调达是。<a id="a-3d"></a>小夫人者好首是。<a id="a-3e"></a>菩萨执志度无极行持戒如是。</p>
  <p data-pb></p>
  <h2 id="a3f">（二九）</h2>
  <p id="a3g">者菩萨。<a id="a-3h"></a>为鹦鹉王。<a id="a-3i"></a>常奉佛教。<a id="a-3j"></a>归命三尊。<a id="a-3k"></a>时当死。<a id="a-3l"></a>死不犯十恶。<a id="a-3m"></a>慈心教化。<a id="a-3n"></a>六度为首。<a id="a-3o"></a>尔时国王好食鹦鹉。<a id="a-3p"></a>猎士竞索睹鹦鹉群。<a id="a-3q"></a>以网收之。<a id="a-3r"></a>尽获其众。<a id="a-3s"></a>贡于太官。<a id="a-3t"></a>宰夫收焉。<a id="a-3u"></a>肥即烹之为肴。<a id="a-3v"></a>鹦鹉王深惟。<a id="a-3w"></a>众生扰扰赴狱丧身。<a id="a-3x"></a>回流三界靡不由食。<a id="a-3y"></a>告从者曰。<a id="a-3z"></a>除贪捐食。<a id="a-40"></a>体疪小苦。<a id="a-41"></a>命可冀矣。<a id="a-42"></a>愚者饕餮。<a id="a-43"></a>心无远虑。<a id="a-44"></a>犹若悭子贪刀刃之鲜蜜。<a id="a-45"></a>不知有截舌之患。<a id="a-46"></a>吾今裁食。<a id="a-47"></a>尔等则焉。<a id="a-48"></a>鹦鹉王日瘦。<a id="a-49"></a>由其笼目势踊得出。<a id="a-4A"></a>立笼上曰。<a id="a-4B"></a>夫贪恶之大。<a id="a-4C"></a>无欲善之景矣。<a id="a-4D"></a>重曰。<a id="a-4E"></a>诸佛以贪为狱为网为毒为刃。<a id="a-4F"></a>尔等损食可如余焉。<a id="a-4G"></a>菩萨自斯。<a id="a-4H"></a>若为凡人。<a id="a-4I"></a>粗食供命。<a id="a-4J"></a>弊衣盖形。<a id="a-4K"></a>以贪戒心。<a id="a-4L"></a>无日不存。<a id="a-4M"></a>福为帝王。<a id="a-4N"></a>辄以佛智观国之累。<a id="a-4O"></a>福高弘多其为难算矣。<a id="a-4P"></a>非常无牢唯苦无乐。<a id="a-4Q"></a>夫有辄灭。<a id="a-4R"></a>身为伪幻。<a id="a-4S"></a>难保犹卵。<a id="a-4T"></a>难养若狼。<a id="a-4U"></a>有眼睹焉。<a id="a-4V"></a>靡不寒栗。<a id="a-4W"></a>菩萨世世以戒为行。<a id="a-4X"></a>遂成如来无所</p>
  <p data-pb></p>
  <h2 id="a4Y">（三○）</h2>
  <p id="a4Z">者菩萨。<a id="a-4a"></a>为王太子。<a id="a-4b"></a>名曰法施。<a id="a-4c"></a>内清外净。<a id="a-4d"></a>常以履邪之祸。<a id="a-4e"></a>自戒其心。<a id="a-4f"></a>尊圣孝亲。<a id="a-4g"></a>慈济众生。<a id="a-4h"></a>夫子朝觐。<a id="a-4i"></a>辄须相国。<a id="a-4j"></a>进退如礼未尝失仪。<a id="a-4k"></a>王之幸妾。<a id="a-4l"></a>内怀邪淫。<a id="a-4m"></a>出援太子。<a id="a-4n"></a>太子力争。<a id="a-4o"></a>而获免焉。<a id="a-4p"></a>拍相首曰。<a id="a-4q"></a>去矣。<a id="a-4r"></a>其冠陨地。<a id="a-4s"></a>相首无发。<a id="a-4t"></a>内妾笑之。<a id="a-4u"></a>耻而怀忿。<a id="a-4v"></a>妾向王泣曰。<a id="a-4w"></a>妾虽微贱犹是王妻。<a id="a-4x"></a>太子不逊有欲于妾。<a id="a-4y"></a>王曰。<a id="a-4z"></a>太子履操。<a id="a-50"></a>非佛志不念。<a id="a-51"></a>非佛教不言。<a id="a-52"></a>非佛道不行。<a id="a-53"></a>八方叹德。<a id="a-54"></a>诸国莫如。<a id="a-55"></a>其岂有非乎。<a id="a-56"></a>谗言致数。<a id="a-57"></a>以惑王心。<a id="a-58"></a>王曰。<a id="a-59"></a>骨肉</p>
  <p data-pb></p>
  <h2 id="a5A">（三一）</h2>
  <p id="a5B">者菩萨。<a id="a-5C"></a>兄弟三人。<a id="a-5D"></a>遭世枯旱。<a id="a-5E"></a>黎民相啖。<a id="a-5F"></a>俱行索食。<a id="a-5G"></a>以济微命。<a id="a-5H"></a>经历山崄乏食有日。<a id="a-5I"></a>两兄各云。<a id="a-5J"></a>以妇济命可乎。<a id="a-5K"></a>大兄。<a id="a-5L"></a>先杀其妻。<a id="a-5M"></a>分为五分。<a id="a-5N"></a>小弟仁恻。<a id="a-5O"></a>哀而不食。<a id="a-5P"></a>中兄复杀。<a id="a-5Q"></a>弟殊哽噎。<a id="a-5R"></a>两兄欲杀弟妻。<a id="a-5S"></a>弟曰。<a id="a-5T"></a>杀彼全己非佛仁道。<a id="a-5U"></a>吾不为也。<a id="a-5V"></a>将妻入山采果自供。<a id="a-5W"></a>处山历年。<a id="a-5X"></a>山中有一跛人。<a id="a-5Y"></a>妇与私通。<a id="a-5Z"></a>谋杀其婿。<a id="a-5a"></a>诡曰。<a id="a-5b"></a>妾义当劳养。<a id="a-5c"></a>而君为之。<a id="a-5d"></a>明日翼从。<a id="a-5e"></a>愿俱历苦。<a id="a-5f"></a>曰山甚险阻。<a id="a-5g"></a>尔无行也。<a id="a-5h"></a>三辞不从。<a id="a-5i"></a>遂便俱行。<a id="a-5j"></a>妇睹山高谷深。<a id="a-5k"></a>排壻落之。<a id="a-5l"></a>水边有神。<a id="a-5m"></a>神接令安。<a id="a-5n"></a>妇喜得所。<a id="a-5o"></a>还跛共居。<a id="a-5p"></a>婿寻水行睹商人焉。<a id="a-5q"></a>本末自陈。<a id="a-5r"></a>商人愍之。<a id="a-5s"></a>载至丰国。<a id="a-5t"></a>其国王崩。<a id="a-5u"></a>又无太子。<a id="a-5v"></a>群臣相让。<a id="a-5w"></a>适无立者。<a id="a-5x"></a>令梵志占。<a id="a-5y"></a>行路之人有应相者。<a id="a-5z"></a>立之为王。<a id="a-60"></a>梵志睹菩萨。<a id="a-61"></a>即曰善哉。<a id="a-62"></a>斯有道之君。<a id="a-63"></a>可为兆民天仁之覆矣。<a id="a-64"></a>群僚黎庶。<a id="a-65"></a>挥泪叹善。<a id="a-66"></a>莫不称寿。<a id="a-67"></a>奉载入宫。<a id="a-68"></a>授以帝位。<a id="a-69"></a>即以四等养民。<a id="a-6A"></a>众邪之术。<a id="a-6B"></a>都废之矣。<a id="a-6C"></a>授以五戒。<a id="a-6D"></a>宣布十善。<a id="a-6E"></a>率土持戒。<a id="a-6F"></a>于是天帝祐护其国。<a id="a-6G"></a>鬼妖奔迸。<a id="a-6H"></a>毒气消歇。<a id="a-6I"></a>谷果丰熟。<a id="a-6J"></a>邻国化正。<a id="a-6K"></a>仇憾更亲。<a id="a-6L"></a>襁负云集。<a id="a-6M"></a>妇婴其跛壻。<a id="a-6N"></a>入国乞丐。<a id="a-6O"></a>陈昔将婿避世之难。<a id="a-6P"></a>今来归仁</p>
  <p data-pb></p>
  <h2 id="a6Q">（三二）</h2>
  <p id="a6R">昔者菩萨。<a id="a-6S"></a>时为凡夫。<a id="a-6T"></a>博学佛经。<a id="a-6U"></a>深解罪福。<a id="a-6V"></a>众道医术。<a id="a-6W"></a>禽兽鸣啼。<a id="a-6X"></a>靡不具照。<a id="a-6Y"></a>睹世愦浊。<a id="a-6Z"></a>隐而不仕。<a id="a-6a"></a>尊尚佛戒唯正是从。<a id="a-6b"></a>处贫穷困。<a id="a-6c"></a>为商赁担。<a id="a-6d"></a>过水边饭。<a id="a-6e"></a>群乌众噪。<a id="a-6f"></a>商人心惧。<a id="a-6g"></a>森然毛竖。<a id="a-6h"></a>菩萨笑之。<a id="a-6i"></a>饭已即去。<a id="a-6j"></a>还其本土。<a id="a-6k"></a>雇其婿直曰。<a id="a-6l"></a>乌鸣尔笑。<a id="a-6m"></a>将有以乎。<a id="a-6n"></a>答曰。<a id="a-6o"></a>乌云彼有白珠。<a id="a-6p"></a>其价甚重。<a id="a-6q"></a>汝杀取其珠。<a id="a-6r"></a>吾欲食其肉故笑之耳。<a id="a-6s"></a>曰尔不杀为乎。<a id="a-6t"></a>答曰。<a id="a-6u"></a>夫不睹佛经者为滔天之恶。<a id="a-6v"></a>而谓之无殃。<a id="a-6w"></a>斯为自欺矣。<a id="a-6x"></a>吾睹无上正真之典籍。<a id="a-6y"></a>观菩萨之清仁。<a id="a-6z"></a>蜎飞蚑行蠕动之类。<a id="a-70"></a>爱而不杀。<a id="a-71"></a>草芥非己有即不取。<a id="a-72"></a>夫好杀者不仁。<a id="a-73"></a>好取者不清。<a id="a-74"></a>吾前世为好取之秽。<a id="a-75"></a>今获其殃。<a id="a-76"></a>处困陋之贫。<a id="a-77"></a>为子赁客。<a id="a-78"></a>今又犯之。<a id="a-79"></a>种无量之罪。<a id="a-7A"></a>非佛弟子矣。<a id="a-7B"></a>吾宁守道贫贱而死。<a id="a-7C"></a>不为无道富贵而生也。<a id="a-7D"></a>货主曰善哉。<a id="a-7E"></a>唯佛教真。<a id="a-7F"></a>菩萨执志度无极行持戒如是。</p>
  <h2 id="a7G">（三三）</h2>
  <p id="a7H">昔者菩萨。<a id="a-7I"></a>处世贫困。<a id="a-7J"></a>为商人赁。<a id="a-7K"></a>入海采利。<a id="a-7L"></a>船住不行。<a id="a-7M"></a>商人巨细靡不恐惧。<a id="a-7N"></a>请祷神祇。<a id="a-7O"></a>上下赒拯。<a id="a-7P"></a>贫人唯三自归。<a id="a-7Q"></a>守戒不犯。<a id="a-7R"></a>悔过自责。<a id="a-7S"></a>日夜各三。<a id="a-7T"></a>慈心誓愿。<a id="a-7U"></a>十方众生莫有恐怖。<a id="a-7V"></a>如吾今日也。<a id="a-7W"></a>吾后得佛当度斯类矣。<a id="a-7X"></a>乃至七日船不移迈。<a id="a-7Y"></a>海神讹与货主梦曰。<a id="a-7Z"></a>汝弃贫人吾与汝去。<a id="a-7a"></a>货主得梦。<a id="a-7b"></a>怆然悼之。<a id="a-7c"></a>私密言议。<a id="a-7d"></a>贫人微察具照所以。<a id="a-7e"></a>曰无以吾一人之体丧众命也。<a id="a-7f"></a>货主作[竺-二+稗]给其糇量。<a id="a-7g"></a>下着[竺-二+稗]上。<a id="a-7h"></a>推[竺-二+稗]远之。<a id="a-7i"></a>大鱼覆船尽吞商人。<a id="a-7j"></a>贫人随风。<a id="a-7k"></a>得岸还其本土。<a id="a-7l"></a>九族欣怿。<a id="a-7m"></a>贫人以三自归五戒十善。<a id="a-7n"></a>奉斋忏悔慈向众生。<a id="a-7o"></a>故得是福。<a id="a-7p"></a>贫人者我身是也。<a id="a-7q"></a>菩萨执志度无极行持戒如是。</p>
  <h2 id="a7r">（三四）</h2>
  <p id="a7s">昔者菩萨。<a id="a-7t"></a>守戒隐居。<a id="a-7u"></a>不慕时荣。<a id="a-7v"></a>依荫四姓为其守墓。<a id="a-7w"></a>若有丧葬。<a id="a-7x"></a>辄展力助。<a id="a-7y"></a>丧主感焉。<a id="a-7z"></a>以宝惠之。<a id="a-80"></a>所获多少。<a id="a-81"></a>辄还四姓。<a id="a-82"></a>四姓曰。<a id="a-83"></a>子展力致此宝。<a id="a-84"></a>胡为相还。<a id="a-85"></a>道士曰。<a id="a-86"></a>吾守君野。<a id="a-87"></a>彼葬君地。<a id="a-88"></a>大义论之。<a id="a-89"></a>宝即君有也。<a id="a-8A"></a>四姓叹曰善哉。<a id="a-8B"></a>古之贤者岂能踰子乎。<a id="a-8C"></a>即择青衣中有贤行。<a id="a-8D"></a>兼华色者给之为妻。<a id="a-8E"></a>分家财以成其居。<a id="a-8F"></a>道士曰。<a id="a-8G"></a>进其行高其德。<a id="a-8H"></a>尔时贫道士者吾身是也。<a id="a-8I"></a>妻者裘夷是。<a id="a-8J"></a>菩萨执志度无极行持戒如是。</p>
  <h2 id="a8K">（三五）</h2>
  <p id="a8L">昔者菩萨。<a id="a-8M"></a>身为凡人。<a id="a-8N"></a>归命三尊。<a id="a-8O"></a>守戒不亏。<a id="a-8P"></a>与舅俱行。<a id="a-8Q"></a>炫卖自济。<a id="a-8R"></a>之彼异国。<a id="a-8S"></a>舅先渡水。<a id="a-8T"></a>止独母家。<a id="a-8U"></a>家有幼女。<a id="a-8V"></a>女启母曰。<a id="a-8W"></a>后有澡盘。<a id="a-8X"></a>可从商人易白珠也。<a id="a-8Y"></a>母顺女意以示商人。<a id="a-8Z"></a>以刀刮视照其真宝。<a id="a-8a"></a>佯投地曰。<a id="a-8b"></a>污吾手矣。<a id="a-8c"></a>即出进路。<a id="a-8d"></a>母子耻焉。<a id="a-8e"></a>童子后至。<a id="a-8f"></a>女重请珠。<a id="a-8g"></a>母曰。<a id="a-8h"></a>前事之耻可为今戒也。<a id="a-8i"></a>女曰。<a id="a-8j"></a>观此童儒有仁人之相。<a id="a-8k"></a>非前贪残矣。<a id="a-8l"></a>又以示之。<a id="a-8m"></a>童儒曰。<a id="a-8n"></a>斯紫磨金也。<a id="a-8o"></a>尽吾货易之可乎。<a id="a-8p"></a>母曰诺。<a id="a-8q"></a>童子曰。<a id="a-8r"></a>丐吾金钱二枚。<a id="a-8s"></a>以雇渡耶。<a id="a-8t"></a>舅寻还曰。<a id="a-8u"></a>今以少珠惠汝取属盘来。<a id="a-8v"></a>母曰。<a id="a-8w"></a>有良童子。<a id="a-8x"></a>尽以名珠雇吾金盘。<a id="a-8y"></a>犹谢其贱矣。<a id="a-8z"></a>尔不急去。<a id="a-90"></a>且加尔杖。<a id="a-91"></a>舅至水边。<a id="a-92"></a>蹋地呼曰。<a id="a-93"></a>还吾宝来。<a id="a-94"></a>性急椎胸吐血而死。<a id="a-95"></a>甥还其金已睹殒矣。<a id="a-96"></a>哽噎曰。<a id="a-97"></a>贪乃至于丧身乎。<a id="a-98"></a>菩萨守信以获宝。<a id="a-99"></a>调达贪欺以丧身。<a id="a-9A"></a>童子者吾身也。<a id="a-9B"></a>舅者调达是。<a id="a-9C"></a>菩萨执志度无极行持戒如是。</p>
  <h2 id="a9D">（三六）</h2>
  <p id="a9E">昔者菩萨。<a id="a-9F"></a>无数劫时。<a id="a-9G"></a>兄弟资货求利养亲。<a id="a-9H"></a>之于异国。<a id="a-9I"></a>令弟以珠现其国王。<a id="a-9J"></a>王睹弟颜华欣然可之。<a id="a-9K"></a>以女许焉。<a id="a-9L"></a>求珠千万。<a id="a-9M"></a>弟还告兄。<a id="a-9N"></a>兄追之王所。<a id="a-9O"></a>王又睹兄容貌堂堂。<a id="a-9P"></a>言辄圣典。<a id="a-9Q"></a>雅相难齐。<a id="a-9R"></a>王重嘉焉。<a id="a-9S"></a>转女许之。<a id="a-9T"></a>女情泆豫兄心存曰。<a id="a-9U"></a>壻伯即父。<a id="a-9V"></a>叔妻即子。<a id="a-9W"></a>斯有父子之亲。<a id="a-9X"></a>岂有嫁娶之道乎。<a id="a-9Y"></a>斯王处人君之尊。<a id="a-9Z"></a>而为禽兽之行。<a id="a-9a"></a>即引弟退。<a id="a-9b"></a>女登台望曰。<a id="a-9c"></a>吾为[(魅-未+舌)-ㄙ]蛊食兄肝可乎。<a id="a-9d"></a>展转生死。<a id="a-9e"></a>兄为猕猴。<a id="a-9f"></a>女与弟俱为鳖。<a id="a-9g"></a>鳖妻有疾。<a id="a-9h"></a>思食猕猴肝。<a id="a-9i"></a>雄行求焉。<a id="a-9j"></a>睹猕猴下饮。<a id="a-9k"></a>鳖曰。<a id="a-9l"></a>尔尝睹乐乎。<a id="a-9m"></a>答曰。<a id="a-9n"></a>未也。<a id="a-9o"></a>曰吾舍有妙乐。<a id="a-9p"></a>尔欲观乎。<a id="a-9q"></a>曰然。<a id="a-9r"></a>鳖曰。<a id="a-9s"></a>尔升吾背。<a id="a-9t"></a>将尔观矣。<a id="a-9u"></a>升背随焉半溪。<a id="a-9v"></a>鳖曰。<a id="a-9w"></a>吾妻思食尔肝。<a id="a-9x"></a>水中何乐之有乎猕猴心恧然曰。<a id="a-9y"></a>夫戒守善之常也。<a id="a-9z"></a>权济难之大矣。<a id="a-A0"></a>曰尔不早云。<a id="a-A1"></a>吾以肝悬彼树上。<a id="a-A2"></a>鳖信而还。<a id="a-A3"></a>猕猴上岸曰。<a id="a-A4"></a>死鳖虫岂有腹中肝而当悬树者乎。<a id="a-A5"></a>佛告诸比丘。<a id="a-A6"></a>兄者即吾身是也。<a id="a-A7"></a>常执贞净。<a id="a-A8"></a>终不犯淫乱。<a id="a-A9"></a>毕宿余殃堕猕猴中。<a id="a-AA"></a>弟及王女俱受鳖身。<a id="a-AB"></a>雄者调达是。<a id="a-AC"></a>雌者调达妻是。<a id="a-AD"></a>菩萨执志度无极行持戒如是。</p>
  <h2 id="aAE">（三七）</h2>
  <p id="aAF">昔者菩萨。<a id="a-AG"></a>乘船渡海。<a id="a-AH"></a>采宝济乏海边有城苑园备有。<a id="a-AI"></a>华女临渚要其辈曰。<a id="a-AJ"></a>斯国丰沃。<a id="a-AK"></a>珍宝恣求。<a id="a-AL"></a>可屈入城观民有无。<a id="a-AM"></a>商人信从鬼魅厌惑。<a id="a-AN"></a>遂留与居。<a id="a-AO"></a>积年有五。<a id="a-AP"></a>菩萨感思二亲本土。<a id="a-AQ"></a>出城登山四顾远望。<a id="a-AR"></a>睹一铁城中有丈夫。<a id="a-AS"></a>首戴天冠俨然恭坐。<a id="a-AT"></a>谓菩萨曰。<a id="a-AU"></a>尔等惑乎。<a id="a-AV"></a>以鬼魅为妻。<a id="a-AW"></a>捐尔二亲九族之厚。<a id="a-AX"></a>为鬼所吞岂不惑哉。<a id="a-AY"></a>尔等无寐察其真赝矣。<a id="a-AZ"></a>方有神马翔兹济众。<a id="a-Aa"></a>可附旋居全尔身命若恋蛊妻死入斯城。<a id="a-Ab"></a>众毒普加。<a id="a-Ac"></a>悔将无救。<a id="a-Ad"></a>菩萨承命。<a id="a-Ae"></a>讹寐察之。<a id="a-Af"></a>睹真如云厥心惧焉。<a id="a-Ag"></a>明日密相告。<a id="a-Ah"></a>等人佥然。<a id="a-Ai"></a>各伺睹妻变为狐体。<a id="a-Aj"></a>竞争食人靡不怃然。<a id="a-Ak"></a>曰吾等死矣。<a id="a-Al"></a>相惊备豫懈即丧矣。<a id="a-Am"></a>马王臻曰。<a id="a-An"></a>孰有离居心怀所亲。<a id="a-Ao"></a>疾来赴兹。<a id="a-Ap"></a>吾将济尔。<a id="a-Aq"></a>商人喜曰。<a id="a-Ar"></a>斯必天也。<a id="a-As"></a>群驰归命。<a id="a-At"></a>妻即抱子寻迹哀恸。<a id="a-Au"></a>其辞曰。<a id="a-Av"></a>怨呼皇天为妻累载。<a id="a-Aw"></a>今以为鬼。<a id="a-Ax"></a>哀声伤情。<a id="a-Ay"></a>辞诣王所。<a id="a-Az"></a>厥云如上。<a id="a-B0"></a>今者偟偟无由自恃。<a id="a-B1"></a>惟愿大王哀理妾情。<a id="a-B2"></a>王召菩萨问其所由。<a id="a-B3"></a>即以所睹本末陈之。<a id="a-B4"></a>王睹色美疾遣婿去。<a id="a-B5"></a>内之后宫为其淫荒。<a id="a-B6"></a>国正纷乱。<a id="a-B7"></a>鬼化为狐。<a id="a-B8"></a>日行食人。<a id="a-B9"></a>为害兹甚。<a id="a-BA"></a>王不觉矣。<a id="a-BB"></a>后各命终。<a id="a-BC"></a>生死轮转。<a id="a-BD"></a>菩萨积德。<a id="a-BE"></a>遂得为佛。<a id="a-BF"></a>狐鬼魂灵。<a id="a-BG"></a>化生梵志家。<a id="a-BH"></a>有绝妙之色。<a id="a-BI"></a>佛时于作法县求食。<a id="a-BJ"></a>食毕出城坐树下。<a id="a-BK"></a>梵志睹佛相好。<a id="a-BL"></a>容色紫金。<a id="a-BM"></a>项有日光。<a id="a-BN"></a>若星中月。<a id="a-BO"></a>睹佛若此其喜无量。<a id="a-BP"></a>归白儿母。<a id="a-BQ"></a>吾女获婿其为世雄。<a id="a-BR"></a>疾以名服具世诸好。<a id="a-BS"></a>梵志家室携女贡之。<a id="a-BT"></a>道睹足迹。<a id="a-BU"></a>妻曰。<a id="a-BV"></a>斯无欲之神雄。<a id="a-BW"></a>岂以淫邪乱其志乎。<a id="a-BX"></a>父曰。<a id="a-BY"></a>吾女国之上华。<a id="a-BZ"></a>胡高德而不回耶。<a id="a-Ba"></a>妻即颂其义曰。</p>
  <p id="aBb">淫者曳足行　　多恚敛指步</p>
  <p id="aBc">愚者足筑地　　斯迹天人尊</p>
  <p id="aBd">无自辱也。<a id="a-Be"></a>父曰。<a id="a-Bf"></a>尔薄智也。<a id="a-Bg"></a>戾而行矣。<a id="a-Bh"></a>以女献焉。<a id="a-Bi"></a>世尊告曰。<a id="a-Bj"></a>第六魔天。<a id="a-Bk"></a>献吾三女。<a id="a-Bl"></a>变为[穴/老]鬼。<a id="a-Bm"></a>今尔屎囊。<a id="a-Bn"></a>又来何为。<a id="a-Bo"></a>梵志恧然。<a id="a-Bp"></a>妻重耻之。<a id="a-Bq"></a>时有除馑。<a id="a-Br"></a>进稽首曰。<a id="a-Bs"></a>愿以惠余。<a id="a-Bt"></a>世尊戒曰。<a id="a-Bu"></a>尔昔为王。<a id="a-Bv"></a>女时为鬼。<a id="a-Bw"></a>以色诳尔。<a id="a-Bx"></a>吞尽尔民。<a id="a-By"></a>尔不厌乎。<a id="a-Bz"></a>除馑耻焉。<a id="a-C0"></a>退禅获定。<a id="a-C1"></a>得沟港道。<a id="a-C2"></a>佛告鹙鹭子。<a id="a-C3"></a>菩萨自受城中人戒已旋家。<a id="a-C4"></a>归命三尊自誓辞云。<a id="a-C5"></a>时当死。<a id="a-C6"></a>死不复犯如来应仪正真觉清净重戒。<a id="a-C7"></a>积戒弘多。<a id="a-C8"></a>佛道遂成。<a id="a-C9"></a>尔时长者吾身是也。<a id="a-CA"></a>王者今比丘是。<a id="a-CB"></a>鬼者梵志女是。<a id="a-CC"></a>城中天人者鹙鹭子是。<a id="a-CD"></a>菩萨执志度无极行持戒如是。</p>
  <p data-pb></p>
  <h2 id="aCE">（三八）太子墓魄经</h2>
  <p id="aCF">如是。<a id="a-CG"></a>一时佛在闻物国祇树给孤独园。<a id="a-CH"></a>是时佛告诸沙门。<a id="a-CI"></a>往昔有国名波罗奈。<a id="a-CJ"></a>王有太子。<a id="a-CK"></a>名曰墓魄。<a id="a-CL"></a>生有无穷之明。<a id="a-CM"></a>过去现在未来众事。<a id="a-CN"></a>其智无碍。<a id="a-CO"></a>端正晖光。<a id="a-CP"></a>犹星中月。<a id="a-CQ"></a>王唯有一子。<a id="a-CR"></a>国无不爱。<a id="a-CS"></a>而年十三。<a id="a-CT"></a>闭口不言。<a id="a-CU"></a>有若喑人。<a id="a-CV"></a>王后忧焉。<a id="a-CW"></a>呼诸梵志。<a id="a-CX"></a>问其所由。<a id="a-CY"></a>对曰。<a id="a-CZ"></a>斯为不祥也。<a id="a-Ca"></a>端正不言。<a id="a-Cb"></a>何益大王。<a id="a-Cc"></a>后宫无嗣。<a id="a-Cd"></a>岂非彼害哉。<a id="a-Ce"></a>法宜生埋之。<a id="a-Cf"></a>必有贵嗣。<a id="a-Cg"></a>王即恧然入与后议。<a id="a-Ch"></a>后逮宫人靡不哀恸。<a id="a-Ci"></a>嗟曰。<a id="a-Cj"></a>奈何太子。<a id="a-Ck"></a>禄薄生获斯殃。<a id="a-Cl"></a>哀者塞路犹有大丧。<a id="a-Cm"></a>具着宝服以付丧夫。<a id="a-Cn"></a>丧夫夺其名服睹共为冢。<a id="a-Co"></a>墓魄惟曰。<a id="a-Cp"></a>王逮国人信。<a id="a-Cq"></a>吾真喑。<a id="a-Cr"></a>即默敛衣入水净浴。<a id="a-Cs"></a>以香涂身。<a id="a-Ct"></a>具着宝服。<a id="a-Cu"></a>临圹呼曰。<a id="a-Cv"></a>尔等胡为。<a id="a-Cw"></a>答曰。<a id="a-Cx"></a>太子喑聋为国无嗣。<a id="a-Cy"></a>王命生埋。<a id="a-Cz"></a>冀生贤嗣。<a id="a-D0"></a>曰吾即墓魄矣。<a id="a-D1"></a>丧夫视车霍然空虚。<a id="a-D2"></a>观其形容。<a id="a-D3"></a>曜曜有光。<a id="a-D4"></a>草野遐迩犹日之明。<a id="a-D5"></a>圣灵巨势。<a id="a-D6"></a>神动灵只。<a id="a-D7"></a>丧夫巨细靡不慑惊。<a id="a-D8"></a>两两相视。<a id="a-D9"></a>颜貌黄青。<a id="a-DA"></a>言成文章靡不畏焉。<a id="a-DB"></a>仰天而曰。<a id="a-DC"></a>太子灵德乃之于斯。<a id="a-DD"></a>即叩头陈曰。<a id="a-DE"></a>愿旋宁王令众不嗟。<a id="a-DF"></a>太子曰。<a id="a-DG"></a>尔疾启王云吾能言。<a id="a-DH"></a>人即驰闻。<a id="a-DI"></a>王后兆民甚怪所以。<a id="a-DJ"></a>心欢称善。<a id="a-DK"></a>靡不悦豫。<a id="a-DL"></a>车驰人犇。<a id="a-DM"></a>殷填塞路。<a id="a-DN"></a>墓魄曰。<a id="a-DO"></a>吾获为沙门虚靖之行。<a id="a-DP"></a>不亦善乎。<a id="a-DQ"></a>意始如之。<a id="a-DR"></a>帝释即化为苑池树木。<a id="a-DS"></a>非世所睹。<a id="a-DT"></a>即去众宝衣化为袈裟。<a id="a-DU"></a>王到已。<a id="a-DV"></a>太子五体投地。<a id="a-DW"></a>稽首如礼。<a id="a-DX"></a>王即就坐闻其言声。<a id="a-DY"></a>光影威灵。<a id="a-DZ"></a>二仪为动。<a id="a-Da"></a>王喜喻曰。<a id="a-Db"></a>吾有尔来举国敬爱。<a id="a-Dc"></a>当嗣天位为民父母。<a id="a-Dd"></a>对曰。<a id="a-De"></a>惟愿大王。<a id="a-Df"></a>哀采微言。<a id="a-Dg"></a>吾昔尝为斯国王。<a id="a-Dh"></a>名曰须念。<a id="a-Di"></a>处国临民二十五年。<a id="a-Dj"></a>身奉十善育民以慈。<a id="a-Dk"></a>鞭杖众兵都息不行。<a id="a-Dl"></a>囹圄无系囚。<a id="a-Dm"></a>路无怨嗟声。<a id="a-Dn"></a>惠施流布。<a id="a-Do"></a>润无不周。<a id="a-Dp"></a>但以出游翼从甚众。<a id="a-Dq"></a>导臣驰除。<a id="a-Dr"></a>黎庶惶惧。<a id="a-Ds"></a>终入太山烧煮割裂。<a id="a-Dt"></a>积六万年。<a id="a-Du"></a>求死不得。<a id="a-Dv"></a>呼嗟无救。<a id="a-Dw"></a>当尔之时。<a id="a-Dx"></a>内有九亲。<a id="a-Dy"></a>表有臣民。<a id="a-Dz"></a>资财亿载。<a id="a-E0"></a>众乐无极。<a id="a-E1"></a>宁知吾入太山地狱烧煮众痛无极之苦乎。<a id="a-E2"></a>生存之荣。<a id="a-E3"></a>妻子臣民。<a id="a-E4"></a>孰能分取诸苦去乎。<a id="a-E5"></a>惟彼诸毒其为无量。<a id="a-E6"></a>每壹忆之心怛骨楚。<a id="a-E7"></a>身为虚汗。<a id="a-E8"></a>毛为寒竖。<a id="a-E9"></a>言往祸来。<a id="a-EA"></a>夭追影寻。<a id="a-EB"></a>虽欲发言惧复获咎。<a id="a-EC"></a>太山之苦难可再更。<a id="a-ED"></a>是以缩舌都欲无言。<a id="a-EE"></a>始十三年。<a id="a-EF"></a>而妖导师令王生埋吾。<a id="a-EG"></a>惧大王获太山之咎。<a id="a-EH"></a>势复一言耳。<a id="a-EI"></a>今欲为沙门守无欲之行。<a id="a-EJ"></a>睹众祸之门不复为王矣。<a id="a-EK"></a>愿无怪焉。<a id="a-EL"></a>王曰。<a id="a-EM"></a>尔为令君。<a id="a-EN"></a>行高德尊。<a id="a-EO"></a>率民以道。<a id="a-EP"></a>过犹丝发。<a id="a-EQ"></a>非人所忆。<a id="a-ER"></a>以之获罪。<a id="a-ES"></a>酷裂乃如之耶。<a id="a-ET"></a>如吾今为人主。<a id="a-EU"></a>从心所欲。<a id="a-EV"></a>不奉正法。<a id="a-EW"></a>终当何之乎。<a id="a-EX"></a>即听学道。<a id="a-EY"></a>王还治国以正不邪。<a id="a-EZ"></a>遂致丰乐。<a id="a-Ea"></a>墓魄即自练情绝欲。<a id="a-Eb"></a>志进道真遂至得佛。<a id="a-Ec"></a>广说景模。<a id="a-Ed"></a>拯济众生以至灭度。<a id="a-Ee"></a>佛告诸比丘。<a id="a-Ef"></a>时墓魄者吾身是也。<a id="a-Eg"></a>父王者今白净王是也。<a id="a-Eh"></a>母者吾母今舍妙是也。<a id="a-Ei"></a>夫荣色邪乐者。<a id="a-Ej"></a>烧身之炉矣。<a id="a-Ek"></a>清净澹泊。<a id="a-El"></a>无患之家矣。<a id="a-Em"></a>若欲免难离罪者。<a id="a-En"></a>无失佛教也。<a id="a-Eo"></a>为道虽苦犹胜处夫三涂。<a id="a-Ep"></a>为人即远贫窭。<a id="a-Eq"></a>不处八难矣。<a id="a-Er"></a>学道之</p>
  <p data-pb></p>
  <h2 id="aEs">（三九）弥兰经</h2>
  <p id="aEt">如是。<a id="a-Eu"></a>一时佛在舍卫国祇树给孤独园。<a id="a-Ev"></a>时诸沙门。<a id="a-Ew"></a>闲居深惟。<a id="a-Ex"></a>世人习邪乐欲。<a id="a-Ey"></a>自始至终无厌五乐者。<a id="a-Ez"></a>何谓五乐。<a id="a-F0"></a>眼色、<a id="a-F1"></a>耳声、<a id="a-F2"></a>鼻香．口味．身细滑。<a id="a-F3"></a>夫斯五欲。<a id="a-F4"></a>至其命终。<a id="a-F5"></a>岂有厌者乎。<a id="a-F6"></a>日中之后。<a id="a-F7"></a>俱诣佛所。<a id="a-F8"></a>稽首佛足退立白言。<a id="a-F9"></a>吾等世尊。<a id="a-FA"></a>惟世愚者惑于五欲。<a id="a-FB"></a>至厥命终岂有厌者不。<a id="a-FC"></a>佛告之曰。<a id="a-FD"></a>睹世无足于彼五乐矣。<a id="a-FE"></a>昔有五百商人入海采利。<a id="a-FF"></a>中有智者名曰弥兰。<a id="a-FG"></a>为众师御。<a id="a-FH"></a>海有神鱼其名摩竭。<a id="a-FI"></a>触败其船。<a id="a-FJ"></a>众皆丧身。<a id="a-FK"></a>弥兰骑板。<a id="a-FL"></a>仅而获免。<a id="a-FM"></a>风漂附岸。<a id="a-FN"></a>地名鼻摩。<a id="a-FO"></a>登岸周旋庶自苏息。<a id="a-FP"></a>睹一小径寻之而进。<a id="a-FQ"></a>遥见银城。<a id="a-FR"></a>树木茂盛。<a id="a-FS"></a>间有浴池。<a id="a-FT"></a>周旋四表。<a id="a-FU"></a>甘水绕之。<a id="a-FV"></a>有四美人。<a id="a-FW"></a>容齐天女。<a id="a-FX"></a>奉迎之曰。<a id="a-FY"></a>经涉巨海厥劳多矣。<a id="a-FZ"></a>善贺吉臻。<a id="a-Fa"></a>今斯银城。<a id="a-Fb"></a>其中众宝黄金白银水精琉璃珊瑚虎珀车磲为殿。<a id="a-Fc"></a>妾等四女给仁使役。<a id="a-Fd"></a>晚息夙兴。<a id="a-Fe"></a>惟命所之。<a id="a-Ff"></a>愿无他游。<a id="a-Fg"></a>弥兰入城升七宝殿。<a id="a-Fh"></a>欢娱从欲。<a id="a-Fi"></a>愿无不有。<a id="a-Fj"></a>处中千余年。<a id="a-Fk"></a>弥兰惟曰。<a id="a-Fl"></a>斯诸玉女不令吾迈。<a id="a-Fm"></a>其有缘乎。<a id="a-Fn"></a>伺四女寝。<a id="a-Fo"></a>窃疾亡去。<a id="a-Fp"></a>遥睹金城。<a id="a-Fq"></a>有八玉女。<a id="a-Fr"></a>迎辞如上。<a id="a-Fs"></a>玉女华容。<a id="a-Ft"></a>又踰四人。<a id="a-Fu"></a>城中宝殿。<a id="a-Fv"></a>名曰屑末。<a id="a-Fw"></a>明月真珠诸宝踰前。<a id="a-Fx"></a>寿数千万岁。<a id="a-Fy"></a>又疑八女不令吾迈。<a id="a-Fz"></a>其有由乎。<a id="a-G0"></a>伺其卧出。<a id="a-G1"></a>窃疾亡去。<a id="a-G2"></a>又睹水精城。<a id="a-G3"></a>有十六玉女出迎之矣。<a id="a-G4"></a>其辞如上。<a id="a-G5"></a>要将入城升七宝殿。<a id="a-G6"></a>城殿众宝玉女光华踰前。<a id="a-G7"></a>居中岁数。<a id="a-G8"></a>又数千万。<a id="a-G9"></a>意不厌足。<a id="a-GA"></a>又伺诸女卧出亡去。<a id="a-GB"></a>复睹琉璃宝城。<a id="a-GC"></a>光曜奕奕有三十二女出迎跪拜。<a id="a-GD"></a>虔辞如上。<a id="a-GE"></a>要请入城升七宝殿。<a id="a-GF"></a>殿名郁单。<a id="a-GG"></a>其中众宝伎乐甘食女色踰前。<a id="a-GH"></a>处中久长年数如上。<a id="a-GI"></a>又伺诸女卧出亡去。<a id="a-GJ"></a>遥睹铁城。<a id="a-GK"></a>莫无迎者。<a id="a-GL"></a>弥兰惟曰。<a id="a-GM"></a>银城四女。<a id="a-GN"></a>金城有八。<a id="a-GO"></a>水精十六。<a id="a-GP"></a>琉璃三十二。<a id="a-GQ"></a>玉女光世。<a id="a-GR"></a>修虔相迎。<a id="a-GS"></a>今不迎者将以贵故乎。<a id="a-GT"></a>周城一匝有鬼开门。<a id="a-GU"></a>弥兰入城即见其鬼。<a id="a-GV"></a>鬼名俱引。<a id="a-GW"></a>铁轮烔然走其头上。<a id="a-GX"></a>守罪人鬼。<a id="a-GY"></a>取彼头轮。<a id="a-GZ"></a>着弥兰头上。<a id="a-Ga"></a>脑流身燋。<a id="a-Gb"></a>弥兰流泪曰。<a id="a-Gc"></a>自四之八。<a id="a-Gd"></a>自八之十六。<a id="a-Ge"></a>自十六之三十二。<a id="a-Gf"></a>处荣屑末殿。<a id="a-Gg"></a>郁单殿。<a id="a-Gh"></a>吾以无足之行。<a id="a-Gi"></a>故获斯矣。<a id="a-Gj"></a>何当离斯患乎。<a id="a-Gk"></a>守鬼答曰。<a id="a-Gl"></a>其年之数如子来久。<a id="a-Gm"></a>子免斯殃矣。<a id="a-Gn"></a>火轮处弥兰头上六亿岁。<a id="a-Go"></a>乃免之矣。<a id="a-Gp"></a>佛语诸沙门。<a id="a-Gq"></a>弥兰者吾身是也。<a id="a-Gr"></a>所以然者。<a id="a-Gs"></a>未奉三尊时。<a id="a-Gt"></a>愚惑信邪。<a id="a-Gu"></a>母沐浴着新衣卧。<a id="a-Gv"></a>吾蹈母首。<a id="a-Gw"></a>故太山以火轮轹其首耳。<a id="a-Gx"></a>又尝以四月八日。<a id="a-Gy"></a>持八关斋。<a id="a-Gz"></a>中心欢喜。<a id="a-H0"></a>故获宝城寿命巨亿。<a id="a-H1"></a>所愿从心无求不获。<a id="a-H2"></a>睹世无足。<a id="a-H3"></a>唯得道乃止耳。<a id="a-H4"></a>佛告诸沙门。<a id="a-H5"></a>弥兰出太山狱。<a id="a-H6"></a>闭心三恶。<a id="a-H7"></a>绝口四刀。<a id="a-H8"></a>检身三尤。<a id="a-H9"></a>孝顺父母。<a id="a-HA"></a>亲奉三尊。<a id="a-HB"></a>戴戒为冠。<a id="a-HC"></a>服戒为衣。<a id="a-HD"></a>怀戒为粮。<a id="a-HE"></a>味戒为肴。<a id="a-HF"></a>食息坐行。<a id="a-HG"></a>不忘佛戒。<a id="a-HH"></a>躇步之间。<a id="a-HI"></a>以戒德成。<a id="a-HJ"></a>自致为佛。<a id="a-HK"></a>凡人之行。<a id="a-HL"></a>不孝于亲。<a id="a-HM"></a>不尊奉师。<a id="a-HN"></a>吾睹其后自招重罪。<a id="a-HO"></a>弥兰其类乎。<a id="a-HP"></a>夫为恶祸追。<a id="a-HQ"></a>犹影寻身。<a id="a-HR"></a>绝邪崇真。<a id="a-HS"></a>众祸自灭矣。<a id="a-HT"></a>佛说经竟。<a id="a-HU"></a>诸沙门欢喜作礼。</p>
  <h2 id="aHV">（四○）顶生圣王经</h2>
  <p id="aHW">闻如是。<a id="a-HX"></a>一时佛在舍卫国祇树给孤独园。<a id="a-HY"></a>是时阿难闲居深惟。<a id="a-HZ"></a>众生自始至终。<a id="a-Ha"></a>厌五欲者鲜。<a id="a-Hb"></a>过日中后至向佛所。<a id="a-Hc"></a>稽首毕退白言。<a id="a-Hd"></a>唯世尊。<a id="a-He"></a>吾闲坐深惟。<a id="a-Hf"></a>众生知足者鲜。<a id="a-Hg"></a>不厌五欲者众。<a id="a-Hh"></a>世尊叹曰。<a id="a-Hi"></a>善哉善哉。<a id="a-Hj"></a>如尔之云。<a id="a-Hk"></a>所以然者。<a id="a-Hl"></a>往古有王。<a id="a-Hm"></a>名曰顶生。<a id="a-Hn"></a>东西南北靡不臣属。<a id="a-Ho"></a>王有七宝。<a id="a-Hp"></a>飞金轮力。<a id="a-Hq"></a>白象。<a id="a-Hr"></a>绀色马。<a id="a-Hs"></a>明月珠。<a id="a-Ht"></a>玉女妻。<a id="a-Hu"></a>圣辅臣。<a id="a-Hv"></a>典兵臣。<a id="a-Hw"></a>王斯七宝睹世希有。<a id="a-Hx"></a>又有千子。<a id="a-Hy"></a>端正妍雅。<a id="a-Hz"></a>聪明博智。<a id="a-I0"></a>天下称圣。<a id="a-I1"></a>猛力伏众有如师子也。<a id="a-I2"></a>王既圣且仁。<a id="a-I3"></a>普天乐属。<a id="a-I4"></a>寿有亿数。<a id="a-I5"></a>王意存曰。<a id="a-I6"></a>吾有拘耶尼一天下地纵广三十二万里。<a id="a-I7"></a>黎庶炽盛。<a id="a-I8"></a>五谷丰沃。<a id="a-I9"></a>比门巨富。<a id="a-IA"></a>世所希有。<a id="a-IB"></a>吾国兼焉。<a id="a-IC"></a>虽其然者。<a id="a-ID"></a>愿彼皇干。<a id="a-IE"></a>雨金银钱。<a id="a-IF"></a>七日七夜。<a id="a-IG"></a>惠吾若兹。<a id="a-IH"></a>不亦善乎。<a id="a-II"></a>天从其愿。<a id="a-IJ"></a>下二宝钱满其境界。<a id="a-IK"></a>天宝之明。<a id="a-IL"></a>奕奕曜国。<a id="a-IM"></a>王喜无量天下拜贺。<a id="a-IN"></a>日与群臣欢喜相乐。<a id="a-IO"></a>民皆称善。<a id="a-IP"></a>获无极乐。<a id="a-IQ"></a>数千万岁。<a id="a-IR"></a>王又念曰。<a id="a-IS"></a>吾有西土。<a id="a-IT"></a>三十二万里。<a id="a-IU"></a>七宝之荣。<a id="a-IV"></a>千子光国。<a id="a-IW"></a>天雨宝钱世未尝有。<a id="a-IX"></a>虽其然者。<a id="a-IY"></a>吾闻南方有阎浮提。<a id="a-IZ"></a>地广长二十八万里。<a id="a-Ia"></a>黎庶众多靡求不获。<a id="a-Ib"></a>吾得彼土不亦快乎。<a id="a-Ic"></a>王意始存。<a id="a-Id"></a>金轮南向。<a id="a-Ie"></a>七宝四兵。<a id="a-If"></a>轻举飞行。<a id="a-Ig"></a>俱到其土。<a id="a-Ih"></a>彼王臣民靡不喜从。<a id="a-Ii"></a>其土君民。<a id="a-Ij"></a>终日欣欣。<a id="a-Ik"></a>王止教化。<a id="a-Il"></a>年数如上。<a id="a-Im"></a>王又念曰。<a id="a-In"></a>吾有西土今获南土。<a id="a-Io"></a>天人众宝何求不有。<a id="a-Ip"></a>今闻东方弗于逮土三十六万里。<a id="a-Iq"></a>其土君民。<a id="a-Ir"></a>宝谷诸珍无愿不有。<a id="a-Is"></a>吾获其土不亦快乎。<a id="a-It"></a>口始云尔。<a id="a-Iu"></a>金轮东向。<a id="a-Iv"></a>七宝四兵飞行俱至。<a id="a-Iw"></a>君臣黎庶靡不乐属。<a id="a-Ix"></a>又以正法仁化君民。<a id="a-Iy"></a>年数如上。<a id="a-Iz"></a>比门怀德。<a id="a-J0"></a>王又念曰。<a id="a-J1"></a>吾有西土南土东土。<a id="a-J2"></a>天人众宝无珍不有。<a id="a-J3"></a>今闻北方郁单曰土。<a id="a-J4"></a>吾获王之不亦善乎。<a id="a-J5"></a>开口言愿。<a id="a-J6"></a>金轮北向。<a id="a-J7"></a>七宝四兵俱飞如前。<a id="a-J8"></a>始入其界。<a id="a-J9"></a>遥睹地青如翠羽色。<a id="a-JA"></a>王曰。<a id="a-JB"></a>尔等睹青地乎。<a id="a-JC"></a>对曰见之。<a id="a-JD"></a>曰斯郁单曰地。<a id="a-JE"></a>又睹白地。<a id="a-JF"></a>曰睹之。<a id="a-JG"></a>曰斯成捣稻米。<a id="a-JH"></a>尔等食之。<a id="a-JI"></a>又睹诸宝树。<a id="a-JJ"></a>众软妙衣。<a id="a-JK"></a>臂钏指环。<a id="a-JL"></a>璎珞众奇。<a id="a-JM"></a>皆悬着树。<a id="a-JN"></a>曰睹之乎。<a id="a-JO"></a>对曰唯然。<a id="a-JP"></a>曰尔等服之。<a id="a-JQ"></a>王治以仁化民以恕。<a id="a-JR"></a>居彼年久其数如上。<a id="a-JS"></a>又生意曰。<a id="a-JT"></a>吾有三天下。<a id="a-JU"></a>今获北方四十万里。<a id="a-JV"></a>意欲升忉利天之帝释所。<a id="a-JW"></a>王意始然。<a id="a-JX"></a>金轮上向。<a id="a-JY"></a>七宝四兵飞行升天。<a id="a-JZ"></a>入帝释宫。<a id="a-Ja"></a>释睹王来。<a id="a-Jb"></a>欣迎之曰。<a id="a-Jc"></a>数服高名。<a id="a-Jd"></a>久欲相见。<a id="a-Je"></a>翔兹快乎。<a id="a-Jf"></a>执手共坐。<a id="a-Jg"></a>以半座坐之。<a id="a-Jh"></a>王左右顾视。<a id="a-Ji"></a>睹天宫殿黄金白银水精琉璃珊瑚虎珀车磲真珠以为宫殿。<a id="a-Jj"></a>睹之心欣。<a id="a-Jk"></a>即又念曰。<a id="a-Jl"></a>吾有四国。<a id="a-Jm"></a>宝钱无数。<a id="a-Jn"></a>斯荣难云。<a id="a-Jo"></a>令天帝殒吾处其位。<a id="a-Jp"></a>不亦上愿乎。<a id="a-Jq"></a>恶念兴而神足灭。<a id="a-Jr"></a>释还之故宫。<a id="a-Js"></a>即获重病。<a id="a-Jt"></a>辅臣问曰。<a id="a-Ju"></a>天王疾笃。<a id="a-Jv"></a>若在不讳。<a id="a-Jw"></a>将有遣命乎。<a id="a-Jx"></a>王曰。<a id="a-Jy"></a>如有问。<a id="a-Jz"></a>王何以丧身。<a id="a-K0"></a>答如所睹。<a id="a-K1"></a>以贪获病。<a id="a-K2"></a>遂致丧身。<a id="a-K3"></a>夫贪残命之刃。<a id="a-K4"></a>亡国之基也。<a id="a-K5"></a>去三尊处三涂。<a id="a-K6"></a>靡不由之。<a id="a-K7"></a>戒后来嗣。<a id="a-K8"></a>以贪痴火烧身之本也。<a id="a-K9"></a>慎无贪矣。<a id="a-KA"></a>夫荣尊者其祸高矣。<a id="a-KB"></a>宝多者其怨众矣。<a id="a-KC"></a>王终后嗣诵其贪戒。<a id="a-KD"></a>传世为宝。<a id="a-KE"></a>四天下民尊其仁化。<a id="a-KF"></a>奉三尊行十善。<a id="a-KG"></a>以为治法。<a id="a-KH"></a>遂致永福。<a id="a-KI"></a>世尊曰。<a id="a-KJ"></a>睹世鲜能去荣贵捐五欲者。<a id="a-KK"></a>惟获沟港、<a id="a-KL"></a>频来、<a id="a-KM"></a>不还．应仪．缘一觉。<a id="a-KN"></a>无上正真道最正觉道法御天人师。<a id="a-KO"></a>能绝之耳。<a id="a-KP"></a>飞行皇帝。<a id="a-KQ"></a>所以存即获愿不违心者。<a id="a-KR"></a>宿命布施持戒忍辱精进禅定智慧之所致。<a id="a-KS"></a>不空获也。<a id="a-KT"></a>顶生王者吾身是也。<a id="a-KU"></a>佛说经竟。<a id="a-KV"></a>阿难欢喜。<a id="a-KW"></a>为佛作礼。</p>
  <h2 id="aKX">（四一）普明王经</h2>
  <p id="aKY">闻如是。<a id="a-KZ"></a>一时佛在舍卫国祇树给孤独园。<a id="a-Ka"></a>佛告诸比丘。<a id="a-Kb"></a>昔者菩萨为大国王。<a id="a-Kc"></a>名曰普明。<a id="a-Kd"></a>慈惠光被。<a id="a-Ke"></a>十方歌懿。<a id="a-Kf"></a>民赖其休。<a id="a-Kg"></a>犹慈子之宁亲也。<a id="a-Kh"></a>邻国有王。<a id="a-Ki"></a>治法以正。<a id="a-Kj"></a>力如师子。<a id="a-Kk"></a>走攫飞鸟。<a id="a-Kl"></a>宰人亡肉。<a id="a-Km"></a>晨犇市索。<a id="a-Kn"></a>路睹新尸。<a id="a-Ko"></a>取之为肴。<a id="a-Kp"></a>味兼畜肉。<a id="a-Kq"></a>后日为馔。<a id="a-Kr"></a>甘不如焉。<a id="a-Ks"></a>王责太官。<a id="a-Kt"></a>宰人归诚叩头首之。<a id="a-Ku"></a>王心恧然曰。<a id="a-Kv"></a>人肉甘乎。<a id="a-Kw"></a>默敕宰人以斯为常。<a id="a-Kx"></a>世尊曰。<a id="a-Ky"></a>夫厚于味者即仁道薄。<a id="a-Kz"></a>仁道薄者豺狼心兴。<a id="a-L0"></a>夫为狼苟贪肉味。<a id="a-L1"></a>而贼物命故天下仇焉。<a id="a-L2"></a>宰人承命。<a id="a-L3"></a>默行杀人。<a id="a-L4"></a>以供王欲。<a id="a-L5"></a>臣民嗷嗷。<a id="a-L6"></a>表闻寻贼。<a id="a-L7"></a>王曰宜然。<a id="a-L8"></a>密告宰人曰。<a id="a-L9"></a>慎之哉。<a id="a-LA"></a>有司获之。<a id="a-LB"></a>贼曰。<a id="a-LC"></a>王命尔矣。<a id="a-LD"></a>群臣谏曰。<a id="a-LE"></a>臣闻。<a id="a-LF"></a>王者为德仁法。<a id="a-LG"></a>帝精明即日月济等。<a id="a-LH"></a>后土润齐乾坤。<a id="a-LI"></a>含怀众生即若虚空。<a id="a-LJ"></a>尔乃可为天下王耳。<a id="a-LK"></a>若违仁从残。<a id="a-LL"></a>即豺狼之类矣。<a id="a-LM"></a>去明就闇。<a id="a-LN"></a>瞽者之畴矣。<a id="a-LO"></a>替济自没。<a id="a-LP"></a>即坏舟之等矣。<a id="a-LQ"></a>释润崇枯。<a id="a-LR"></a>即火旱之丧矣。<a id="a-LS"></a>背空向窒。<a id="a-LT"></a>即石人之心也矣。<a id="a-LU"></a>夫狼残瞽闇坏没火烧石人之操。<a id="a-LV"></a>不可为宰人之监。<a id="a-LW"></a>岂可为天下王耶。<a id="a-LX"></a>若崇上德即昌。<a id="a-LY"></a>好残贼则亡。<a id="a-LZ"></a>二义臧否。<a id="a-La"></a>惟王何之。<a id="a-Lb"></a>王曰。<a id="a-Lc"></a>孩童绝湩其可乎。<a id="a-Ld"></a>曰不可。<a id="a-Le"></a>王曰。<a id="a-Lf"></a>余如之矣。<a id="a-Lg"></a>群臣佥曰。<a id="a-Lh"></a>豺狼不可育。<a id="a-Li"></a>无道不可君。<a id="a-Lj"></a>臣民齐心同声逐焉。<a id="a-Lk"></a>王奔入山睹见神树。<a id="a-Ll"></a>稽首辞曰。<a id="a-Lm"></a>令余反国贡神百王。<a id="a-Ln"></a>誓毕即行。<a id="a-Lo"></a>伺诸王出突众取之。<a id="a-Lp"></a>犹鹰鹞之撮燕雀。<a id="a-Lq"></a>执九十九王。<a id="a-Lr"></a>树神人现颜华非凡。<a id="a-Ls"></a>谓阿群曰。<a id="a-Lt"></a>尔为无道以丧王荣。<a id="a-Lu"></a>今复为元酷将欲何望乎。<a id="a-Lv"></a>阿群前趣之。<a id="a-Lw"></a>忽然不现。<a id="a-Lx"></a>时普明王。<a id="a-Ly"></a>出察民苦乐。<a id="a-Lz"></a>道逢梵志。<a id="a-M0"></a>梵志曰。<a id="a-M1"></a>大王还宫。<a id="a-M2"></a>吾欲有言。<a id="a-M3"></a>王曰。<a id="a-M4"></a>昨命当出。<a id="a-M5"></a>信言难违。<a id="a-M6"></a>道士进坐。<a id="a-M7"></a>吾旋在今遂出为阿群所获。<a id="a-M8"></a>投之树下。<a id="a-M9"></a>王曰。<a id="a-MA"></a>不惧丧身。<a id="a-MB"></a>恨毁吾信耳。<a id="a-MC"></a>阿群曰。<a id="a-MD"></a>何谓耶。<a id="a-ME"></a>王具说道士见己之誓。<a id="a-MF"></a>愿一睹之受其重戒。<a id="a-MG"></a>鲜宝贡焉。<a id="a-MH"></a>旋死不恨。<a id="a-MI"></a>阿群放之。<a id="a-MJ"></a>还睹道士。<a id="a-MK"></a>躬敷高座。<a id="a-ML"></a>道士升座。<a id="a-MM"></a>即说偈言。</p>
  <p id="aMN">劫数终讫　　乾坤烔然</p>
  <p id="aMO">须弥巨海　　都为灰焬</p>
  <p id="aMP">天龙福尽　　于中凋丧</p>
  <p id="aMQ">二仪尚殒　　国有何常</p>
  <p id="aMR">生老病死　　轮转无际</p>
  <p id="aMS">事与愿违　　忧悲为害</p>
  <p id="aMT">欲深祸高　　疮疣无外</p>
  <p id="aMU">三界都苦　　国有何赖</p>
  <p id="aMV">有本自无　　因缘成诸</p>
  <p id="aMW">盛者必衰　　实者必虚</p>
  <p id="aMX">众生蠢蠢　　都缘幻居</p>
  <p id="aMY">声响俱空　　国土亦如</p>
  <p id="aMZ">识神无形　　驾乘四蛇</p>
  <p id="aMa">无明宝养　　以为乐车</p>
  <p id="aMb">形无常主　　神无常家</p>
  <p id="aMc">三界皆幻　　岂有国耶</p>
  <p id="aMd">受偈毕。<a id="a-Me"></a>即贡金钱万二千。<a id="a-Mf"></a>梵志重诫之曰。<a id="a-Mg"></a>尔存四非常。<a id="a-Mh"></a>其祸必灭矣。<a id="a-Mi"></a>王曰敬诺。<a id="a-Mj"></a>不敢替明诫。<a id="a-Mk"></a>即至树所。<a id="a-Ml"></a>含笑且行。<a id="a-Mm"></a>阿群曰。<a id="a-Mn"></a>命危在今。<a id="a-Mo"></a>何欣且笑。<a id="a-Mp"></a>答曰。<a id="a-Mq"></a>世尊之言。<a id="a-Mr"></a>三界希闻。<a id="a-Ms"></a>吾今怀之。<a id="a-Mt"></a>何国命之可惜乎。<a id="a-Mu"></a>阿群媚曰。<a id="a-Mv"></a>愿闻尊教。<a id="a-Mw"></a>王即以四偈授之。<a id="a-Mx"></a>惊喜叹曰。<a id="a-My"></a>巍巍世尊陈四非常。<a id="a-Mz"></a>夫不闻睹所谓悖狂。<a id="a-N0"></a>即解百王各令还国。<a id="a-N1"></a>阿群悔过。<a id="a-N2"></a>自新依树为居。<a id="a-N3"></a>日存四偈。<a id="a-N4"></a>命终神迁。<a id="a-N5"></a>为王太子。<a id="a-N6"></a>纳妻不男。<a id="a-N7"></a>王重忧之因募国女化之令男。<a id="a-N8"></a>后遂劮荡不从真道。<a id="a-N9"></a>王恚之焉。<a id="a-NA"></a>磔着四衢。<a id="a-NB"></a>命行人曰。<a id="a-NC"></a>以指确首。<a id="a-ND"></a>苟辱之矣。<a id="a-NE"></a>适九十九人。<a id="a-NF"></a>而太子薨。<a id="a-NG"></a>魂灵变化。<a id="a-NH"></a>轮转无已。<a id="a-NI"></a>值佛在世生舍卫国。<a id="a-NJ"></a>早丧其父。<a id="a-NK"></a>孤与母居。<a id="a-NL"></a>事梵志道。<a id="a-NM"></a>性笃言信。<a id="a-NN"></a>勇力擘象。<a id="a-NO"></a>师爱友敬。<a id="a-NP"></a>遐迩称贤。<a id="a-NQ"></a>师每周旋辄委以居。<a id="a-NR"></a>师妻怀嬖。<a id="a-NS"></a>援其手淫辞诱之。<a id="a-NT"></a>阿群辞曰。<a id="a-NU"></a>凡世耆友。<a id="a-NV"></a>男吾父之。<a id="a-NW"></a>女吾母焉。<a id="a-NX"></a>岂况师之所敬乎。<a id="a-NY"></a>烧身可从。<a id="a-NZ"></a>斯乱不敢顺矣。<a id="a-Na"></a>师妻恧然。<a id="a-Nb"></a>退思为变。<a id="a-Nc"></a>婿归。<a id="a-Nd"></a>妇曰。<a id="a-Ne"></a>子叹彼贤足照子否矣。<a id="a-Nf"></a>具为其过。<a id="a-Ng"></a>女妖似真。<a id="a-Nh"></a>梵志信矣。<a id="a-Ni"></a>师告阿群。<a id="a-Nj"></a>尔欲仙乎对曰唯然。<a id="a-Nk"></a>曰尔杀百人。<a id="a-Nl"></a>斩取其指。<a id="a-Nm"></a>今获神仙。<a id="a-Nn"></a>奉命携剑。<a id="a-No"></a>逢人辄杀。<a id="a-Np"></a>获九十九人指。<a id="a-Nq"></a>众犇国震。<a id="a-Nr"></a>睹母欣曰。<a id="a-Ns"></a>母至数足。<a id="a-Nt"></a>吾今仙矣。<a id="a-Nu"></a>佛念。<a id="a-Nv"></a>邪道惑众。<a id="a-Nw"></a>普天斯畴也。<a id="a-Nx"></a>化为沙门在其前步。<a id="a-Ny"></a>曰人数足矣。<a id="a-Nz"></a>追后不属。<a id="a-O0"></a>曰沙门可止。<a id="a-O1"></a>答曰。<a id="a-O2"></a>吾止久矣。<a id="a-O3"></a>惟尔不焉。<a id="a-O4"></a>曰止义云何。<a id="a-O5"></a>答曰。<a id="a-O6"></a>吾恶都止。<a id="a-O7"></a>尔恶炽矣。<a id="a-O8"></a>阿群心开。<a id="a-O9"></a>霍如云除。<a id="a-OA"></a>五体投地。<a id="a-OB"></a>顿首悔过。<a id="a-OC"></a>叉手寻从。<a id="a-OD"></a>将还精舍。<a id="a-OE"></a>即为沙门。<a id="a-OF"></a>佛为说宿行。<a id="a-OG"></a>现四非常。<a id="a-OH"></a>得沟港道。<a id="a-OI"></a>退于树下。<a id="a-OJ"></a>闭目叉手练去余垢。<a id="a-OK"></a>进取无著。<a id="a-OL"></a>王召军师战士数万。<a id="a-OM"></a>寻捕妖贼未知所之。<a id="a-ON"></a>道过佛所。<a id="a-OO"></a>曰。<a id="a-OP"></a>王自何来。<a id="a-OQ"></a>身蒙尘土。<a id="a-OR"></a>对曰。<a id="a-OS"></a>国有妖贼杀无过民。<a id="a-OT"></a>今寻捕之。<a id="a-OU"></a>世尊告曰。<a id="a-OV"></a>夫民先修德而退崇邪。<a id="a-OW"></a>治国之政其法何之。<a id="a-OX"></a>对曰。<a id="a-OY"></a>先贵后贱。<a id="a-OZ"></a>正法治之。<a id="a-Oa"></a>若夫先戴畜心退怀圣德。<a id="a-Ob"></a>正法何之。<a id="a-Oc"></a>对曰。<a id="a-Od"></a>先贱后贵正法赏之。<a id="a-Oe"></a>曰贼已释邪崇真。<a id="a-Of"></a>今为沙门矣。<a id="a-Og"></a>王叹曰善哉。<a id="a-Oh"></a>如来无所著正真道最正觉道法御天人师。<a id="a-Oi"></a>神妙上化乃至于兹乎。<a id="a-Oj"></a>始为豺狼。<a id="a-Ok"></a>今为天仁。<a id="a-Ol"></a>稽首足下。<a id="a-Om"></a>又重叹曰。<a id="a-On"></a>斯化奇矣。<a id="a-Oo"></a>愿一睹之。<a id="a-Op"></a>世尊曰可。<a id="a-Oq"></a>王逮官属。<a id="a-Or"></a>造之而曰。<a id="a-Os"></a>上德贤者可一开眼相面乎。<a id="a-Ot"></a>如斯三矣。<a id="a-Ou"></a>答曰。<a id="a-Ov"></a>吾之眼睛。<a id="a-Ow"></a>耀射难当。<a id="a-Ox"></a>王稽首曰。<a id="a-Oy"></a>明日设微馔愿一顾眄。<a id="a-Oz"></a>答曰。<a id="a-P0"></a>于厕吾往。<a id="a-P1"></a>于殿则不。<a id="a-P2"></a>王曰唯命。<a id="a-P3"></a>还则裂厕掘其地则新之。<a id="a-P4"></a>樟梓栴材。<a id="a-P5"></a>为之柱梁。<a id="a-P6"></a>香汤沃地。<a id="a-P7"></a>栴檀苏合郁金诸香。<a id="a-P8"></a>和之为泥。<a id="a-P9"></a>旃罽杂缯。<a id="a-PA"></a>以为座席。<a id="a-PB"></a>雕文刻镂。<a id="a-PC"></a>众宝为好。<a id="a-PD"></a>炜炜煌煌。<a id="a-PE"></a>有踰殿堂。<a id="a-PF"></a>明日王身。<a id="a-PG"></a>捧香炉迎之。<a id="a-PH"></a>阿群就座。<a id="a-PI"></a>王褰衣膝行。<a id="a-PJ"></a>供养讫毕。<a id="a-PK"></a>即说经曰。<a id="a-PL"></a>厕前日之污岂可于饭乎。<a id="a-PM"></a>对曰不可。<a id="a-PN"></a>曰今可乎。<a id="a-PO"></a>曰可矣。<a id="a-PP"></a>阿群曰。<a id="a-PQ"></a>吾未睹佛时事彼妖蛊。<a id="a-PR"></a>心存口言身行诸邪。<a id="a-PS"></a>邪道秽化其为臭污。<a id="a-PT"></a>甚彼溷矣。<a id="a-PU"></a>屎污可洗。<a id="a-PV"></a>秽染难除。<a id="a-PW"></a>赖蒙宿祚生值佛世。<a id="a-PX"></a>沐浴清化去臭怀香。<a id="a-PY"></a>内外清净犹天真珠。<a id="a-PZ"></a>夫不睹佛不知四非常者。<a id="a-Pa"></a>观其志趣犹狂者醉之以酒矣。<a id="a-Pb"></a>不亲贤众而依十恶者。<a id="a-Pc"></a>其与豺狼共槛乎。<a id="a-Pd"></a>王曰善哉。<a id="a-Pe"></a>奇乎佛之至化。<a id="a-Pf"></a>乃令厕臭化为栴檀矣。<a id="a-Pg"></a>说经竟。<a id="a-Ph"></a>即迈历市。<a id="a-Pi"></a>闻有妇人逆产者命在呼吸。<a id="a-Pj"></a>还如事启。<a id="a-Pk"></a>佛言。<a id="a-Pl"></a>尔往为其产。<a id="a-Pm"></a>阿群恧然。<a id="a-Pn"></a>世尊曰。<a id="a-Po"></a>尔望产云。<a id="a-Pp"></a>吾自生来。<a id="a-Pq"></a>慈向众生。<a id="a-Pr"></a>润济乾坤者。<a id="a-Ps"></a>尔母子俱全矣。<a id="a-Pt"></a>受教而往。<a id="a-Pu"></a>至宣佛恩。<a id="a-Pv"></a>母子俱生。<a id="a-Pw"></a>退还寻涂。<a id="a-Px"></a>疑己有杀人之酷。<a id="a-Py"></a>而云。<a id="a-Pz"></a>普慈稽首质焉。<a id="a-Q0"></a>佛告阿群。<a id="a-Q1"></a>凡人心开受道之日。<a id="a-Q2"></a>可谓始生者也。<a id="a-Q3"></a>不睹三尊。<a id="a-Q4"></a>未受重戒。<a id="a-Q5"></a>犹儿处胎。<a id="a-Q6"></a>虽其有目。<a id="a-Q7"></a>将亦何睹。<a id="a-Q8"></a>有耳何闻。<a id="a-Q9"></a>故曰未生也。<a id="a-QA"></a>阿群心开。<a id="a-QB"></a>即得应真道。<a id="a-QC"></a>佛告诸比丘。<a id="a-QD"></a>昔时普明者吾身是也。<a id="a-QE"></a>吾前世授之四偈。<a id="a-QF"></a>一活百王。<a id="a-QG"></a>今令得道。<a id="a-QH"></a>不受重罪矣。<a id="a-QI"></a>阿群宿命尝为比丘。<a id="a-QJ"></a>负米一斛送着寺中。<a id="a-QK"></a>上作刀一枚。<a id="a-QL"></a>欢喜叹尊。<a id="a-QM"></a>稽首而去。<a id="a-QN"></a>负米获多力。<a id="a-QO"></a>上刀获多宝。<a id="a-QP"></a>欢喜获端正。<a id="a-QQ"></a>叹尊获为王。<a id="a-QR"></a>作礼故为国人所拜。<a id="a-QS"></a>九十九人确其首。<a id="a-QT"></a>遂至丧身。<a id="a-QU"></a>故杀前怨而斩其指。<a id="a-QV"></a>后人欲确见其已丧。<a id="a-QW"></a>又睹沙门更有慈心。<a id="a-QX"></a>后人即其母。<a id="a-QY"></a>始有恶意故。<a id="a-QZ"></a>阿群始意亦恶。<a id="a-Qa"></a>睹沙门更慈故见佛即孝。<a id="a-Qb"></a>种淳得淳。<a id="a-Qc"></a>种杂得杂。<a id="a-Qd"></a>善恶已施。<a id="a-Qe"></a>祸福寻之。<a id="a-Qf"></a>影追响应。<a id="a-Qg"></a>皆有所由。<a id="a-Qh"></a>非徒自然也。<a id="a-Qi"></a>比丘愿言。<a id="a-Qj"></a>令汝逢佛得道如愿获焉。<a id="a-Qk"></a>供养三尊。<a id="a-Ql"></a>有若丝发。<a id="a-Qm"></a>沙门以慈咒愿施者。<a id="a-Qn"></a>言如其言。<a id="a-Qo"></a>得万无一失。<a id="a-Qp"></a>菩萨执志度无极行持戒如是。</p>
 </body>
</html>