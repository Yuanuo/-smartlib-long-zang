<!doctype html>
<html id="z3IBTgIMe" data-ver="1188">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="大乘五大部外重译经">
  <meta period="吴">
 </head>
 <body>
  <h1 id="a1">六度集经卷第三</h1>
  <h2 id="a2">布施度无极第一下凡十一章</h2>
  <h2 id="a3">（一五）</h2>
  <p id="a4">闻如是。<a id="a-5"></a>一时佛在舍卫国祇树给孤独园。<a id="a-6"></a>佛告诸比丘。<a id="a-7"></a>昔者有国王号和默。<a id="a-8"></a>王行仁平。<a id="a-9"></a>爱民若子。<a id="a-A"></a>正法治国。<a id="a-B"></a>民无怨心。<a id="a-C"></a>其国广大郡县甚多。<a id="a-D"></a>境界炽盛。<a id="a-E"></a>五谷丰熟。<a id="a-F"></a>国无灾毒。<a id="a-G"></a>寿八万岁。<a id="a-H"></a>和默圣王明令宫中。<a id="a-I"></a>皇后贵人百官侍者。<a id="a-J"></a>执纲维臣。<a id="a-K"></a>教以正法。<a id="a-L"></a>各理所部。<a id="a-M"></a>王常慈心愍念众生。<a id="a-N"></a>悲其愚惑狂悖自坠。<a id="a-O"></a>寻存道原喜无不加。<a id="a-P"></a>哀护众生如天帝释。<a id="a-Q"></a>杀盗淫泆两舌恶口妄言绮语嫉妒恚痴。<a id="a-R"></a>如此之凶无余在心。<a id="a-S"></a>孝顺父母敬爱九亲。<a id="a-T"></a>寻追贤者尊戴圣人。<a id="a-U"></a>信佛信法信沙门言。<a id="a-V"></a>信善有福为恶有殃。<a id="a-W"></a>以斯忠政十善明法自身执行。<a id="a-X"></a>重敕后妃下逮贱妾。<a id="a-Y"></a>皆令尊奉相率为善。<a id="a-Z"></a>布告四镇臣民巨细皆令带诵心执修行。<a id="a-a"></a>国有贫者不任穷困。<a id="a-b"></a>失计行盗财主得之。<a id="a-c"></a>将以启闻。<a id="a-d"></a>王曰。<a id="a-e"></a>尔盗乎。<a id="a-f"></a>盗者曰。<a id="a-g"></a>实盗。<a id="a-h"></a>王曰尔何缘盗乎。<a id="a-i"></a>盗者曰。<a id="a-j"></a>实贫困无以自活。<a id="a-k"></a>违圣明法蹈火行盗。<a id="a-l"></a>王怅愍之。<a id="a-m"></a>嘉其至诚。<a id="a-n"></a>恧然内愧。<a id="a-o"></a>长叹而云。<a id="a-p"></a>民之饥者即吾饿之。<a id="a-q"></a>民之寒者即吾裸之。<a id="a-r"></a>重曰。<a id="a-s"></a>吾势能令国无贫者。<a id="a-t"></a>民之苦乐在我而已。<a id="a-u"></a>即大赦其国出藏珍宝布施困乏。<a id="a-v"></a>饥渴之人即饮食之。<a id="a-w"></a>寒者衣之。<a id="a-x"></a>病者给药。<a id="a-y"></a>田园舍宅金银珠玑。<a id="a-z"></a>车马牛钱恣意所索。<a id="a-10"></a>飞鸟走兽都及众虫。<a id="a-11"></a>五谷刍草亦从所好。<a id="a-12"></a>自王布施之后。<a id="a-13"></a>国丰民富相率以道。<a id="a-14"></a>民无杀者。<a id="a-15"></a>盗人财物。<a id="a-16"></a>淫人妇女。<a id="a-17"></a>两舌恶口。<a id="a-18"></a>妄言绮语。<a id="a-19"></a>嫉妒恚痴。<a id="a-1A"></a>凶愚之心。<a id="a-1B"></a>寂而消灭。<a id="a-1C"></a>皆信佛信法信沙门。<a id="a-1D"></a>信为善有福作恶有殃。<a id="a-1E"></a>举国和乐。<a id="a-1F"></a>鞭杖不行。<a id="a-1G"></a>仇敌称臣。<a id="a-1H"></a>战器朽于藏。<a id="a-1I"></a>牢狱无系囚。<a id="a-1J"></a>人民称善。<a id="a-1K"></a>我生遇哉。<a id="a-1L"></a>天龙鬼神无不助喜祐护其国。<a id="a-1M"></a>毒害消竭。<a id="a-1N"></a>五谷丰熟。<a id="a-1O"></a>家有余财。<a id="a-1P"></a>王内独喜。<a id="a-1Q"></a>即得五福。<a id="a-1R"></a>一者长寿。<a id="a-1S"></a>二者颜华日更好色。<a id="a-1T"></a>三者德勋八方上下。<a id="a-1U"></a>四者无病气力日增。<a id="a-1V"></a>五者四境安隐心常欢喜。<a id="a-1W"></a>王后寿终。<a id="a-1X"></a>如强健人。<a id="a-1Y"></a>饱食快卧。<a id="a-1Z"></a>忽然上生忉利天上。<a id="a-1a"></a>其国人民奉王十戒。<a id="a-1b"></a>无入地狱饿鬼畜生道中者。<a id="a-1c"></a>寿终魂灵皆得上天。<a id="a-1d"></a>佛告诸沙门。<a id="a-1e"></a>时和默王者吾身是也。<a id="a-1f"></a>诸沙门闻经皆大欢喜。<a id="a-1g"></a>为佛作礼而去。</p>
  <p data-pb></p>
  <h2 id="a1h">（一六）佛说四姓经</h2>
  <p id="a1i">如是。<a id="a-1j"></a>一时佛在舍卫国祇树给孤独园。<a id="a-1k"></a>是时四姓家遭宿命殃。<a id="a-1l"></a>贫窭尤困。<a id="a-1m"></a>草衣草席。<a id="a-1n"></a>菜糜自供。<a id="a-1o"></a>虽为极困。<a id="a-1p"></a>足不蹈无道之宅。<a id="a-1q"></a>手不执无道之惠。<a id="a-1r"></a>志行清净。<a id="a-1s"></a>众邪不能染其心。<a id="a-1t"></a>朝禀暮讲。<a id="a-1u"></a>经戒不释于口。<a id="a-1v"></a>世尊所叹。<a id="a-1w"></a>众智所敬。<a id="a-1x"></a>虽衣食不供于身口。<a id="a-1y"></a>奉养圣众。<a id="a-1z"></a>随家所有菜糜草席。<a id="a-20"></a>不忽一日。<a id="a-21"></a>诸沙门曰。<a id="a-22"></a>四姓贫困。<a id="a-23"></a>常有饥色。<a id="a-24"></a>吾等不可受彼常食。<a id="a-25"></a>经说沙门一心守真。<a id="a-26"></a>戒具行高。<a id="a-27"></a>志如天金。<a id="a-28"></a>不珍财色唯经是宝。<a id="a-29"></a>绝灭六饥故誓除馑。<a id="a-2A"></a>何耻分卫而不行乎。<a id="a-2B"></a>共诣佛所。<a id="a-2C"></a>本末陈之。<a id="a-2D"></a>世尊默然。<a id="a-2E"></a>后日四姓身诣精舍。<a id="a-2F"></a>稽首毕一面坐。<a id="a-2G"></a>佛念诸沙门前所启事。<a id="a-2H"></a>问四姓曰。<a id="a-2I"></a>宁日慈施供养比丘不。<a id="a-2J"></a>对曰唯然。<a id="a-2K"></a>举门日供。<a id="a-2L"></a>但恨居贫。<a id="a-2M"></a>菜糜草席。<a id="a-2N"></a>枉屈圣贤以为默默。<a id="a-2O"></a>众祐曰。<a id="a-2P"></a>布施之行。<a id="a-2Q"></a>惟在四意。<a id="a-2R"></a>慈心向彼。<a id="a-2S"></a>悲心追愍。<a id="a-2T"></a>喜彼成度护济众生。<a id="a-2U"></a>虽施微薄。<a id="a-2V"></a>其后所生天上人中二道为常。<a id="a-2W"></a>所愿自然。<a id="a-2X"></a>眼色耳听鼻香口味。<a id="a-2Y"></a>身服上衣。<a id="a-2Z"></a>心皆欣怿。<a id="a-2a"></a>不惧乏无也。<a id="a-2b"></a>若施葌薄。<a id="a-2c"></a>心又不悦。<a id="a-2d"></a>后得其福。<a id="a-2e"></a>福中之薄。<a id="a-2f"></a>官位七宝。<a id="a-2g"></a>得不足荣。<a id="a-2h"></a>处在薄中。<a id="a-2i"></a>心又悭俭不敢衣食。<a id="a-2j"></a>惴惴恰恰未尝欢喜。<a id="a-2k"></a>腹饥身寒有似乞人。<a id="a-2l"></a>徒生徒死无善以自祐也。<a id="a-2m"></a>若施以好心不恳诚。<a id="a-2n"></a>憍骜自恃。<a id="a-2o"></a>身不供恪。<a id="a-2p"></a>绮求华名。<a id="a-2q"></a>欲远扬己。<a id="a-2r"></a>后有少财。<a id="a-2s"></a>世人空称。<a id="a-2t"></a>以为巨亿。<a id="a-2u"></a>内惧劫夺。<a id="a-2v"></a>衣常葌薄。<a id="a-2w"></a>食未尝甘。<a id="a-2x"></a>亦为空生空死。<a id="a-2y"></a>比丘未尝履其门。<a id="a-2z"></a>远离三尊。<a id="a-30"></a>恒近恶道。<a id="a-31"></a>惠以好物。<a id="a-32"></a>四等敬奉。<a id="a-33"></a>手自斟酌。<a id="a-34"></a>存意三尊。<a id="a-35"></a>誓令众生逢佛升天。<a id="a-36"></a>苦毒消灭。<a id="a-37"></a>后世所生愿无不得。<a id="a-38"></a>值佛生天必如志愿也(此章别本在萨和檀王经后)。</p>
  <p data-pb></p>
  <h2 id="a39">（一七）</h2>
  <p id="a3A">有梵志。<a id="a-3B"></a>名曰维蓝。<a id="a-3C"></a>荣尊位高。<a id="a-3D"></a>为飞行皇帝。<a id="a-3E"></a>财难筹算。<a id="a-3F"></a>体好布施。<a id="a-3G"></a>名女上色。<a id="a-3H"></a>服饰光世。<a id="a-3I"></a>以施与人。<a id="a-3J"></a>金钵盛银粟。<a id="a-3K"></a>银钵盛金粟。<a id="a-3L"></a>澡瓮盥槃四宝交错。<a id="a-3M"></a>金银食鼎中有百味。<a id="a-3N"></a>秦水名牛皆以黄金韬衣。<a id="a-3O"></a>其角一牛者日出四升湩。<a id="a-3P"></a>皆从犊子。<a id="a-3Q"></a>织成宝服。<a id="a-3R"></a>明珠绽缀。<a id="a-3S"></a>床榻帏帐。<a id="a-3T"></a>宝络光目。<a id="a-3U"></a>名象良马。<a id="a-3V"></a>金银鞍勒。<a id="a-3W"></a>络以众宝。<a id="a-3X"></a>诸车华盖。<a id="a-3Y"></a>虎皮为座。<a id="a-3Z"></a>雕文刻镂无好不有。<a id="a-3a"></a>自名女以下至于宝车。<a id="a-3b"></a>事事各有千八十四枚。<a id="a-3c"></a>以施与人。<a id="a-3d"></a>维蓝慈惠。<a id="a-3e"></a>八方上下。<a id="a-3f"></a>天龙善神无不</p>
  <p data-pb></p>
  <h2 id="a3g">（一八）</h2>
  <p id="a3h">者菩萨身为鹿王。<a id="a-3i"></a>厥体高大。<a id="a-3j"></a>身毛五色。<a id="a-3k"></a>蹄角奇雅。<a id="a-3l"></a>众鹿伏从数千为群。<a id="a-3m"></a>国王出猎。<a id="a-3n"></a>群鹿分散。<a id="a-3o"></a>投岩堕坑。<a id="a-3p"></a>荡树贯棘。<a id="a-3q"></a>摧破死伤所杀不少。<a id="a-3r"></a>鹿王睹之哽噎曰。<a id="a-3s"></a>吾为众长。<a id="a-3t"></a>宜当明虑择地而游。<a id="a-3u"></a>苟为美草而翔于斯。<a id="a-3v"></a>凋残群小。<a id="a-3w"></a>罪在我也。<a id="a-3x"></a>径自入国。<a id="a-3y"></a>国人睹之。<a id="a-3z"></a>佥曰。<a id="a-40"></a>吾王有至仁之德。<a id="a-41"></a>神鹿来翔。<a id="a-42"></a>以为国瑞。<a id="a-43"></a>莫敢干之。<a id="a-44"></a>乃到殿前。<a id="a-45"></a>跪而云曰。<a id="a-46"></a>小畜贪生。<a id="a-47"></a>寄命国界。<a id="a-48"></a>卒逢猎者。<a id="a-49"></a>虫类奔迸。<a id="a-4A"></a>或生相失。<a id="a-4B"></a>或死狼籍。<a id="a-4C"></a>天仁爱物。<a id="a-4D"></a>实为可哀。<a id="a-4E"></a>愿自相选日供太官。<a id="a-4F"></a>乞知其数不敢欺王。<a id="a-4G"></a>王甚奇曰。<a id="a-4H"></a>太官所用日不过一。<a id="a-4I"></a>不知汝等伤死甚多。<a id="a-4J"></a>若实如云。<a id="a-4K"></a>吾誓不猎。<a id="a-4L"></a>鹿王退还。<a id="a-4M"></a>悉命群鹿。<a id="a-4N"></a>具以斯意示其祸福。<a id="a-4O"></a>群鹿伏听。<a id="a-4P"></a>自相差次。<a id="a-4Q"></a>应先行者每当就死。<a id="a-4R"></a>过辞其王。<a id="a-4S"></a>王为泣涕。<a id="a-4T"></a>诲喻之曰。<a id="a-4U"></a>睹世皆死。<a id="a-4V"></a>孰有免之。<a id="a-4W"></a>寻路念佛。<a id="a-4X"></a>仁教慈心。<a id="a-4Y"></a>向彼人王慎无怨矣。<a id="a-4Z"></a>日日若兹。<a id="a-4a"></a>中有应行者而身重胎。<a id="a-4b"></a>曰死不敢避。<a id="a-4c"></a>乞须娩娠更取其次欲以代之。<a id="a-4d"></a>其次顿首泣涕而曰。<a id="a-4e"></a>必当就死。<a id="a-4f"></a>尚有一日一夜之生。<a id="a-4g"></a>斯须之命。<a id="a-4h"></a>时至不恨。<a id="a-4i"></a>鹿王不忍枉其生命。<a id="a-4j"></a>明日遁众。<a id="a-4k"></a>身诣太官。<a id="a-4l"></a>厨人识之。<a id="a-4m"></a>即以上闻。<a id="a-4n"></a>王</p>
  <p data-pb></p>
  <h2 id="a4o">（一九）</h2>
  <p id="a4p">者菩萨身为鹄鸟。<a id="a-4q"></a>生子有三。<a id="a-4r"></a>时国大旱。<a id="a-4s"></a>无以食之。<a id="a-4t"></a>裂腋下肉以济其命。<a id="a-4u"></a>三子疑曰。<a id="a-4v"></a>斯肉气味与母身气相似无异。<a id="a-4w"></a>得无吾母以身肉餐吾等乎。<a id="a-4x"></a>三子怆然有悲伤之情。<a id="a-4y"></a>又曰。<a id="a-4z"></a>宁殒吾命不损母体也。<a id="a-50"></a>于是闭口不食。<a id="a-51"></a>母睹不食而更索焉。<a id="a-52"></a>天神叹曰。<a id="a-53"></a>母慈惠难喻。<a id="a-54"></a>子孝希有也。<a id="a-55"></a>诸天祐之。<a id="a-56"></a>愿即从心。<a id="a-57"></a>佛告诸比丘。<a id="a-58"></a>鹄母者吾身是也。<a id="a-59"></a>三子者舍利弗、<a id="a-5A"></a>目连、<a id="a-5B"></a>阿难是也。<a id="a-5C"></a>菩萨慈惠度无极行布施如是(此章别本在维蓝章后)。</p>
  <p data-pb></p>
  <h2 id="a5D">（二○）</h2>
  <p id="a5E">者菩萨为孔雀王。<a id="a-5F"></a>从妻五百。<a id="a-5G"></a>委其旧匹。<a id="a-5H"></a>欲青雀妻。<a id="a-5I"></a>青雀唯食甘露好果。<a id="a-5J"></a>孔雀为妻日行取之。<a id="a-5K"></a>其国王夫人有疾。<a id="a-5L"></a>梦睹孔雀云其肉可为药。<a id="a-5M"></a>寤以启闻。<a id="a-5N"></a>王命猎士疾行索之。<a id="a-5O"></a>夫人曰。<a id="a-5P"></a>谁能得之。<a id="a-5Q"></a>娉以季女赐金百斤。<a id="a-5R"></a>国之猎士分布行索。<a id="a-5S"></a>睹孔雀王从一青雀在常食处。<a id="a-5T"></a>即以蜜麨每处涂树。<a id="a-5U"></a>孔雀辄取以供其妻。<a id="a-5V"></a>射师以糗涂身尸踞。<a id="a-5W"></a>孔雀取糗。<a id="a-5X"></a>人应获焉。<a id="a-5Y"></a>孔雀曰。<a id="a-5Z"></a>子之勤身必为利也。<a id="a-5a"></a>吾示子金山可为无尽之宝。<a id="a-5b"></a>子原吾命矣。<a id="a-5c"></a>人曰。<a id="a-5d"></a>大王赐吾金百斤妻以季女。<a id="a-5e"></a>岂信汝言乎。<a id="a-5f"></a>即以献王。<a id="a-5g"></a>孔雀曰。<a id="a-5h"></a>大王怀仁。<a id="a-5i"></a>润无不周。<a id="a-5j"></a>愿纳微言。<a id="a-5k"></a>乞得少水。<a id="a-5l"></a>吾以慈咒。<a id="a-5m"></a>服之疾即愈矣。<a id="a-5n"></a>若其无效受罪不晚。<a id="a-5o"></a>王顺其意。<a id="a-5p"></a>夫人服之。<a id="a-5q"></a>众疾皆愈。<a id="a-5r"></a>华色炜晔。<a id="a-5s"></a>宫人皆然。<a id="a-5t"></a>举国叹王弘慈。<a id="a-5u"></a>全孔雀之命。<a id="a-5v"></a>获延一国之寿。<a id="a-5w"></a>雀曰。<a id="a-5x"></a>愿得投身于彼大湖。<a id="a-5y"></a>并咒其水。<a id="a-5z"></a>率土黎民。<a id="a-60"></a>众疾可愈。<a id="a-61"></a>若有疑望愿以杖捶吾足。<a id="a-62"></a>王曰可。<a id="a-63"></a>雀即咒之。<a id="a-64"></a>国人饮水。<a id="a-65"></a>聋听盲视。<a id="a-66"></a>喑语痀申。<a id="a-67"></a>众疾皆然。<a id="a-68"></a>夫人疾除。<a id="a-69"></a>国人并得无病。<a id="a-6A"></a>无有害孔雀之心。<a id="a-6B"></a>雀具知之。<a id="a-6C"></a>向王陈曰。<a id="a-6D"></a>受王生润之恩。<a id="a-6E"></a>吾报济一国之命。<a id="a-6F"></a>报毕乞退。<a id="a-6G"></a>王曰可。<a id="a-6H"></a>雀即翔飞升树重曰。<a id="a-6I"></a>天下有三痴。<a id="a-6J"></a>王曰。<a id="a-6K"></a>何谓三。<a id="a-6L"></a>一者吾痴。<a id="a-6M"></a>二者猎士痴。<a id="a-6N"></a>三者大王痴。<a id="a-6O"></a>王曰。<a id="a-6P"></a>愿释之。<a id="a-6Q"></a>雀曰。<a id="a-6R"></a>诸佛重戒以色为火。<a id="a-6S"></a>烧身危命之由也。<a id="a-6T"></a>吾舍五百供养之妻。<a id="a-6U"></a>而贪青雀。<a id="a-6V"></a>索食供之有如仆使。<a id="a-6W"></a>为猎网所得。<a id="a-6X"></a>殆危身命。<a id="a-6Y"></a>斯吾痴也。<a id="a-6Z"></a>猎士痴者。<a id="a-6a"></a>吾至诚之言。<a id="a-6b"></a>舍一山之金。<a id="a-6c"></a>弃无穷之宝。<a id="a-6d"></a>信夫人邪伪之欺。<a id="a-6e"></a>望季女之妻。<a id="a-6f"></a>睹世狂愚皆斯类矣。<a id="a-6g"></a>捐佛至诚之戒。<a id="a-6h"></a>信鬼魅之欺。<a id="a-6i"></a>酒乐淫乱。<a id="a-6j"></a>或致破门之祸。<a id="a-6k"></a>或死入太山其苦无数。<a id="a-6l"></a>思还为人犹无羽之鸟欲飞升天。<a id="a-6m"></a>岂不难哉。<a id="a-6n"></a>淫妇之妖喻彼[魅-未+失][魅-未+勿]。<a id="a-6o"></a>亡国危身靡不由之。<a id="a-6p"></a>而愚夫尊之。<a id="a-6q"></a>万言无一诚也。<a id="a-6r"></a>而射师信之。<a id="a-6s"></a>斯谓猎者愚矣。<a id="a-6t"></a>王得天医除一国疾。<a id="a-6u"></a>诸毒都灭。<a id="a-6v"></a>颜如盛华。<a id="a-6w"></a>巨细欣赖而王放之。<a id="a-6x"></a>斯谓王愚矣。<a id="a-6y"></a>佛告舍利弗。<a id="a-6z"></a>孔雀王。<a id="a-70"></a>自是之后。<a id="a-71"></a>周旋八方。<a id="a-72"></a>辄以神药。<a id="a-73"></a>慈心布施。<a id="a-74"></a>愈众生病。<a id="a-75"></a>孔雀王者吾身是。<a id="a-76"></a>国王者舍利弗是。<a id="a-77"></a>猎士者调达是。<a id="a-78"></a>夫人者调达妻是也。<a id="a-79"></a>菩萨慈惠度无极行布施如是。</p>
  <p data-pb></p>
  <h2 id="a7A">（二一）</h2>
  <p id="a7B">昔者梵志。<a id="a-7C"></a>年百二十。<a id="a-7D"></a>执贞不娶淫泆窈尽。<a id="a-7E"></a>靖处山泽不乐世荣。<a id="a-7F"></a>以茅草为庐。<a id="a-7G"></a>蓬蒿为席。<a id="a-7H"></a>泉水山果。<a id="a-7I"></a>趣以支命。<a id="a-7J"></a>志弘行高。<a id="a-7K"></a>天下叹德。<a id="a-7L"></a>王娉为相。<a id="a-7M"></a>志道不仕。<a id="a-7N"></a>处于山泽数十余载。<a id="a-7O"></a>仁逮众生禽兽附恃。<a id="a-7P"></a>时有四兽狐、<a id="a-7Q"></a>獭、<a id="a-7R"></a>猴．兔。<a id="a-7S"></a>斯四兽曰。<a id="a-7T"></a>供养道士靖心听经。<a id="a-7U"></a>积年之久。<a id="a-7V"></a>山果都尽。<a id="a-7W"></a>道士欲徙寻果所盛。<a id="a-7X"></a>四兽忧曰。<a id="a-7Y"></a>虽有一国荣华之士。<a id="a-7Z"></a>犹浊水满海。<a id="a-7a"></a>不如甘露之斗升也。<a id="a-7b"></a>道士去者不闻圣典。<a id="a-7c"></a>吾为衰乎。<a id="a-7d"></a>各随所宜求索饮食以供道士。<a id="a-7e"></a>请留此山。<a id="a-7f"></a>庶闻大法。<a id="a-7g"></a>佥然曰可。<a id="a-7h"></a>猕猴索果。<a id="a-7i"></a>狐化为人。<a id="a-7j"></a>得一囊麨。<a id="a-7k"></a>獭得大鱼。<a id="a-7l"></a>各曰。<a id="a-7m"></a>可供一月之粮。<a id="a-7n"></a>兔深自惟。<a id="a-7o"></a>吾当以何供道士乎。<a id="a-7p"></a>曰。<a id="a-7q"></a>夫生有死。<a id="a-7r"></a>身为朽器。<a id="a-7s"></a>犹当弃捐。<a id="a-7t"></a>食凡夫万不如道士一。<a id="a-7u"></a>即行取樵然之为炭。<a id="a-7v"></a>向道士曰。<a id="a-7w"></a>吾身虽小可供一日之粮。<a id="a-7x"></a>言毕即自投火。<a id="a-7y"></a>火为不然。<a id="a-7z"></a>道士睹之感其若斯。<a id="a-80"></a>诸佛叹德。<a id="a-81"></a>天神慈育。<a id="a-82"></a>道士遂留。<a id="a-83"></a>日说妙经。<a id="a-84"></a>四兽禀诲。<a id="a-85"></a>佛告诸沙门。<a id="a-86"></a>梵志者锭光佛是也。<a id="a-87"></a>兔者吾身是也。<a id="a-88"></a>猕猴者秋鹭子是也。<a id="a-89"></a>狐者阿难是也。<a id="a-8A"></a>獭者目连是也。<a id="a-8B"></a>菩萨慈惠度无极行布施如是。</p>
  <h2 id="a8C">（二二）</h2>
  <p id="a8D">昔者菩萨为大理家。<a id="a-8E"></a>积宝齐国。<a id="a-8F"></a>常好济贫惠逮众生。<a id="a-8G"></a>受一切归犹海含流。<a id="a-8H"></a>时有友子。<a id="a-8I"></a>以泆荡之行。<a id="a-8J"></a>家贿消尽。<a id="a-8K"></a>理家愍焉。<a id="a-8L"></a>教之曰。<a id="a-8M"></a>治生以道。<a id="a-8N"></a>福利无尽。<a id="a-8O"></a>以金千两给子为本。<a id="a-8P"></a>对曰敬诺。<a id="a-8Q"></a>不敢违明诲。<a id="a-8R"></a>即以行贾。<a id="a-8S"></a>性邪行嬖。<a id="a-8T"></a>好事鬼妖。<a id="a-8U"></a>淫荡酒乐。<a id="a-8V"></a>财尽复穷。<a id="a-8W"></a>如斯五行[歹*斯]尽其财。<a id="a-8X"></a>穷还守之。<a id="a-8Y"></a>时理家门外粪上有死鼠。<a id="a-8Z"></a>理家示之曰。<a id="a-8a"></a>夫聪明之善士者。<a id="a-8b"></a>可以彼死鼠治生成居也。<a id="a-8c"></a>有金千两而穷困乎。<a id="a-8d"></a>今复以金千两给汝。<a id="a-8e"></a>时有乞儿。<a id="a-8f"></a>遥闻斯诲怆然而感。<a id="a-8g"></a>进犹乞食。<a id="a-8h"></a>还取鼠去。<a id="a-8i"></a>循彼妙教。<a id="a-8j"></a>具乞诸味。<a id="a-8k"></a>调和炙之。<a id="a-8l"></a>卖得两钱。<a id="a-8m"></a>转以贩菜。<a id="a-8n"></a>致有百余。<a id="a-8o"></a>以微致着。<a id="a-8p"></a>遂成富姓。<a id="a-8q"></a>闲居忆曰。<a id="a-8r"></a>吾本乞儿。<a id="a-8s"></a>缘致斯贿乎。<a id="a-8t"></a>寤曰。<a id="a-8u"></a>由贤理家训彼儿顽。<a id="a-8v"></a>吾致斯宝。<a id="a-8w"></a>受恩不报。<a id="a-8x"></a>谓之背明。<a id="a-8y"></a>作一银案。<a id="a-8z"></a>又为金鼠。<a id="a-90"></a>以众名珍满其腹内。<a id="a-91"></a>罗着案上。<a id="a-92"></a>又以众宝璎珞其边。<a id="a-93"></a>具以众甘。<a id="a-94"></a>礼彼理家。<a id="a-95"></a>陈其所以。<a id="a-96"></a>今答天润。<a id="a-97"></a>理家曰。<a id="a-98"></a>贤哉丈夫可为教训矣。<a id="a-99"></a>即以女妻之。<a id="a-9A"></a>居处众诸都以付焉。<a id="a-9B"></a>曰汝为吾后当奉佛三宝。<a id="a-9C"></a>以四等心救济众生。<a id="a-9D"></a>对曰。<a id="a-9E"></a>必修佛教矣。<a id="a-9F"></a>后为理家之嗣。<a id="a-9G"></a>一国称孝。<a id="a-9H"></a>佛告诸沙门。<a id="a-9I"></a>理家者吾身是也。<a id="a-9J"></a>彼荡子者调达是。<a id="a-9K"></a>以鼠致富者槃特比丘是。<a id="a-9L"></a>调达怀吾六亿品经。<a id="a-9M"></a>言顺行逆。<a id="a-9N"></a>死入太山地狱。<a id="a-9O"></a>槃特比丘。<a id="a-9P"></a>怀吾一句。<a id="a-9Q"></a>乃致度世。<a id="a-9R"></a>夫有言无行。<a id="a-9S"></a>犹膏以明自贼。<a id="a-9T"></a>斯小人之智也。<a id="a-9U"></a>言行相扶。<a id="a-9V"></a>明犹日月。<a id="a-9W"></a>含怀众生成济万物。<a id="a-9X"></a>斯大人之明也。<a id="a-9Y"></a>行者是地。<a id="a-9Z"></a>万物所由生矣。<a id="a-9a"></a>菩萨慈惠度无极行布施如是。</p>
  <h2 id="a9b">（二三）</h2>
  <p id="a9c">昔有独母为理家赁。<a id="a-9d"></a>守视田园。<a id="a-9e"></a>主人有徨。<a id="a-9f"></a>饷过食时。<a id="a-9g"></a>时至欲食沙门从乞。<a id="a-9h"></a>心存斯人。<a id="a-9i"></a>绝欲弃邪厥行清真。<a id="a-9j"></a>济四海饿人不如少惠净戒真贤者。<a id="a-9k"></a>以所食分尽着钵中。<a id="a-9l"></a>莲华一枚着上贡焉。<a id="a-9m"></a>道人现神足放光明。<a id="a-9n"></a>母喜叹曰。<a id="a-9o"></a>真所谓神圣者乎。<a id="a-9p"></a>愿我后生百子若兹。<a id="a-9q"></a>母终神迁应为梵志嗣矣。<a id="a-9r"></a>其灵集梵志小便之处。<a id="a-9s"></a>鹿舐小便即感之生。<a id="a-9t"></a>时满生女。<a id="a-9u"></a>梵志育焉。<a id="a-9v"></a>年有十余。<a id="a-9w"></a>光仪庠步。<a id="a-9x"></a>守居护火。<a id="a-9y"></a>女与鹿戏。<a id="a-9z"></a>不觉火灭。<a id="a-A0"></a>父还恚之。<a id="a-A1"></a>令行索火。<a id="a-A2"></a>女至人聚。<a id="a-A3"></a>一躇步处一莲华生。<a id="a-A4"></a>火主曰。<a id="a-A5"></a>尔绕吾居三匝。<a id="a-A6"></a>以火与尔。<a id="a-A7"></a>女即顺命。<a id="a-A8"></a>华生陆地围屋三重。<a id="a-A9"></a>行者住足靡不雅奇。<a id="a-AA"></a>斯须宣声闻其国王。<a id="a-AB"></a>王命工相相其贵贱。<a id="a-AC"></a>师曰。<a id="a-AD"></a>必有圣嗣传祚无穷。<a id="a-AE"></a>王命贤臣娉迎礼备。<a id="a-AF"></a>容华奕奕。<a id="a-AG"></a>宫人莫如。<a id="a-AH"></a>怀妊时满生卵百枚。<a id="a-AI"></a>后妃逮妾靡不嫉焉。<a id="a-AJ"></a>豫刻芭蕉为鬼形像。<a id="a-AK"></a>临产以发被覆其面。<a id="a-AL"></a>恶露涂芭蕉以之示王。<a id="a-AM"></a>众妖弊明。<a id="a-AN"></a>王惑信矣。<a id="a-AO"></a>群邪以壶盛卵。<a id="a-AP"></a>密覆其口投江流矣。<a id="a-AQ"></a>天帝释下以印封口。<a id="a-AR"></a>诸天翼卫。<a id="a-AS"></a>顺流停止。<a id="a-AT"></a>犹柱植地。<a id="a-AU"></a>下流之国。<a id="a-AV"></a>其王于台遥睹水中有壶流下。<a id="a-AW"></a>韑辉光耀似有乾灵。<a id="a-AX"></a>取之观焉。<a id="a-AY"></a>睹帝印文。<a id="a-AZ"></a>发得百卵。<a id="a-Aa"></a>令百妇人怀育温暖。<a id="a-Ab"></a>时满体成。<a id="a-Ac"></a>产为百男。<a id="a-Ad"></a>生有上圣之智。<a id="a-Ae"></a>不启而自明。<a id="a-Af"></a>颜景跨世。<a id="a-Ag"></a>相好希有。<a id="a-Ah"></a>力干势援。<a id="a-Ai"></a>兼人百倍。<a id="a-Aj"></a>言音之响有若师子之吼。<a id="a-Ak"></a>王即具白象百头七宝鞍勒。<a id="a-Al"></a>以供圣嗣。<a id="a-Am"></a>令征邻国。<a id="a-An"></a>四邻降伏。<a id="a-Ao"></a>咸称臣妾。<a id="a-Ap"></a>又伐所生之国。<a id="a-Aq"></a>国人巨细靡不悚栗。<a id="a-Ar"></a>王曰。<a id="a-As"></a>孰有能却斯敌者乎。<a id="a-At"></a>夫人曰。<a id="a-Au"></a>大王无惧。<a id="a-Av"></a>视敌所由攻城何方。<a id="a-Aw"></a>临之兴观。<a id="a-Ax"></a>为王降之。<a id="a-Ay"></a>王即视敌所由而立观矣。<a id="a-Az"></a>母登观扬声曰。<a id="a-B0"></a>夫逆之大。<a id="a-B1"></a>其有三矣。<a id="a-B2"></a>不远群邪招二世咎。<a id="a-B3"></a>斯一也。<a id="a-B4"></a>生不识亲而逆孝行。<a id="a-B5"></a>斯二也。<a id="a-B6"></a>恃势杀亲毒向三尊。<a id="a-B7"></a>斯三也。<a id="a-B8"></a>怀斯三逆其恶无盖。<a id="a-B9"></a>尔等张口。<a id="a-BA"></a>信现于今。<a id="a-BB"></a>母捉其乳天令湩射遍百子口。<a id="a-BC"></a>精诚之感饮乳情哀。<a id="a-BD"></a>佥然俱曰。<a id="a-BE"></a>斯则吾亲。<a id="a-BF"></a>泣涕交颈。<a id="a-BG"></a>叉手步进。<a id="a-BH"></a>叩头悔过。<a id="a-BI"></a>亲嗣始会。<a id="a-BJ"></a>靡不哀恸。<a id="a-BK"></a>二国和睦。<a id="a-BL"></a>情过伯叔。<a id="a-BM"></a>异方欣然靡不称善。<a id="a-BN"></a>诸子睹世无常如幻。<a id="a-BO"></a>辞亲学道。<a id="a-BP"></a>远世秽垢。<a id="a-BQ"></a>九十九子皆得缘一觉。<a id="a-BR"></a>一子理国。<a id="a-BS"></a>父王崩为王。<a id="a-BT"></a>大赦众罪坏牢狱裂池塞。<a id="a-BU"></a>免奴使。<a id="a-BV"></a>慰孝悌。<a id="a-BW"></a>养孤独。<a id="a-BX"></a>开帑藏大布施。<a id="a-BY"></a>随民之愿给。<a id="a-BZ"></a>以十善为国法。<a id="a-Ba"></a>人人带诵。<a id="a-Bb"></a>家有孝子。<a id="a-Bc"></a>兴立塔寺供养沙门。<a id="a-Bd"></a>诵经论道口无四恶。<a id="a-Be"></a>诸毒歇尽。<a id="a-Bf"></a>寿命益长。<a id="a-Bg"></a>天帝养护。<a id="a-Bh"></a>犹亲育子。<a id="a-Bi"></a>佛告诸沙门。<a id="a-Bj"></a>留为王者吾身是也。<a id="a-Bk"></a>父王者今白净王是。<a id="a-Bl"></a>母者舍妙是。<a id="a-Bm"></a>菩萨慈惠度无极行布施如是。</p>
  <h2 id="aBn">（二四）</h2>
  <p id="aBo">昔者菩萨。<a id="a-Bp"></a>时为梵志。<a id="a-Bq"></a>经学明达。<a id="a-Br"></a>国人师焉。<a id="a-Bs"></a>弟子五百。<a id="a-Bt"></a>皆有儒德。<a id="a-Bu"></a>体好布施犹自护身。<a id="a-Bv"></a>时世有佛。<a id="a-Bw"></a>号啑如来无所著正真尊最正觉。<a id="a-Bx"></a>将导三界还神本无。<a id="a-By"></a>菩萨睹佛。<a id="a-Bz"></a>欣然自归。<a id="a-C0"></a>请佛及僧七日留家。<a id="a-C1"></a>以礼供养。<a id="a-C2"></a>梵志弟子各诤所主。<a id="a-C3"></a>一人年稚师使之行。<a id="a-C4"></a>还请事作。<a id="a-C5"></a>师曰。<a id="a-C6"></a>有事无作者尔摄之焉。<a id="a-C7"></a>童子对曰。<a id="a-C8"></a>唯灯无主者也。<a id="a-C9"></a>师曰。<a id="a-CA"></a>善哉弟子。<a id="a-CB"></a>以[土*瓦]盛麻油膏。<a id="a-CC"></a>净自洗浴。<a id="a-CD"></a>白氎缠头。<a id="a-CE"></a>自手然之。<a id="a-CF"></a>天人龙鬼睹其猛力。<a id="a-CG"></a>靡不拊手惊愕。<a id="a-CH"></a>而叹世未曾有。<a id="a-CI"></a>斯必为佛矣。<a id="a-CJ"></a>佛嘉之焉。<a id="a-CK"></a>令明彻夜而头不损。<a id="a-CL"></a>心定在经霍然无想。<a id="a-CM"></a>七日若兹都无懈惓念矣。<a id="a-CN"></a>佛则授决。<a id="a-CO"></a>却无数劫汝当为佛。<a id="a-CP"></a>号曰锭光。<a id="a-CQ"></a>项中肩上各有光明。<a id="a-CR"></a>教授拯济众生获度。<a id="a-CS"></a>其为无量。<a id="a-CT"></a>天人鬼龙。<a id="a-CU"></a>闻当为佛。<a id="a-CV"></a>靡不嘉豫稽首拜贺。<a id="a-CW"></a>梵志念曰。<a id="a-CX"></a>彼其得佛吾必得也。<a id="a-CY"></a>须当受决而佛去焉。<a id="a-CZ"></a>前稽首曰。<a id="a-Ca"></a>今设微供诚吾尽心。<a id="a-Cb"></a>愿授吾决。<a id="a-Cc"></a>佛告梵志。<a id="a-Cd"></a>童子作佛之时当授尔决。<a id="a-Ce"></a>梵志闻当得佛。<a id="a-Cf"></a>喜忘有身。<a id="a-Cg"></a>自斯之后。<a id="a-Ch"></a>遂大布施。<a id="a-Ci"></a>饥食寒衣。<a id="a-Cj"></a>病给医药。<a id="a-Ck"></a>蜎飞蚑行蠕动之类。<a id="a-Cl"></a>随其所食以时济之。<a id="a-Cm"></a>八方诸国。<a id="a-Cn"></a>称为仁父也。<a id="a-Co"></a>佛告舍利弗。<a id="a-Cp"></a>童子者锭光佛是。<a id="a-Cq"></a>梵志者吾身是也。<a id="a-Cr"></a>菩萨慈惠度无极行布施如是。</p>
  <h2 id="aCs">（二五）</h2>
  <p id="aCt">昔者菩萨。<a id="a-Cu"></a>为大理家。<a id="a-Cv"></a>积财巨亿。<a id="a-Cw"></a>常奉三尊。<a id="a-Cx"></a>慈向众生。<a id="a-Cy"></a>观市睹鳖。<a id="a-Cz"></a>心悼之焉。<a id="a-D0"></a>问价贵贱。<a id="a-D1"></a>鳖主知菩萨有普慈之德尚济众生。<a id="a-D2"></a>财富难数贵贱无违。<a id="a-D3"></a>答曰。<a id="a-D4"></a>百万。<a id="a-D5"></a>能取者善。<a id="a-D6"></a>不者吾当烹之。<a id="a-D7"></a>菩萨答曰。<a id="a-D8"></a>大善。<a id="a-D9"></a>即雇如直持鳖归家。<a id="a-DA"></a>澡护其伤。<a id="a-DB"></a>临水放之。<a id="a-DC"></a>睹其游去。<a id="a-DD"></a>悲喜誓曰。<a id="a-DE"></a>太山饿鬼众生之类。<a id="a-DF"></a>世主牢狱早获免难。<a id="a-DG"></a>身安命全如尔今也。<a id="a-DH"></a>稽首十方。<a id="a-DI"></a>叉手愿曰。<a id="a-DJ"></a>众生扰扰。<a id="a-DK"></a>其苦无量。<a id="a-DL"></a>吾当为天为地。<a id="a-DM"></a>为旱作润。<a id="a-DN"></a>为漂作筏。<a id="a-DO"></a>饥食渴浆。<a id="a-DP"></a>寒衣热凉。<a id="a-DQ"></a>为病作医。<a id="a-DR"></a>为冥作光。<a id="a-DS"></a>若有浊世颠倒之时。<a id="a-DT"></a>吾当于中作佛度彼众生矣。<a id="a-DU"></a>十方诸佛皆善其誓。<a id="a-DV"></a>赞曰善哉。<a id="a-DW"></a>必获尔志。<a id="a-DX"></a>鳖后夜来龁其门。<a id="a-DY"></a>怪门有声使出睹鳖。<a id="a-DZ"></a>还如事云。<a id="a-Da"></a>菩萨视之。<a id="a-Db"></a>鳖人语曰。<a id="a-Dc"></a>吾受重润。<a id="a-Dd"></a>身体获全。<a id="a-De"></a>无以答润。<a id="a-Df"></a>虫水居物知水盈虚。<a id="a-Dg"></a>洪水将至必为巨害矣。<a id="a-Dh"></a>愿速严舟。<a id="a-Di"></a>临时相迎。<a id="a-Dj"></a>答曰大善。<a id="a-Dk"></a>明晨诣门如事启王。<a id="a-Dl"></a>王以菩萨宿有善名。<a id="a-Dm"></a>信用其言。<a id="a-Dn"></a>迁下处高。<a id="a-Do"></a>时至鳖来曰。<a id="a-Dp"></a>洪水至。<a id="a-Dq"></a>可速下载。<a id="a-Dr"></a>寻吾所之。<a id="a-Ds"></a>可获无患。<a id="a-Dt"></a>船寻其后。<a id="a-Du"></a>有蛇趣船。<a id="a-Dv"></a>菩萨曰取之。<a id="a-Dw"></a>鳖云大善。<a id="a-Dx"></a>又睹漂狐。<a id="a-Dy"></a>曰取之。<a id="a-Dz"></a>鳖亦云善。<a id="a-E0"></a>又睹漂人搏颊呼天。<a id="a-E1"></a>哀济吾命。<a id="a-E2"></a>曰取之。<a id="a-E3"></a>鳖曰慎无取也。<a id="a-E4"></a>凡人心伪。<a id="a-E5"></a>鲜有终信。<a id="a-E6"></a>背恩追势。<a id="a-E7"></a>好为凶逆。<a id="a-E8"></a>菩萨曰。<a id="a-E9"></a>虫类尔济。<a id="a-EA"></a>人类吾贱。<a id="a-EB"></a>岂是仁哉。<a id="a-EC"></a>吾不忍也。<a id="a-ED"></a>于是取之。<a id="a-EE"></a>鳖曰悔哉。<a id="a-EF"></a>遂之丰土。<a id="a-EG"></a>鳖辞曰。<a id="a-EH"></a>恩毕请退。<a id="a-EI"></a>答曰。<a id="a-EJ"></a>吾获如来无所著至真正觉者。<a id="a-EK"></a>必当相度。<a id="a-EL"></a>鳖曰大善。<a id="a-EM"></a>鳖退蛇狐各去。<a id="a-EN"></a>狐以穴为居。<a id="a-EO"></a>获古人伏藏紫磨名金百斤。<a id="a-EP"></a>喜曰。<a id="a-EQ"></a>当以报彼恩矣。<a id="a-ER"></a>驰还曰。<a id="a-ES"></a>小虫受润获济微命。<a id="a-ET"></a>虫穴居之物。<a id="a-EU"></a>求穴以自安。<a id="a-EV"></a>获金百斤。<a id="a-EW"></a>斯穴非冢非家非劫非盗。<a id="a-EX"></a>吾精诚之所致。<a id="a-EY"></a>愿以贡贤。<a id="a-EZ"></a>菩萨深惟。<a id="a-Ea"></a>不取徒捐。<a id="a-Eb"></a>无益于贫民。<a id="a-Ec"></a>取以布施。<a id="a-Ed"></a>众生获济。<a id="a-Ee"></a>不亦善乎。<a id="a-Ef"></a>寻而取之。<a id="a-Eg"></a>漂人睹焉。<a id="a-Eh"></a>曰分吾半矣。<a id="a-Ei"></a>菩萨即以十斤惠之。<a id="a-Ej"></a>漂人曰。<a id="a-Ek"></a>尔掘冢劫金。<a id="a-El"></a>罪福应柰何。<a id="a-Em"></a>不半分之。<a id="a-En"></a>吾必告有司。<a id="a-Eo"></a>答曰。<a id="a-Ep"></a>贫民困乏。<a id="a-Eq"></a>吾欲等施。<a id="a-Er"></a>尔欲专之。<a id="a-Es"></a>不亦偏乎。<a id="a-Et"></a>漂人遂告有司。<a id="a-Eu"></a>菩萨见拘无所告诉。<a id="a-Ev"></a>唯归命三尊。<a id="a-Ew"></a>悔过自责。<a id="a-Ex"></a>慈愿众生早离八难。<a id="a-Ey"></a>莫有怨结如吾今也。<a id="a-Ez"></a>蛇狐会曰。<a id="a-F0"></a>奈斯事何。<a id="a-F1"></a>蛇曰。<a id="a-F2"></a>吾将济之。<a id="a-F3"></a>遂衔良药开关入狱。<a id="a-F4"></a>见菩萨状。<a id="a-F5"></a>颜色有损。<a id="a-F6"></a>怆而心悲。<a id="a-F7"></a>谓菩萨言。<a id="a-F8"></a>以药自随。<a id="a-F9"></a>吾将齰太子。<a id="a-FA"></a>其毒尤甚。<a id="a-FB"></a>莫能济者。<a id="a-FC"></a>贤者以药自闻。<a id="a-FD"></a>传则愈矣。<a id="a-FE"></a>菩萨默然。<a id="a-FF"></a>蛇如所云。<a id="a-FG"></a>太子命将殒。<a id="a-FH"></a>王令曰。<a id="a-FI"></a>有能济兹。<a id="a-FJ"></a>封之相国。<a id="a-FK"></a>吾与参治。<a id="a-FL"></a>菩萨上闻。<a id="a-FM"></a>传之。<a id="a-FN"></a>即愈。<a id="a-FO"></a>王喜问所由。<a id="a-FP"></a>囚人本末自陈。<a id="a-FQ"></a>王怅然自咎曰。<a id="a-FR"></a>吾闇甚哉。<a id="a-FS"></a>即诛漂人大赦其国。<a id="a-FT"></a>封为国相。<a id="a-FU"></a>执手入宫并坐而曰。<a id="a-FV"></a>贤者说何书。<a id="a-FW"></a>怀何道。<a id="a-FX"></a>而为二仪之仁。<a id="a-FY"></a>惠逮众生乎。<a id="a-FZ"></a>对曰。<a id="a-Fa"></a>说佛经怀佛道也。<a id="a-Fb"></a>王曰。<a id="a-Fc"></a>佛有要决。<a id="a-Fd"></a>曰有之。<a id="a-Fe"></a>佛说四非常。<a id="a-Ff"></a>在之者。<a id="a-Fg"></a>众祸殄。<a id="a-Fh"></a>景祐昌。<a id="a-Fi"></a>王曰善哉。<a id="a-Fj"></a>愿获其实。<a id="a-Fk"></a>曰乾坤终讫之时。<a id="a-Fl"></a>七日并列巨海都索。<a id="a-Fm"></a>天地烔然。<a id="a-Fn"></a>须弥崩坏。<a id="a-Fo"></a>天人鬼龙。<a id="a-Fp"></a>众生身命。<a id="a-Fq"></a>霍然燋尽。<a id="a-Fr"></a>前盛今衰。<a id="a-Fs"></a>所谓非常矣。<a id="a-Ft"></a>明士守无常之念。<a id="a-Fu"></a>曰天地尚然。<a id="a-Fv"></a>官爵国土。<a id="a-Fw"></a>焉得久存。<a id="a-Fx"></a>得斯念者乃有普慈之志矣。<a id="a-Fy"></a>王曰。<a id="a-Fz"></a>天地尚然。<a id="a-G0"></a>岂况国土。<a id="a-G1"></a>佛说非常。<a id="a-G2"></a>我心信哉。<a id="a-G3"></a>理家又曰。<a id="a-G4"></a>苦之尤苦者。<a id="a-G5"></a>王宜知之。<a id="a-G6"></a>王曰。<a id="a-G7"></a>愿闻明诫。<a id="a-G8"></a>曰众生识灵微妙难知。<a id="a-G9"></a>视之无形。<a id="a-GA"></a>听之无声。<a id="a-GB"></a>弘也天下。<a id="a-GC"></a>高也无盖。<a id="a-GD"></a>汪洋无表。<a id="a-GE"></a>轮转无际。<a id="a-GF"></a>然饥渴于六欲。<a id="a-GG"></a>犹海不足于众流。<a id="a-GH"></a>以斯数更太山烧煮诸毒众苦。<a id="a-GI"></a>或为饿鬼。<a id="a-GJ"></a>洋铜沃口役作太山。<a id="a-GK"></a>或为畜生。<a id="a-GL"></a>屠割剥裂。<a id="a-GM"></a>死辄更刃。<a id="a-GN"></a>苦痛无量。<a id="a-GO"></a>若获为人。<a id="a-GP"></a>处胎十月。<a id="a-GQ"></a>临生急笮。<a id="a-GR"></a>犹索绞身。<a id="a-GS"></a>堕地之痛犹高陨下。<a id="a-GT"></a>为风所吹若火烧己。<a id="a-GU"></a>温汤洗之甚沸铜自沃。<a id="a-GV"></a>手葌摩身犹刃自剥。<a id="a-GW"></a>如斯诸痛甚苦难陈。<a id="a-GX"></a>年长之后。<a id="a-GY"></a>诸根并熟。<a id="a-GZ"></a>首白齿陨。<a id="a-Ga"></a>内外虚耗。<a id="a-Gb"></a>存之心悲。<a id="a-Gc"></a>转成重病。<a id="a-Gd"></a>四大欲离。<a id="a-Ge"></a>节节皆痛。<a id="a-Gf"></a>坐卧须人医来加恼。<a id="a-Gg"></a>命将欲终。<a id="a-Gh"></a>诸风并兴。<a id="a-Gi"></a>截筋碎骨。<a id="a-Gj"></a>孔窍都塞。<a id="a-Gk"></a>息绝神逝寻行所之。<a id="a-Gl"></a>若其升天。<a id="a-Gm"></a>天亦有贫富贵贱。<a id="a-Gn"></a>延算之寿。<a id="a-Go"></a>福尽罪来。<a id="a-Gp"></a>下入太山饿鬼畜生。<a id="a-Gq"></a>斯谓之苦。<a id="a-Gr"></a>王曰善哉。<a id="a-Gs"></a>佛说苦要。<a id="a-Gt"></a>我心信哉。<a id="a-Gu"></a>理家又曰。<a id="a-Gv"></a>夫有必空。<a id="a-Gw"></a>犹若两木相钻生火。<a id="a-Gx"></a>火还烧木。<a id="a-Gy"></a>火木俱尽。<a id="a-Gz"></a>二事皆空。<a id="a-H0"></a>往古先王宫殿臣民。<a id="a-H1"></a>今者磨灭不睹所之。<a id="a-H2"></a>斯亦空也。<a id="a-H3"></a>王曰善哉。<a id="a-H4"></a>佛说空要。<a id="a-H5"></a>我心信哉。<a id="a-H6"></a>理家又曰。<a id="a-H7"></a>夫身地水火风矣。<a id="a-H8"></a>强为地。<a id="a-H9"></a>软为水。<a id="a-HA"></a>热为火。<a id="a-HB"></a>息为风。<a id="a-HC"></a>命尽神去。<a id="a-HD"></a>四大各离。<a id="a-HE"></a>无能保全。<a id="a-HF"></a>故云非身矣。<a id="a-HG"></a>王曰善哉。<a id="a-HH"></a>佛说非身。<a id="a-HI"></a>吾心信哉。<a id="a-HJ"></a>身且不保。<a id="a-HK"></a>岂况国土乎。<a id="a-HL"></a>痛夫我先王。<a id="a-HM"></a>不闻无上正真最正觉非常苦空非身之教矣。<a id="a-HN"></a>理家曰。<a id="a-HO"></a>天地无常。<a id="a-HP"></a>谁能保国者乎。<a id="a-HQ"></a>胡不空藏布施贫饥之人乎。<a id="a-HR"></a>王曰善哉。<a id="a-HS"></a>明师之教快哉。<a id="a-HT"></a>即空诸藏。<a id="a-HU"></a>而布施贫乏。<a id="a-HV"></a>鳏寡孤儿令之为亲为子。<a id="a-HW"></a>民服炫煌。<a id="a-HX"></a>贫富齐同。<a id="a-HY"></a>举国欣欣。<a id="a-HZ"></a>含笑且行。<a id="a-Ha"></a>仰天叹曰。<a id="a-Hb"></a>菩萨神化乃至于兹乎。<a id="a-Hc"></a>四方叹德。<a id="a-Hd"></a>遂致太平。<a id="a-He"></a>佛告诸沙门。<a id="a-Hf"></a>理家者是吾身也。<a id="a-Hg"></a>国王者弥勒是。<a id="a-Hh"></a>鳖者阿难是。<a id="a-Hi"></a>狐者鹙鹭子是。<a id="a-Hj"></a>蛇者目连是。<a id="a-Hk"></a>漂人者调达是。<a id="a-Hl"></a>菩萨慈惠度无极行布施如是。</p>
  <h2 id="aHm">（二六）</h2>
  <p id="aHn">昔者菩萨为沙门行。<a id="a-Ho"></a>恒处山林。<a id="a-Hp"></a>慈心悲愍。<a id="a-Hq"></a>众生长苦轮转三界。<a id="a-Hr"></a>何以济之。<a id="a-Hs"></a>靖心思惟索道弘原。<a id="a-Ht"></a>当以拯众而衣有虱。<a id="a-Hu"></a>身痒心扰。<a id="a-Hv"></a>道志不立。<a id="a-Hw"></a>手探寻之即获虱矣。<a id="a-Hx"></a>中心怆然。<a id="a-Hy"></a>求以安之。<a id="a-Hz"></a>正有兽骨徐以置中矣。<a id="a-I0"></a>虱得七日之食。<a id="a-I1"></a>尽乃舍迈。<a id="a-I2"></a>展转生死。<a id="a-I3"></a>菩萨得佛。<a id="a-I4"></a>经纬教化。<a id="a-I5"></a>时天大雪绝行路人。<a id="a-I6"></a>国有理家请佛并数千比丘。<a id="a-I7"></a>供养七日。<a id="a-I8"></a>厥心肃穆。<a id="a-I9"></a>宗室佥然。<a id="a-IA"></a>而雪未晞。<a id="a-IB"></a>佛告阿难。<a id="a-IC"></a>敕诸沙门皆还精舍。<a id="a-ID"></a>阿难言。<a id="a-IE"></a>主人恭肃。<a id="a-IF"></a>厥心未堕。<a id="a-IG"></a>雪盛未息。<a id="a-IH"></a>分卫无处。<a id="a-II"></a>世尊曰。<a id="a-IJ"></a>主人意讫不复供惠也。<a id="a-IK"></a>佛即引迈。<a id="a-IL"></a>沙门翼从还于精舍。<a id="a-IM"></a>明日世尊告阿难。<a id="a-IN"></a>汝从主人分卫。<a id="a-IO"></a>阿难奉教而行造主人门。<a id="a-IP"></a>门人睹之。<a id="a-IQ"></a>无问其所以也。<a id="a-IR"></a>有顷回还。<a id="a-IS"></a>稽首长跪。<a id="a-IT"></a>如事启焉。<a id="a-IU"></a>又质其原。<a id="a-IV"></a>彼意无恒。<a id="a-IW"></a>何其疾乎。<a id="a-IX"></a>佛即为具说如上。<a id="a-IY"></a>又曰。<a id="a-IZ"></a>阿难吾以慈心济虱微命。<a id="a-Ia"></a>惠之朽骨七日之食。<a id="a-Ib"></a>今获供养尽世上献。<a id="a-Ic"></a>宿命施恩。<a id="a-Id"></a>恩齐七日。<a id="a-Ie"></a>故其意止不复如前也。<a id="a-If"></a>岂况慈心向佛逮沙门众。<a id="a-Ig"></a>持戒清净无欲高行。<a id="a-Ih"></a>内端己心。<a id="a-Ii"></a>表以慈化。<a id="a-Ij"></a>恭惠高行比丘一人。<a id="a-Ik"></a>踰施凡庶累劫尽情也。<a id="a-Il"></a>所以然者。<a id="a-Im"></a>比丘拥怀。<a id="a-In"></a>佛经有戒有定有慧解脱度知见种。<a id="a-Io"></a>以斯五德慈导众生。<a id="a-Ip"></a>令远三界万苦之祸矣。<a id="a-Iq"></a>阿难曰。<a id="a-Ir"></a>遇哉斯理家。<a id="a-Is"></a>面获慈养如来无所著正真道最正觉道法御天人师并诸沙门。<a id="a-It"></a>或有沟港频来不还应真。<a id="a-Iu"></a>或有开士。<a id="a-Iv"></a>建大弘慈将导众生者乎。<a id="a-Iw"></a>斯福难量。<a id="a-Ix"></a>其若海矣。<a id="a-Iy"></a>难称其犹地也。<a id="a-Iz"></a>佛言。<a id="a-J0"></a>善哉。<a id="a-J1"></a>阿难。<a id="a-J2"></a>真如所云。<a id="a-J3"></a>佛时难遇。<a id="a-J4"></a>经法难闻。<a id="a-J5"></a>比丘僧难得供养。<a id="a-J6"></a>如沤昙华时一有耳。<a id="a-J7"></a>佛说如是。<a id="a-J8"></a>比丘欢喜稽首承行。<a id="a-J9"></a>菩萨慈惠度无极行布施如是。</p>
 </body>
</html>