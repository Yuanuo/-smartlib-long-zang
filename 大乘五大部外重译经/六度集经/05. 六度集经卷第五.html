<!doctype html>
<html id="z3IBTgLMg" data-ver="1632">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="大乘五大部外重译经">
  <meta period="吴">
 </head>
 <body>
  <h1 id="a1">六度集经卷第五</h1>
  <h2 id="a2">忍辱度无极第三凡十三章</h2>
  <p id="a3">忍辱度无极者。<a id="a-4"></a>厥则云何。<a id="a-5"></a>菩萨深惟。<a id="a-6"></a>众生识神。<a id="a-7"></a>以痴自壅。<a id="a-8"></a>贡高自大。<a id="a-9"></a>常欲胜彼。<a id="a-A"></a>官爵国土六情之好。<a id="a-B"></a>己欲专焉。<a id="a-C"></a>若睹彼有愚即贪嫉。<a id="a-D"></a>贪嫉处内。<a id="a-E"></a>嗔恚处外施不觉止。<a id="a-F"></a>其为狂醉。<a id="a-G"></a>长处盲冥矣。<a id="a-H"></a>展转五道。<a id="a-I"></a>太山烧煮。<a id="a-J"></a>饿鬼畜生。<a id="a-K"></a>积苦无量。<a id="a-L"></a>菩萨睹之即觉。<a id="a-M"></a>怅然而叹。<a id="a-N"></a>众生所以有亡国破家危身灭族。<a id="a-O"></a>生有斯患。<a id="a-P"></a>死有三道之辜。<a id="a-Q"></a>皆由不能怀忍行慈。<a id="a-R"></a>使其然矣。<a id="a-S"></a>菩萨觉之。<a id="a-T"></a>即自誓曰。<a id="a-U"></a>吾宁就汤火之酷。<a id="a-V"></a>葅醢之患。<a id="a-W"></a>终不恚毒加于众生也。<a id="a-X"></a>夫忍不可忍者。<a id="a-Y"></a>万福之原矣。<a id="a-Z"></a>自觉之后。<a id="a-a"></a>世世行慈。<a id="a-b"></a>众生加己骂詈捶杖。<a id="a-c"></a>夺其财宝妻子国土危身害命。<a id="a-d"></a>菩萨辄以诸佛忍力之福。<a id="a-e"></a>迮灭毒恚。<a id="a-f"></a>慈悲愍之追而济护。<a id="a-g"></a>若其免咎。<a id="a-h"></a>为之欢喜。</p>
  <p data-pb></p>
  <h2 id="ai">（四二）</h2>
  <p id="aj">者菩萨。<a id="a-k"></a>睹世秽浊。<a id="a-l"></a>君臣无道。<a id="a-m"></a>背真向邪。<a id="a-n"></a>难以导化。<a id="a-o"></a>故隐明藏影处于冢间。<a id="a-p"></a>习其忍行。<a id="a-q"></a>冢间有牛犊子。<a id="a-r"></a>常取其屎尿以为饮食。<a id="a-s"></a>连其躯命暴露精思。<a id="a-t"></a>颜貌丑黑人皆恶焉。<a id="a-u"></a>国人睹之。<a id="a-v"></a>更相告曰。<a id="a-w"></a>斯土有鬼。<a id="a-x"></a>见者靡不唾骂。<a id="a-y"></a>土石扑之。<a id="a-z"></a>菩萨无丝发之恚。<a id="a-10"></a>慈心愍曰。<a id="a-11"></a>痛夫斯人。<a id="a-12"></a>不睹佛经而为斯恶。<a id="a-13"></a>誓曰。<a id="a-14"></a>吾为如来无所著正真觉道者。<a id="a-15"></a>必度兹焉。<a id="a-16"></a>菩萨法忍度无极行忍辱如是。</p>
  <p data-pb></p>
  <h2 id="a17">（四三）</h2>
  <p id="a18">者菩萨。<a id="a-19"></a>厥名曰睒。<a id="a-1A"></a>常怀普慈。<a id="a-1B"></a>润逮众生。<a id="a-1C"></a>悲愍群愚不睹三尊。<a id="a-1D"></a>将其二亲处于山泽。<a id="a-1E"></a>父母年耆两目失明。<a id="a-1F"></a>睒为悲楚。<a id="a-1G"></a>言之泣涕。<a id="a-1H"></a>夜常三兴。<a id="a-1I"></a>消息寒温。<a id="a-1J"></a>至孝之行。<a id="a-1K"></a>德香熏干。<a id="a-1L"></a>地祇海龙国人并知。<a id="a-1M"></a>奉佛十善。<a id="a-1N"></a>不杀众生。<a id="a-1O"></a>道不拾遗。<a id="a-1P"></a>守贞不娶。<a id="a-1Q"></a>身祸都息。<a id="a-1R"></a>两舌恶骂。<a id="a-1S"></a>妄言绮语。<a id="a-1T"></a>谮谤邪伪。<a id="a-1U"></a>口过都绝。<a id="a-1V"></a>中心众秽。<a id="a-1W"></a>嫉恚贪餮。<a id="a-1X"></a>心垢都寂。<a id="a-1Y"></a>信善有福。<a id="a-1Z"></a>为恶有殃。<a id="a-1a"></a>以草茅为庐。<a id="a-1b"></a>蓬蒿为席。<a id="a-1c"></a>清净无欲。<a id="a-1d"></a>志若天金。<a id="a-1e"></a>山有流泉。<a id="a-1f"></a>中生莲华。<a id="a-1g"></a>众果甘美周旋其边。<a id="a-1h"></a>夙兴采果。<a id="a-1i"></a>未尝先甘。<a id="a-1j"></a>其仁远照。<a id="a-1k"></a>禽兽附恃。<a id="a-1l"></a>二亲时渴。<a id="a-1m"></a>睒行吸水。<a id="a-1n"></a>迦夷国王入山田猎。<a id="a-1o"></a>弯弓发矢。<a id="a-1p"></a>射山麋鹿。<a id="a-1q"></a>误中睒胸。<a id="a-1r"></a>矢毒流行。<a id="a-1s"></a>其痛难言。<a id="a-1t"></a>左右顾眄涕泣大言。<a id="a-1u"></a>谁以一矢杀三道士者乎。<a id="a-1v"></a>吾亲年耆。<a id="a-1w"></a>又俱失明。<a id="a-1x"></a>一朝无我。<a id="a-1y"></a>普当殒命。<a id="a-1z"></a>抗声哀曰。<a id="a-20"></a>象以其牙。<a id="a-21"></a>犀以其角。<a id="a-22"></a>翠以其毛。<a id="a-23"></a>吾无牙角光目之毛。<a id="a-24"></a>将以何死乎。<a id="a-25"></a>王闻哀声。<a id="a-26"></a>下马问曰。<a id="a-27"></a>尔为深山乎。<a id="a-28"></a>答曰。<a id="a-29"></a>吾将二亲处斯山中。<a id="a-2A"></a>除世众秽。<a id="a-2B"></a>学进道志。<a id="a-2C"></a>王闻睒言。<a id="a-2D"></a>哽噎流泪。<a id="a-2E"></a>甚痛悼之。<a id="a-2F"></a>曰。<a id="a-2G"></a>吾为不仁残夭物命。<a id="a-2H"></a>又杀至孝。<a id="a-2I"></a>举哀云奈此何。<a id="a-2J"></a>群臣巨细莫不哽咽。<a id="a-2K"></a>王重曰。<a id="a-2L"></a>吾以一国救子之命。<a id="a-2M"></a>愿示亲所在。<a id="a-2N"></a>吾欲首过曰。<a id="a-2O"></a>便向小径。<a id="a-2P"></a>去斯不远有小蓬庐。<a id="a-2Q"></a>吾亲在中。<a id="a-2R"></a>为吾启亲。<a id="a-2S"></a>自斯长别。<a id="a-2T"></a>幸卒余年。<a id="a-2U"></a>慎无追恋也。<a id="a-2V"></a>势复举哀。<a id="a-2W"></a>奄忽而绝。<a id="a-2X"></a>王逮士众。<a id="a-2Y"></a>重复哀恸。<a id="a-2Z"></a>寻所示路到厥亲所。<a id="a-2a"></a>王从众多草木肃肃有声。<a id="a-2b"></a>二亲闻之疑其异人。<a id="a-2c"></a>曰行者何人。<a id="a-2d"></a>王曰。<a id="a-2e"></a>吾是迦夷国王。<a id="a-2f"></a>亲曰。<a id="a-2g"></a>王翔兹甚善。<a id="a-2h"></a>斯有草席可以息凉。<a id="a-2i"></a>甘果可食。<a id="a-2j"></a>吾子汲水。<a id="a-2k"></a>今者且还。<a id="a-2l"></a>王睹其亲以慈待子。<a id="a-2m"></a>重为哽噎。<a id="a-2n"></a>王谓亲曰。<a id="a-2o"></a>吾睹两道士以慈待子。<a id="a-2p"></a>吾心切悼甚痛无量。<a id="a-2q"></a>道士子睒者吾射杀之。<a id="a-2r"></a>亲惊怛曰。<a id="a-2s"></a>吾子何罪而杀之乎。<a id="a-2t"></a>子操仁恻蹈地常恐地痛。<a id="a-2u"></a>其有何罪而王杀之。<a id="a-2v"></a>王曰。<a id="a-2w"></a>至孝之子。<a id="a-2x"></a>实为上贤。<a id="a-2y"></a>吾射糜鹿误中之耳。<a id="a-2z"></a>曰子已死。<a id="a-30"></a>将何恃哉。<a id="a-31"></a>吾今死矣。<a id="a-32"></a>惟愿大王牵吾二老。<a id="a-33"></a>着子尸处。<a id="a-34"></a>必见穷没。<a id="a-35"></a>庶同灰土。<a id="a-36"></a>王闻亲辞。<a id="a-37"></a>又重哀恸。<a id="a-38"></a>自牵其亲。<a id="a-39"></a>将至尸所。<a id="a-3A"></a>父以首着膝上。<a id="a-3B"></a>母抱其足。<a id="a-3C"></a>呜口吮足。<a id="a-3D"></a>各以一手扪其箭疮。<a id="a-3E"></a>椎胸搏颊仰首呼曰。<a id="a-3F"></a>天神地神。<a id="a-3G"></a>树神水神。<a id="a-3H"></a>吾子睒者奉佛信法。<a id="a-3I"></a>尊贤孝亲。<a id="a-3J"></a>怀无外之弘仁。<a id="a-3K"></a>润逮草木。<a id="a-3L"></a>又曰。<a id="a-3M"></a>若子审奉佛至孝之诚上闻天者。<a id="a-3N"></a>箭当拔出。<a id="a-3O"></a>重毒消灭子获生存卒其至孝之行。<a id="a-3P"></a>子行不然。<a id="a-3Q"></a>吾言不诚。<a id="a-3R"></a>遂当终没俱为灰土。<a id="a-3S"></a>天帝释。<a id="a-3T"></a>四天大王。<a id="a-3U"></a>地祇。<a id="a-3V"></a>海龙。<a id="a-3W"></a>闻亲哀声。<a id="a-3X"></a>信如其言。<a id="a-3Y"></a>靡不扰动。<a id="a-3Z"></a>帝释身下。<a id="a-3a"></a>谓其亲曰。<a id="a-3b"></a>斯至孝之子。<a id="a-3c"></a>吾能活之。<a id="a-3d"></a>以天神药灌睒口中。<a id="a-3e"></a>忽然得稣。<a id="a-3f"></a>父母及睒。<a id="a-3g"></a>主逮臣从。<a id="a-3h"></a>悲乐交集。<a id="a-3i"></a>普复举哀。<a id="a-3j"></a>王曰。<a id="a-3k"></a>奉佛至孝之德。<a id="a-3l"></a>乃至于斯。<a id="a-3m"></a>遂命群臣。<a id="a-3n"></a>自今之后率土人民。<a id="a-3o"></a>皆奉佛十德之善。<a id="a-3p"></a>修睒至孝之行。<a id="a-3q"></a>一国则焉。<a id="a-3r"></a>然后国丰民康。<a id="a-3s"></a>遂致太平。<a id="a-3t"></a>佛告诸比丘。<a id="a-3u"></a>吾世世奉诸佛至孝之行。<a id="a-3v"></a>德高福盛。<a id="a-3w"></a>遂成天中之天三界独步。<a id="a-3x"></a>时睒者吾身是。<a id="a-3y"></a>国王者阿难是。<a id="a-3z"></a>睒父者今吾父是。<a id="a-40"></a>母者吾母舍妙是。<a id="a-41"></a>天帝释者弥勒是也。<a id="a-42"></a>菩萨法忍度无极行忍辱如是。</p>
  <p data-pb></p>
  <h2 id="a43">（四四）</h2>
  <p id="a44">者菩萨。<a id="a-45"></a>时为梵志。<a id="a-46"></a>名羼提和。<a id="a-47"></a>处在山泽。<a id="a-48"></a>树下精思。<a id="a-49"></a>以果泉水而为饮食。<a id="a-4A"></a>内垢消尽。<a id="a-4B"></a>处在空寂。<a id="a-4C"></a>弘明六通得尽知之。<a id="a-4D"></a>智名香熏闻八方上下。<a id="a-4E"></a>十方诸佛、<a id="a-4F"></a>缘一觉道、<a id="a-4G"></a>应仪圣众靡不咨嗟。<a id="a-4H"></a>释梵四王海龙地祇。<a id="a-4I"></a>朝夕肃虔叉手稽首。<a id="a-4J"></a>禀化承风拥护其国。<a id="a-4K"></a>风雨顺时。<a id="a-4L"></a>五谷丰熟。<a id="a-4M"></a>毒消灾灭。<a id="a-4N"></a>君臣炽盛。<a id="a-4O"></a>其王名迦梨。<a id="a-4P"></a>入山畋猎。<a id="a-4Q"></a>驰逐麋鹿。<a id="a-4R"></a>寻其足迹历菩萨前。<a id="a-4S"></a>王问道士。<a id="a-4T"></a>兽迹历兹。<a id="a-4U"></a>其为如行乎。<a id="a-4V"></a>菩萨默惟。<a id="a-4W"></a>众生扰扰。<a id="a-4X"></a>唯为身命。<a id="a-4Y"></a>畏死贪生。<a id="a-4Z"></a>吾心何异哉。<a id="a-4a"></a>吾傥语王。<a id="a-4b"></a>虐杀不仁。<a id="a-4c"></a>罪与王同。<a id="a-4d"></a>傥云不见吾为欺矣。<a id="a-4e"></a>中心恧然低首不云。<a id="a-4f"></a>王即怒曰。<a id="a-4g"></a>当死乞人。<a id="a-4h"></a>吾现帝王一国之尊。<a id="a-4i"></a>问不时对而佯低头乎。<a id="a-4j"></a>其国名揥手爪曰不。<a id="a-4k"></a>菩萨惆怅。<a id="a-4l"></a>揥手爪曰不乎。<a id="a-4m"></a>示王以为不见。<a id="a-4n"></a>曰兽迹历兹而云不见。<a id="a-4o"></a>王势自在为不能戮尔乎。<a id="a-4p"></a>菩萨曰。<a id="a-4q"></a>吾听王耳</p>
  <p data-pb></p>
  <h2 id="a4r">（四五）</h2>
  <p id="a4s">昔者菩萨。<a id="a-4t"></a>生于贫家。<a id="a-4u"></a>贫家不育。<a id="a-4v"></a>以亵裹之。<a id="a-4w"></a>夜无人时。<a id="a-4x"></a>默置四街。<a id="a-4y"></a>并钱一千送着其道。<a id="a-4z"></a>国俗以斯日为吉祥之日。<a id="a-50"></a>率土野会。<a id="a-51"></a>君子小人。<a id="a-52"></a>各以其类盛馔快乐。<a id="a-53"></a>梵志睹戏赞会者曰。<a id="a-54"></a>嗟于今日会者。<a id="a-55"></a>别有如粳米纯白无糅。<a id="a-56"></a>厥香苾芬。<a id="a-57"></a>若夫今日产生男女贵而且贤。<a id="a-58"></a>坐中有一理家。<a id="a-59"></a>独而无嗣。<a id="a-5A"></a>闻之默喜。<a id="a-5B"></a>令人四布索弃子者。<a id="a-5C"></a>使问路人曰。<a id="a-5D"></a>睹有弃子者乎。<a id="a-5E"></a>路人曰。<a id="a-5F"></a>有独母取焉。<a id="a-5G"></a>使人寻之。<a id="a-5H"></a>得其所在。<a id="a-5I"></a>曰。<a id="a-5J"></a>吾四姓富而无嗣。<a id="a-5K"></a>尔以儿贡可获众宝。<a id="a-5L"></a>母曰。<a id="a-5M"></a>可留钱送儿从欲索货。<a id="a-5N"></a>母获如志。<a id="a-5O"></a>育儿数月。<a id="a-5P"></a>而妇妊身。<a id="a-5Q"></a>曰吾以无嗣故育异姓。<a id="a-5R"></a>天授余祚。<a id="a-5S"></a>今以子为。<a id="a-5T"></a>以亵裹之夜着汫中。<a id="a-5U"></a>家羊日就而乳。<a id="a-5V"></a>牧人寻察睹儿。<a id="a-5W"></a>即叹曰。<a id="a-5X"></a>上帝何缘落其子于兹乎。<a id="a-5Y"></a>取归育之以羊湩乳。<a id="a-5Z"></a>四姓觉知。<a id="a-5a"></a>诰曰。<a id="a-5b"></a>缘窃湩乎。<a id="a-5c"></a>对曰。<a id="a-5d"></a>吾获天之遗子。<a id="a-5e"></a>以湩育之。<a id="a-5f"></a>四姓怅悔。<a id="a-5g"></a>还育数月。<a id="a-5h"></a>妇遂产男恶念更生。<a id="a-5i"></a>又复如前以亵裹之着车辙中。<a id="a-5j"></a>儿心存佛三宝慈向其亲。<a id="a-5k"></a>晨有商人数百乘车。<a id="a-5l"></a>径路由兹。<a id="a-5m"></a>牛踬不进。<a id="a-5n"></a>商人察其所以。<a id="a-5o"></a>睹儿惊曰。<a id="a-5p"></a>天帝之子。<a id="a-5q"></a>何缘在兹乎。<a id="a-5r"></a>抱着车中。<a id="a-5s"></a>牛进若流。<a id="a-5t"></a>前二十里息牛亭侧。<a id="a-5u"></a>有独母白商人乞曰。<a id="a-5v"></a>以儿相惠济吾老穷。<a id="a-5w"></a>即惠之矣。<a id="a-5x"></a>母育未几。<a id="a-5y"></a>四姓又闻。<a id="a-5z"></a>怆然而曰。<a id="a-60"></a>吾之不仁残天德乎。<a id="a-61"></a>又以众宝请儿归家。<a id="a-62"></a>哽噎自责。<a id="a-63"></a>等育二儿。<a id="a-64"></a>数年之间。<a id="a-65"></a>睹儿之智奇变纵横。<a id="a-66"></a>恶念又生曰。<a id="a-67"></a>斯明溢度吾儿否哉必虏之矣。<a id="a-68"></a>亵裹入山。<a id="a-69"></a>弃着竹中绝食必殒。<a id="a-6A"></a>儿兴慈念曰。<a id="a-6B"></a>吾后得佛必济众苦矣。<a id="a-6C"></a>山近溪水。<a id="a-6D"></a>儿自力摇从竹堕地。<a id="a-6E"></a>展转至其水侧。<a id="a-6F"></a>去水二十里。<a id="a-6G"></a>有担死人。<a id="a-6H"></a>[阿-可+聚][阿-可+聚]有人行取樵。<a id="a-6I"></a>遥见小儿。<a id="a-6J"></a>就视叹曰。<a id="a-6K"></a>上帝落其子乎。<a id="a-6L"></a>抱归育焉。<a id="a-6M"></a>四姓又闻。<a id="a-6N"></a>厥恨如前。<a id="a-6O"></a>以众名宝请归悲泣。<a id="a-6P"></a>并教书数仰观俯占。<a id="a-6Q"></a>众道之术过目即能。<a id="a-6R"></a>禀性仁孝。<a id="a-6S"></a>言辄导化。<a id="a-6T"></a>国人称圣。<a id="a-6U"></a>儒士云集。<a id="a-6V"></a>父凶念生。<a id="a-6W"></a>厥性恶重。<a id="a-6X"></a>前家有冶师去城七里。<a id="a-6Y"></a>欲图杀儿书敕冶师曰。<a id="a-6Z"></a>昔育此儿儿入吾家。<a id="a-6a"></a>疾疫相仍。<a id="a-6b"></a>财耗畜死。<a id="a-6c"></a>太卜占云。<a id="a-6d"></a>儿致此灾。<a id="a-6e"></a>书到极摄投之火中。<a id="a-6f"></a>讹命儿曰。<a id="a-6g"></a>吾年西夕加有重疾。<a id="a-6h"></a>尔到冶师所谛计钱宝。<a id="a-6i"></a>是尔终年之财。<a id="a-6j"></a>儿受命行。<a id="a-6k"></a>于城门内。<a id="a-6l"></a>睹弟与辈弹胡桃戏。<a id="a-6m"></a>弟曰。<a id="a-6n"></a>兄来吾之幸矣。<a id="a-6o"></a>为吾复折。<a id="a-6p"></a>兄曰。<a id="a-6q"></a>父命当行。<a id="a-6r"></a>弟曰。<a id="a-6s"></a>吾请行矣。<a id="a-6t"></a>夺书之冶师所。<a id="a-6u"></a>冶师承书投弟于火。<a id="a-6v"></a>父心忪忪而怖遣使索儿。<a id="a-6w"></a>使睹兄曰。<a id="a-6x"></a>弟如之乎。<a id="a-6y"></a>兄如状对。<a id="a-6z"></a>兄归陈之。<a id="a-70"></a>父驿马追儿已为灰矣。<a id="a-71"></a>父投躬呼天结气内塞。<a id="a-72"></a>遂成废疾。<a id="a-73"></a>又生毒念曰。<a id="a-74"></a>吾无嗣已。<a id="a-75"></a>不以斯子为必欲杀之。<a id="a-76"></a>父有邸阁去国千里。<a id="a-77"></a>仍遣斯儿曰。<a id="a-78"></a>彼散吾财尔往计校。<a id="a-79"></a>今与邸阁书囊藏蜡封。<a id="a-7A"></a>尔急以行。<a id="a-7B"></a>书阴敕曰。<a id="a-7C"></a>此儿到急以石缚腰沈之深渊。<a id="a-7D"></a>儿受命稽首。<a id="a-7E"></a>轻骑进半道。<a id="a-7F"></a>有梵志。<a id="a-7G"></a>与父遥相被服。<a id="a-7H"></a>常相问遗书数往来。<a id="a-7I"></a>梵志有女。<a id="a-7J"></a>女既贤明。<a id="a-7K"></a>深知吉凶天文占候。<a id="a-7L"></a>儿行到梵志所居曰。<a id="a-7M"></a>吾父所亲梵志正在斯止。<a id="a-7N"></a>谓从者曰。<a id="a-7O"></a>今欲过修礼之可乎。<a id="a-7P"></a>从者曰善。<a id="a-7Q"></a>即过觐礼。<a id="a-7R"></a>梵志喜曰。<a id="a-7S"></a>吾兄子来。<a id="a-7T"></a>便命四邻。<a id="a-7U"></a>学士儒生耆德云集。<a id="a-7V"></a>娱宴欢乐。<a id="a-7W"></a>并咨众疑靡不欣怿。<a id="a-7X"></a>终日极夜各疲眠寐。<a id="a-7Y"></a>女窃睹男。<a id="a-7Z"></a>见其腰带佩囊封之书。<a id="a-7a"></a>默解取还。<a id="a-7b"></a>省读其辞。<a id="a-7c"></a>怅然而叹曰。<a id="a-7d"></a>斯何妖厉贼害仁子乃至斯乎。<a id="a-7e"></a>裂书更之。<a id="a-7f"></a>其辞曰。<a id="a-7g"></a>吾年西垂。<a id="a-7h"></a>重疾日困。<a id="a-7i"></a>彼梵志吾之亲友也。<a id="a-7j"></a>厥女既贤且明。<a id="a-7k"></a>古今任为儿匹。<a id="a-7l"></a>极具宝帛娉礼务好小礼大娉。<a id="a-7m"></a>纳妻之日案斯敕矣。<a id="a-7n"></a>为书毕开关复之。<a id="a-7o"></a>明晨进路。<a id="a-7p"></a>梵志众儒靡不寻叹。<a id="a-7q"></a>邸阁得书承命具礼诣梵志家。<a id="a-7r"></a>梵志夫妻议曰。<a id="a-7s"></a>夫婚姻之仪始之于择行问咎占兆。<a id="a-7t"></a>彼善礼[怡-台+(糒-米)]即吾许焉。<a id="a-7u"></a>今现男不媒礼娉便臻。<a id="a-7v"></a>彼岂将慢乎。<a id="a-7w"></a>又退宴息曰。<a id="a-7x"></a>男女为偶自古然矣。<a id="a-7y"></a>男贤女贞诚亦难值。<a id="a-7z"></a>遂纳礼会宗。<a id="a-80"></a>九族叹曰。<a id="a-81"></a>斯荣传世。<a id="a-82"></a>纳妻礼成。<a id="a-83"></a>邸阁驰启。<a id="a-84"></a>四姓闻之结疾殊笃。<a id="a-85"></a>儿闻亲疾哽咽而言。<a id="a-86"></a>夫命难保犹幻非真。<a id="a-87"></a>梵志欲择良日遣还。<a id="a-88"></a>菩萨内痛不从其云。<a id="a-89"></a>室家驰归升堂稽首。<a id="a-8A"></a>妻寻再拜垂泣而进三步又拜。<a id="a-8B"></a>称名曰。<a id="a-8C"></a>妾是子男某妻。<a id="a-8D"></a>亲召妾为某。<a id="a-8E"></a>当奉宗嗣箕帚之使。<a id="a-8F"></a>尽礼修孝。<a id="a-8G"></a>惟愿大人疾瘳福臻。<a id="a-8H"></a>永保无终之寿。<a id="a-8I"></a>令其展情获孝妇之德。<a id="a-8J"></a>四姓结忿内塞而殒。<a id="a-8K"></a>菩萨殡送慈恻哀慕。<a id="a-8L"></a>一国称孝。<a id="a-8M"></a>丧毕修行馨熏十方。<a id="a-8N"></a>佛告诸比丘。<a id="a-8O"></a>童子者吾身是也。<a id="a-8P"></a>妻者俱夷是。<a id="a-8Q"></a>四姓者调达是。<a id="a-8R"></a>菩萨法忍度无极行忍辱如是。</p>
  <h2 id="a8S">（四六）</h2>
  <p id="a8T">昔者菩萨为大国王。<a id="a-8U"></a>常以四等育护众生。<a id="a-8V"></a>声动遐迩靡不叹懿。<a id="a-8W"></a>舅亦为王处在异国。<a id="a-8X"></a>性贪无耻。<a id="a-8Y"></a>以凶为健。<a id="a-8Z"></a>开士林叹。<a id="a-8a"></a>菩萨怀二仪之仁惠。<a id="a-8b"></a>虚诬谤讪为造訧端。<a id="a-8c"></a>兴兵欲夺菩萨国。<a id="a-8d"></a>菩萨群僚佥曰。<a id="a-8e"></a>宁为天仁贱。<a id="a-8f"></a>不为豺狼贵也。<a id="a-8g"></a>民曰。<a id="a-8h"></a>宁为有道之畜。<a id="a-8i"></a>不为无道民矣。<a id="a-8j"></a>料选武士陈军振旅。<a id="a-8k"></a>国王登台观军情猥。<a id="a-8l"></a>流泪涕泣交颈曰。<a id="a-8m"></a>以吾一躬毁兆民之命。<a id="a-8n"></a>国亡难复。<a id="a-8o"></a>人身难获。<a id="a-8p"></a>吾之遁迈。<a id="a-8q"></a>国境咸康。<a id="a-8r"></a>将谁有患乎。<a id="a-8s"></a>王与元后俱委国亡。<a id="a-8t"></a>舅入处国。<a id="a-8u"></a>以贪残为政。<a id="a-8v"></a>戮忠贞。<a id="a-8w"></a>进佞蛊。<a id="a-8x"></a>政苛民困。<a id="a-8y"></a>怨泣相属。<a id="a-8z"></a>思咏旧君犹孝子之存慈亲也。<a id="a-90"></a>王与元妃处于山林。<a id="a-91"></a>海有邪龙。<a id="a-92"></a>好妃光颜。<a id="a-93"></a>化为梵志。<a id="a-94"></a>讹叉手箕坐垂首靖思。<a id="a-95"></a>有似道士惟禅定时。<a id="a-96"></a>王睹欣然。<a id="a-97"></a>日采果供养。<a id="a-98"></a>龙伺王行。<a id="a-99"></a>盗挟妃去。<a id="a-9A"></a>将还海居。<a id="a-9B"></a>路由两山夹道之径。<a id="a-9C"></a>山有巨鸟。<a id="a-9D"></a>张翼塞径。<a id="a-9E"></a>与龙一战焉。<a id="a-9F"></a>龙为震电击鸟堕其右翼。<a id="a-9G"></a>遂获还海。<a id="a-9H"></a>王采果还。<a id="a-9I"></a>不见其妃。<a id="a-9J"></a>怅然而曰。<a id="a-9K"></a>吾宿行违。<a id="a-9L"></a>殃咎邻臻乎。<a id="a-9M"></a>乃执弓持矢。<a id="a-9N"></a>经历诸山寻求元妃。<a id="a-9O"></a>睹有荥流。<a id="a-9P"></a>寻极其原。<a id="a-9Q"></a>见巨猕猴而致哀恸。<a id="a-9R"></a>王怆然曰。<a id="a-9S"></a>尔复何哀乎。<a id="a-9T"></a>猕猴曰。<a id="a-9U"></a>吾与舅氏并肩为王。<a id="a-9V"></a>舅以势强夺吾众矣。<a id="a-9W"></a>嗟乎无诉。<a id="a-9X"></a>子今何缘翔兹山岨乎。<a id="a-9Y"></a>菩萨答曰。<a id="a-9Z"></a>吾与尔其忧齐矣。<a id="a-9a"></a>吾又亡妃。<a id="a-9b"></a>未知所之。<a id="a-9c"></a>猴曰。<a id="a-9d"></a>子助吾战复吾士众。<a id="a-9e"></a>为子寻之。<a id="a-9f"></a>终必获矣。<a id="a-9g"></a>王然之曰可。<a id="a-9h"></a>明日猴与舅战。<a id="a-9i"></a>王乃弯弓擩矢。<a id="a-9j"></a>股肱势张。<a id="a-9k"></a>舅遥悚惧。<a id="a-9l"></a>播徊迸驰。<a id="a-9m"></a>猴王众反。<a id="a-9n"></a>遂命众曰。<a id="a-9o"></a>人王元妃。<a id="a-9p"></a>迷在斯山尔等布索。<a id="a-9q"></a>猴众各行。<a id="a-9r"></a>见鸟病翼。<a id="a-9s"></a>鸟曰。<a id="a-9t"></a>尔等奚求乎。<a id="a-9u"></a>曰。<a id="a-9v"></a>人王亡其正妃。<a id="a-9w"></a>吾等寻之。<a id="a-9x"></a>鸟曰。<a id="a-9y"></a>龙盗之矣。<a id="a-9z"></a>吾势无如。<a id="a-A0"></a>今在海中大洲之上。<a id="a-A1"></a>言毕鸟绝。<a id="a-A2"></a>猴王率众。<a id="a-A3"></a>由径临海。<a id="a-A4"></a>忧无以渡。<a id="a-A5"></a>天帝释即化为猕猴。<a id="a-A6"></a>身病疥癣。<a id="a-A7"></a>来进曰。<a id="a-A8"></a>今士众之多。<a id="a-A9"></a>其踰海沙。<a id="a-AA"></a>何忧不达于彼洲乎。<a id="a-AB"></a>今各复负石杜海。<a id="a-AC"></a>可以为高山。<a id="a-AD"></a>何但通洲而已。<a id="a-AE"></a>猴王即封之为监众从其谋。<a id="a-AF"></a>负石功成。<a id="a-AG"></a>众得济度。<a id="a-AH"></a>围洲累沓。<a id="a-AI"></a>龙作毒雾。<a id="a-AJ"></a>猴众都病无不仆地。<a id="a-AK"></a>二王怅愁。<a id="a-AL"></a>小猴重曰。<a id="a-AM"></a>令众病瘳无劳圣念。<a id="a-AN"></a>即以天药传众鼻中。<a id="a-AO"></a>众则奋鼻而兴。<a id="a-AP"></a>力势踰前。<a id="a-AQ"></a>龙即兴风云以拥天日。<a id="a-AR"></a>电耀光海。<a id="a-AS"></a>勃怒霹雳震干动地。<a id="a-AT"></a>小猴曰。<a id="a-AU"></a>人王妙射。<a id="a-AV"></a>夫电耀者即龙矣。<a id="a-AW"></a>发矢除凶。<a id="a-AX"></a>为民招福。<a id="a-AY"></a>众圣无怨矣。<a id="a-AZ"></a>霆耀电光。<a id="a-Aa"></a>王乃放箭。<a id="a-Ab"></a>正破龙胸。<a id="a-Ac"></a>龙被射死。<a id="a-Ad"></a>猴众称善。<a id="a-Ae"></a>小猴拔龙门钥开门出妃。<a id="a-Af"></a>天鬼咸喜。<a id="a-Ag"></a>二王俱还本山。<a id="a-Ah"></a>更相辞谢。<a id="a-Ai"></a>谦光崇让。<a id="a-Aj"></a>会舅王死。<a id="a-Ak"></a>无有嗣子。<a id="a-Al"></a>臣民奔驰寻求旧君。<a id="a-Am"></a>于彼山阻君臣相见。<a id="a-An"></a>哀泣俱还。<a id="a-Ao"></a>并获舅国。<a id="a-Ap"></a>兆民欢喜称寿万岁。<a id="a-Aq"></a>大赦宽政。<a id="a-Ar"></a>民心欣欣含笑且行。<a id="a-As"></a>王曰。<a id="a-At"></a>妇离所天只行一宿。<a id="a-Au"></a>众有疑望。<a id="a-Av"></a>岂况旬朔乎。<a id="a-Aw"></a>还于尔宗事合古仪。<a id="a-Ax"></a>妃曰。<a id="a-Ay"></a>吾虽在秽虫之窟。<a id="a-Az"></a>犹莲华居于污泥。<a id="a-B0"></a>吾言有信。<a id="a-B1"></a>地其坼矣。<a id="a-B2"></a>言毕地裂。<a id="a-B3"></a>曰吾信现矣。<a id="a-B4"></a>王曰善哉。<a id="a-B5"></a>夫贞洁者沙门之行。<a id="a-B6"></a>自斯国内。<a id="a-B7"></a>商人让利。<a id="a-B8"></a>士者辞位。<a id="a-B9"></a>豪能忍贱。<a id="a-BA"></a>强不陵弱。<a id="a-BB"></a>王之化也。<a id="a-BC"></a>淫妇改操。<a id="a-BD"></a>危命守贞。<a id="a-BE"></a>欺者尚信。<a id="a-BF"></a>巧伪守真。<a id="a-BG"></a>元妃之化也。<a id="a-BH"></a>佛告诸比丘。<a id="a-BI"></a>时国王者我身是也。<a id="a-BJ"></a>妃者俱夷是。<a id="a-BK"></a>舅者调达是。<a id="a-BL"></a>天帝释者弥勒是也。<a id="a-BM"></a>菩萨法忍度无极行忍辱如是。</p>
  <h2 id="aBN">（四七）</h2>
  <p id="aBO">昔者菩萨。<a id="a-BP"></a>身为猕猴。<a id="a-BQ"></a>力干鲜辈。<a id="a-BR"></a>明哲踰人。<a id="a-BS"></a>常怀普慈拯济众生。<a id="a-BT"></a>处在深山。<a id="a-BU"></a>登树采果。<a id="a-BV"></a>睹山谷中有穷陷人。<a id="a-BW"></a>不能自出。<a id="a-BX"></a>数日哀号。<a id="a-BY"></a>呼天乞活。<a id="a-BZ"></a>猕猴闻哀。<a id="a-Ba"></a>怆为流泪曰。<a id="a-Bb"></a>吾誓求佛唯为斯类耳。<a id="a-Bc"></a>今不出此人其必穷死。<a id="a-Bd"></a>吾当寻岸下谷负出之也。<a id="a-Be"></a>遂入幽谷使人负己。<a id="a-Bf"></a>攀草上山置之平地。<a id="a-Bg"></a>示其径路曰。<a id="a-Bh"></a>在尔所之。<a id="a-Bi"></a>别去之后慎无为恶也。<a id="a-Bj"></a>出人疲极就闲卧息。<a id="a-Bk"></a>人曰。<a id="a-Bl"></a>处谷饥馑。<a id="a-Bm"></a>今出亦然。<a id="a-Bn"></a>将何异哉。<a id="a-Bo"></a>心念当杀猕猴啖之。<a id="a-Bp"></a>以济吾命不亦可乎。<a id="a-Bq"></a>以石椎首。<a id="a-Br"></a>血流丹地。<a id="a-Bs"></a>猴卧惊起。<a id="a-Bt"></a>眩倒缘树。<a id="a-Bu"></a>心无恚意。<a id="a-Bv"></a>慈哀愍伤悲其怀恶。<a id="a-Bw"></a>自念曰。<a id="a-Bx"></a>吾势所不能度者。<a id="a-By"></a>愿其来世常逢诸佛。<a id="a-Bz"></a>信受道教行之得度。<a id="a-C0"></a>世世莫有念恶如斯人也。<a id="a-C1"></a>佛告诸比丘。<a id="a-C2"></a>猕猴者吾身是也。<a id="a-C3"></a>谷中人者调达是。<a id="a-C4"></a>菩萨法忍度无极行忍辱如是。</p>
  <h2 id="aC5">（四八）</h2>
  <p id="aC6">昔者菩萨与阿难俱毕罪为龙。<a id="a-C7"></a>其一龙曰。<a id="a-C8"></a>惟吾与卿共在海中靡所不睹宁可俱上陆地游戏乎。<a id="a-C9"></a>答曰。<a id="a-CA"></a>陆地人恶起逢非常不可出也一龙重曰。<a id="a-CB"></a>化为小蛇耳。<a id="a-CC"></a>若路无人寻大道戏。<a id="a-CD"></a>逢人则隐何所忧乎。<a id="a-CE"></a>于是相可。<a id="a-CF"></a>俱升游观。<a id="a-CG"></a>出水未久道逢含毒蚖。<a id="a-CH"></a>蚖睹两蛇厥凶念生。<a id="a-CI"></a>志往犯害。<a id="a-CJ"></a>则吐毒煦沫两蛇。<a id="a-CK"></a>一蛇起意。<a id="a-CL"></a>将欲以威神杀斯毒蚖。<a id="a-CM"></a>一蛇慈心。<a id="a-CN"></a>忍而谏止曰。<a id="a-CO"></a>夫为高士当赦众愚。<a id="a-CP"></a>忍不可忍者。<a id="a-CQ"></a>是乃为佛正真之大戒也。<a id="a-CR"></a>即说偈曰。</p>
  <p id="aCS">贪欲为狂夫　　靡有仁义心</p>
  <p id="aCT">嫉妒欲害圣　　唯默忍为安</p>
  <p id="aCU">非法不轨者　　内无恻隐心</p>
  <p id="aCV">悭恶害布施　　唯默忍为安</p>
  <p id="aCW">放逸无戒人　　酷害怀贼心</p>
  <p id="aCX">不承顺道德　　唯默忍为安</p>
  <p id="aCY">背恩无反复　　虚饰行谄伪</p>
  <p id="aCZ">是为愚痴极　　唯默忍为安</p>
  <p id="aCa">一蛇遂称颂忍德。<a id="a-Cb"></a>说偈陈义。<a id="a-Cc"></a>一蛇敬受。<a id="a-Cd"></a>遂不害蚖。<a id="a-Ce"></a>一蛇曰。<a id="a-Cf"></a>吾等还海中可乎。<a id="a-Cg"></a>相然俱去。<a id="a-Ch"></a>奋其威神震天动地。<a id="a-Ci"></a>兴云降雨变化龙耀。<a id="a-Cj"></a>人鬼咸惊。<a id="a-Ck"></a>蚖乃惶怖。<a id="a-Cl"></a>尸视无知七日绝食。<a id="a-Cm"></a>佛告诸比丘。<a id="a-Cn"></a>尔时欲害蚖龙者阿难是也。<a id="a-Co"></a>说忍法龙者吾身是也。<a id="a-Cp"></a>含毒蚖者调达是也。<a id="a-Cq"></a>菩萨所在世世行忍。<a id="a-Cr"></a>虽处禽兽不忘其行也。<a id="a-Cs"></a>菩萨法忍度无极行忍辱如是。</p>
  <p data-pb></p>
  <h2 id="aCt">（四九）</h2>
  <p id="aCu">者有国名摩天罗。<a id="a-Cv"></a>王名难。<a id="a-Cw"></a>学通神明。<a id="a-Cx"></a>靡幽不睹。<a id="a-Cy"></a>觉世非常曰。<a id="a-Cz"></a>吾身当朽为世粪壤。<a id="a-D0"></a>何国之可保。<a id="a-D1"></a>捐荣弃乐服大士之法服。<a id="a-D2"></a>一钵食为足禀沙门戒。<a id="a-D3"></a>山林为居积三十年。<a id="a-D4"></a>树边有坑。<a id="a-D5"></a>坑深三十丈。<a id="a-D6"></a>时有猎者。<a id="a-D7"></a>驰骋寻鹿堕于坑中。<a id="a-D8"></a>时有鸟蛇各一。<a id="a-D9"></a>亦惊俱陨焉。<a id="a-DA"></a>体皆毁伤。<a id="a-DB"></a>俱亦困矣。<a id="a-DC"></a>仰天悲号。<a id="a-DD"></a>有孤穷之音。<a id="a-DE"></a>道士怆然。<a id="a-DF"></a>火照见之。<a id="a-DG"></a>涕泣交颈。<a id="a-DH"></a>临坑告曰。<a id="a-DI"></a>汝等无忧吾拔汝重难。<a id="a-DJ"></a>即作长绳悬以登之。<a id="a-DK"></a>三物或衔或持。<a id="a-DL"></a>遂获全命。<a id="a-DM"></a>俱叩头谢曰。<a id="a-DN"></a>吾等命在转烛。<a id="a-DO"></a>道士仁惠弘普无量。<a id="a-DP"></a>令吾等得睹天日。<a id="a-DQ"></a>愿终斯身给众所乏。<a id="a-DR"></a>以微报重万不赛一。<a id="a-DS"></a>道士曰。<a id="a-DT"></a>吾为国王国大民多。<a id="a-DU"></a>宫宝婇女诸国为上愿即响应何求不得。<a id="a-DV"></a>吾以国为怨窟。<a id="a-DW"></a>以色声香味华服邪念。<a id="a-DX"></a>为六剑截吾身。<a id="a-DY"></a>六箭射吾体。<a id="a-DZ"></a>由斯六邪轮转受苦。<a id="a-Da"></a>三涂酷烈难忍难堪。<a id="a-Db"></a>吾甚厌之。<a id="a-Dc"></a>捐国为沙门。<a id="a-Dd"></a>愿获如来无所著正真道最正觉道法御天人师。<a id="a-De"></a>开化群生令还本元。<a id="a-Df"></a>岂但汝等三人而已乎。<a id="a-Dg"></a>各还旧居见汝所亲。<a id="a-Dh"></a>令三自归无违佛教矣。<a id="a-Di"></a>猎者曰。<a id="a-Dj"></a>处世有年。<a id="a-Dk"></a>虽睹儒士积德为善。<a id="a-Dl"></a>岂有若佛弟子恕己济众。<a id="a-Dm"></a>隐处而不扬名者乎。<a id="a-Dn"></a>若道士有之。<a id="a-Do"></a>愿至吾家乞微供养。<a id="a-Dp"></a>乌曰。<a id="a-Dq"></a>吾名钵。<a id="a-Dr"></a>道士有难。<a id="a-Ds"></a>愿呼吾名吾当驰诣。<a id="a-Dt"></a>蛇曰。<a id="a-Du"></a>吾名苌。<a id="a-Dv"></a>若道士有患。<a id="a-Dw"></a>愿呼吾名必来报恩。<a id="a-Dx"></a>辞毕各退。<a id="a-Dy"></a>他日道士之猎者舍。<a id="a-Dz"></a>猎者遥见其来。<a id="a-E0"></a>告妻曰。<a id="a-E1"></a>彼不祥之人来。<a id="a-E2"></a>吾敕汝为馔。<a id="a-E3"></a>徐徐设之。<a id="a-E4"></a>彼过日中即不食矣。<a id="a-E5"></a>妻睹道士勃然作色。<a id="a-E6"></a>讹留设食。<a id="a-E7"></a>虚谈过中。<a id="a-E8"></a>道士退矣。<a id="a-E9"></a>还山睹乌。<a id="a-EA"></a>呼名曰钵。<a id="a-EB"></a>乌问曰。<a id="a-EC"></a>自何来耶。<a id="a-ED"></a>曰猎者所来。<a id="a-EE"></a>乌曰已食乎。<a id="a-EF"></a>曰。<a id="a-EG"></a>彼设未办而日过中。<a id="a-EH"></a>时不应食故吾退耳。<a id="a-EI"></a>乌曰。<a id="a-EJ"></a>凶咎之鬼难以慈济。<a id="a-EK"></a>违仁背恩凶逆之大也。<a id="a-EL"></a>吾无饮食无以供养。<a id="a-EM"></a>留心坐斯。<a id="a-EN"></a>吾须臾还飞之般遮国入王后宫。<a id="a-EO"></a>睹王夫人卧。<a id="a-EP"></a>首饰之中有明月珠。<a id="a-EQ"></a>乌衔驰还。<a id="a-ER"></a>以奉道士。<a id="a-ES"></a>夫人寤寐求之不获。<a id="a-ET"></a>即以上闻。<a id="a-EU"></a>王敕臣民。<a id="a-EV"></a>有得之者赏金银各千斤。<a id="a-EW"></a>牛马各千首。<a id="a-EX"></a>得不贡者罪重灭宗。<a id="a-EY"></a>道士惠猎者。<a id="a-EZ"></a>猎者缚而白之。<a id="a-Ea"></a>王曰。<a id="a-Eb"></a>汝从何得斯宝乎。<a id="a-Ec"></a>道士深惟。<a id="a-Ed"></a>以状言之。<a id="a-Ee"></a>即一国乌皆死矣。<a id="a-Ef"></a>云盗得之。<a id="a-Eg"></a>斯非佛弟子也。<a id="a-Eh"></a>默然受拷。<a id="a-Ei"></a>杖楚千数。<a id="a-Ej"></a>不怨王。<a id="a-Ek"></a>不仇彼。<a id="a-El"></a>弘慈誓曰。<a id="a-Em"></a>令吾得佛度众生诸苦矣。<a id="a-En"></a>王曰。<a id="a-Eo"></a>取道士埋之。<a id="a-Ep"></a>唯出其头明日戮焉。<a id="a-Eq"></a>道士乃呼蛇曰苌。<a id="a-Er"></a>蛇曰。<a id="a-Es"></a>天下无知我名者唯有道士耳。<a id="a-Et"></a>扬声相呼必有以也。<a id="a-Eu"></a>疾迈见道士若兹。<a id="a-Ev"></a>叩头问曰。<a id="a-Ew"></a>何由致此。<a id="a-Ex"></a>道士具陈厥所由然。<a id="a-Ey"></a>蛇流泪曰。<a id="a-Ez"></a>道士仁如天地。<a id="a-F0"></a>尚与祸会。<a id="a-F1"></a>岂况无道谁将祐之乎。<a id="a-F2"></a>天仁无怨。<a id="a-F3"></a>斯王唯有太子一人无他储副。<a id="a-F4"></a>我将入宫咋杀太子。<a id="a-F5"></a>以吾神药传之即愈。<a id="a-F6"></a>蛇夜入宫咋之即绝。<a id="a-F7"></a>停尸三日。<a id="a-F8"></a>令曰。<a id="a-F9"></a>有能活太子者。<a id="a-FA"></a>分国而治。<a id="a-FB"></a>载之山间当火葬之。<a id="a-FC"></a>行径历道士边。<a id="a-FD"></a>道士曰。<a id="a-FE"></a>太子何疾而致丧身乎且无葬矣。<a id="a-FF"></a>吾能活之。<a id="a-FG"></a>从者闻说。<a id="a-FH"></a>驰以上闻。<a id="a-FI"></a>王心悲喜。<a id="a-FJ"></a>重更哀恸曰。<a id="a-FK"></a>吾赦尔罪分国为王。<a id="a-FL"></a>道士以药传身。<a id="a-FM"></a>太子忽然兴曰。<a id="a-FN"></a>吾何缘在斯乎。<a id="a-FO"></a>从者具陈所以。<a id="a-FP"></a>太子还宫巨细喜舞。<a id="a-FQ"></a>分国惠之。<a id="a-FR"></a>一无所受。<a id="a-FS"></a>王寤曰。<a id="a-FT"></a>分国不受岂当盗哉。<a id="a-FU"></a>问。<a id="a-FV"></a>子何国人。<a id="a-FW"></a>以何见为沙门乎。<a id="a-FX"></a>何从获珠。<a id="a-FY"></a>行高乃然。<a id="a-FZ"></a>忽罹斯患。<a id="a-Fa"></a>将以何由。<a id="a-Fb"></a>道士本末陈焉。<a id="a-Fc"></a>王为怆然泣泪流面。<a id="a-Fd"></a>王告猎者曰。<a id="a-Fe"></a>子有功勋于国。<a id="a-Ff"></a>悉呼九亲来。<a id="a-Fg"></a>吾欲重赐之。<a id="a-Fh"></a>亲无巨细皆诣宫门。<a id="a-Fi"></a>王曰。<a id="a-Fj"></a>不仁背恩恶之元首。<a id="a-Fk"></a>尽杀之矣。<a id="a-Fl"></a>道士入山</p>
  <p data-pb></p>
  <h2 id="aFm">（五○）</h2>
  <p id="aFn">者拘深国王名抑迦达。<a id="a-Fo"></a>其国广大。<a id="a-Fp"></a>人民炽盛。<a id="a-Fq"></a>治国以正。<a id="a-Fr"></a>不枉兆民。<a id="a-Fs"></a>王有子二人。<a id="a-Ft"></a>一男一女。<a id="a-Fu"></a>男名须达。<a id="a-Fv"></a>女名安阇难。<a id="a-Fw"></a>执行清净。<a id="a-Fx"></a>王甚重之。<a id="a-Fy"></a>为作金池。<a id="a-Fz"></a>二儿入池浴。<a id="a-G0"></a>池中有龟。<a id="a-G1"></a>龟名金。<a id="a-G2"></a>瞽一眼。<a id="a-G3"></a>亦于水戏触二儿身。<a id="a-G4"></a>儿惊大呼。<a id="a-G5"></a>王则问其所以。<a id="a-G6"></a>云池中有物。<a id="a-G7"></a>触怖我等。<a id="a-G8"></a>王怒曰。<a id="a-G9"></a>池为儿设。<a id="a-GA"></a>何物处之。<a id="a-GB"></a>而恐吾儿。<a id="a-GC"></a>令施罛取之。<a id="a-GD"></a>鬼龙奇怪。<a id="a-GE"></a>趣使得之。<a id="a-GF"></a>罟师得龟。<a id="a-GG"></a>王曰。<a id="a-GH"></a>当作何杀之。<a id="a-GI"></a>群臣或言。<a id="a-GJ"></a>斩首。<a id="a-GK"></a>或言。<a id="a-GL"></a>生烧。<a id="a-GM"></a>或言。<a id="a-GN"></a>剉之作羹。<a id="a-GO"></a>一臣曰。<a id="a-GP"></a>斯杀不酷。<a id="a-GQ"></a>唯以投大海中。<a id="a-GR"></a>斯所谓酷者也。<a id="a-GS"></a>龟笑曰。<a id="a-GT"></a>唯斯酷矣。<a id="a-GU"></a>王使投之江中。<a id="a-GV"></a>龟得免喜驰诣龙王所。<a id="a-GW"></a>自陈曰。<a id="a-GX"></a>人王抑迦达有女。<a id="a-GY"></a>端正光华。<a id="a-GZ"></a>天女为双。<a id="a-Ga"></a>人王乃心区区。<a id="a-Gb"></a>大王欲以女结为媛亲。<a id="a-Gc"></a>龙曰。<a id="a-Gd"></a>汝诚乎。<a id="a-Ge"></a>龟曰。<a id="a-Gf"></a>唯然。<a id="a-Gg"></a>为龟具设盛馔皆以宝器。<a id="a-Gh"></a>龟曰。<a id="a-Gi"></a>早遣贤臣相寻。<a id="a-Gj"></a>吾王欲得其决。<a id="a-Gk"></a>龙遣贤臣十六。<a id="a-Gl"></a>从龟至人王城下堑中。<a id="a-Gm"></a>龟曰。<a id="a-Gn"></a>汝等止此。<a id="a-Go"></a>吾往上闻。<a id="a-Gp"></a>龟遂遁迈不复来还。<a id="a-Gq"></a>十六臣悁悒俱入城见王。<a id="a-Gr"></a>王曰。<a id="a-Gs"></a>龙等来为。<a id="a-Gt"></a>对曰。<a id="a-Gu"></a>天王仁惠接臣等。<a id="a-Gv"></a>王欲以贵女为吾王妃。<a id="a-Gw"></a>故遣臣等来迎。<a id="a-Gx"></a>王怒曰。<a id="a-Gy"></a>岂有人王之女与蛇龙为偶乎。<a id="a-Gz"></a>龙对曰。<a id="a-H0"></a>大王故遣神龟宣命。<a id="a-H1"></a>臣等不虚来。<a id="a-H2"></a>王不许之。<a id="a-H3"></a>诸龙变化令宫中众物。<a id="a-H4"></a>皆为龙耀绕王前后。<a id="a-H5"></a>王惧叫呼。<a id="a-H6"></a>群臣惊愕。<a id="a-H7"></a>皆诣殿下质问所以。<a id="a-H8"></a>王具说其状。<a id="a-H9"></a>众臣佥曰。<a id="a-HA"></a>岂可以一女之故。<a id="a-HB"></a>而</p>
  <p data-pb></p>
  <h2 id="aHC">（五一）雀王经</h2>
  <p id="aHD">者菩萨身为雀王。<a id="a-HE"></a>慈心济众有尚慈母。<a id="a-HF"></a>悲彼艰苦情等亲离。<a id="a-HG"></a>睹众禀道喜若己宁。<a id="a-HH"></a>爱育众生犹护身疮。<a id="a-HI"></a>有虎食兽。<a id="a-HJ"></a>骨柱其齿。<a id="a-HK"></a>病困将终。<a id="a-HL"></a>雀睹其然。<a id="a-HM"></a>心为悲楚曰。<a id="a-HN"></a>诸佛以食为祸。<a id="a-HO"></a>其果然矣。<a id="a-HP"></a>入口啄骨。<a id="a-HQ"></a>日日若兹。<a id="a-HR"></a>雀口生疮。<a id="a-HS"></a>身为瘦疵。<a id="a-HT"></a>骨出虎稣。<a id="a-HU"></a>雀飞登树。<a id="a-HV"></a>说佛经曰。<a id="a-HW"></a>杀为凶虐。<a id="a-HX"></a>其恶莫大。<a id="a-HY"></a>若彼杀己岂悦之乎。<a id="a-HZ"></a>当恕己度彼。<a id="a-Ha"></a>即有春天之仁。<a id="a-Hb"></a>仁者普慈。<a id="a-Hc"></a>祐报响应。<a id="a-Hd"></a>凶虐残众。<a id="a-He"></a>祸寻影追。<a id="a-Hf"></a>尔思吾言矣。<a id="a-Hg"></a>虎闻雀诫。<a id="a-Hh"></a>勃然恚曰。<a id="a-Hi"></a>尔始离吾口而敢多言乎。<a id="a-Hj"></a>雀睹其不可化。<a id="a-Hk"></a>怆然愍之。<a id="a-Hl"></a>即速飞去。<a id="a-Hm"></a>佛告诸比丘。<a id="a-Hn"></a>雀王者吾身是也。<a id="a-Ho"></a>虎者调达是也。<a id="a-Hp"></a>开士世世慈心济众。<a id="a-Hq"></a>以为惶务犹自忧身。<a id="a-Hr"></a>菩萨法忍度无极行忍辱如是。</p>
  <h2 id="aHs">（五二）之裸国经</h2>
  <p id="aHt">昔者菩萨。<a id="a-Hu"></a>伯叔二人。<a id="a-Hv"></a>各资国货俱之裸乡。<a id="a-Hw"></a>叔曰。<a id="a-Hx"></a>夫福厚者衣食自然。<a id="a-Hy"></a>薄祐者展乎筋力。<a id="a-Hz"></a>今彼裸乡。<a id="a-I0"></a>无佛无法无沙门众。<a id="a-I1"></a>可谓无人之土矣。<a id="a-I2"></a>而吾等往。<a id="a-I3"></a>俯仰取其意岂不难哉。<a id="a-I4"></a>入国随俗。<a id="a-I5"></a>进退寻仪。<a id="a-I6"></a>柔心言逊。<a id="a-I7"></a>匿明扬愚大士之虑也。<a id="a-I8"></a>伯曰。<a id="a-I9"></a>礼不可亏。<a id="a-IA"></a>德不可退。<a id="a-IB"></a>岂可裸形毁吾旧仪乎。<a id="a-IC"></a>叔曰。<a id="a-ID"></a>先圣影则陨身不陨行戒之常也。<a id="a-IE"></a>内金表铜。<a id="a-IF"></a>释仪从时。<a id="a-IG"></a>初讥后叹。<a id="a-IH"></a>权道之大矣。<a id="a-II"></a>遂俱之彼。<a id="a-IJ"></a>伯曰。<a id="a-IK"></a>尔今先入观其得失。<a id="a-IL"></a>遣使告诚。<a id="a-IM"></a>叔曰。<a id="a-IN"></a>敬诺。<a id="a-IO"></a>旬日之间使返告伯曰。<a id="a-IP"></a>必从俗仪。<a id="a-IQ"></a>伯勃然曰。<a id="a-IR"></a>释人从畜。<a id="a-IS"></a>岂君子行乎。<a id="a-IT"></a>叔为吾不也。<a id="a-IU"></a>其国俗以月晦十五日夜常为乐。<a id="a-IV"></a>以麻油膏膏首。<a id="a-IW"></a>白土画身。<a id="a-IX"></a>杂骨璎颈。<a id="a-IY"></a>两石相叩。<a id="a-IZ"></a>男女携手。<a id="a-Ia"></a>逍遥歌舞。<a id="a-Ib"></a>菩萨随之。<a id="a-Ic"></a>国人欣叹。<a id="a-Id"></a>王爱民敬宾俟相属。<a id="a-Ie"></a>王悉取货十倍雇之。<a id="a-If"></a>伯车乘入国。<a id="a-Ig"></a>言以严法辄违民心。<a id="a-Ih"></a>王忿民慢。<a id="a-Ii"></a>夺财挝捶。<a id="a-Ij"></a>叔请乃释。<a id="a-Ik"></a>俱还本国。<a id="a-Il"></a>送叔者被路。<a id="a-Im"></a>骂伯者聒耳。<a id="a-In"></a>伯耻怒曰。<a id="a-Io"></a>彼与尔何亲。<a id="a-Ip"></a>与吾何仇。<a id="a-Iq"></a>尔惠吾夺。<a id="a-Ir"></a>岂非谗言乎。<a id="a-Is"></a>结叔带曰。<a id="a-It"></a>自今之后。<a id="a-Iu"></a>世世相酷终不赦尔。<a id="a-Iv"></a>菩萨怆然流泪誓曰。<a id="a-Iw"></a>令吾世世逢佛见法亲奉沙门。<a id="a-Ix"></a>四恩普覆润济众生。<a id="a-Iy"></a>奉伯若己不违斯誓也。<a id="a-Iz"></a>自此之后。<a id="a-J0"></a>伯辄克叔。<a id="a-J1"></a>叔常济之。<a id="a-J2"></a>佛告诸比丘。<a id="a-J3"></a>时叔者吾身是也。<a id="a-J4"></a>伯者调达是也。<a id="a-J5"></a>菩萨慈柔度无极行忍辱如是。</p>
  <h2 id="aJ6">（五三）六年守饥毕罪经</h2>
  <p id="aJ7">昔者菩萨为大国王。<a id="a-J8"></a>归命三尊具奉十善。<a id="a-J9"></a>德被遐迩靡不承风。<a id="a-JA"></a>兵刃不施。<a id="a-JB"></a>牢狱无有。<a id="a-JC"></a>风雨时节国丰民富。<a id="a-JD"></a>四表康休。<a id="a-JE"></a>路无怨嗟。<a id="a-JF"></a>华伪小书举国绝口。<a id="a-JG"></a>六度真化靡人不诵。<a id="a-JH"></a>时有梵志。<a id="a-JI"></a>执操清净。<a id="a-JJ"></a>闲居山林不豫流俗。<a id="a-JK"></a>唯德是务。<a id="a-JL"></a>夜渴行饮。<a id="a-JM"></a>误得国人所种莲华池水。<a id="a-JN"></a>饮毕意悟曰。<a id="a-JO"></a>彼买此池以华奉佛庙。<a id="a-JP"></a>水果自供。<a id="a-JQ"></a>吾饮其水。<a id="a-JR"></a>不告其主。<a id="a-JS"></a>斯即盗矣。<a id="a-JT"></a>夫盗之为祸。<a id="a-JU"></a>先入太山。<a id="a-JV"></a>次为畜生。<a id="a-JW"></a>屠卖于市以偿宿债。<a id="a-JX"></a>若获为人当为奴婢。<a id="a-JY"></a>吾不如早毕于今无遗后患矣。<a id="a-JZ"></a>诣阙自告云其犯盗。<a id="a-Ja"></a>唯愿大王以法相罪。<a id="a-Jb"></a>毕之于今乞后无尤。<a id="a-Jc"></a>王告曰。<a id="a-Jd"></a>斯自然之水。<a id="a-Je"></a>不宝之物。<a id="a-Jf"></a>何罪之有乎。<a id="a-Jg"></a>对曰夫买其宅即有其井。<a id="a-Jh"></a>占其田则惜其草。<a id="a-Ji"></a>汲井刈刍非告不取。<a id="a-Jj"></a>吾不告而饮。<a id="a-Jk"></a>岂非盗耶。<a id="a-Jl"></a>愿王处之。<a id="a-Jm"></a>王曰。<a id="a-Jn"></a>国事多故且坐苑中。<a id="a-Jo"></a>太子令之深处苑内。<a id="a-Jp"></a>王事总猥忘之六日。<a id="a-Jq"></a>忽然悟曰。<a id="a-Jr"></a>梵志故在乎。<a id="a-Js"></a>疾呼之来。<a id="a-Jt"></a>梵志守戒饥渴六日。<a id="a-Ju"></a>之王前立。<a id="a-Jv"></a>厥体瘦疵。<a id="a-Jw"></a>起而跄地。<a id="a-Jx"></a>王睹流泪曰。<a id="a-Jy"></a>吾过重矣。<a id="a-Jz"></a>王后笑之。<a id="a-K0"></a>王遣人澡浴梵志。<a id="a-K1"></a>具设肴馔。<a id="a-K2"></a>自身供养。<a id="a-K3"></a>叩头悔过曰。<a id="a-K4"></a>吾为人君。<a id="a-K5"></a>民饥者吾自饥。<a id="a-K6"></a>寒者即衣单。<a id="a-K7"></a>岂况怀道施德之士乎。<a id="a-K8"></a>一国善士之福。<a id="a-K9"></a>不如高行贤者一人之德。<a id="a-KA"></a>国宁民安。<a id="a-KB"></a>四时顺谷丰穰非戒之德其谁致之乎。<a id="a-KC"></a>谓道士曰饮水不告。<a id="a-KD"></a>罪乃若此。<a id="a-KE"></a>岂况真盗不有重咎乎。<a id="a-KF"></a>以斯赦子。<a id="a-KG"></a>必无后患也。<a id="a-KH"></a>梵志曰。<a id="a-KI"></a>大善。<a id="a-KJ"></a>受王洪润矣。<a id="a-KK"></a>自斯之后。<a id="a-KL"></a>生死轮转无际。<a id="a-KM"></a>至临得佛不食六年。<a id="a-KN"></a>罪毕道成。<a id="a-KO"></a>以俱夷自解罗云乃生。<a id="a-KP"></a>太子弃国勤于山林。<a id="a-KQ"></a>邪见之徒咸谓狂惑。<a id="a-KR"></a>谤声非一。<a id="a-KS"></a>太子闻焉。<a id="a-KT"></a>忍斯辱谤。<a id="a-KU"></a>追以慈济。<a id="a-KV"></a>福隆道成。<a id="a-KW"></a>诸天云集。<a id="a-KX"></a>稽首承风。<a id="a-KY"></a>帝王臣民靡不归命。<a id="a-KZ"></a>佛告诸比丘。<a id="a-Ka"></a>时王者则吾身是也。<a id="a-Kb"></a>夫人者俱夷是。<a id="a-Kc"></a>太子者罗云是。<a id="a-Kd"></a>夫崇恶祸追。<a id="a-Ke"></a>施德福归。<a id="a-Kf"></a>可不慎哉。<a id="a-Kg"></a>王忘道士令饿六日。<a id="a-Kh"></a>受罪六年饥馑才息。<a id="a-Ki"></a>六日之后王身供养故。<a id="a-Kj"></a>今六年殃毕道成。<a id="a-Kk"></a>俱夷笑之。<a id="a-Kl"></a>今怀罗云六年重病。<a id="a-Km"></a>太子以梵志深着苑内故。<a id="a-Kn"></a>六年处于幽冥。<a id="a-Ko"></a>愚夫重闇不明去就。<a id="a-Kp"></a>以恶心向佛沙门。<a id="a-Kq"></a>梵志截手拔舌者。<a id="a-Kr"></a>斯一世之苦。<a id="a-Ks"></a>妄以手捶。<a id="a-Kt"></a>虚以口谤。<a id="a-Ku"></a>死入太山。<a id="a-Kv"></a>太山之鬼拔出其舌。<a id="a-Kw"></a>着于热沙。<a id="a-Kx"></a>以牛耕上。<a id="a-Ky"></a>又以然钉钉其五体。<a id="a-Kz"></a>求死不得。<a id="a-L0"></a>殃恶若此。<a id="a-L1"></a>顺行无邪。<a id="a-L2"></a>菩萨法忍度无极行忍辱如是。</p>
  <h2 id="aL3">（五四）释家毕罪经</h2>
  <p id="aL4">昔者菩萨守戒行净。<a id="a-L5"></a>积功累德。<a id="a-L6"></a>遂获如来无所著正真道最正觉。<a id="a-L7"></a>游处舍卫国。<a id="a-L8"></a>天龙鬼神帝王臣民靡不归宗。<a id="a-L9"></a>虫道邪术值佛影隆。<a id="a-LA"></a>犹日明盛萤火隐退。<a id="a-LB"></a>贪嫉之兴。<a id="a-LC"></a>不睹亡身之火。<a id="a-LD"></a>邪党构谋。<a id="a-LE"></a>劝女弟子名曰好首。<a id="a-LF"></a>以毁天尊。<a id="a-LG"></a>国人未获真谛者。<a id="a-LH"></a>有沉吟之疑。<a id="a-LI"></a>心疑诸沙门。<a id="a-LJ"></a>王亦怪焉。<a id="a-LK"></a>蛊道贪浊。<a id="a-LL"></a>诤财相诉。<a id="a-LM"></a>浊现祸归。<a id="a-LN"></a>即时见废。<a id="a-LO"></a>贞真照现。<a id="a-LP"></a>天人叹善。<a id="a-LQ"></a>王诣精舍顿首悔过。<a id="a-LR"></a>由斯王有惭心。<a id="a-LS"></a>因媒启问求佛女妹。<a id="a-LT"></a>结婚姻之固以绝释家之怨。<a id="a-LU"></a>众祐曰。<a id="a-LV"></a>吾去家为沙门。<a id="a-LW"></a>不豫世业。<a id="a-LX"></a>嫁娶之事。<a id="a-LY"></a>一由父王。<a id="a-LZ"></a>于是遣使者致敬宣结亲之辞。<a id="a-La"></a>诸释不许。<a id="a-Lb"></a>王曰。<a id="a-Lc"></a>佛处其国尔由往来。<a id="a-Ld"></a>明者无怨。<a id="a-Le"></a>愚夫有仇。<a id="a-Lf"></a>女吾贱妾之子。<a id="a-Lg"></a>何足以致恨乎。<a id="a-Lh"></a>王许曰可。<a id="a-Li"></a>遂成婚姻有男嗣。<a id="a-Lj"></a>一请见诸舅即之释国。<a id="a-Lk"></a>时佛当还开化诸释。<a id="a-Ll"></a>诸释欣欣兴佛精舍。<a id="a-Lm"></a>掘土三尺。<a id="a-Ln"></a>以栴檀香填之。<a id="a-Lo"></a>捡国众宝为佛精舍。<a id="a-Lp"></a>焜焜奕奕有若天宫。<a id="a-Lq"></a>声闻邻国靡不跃逸。<a id="a-Lr"></a>佛未坐之而彼庶子入观曰。<a id="a-Ls"></a>斯精舍之巧众珍之妙。<a id="a-Lt"></a>唯天帝宫可为匹矣。<a id="a-Lu"></a>曰佛未翔兹。<a id="a-Lv"></a>吾一坐座。<a id="a-Lw"></a>没命不恨也。<a id="a-Lx"></a>庶子嬖友。<a id="a-Ly"></a>名曰头佉摩。<a id="a-Lz"></a>对曰。<a id="a-M0"></a>夫亦何失。<a id="a-M1"></a>即升坐矣。<a id="a-M2"></a>释氏雄士。<a id="a-M3"></a>壮声呵曰。<a id="a-M4"></a>众祐尊座。<a id="a-M5"></a>天帝不临。<a id="a-M6"></a>何婢之子敢升座乎。<a id="a-M7"></a>裂坐更兴。<a id="a-M8"></a>庶子出谓其友曰。<a id="a-M9"></a>斯辱无外矣。<a id="a-MA"></a>吾若为王。<a id="a-MB"></a>尔无忘兹。<a id="a-MC"></a>友曰俱然。<a id="a-MD"></a>旋守其母欲为太子。<a id="a-ME"></a>母以妖蛊请如子愿。<a id="a-MF"></a>王曰。<a id="a-MG"></a>古来未闻无设狂言自招耻也。<a id="a-MH"></a>妖蛊处内。<a id="a-MI"></a>佞臣巧辞。<a id="a-MJ"></a>遂立二嫡分民正治。<a id="a-MK"></a>大王崩。<a id="a-ML"></a>位立两国。<a id="a-MM"></a>民随所悦。<a id="a-MN"></a>仁凶分流。<a id="a-MO"></a>仁即奉兄。<a id="a-MP"></a>凶驰诣叔。<a id="a-MQ"></a>友为相国。<a id="a-MR"></a>修治干戈。<a id="a-MS"></a>军用众备。<a id="a-MT"></a>以旧事闻。<a id="a-MU"></a>王曰可。<a id="a-MV"></a>即宠雄将武士就路。<a id="a-MW"></a>睹佛道边坐乎半枯之树。<a id="a-MX"></a>王进稽首曰。<a id="a-MY"></a>佛不坐纯生而处半枯将有由乎。<a id="a-MZ"></a>众祐曰。<a id="a-Ma"></a>斯树名释。<a id="a-Mb"></a>吾爱其名。<a id="a-Mc"></a>以仁道济其难。<a id="a-Md"></a>润其枯惠其生也。<a id="a-Me"></a>王怅然内耻曰。<a id="a-Mf"></a>佛仁弘普。<a id="a-Mg"></a>惠逮草木。<a id="a-Mh"></a>岂况人乎。<a id="a-Mi"></a>于是旋军。<a id="a-Mj"></a>相国仰察天文。<a id="a-Mk"></a>睹释氏宿福索祸兴复以闻之。<a id="a-Ml"></a>军又出未至释氏城有数里。<a id="a-Mm"></a>城中弓弩矢声犹风雨。<a id="a-Mn"></a>幢幡伞盖断竿截斗。<a id="a-Mo"></a>裂铠斩控。<a id="a-Mp"></a>士马震奔靡不失魄。<a id="a-Mq"></a>王又奔归。<a id="a-Mr"></a>释人启佛当那贼何。<a id="a-Ms"></a>曰牢关门废堑桥。<a id="a-Mt"></a>王又出军。<a id="a-Mu"></a>目连启言。<a id="a-Mv"></a>吾欲以罗汉威神化为天网覆城面四十里。<a id="a-Mw"></a>王奈释人何。<a id="a-Mx"></a>众祐曰。<a id="a-My"></a>无奈罪何。<a id="a-Mz"></a>又言。<a id="a-N0"></a>跳着他方刹土。<a id="a-N1"></a>曰无奈罪何。<a id="a-N2"></a>目连言。<a id="a-N3"></a>吾能攘有形。<a id="a-N4"></a>无奈无形罪何。<a id="a-N5"></a>众祐曰。<a id="a-N6"></a>种恶祸生。<a id="a-N7"></a>孰能攘之。<a id="a-N8"></a>取释氏一子置吾钵下。<a id="a-N9"></a>以效其实。<a id="a-NA"></a>目连如命。<a id="a-NB"></a>释诸耆旧承教守门。<a id="a-NC"></a>魔化为旧德。<a id="a-ND"></a>呵诸释曰。<a id="a-NE"></a>王假涂有所之。<a id="a-NF"></a>尔其绝彼将益后尤。<a id="a-NG"></a>佛弟子行可得尔乎。<a id="a-NH"></a>魔奋势拔钥排门兵入。<a id="a-NI"></a>犹塘决水翻。<a id="a-NJ"></a>释摩南为大将军。<a id="a-NK"></a>与王先王同师而学。<a id="a-NL"></a>有死友之誓。<a id="a-NM"></a>谓王曰。<a id="a-NN"></a>住尔凶士一餐之顷。<a id="a-NO"></a>令城中人获出全命。<a id="a-NP"></a>王曰可。<a id="a-NQ"></a>大将军临水向佛。<a id="a-NR"></a>叩头流泪而曰。<a id="a-NS"></a>以吾微命请彼少人。<a id="a-NT"></a>愿令十方群生皆奉佛教。<a id="a-NU"></a>恕己济众。<a id="a-NV"></a>润合二仪。<a id="a-NW"></a>无为狼蚖之毒残贼众生。<a id="a-NX"></a>若斯无道之王矣。<a id="a-NY"></a>入水以发缠树根有顷命终。<a id="a-NZ"></a>王遣使者视之。<a id="a-Na"></a>还如事云。<a id="a-Nb"></a>兵入掘地半埋释人。<a id="a-Nc"></a>横材象牵概杀之矣。<a id="a-Nd"></a>或马迹。<a id="a-Ne"></a>或兵刃。<a id="a-Nf"></a>佛时首疾。<a id="a-Ng"></a>其痛难言。<a id="a-Nh"></a>梵王帝释四大天王。<a id="a-Ni"></a>皆叉手侍为之痛心。<a id="a-Nj"></a>释人有自归命三尊者。<a id="a-Nk"></a>诵经者。<a id="a-Nl"></a>起慈心者。<a id="a-Nm"></a>释有三城。<a id="a-Nn"></a>征事未毕。<a id="a-No"></a>王忆释摩南杀身请众命。<a id="a-Np"></a>为之怆然。<a id="a-Nq"></a>旋师罢军。<a id="a-Nr"></a>遣使者致敬曰。<a id="a-Ns"></a>士众疲劳。<a id="a-Nt"></a>还国息师。<a id="a-Nu"></a>异日束修稽首足下。<a id="a-Nv"></a>佛教谢王自爱。<a id="a-Nw"></a>使者退。<a id="a-Nx"></a>佛视之矣。<a id="a-Ny"></a>阿难整法服稽首曰。<a id="a-Nz"></a>佛不虚视。<a id="a-O0"></a>其必有缘。<a id="a-O1"></a>众祐曰。<a id="a-O2"></a>释罪毕也。<a id="a-O3"></a>王罪兴矣。<a id="a-O4"></a>却后七日。<a id="a-O5"></a>太山鬼以火烧王及其臣民。<a id="a-O6"></a>王罪难救犹释祸难攘矣。<a id="a-O7"></a>佛使阿难举钵。<a id="a-O8"></a>钵下人亦终。<a id="a-O9"></a>佛将诸沙门至梵志讲堂。<a id="a-OA"></a>道经诸释死地。<a id="a-OB"></a>或有已死或折臂髀胫者。<a id="a-OC"></a>睹佛来。<a id="a-OD"></a>或搏颊呻吟云。<a id="a-OE"></a>归命佛归命法。<a id="a-OF"></a>归命圣众。<a id="a-OG"></a>愿十方群生皆获永康。<a id="a-OH"></a>莫如我等也。<a id="a-OI"></a>时自然床从地出。<a id="a-OJ"></a>其地无间。<a id="a-OK"></a>诸沙门皆坐。<a id="a-OL"></a>佛言。<a id="a-OM"></a>斯王勃逆兴罪弘广矣。<a id="a-ON"></a>又问沙门。<a id="a-OO"></a>若见屠猎鱼网者。<a id="a-OP"></a>获为飞行皇帝乎。<a id="a-OQ"></a>对曰。<a id="a-OR"></a>不见。<a id="a-OS"></a>佛言。<a id="a-OT"></a>善哉。<a id="a-OU"></a>吾亦不见。<a id="a-OV"></a>以其无四等心惠彼群生故也。<a id="a-OW"></a>王行湖边。<a id="a-OX"></a>众入水浴。<a id="a-OY"></a>神化为毒虫螫其士众。<a id="a-OZ"></a>毒行身黑。<a id="a-Oa"></a>或于水中死者。<a id="a-Ob"></a>或百步一里死者。<a id="a-Oc"></a>且半入国。<a id="a-Od"></a>凶鬼云集宫中。<a id="a-Oe"></a>夜时人声物鸣。<a id="a-Of"></a>聚居相持。<a id="a-Og"></a>须旦为命。<a id="a-Oh"></a>日月薄蚀。<a id="a-Oi"></a>星宿失度。<a id="a-Oj"></a>怪异首尾靡不怨王也。<a id="a-Ok"></a>王闻佛戒火变之异。<a id="a-Ol"></a>内如汤灼。<a id="a-Om"></a>遣使者参其事。<a id="a-On"></a>佛说如上。<a id="a-Oo"></a>使返具闻。<a id="a-Op"></a>国振瓦崩。<a id="a-Oq"></a>王会群臣。<a id="a-Or"></a>议言。<a id="a-Os"></a>或于山或于水。<a id="a-Ot"></a>遂乘船入海。<a id="a-Ou"></a>强富得从。<a id="a-Ov"></a>贫羸留国。<a id="a-Ow"></a>王内宫人登船上服。<a id="a-Ox"></a>望火解衣。<a id="a-Oy"></a>脱阳燧珠着服上。<a id="a-Oz"></a>其日云兴。<a id="a-P0"></a>壅壅曀曀。<a id="a-P1"></a>风雨凌凌。<a id="a-P2"></a>笮绝舟漂。<a id="a-P3"></a>臣民佥曰。<a id="a-P4"></a>弊王行凶。<a id="a-P5"></a>乃致凶祸。<a id="a-P6"></a>向中之时日出炙阳燧阳。<a id="a-P7"></a>燧化为火。<a id="a-P8"></a>始自王舟。<a id="a-P9"></a>大山鬼神云集霹雳。<a id="a-PA"></a>率土生入太山地狱。<a id="a-PB"></a>留在岸者。<a id="a-PC"></a>微怖而全。<a id="a-PD"></a>佛于是日兴慈心定。<a id="a-PE"></a>诸沙门问阿难。<a id="a-PF"></a>佛不出乎。<a id="a-PG"></a>答曰。<a id="a-PH"></a>一国大丧。<a id="a-PI"></a>佛兴慈定。<a id="a-PJ"></a>故为不出也。<a id="a-PK"></a>佛明晨出。<a id="a-PL"></a>诸沙门稽首于地。<a id="a-PM"></a>释梵四王诸龙鬼神。<a id="a-PN"></a>帝王臣民稽首就座。<a id="a-PO"></a>阿难整服。<a id="a-PP"></a>问二国祸变之元。<a id="a-PQ"></a>愿释众疑。<a id="a-PR"></a>令群生照祸福所由。<a id="a-PS"></a>佛告阿难。<a id="a-PT"></a>昔有三国比邻而王。<a id="a-PU"></a>时佛去世久远。<a id="a-PV"></a>经典不修。<a id="a-PW"></a>菩萨所处之国。<a id="a-PX"></a>致有湖池。<a id="a-PY"></a>获鱼无数。<a id="a-PZ"></a>近国闻喜。<a id="a-Pa"></a>资财来买。<a id="a-Pb"></a>鱼尽惨还。<a id="a-Pc"></a>远国不知。<a id="a-Pd"></a>亦无买心。<a id="a-Pe"></a>渔猎国者。<a id="a-Pf"></a>今释三亿人死者是也。<a id="a-Pg"></a>其一国喜欲买鱼者。<a id="a-Ph"></a>今一城人恐徒亡财者是也。<a id="a-Pi"></a>远国不闻得鱼者。<a id="a-Pj"></a>今一城中人不知王来者是也。<a id="a-Pk"></a>我时见破鱼首。<a id="a-Pl"></a>失言可之。<a id="a-Pm"></a>今已得佛为三界尊。<a id="a-Pn"></a>尚不免首疾之殃。<a id="a-Po"></a>岂况凡庶乎。<a id="a-Pp"></a>诸弟子端尔心兴德惠安群生。<a id="a-Pq"></a>恕己济彼。<a id="a-Pr"></a>慎无杀生。<a id="a-Ps"></a>盗人财物。<a id="a-Pt"></a>淫彼非妻。<a id="a-Pu"></a>两舌恶骂。<a id="a-Pv"></a>妄言绮语。<a id="a-Pw"></a>嫉妒恚痴。<a id="a-Px"></a>诽谤三尊。<a id="a-Py"></a>祸之大莫尚十恶。<a id="a-Pz"></a>福荣之尊。<a id="a-Q0"></a>夫唯十善矣。<a id="a-Q1"></a>杀物者为自杀。<a id="a-Q2"></a>活物者为自活。<a id="a-Q3"></a>策心念恶。<a id="a-Q4"></a>口言恶。<a id="a-Q5"></a>身行恶。<a id="a-Q6"></a>莫若劳心念道。<a id="a-Q7"></a>口言道。<a id="a-Q8"></a>身行道。<a id="a-Q9"></a>施善福追。<a id="a-QA"></a>为恶祸寻。<a id="a-QB"></a>犹响之应声影之追形也。<a id="a-QC"></a>睹斯变者。<a id="a-QD"></a>慎勿违春天之仁。<a id="a-QE"></a>而尚豺狼之凶也。<a id="a-QF"></a>佛说经竟。<a id="a-QG"></a>四辈弟子。<a id="a-QH"></a>天龙鬼神。<a id="a-QI"></a>皆大欢喜。<a id="a-QJ"></a>稽首而去。</p>
 </body>
</html>