<!doctype html>
<html id="z3IBTkkOX" data-ver="2221">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘五大部外重译经">
  <meta period="刘宋">
 </head>
 <body>
  <h1 id="a1">楞伽阿跋多罗宝经卷第一</h1>
  <h2 id="a2">一切佛语心品之一</h2>
  <p id="a3">如是我闻：<a id="a-4"></a>一时，<a id="a-5"></a>佛住南海滨楞伽山顶，<a id="a-6"></a>种种宝华以为庄严，<a id="a-7"></a>与大比丘僧，<a id="a-8"></a>及大菩萨众俱。<a id="a-9"></a>从彼种种异佛刹来，<a id="a-A"></a>是诸菩萨摩诃萨，<a id="a-B"></a>无量三昧自在之力，<a id="a-C"></a>神通游戏。<a id="a-D"></a>大慧菩萨摩诃萨而为上首。<a id="a-E"></a>一切诸佛，<a id="a-F"></a>手灌其顶；<a id="a-G"></a>自心现境界，<a id="a-H"></a>善解其义；<a id="a-I"></a>种种众生、<a id="a-J"></a>种种心色、<a id="a-K"></a>无量度门，<a id="a-L"></a>随类普现；<a id="a-M"></a>于五法、<a id="a-N"></a>自性、<a id="a-O"></a>识、<a id="a-P"></a>二种无我，<a id="a-Q"></a>究竟通达。</p>
  <p id="aR">尔时，<a id="a-S"></a>大慧菩萨与摩帝菩萨，<a id="a-T"></a>俱游一切诸佛刹土，<a id="a-U"></a>承佛神力，<a id="a-V"></a>从坐而起，<a id="a-W"></a>偏袒右肩，<a id="a-X"></a>右膝著地，<a id="a-Y"></a>合掌恭敬，<a id="a-Z"></a>以偈赞曰：</p>
  <p id="aa">“世间离生灭，<a id="a-b"></a> 犹如虚空华，</p>
  <p id="ac">智不得有无，<a id="a-d"></a> 而兴大悲心。</p>
  <p id="ae">一切法如幻，<a id="a-f"></a> 远离于心识，</p>
  <p id="ag">智不得有无，<a id="a-h"></a> 而兴大悲心。</p>
  <p id="ai">远离于断常，<a id="a-j"></a> 世间恒如梦，</p>
  <p id="ak">智不得有无，<a id="a-l"></a> 而兴大悲心。</p>
  <p id="am">知人法无我，<a id="a-n"></a> 烦恼及尔焰，</p>
  <p id="ao">常清净无相，<a id="a-p"></a> 而兴大悲心。</p>
  <p id="aq">一切无涅槃，<a id="a-r"></a> 无有涅槃佛，</p>
  <p id="as">无有佛涅槃，<a id="a-t"></a> 远离觉所觉，</p>
  <p id="au">若有若无有，<a id="a-v"></a> 是二悉俱离。</p>
  <p id="aw">牟尼寂静观，<a id="a-x"></a> 是则远离生，</p>
  <p id="ay">是名为不取，<a id="a-z"></a> 今世后世净。<a id="a-10"></a>”</p>
  <p id="a11">尔时，<a id="a-12"></a>大慧菩萨偈赞佛已，<a id="a-13"></a>自说姓名：</p>
  <p id="a14">“我名为大慧，<a id="a-15"></a> 通达于大乘，</p>
  <p id="a16">今以百八义，<a id="a-17"></a> 仰咨尊中上。<a id="a-18"></a>”</p>
  <p id="a19"></p>
  <p id="a1A">世间解之士，<a id="a-1B"></a>闻彼所说偈，</p>
  <p id="a1C">观察一切众，<a id="a-1D"></a>告诸佛子言：</p>
  <p id="a1E"></p>
  <p id="a1F">“汝等诸佛子，<a id="a-1G"></a> 今皆恣所问，</p>
  <p id="a1H">我当为汝说，<a id="a-1I"></a> 自觉之境界。<a id="a-1J"></a>”</p>
  <p id="a1K">尔时，<a id="a-1L"></a>大慧菩萨摩诃萨，<a id="a-1M"></a>承佛所听，<a id="a-1N"></a>顶礼佛足，<a id="a-1O"></a>合掌恭敬，<a id="a-1P"></a>以偈问曰：</p>
  <p id="a1Q">“云何净其念？<a id="a-1R"></a> 云何念增长？</p>
  <p id="a1S">云何见痴惑？<a id="a-1T"></a> 云何惑增长？</p>
  <p id="a1U">何故刹土化，<a id="a-1V"></a> 相及诸外道？</p>
  <p id="a1W">云何无受次？<a id="a-1X"></a> 何故名无受？</p>
  <p id="a1Y">何故名佛子？<a id="a-1Z"></a> 解脱至何所？</p>
  <p id="a1a">谁缚谁解脱？<a id="a-1b"></a> 何等禅境界？</p>
  <p id="a1c">云何有三乘？<a id="a-1d"></a> 唯愿为解说。</p>
  <p id="a1e">缘起何所生？<a id="a-1f"></a> 云何作所作？</p>
  <p id="a1g">云何俱异说？<a id="a-1h"></a> 云何为增长？</p>
  <p id="a1i">云何无色定，<a id="a-1j"></a> 及以灭正受？</p>
  <p id="a1k">云何为想灭？<a id="a-1l"></a> 何因从定觉？</p>
  <p id="a1m">云何所作生，<a id="a-1n"></a> 进去及持身？</p>
  <p id="a1o">云何现分别？<a id="a-1p"></a> 云何生诸地？</p>
  <p id="a1q">破三有者谁？<a id="a-1r"></a> 何处身云何？</p>
  <p id="a1s">往生何所至？<a id="a-1t"></a> 云何最胜子？</p>
  <p id="a1u">何因得神通，<a id="a-1v"></a> 及自在三昧？</p>
  <p id="a1w">云何三昧心？<a id="a-1x"></a> 最胜为我说。</p>
  <p id="a1y">云何名为藏？<a id="a-1z"></a> 云何意及识？</p>
  <p id="a20">云何生与灭？<a id="a-21"></a> 云何见已还？</p>
  <p id="a22">云何为种姓，<a id="a-23"></a> 非种及心量？</p>
  <p id="a24">云何建立相，<a id="a-25"></a> 及与非我义？</p>
  <p id="a26">云何无众生？<a id="a-27"></a> 云何世俗说？</p>
  <p id="a28">云何为断见，<a id="a-29"></a> 及常见不生？</p>
  <p id="a2A">云何佛外道，<a id="a-2B"></a> 其相不相违？</p>
  <p id="a2C">云何当来世，<a id="a-2D"></a> 种种诸异部？</p>
  <p id="a2E">云何空何因？<a id="a-2F"></a> 云何刹那坏？</p>
  <p id="a2G">云何胎藏生？<a id="a-2H"></a> 云何世不动？</p>
  <p id="a2I">何因如幻梦，<a id="a-2J"></a> 及揵闼婆城，</p>
  <p id="a2K">世间热时炎，<a id="a-2L"></a> 及与水月光？</p>
  <p id="a2M">何因说觉支，<a id="a-2N"></a> 及与菩提分？</p>
  <p id="a2O">云何国土乱？<a id="a-2P"></a> 云何作有见？</p>
  <p id="a2Q">云何不生灭，<a id="a-2R"></a> 世如虚空华？</p>
  <p id="a2S">云何觉世间？<a id="a-2T"></a> 云何说离字？</p>
  <p id="a2U">离妄想者谁？<a id="a-2V"></a> 云何虚空譬？</p>
  <p id="a2W">如实有几种？<a id="a-2X"></a> 几波罗蜜心？</p>
  <p id="a2Y">何因度诸地？<a id="a-2Z"></a> 谁至无所受？</p>
  <p id="a2a">何等二无我？<a id="a-2b"></a> 云何尔炎净？</p>
  <p id="a2c">诸智有几种？<a id="a-2d"></a> 几戒众生性？</p>
  <p id="a2e">谁生诸宝性，<a id="a-2f"></a> 摩尼真珠等？</p>
  <p id="a2g">谁生诸语言，<a id="a-2h"></a> 众生种种性？</p>
  <p id="a2i">明处及伎术，<a id="a-2j"></a> 谁之所显示？</p>
  <p id="a2k">伽陀有几种，<a id="a-2l"></a> 长颂及短颂？</p>
  <p id="a2m">成为有几种？<a id="a-2n"></a> 云何名为论？</p>
  <p id="a2o">云何生饮食，<a id="a-2p"></a> 及生诸爱欲？</p>
  <p id="a2q">云何名为王，<a id="a-2r"></a> 转轮及小王？</p>
  <p id="a2s">云何守护国？<a id="a-2t"></a> 诸天有几种？</p>
  <p id="a2u">云何名为地，<a id="a-2v"></a> 星宿及日月？</p>
  <p id="a2w">解脱修行者，<a id="a-2x"></a> 是各有几种？</p>
  <p id="a2y">弟子有几种？<a id="a-2z"></a> 云何阿阇梨？</p>
  <p id="a30">佛复有几种？<a id="a-31"></a> 复有几种生？</p>
  <p id="a32">魔及诸异学，<a id="a-33"></a> 彼各有几种？</p>
  <p id="a34">自性及与心，<a id="a-35"></a> 彼复各几种？</p>
  <p id="a36">云何施设量？<a id="a-37"></a> 唯愿最胜说。</p>
  <p id="a38">云何空风云？<a id="a-39"></a> 云何念聪明？</p>
  <p id="a3A">云何为林树？<a id="a-3B"></a> 云何为蔓草？</p>
  <p id="a3C">云何象马鹿？<a id="a-3D"></a> 云何而捕取？</p>
  <p id="a3E">云何为卑陋？<a id="a-3F"></a> 何因而卑陋？</p>
  <p id="a3G">云何六节摄？<a id="a-3H"></a> 云何一阐提？</p>
  <p id="a3I">男女及不男，<a id="a-3J"></a> 斯皆云何生？</p>
  <p id="a3K">云何修行退？<a id="a-3L"></a> 云何修行生？</p>
  <p id="a3M">禅师以何法，<a id="a-3N"></a> 建立何等人？</p>
  <p id="a3O">众生生诸趣，<a id="a-3P"></a> 何相何像类？</p>
  <p id="a3Q">云何为财富？<a id="a-3R"></a> 何因致财富？</p>
  <p id="a3S">云何为释种？<a id="a-3T"></a> 何因有释种？</p>
  <p id="a3U">云何甘蔗种？<a id="a-3V"></a> 无上尊愿说。</p>
  <p id="a3W">云何长苦仙？<a id="a-3X"></a> 彼云何教授？</p>
  <p id="a3Y">如来云何于，<a id="a-3Z"></a> 一切时刹现，</p>
  <p id="a3a">种种名色类，<a id="a-3b"></a> 最胜子围绕？</p>
  <p id="a3c">云何不食肉？<a id="a-3d"></a> 云何制断肉？</p>
  <p id="a3e">食肉诸种类，<a id="a-3f"></a> 何因故食肉？</p>
  <p id="a3g">云何日月形，<a id="a-3h"></a> 须弥及莲华，</p>
  <p id="a3i">师子胜相刹，<a id="a-3j"></a> 侧住覆世界，</p>
  <p id="a3k">如因陀罗网，<a id="a-3l"></a> 或悉诸珍宝，</p>
  <p id="a3m">箜篌细腰鼓，<a id="a-3n"></a> 状种种诸华，</p>
  <p id="a3o">或离日月光，<a id="a-3p"></a> 如是等无量？</p>
  <p id="a3q">云何为化佛？<a id="a-3r"></a> 云何报生佛？</p>
  <p id="a3s">云何如如佛？<a id="a-3t"></a> 云何智慧佛？</p>
  <p id="a3u">云何于欲界，<a id="a-3v"></a> 不成等正觉？</p>
  <p id="a3w">何故色究竟，<a id="a-3x"></a> 离欲得菩提？</p>
  <p id="a3y">善逝般涅槃，<a id="a-3z"></a> 谁当持正法？</p>
  <p id="a40">天师住久如？<a id="a-41"></a> 正法几时住？</p>
  <p id="a42">悉檀及与见，<a id="a-43"></a> 各复有几种？</p>
  <p id="a44">毗尼比丘分，<a id="a-45"></a> 云何何因缘？</p>
  <p id="a46">彼诸最胜子，<a id="a-47"></a> 缘觉及声闻，</p>
  <p id="a48">何因百变易？<a id="a-49"></a> 云何百无受？</p>
  <p id="a4A">云何世俗通？<a id="a-4B"></a> 云何出世间？</p>
  <p id="a4C">云何为七地？<a id="a-4D"></a> 唯愿为演说。</p>
  <p id="a4E">僧伽有几种？<a id="a-4F"></a> 云何为坏僧？</p>
  <p id="a4G">云何医方论？<a id="a-4H"></a> 是复何因缘？</p>
  <p id="a4I">何故大牟尼，<a id="a-4J"></a> 唱说如是言，</p>
  <p id="a4K">迦葉拘留孙，<a id="a-4L"></a> 拘那含是我？</p>
  <p id="a4M">何故说断常，<a id="a-4N"></a> 及与我无我？</p>
  <p id="a4O">何不一切时，<a id="a-4P"></a> 演说真实义，</p>
  <p id="a4Q">而复为众生，<a id="a-4R"></a> 分别说心量？</p>
  <p id="a4S">何因男女林，<a id="a-4T"></a> 诃梨阿摩勒，</p>
  <p id="a4U">鸡罗及铁围，<a id="a-4V"></a> 金刚等诸山，</p>
  <p id="a4W">无量宝庄严，<a id="a-4X"></a> 仙阇婆充满？<a id="a-4Y"></a>”</p>
  <p id="a4Z"></p>
  <p id="a4a">无上世间解，<a id="a-4b"></a>闻彼所说偈，</p>
  <p id="a4c">大乘诸度门，<a id="a-4d"></a>诸佛心第一：</p>
  <p id="a4e"></p>
  <p id="a4f">“善哉善哉问，<a id="a-4g"></a> 大慧善谛听！</p>
  <p id="a4h">我今当次第，<a id="a-4i"></a> 如汝所问说。</p>
  <p id="a4j">生及与不生，<a id="a-4k"></a> 涅槃空刹那，</p>
  <p id="a4l">趣至无自性，<a id="a-4m"></a> 佛诸波罗蜜，</p>
  <p id="a4n">佛子与声闻，<a id="a-4o"></a> 缘觉诸外道，</p>
  <p id="a4p">及与无色行，<a id="a-4q"></a> 如是种种事。</p>
  <p id="a4r">须弥巨海山，<a id="a-4s"></a> 洲渚刹土地，</p>
  <p id="a4t">星宿及日月，<a id="a-4u"></a> 外道天修罗。</p>
  <p id="a4v">解脱自在通，<a id="a-4w"></a> 力禅三摩提，</p>
  <p id="a4x">灭及如意足，<a id="a-4y"></a> 觉支及道品，</p>
  <p id="a4z">诸禅定无量，<a id="a-50"></a> 诸阴身往来，</p>
  <p id="a51">正受灭尽定，<a id="a-52"></a> 三昧起心说。</p>
  <p id="a53">心意及与识，<a id="a-54"></a> 无我法有五，</p>
  <p id="a55">自性想所想，<a id="a-56"></a> 及与现二见。</p>
  <p id="a57">乘及诸种性，<a id="a-58"></a> 金银摩尼等，</p>
  <p id="a59">一阐提大种，<a id="a-5A"></a> 荒乱及一佛。</p>
  <p id="a5B">智尔焰得向，<a id="a-5C"></a> 众生有无有？</p>
  <p id="a5D">象马诸禽兽，<a id="a-5E"></a> 云何而捕取？</p>
  <p id="a5F">譬因成悉檀，<a id="a-5G"></a> 及与作所作；</p>
  <p id="a5H">郁林迷惑通，<a id="a-5I"></a> 心量不现有；</p>
  <p id="a5J">诸地不相至，<a id="a-5K"></a> 百变百无受；</p>
  <p id="a5L">医方工巧论，<a id="a-5M"></a> 伎术诸明处；</p>
  <p id="a5N">诸山须弥地，<a id="a-5O"></a> 巨海日月量。</p>
  <p id="a5P">下中上众生，<a id="a-5Q"></a> 身各几微尘？</p>
  <p id="a5R">一一刹微尘？<a id="a-5S"></a> 弓弓数有几？</p>
  <p id="a5T">肘步拘楼舍，<a id="a-5U"></a> 半由延由延，</p>
  <p id="a5V">兔毫窗尘虮，<a id="a-5W"></a> 羊毛[麥+廣]麦尘，</p>
  <p id="a5X">钵他几[麥+廣]麦，<a id="a-5Y"></a> 阿罗[麥+廣]麦几？</p>
  <p id="a5Z">独笼那佉梨，<a id="a-5a"></a> 勒叉及举利，</p>
  <p id="a5b">乃至频婆罗，<a id="a-5c"></a> 是各有几数？</p>
  <p id="a5d">为有几阿㝹，<a id="a-5e"></a> 名舍梨沙婆？</p>
  <p id="a5f">几舍梨沙婆，<a id="a-5g"></a> 名为一赖提？</p>
  <p id="a5h">几赖提摩沙，<a id="a-5i"></a> 几摩沙陀那？</p>
  <p id="a5j">复有几赖提，<a id="a-5k"></a> 为摩沙陀那？</p>
  <p id="a5l">几摩沙陀那，<a id="a-5m"></a> 名为陀那罗？</p>
  <p id="a5n">复几陀那罗，<a id="a-5o"></a> 为迦梨沙那？</p>
  <p id="a5p">几迦梨沙那，<a id="a-5q"></a> 为成一波罗？</p>
  <p id="a5r">此等积聚相，<a id="a-5s"></a> 几波罗弥楼？</p>
  <p id="a5t">是等所应请，<a id="a-5u"></a> 何须问余事？</p>
  <p id="a5v">声闻辟支佛，<a id="a-5w"></a> 佛及最胜子，</p>
  <p id="a5x">身各有几数？<a id="a-5y"></a> 何故不问此？</p>
  <p id="a5z">火焰几阿㝹？<a id="a-60"></a> 风阿㝹复几？</p>
  <p id="a61">根根几阿㝹？<a id="a-62"></a> 毛孔眉毛几？</p>
  <p id="a63">护财自在王，<a id="a-64"></a> 转轮圣帝王，</p>
  <p id="a65">云何王守护？<a id="a-66"></a> 云何为解脱？</p>
  <p id="a67">广说及句说，<a id="a-68"></a> 如汝之所问，</p>
  <p id="a69">众生种种欲，<a id="a-6A"></a> 种种诸饮食。</p>
  <p id="a6B">云何男女林，<a id="a-6C"></a> 金刚坚固山？</p>
  <p id="a6D">云何如幻梦，<a id="a-6E"></a> 野鹿渴爱譬？</p>
  <p id="a6F">云何山天仙，<a id="a-6G"></a> 揵闼婆庄严？</p>
  <p id="a6H">解脱至何所？<a id="a-6I"></a> 谁缚谁解脱？</p>
  <p id="a6J">云何禅境界，<a id="a-6K"></a> 变化及外道？</p>
  <p id="a6L">云何无因作？<a id="a-6M"></a> 云何有因作，</p>
  <p id="a6N">有因无因作，<a id="a-6O"></a> 及非有无因？</p>
  <p id="a6P">云何现已灭？<a id="a-6Q"></a> 云何净诸觉？</p>
  <p id="a6R">云何诸觉转，<a id="a-6S"></a> 及转诸所作？</p>
  <p id="a6T">云何断诸想？<a id="a-6U"></a> 云何三昧起？</p>
  <p id="a6V">破三有者谁？<a id="a-6W"></a> 何处为何身？</p>
  <p id="a6X">云何无众生，<a id="a-6Y"></a> 而说有吾我？</p>
  <p id="a6Z">云何世俗说？<a id="a-6a"></a> 唯愿广分别。</p>
  <p id="a6b">所问相云何，<a id="a-6c"></a> 及所问非我？</p>
  <p id="a6d">云何为胎藏，<a id="a-6e"></a> 及种种异身？</p>
  <p id="a6f">云何断常见？<a id="a-6g"></a> 云何心得定，</p>
  <p id="a6h">言说及诸智，<a id="a-6i"></a> 戒种性佛子？</p>
  <p id="a6j">云何成及论？<a id="a-6k"></a> 云何师弟子？</p>
  <p id="a6l">种种诸众生，<a id="a-6m"></a> 斯等复云何？</p>
  <p id="a6n">云何为饮食，<a id="a-6o"></a> 聪明广施设？</p>
  <p id="a6p">云何树葛縢，<a id="a-6q"></a> 最胜子所问？</p>
  <p id="a6r">云何种种刹，<a id="a-6s"></a> 仙人长苦行？</p>
  <p id="a6t">云何为族姓？<a id="a-6u"></a> 从何师受学？</p>
  <p id="a6v">云何为丑陋？<a id="a-6w"></a> 云何人修行？</p>
  <p id="a6x">欲界何不觉，<a id="a-6y"></a> 阿迦腻吒成？</p>
  <p id="a6z">云何俗神通？<a id="a-70"></a> 云何为比丘？</p>
  <p id="a71">云何为化佛？<a id="a-72"></a> 云何为报佛？</p>
  <p id="a73">云何为如如，<a id="a-74"></a> 平等智慧佛？</p>
  <p id="a75">云何为众僧？<a id="a-76"></a> 佛子如是问。</p>
  <p id="a77">箜篌腰鼓花，<a id="a-78"></a> 刹土离光明，</p>
  <p id="a79">心地者有七，<a id="a-7A"></a> 所问皆如实。</p>
  <p id="a7B">此及余众多，<a id="a-7C"></a> 佛子所应问。</p>
  <p id="a7D"></p>
  <p id="a7E">“一一相相应，<a id="a-7F"></a> 远离诸见过，</p>
  <p id="a7G">悉檀离言说，<a id="a-7H"></a> 我今当显示。</p>
  <p id="a7I">次第建立句，<a id="a-7J"></a> 佛子善谛听，</p>
  <p id="a7K">此上百八句，<a id="a-7L"></a> 如诸佛所说：</p>
  <p id="a7M">“不生句生句，<a id="a-7N"></a>常句无常句，<a id="a-7O"></a>相句无相句，<a id="a-7P"></a>住异句非住异句，<a id="a-7Q"></a>刹那句非刹那句，<a id="a-7R"></a>自性句离自性句，<a id="a-7S"></a>空句不空句，<a id="a-7T"></a>断句不断句，<a id="a-7U"></a>边句非边句，<a id="a-7V"></a>中句非中句，<a id="a-7W"></a>常句非常句，<a id="a-7X"></a>缘句非缘句，<a id="a-7Y"></a>因句非因句，<a id="a-7Z"></a>烦恼句非烦恼句，<a id="a-7a"></a>爱句非爱句，<a id="a-7b"></a>方便句非方便句，<a id="a-7c"></a>巧句非巧句，<a id="a-7d"></a>净句非净句，<a id="a-7e"></a>成句非成句，<a id="a-7f"></a>譬句非譬句，<a id="a-7g"></a>弟子句非弟子句，<a id="a-7h"></a>师句非师句，<a id="a-7i"></a>种性句非种性句，<a id="a-7j"></a>三乘句非三乘句，<a id="a-7k"></a>所有句无所有句，<a id="a-7l"></a>愿句非愿句，<a id="a-7m"></a>三轮句非三轮句，<a id="a-7n"></a>相句非相句，<a id="a-7o"></a>有品句非有品句，<a id="a-7p"></a>俱句非俱句，<a id="a-7q"></a>缘自圣智现法乐句非现法乐句，<a id="a-7r"></a>刹土句非刹土句，<a id="a-7s"></a>阿㝹句非阿㝹句，<a id="a-7t"></a>水句非水句，<a id="a-7u"></a>弓句非弓句，<a id="a-7v"></a>实句非实句，<a id="a-7w"></a>数句非数句，<a id="a-7x"></a>数句非数句，<a id="a-7y"></a>明句非明句，<a id="a-7z"></a>虚空句非虚空句，<a id="a-80"></a>云句非云句，<a id="a-81"></a>工巧伎术明处句非明处句，<a id="a-82"></a>风句非风句，<a id="a-83"></a>地句非地句，<a id="a-84"></a>心句非心句，<a id="a-85"></a>施设句非施设句，<a id="a-86"></a>自性句非自性句，<a id="a-87"></a>阴句非阴句，<a id="a-88"></a>众生句非众生句，<a id="a-89"></a>慧句非慧句，<a id="a-8A"></a>涅槃句非涅槃句，<a id="a-8B"></a>尔焰句非尔焰句，<a id="a-8C"></a>外道句非外道句，<a id="a-8D"></a>荒乱句非荒乱句，<a id="a-8E"></a>幻句非幻句，<a id="a-8F"></a>梦句非梦句，<a id="a-8G"></a>焰句非焰句，<a id="a-8H"></a>像句非像句，<a id="a-8I"></a>轮句非轮句，<a id="a-8J"></a>揵闼婆句非揵闼婆句，<a id="a-8K"></a>天句非天句，<a id="a-8L"></a>饮食句非饮食句，<a id="a-8M"></a>淫欲句非淫欲句，<a id="a-8N"></a>见句非见句，<a id="a-8O"></a>波罗蜜句非波罗蜜句，<a id="a-8P"></a>戒句非戒句，<a id="a-8Q"></a>日月星宿句非日月星宿句，<a id="a-8R"></a>谛句非谛句，<a id="a-8S"></a>果句非果句，<a id="a-8T"></a>灭起句非灭起句，<a id="a-8U"></a>治句非治句，<a id="a-8V"></a>相句非相句，<a id="a-8W"></a>支句非支句，<a id="a-8X"></a>巧明处句非巧明处句，<a id="a-8Y"></a>禅句非禅句，<a id="a-8Z"></a>迷句非迷句，<a id="a-8a"></a>现句非现句，<a id="a-8b"></a>护句非护句，<a id="a-8c"></a>族句非族句，<a id="a-8d"></a>仙句非仙句，<a id="a-8e"></a>王句非王句，<a id="a-8f"></a>摄受句非摄受句，<a id="a-8g"></a>宝句非宝句，<a id="a-8h"></a>记句非记句，<a id="a-8i"></a>一阐提句非一阐提句，<a id="a-8j"></a>女男不男句非女男不男句，<a id="a-8k"></a>味句非味句，<a id="a-8l"></a>事句非事句，<a id="a-8m"></a>身句非身句，<a id="a-8n"></a>觉句非觉句，<a id="a-8o"></a>动句非动句，<a id="a-8p"></a>根句非根句，<a id="a-8q"></a>有为句非有为句，<a id="a-8r"></a>无为句非无为句，<a id="a-8s"></a>因果句非因果句，<a id="a-8t"></a>色究竟句非色究竟句，<a id="a-8u"></a>节句非节句，<a id="a-8v"></a>郁树藤句非郁树藤句，<a id="a-8w"></a>杂句非杂句，<a id="a-8x"></a>说句非说句，<a id="a-8y"></a>毗尼句非毗尼句，<a id="a-8z"></a>比丘句非比丘句，<a id="a-90"></a>处句非处句，<a id="a-91"></a>字句非字句。</p>
  <p id="a92">“大慧，<a id="a-93"></a>是百八句先佛所说，<a id="a-94"></a>汝及诸菩萨摩诃萨，<a id="a-95"></a>应当修学。<a id="a-96"></a>”</p>
  <p id="a97">尔时，<a id="a-98"></a>大慧菩萨摩诃萨，<a id="a-99"></a>复白佛言：<a id="a-9A"></a>“世尊，<a id="a-9B"></a>诸识有几种生、<a id="a-9C"></a>住、<a id="a-9D"></a>灭？<a id="a-9E"></a>”</p>
  <p id="a9F">佛告大慧：<a id="a-9G"></a>“诸识有二种生、<a id="a-9H"></a>住、<a id="a-9I"></a>灭，<a id="a-9J"></a>非思量所知。<a id="a-9K"></a>诸识有二种生，<a id="a-9L"></a>谓流注生及相生；<a id="a-9M"></a>有二种住，<a id="a-9N"></a>谓流注住及相住；<a id="a-9O"></a>有二种灭，<a id="a-9P"></a>谓流注灭及相灭。<a id="a-9Q"></a>诸识有三种相，<a id="a-9R"></a>谓转相、<a id="a-9S"></a>业相、<a id="a-9T"></a>真相。</p>
  <p id="a9U">“大慧，<a id="a-9V"></a>略说有三种识，<a id="a-9W"></a>广说有八相。<a id="a-9X"></a>何等为三？<a id="a-9Y"></a>谓真识、<a id="a-9Z"></a>现识及分别事识。<a id="a-9a"></a>大慧，<a id="a-9b"></a>譬如明镜，<a id="a-9c"></a>持诸色像；<a id="a-9d"></a>现识处现，<a id="a-9e"></a>亦复如是。<a id="a-9f"></a>大慧，<a id="a-9g"></a>现识及分别事识，<a id="a-9h"></a>此二坏不坏，<a id="a-9i"></a>相展转因。<a id="a-9j"></a>大慧，<a id="a-9k"></a>不思议薰，<a id="a-9l"></a>及不思议变，<a id="a-9m"></a>是现识因。<a id="a-9n"></a>大慧，<a id="a-9o"></a>取种种尘，<a id="a-9p"></a>及无始妄想薰，<a id="a-9q"></a>是分别事识因。</p>
  <p id="a9r">“大慧，<a id="a-9s"></a>若覆彼真识，<a id="a-9t"></a>种种不实诸虚妄灭，<a id="a-9u"></a>则一切根识灭。<a id="a-9v"></a>大慧，<a id="a-9w"></a>是名相灭。<a id="a-9x"></a>大慧，<a id="a-9y"></a>相续灭者，<a id="a-9z"></a>相续所因灭，<a id="a-A0"></a>则相续灭；<a id="a-A1"></a>所从灭，<a id="a-A2"></a>及所缘灭，<a id="a-A3"></a>则相续灭。<a id="a-A4"></a>大慧，<a id="a-A5"></a>所以者何？<a id="a-A6"></a>是其所依故。<a id="a-A7"></a>依者，<a id="a-A8"></a>谓无始妄想薰；<a id="a-A9"></a>缘者，<a id="a-AA"></a>谓自心见等识境妄想。</p>
  <p id="aAB">“大慧，<a id="a-AC"></a>譬如泥团、<a id="a-AD"></a>微尘，<a id="a-AE"></a>非异、<a id="a-AF"></a>非不异；<a id="a-AG"></a>金、<a id="a-AH"></a>庄严具，<a id="a-AI"></a>亦复如是。<a id="a-AJ"></a>大慧，<a id="a-AK"></a>若泥团、<a id="a-AL"></a>微尘异者，<a id="a-AM"></a>非彼所成，<a id="a-AN"></a>而实彼成，<a id="a-AO"></a>是故不异；<a id="a-AP"></a>若不异者，<a id="a-AQ"></a>则泥团、<a id="a-AR"></a>微尘应无分别。<a id="a-AS"></a>如是，<a id="a-AT"></a>大慧，<a id="a-AU"></a>转识、<a id="a-AV"></a>藏识真相若异者，<a id="a-AW"></a>藏识非因；<a id="a-AX"></a>若不异者，<a id="a-AY"></a>转识灭，<a id="a-AZ"></a>藏识亦应灭，<a id="a-Aa"></a>而自真相实不灭。<a id="a-Ab"></a>是故，<a id="a-Ac"></a>大慧，<a id="a-Ad"></a>非自真相识灭，<a id="a-Ae"></a>但业相灭；<a id="a-Af"></a>若自真相灭者，<a id="a-Ag"></a>藏识则灭。</p>
  <p id="aAh">“大慧，<a id="a-Ai"></a>藏识灭者，<a id="a-Aj"></a>不异外道断见论议。<a id="a-Ak"></a>大慧，<a id="a-Al"></a>彼诸外道作如是论，<a id="a-Am"></a>谓摄受境界灭，<a id="a-An"></a>识流注亦灭；<a id="a-Ao"></a>若识流注灭者，<a id="a-Ap"></a>无始流注应断。<a id="a-Aq"></a>大慧，<a id="a-Ar"></a>外道说流注生因，<a id="a-As"></a>非眼、<a id="a-At"></a>识、<a id="a-Au"></a>色、<a id="a-Av"></a>明集会而生，<a id="a-Aw"></a>更有异因。<a id="a-Ax"></a>大慧，<a id="a-Ay"></a>彼因者，<a id="a-Az"></a>说言若胜妙、<a id="a-B0"></a>若士夫、<a id="a-B1"></a>若自在、<a id="a-B2"></a>若时、<a id="a-B3"></a>若微尘。</p>
  <p id="aB4">“复次，<a id="a-B5"></a>大慧，<a id="a-B6"></a>有七种性自性，<a id="a-B7"></a>所谓集性自性、<a id="a-B8"></a>性自性、<a id="a-B9"></a>相性自性、<a id="a-BA"></a>大种性自性、<a id="a-BB"></a>因性自性、<a id="a-BC"></a>缘性自性、<a id="a-BD"></a>成性自性。</p>
  <p id="aBE">“复次，<a id="a-BF"></a>大慧，<a id="a-BG"></a>有七种第一义，<a id="a-BH"></a>所谓心境界、<a id="a-BI"></a>慧境界、<a id="a-BJ"></a>智境界、<a id="a-BK"></a>见境界、<a id="a-BL"></a>超二见境界、<a id="a-BM"></a>超子地境界、<a id="a-BN"></a>如来自到境界。</p>
  <p id="aBO">“大慧，<a id="a-BP"></a>此是过去、<a id="a-BQ"></a>未来、<a id="a-BR"></a>现在诸如来应供等正觉，<a id="a-BS"></a>性自性第一义心。<a id="a-BT"></a>以性自性第一义心，<a id="a-BU"></a>成就如来世间、<a id="a-BV"></a>出世间，<a id="a-BW"></a>出世间上上法。<a id="a-BX"></a>圣慧眼，<a id="a-BY"></a>入自共相建立；<a id="a-BZ"></a>如所建立，<a id="a-Ba"></a>不与外道论恶见共。<a id="a-Bb"></a>大慧，<a id="a-Bc"></a>云何外道论恶见共？<a id="a-Bd"></a>所谓自境界妄想见，<a id="a-Be"></a>不觉识自心所现，<a id="a-Bf"></a>分齐不通。<a id="a-Bg"></a>大慧，<a id="a-Bh"></a>愚痴凡夫性，<a id="a-Bi"></a>无性自性第一义，<a id="a-Bj"></a>作二见论。</p>
  <p id="aBk">“复次，<a id="a-Bl"></a>大慧，<a id="a-Bm"></a>妄想三有苦灭，<a id="a-Bn"></a>无知、<a id="a-Bo"></a>爱、<a id="a-Bp"></a>业缘灭，<a id="a-Bq"></a>自心所现幻境随见，<a id="a-Br"></a>今当说。<a id="a-Bs"></a>大慧，<a id="a-Bt"></a>若有沙门、<a id="a-Bu"></a>婆罗门，<a id="a-Bv"></a>欲令无种、<a id="a-Bw"></a>有种因果现，<a id="a-Bx"></a>及事时住，<a id="a-By"></a>缘阴界入生住，<a id="a-Bz"></a>或言生已灭。<a id="a-C0"></a>大慧，<a id="a-C1"></a>彼若相续、<a id="a-C2"></a>若事、<a id="a-C3"></a>若生、<a id="a-C4"></a>若有、<a id="a-C5"></a>若涅槃、<a id="a-C6"></a>若道、<a id="a-C7"></a>若业、<a id="a-C8"></a>若果、<a id="a-C9"></a>若谛，<a id="a-CA"></a>破坏断灭论。<a id="a-CB"></a>所以者何？<a id="a-CC"></a>以此现前不可得，<a id="a-CD"></a>及见始非分故。</p>
  <p id="aCE">“大慧，<a id="a-CF"></a>譬如破瓶，<a id="a-CG"></a>不作瓶事；<a id="a-CH"></a>亦如焦种，<a id="a-CI"></a>不作芽事。<a id="a-CJ"></a>如是，<a id="a-CK"></a>大慧，<a id="a-CL"></a>若阴界入性，<a id="a-CM"></a>已灭、<a id="a-CN"></a>今灭、<a id="a-CO"></a>当灭；<a id="a-CP"></a>自心妄想见，<a id="a-CQ"></a>无因故，<a id="a-CR"></a>彼无次第生。<a id="a-CS"></a>大慧，<a id="a-CT"></a>若复说无种、<a id="a-CU"></a>有种、<a id="a-CV"></a>识，<a id="a-CW"></a>三缘合生者，<a id="a-CX"></a>龟应生毛，<a id="a-CY"></a>沙应出油；<a id="a-CZ"></a>汝宗则坏，<a id="a-Ca"></a>违决定义。<a id="a-Cb"></a>有种、<a id="a-Cc"></a>无种说，<a id="a-Cd"></a>有如是过；<a id="a-Ce"></a>所作事业，<a id="a-Cf"></a>悉空无义。<a id="a-Cg"></a>大慧，<a id="a-Ch"></a>彼诸外道说有三缘合生者，<a id="a-Ci"></a>所作方便，<a id="a-Cj"></a>因果自相，<a id="a-Ck"></a>过去、<a id="a-Cl"></a>未来、<a id="a-Cm"></a>现在有种、<a id="a-Cn"></a>无种相；<a id="a-Co"></a>从本已来成事相承，<a id="a-Cp"></a>觉想地转，<a id="a-Cq"></a>自见过习气，<a id="a-Cr"></a>作如是说。<a id="a-Cs"></a>如是，<a id="a-Ct"></a>大慧，<a id="a-Cu"></a>愚痴凡夫，<a id="a-Cv"></a>恶见所噬，<a id="a-Cw"></a>邪曲迷醉无智，<a id="a-Cx"></a>妄称一切智说。</p>
  <p id="aCy">“大慧，<a id="a-Cz"></a>若复诸余沙门、<a id="a-D0"></a>婆罗门，<a id="a-D1"></a>见离自性，<a id="a-D2"></a>浮云、<a id="a-D3"></a>火轮、<a id="a-D4"></a>揵闼婆城，<a id="a-D5"></a>无生，<a id="a-D6"></a>幻、<a id="a-D7"></a>焰、<a id="a-D8"></a>水月及梦；<a id="a-D9"></a>内外心现，<a id="a-DA"></a>妄想无始虚伪，<a id="a-DB"></a>不离自心。<a id="a-DC"></a>妄想因缘灭尽，<a id="a-DD"></a>离妄想、<a id="a-DE"></a>说所说、<a id="a-DF"></a>观所观，<a id="a-DG"></a>受用建立身之藏识。<a id="a-DH"></a>于识境界，<a id="a-DI"></a>摄受及摄受者，<a id="a-DJ"></a>不相应。<a id="a-DK"></a>无所有境界，<a id="a-DL"></a>离生、<a id="a-DM"></a>住、<a id="a-DN"></a>灭，<a id="a-DO"></a>自心起，<a id="a-DP"></a>随入分别。<a id="a-DQ"></a>大慧，<a id="a-DR"></a>彼菩萨不久当得生死、<a id="a-DS"></a>涅槃平等，<a id="a-DT"></a>大悲巧方便，<a id="a-DU"></a>无开发方便。</p>
  <p id="aDV">“大慧，<a id="a-DW"></a>彼一切众生界，<a id="a-DX"></a>皆悉如幻，<a id="a-DY"></a>不勤因缘，<a id="a-DZ"></a>远离内外境界，<a id="a-Da"></a>心外无所见；<a id="a-Db"></a>次第随入无相处，<a id="a-Dc"></a>次第随入从地至地三昧境界；<a id="a-Dd"></a>解三界如幻，<a id="a-De"></a>分别观察，<a id="a-Df"></a>当得如幻三昧；<a id="a-Dg"></a>度自心现无所有，<a id="a-Dh"></a>得住般若波罗蜜，<a id="a-Di"></a>舍离彼生所作方便；<a id="a-Dj"></a>金刚喻三摩提，<a id="a-Dk"></a>随入如来身，<a id="a-Dl"></a>随入如如化，<a id="a-Dm"></a>神通自在，<a id="a-Dn"></a>慈悲方便，<a id="a-Do"></a>具足庄严，<a id="a-Dp"></a>等入一切佛刹、<a id="a-Dq"></a>外道入处。<a id="a-Dr"></a>离心意意识，<a id="a-Ds"></a>是菩萨渐次转身，<a id="a-Dt"></a>得如来身。</p>
  <p id="aDu">“大慧，<a id="a-Dv"></a>是故欲得如来随入身者，<a id="a-Dw"></a>当远离阴界入心、<a id="a-Dx"></a>因缘所作方便、<a id="a-Dy"></a>生住灭妄想虚伪；<a id="a-Dz"></a>唯心直进，<a id="a-E0"></a>观察无始虚伪过，<a id="a-E1"></a>妄想习气因，<a id="a-E2"></a>三有；<a id="a-E3"></a>思惟无所有，<a id="a-E4"></a>佛地无生，<a id="a-E5"></a>到自觉圣趣；<a id="a-E6"></a>自心自在，<a id="a-E7"></a>到无开发行，<a id="a-E8"></a>如随众色摩尼，<a id="a-E9"></a>随入众生微细之心，<a id="a-EA"></a>而以化身随心量度；<a id="a-EB"></a>诸地渐次，<a id="a-EC"></a>相续建立。<a id="a-ED"></a>是故，<a id="a-EE"></a>大慧，<a id="a-EF"></a>自悉檀善，<a id="a-EG"></a>应当修学。<a id="a-EH"></a>”</p>
  <p id="aEI">尔时，<a id="a-EJ"></a>大慧菩萨复白佛言：<a id="a-EK"></a>“世尊，<a id="a-EL"></a>所说心意意识、<a id="a-EM"></a>五法、<a id="a-EN"></a>自性相，<a id="a-EO"></a>一切诸佛菩萨所行，<a id="a-EP"></a>自心见等所缘境界不和合，<a id="a-EQ"></a>显示一切说成真实相，<a id="a-ER"></a>一切佛语心。<a id="a-ES"></a>为楞伽国摩罗山，<a id="a-ET"></a>海中住处诸大菩萨，<a id="a-EU"></a>说如来所叹，<a id="a-EV"></a>海浪藏识境界法身。<a id="a-EW"></a>”</p>
  <p id="aEX">尔时，<a id="a-EY"></a>世尊告大慧菩萨言：<a id="a-EZ"></a>“四因缘故，<a id="a-Ea"></a>眼识转。<a id="a-Eb"></a>何等为四？<a id="a-Ec"></a>谓自心现摄受不觉、<a id="a-Ed"></a>无始虚伪过色习气、<a id="a-Ee"></a>计著识性自性、<a id="a-Ef"></a>欲见种种色相。<a id="a-Eg"></a>大慧，<a id="a-Eh"></a>是名四种因缘，<a id="a-Ei"></a>水流处藏识转识浪生。</p>
  <p id="aEj">“大慧，<a id="a-Ek"></a>如眼识，<a id="a-El"></a>一切诸根、<a id="a-Em"></a>微尘、<a id="a-En"></a>毛孔俱生；<a id="a-Eo"></a>随次境界生，<a id="a-Ep"></a>亦复如是。<a id="a-Eq"></a>譬如明镜，<a id="a-Er"></a>现众色像。<a id="a-Es"></a>大慧，<a id="a-Et"></a>犹如猛风，<a id="a-Eu"></a>吹大海水；<a id="a-Ev"></a>外境界风，<a id="a-Ew"></a>飘荡心海，<a id="a-Ex"></a>识浪不断。<a id="a-Ey"></a>因所作相，<a id="a-Ez"></a>异不异；<a id="a-F0"></a>合业生相，<a id="a-F1"></a>深入计著；<a id="a-F2"></a>不能了知色等自性，<a id="a-F3"></a>故五识身转。</p>
  <p id="aF4">“大慧，<a id="a-F5"></a>即彼五识身俱，<a id="a-F6"></a>因差别分段相知，<a id="a-F7"></a>当知是意识因。<a id="a-F8"></a>彼身转，<a id="a-F9"></a>彼不作是念：<a id="a-FA"></a>‘我展转相因。<a id="a-FB"></a>’自心现，<a id="a-FC"></a>妄想计著转。<a id="a-FD"></a>而彼各各坏相俱转，<a id="a-FE"></a>分别境界，<a id="a-FF"></a>分段差别，<a id="a-FG"></a>谓彼转。<a id="a-FH"></a>如修行者入禅三昧，<a id="a-FI"></a>微细习气转而不觉知，<a id="a-FJ"></a>而作是念：<a id="a-FK"></a>‘识灭，<a id="a-FL"></a>然后入禅正受。<a id="a-FM"></a>’实不识灭而入正受。<a id="a-FN"></a>以习气种子不灭，<a id="a-FO"></a>故不灭。<a id="a-FP"></a>以境界转，<a id="a-FQ"></a>摄受不具，<a id="a-FR"></a>故灭。</p>
  <p id="aFS">“大慧，<a id="a-FT"></a>如是微细藏识究竟边际，<a id="a-FU"></a>除诸如来及住地菩萨；<a id="a-FV"></a>诸声闻、<a id="a-FW"></a>缘觉、<a id="a-FX"></a>外道修行所得三昧智慧之力，<a id="a-FY"></a>一切不能测量决了。<a id="a-FZ"></a>余地相智慧，<a id="a-Fa"></a>巧便分别，<a id="a-Fb"></a>决断句义，<a id="a-Fc"></a>最胜无边，<a id="a-Fd"></a>善根成熟，<a id="a-Fe"></a>离自心现妄想虚伪，<a id="a-Ff"></a>宴坐山林，<a id="a-Fg"></a>下中上修，<a id="a-Fh"></a>能见自心妄想流注。<a id="a-Fi"></a>无量刹土诸佛灌顶，<a id="a-Fj"></a>得自在力，<a id="a-Fk"></a>神通三昧，<a id="a-Fl"></a>诸善知识，<a id="a-Fm"></a>佛子眷属。<a id="a-Fn"></a>彼心意意识，<a id="a-Fo"></a>自心所现自性境界虚妄之想，<a id="a-Fp"></a>生死有海，<a id="a-Fq"></a>业、<a id="a-Fr"></a>爱、<a id="a-Fs"></a>无知，<a id="a-Ft"></a>如是等因，<a id="a-Fu"></a>悉以超度。<a id="a-Fv"></a>是故，<a id="a-Fw"></a>大慧，<a id="a-Fx"></a>诸修行者，<a id="a-Fy"></a>应当亲近最胜知识。<a id="a-Fz"></a>”</p>
  <p id="aG0">尔时，<a id="a-G1"></a>世尊欲重宣此义，<a id="a-G2"></a>而说偈言：</p>
  <p id="aG3">“譬如巨海浪，<a id="a-G4"></a> 斯由猛风起，</p>
  <p id="aG5">洪波鼓冥壑，<a id="a-G6"></a> 无有断绝时。</p>
  <p id="aG7">藏识海常住，<a id="a-G8"></a> 境界风所动，</p>
  <p id="aG9">种种诸识浪，<a id="a-GA"></a> 腾跃而转生。</p>
  <p id="aGB">青赤种种色，<a id="a-GC"></a> 珂乳及石蜜，</p>
  <p id="aGD">淡味众华果，<a id="a-GE"></a> 日月与光明，</p>
  <p id="aGF">非异非不异；<a id="a-GG"></a> 海水起波浪，</p>
  <p id="aGH">七识亦如是，<a id="a-GI"></a> 心俱和合生。</p>
  <p id="aGJ">譬如海水变，<a id="a-GK"></a> 种种波浪转，</p>
  <p id="aGL">七识亦如是，<a id="a-GM"></a> 心俱和合生。</p>
  <p id="aGN">谓彼藏识处，<a id="a-GO"></a> 种种诸识转，</p>
  <p id="aGP">谓以彼意识，<a id="a-GQ"></a> 思惟诸相义。</p>
  <p id="aGR">不坏相有八，<a id="a-GS"></a> 无相亦无相。</p>
  <p id="aGT">譬如海波浪，<a id="a-GU"></a> 是则无差别，</p>
  <p id="aGV">诸识心如是，<a id="a-GW"></a> 异亦不可得。</p>
  <p id="aGX">心名采集业，<a id="a-GY"></a> 意名广采集，</p>
  <p id="aGZ">诸识识所识，<a id="a-Ga"></a> 现等境说五。<a id="a-Gb"></a>”</p>
  <p id="aGc">尔时，<a id="a-Gd"></a>大慧菩萨以偈问曰：</p>
  <p id="aGe">“青赤诸色像，<a id="a-Gf"></a> 众生发诸识，</p>
  <p id="aGg">如浪种种法，<a id="a-Gh"></a> 云何唯愿说？<a id="a-Gi"></a>”</p>
  <p id="aGj">尔时，<a id="a-Gk"></a>世尊以偈答曰：</p>
  <p id="aGl">“青赤诸杂色，<a id="a-Gm"></a> 波浪悉无有，</p>
  <p id="aGn">采集业说心，<a id="a-Go"></a> 开悟诸凡夫。</p>
  <p id="aGp">彼业悉无有，<a id="a-Gq"></a> 自心所摄离，</p>
  <p id="aGr">所摄无所摄，<a id="a-Gs"></a> 与彼波浪同。</p>
  <p id="aGt">受用建立身，<a id="a-Gu"></a> 是众生现识，</p>
  <p id="aGv">于彼现诸业，<a id="a-Gw"></a> 譬如水波浪。<a id="a-Gx"></a>”</p>
  <p id="aGy">尔时，<a id="a-Gz"></a>大慧菩萨复说偈言：</p>
  <p id="aH0">“大海波浪性，<a id="a-H1"></a> 鼓跃可分别，</p>
  <p id="aH2">藏与业如是，<a id="a-H3"></a> 何故不觉知？<a id="a-H4"></a>”</p>
  <p id="aH5">尔时，<a id="a-H6"></a>世尊以偈答曰：</p>
  <p id="aH7">“凡夫无智慧，<a id="a-H8"></a> 藏识如巨海，</p>
  <p id="aH9">业相犹波浪，<a id="a-HA"></a> 依彼譬类通。<a id="a-HB"></a>”</p>
  <p id="aHC">尔时，<a id="a-HD"></a>大慧菩萨复说偈言：</p>
  <p id="aHE">“日出光等照，<a id="a-HF"></a> 下中上众生；</p>
  <p id="aHG">如来照世间，<a id="a-HH"></a> 为愚说真实，</p>
  <p id="aHI">已分部诸法，<a id="a-HJ"></a> 何故不说实？<a id="a-HK"></a>”</p>
  <p id="aHL">尔时，<a id="a-HM"></a>世尊以偈答曰：</p>
  <p id="aHN">“若说真实者，<a id="a-HO"></a> 彼心无真实，</p>
  <p id="aHP">譬如海波浪，<a id="a-HQ"></a> 镜中像及梦。</p>
  <p id="aHR">一切俱时现，<a id="a-HS"></a> 心境界亦然，</p>
  <p id="aHT">境界不具故，<a id="a-HU"></a> 次第业转生。</p>
  <p id="aHV">识者识所识，<a id="a-HW"></a> 意者意谓然，</p>
  <p id="aHX">五则以显现，<a id="a-HY"></a> 无有定次第。</p>
  <p id="aHZ">譬如工画师，<a id="a-Ha"></a> 及与画弟子，</p>
  <p id="aHb">布彩图众形，<a id="a-Hc"></a> 我说亦如是。</p>
  <p id="aHd">彩色本无文，<a id="a-He"></a> 非笔亦非素，</p>
  <p id="aHf">为悦众生故，<a id="a-Hg"></a> 绮错绘众像。</p>
  <p id="aHh">言说别施行，<a id="a-Hi"></a> 真实离名字，</p>
  <p id="aHj">分别应初业，<a id="a-Hk"></a> 修行示真实。</p>
  <p id="aHl">真实自悟处，<a id="a-Hm"></a> 觉想所觉离，</p>
  <p id="aHn">此为佛子说。<a id="a-Ho"></a> 愚者广分别，</p>
  <p id="aHp">种种皆如幻，<a id="a-Hq"></a> 虽现无真实。</p>
  <p id="aHr">如是种种说，<a id="a-Hs"></a> 随事别施设，</p>
  <p id="aHt">所说非所应，<a id="a-Hu"></a> 于彼为非说。</p>
  <p id="aHv">彼彼诸病人，<a id="a-Hw"></a> 良医随处方，</p>
  <p id="aHx">如来为众生，<a id="a-Hy"></a> 随心应量说。</p>
  <p id="aHz">妄想非境界，<a id="a-I0"></a> 声闻亦非分，</p>
  <p id="aI1">哀愍者所说，<a id="a-I2"></a> 自觉之境界。</p>
  <p id="aI3">“复次，<a id="a-I4"></a>大慧，<a id="a-I5"></a>若菩萨摩诃萨，<a id="a-I6"></a>欲知自心现摄受及摄受者，<a id="a-I7"></a>妄想境界；<a id="a-I8"></a>当离群聚、<a id="a-I9"></a>习俗、<a id="a-IA"></a>睡眠，<a id="a-IB"></a>初中后夜，<a id="a-IC"></a>常自觉悟修行方便；<a id="a-ID"></a>当离恶见、<a id="a-IE"></a>经论、<a id="a-IF"></a>言说及诸声闻、<a id="a-IG"></a>缘觉乘相；<a id="a-IH"></a>当通达自心现妄想之相。</p>
  <p id="aII">“复次，<a id="a-IJ"></a>大慧，<a id="a-IK"></a>菩萨摩诃萨，<a id="a-IL"></a>建立智慧相住已，<a id="a-IM"></a>于上圣智三相，<a id="a-IN"></a>当勤修学。<a id="a-IO"></a>何等为圣智三相当勤修学？<a id="a-IP"></a>所谓无所有相、<a id="a-IQ"></a>一切诸佛自愿处相、<a id="a-IR"></a>自觉圣智究竟之相。<a id="a-IS"></a>修行得此已，<a id="a-IT"></a>能舍跛驴心慧智相，<a id="a-IU"></a>得最胜子第八之地，<a id="a-IV"></a>则于彼上三相修生。</p>
  <p id="aIW">“大慧，<a id="a-IX"></a>无所有相者，<a id="a-IY"></a>谓声闻、<a id="a-IZ"></a>缘觉及外道相，<a id="a-Ia"></a>彼修习生。</p>
  <p id="aIb">“大慧，<a id="a-Ic"></a>自愿处相者，<a id="a-Id"></a>谓诸先佛自愿处修生。</p>
  <p id="aIe">“大慧，<a id="a-If"></a>自觉圣智究竟相者，<a id="a-Ig"></a>一切法相无所计著，<a id="a-Ih"></a>得如幻三昧身，<a id="a-Ii"></a>诸佛地处进趣行生。</p>
  <p id="aIj">“大慧，<a id="a-Ik"></a>是名圣智三相。<a id="a-Il"></a>若成就此圣智三相者，<a id="a-Im"></a>能到自觉圣智境界。<a id="a-In"></a>是故，<a id="a-Io"></a>大慧，<a id="a-Ip"></a>圣智三相，<a id="a-Iq"></a>当勤修学。<a id="a-Ir"></a>”</p>
  <p id="aIs">尔时，<a id="a-It"></a>大慧菩萨摩诃萨，<a id="a-Iu"></a>知大菩萨众心之所念，<a id="a-Iv"></a>名圣智事分别自性经。<a id="a-Iw"></a>承一切佛威神之力，<a id="a-Ix"></a>而白佛言：<a id="a-Iy"></a>“世尊，<a id="a-Iz"></a>唯愿为说圣智事分别自性经，<a id="a-J0"></a>百八句分别所依。<a id="a-J1"></a>如来应供等正觉，<a id="a-J2"></a>依此分别说菩萨摩诃萨，<a id="a-J3"></a>入自相共相妄想自性。<a id="a-J4"></a>以分别说妄想自性故，<a id="a-J5"></a>则能善知周遍观察人法无我，<a id="a-J6"></a>净除妄想，<a id="a-J7"></a>照明诸地，<a id="a-J8"></a>超越一切声闻、<a id="a-J9"></a>缘觉及诸外道诸禅定乐；<a id="a-JA"></a>观察如来不可思议所行境界，<a id="a-JB"></a>毕定舍离五法、<a id="a-JC"></a>自性；<a id="a-JD"></a>诸佛如来法身智慧善自庄严，<a id="a-JE"></a>超幻境界；<a id="a-JF"></a>升一切佛刹兜率天宫，<a id="a-JG"></a>乃至色究竟天宫，<a id="a-JH"></a>逮得如来常住法身。<a id="a-JI"></a>”</p>
  <p id="aJJ">佛告大慧：<a id="a-JK"></a>“有一种外道，<a id="a-JL"></a>作无所有妄想计著：<a id="a-JM"></a>觉知因尽，<a id="a-JN"></a>兔无角想；<a id="a-JO"></a>如兔无角，<a id="a-JP"></a>一切法亦复如是。<a id="a-JQ"></a>大慧，<a id="a-JR"></a>复有余外道，<a id="a-JS"></a>见种、<a id="a-JT"></a>求那、<a id="a-JU"></a>极微、<a id="a-JV"></a>陀罗骠、<a id="a-JW"></a>形处、<a id="a-JX"></a>横法各各差别，<a id="a-JY"></a>见已计著：<a id="a-JZ"></a>无兔角横法，<a id="a-Ja"></a>作牛有角想。<a id="a-Jb"></a>大慧，<a id="a-Jc"></a>彼堕二见，<a id="a-Jd"></a>不解心量；<a id="a-Je"></a>自心境界，<a id="a-Jf"></a>妄想增长；<a id="a-Jg"></a>身受用建立，<a id="a-Jh"></a>妄想限量。<a id="a-Ji"></a>大慧，<a id="a-Jj"></a>一切法性亦复如是，<a id="a-Jk"></a>离有无，<a id="a-Jl"></a>不应作想。<a id="a-Jm"></a>大慧，<a id="a-Jn"></a>若复离有无而作兔无角想，<a id="a-Jo"></a>是名邪想。<a id="a-Jp"></a>彼因待观，<a id="a-Jq"></a>故兔无角，<a id="a-Jr"></a>不应作想；<a id="a-Js"></a>乃至微尘分别事性，<a id="a-Jt"></a>悉不可得。<a id="a-Ju"></a>大慧，<a id="a-Jv"></a>圣境界离，<a id="a-Jw"></a>不应作牛有角想。<a id="a-Jx"></a>”</p>
  <p id="aJy">尔时，<a id="a-Jz"></a>大慧菩萨摩诃萨白佛言：<a id="a-K0"></a>“世尊，<a id="a-K1"></a>得无妄想者，<a id="a-K2"></a>见不生想已，<a id="a-K3"></a>随比思量观察不生妄想，<a id="a-K4"></a>言无耶？<a id="a-K5"></a>”</p>
  <p id="aK6">佛告大慧：<a id="a-K7"></a>“非观察不生妄想言无。<a id="a-K8"></a>所以者何？<a id="a-K9"></a>妄想者，<a id="a-KA"></a>因彼生故，<a id="a-KB"></a>依彼角生妄想。<a id="a-KC"></a>以依角生妄想，<a id="a-KD"></a>是故言依因故。<a id="a-KE"></a>离异不异，<a id="a-KF"></a>故非观察不生妄想言无角。<a id="a-KG"></a>大慧，<a id="a-KH"></a>若复妄想异角者，<a id="a-KI"></a>则不因角生；<a id="a-KJ"></a>若不异者，<a id="a-KK"></a>则因彼故。<a id="a-KL"></a>乃至微尘分析推求，<a id="a-KM"></a>悉不可得。<a id="a-KN"></a>不异角故，<a id="a-KO"></a>彼亦非性。<a id="a-KP"></a>二俱无性者，<a id="a-KQ"></a>何法何故而言无耶？<a id="a-KR"></a>大慧，<a id="a-KS"></a>若无故无角，<a id="a-KT"></a>观有故言兔无角者，<a id="a-KU"></a>不应作想。<a id="a-KV"></a>大慧，<a id="a-KW"></a>不正因故，<a id="a-KX"></a>而说有无，<a id="a-KY"></a>二俱不成。</p>
  <p id="aKZ">“大慧，<a id="a-Ka"></a>复有余外道，<a id="a-Kb"></a>见计著色空事、<a id="a-Kc"></a>形处、<a id="a-Kd"></a>横法，<a id="a-Ke"></a>不能善知虚空分齐，<a id="a-Kf"></a>言色离虚空，<a id="a-Kg"></a>起分齐见妄想。<a id="a-Kh"></a>大慧，<a id="a-Ki"></a>虚空是色，<a id="a-Kj"></a>随入色种。<a id="a-Kk"></a>大慧，<a id="a-Kl"></a>色是虚空，<a id="a-Km"></a>持、<a id="a-Kn"></a>所持处所建立。<a id="a-Ko"></a>性色空事，<a id="a-Kp"></a>分别当知。<a id="a-Kq"></a>大慧，<a id="a-Kr"></a>四大种生时，<a id="a-Ks"></a>自相各别，<a id="a-Kt"></a>亦不住虚空，<a id="a-Ku"></a>非彼无虚空。<a id="a-Kv"></a>如是，<a id="a-Kw"></a>大慧，<a id="a-Kx"></a>观牛有角，<a id="a-Ky"></a>故兔无角。<a id="a-Kz"></a>大慧，<a id="a-L0"></a>又牛角者，<a id="a-L1"></a>析为微尘，<a id="a-L2"></a>又分别微尘，<a id="a-L3"></a>刹那不住。<a id="a-L4"></a>彼何所观故而言无耶？<a id="a-L5"></a>若言观余物者，<a id="a-L6"></a>彼法亦然。<a id="a-L7"></a>”</p>
  <p id="aL8">尔时，<a id="a-L9"></a>世尊告大慧菩萨摩诃萨言：<a id="a-LA"></a>“当离兔角、<a id="a-LB"></a>牛角，<a id="a-LC"></a>虚空、<a id="a-LD"></a>形色，<a id="a-LE"></a>异见妄想。<a id="a-LF"></a>汝等诸菩萨摩诃萨，<a id="a-LG"></a>当思惟自心现妄想，<a id="a-LH"></a>随入为一切刹土最胜子，<a id="a-LI"></a>以自心现方便而教授之。<a id="a-LJ"></a>”</p>
  <p id="aLK">尔时，<a id="a-LL"></a>世尊欲重宣此义，<a id="a-LM"></a>而说偈言：</p>
  <p id="aLN">“色等及心无，<a id="a-LO"></a> 色等长养心，</p>
  <p id="aLP">身受用安立，<a id="a-LQ"></a> 识藏现众生。</p>
  <p id="aLR">心意及与识，<a id="a-LS"></a> 自性法有五，</p>
  <p id="aLT">无我二种净，<a id="a-LU"></a> 广说者所说。</p>
  <p id="aLV">长短有无等，<a id="a-LW"></a> 展转互相生，</p>
  <p id="aLX">以无故成有，<a id="a-LY"></a> 以有故成无。</p>
  <p id="aLZ">微尘分别事，<a id="a-La"></a> 不起色妄想，</p>
  <p id="aLb">心量安立处，<a id="a-Lc"></a> 恶见所不乐。</p>
  <p id="aLd">觉想非境界，<a id="a-Le"></a> 声闻亦复然，</p>
  <p id="aLf">救世之所说，<a id="a-Lg"></a> 自觉之境界。<a id="a-Lh"></a>”</p>
  <p id="aLi">尔时，<a id="a-Lj"></a>大慧菩萨，<a id="a-Lk"></a>为净除自心现流故，<a id="a-Ll"></a>复请如来，<a id="a-Lm"></a>白佛言：<a id="a-Ln"></a>“世尊，<a id="a-Lo"></a>云何净除一切众生自心现流？<a id="a-Lp"></a>为顿、<a id="a-Lq"></a>为渐耶？<a id="a-Lr"></a>”</p>
  <p id="aLs">佛告大慧：<a id="a-Lt"></a>“渐净非顿！<a id="a-Lu"></a>如庵罗果，<a id="a-Lv"></a>渐熟非顿；<a id="a-Lw"></a>如来净除一切众生自心现流，<a id="a-Lx"></a>亦复如是，<a id="a-Ly"></a>渐净非顿。<a id="a-Lz"></a>譬如陶家造作诸器，<a id="a-M0"></a>渐成非顿；<a id="a-M1"></a>如来净除一切众生自心现流，<a id="a-M2"></a>亦复如是，<a id="a-M3"></a>渐净非顿。<a id="a-M4"></a>譬如大地渐生万物，<a id="a-M5"></a>非顿生也；<a id="a-M6"></a>如来净除一切众生自心现流，<a id="a-M7"></a>亦复如是，<a id="a-M8"></a>渐净非顿。<a id="a-M9"></a>譬如人学音乐书画种种伎术，<a id="a-MA"></a>渐成非顿；<a id="a-MB"></a>如来净除一切众生自心现流，<a id="a-MC"></a>亦复如是，<a id="a-MD"></a>渐净非顿。</p>
  <p id="aME">“譬如明镜，<a id="a-MF"></a>顿现一切无相色像；<a id="a-MG"></a>如来净除一切众生自心现流，<a id="a-MH"></a>亦复如是，<a id="a-MI"></a>顿现无相、<a id="a-MJ"></a>无有所有清净境界。<a id="a-MK"></a>如日月轮，<a id="a-ML"></a>顿照显示一切色像；<a id="a-MM"></a>如来为离自心现习气过患众生，<a id="a-MN"></a>亦复如是，<a id="a-MO"></a>顿为显示不思议智最胜境界。<a id="a-MP"></a>譬如藏识，<a id="a-MQ"></a>顿分别知自心现及身安立受用境界；<a id="a-MR"></a>彼诸依佛亦复如是，<a id="a-MS"></a>顿熟众生所处境界，<a id="a-MT"></a>以修行者安处于彼色究竟天。<a id="a-MU"></a>譬如法佛，<a id="a-MV"></a>所作依佛光明照曜；<a id="a-MW"></a>自觉圣趣亦复如是，<a id="a-MX"></a>彼于法相有性无性恶见妄想，<a id="a-MY"></a>照令除灭。</p>
  <p id="aMZ">“大慧，<a id="a-Ma"></a>法依佛，<a id="a-Mb"></a>说一切法入自相共相，<a id="a-Mc"></a>自心现习气因，<a id="a-Md"></a>相续妄想自性计著因，<a id="a-Me"></a>种种无实幻、<a id="a-Mf"></a>种种计著不可得。<a id="a-Mg"></a>复次，<a id="a-Mh"></a>大慧，<a id="a-Mi"></a>计著缘起自性，<a id="a-Mj"></a>生妄想自性相。<a id="a-Mk"></a>大慧，<a id="a-Ml"></a>如工幻师，<a id="a-Mm"></a>依草木瓦石作种种幻，<a id="a-Mn"></a>起一切众生若干形色，<a id="a-Mo"></a>起种种妄想；<a id="a-Mp"></a>彼诸妄想，<a id="a-Mq"></a>亦无真实。<a id="a-Mr"></a>如是，<a id="a-Ms"></a>大慧，<a id="a-Mt"></a>依缘起自性起妄想自性，<a id="a-Mu"></a>种种妄想心，<a id="a-Mv"></a>种种相行事妄想相，<a id="a-Mw"></a>计著习气妄想。<a id="a-Mx"></a>大慧，<a id="a-My"></a>是为妄想自性相生。<a id="a-Mz"></a>大慧，<a id="a-N0"></a>是名依佛说法。</p>
  <p id="aN1">“大慧，<a id="a-N2"></a>法佛者，<a id="a-N3"></a>离心自性相，<a id="a-N4"></a>自觉圣所缘境界，<a id="a-N5"></a>建立施作。</p>
  <p id="aN6">“大慧，<a id="a-N7"></a>化佛者，<a id="a-N8"></a>说施、<a id="a-N9"></a>戒、<a id="a-NA"></a>忍、<a id="a-NB"></a>精进、<a id="a-NC"></a>禅定及心智慧，<a id="a-ND"></a>离阴界入、<a id="a-NE"></a>解脱识相分别，<a id="a-NF"></a>观察建立；<a id="a-NG"></a>超外道见、<a id="a-NH"></a>无色见。</p>
  <p id="aNI">“大慧，<a id="a-NJ"></a>又法佛者，<a id="a-NK"></a>离攀缘，<a id="a-NL"></a>攀缘离，<a id="a-NM"></a>一切所作根量相灭，<a id="a-NN"></a>非诸凡夫、<a id="a-NO"></a>声闻、<a id="a-NP"></a>缘觉、<a id="a-NQ"></a>外道计著我相所著境界，<a id="a-NR"></a>自觉圣究竟差别相建立。<a id="a-NS"></a>是故，<a id="a-NT"></a>大慧，<a id="a-NU"></a>自觉圣差别相，<a id="a-NV"></a>当勤修学；<a id="a-NW"></a>自心现见，<a id="a-NX"></a>应当除灭。</p>
  <p id="aNY">“复次，<a id="a-NZ"></a>大慧，<a id="a-Na"></a>有二种声闻乘通分别相，<a id="a-Nb"></a>谓得自觉圣差别相，<a id="a-Nc"></a>及性妄想自性计著相。</p>
  <p id="aNd">“云何得自觉圣差别相声闻？<a id="a-Ne"></a>谓无常、<a id="a-Nf"></a>苦、<a id="a-Ng"></a>空、<a id="a-Nh"></a>无我境界，<a id="a-Ni"></a>真谛离欲寂灭，<a id="a-Nj"></a>息阴界入自共相，<a id="a-Nk"></a>外不坏相如实知，<a id="a-Nl"></a>心得寂止；<a id="a-Nm"></a>心寂止已，<a id="a-Nn"></a>禅定解脱，<a id="a-No"></a>三昧道果，<a id="a-Np"></a>正受解脱，<a id="a-Nq"></a>不离习气，<a id="a-Nr"></a>不思议变易死，<a id="a-Ns"></a>得自觉圣乐住声闻，<a id="a-Nt"></a>是名得自觉圣差别相声闻。<a id="a-Nu"></a>大慧，<a id="a-Nv"></a>得自觉圣差别乐住菩萨摩诃萨，<a id="a-Nw"></a>非灭门乐正受乐，<a id="a-Nx"></a>顾愍众生及本愿，<a id="a-Ny"></a>不作证。<a id="a-Nz"></a>大慧，<a id="a-O0"></a>是名声闻得自觉圣差别相乐。<a id="a-O1"></a>菩萨摩诃萨，<a id="a-O2"></a>于彼得自觉圣差别相乐，<a id="a-O3"></a>不应修学。</p>
  <p id="aO4">“大慧，<a id="a-O5"></a>云何性妄想自性计著相声闻？<a id="a-O6"></a>所谓大种青黄赤白、<a id="a-O7"></a>坚湿暖动，<a id="a-O8"></a>非作生，<a id="a-O9"></a>自相共相，<a id="a-OA"></a>先胜善说；<a id="a-OB"></a>见已，<a id="a-OC"></a>于彼起自性妄想。<a id="a-OD"></a>菩萨摩诃萨于彼应知应舍，<a id="a-OE"></a>随入法无我想，<a id="a-OF"></a>灭人无我相见，<a id="a-OG"></a>渐次诸地，<a id="a-OH"></a>相续建立。<a id="a-OI"></a>是名诸声闻性妄想自性计著相。<a id="a-OJ"></a>”</p>
  <p id="aOK">尔时，<a id="a-OL"></a>大慧菩萨摩诃萨白佛言：<a id="a-OM"></a>“世尊，<a id="a-ON"></a>世尊所说，<a id="a-OO"></a>常及不思议自觉圣趣境界及第一义境界。<a id="a-OP"></a>世尊，<a id="a-OQ"></a>非诸外道所说，<a id="a-OR"></a>常不思议因缘耶？<a id="a-OS"></a>”</p>
  <p id="aOT">佛告大慧：<a id="a-OU"></a>“非诸外道因缘得常不思议。<a id="a-OV"></a>所以者何？<a id="a-OW"></a>诸外道常不思议，<a id="a-OX"></a>不因自相成。<a id="a-OY"></a>若常不思议，<a id="a-OZ"></a>不因自相成者，<a id="a-Oa"></a>何因显现常不思议？</p>
  <p id="aOb">“复次，<a id="a-Oc"></a>大慧，<a id="a-Od"></a>不思议若因自相成者，<a id="a-Oe"></a>彼则应常；<a id="a-Of"></a>由作者因相故，<a id="a-Og"></a>常不思议不成。<a id="a-Oh"></a>大慧，<a id="a-Oi"></a>我第一义常不思议，<a id="a-Oj"></a>第一义因相成，<a id="a-Ok"></a>离性非性得；<a id="a-Ol"></a>自觉性故有相，<a id="a-Om"></a>第一义智因故有因，<a id="a-On"></a>离性非性故；<a id="a-Oo"></a>譬如无作、<a id="a-Op"></a>虚空、<a id="a-Oq"></a>涅槃、<a id="a-Or"></a>灭尽故常。<a id="a-Os"></a>如是，<a id="a-Ot"></a>大慧，<a id="a-Ou"></a>不同外道常不思议论。<a id="a-Ov"></a>如是，<a id="a-Ow"></a>大慧，<a id="a-Ox"></a>此常不思议，<a id="a-Oy"></a>诸如来自觉圣智所得如是。<a id="a-Oz"></a>故常不思议自觉圣智所得，<a id="a-P0"></a>应得修学。</p>
  <p id="aP1">“复次，<a id="a-P2"></a>大慧，<a id="a-P3"></a>外道常不思议，<a id="a-P4"></a>无常性，<a id="a-P5"></a>异相因故，<a id="a-P6"></a>非自作因相力故常。</p>
  <p id="aP7">“复次，<a id="a-P8"></a>大慧，<a id="a-P9"></a>诸外道常不思议，<a id="a-PA"></a>于所作性非性无常见已，<a id="a-PB"></a>思量计常。<a id="a-PC"></a>大慧，<a id="a-PD"></a>我亦以如是因缘，<a id="a-PE"></a>所作者性非性无常见已，<a id="a-PF"></a>自觉圣境界，<a id="a-PG"></a>说彼常无因故。<a id="a-PH"></a>大慧，<a id="a-PI"></a>若复诸外道因相，<a id="a-PJ"></a>成常不思议；<a id="a-PK"></a>因自相性非性，<a id="a-PL"></a>同于兔角。<a id="a-PM"></a>此常不思议，<a id="a-PN"></a>但言说妄想，<a id="a-PO"></a>诸外道辈有如是过。<a id="a-PP"></a>所以者何？<a id="a-PQ"></a>谓但言说妄想，<a id="a-PR"></a>同于兔角，<a id="a-PS"></a>自因相非分。<a id="a-PT"></a>大慧，<a id="a-PU"></a>我常不思议，<a id="a-PV"></a>因自觉得相故，<a id="a-PW"></a>离所作性非性故常；<a id="a-PX"></a>非外性非性无常，<a id="a-PY"></a>思量计常。<a id="a-PZ"></a>大慧，<a id="a-Pa"></a>若复外性非性无常，<a id="a-Pb"></a>思量计常；<a id="a-Pc"></a>不思议常，<a id="a-Pd"></a>而彼不知常不思议自因之相，<a id="a-Pe"></a>去得自觉圣智境界相远，<a id="a-Pf"></a>彼不应说。</p>
  <p id="aPg">“复次，<a id="a-Ph"></a>大慧，<a id="a-Pi"></a>诸声闻畏生死妄想苦而求涅槃，<a id="a-Pj"></a>不知生死、<a id="a-Pk"></a>涅槃差别，<a id="a-Pl"></a>一切性妄想非性。<a id="a-Pm"></a>未来诸根境界休息，<a id="a-Pn"></a>作涅槃想；<a id="a-Po"></a>非自觉圣智趣，<a id="a-Pp"></a>藏识转。<a id="a-Pq"></a>是故凡愚说有三乘，<a id="a-Pr"></a>说心量趣无所有。<a id="a-Ps"></a>是故，<a id="a-Pt"></a>大慧，<a id="a-Pu"></a>彼不知过去、<a id="a-Pv"></a>未来、<a id="a-Pw"></a>现在诸如来自心现境界，<a id="a-Px"></a>计著外心现境界，<a id="a-Py"></a>生死轮常转。</p>
  <p id="aPz">“复次，<a id="a-Q0"></a>大慧，<a id="a-Q1"></a>一切法不生，<a id="a-Q2"></a>是过去、<a id="a-Q3"></a>未来、<a id="a-Q4"></a>现在诸如来所说。<a id="a-Q5"></a>所以者何？<a id="a-Q6"></a>谓自心现，<a id="a-Q7"></a>性非性，<a id="a-Q8"></a>离有非有生故。<a id="a-Q9"></a>大慧，<a id="a-QA"></a>一切性不生，<a id="a-QB"></a>一切法如兔马等角，<a id="a-QC"></a>愚痴凡夫不实妄想，<a id="a-QD"></a>自性妄想故。<a id="a-QE"></a>大慧，<a id="a-QF"></a>一切法不生，<a id="a-QG"></a>自觉圣智趣境界者，<a id="a-QH"></a>一切性自性相不生，<a id="a-QI"></a>非彼愚夫妄想二境界。<a id="a-QJ"></a>自性身财建立趣自性相，<a id="a-QK"></a>大慧，<a id="a-QL"></a>藏识摄所摄相转。<a id="a-QM"></a>愚夫堕生住灭二见，<a id="a-QN"></a>希望一切性生，<a id="a-QO"></a>有非有妄想生，<a id="a-QP"></a>非贤圣也。<a id="a-QQ"></a>大慧，<a id="a-QR"></a>于彼应当修学。</p>
  <p id="aQS">“复次，<a id="a-QT"></a>大慧，<a id="a-QU"></a>有五无间种性。<a id="a-QV"></a>云何为五？<a id="a-QW"></a>谓声闻乘无间种性、<a id="a-QX"></a>缘觉乘无间种性、<a id="a-QY"></a>如来乘无间种性、<a id="a-QZ"></a>不定种性、<a id="a-Qa"></a>各别种性。</p>
  <p id="aQb">“云何知声闻乘无间种性？<a id="a-Qc"></a>若闻说得阴界入自共相断知时，<a id="a-Qd"></a>举身毛孔熙怡欣悦，<a id="a-Qe"></a>及乐修相智，<a id="a-Qf"></a>不修缘起发悟之相，<a id="a-Qg"></a>是名声闻乘无间种性。<a id="a-Qh"></a>声闻无间，<a id="a-Qi"></a>见第八地，<a id="a-Qj"></a>起烦恼断，<a id="a-Qk"></a>习气烦恼不断；<a id="a-Ql"></a>不度不思议变易死，<a id="a-Qm"></a>度分段死；<a id="a-Qn"></a>正师子吼：<a id="a-Qo"></a>‘我生已尽，<a id="a-Qp"></a>梵行已立，<a id="a-Qq"></a>不受后有。<a id="a-Qr"></a>’如实知；<a id="a-Qs"></a>修习人无我，<a id="a-Qt"></a>乃至得般涅槃觉。</p>
  <p id="aQu">“大慧，<a id="a-Qv"></a>各别无间者，<a id="a-Qw"></a>我、<a id="a-Qx"></a>人、<a id="a-Qy"></a>众生、<a id="a-Qz"></a>寿命、<a id="a-R0"></a>长养、<a id="a-R1"></a>士夫，<a id="a-R2"></a>彼诸众生作如是觉，<a id="a-R3"></a>求般涅槃。<a id="a-R4"></a>复有异外道说，<a id="a-R5"></a>悉由作者见一切性已，<a id="a-R6"></a>言此是般涅槃。<a id="a-R7"></a>作如是觉，<a id="a-R8"></a>法无我见非分，<a id="a-R9"></a>彼无解脱。<a id="a-RA"></a>大慧，<a id="a-RB"></a>此诸声闻乘无间外道种性，<a id="a-RC"></a>不出出觉。<a id="a-RD"></a>为转彼恶见故，<a id="a-RE"></a>应当修学。</p>
  <p id="aRF">“大慧，<a id="a-RG"></a>缘觉乘无间种性者，<a id="a-RH"></a>若闻说各别缘无间，<a id="a-RI"></a>举身毛竖，<a id="a-RJ"></a>悲泣流泪；<a id="a-RK"></a>不相近缘，<a id="a-RL"></a>所有不著；<a id="a-RM"></a>种种自身，<a id="a-RN"></a>种种神通，<a id="a-RO"></a>若离若合，<a id="a-RP"></a>种种变化，<a id="a-RQ"></a>闻说是时，<a id="a-RR"></a>其心随入。<a id="a-RS"></a>若知彼缘觉乘无间种性已，<a id="a-RT"></a>随顺为说缘觉之乘。<a id="a-RU"></a>是名缘觉乘无间种性相。</p>
  <p id="aRV">“大慧，<a id="a-RW"></a>彼如来乘无间种性，<a id="a-RX"></a>有四种，<a id="a-RY"></a>谓自性法无间种性、<a id="a-RZ"></a>离自相法无间种性、<a id="a-Ra"></a>得自觉圣无间种性、<a id="a-Rb"></a>外刹殊胜无间种性。<a id="a-Rc"></a>大慧，<a id="a-Rd"></a>若闻此四事一一说时，<a id="a-Re"></a>及说自心现身财建立不思议境界时，<a id="a-Rf"></a>心不惊怖者，<a id="a-Rg"></a>是名如来乘无间种性相。</p>
  <p id="aRh">“大慧，<a id="a-Ri"></a>不定种性者，<a id="a-Rj"></a>谓说彼三种时，<a id="a-Rk"></a>随说而入，<a id="a-Rl"></a>随彼而成。</p>
  <p id="aRm">“大慧，<a id="a-Rn"></a>此是初治地者，<a id="a-Ro"></a>谓种性建立，<a id="a-Rp"></a>为超入无所有地故，<a id="a-Rq"></a>作是建立。<a id="a-Rr"></a>彼自觉藏者，<a id="a-Rs"></a>自烦恼习净，<a id="a-Rt"></a>见法无我，<a id="a-Ru"></a>得三昧乐住声闻，<a id="a-Rv"></a>当得如来最胜之身。<a id="a-Rw"></a>”</p>
  <p id="aRx">尔时，<a id="a-Ry"></a>世尊欲重宣此义，<a id="a-Rz"></a>而说偈言：</p>
  <p id="aS0">“须陀槃那果，<a id="a-S1"></a> 往来及不还，</p>
  <p id="aS2">逮得阿罗汉，<a id="a-S3"></a> 是等心惑乱。</p>
  <p id="aS4">三乘与一乘，<a id="a-S5"></a> 非乘我所说，</p>
  <p id="aS6">愚夫少智慧，<a id="a-S7"></a> 诸圣远离寂。</p>
  <p id="aS8">第一义法门，<a id="a-S9"></a> 远离于二教，</p>
  <p id="aSA">住于无所有，<a id="a-SB"></a> 何建立三乘？</p>
  <p id="aSC">诸禅无量等，<a id="a-SD"></a> 无色三摩提，</p>
  <p id="aSE">受想悉寂灭，<a id="a-SF"></a> 亦无有心量。<a id="a-SG"></a>”</p>
  <p id="aSH">“大慧，<a id="a-SI"></a>彼一阐提，<a id="a-SJ"></a>非一阐提，<a id="a-SK"></a>世间解脱谁转？<a id="a-SL"></a>大慧，<a id="a-SM"></a>一阐提有二种：<a id="a-SN"></a>一者舍一切善根，<a id="a-SO"></a>及于无始众生发愿。<a id="a-SP"></a>云何舍一切善根？<a id="a-SQ"></a>谓谤菩萨藏，<a id="a-SR"></a>及作恶言：<a id="a-SS"></a>‘此非随顺修多罗、<a id="a-ST"></a>毗尼解脱之说。<a id="a-SU"></a>’舍一切善根故，<a id="a-SV"></a>不般涅槃。<a id="a-SW"></a>二者菩萨本自愿方便故，<a id="a-SX"></a>非不般涅槃一切众生而般涅槃。<a id="a-SY"></a>大慧，<a id="a-SZ"></a>彼般涅槃，<a id="a-Sa"></a>是名不般涅槃法相，<a id="a-Sb"></a>此亦到一阐提趣。<a id="a-Sc"></a>”</p>
  <p id="aSd">大慧白佛言：<a id="a-Se"></a>“世尊，<a id="a-Sf"></a>此中云何毕竟不般涅槃？<a id="a-Sg"></a>”</p>
  <p id="aSh">佛告大慧：<a id="a-Si"></a>“菩萨一阐提者，<a id="a-Sj"></a>知一切法本来般涅槃已，<a id="a-Sk"></a>毕竟不般涅槃，<a id="a-Sl"></a>而非舍一切善根一阐提也。<a id="a-Sm"></a>大慧，<a id="a-Sn"></a>舍一切善根一阐提者，<a id="a-So"></a>复以如来神力故，<a id="a-Sp"></a>或时善根生。<a id="a-Sq"></a>所以者何？<a id="a-Sr"></a>谓如来不舍一切众生故。<a id="a-Ss"></a>以是故，<a id="a-St"></a>菩萨一阐提，<a id="a-Su"></a>不般涅槃。</p>
  <p id="aSv">“复次，<a id="a-Sw"></a>大慧，<a id="a-Sx"></a>菩萨摩诃萨当善三自性。<a id="a-Sy"></a>云何三自性？<a id="a-Sz"></a>谓妄想自性、<a id="a-T0"></a>缘起自性、<a id="a-T1"></a>成自性。<a id="a-T2"></a>大慧，<a id="a-T3"></a>妄想自性从相生。<a id="a-T4"></a>”</p>
  <p id="aT5">大慧白佛言：<a id="a-T6"></a>“世尊，<a id="a-T7"></a>云何妄想自性从相生？<a id="a-T8"></a>”</p>
  <p id="aT9">佛告大慧：<a id="a-TA"></a>“缘起自性事相相，<a id="a-TB"></a>行显现事相相，<a id="a-TC"></a>计著有二种妄想自性，<a id="a-TD"></a>如来应供等正觉之所建立，<a id="a-TE"></a>谓名相计著相，<a id="a-TF"></a>及事相计著相。<a id="a-TG"></a>名相计著相者，<a id="a-TH"></a>谓内外法计著；<a id="a-TI"></a>事相计著相者，<a id="a-TJ"></a>谓即彼如是内外自共相计著。<a id="a-TK"></a>是名二种妄想自性相。<a id="a-TL"></a>若依若缘生，<a id="a-TM"></a>是名缘起。</p>
  <p id="aTN">“云何成自性？<a id="a-TO"></a>谓离名相、<a id="a-TP"></a>事相妄想，<a id="a-TQ"></a>圣智所得及自觉圣智趣所行境界，<a id="a-TR"></a>是名成自性，<a id="a-TS"></a>如来藏心。<a id="a-TT"></a>”</p>
  <p id="aTU">尔时，<a id="a-TV"></a>世尊欲重宣此义，<a id="a-TW"></a>而说偈言：</p>
  <p id="aTX">“名相觉想，<a id="a-TY"></a> 自性二相，<a id="a-TZ"></a> 正智如如，<a id="a-Ta"></a>是则成相。</p>
  <p id="aTb">“大慧，<a id="a-Tc"></a>是名观察五法、<a id="a-Td"></a>自性相经，<a id="a-Te"></a>自觉圣智趣所行境界。<a id="a-Tf"></a>汝等诸菩萨摩诃萨，<a id="a-Tg"></a>应当修学。</p>
  <p id="aTh">“复次，<a id="a-Ti"></a>大慧，<a id="a-Tj"></a>菩萨摩诃萨，<a id="a-Tk"></a>善观二种无我相。<a id="a-Tl"></a>云何二种无我相？<a id="a-Tm"></a>谓人无我，<a id="a-Tn"></a>及法无我。</p>
  <p id="aTo">“云何人无我？<a id="a-Tp"></a>谓离我、<a id="a-Tq"></a>我所。<a id="a-Tr"></a>阴界入聚，<a id="a-Ts"></a>无知、<a id="a-Tt"></a>业、<a id="a-Tu"></a>爱生。<a id="a-Tv"></a>眼色等摄受，<a id="a-Tw"></a>计著生识。<a id="a-Tx"></a>一切诸根，<a id="a-Ty"></a>自心现器身等藏，<a id="a-Tz"></a>自妄想相，<a id="a-U0"></a>施设显示；<a id="a-U1"></a>如河流、<a id="a-U2"></a>如种子、<a id="a-U3"></a>如灯、<a id="a-U4"></a>如风、<a id="a-U5"></a>如云，<a id="a-U6"></a>刹那展转坏；<a id="a-U7"></a>躁动如猿猴；<a id="a-U8"></a>乐不净处如飞蝇；<a id="a-U9"></a>无厌足如风火；<a id="a-UA"></a>无始虚伪习气因，<a id="a-UB"></a>如汲水轮，<a id="a-UC"></a>生死趣有轮；<a id="a-UD"></a>种种身色，<a id="a-UE"></a>幻术、<a id="a-UF"></a>神咒，<a id="a-UG"></a>机发像起。<a id="a-UH"></a>善彼相知，<a id="a-UI"></a>是名人无我智。</p>
  <p id="aUJ">“云何法无我智？<a id="a-UK"></a>谓觉阴界入妄想相自性。<a id="a-UL"></a>如阴界入离我、<a id="a-UM"></a>我所，<a id="a-UN"></a>阴界入积聚，<a id="a-UO"></a>因业爱绳缚，<a id="a-UP"></a>展转相缘生，<a id="a-UQ"></a>无动摇；<a id="a-UR"></a>诸法亦尔，<a id="a-US"></a>离自共相，<a id="a-UT"></a>不实妄想相。<a id="a-UU"></a>妄想力，<a id="a-UV"></a>是凡夫生，<a id="a-UW"></a>非圣贤也。<a id="a-UX"></a>心意识、<a id="a-UY"></a>五法、<a id="a-UZ"></a>自性离故。<a id="a-Ua"></a>大慧，<a id="a-Ub"></a>菩萨摩诃萨，<a id="a-Uc"></a>当善分别一切法无我。<a id="a-Ud"></a>善法无我菩萨摩诃萨，<a id="a-Ue"></a>不久当得初地菩萨无所有观地相，<a id="a-Uf"></a>观察开觉欢喜；<a id="a-Ug"></a>次第渐进，<a id="a-Uh"></a>超九地相，<a id="a-Ui"></a>明得法云地。<a id="a-Uj"></a>于彼建立无量宝庄严，<a id="a-Uk"></a>大宝莲华王像、<a id="a-Ul"></a>大宝宫殿，<a id="a-Um"></a>幻自性境界修习生；<a id="a-Un"></a>于彼而坐，<a id="a-Uo"></a>同一像类，<a id="a-Up"></a>诸最胜子眷属围绕，<a id="a-Uq"></a>从一切佛刹来佛手灌顶，<a id="a-Ur"></a>如转轮圣王太子灌顶；<a id="a-Us"></a>超佛子地，<a id="a-Ut"></a>到自觉圣法趣，<a id="a-Uu"></a>当得如来自在法身。<a id="a-Uv"></a>见法无我故，<a id="a-Uw"></a>是名法无我相。<a id="a-Ux"></a>汝等诸菩萨摩诃萨，<a id="a-Uy"></a>应当修学。<a id="a-Uz"></a>”</p>
  <p id="aV0">尔时，<a id="a-V1"></a>大慧菩萨摩诃萨，<a id="a-V2"></a>复白佛言：<a id="a-V3"></a>“世尊，<a id="a-V4"></a>建立诽谤相，<a id="a-V5"></a>唯愿说之。<a id="a-V6"></a>令我及诸菩萨摩诃萨，<a id="a-V7"></a>离建立诽谤二边恶见，<a id="a-V8"></a>疾得阿耨多罗三藐三菩提；<a id="a-V9"></a>觉已，<a id="a-VA"></a>离常建立，<a id="a-VB"></a>断诽谤见，<a id="a-VC"></a>不谤正法。<a id="a-VD"></a>”</p>
  <p id="aVE">尔时，<a id="a-VF"></a>世尊受大慧菩萨请已，<a id="a-VG"></a>而说偈言：</p>
  <p id="aVH">“建立及诽谤，<a id="a-VI"></a> 无有彼心量；</p>
  <p id="aVJ">身受用建立，<a id="a-VK"></a> 及心不能知；</p>
  <p id="aVL">愚痴无智慧，<a id="a-VM"></a> 建立及诽谤。<a id="a-VN"></a>”</p>
  <p id="aVO">尔时，<a id="a-VP"></a>世尊于此偈义复重显示，<a id="a-VQ"></a>告大慧言：<a id="a-VR"></a>“有四种非有建立。<a id="a-VS"></a>云何为四？<a id="a-VT"></a>谓非有相建立、<a id="a-VU"></a>非有见建立、<a id="a-VV"></a>非有因建立、<a id="a-VW"></a>非有性建立，<a id="a-VX"></a>是名四种建立。<a id="a-VY"></a>又诽谤者，<a id="a-VZ"></a>谓于彼所立无所得，<a id="a-Va"></a>观察非分而起诽谤，<a id="a-Vb"></a>是名建立诽谤相。</p>
  <p id="aVc">“复次，<a id="a-Vd"></a>大慧，<a id="a-Ve"></a>云何非有相建立相？<a id="a-Vf"></a>谓阴界入，<a id="a-Vg"></a>非有自共相，<a id="a-Vh"></a>而起计著，<a id="a-Vi"></a>此如是，<a id="a-Vj"></a>此不异，<a id="a-Vk"></a>是名非有相建立相。<a id="a-Vl"></a>此非有相建立妄想，<a id="a-Vm"></a>无始虚伪过，<a id="a-Vn"></a>种种习气计著生。</p>
  <p id="aVo">“大慧，<a id="a-Vp"></a>非有见建立相者，<a id="a-Vq"></a>若彼如是阴界入，<a id="a-Vr"></a>我、<a id="a-Vs"></a>人、<a id="a-Vt"></a>众生、<a id="a-Vu"></a>寿命、<a id="a-Vv"></a>长养、<a id="a-Vw"></a>士夫见建立，<a id="a-Vx"></a>是名非有见建立相。</p>
  <p id="aVy">“大慧，<a id="a-Vz"></a>非有因建立相者，<a id="a-W0"></a>谓初识无因生，<a id="a-W1"></a>后不实如幻，<a id="a-W2"></a>本不生，<a id="a-W3"></a>眼、<a id="a-W4"></a>色、<a id="a-W5"></a>明、<a id="a-W6"></a>界念前生，<a id="a-W7"></a>生已实已还坏，<a id="a-W8"></a>是名非有因建立相。</p>
  <p id="aW9">“大慧，<a id="a-WA"></a>非有性建立相者，<a id="a-WB"></a>谓虚空、<a id="a-WC"></a>灭、<a id="a-WD"></a>般涅槃、<a id="a-WE"></a>非作，<a id="a-WF"></a>计著性建立。<a id="a-WG"></a>此离性非性，<a id="a-WH"></a>一切法如兔马等角，<a id="a-WI"></a>如垂发现，<a id="a-WJ"></a>离有非有。<a id="a-WK"></a>建立及诽谤，<a id="a-WL"></a>愚夫妄想，<a id="a-WM"></a>不善观察自心现量，<a id="a-WN"></a>非贤圣也。<a id="a-WO"></a>是名非有性建立相。<a id="a-WP"></a>是故离建立诽谤恶见，<a id="a-WQ"></a>应当修学。</p>
  <p id="aWR">“复次，<a id="a-WS"></a>大慧，<a id="a-WT"></a>菩萨摩诃萨，<a id="a-WU"></a>善知心意意识、<a id="a-WV"></a>五法、<a id="a-WW"></a>自性、<a id="a-WX"></a>二无我相，<a id="a-WY"></a>趣究竟，<a id="a-WZ"></a>为安众生故，<a id="a-Wa"></a>作种种类像；<a id="a-Wb"></a>如妄想自性处，<a id="a-Wc"></a>依于缘起。<a id="a-Wd"></a>譬如众色如意宝珠，<a id="a-We"></a>普现一切诸佛刹土，<a id="a-Wf"></a>一切如来大众集会，<a id="a-Wg"></a>悉于其中听受经法。<a id="a-Wh"></a>所谓一切法如幻，<a id="a-Wi"></a>如梦、<a id="a-Wj"></a>光影、<a id="a-Wk"></a>水月，<a id="a-Wl"></a>于一切法离生灭、<a id="a-Wm"></a>断常，<a id="a-Wn"></a>及离声闻、<a id="a-Wo"></a>缘觉之法，<a id="a-Wp"></a>得百千三昧，<a id="a-Wq"></a>乃至百千亿那由他三昧；<a id="a-Wr"></a>得三昧已，<a id="a-Ws"></a>游诸佛刹，<a id="a-Wt"></a>供养诸佛，<a id="a-Wu"></a>生诸天宫，<a id="a-Wv"></a>宣扬三宝；<a id="a-Ww"></a>示现佛身，<a id="a-Wx"></a>声闻、<a id="a-Wy"></a>菩萨大众围绕，<a id="a-Wz"></a>以自心现量度脱众生，<a id="a-X0"></a>分别演说外性无性，<a id="a-X1"></a>悉令远离有无等见。<a id="a-X2"></a>”</p>
  <p id="aX3">尔时，<a id="a-X4"></a>世尊欲重宣此义，<a id="a-X5"></a>而说偈言：</p>
  <p id="aX6">“心量世间，<a id="a-X7"></a> 佛子观察，</p>
  <p id="aX8">种类之身，<a id="a-X9"></a> 离所作行，</p>
  <p id="aXA">得力神通，<a id="a-XB"></a> 自在成就。<a id="a-XC"></a>”</p>
  <p id="aXD">尔时，<a id="a-XE"></a>大慧菩萨摩诃萨，<a id="a-XF"></a>复请佛言：<a id="a-XG"></a>“惟愿世尊，<a id="a-XH"></a>为我等说一切法空、<a id="a-XI"></a>无生、<a id="a-XJ"></a>无二、<a id="a-XK"></a>离自性相。<a id="a-XL"></a>我等及余诸菩萨众，<a id="a-XM"></a>觉悟是空、<a id="a-XN"></a>无生、<a id="a-XO"></a>无二、<a id="a-XP"></a>离自性相已，<a id="a-XQ"></a>离有无妄想，<a id="a-XR"></a>疾得阿耨多罗三藐三菩提。<a id="a-XS"></a>”</p>
  <p id="aXT">尔时，<a id="a-XU"></a>世尊告大慧菩萨摩诃萨言：<a id="a-XV"></a>“谛听！<a id="a-XW"></a>谛听！<a id="a-XX"></a>善思念之，<a id="a-XY"></a>今当为汝，<a id="a-XZ"></a>广分别说。<a id="a-Xa"></a>”</p>
  <p id="aXb">大慧白佛言：<a id="a-Xc"></a>“善哉！<a id="a-Xd"></a>世尊，<a id="a-Xe"></a>唯然受教。<a id="a-Xf"></a>”</p>
  <p id="aXg">佛告大慧：<a id="a-Xh"></a>“空空者，<a id="a-Xi"></a>即是妄想自性处。<a id="a-Xj"></a>大慧，<a id="a-Xk"></a>妄想自性计著者，<a id="a-Xl"></a>说空、<a id="a-Xm"></a>无生、<a id="a-Xn"></a>无二、<a id="a-Xo"></a>离自性相。</p>
  <p id="aXp">“大慧，<a id="a-Xq"></a>彼略说七种空，<a id="a-Xr"></a>谓相空、<a id="a-Xs"></a>性自性空、<a id="a-Xt"></a>行空、<a id="a-Xu"></a>无行空、<a id="a-Xv"></a>一切法离言说空、<a id="a-Xw"></a>第一义圣智大空、<a id="a-Xx"></a>彼彼空。</p>
  <p id="aXy">“云何相空？<a id="a-Xz"></a>谓一切性自共相空，<a id="a-Y0"></a>观展转积聚故，<a id="a-Y1"></a>分别无性自共相不生；<a id="a-Y2"></a>自他俱性无性，<a id="a-Y3"></a>故相不住，<a id="a-Y4"></a>是故说一切性相空，<a id="a-Y5"></a>是名相空。</p>
  <p id="aY6">“云何性自性空？<a id="a-Y7"></a>谓自己性自性不生，<a id="a-Y8"></a>是名一切法性自性空，<a id="a-Y9"></a>是故说性自性空。</p>
  <p id="aYA">“云何行空？<a id="a-YB"></a>谓阴离我、<a id="a-YC"></a>我所，<a id="a-YD"></a>因所成，<a id="a-YE"></a>所作业方便生，<a id="a-YF"></a>是名行空。</p>
  <p id="aYG">“大慧，<a id="a-YH"></a>即此如是行空，<a id="a-YI"></a>展转缘起，<a id="a-YJ"></a>自性无性，<a id="a-YK"></a>是名无行空。</p>
  <p id="aYL">“云何一切法离言说空？<a id="a-YM"></a>谓妄想自性无言说，<a id="a-YN"></a>故一切法离言说，<a id="a-YO"></a>是名一切法离言说空。</p>
  <p id="aYP">“云何一切法第一义圣智大空？<a id="a-YQ"></a>谓得自觉圣智，<a id="a-YR"></a>一切见过习气空，<a id="a-YS"></a>是名一切法第一义圣智大空。</p>
  <p id="aYT">“云何彼彼空？<a id="a-YU"></a>谓于彼无彼空，<a id="a-YV"></a>是名彼彼空。<a id="a-YW"></a>大慧，<a id="a-YX"></a>譬如鹿子母舍，<a id="a-YY"></a>无象、<a id="a-YZ"></a>马、<a id="a-Ya"></a>牛、<a id="a-Yb"></a>羊等，<a id="a-Yc"></a>非无比丘众而说彼空。<a id="a-Yd"></a>非舍舍性空，<a id="a-Ye"></a>亦非比丘比丘性空，<a id="a-Yf"></a>非余处无象马，<a id="a-Yg"></a>是名一切法自相。<a id="a-Yh"></a>彼于彼无彼，<a id="a-Yi"></a>是名彼彼空。</p>
  <p id="aYj">“是名七种空。<a id="a-Yk"></a>彼彼空者，<a id="a-Yl"></a>是空最粗，<a id="a-Ym"></a>汝等远离。</p>
  <p id="aYn">“大慧，<a id="a-Yo"></a>不自生，<a id="a-Yp"></a>非不生；<a id="a-Yq"></a>除住三昧，<a id="a-Yr"></a>是名无生。<a id="a-Ys"></a>离自性，<a id="a-Yt"></a>即是无生；<a id="a-Yu"></a>离自性刹那相续流注及异性，<a id="a-Yv"></a>现一切性离自性，<a id="a-Yw"></a>是故一切性离自性。</p>
  <p id="aYx">“云何无二？<a id="a-Yy"></a>谓一切法，<a id="a-Yz"></a>如阴热，<a id="a-Z0"></a>如长短，<a id="a-Z1"></a>如黑白。<a id="a-Z2"></a>大慧，<a id="a-Z3"></a>一切法无二。<a id="a-Z4"></a>非于涅槃彼生死，<a id="a-Z5"></a>非于生死彼涅槃，<a id="a-Z6"></a>异相因有性故，<a id="a-Z7"></a>是名无二。<a id="a-Z8"></a>如涅槃、<a id="a-Z9"></a>生死，<a id="a-ZA"></a>一切法亦如是。<a id="a-ZB"></a>是故空、<a id="a-ZC"></a>无生、<a id="a-ZD"></a>无二、<a id="a-ZE"></a>离自性相，<a id="a-ZF"></a>应当修学。<a id="a-ZG"></a>”</p>
  <p id="aZH">尔时，<a id="a-ZI"></a>世尊欲重宣此义，<a id="a-ZJ"></a>而说偈言：</p>
  <p id="aZK">“我常说空法，<a id="a-ZL"></a> 远离于断常，</p>
  <p id="aZM">生死如幻梦，<a id="a-ZN"></a> 而彼业不坏。</p>
  <p id="aZO">虚空及涅槃，<a id="a-ZP"></a> 灭二亦如是，</p>
  <p id="aZQ">愚夫作妄想，<a id="a-ZR"></a> 诸圣离有无。<a id="a-ZS"></a>”</p>
  <p id="aZT">尔时，<a id="a-ZU"></a>世尊复告大慧菩萨摩诃萨言：<a id="a-ZV"></a>“大慧，<a id="a-ZW"></a>空、<a id="a-ZX"></a>无生、<a id="a-ZY"></a>无二、<a id="a-ZZ"></a>离自性相，<a id="a-Za"></a>普入诸佛一切修多罗，<a id="a-Zb"></a>凡所有经悉说此义。<a id="a-Zc"></a>诸修多罗悉随众生希望心故，<a id="a-Zd"></a>为分别说显示其义，<a id="a-Ze"></a>而非真实在于言说。<a id="a-Zf"></a>如鹿渴想，<a id="a-Zg"></a>诳惑群鹿，<a id="a-Zh"></a>鹿于彼相计著水性，<a id="a-Zi"></a>而彼水无；<a id="a-Zj"></a>如是一切修多罗所说诸法，<a id="a-Zk"></a>为令愚夫发欢喜故，<a id="a-Zl"></a>非实圣智在于言说。<a id="a-Zm"></a>是故当依于义，<a id="a-Zn"></a>莫著言说！<a id="a-Zo"></a>”</p>
 </body>
</html>