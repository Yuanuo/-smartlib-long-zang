<!doctype html>
<html id="z3IBTkmOY" data-ver="2340">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘五大部外重译经">
  <meta period="刘宋">
 </head>
 <body>
  <h1 id="a1">楞伽阿跋多罗宝经卷第二</h1>
  <h2 id="a2">一切佛语心品之二</h2>
  <p id="a3">尔时，<a id="a-4"></a>大慧菩萨摩诃萨白佛言：<a id="a-5"></a>“世尊，<a id="a-6"></a>世尊修多罗说：<a id="a-7"></a>‘如来藏，<a id="a-8"></a>自性清净，<a id="a-9"></a>转三十二相入于一切众生身中。<a id="a-A"></a>如大价宝，<a id="a-B"></a>垢衣所缠；<a id="a-C"></a>如来之藏常住不变，<a id="a-D"></a>亦复如是，<a id="a-E"></a>而阴界入垢衣所缠，<a id="a-F"></a>贪欲、<a id="a-G"></a>恚、<a id="a-H"></a>痴不实妄想尘劳所污。<a id="a-I"></a>’一切诸佛之所演说。<a id="a-J"></a>云何世尊同外道说我，<a id="a-K"></a>言有如来藏耶？<a id="a-L"></a>世尊，<a id="a-M"></a>外道亦说有常作者，<a id="a-N"></a>离于求那，<a id="a-O"></a>周遍不灭。<a id="a-P"></a>世尊，<a id="a-Q"></a>彼说有我。<a id="a-R"></a>”</p>
  <p id="aS">佛告大慧：<a id="a-T"></a>“我说如来藏，<a id="a-U"></a>不同外道所说之我。<a id="a-V"></a>大慧，<a id="a-W"></a>有时说空、<a id="a-X"></a>无相、<a id="a-Y"></a>无愿、<a id="a-Z"></a>如、<a id="a-a"></a>实际、<a id="a-b"></a>法性、<a id="a-c"></a>法身、<a id="a-d"></a>涅槃、<a id="a-e"></a>离自性、<a id="a-f"></a>不生不灭、<a id="a-g"></a>本来寂静、<a id="a-h"></a>自性涅槃，<a id="a-i"></a>如是等句说如来藏已。<a id="a-j"></a>如来应供等正觉，<a id="a-k"></a>为断愚夫畏无我句故，<a id="a-l"></a>说离妄想无所有境界如来藏门。</p>
  <p id="am">“大慧，<a id="a-n"></a>未来、<a id="a-o"></a>现在菩萨摩诃萨，<a id="a-p"></a>不应作我见计著。<a id="a-q"></a>譬如陶家，<a id="a-r"></a>于一泥聚，<a id="a-s"></a>以人工、<a id="a-t"></a>水、<a id="a-u"></a>木轮、<a id="a-v"></a>绳方便作种种器；<a id="a-w"></a>如来亦复如是，<a id="a-x"></a>于法无我，<a id="a-y"></a>离一切妄想相，<a id="a-z"></a>以种种智慧善巧方便，<a id="a-10"></a>或说如来藏，<a id="a-11"></a>或说无我。<a id="a-12"></a>以是因缘故，<a id="a-13"></a>说如来藏，<a id="a-14"></a>不同外道所说之我。<a id="a-15"></a>是名说如来藏，<a id="a-16"></a>开引计我诸外道故，<a id="a-17"></a>说如来藏，<a id="a-18"></a>令离不实我见妄想，<a id="a-19"></a>入三解脱门境界，<a id="a-1A"></a>希望疾得阿耨多罗三藐三菩提。<a id="a-1B"></a>是故如来应供等正觉，<a id="a-1C"></a>作如是说如来之藏。<a id="a-1D"></a>若不如是，<a id="a-1E"></a>则同外道。<a id="a-1F"></a>是故，<a id="a-1G"></a>大慧，<a id="a-1H"></a>为离外道见故，<a id="a-1I"></a>当依无我如来之藏。<a id="a-1J"></a>”</p>
  <p id="a1K">尔时，<a id="a-1L"></a>世尊欲重宣此义，<a id="a-1M"></a>而说偈言：</p>
  <p id="a1N">“人相续阴，<a id="a-1O"></a> 缘与微尘，<a id="a-1P"></a> 胜自在作，<a id="a-1Q"></a>心量妄想。<a id="a-1R"></a>”</p>
  <p id="a1S">尔时，<a id="a-1T"></a>大慧菩萨摩诃萨，<a id="a-1U"></a>观未来众生，<a id="a-1V"></a>复请世尊：<a id="a-1W"></a>“惟愿为说修行无间，<a id="a-1X"></a>如诸菩萨摩诃萨，<a id="a-1Y"></a>修行者大方便。<a id="a-1Z"></a>”</p>
  <p id="a1a">佛告大慧：<a id="a-1b"></a>“菩萨摩诃萨成就四法，<a id="a-1c"></a>得修行者大方便。<a id="a-1d"></a>云何为四？<a id="a-1e"></a>谓善分别自心现，<a id="a-1f"></a>观外性非性，<a id="a-1g"></a>离生、<a id="a-1h"></a>住、<a id="a-1i"></a>灭见，<a id="a-1j"></a>得自觉圣智善乐。<a id="a-1k"></a>是名菩萨摩诃萨成就四法，<a id="a-1l"></a>得修行者大方便。</p>
  <p id="a1m">“云何菩萨摩诃萨善分别自心现？<a id="a-1n"></a>谓如是观三界，<a id="a-1o"></a>唯心分齐；<a id="a-1p"></a>离我、<a id="a-1q"></a>我所，<a id="a-1r"></a>无动摇，<a id="a-1s"></a>离去来；<a id="a-1t"></a>无始虚伪习气所熏；<a id="a-1u"></a>三界种种色行系缚；<a id="a-1v"></a>身财建立，<a id="a-1w"></a>妄想随入现。<a id="a-1x"></a>是名菩萨摩诃萨善分别自心现。</p>
  <p id="a1y">“云何菩萨摩诃萨善观外性非性？<a id="a-1z"></a>谓焰、<a id="a-20"></a>梦等一切性，<a id="a-21"></a>无始虚伪妄想习因，<a id="a-22"></a>观一切性自性。<a id="a-23"></a>菩萨摩诃萨作如是善观外性非性，<a id="a-24"></a>是名菩萨摩诃萨善观外性非性。</p>
  <p id="a25">“云何菩萨摩诃萨善离生、<a id="a-26"></a>住、<a id="a-27"></a>灭见？<a id="a-28"></a>谓如幻梦一切性，<a id="a-29"></a>自他俱性不生，<a id="a-2A"></a>随入自心分齐，<a id="a-2B"></a>故见外性非性；<a id="a-2C"></a>见识不生，<a id="a-2D"></a>及缘不积聚；<a id="a-2E"></a>见妄想缘，<a id="a-2F"></a>生于三界，<a id="a-2G"></a>内外一切法不可得；<a id="a-2H"></a>见离自性，<a id="a-2I"></a>生见悉灭，<a id="a-2J"></a>知如幻等诸法自性，<a id="a-2K"></a>得无生法忍；<a id="a-2L"></a>得无生法忍已，<a id="a-2M"></a>离生、<a id="a-2N"></a>住、<a id="a-2O"></a>灭见。<a id="a-2P"></a>是名菩萨摩诃萨善分别离生、<a id="a-2Q"></a>住、<a id="a-2R"></a>灭见。</p>
  <p id="a2S">“云何菩萨摩诃萨得自觉圣智善乐？<a id="a-2T"></a>谓得无生法忍，<a id="a-2U"></a>住第八菩萨地，<a id="a-2V"></a>得离心意意识、<a id="a-2W"></a>五法、<a id="a-2X"></a>自性、<a id="a-2Y"></a>二无我相，<a id="a-2Z"></a>得意生身。<a id="a-2a"></a>”</p>
  <p id="a2b">“世尊，<a id="a-2c"></a>意生身者，<a id="a-2d"></a>何因缘？<a id="a-2e"></a>”</p>
  <p id="a2f">佛告大慧：<a id="a-2g"></a>“意生身者，<a id="a-2h"></a>譬如意去迅疾无碍，<a id="a-2i"></a>故名意生。<a id="a-2j"></a>譬如意去石壁无碍，<a id="a-2k"></a>于彼异方无量由延，<a id="a-2l"></a>因先所见忆念不忘，<a id="a-2m"></a>自心流注不绝，<a id="a-2n"></a>于身无障碍生。<a id="a-2o"></a>大慧，<a id="a-2p"></a>如是意生身，<a id="a-2q"></a>得一时俱。<a id="a-2r"></a>菩萨摩诃萨意生身，<a id="a-2s"></a>如幻三昧力、<a id="a-2t"></a>自在神通、<a id="a-2u"></a>妙相庄严、<a id="a-2v"></a>圣种类身，<a id="a-2w"></a>一时俱生；<a id="a-2x"></a>犹如意生无有障碍，<a id="a-2y"></a>随所忆念本愿境界，<a id="a-2z"></a>为成熟众生，<a id="a-30"></a>得自觉圣智善乐。<a id="a-31"></a>如是，<a id="a-32"></a>菩萨摩诃萨得无生法忍，<a id="a-33"></a>住第八菩萨地，<a id="a-34"></a>转舍心意意识、<a id="a-35"></a>五法、<a id="a-36"></a>自性、<a id="a-37"></a>二无我相身，<a id="a-38"></a>及得意生身，<a id="a-39"></a>得自觉圣智善乐。<a id="a-3A"></a>是名菩萨摩诃萨成就四法，<a id="a-3B"></a>得修行者大方便，<a id="a-3C"></a>当如是学。<a id="a-3D"></a>”</p>
  <p id="a3E">尔时，<a id="a-3F"></a>大慧菩萨摩诃萨，<a id="a-3G"></a>复请世尊：<a id="a-3H"></a>“惟愿为说一切诸法缘因之相。<a id="a-3I"></a>以觉缘因相故，<a id="a-3J"></a>我及诸菩萨离一切性有无妄见，<a id="a-3K"></a>无妄想见，<a id="a-3L"></a>渐次、<a id="a-3M"></a>俱生。<a id="a-3N"></a>”</p>
  <p id="a3O">佛告大慧：<a id="a-3P"></a>“一切法二种缘相，<a id="a-3Q"></a>谓外及内。<a id="a-3R"></a>外缘者，<a id="a-3S"></a>谓泥团、<a id="a-3T"></a>柱、<a id="a-3U"></a>轮、<a id="a-3V"></a>绳、<a id="a-3W"></a>水、<a id="a-3X"></a>木、<a id="a-3Y"></a>人工诸方便缘，<a id="a-3Z"></a>有瓶生。<a id="a-3a"></a>如泥瓶，<a id="a-3b"></a>缕叠、<a id="a-3c"></a>草席、<a id="a-3d"></a>种芽、<a id="a-3e"></a>酪酥等方便缘生，<a id="a-3f"></a>亦复如是。<a id="a-3g"></a>是名外缘前后转生。<a id="a-3h"></a>云何内缘？<a id="a-3i"></a>谓无明、<a id="a-3j"></a>爱、<a id="a-3k"></a>业等法，<a id="a-3l"></a>得缘名。<a id="a-3m"></a>从彼生阴界入法，<a id="a-3n"></a>得缘所起名。<a id="a-3o"></a>彼无差别，<a id="a-3p"></a>而愚夫妄想，<a id="a-3q"></a>是名内缘法。</p>
  <p id="a3r">“大慧，<a id="a-3s"></a>彼因者有六种，<a id="a-3t"></a>谓当有因、<a id="a-3u"></a>相续因、<a id="a-3v"></a>相因、<a id="a-3w"></a>作因、<a id="a-3x"></a>显示因、<a id="a-3y"></a>待因。<a id="a-3z"></a>当有因者，<a id="a-40"></a>作因已，<a id="a-41"></a>内外法生。<a id="a-42"></a>相续因者，<a id="a-43"></a>作攀缘已，<a id="a-44"></a>内外法生阴种子等。<a id="a-45"></a>相因者，<a id="a-46"></a>作无间相，<a id="a-47"></a>相续生。<a id="a-48"></a>作因者，<a id="a-49"></a>作增上事，<a id="a-4A"></a>如转轮王。<a id="a-4B"></a>显示因者，<a id="a-4C"></a>妄想事生已，<a id="a-4D"></a>相现作所作，<a id="a-4E"></a>如灯照色等。<a id="a-4F"></a>待因者，<a id="a-4G"></a>灭时作相续断，<a id="a-4H"></a>不妄想性生。</p>
  <p id="a4I">“大慧，<a id="a-4J"></a>彼自妄想相愚夫，<a id="a-4K"></a>不渐次生，<a id="a-4L"></a>不俱生。<a id="a-4M"></a>所以者何？<a id="a-4N"></a>若复俱生者，<a id="a-4O"></a>作所作无分别，<a id="a-4P"></a>不得因相故。<a id="a-4Q"></a>若渐次生者，<a id="a-4R"></a>不得相我故，<a id="a-4S"></a>渐次生不生；<a id="a-4T"></a>如不生子，<a id="a-4U"></a>无父名。<a id="a-4V"></a>大慧，<a id="a-4W"></a>渐次生相续方便，<a id="a-4X"></a>不然，<a id="a-4Y"></a>但妄想耳！<a id="a-4Z"></a>因攀缘、<a id="a-4a"></a>次第、<a id="a-4b"></a>增上缘等，<a id="a-4c"></a>生所生故。<a id="a-4d"></a>大慧，<a id="a-4e"></a>渐次生不生，<a id="a-4f"></a>妄想自性计著相故。<a id="a-4g"></a>渐次、<a id="a-4h"></a>俱不生，<a id="a-4i"></a>自心现受用故，<a id="a-4j"></a>自相共相外性非性。<a id="a-4k"></a>大慧，<a id="a-4l"></a>渐次、<a id="a-4m"></a>俱不生，<a id="a-4n"></a>除自心现，<a id="a-4o"></a>不觉妄想故相生。<a id="a-4p"></a>是故因缘作事方便相，<a id="a-4q"></a>当离渐次、<a id="a-4r"></a>俱见。<a id="a-4s"></a>”</p>
  <p id="a4t">尔时，<a id="a-4u"></a>世尊欲重宣此义，<a id="a-4v"></a>而说偈言：</p>
  <p id="a4w">“一切都无生，<a id="a-4x"></a> 亦无因缘灭，</p>
  <p id="a4y">于彼生灭中，<a id="a-4z"></a> 而起因缘想。</p>
  <p id="a50">非遮灭复生，<a id="a-51"></a> 相续因缘起，</p>
  <p id="a52">唯为断凡愚，<a id="a-53"></a> 痴惑妄想缘。</p>
  <p id="a54">有无缘起法，<a id="a-55"></a> 是悉无有生，</p>
  <p id="a56">习气所迷转，<a id="a-57"></a> 从是三有现。</p>
  <p id="a58">真实无生缘，<a id="a-59"></a> 亦复无有灭，</p>
  <p id="a5A">观一切有为，<a id="a-5B"></a> 犹如虚空华。</p>
  <p id="a5C">摄受及所摄，<a id="a-5D"></a> 舍离惑乱见，</p>
  <p id="a5E">非已生当生，<a id="a-5F"></a> 亦复无因缘，</p>
  <p id="a5G">一切无所有，<a id="a-5H"></a> 斯皆是言说。<a id="a-5I"></a>”</p>
  <p id="a5J">尔时，<a id="a-5K"></a>大慧菩萨摩诃萨，<a id="a-5L"></a>复白佛言：<a id="a-5M"></a>“世尊，<a id="a-5N"></a>惟愿为说言说妄想相心经。<a id="a-5O"></a>世尊，<a id="a-5P"></a>我及余菩萨摩诃萨，<a id="a-5Q"></a>若善知言说妄想相心经，<a id="a-5R"></a>则能通达言说、<a id="a-5S"></a>所说二种义，<a id="a-5T"></a>疾得阿耨多罗三藐三菩提；<a id="a-5U"></a>以言说、<a id="a-5V"></a>所说二种趣，<a id="a-5W"></a>净一切众生。<a id="a-5X"></a>”</p>
  <p id="a5Y">佛告大慧：<a id="a-5Z"></a>“谛听！<a id="a-5a"></a>谛听！<a id="a-5b"></a>善思念之，<a id="a-5c"></a>当为汝说。<a id="a-5d"></a>”</p>
  <p id="a5e">大慧白佛言：<a id="a-5f"></a>“善哉！<a id="a-5g"></a>世尊，<a id="a-5h"></a>唯然受教。<a id="a-5i"></a>”</p>
  <p id="a5j">佛告大慧：<a id="a-5k"></a>“有四种言说妄想相，<a id="a-5l"></a>谓相言说、<a id="a-5m"></a>梦言说、<a id="a-5n"></a>过妄想计著言说、<a id="a-5o"></a>无始妄想言说。<a id="a-5p"></a>相言说者，<a id="a-5q"></a>从自妄想色相计著生；<a id="a-5r"></a>梦言说者，<a id="a-5s"></a>先所经境界随忆念生，<a id="a-5t"></a>从觉已境界无性生；<a id="a-5u"></a>过妄想计著言说者，<a id="a-5v"></a>先怨所作业，<a id="a-5w"></a>随忆念生；<a id="a-5x"></a>无始妄想言说者，<a id="a-5y"></a>无始虚伪计著过，<a id="a-5z"></a>自种习气生。<a id="a-60"></a>是名四种言说妄想相。<a id="a-61"></a>”</p>
  <p id="a62">尔时，<a id="a-63"></a>大慧菩萨摩诃萨，<a id="a-64"></a>复以此义劝请世尊：<a id="a-65"></a>“惟愿更说言说妄想所现境界。<a id="a-66"></a>世尊，<a id="a-67"></a>何处、<a id="a-68"></a>何故、<a id="a-69"></a>云何、<a id="a-6A"></a>何因，<a id="a-6B"></a>众生妄想言说生？<a id="a-6C"></a>”</p>
  <p id="a6D">佛告大慧：<a id="a-6E"></a>“头、<a id="a-6F"></a>胸、<a id="a-6G"></a>喉、<a id="a-6H"></a>鼻、<a id="a-6I"></a>唇、<a id="a-6J"></a>舌、<a id="a-6K"></a>龂、<a id="a-6L"></a>齿，<a id="a-6M"></a>和合出音声。<a id="a-6N"></a>”</p>
  <p id="a6O">大慧白佛言：<a id="a-6P"></a>“世尊，<a id="a-6Q"></a>言说、<a id="a-6R"></a>妄想，<a id="a-6S"></a>为异、<a id="a-6T"></a>为不异？<a id="a-6U"></a>”</p>
  <p id="a6V">佛告大慧：<a id="a-6W"></a>“言说、<a id="a-6X"></a>妄想，<a id="a-6Y"></a>非异、<a id="a-6Z"></a>非不异。<a id="a-6a"></a>所以者何？<a id="a-6b"></a>谓彼因生相故。<a id="a-6c"></a>大慧，<a id="a-6d"></a>若言说、<a id="a-6e"></a>妄想异者，<a id="a-6f"></a>妄想不应是因；<a id="a-6g"></a>若不异者，<a id="a-6h"></a>语不显义，<a id="a-6i"></a>而有显示。<a id="a-6j"></a>是故非异、<a id="a-6k"></a>非不异。<a id="a-6l"></a>”</p>
  <p id="a6m">大慧复白佛言：<a id="a-6n"></a>“世尊，<a id="a-6o"></a>为言说即是第一义，<a id="a-6p"></a>为所说者是第一义？<a id="a-6q"></a>”</p>
  <p id="a6r">佛告大慧：<a id="a-6s"></a>“非言说是第一义，<a id="a-6t"></a>亦非所说是第一义。<a id="a-6u"></a>所以者何？<a id="a-6v"></a>谓第一义圣乐，<a id="a-6w"></a>言说所入是第一义，<a id="a-6x"></a>非言说是第一义。<a id="a-6y"></a>第一义者，<a id="a-6z"></a>圣智自觉所得，<a id="a-70"></a>非言说妄想觉境界。<a id="a-71"></a>是故言说妄想，<a id="a-72"></a>不显示第一义。<a id="a-73"></a>言说者，<a id="a-74"></a>生灭动摇展转因缘起；<a id="a-75"></a>若展转因缘起者，<a id="a-76"></a>彼不显示第一义。<a id="a-77"></a>大慧，<a id="a-78"></a>自他相无性故，<a id="a-79"></a>言说相不显示第一义。<a id="a-7A"></a>复次，<a id="a-7B"></a>大慧，<a id="a-7C"></a>随入自心现量，<a id="a-7D"></a>故种种相外性非性，<a id="a-7E"></a>言说妄想不显示第一义。<a id="a-7F"></a>是故，<a id="a-7G"></a>大慧，<a id="a-7H"></a>当离言说诸妄想相。<a id="a-7I"></a>”</p>
  <p id="a7J">尔时，<a id="a-7K"></a>世尊欲重宣此义，<a id="a-7L"></a>而说偈言：</p>
  <p id="a7M">“诸性无自性，<a id="a-7N"></a> 亦复无言说，</p>
  <p id="a7O">甚深空空义，<a id="a-7P"></a> 愚夫不能了。</p>
  <p id="a7Q">一切性自性，<a id="a-7R"></a> 言说法如影，</p>
  <p id="a7S">自觉圣智子，<a id="a-7T"></a> 实际我所说。<a id="a-7U"></a>”</p>
  <p id="a7V">尔时，<a id="a-7W"></a>大慧菩萨摩诃萨，<a id="a-7X"></a>复白佛言：<a id="a-7Y"></a>“世尊，<a id="a-7Z"></a>惟愿为说，<a id="a-7a"></a>离有无、<a id="a-7b"></a>一异、<a id="a-7c"></a>俱不俱、<a id="a-7d"></a>非有非无、<a id="a-7e"></a>常无常，<a id="a-7f"></a>一切外道所不行，<a id="a-7g"></a>自觉圣智所行；<a id="a-7h"></a>离妄想自相共相，<a id="a-7i"></a>入于第一真实之义，<a id="a-7j"></a>诸地相续渐次上上增进清净之相，<a id="a-7k"></a>随入如来地相，<a id="a-7l"></a>无开发本愿；<a id="a-7m"></a>譬如众色摩尼境界，<a id="a-7n"></a>无边相行，<a id="a-7o"></a>自心现趣部分之相一切诸法。<a id="a-7p"></a>我及余菩萨摩诃萨，<a id="a-7q"></a>离如是等妄想自性、<a id="a-7r"></a>自共相见，<a id="a-7s"></a>疾得阿耨多罗三藐三菩提，<a id="a-7t"></a>令一切众生一切安乐具足充满。<a id="a-7u"></a>”</p>
  <p id="a7v">佛告大慧：<a id="a-7w"></a>“善哉！<a id="a-7x"></a>善哉！<a id="a-7y"></a>汝能问我如是之义，<a id="a-7z"></a>多所安乐，<a id="a-80"></a>多所饶益，<a id="a-81"></a>哀愍一切诸天世人。<a id="a-82"></a>”</p>
  <p id="a83">佛告大慧：<a id="a-84"></a>“谛听！<a id="a-85"></a>谛听！<a id="a-86"></a>善思念之，<a id="a-87"></a>吾当为汝，<a id="a-88"></a>分别解说。<a id="a-89"></a>”</p>
  <p id="a8A">大慧白佛言：<a id="a-8B"></a>“善哉！<a id="a-8C"></a>世尊，<a id="a-8D"></a>唯然受教。<a id="a-8E"></a>”</p>
  <p id="a8F">佛告大慧：<a id="a-8G"></a>“不知心量愚痴凡夫，<a id="a-8H"></a>取内外性，<a id="a-8I"></a>依于一异、<a id="a-8J"></a>俱不俱、<a id="a-8K"></a>有无非有非无、<a id="a-8L"></a>常无常自性习因，<a id="a-8M"></a>计著妄想。</p>
  <p id="a8N">“譬如群鹿，<a id="a-8O"></a>为渴所逼，<a id="a-8P"></a>见春时焰而作水想，<a id="a-8Q"></a>迷乱驰趣，<a id="a-8R"></a>不知非水；<a id="a-8S"></a>如是愚夫，<a id="a-8T"></a>无始虚伪妄想所熏习，<a id="a-8U"></a>三毒烧心，<a id="a-8V"></a>乐色境界，<a id="a-8W"></a>见生、<a id="a-8X"></a>住、<a id="a-8Y"></a>灭，<a id="a-8Z"></a>取内外性，<a id="a-8a"></a>堕于一异、<a id="a-8b"></a>俱不俱、<a id="a-8c"></a>有无非有非无、<a id="a-8d"></a>常无常想，<a id="a-8e"></a>妄见摄受。</p>
  <p id="a8f">“如乾闼婆城，<a id="a-8g"></a>凡愚无智而起城想，<a id="a-8h"></a>无始习气计著想现，<a id="a-8i"></a>彼非有城、<a id="a-8j"></a>非无城；<a id="a-8k"></a>如是外道，<a id="a-8l"></a>无始虚伪习气计著，<a id="a-8m"></a>依于一异、<a id="a-8n"></a>俱不俱、<a id="a-8o"></a>有无非有非无、<a id="a-8p"></a>常无常见，<a id="a-8q"></a>不能了知自心现量。</p>
  <p id="a8r">“譬如有人梦见男女、<a id="a-8s"></a>象马、<a id="a-8t"></a>车步、<a id="a-8u"></a>城邑、<a id="a-8v"></a>园林、<a id="a-8w"></a>山河、<a id="a-8x"></a>浴池种种庄严，<a id="a-8y"></a>自身入中，<a id="a-8z"></a>觉已忆念。</p>
  <p id="a90">“大慧，<a id="a-91"></a>于意云何？<a id="a-92"></a>如是士夫，<a id="a-93"></a>于前所梦忆念不舍，<a id="a-94"></a>为黠慧不？<a id="a-95"></a>”</p>
  <p id="a96">大慧白佛言：<a id="a-97"></a>“不也，<a id="a-98"></a>世尊。<a id="a-99"></a>”</p>
  <p id="a9A">佛告大慧：<a id="a-9B"></a>“如是凡夫，<a id="a-9C"></a>恶见所噬，<a id="a-9D"></a>外道智慧，<a id="a-9E"></a>不知如梦自心现量，<a id="a-9F"></a>依于一异、<a id="a-9G"></a>俱不俱、<a id="a-9H"></a>有无非有非无、<a id="a-9I"></a>常无常见。</p>
  <p id="a9J">“譬如画像不高不下，<a id="a-9K"></a>而彼凡愚作高下想；<a id="a-9L"></a>如是未来外道，<a id="a-9M"></a>恶见习气充满，<a id="a-9N"></a>依于一异、<a id="a-9O"></a>俱不俱、<a id="a-9P"></a>有无非有非无、<a id="a-9Q"></a>常无常见，<a id="a-9R"></a>自坏坏他。<a id="a-9S"></a>余离有无无生之论，<a id="a-9T"></a>亦说言无，<a id="a-9U"></a>谤因果见，<a id="a-9V"></a>拔善根本，<a id="a-9W"></a>坏清净因。<a id="a-9X"></a>胜求者，<a id="a-9Y"></a>当远离去，<a id="a-9Z"></a>作如是说：<a id="a-9a"></a>‘彼堕自他俱见，<a id="a-9b"></a>有无妄想已，<a id="a-9c"></a>堕建立诽谤。<a id="a-9d"></a>以是恶见，<a id="a-9e"></a>当堕地狱。<a id="a-9f"></a>’</p>
  <p id="a9g">“譬如翳目见有垂发，<a id="a-9h"></a>谓众人言：<a id="a-9i"></a>‘汝等观此。<a id="a-9j"></a>’而是垂发，<a id="a-9k"></a>毕竟非性非无性，<a id="a-9l"></a>见不见故；<a id="a-9m"></a>如是外道，<a id="a-9n"></a>妄见希望，<a id="a-9o"></a>依于一异、<a id="a-9p"></a>俱不俱、<a id="a-9q"></a>有无非有非无、<a id="a-9r"></a>常无常见，<a id="a-9s"></a>诽谤正法，<a id="a-9t"></a>自陷陷他。</p>
  <p id="a9u">“譬如火轮非轮，<a id="a-9v"></a>愚夫轮想，<a id="a-9w"></a>非有智者；<a id="a-9x"></a>如是外道，<a id="a-9y"></a>恶见希望，<a id="a-9z"></a>依于一异、<a id="a-A0"></a>俱不俱、<a id="a-A1"></a>有无非有非无、<a id="a-A2"></a>常无常想，<a id="a-A3"></a>一切性生。</p>
  <p id="aA4">“譬如水泡似摩尼珠，<a id="a-A5"></a>愚小无智作摩尼想，<a id="a-A6"></a>计著追逐，<a id="a-A7"></a>而彼水泡非摩尼、<a id="a-A8"></a>非非摩尼，<a id="a-A9"></a>取不取故；<a id="a-AA"></a>如是外道，<a id="a-AB"></a>恶见妄想习气所熏，<a id="a-AC"></a>于无所有说有生，<a id="a-AD"></a>缘有者言灭。</p>
  <p id="aAE">“复次，<a id="a-AF"></a>大慧，<a id="a-AG"></a>有三种量、<a id="a-AH"></a>五分论，<a id="a-AI"></a>各建立已，<a id="a-AJ"></a>得圣智自觉，<a id="a-AK"></a>离二自性事，<a id="a-AL"></a>而作有性妄想计著。<a id="a-AM"></a>大慧，<a id="a-AN"></a>心意意识，<a id="a-AO"></a>身心转变，<a id="a-AP"></a>自心现摄所摄，<a id="a-AQ"></a>诸妄想断。<a id="a-AR"></a>如来地自觉圣智修行者，<a id="a-AS"></a>不于彼作性非性想。<a id="a-AT"></a>若复修行者，<a id="a-AU"></a>如是境界，<a id="a-AV"></a>性非性摄取想生者，<a id="a-AW"></a>彼即取长养及取我人。</p>
  <p id="aAX">“大慧，<a id="a-AY"></a>若说彼性自性、<a id="a-AZ"></a>自共相，<a id="a-Aa"></a>一切皆是化佛所说，<a id="a-Ab"></a>非法佛说。<a id="a-Ac"></a>又诸言说，<a id="a-Ad"></a>悉由愚夫希望见生；<a id="a-Ae"></a>不为别建立趣自性法，<a id="a-Af"></a>得圣智自觉三昧乐住者，<a id="a-Ag"></a>分别显示。</p>
  <p id="aAh">“譬如水中有树影现，<a id="a-Ai"></a>彼非影非非影、<a id="a-Aj"></a>非树形非非树形；<a id="a-Ak"></a>如是外道，<a id="a-Al"></a>见习所熏，<a id="a-Am"></a>妄想计著，<a id="a-An"></a>依于一异、<a id="a-Ao"></a>俱不俱、<a id="a-Ap"></a>有无非有非无、<a id="a-Aq"></a>常无常想，<a id="a-Ar"></a>而不能知自心现量。</p>
  <p id="aAs">“譬如明镜，<a id="a-At"></a>随缘显现一切色像而无妄想，<a id="a-Au"></a>彼非像非非像而见像非像，<a id="a-Av"></a>妄想愚夫而作像想；<a id="a-Aw"></a>如是外道恶见，<a id="a-Ax"></a>自心像现妄想计著，<a id="a-Ay"></a>依于一异、<a id="a-Az"></a>俱不俱、<a id="a-B0"></a>有无非有非无、<a id="a-B1"></a>常无常见。</p>
  <p id="aB2">“譬如风、<a id="a-B3"></a>水和合出声，<a id="a-B4"></a>彼非性非非性；<a id="a-B5"></a>如是外道，<a id="a-B6"></a>恶见妄想，<a id="a-B7"></a>依于一异、<a id="a-B8"></a>俱不俱、<a id="a-B9"></a>有无非有非无、<a id="a-BA"></a>常无常见。</p>
  <p id="aBB">“譬如大地无草木处，<a id="a-BC"></a>热焰川流，<a id="a-BD"></a>洪浪云拥，<a id="a-BE"></a>彼非性非非性，<a id="a-BF"></a>贪无贪故；<a id="a-BG"></a>如是愚夫，<a id="a-BH"></a>无始虚伪习气所熏，<a id="a-BI"></a>妄想计著，<a id="a-BJ"></a>依生住灭、<a id="a-BK"></a>一异、<a id="a-BL"></a>俱不俱、<a id="a-BM"></a>有无非有非无、<a id="a-BN"></a>常无常，<a id="a-BO"></a>缘自住事门，<a id="a-BP"></a>亦复如彼热焰波浪。</p>
  <p id="aBQ">“譬如有人，<a id="a-BR"></a>咒术机发，<a id="a-BS"></a>以非众生数、<a id="a-BT"></a>毗舍阇鬼方便合成动摇云为，<a id="a-BU"></a>凡愚妄想计著往来；<a id="a-BV"></a>如是外道，<a id="a-BW"></a>恶见希望，<a id="a-BX"></a>依于一异、<a id="a-BY"></a>俱不俱、<a id="a-BZ"></a>有无非有非无、<a id="a-Ba"></a>常无常见，<a id="a-Bb"></a>戏论计著，<a id="a-Bc"></a>不实建立。</p>
  <p id="aBd">“大慧，<a id="a-Be"></a>是故欲得自觉圣智事，<a id="a-Bf"></a>当离生住灭、<a id="a-Bg"></a>一异、<a id="a-Bh"></a>俱不俱、<a id="a-Bi"></a>有无非有非无、<a id="a-Bj"></a>常无常等恶见妄想。<a id="a-Bk"></a>”</p>
  <p id="aBl">尔时，<a id="a-Bm"></a>世尊欲重宣此义，<a id="a-Bn"></a>而说偈言：</p>
  <p id="aBo">“幻梦水树影，<a id="a-Bp"></a> 垂发热时焰，</p>
  <p id="aBq">如是观三有，<a id="a-Br"></a> 究竟得解脱。</p>
  <p id="aBs">譬如鹿渴想，<a id="a-Bt"></a> 动转迷乱心，</p>
  <p id="aBu">鹿想谓为水，<a id="a-Bv"></a> 而实无水事，</p>
  <p id="aBw">如是识种子，<a id="a-Bx"></a> 动转见境界，</p>
  <p id="aBy">愚夫妄想生，<a id="a-Bz"></a> 如为翳所翳。</p>
  <p id="aC0">于无始生死，<a id="a-C1"></a> 计著摄受性，</p>
  <p id="aC2">如逆楔出楔，<a id="a-C3"></a> 舍离贪摄受。</p>
  <p id="aC4">如幻咒机发，<a id="a-C5"></a> 浮云梦电光，</p>
  <p id="aC6">观是得解脱，<a id="a-C7"></a> 永断三相续。</p>
  <p id="aC8">于彼无有作，<a id="a-C9"></a> 犹如焰虚空，</p>
  <p id="aCA">如是知诸法，<a id="a-CB"></a> 则为无所知。</p>
  <p id="aCC">言教唯假名，<a id="a-CD"></a> 彼亦无有相，</p>
  <p id="aCE">于彼起妄想，<a id="a-CF"></a> 阴行如垂发。</p>
  <p id="aCG">如画垂发幻，<a id="a-CH"></a> 梦乾闼婆城，</p>
  <p id="aCI">火轮热时焰，<a id="a-CJ"></a> 无而现众生；</p>
  <p id="aCK">常无常一异，<a id="a-CL"></a> 俱不俱亦然，</p>
  <p id="aCM">无始过相续，<a id="a-CN"></a> 愚夫痴妄想。</p>
  <p id="aCO">明镜水净眼，<a id="a-CP"></a> 摩尼妙宝珠，</p>
  <p id="aCQ">于中现众色，<a id="a-CR"></a> 而实无所有。</p>
  <p id="aCS">一切性显现，<a id="a-CT"></a> 如画热时焰，</p>
  <p id="aCU">种种众色现，<a id="a-CV"></a> 如梦无所有。</p>
  <p id="aCW">“复次，<a id="a-CX"></a>大慧，<a id="a-CY"></a>如来说法离如是四句，<a id="a-CZ"></a>谓一异、<a id="a-Ca"></a>俱不俱、<a id="a-Cb"></a>有无非有非无、<a id="a-Cc"></a>常无常。<a id="a-Cd"></a>离于有无建立诽谤，<a id="a-Ce"></a>分别结集——真谛缘起、<a id="a-Cf"></a>道灭解脱，<a id="a-Cg"></a>如来说法以是为首；<a id="a-Ch"></a>非性、<a id="a-Ci"></a>非自在、<a id="a-Cj"></a>非无因、<a id="a-Ck"></a>非微尘、<a id="a-Cl"></a>非时、<a id="a-Cm"></a>非自性相续，<a id="a-Cn"></a>而为说法。<a id="a-Co"></a>复次，<a id="a-Cp"></a>大慧，<a id="a-Cq"></a>为净烦恼、<a id="a-Cr"></a>尔焰障故，<a id="a-Cs"></a>譬如商主，<a id="a-Ct"></a>次第建立百八句无所有，<a id="a-Cu"></a>善分别诸乘及诸地相。</p>
  <p id="aCv">“复次，<a id="a-Cw"></a>大慧，<a id="a-Cx"></a>有四种禅。<a id="a-Cy"></a>云何为四？<a id="a-Cz"></a>谓愚夫所行禅、<a id="a-D0"></a>观察义禅、<a id="a-D1"></a>攀缘如禅、<a id="a-D2"></a>如来禅。</p>
  <p id="aD3">“云何愚夫所行禅？<a id="a-D4"></a>谓声闻、<a id="a-D5"></a>缘觉、<a id="a-D6"></a>外道修行者，<a id="a-D7"></a>观人无我性；<a id="a-D8"></a>自相共相，<a id="a-D9"></a>骨锁无常，<a id="a-DA"></a>苦、<a id="a-DB"></a>不净相，<a id="a-DC"></a>计著为首；<a id="a-DD"></a>如是相不异观，<a id="a-DE"></a>前后转进，<a id="a-DF"></a>想不除灭，<a id="a-DG"></a>是名愚夫所行禅。</p>
  <p id="aDH">“云何观察义禅？<a id="a-DI"></a>谓人无我自相共相，<a id="a-DJ"></a>外道自他俱无性已，<a id="a-DK"></a>观法无我彼地相义，<a id="a-DL"></a>渐次增进，<a id="a-DM"></a>是名观察义禅。</p>
  <p id="aDN">“云何攀缘如禅？<a id="a-DO"></a>谓妄想，<a id="a-DP"></a>二无我妄想，<a id="a-DQ"></a>如实处不生妄想，<a id="a-DR"></a>是名攀缘如禅。</p>
  <p id="aDS">“云何如来禅？<a id="a-DT"></a>谓入如来地，<a id="a-DU"></a>得自觉圣智相三种乐住，<a id="a-DV"></a>成办众生不思议事，<a id="a-DW"></a>是名如来禅。<a id="a-DX"></a>”</p>
  <p id="aDY">尔时，<a id="a-DZ"></a>世尊欲重宣此义，<a id="a-Da"></a>而说偈言：</p>
  <p id="aDb">“凡夫所行禅，<a id="a-Dc"></a> 观察相义禅，</p>
  <p id="aDd">攀缘如实禅，<a id="a-De"></a> 如来清净禅。</p>
  <p id="aDf">譬如日月形，<a id="a-Dg"></a> 钵头摩深险，</p>
  <p id="aDh">如虚空火烬，<a id="a-Di"></a> 修行者观察。</p>
  <p id="aDj">如是种种相，<a id="a-Dk"></a> 外道道通禅，</p>
  <p id="aDl">亦复堕声闻，<a id="a-Dm"></a> 及缘觉境界。</p>
  <p id="aDn">舍离彼一切，<a id="a-Do"></a> 则是无所有，</p>
  <p id="aDp">一切刹诸佛，<a id="a-Dq"></a> 以不思议手，</p>
  <p id="aDr">一时摩其顶，<a id="a-Ds"></a> 随顺入如相。<a id="a-Dt"></a>”</p>
  <p id="aDu">尔时，<a id="a-Dv"></a>大慧菩萨摩诃萨，<a id="a-Dw"></a>复白佛言：<a id="a-Dx"></a>“世尊，<a id="a-Dy"></a>般涅槃者，<a id="a-Dz"></a>说何等法谓为涅槃？<a id="a-E0"></a>”</p>
  <p id="aE1">佛告大慧：<a id="a-E2"></a>“一切自性习气，<a id="a-E3"></a>藏意、<a id="a-E4"></a>意识见习，<a id="a-E5"></a>转变名为涅槃。<a id="a-E6"></a>诸佛及我，<a id="a-E7"></a>涅槃自性空事境界。</p>
  <p id="aE8">“复次，<a id="a-E9"></a>大慧，<a id="a-EA"></a>涅槃者，<a id="a-EB"></a>圣智自觉境界，<a id="a-EC"></a>离断、<a id="a-ED"></a>常妄想性非性。<a id="a-EE"></a>云何非常？<a id="a-EF"></a>谓自相共相妄想断，<a id="a-EG"></a>故非常。<a id="a-EH"></a>云何非断？<a id="a-EI"></a>谓一切圣去来现在得自觉，<a id="a-EJ"></a>故非断。</p>
  <p id="aEK">“大慧，<a id="a-EL"></a>涅槃不坏不死。<a id="a-EM"></a>若涅槃死者，<a id="a-EN"></a>复应受生相续；<a id="a-EO"></a>若坏者，<a id="a-EP"></a>应堕有为相。<a id="a-EQ"></a>是故涅槃离坏离死，<a id="a-ER"></a>是故修行者之所归依。</p>
  <p id="aES">“复次，<a id="a-ET"></a>大慧，<a id="a-EU"></a>涅槃非舍非得，<a id="a-EV"></a>非断非常，<a id="a-EW"></a>非一义非种种义，<a id="a-EX"></a>是名涅槃。</p>
  <p id="aEY">“复次，<a id="a-EZ"></a>大慧，<a id="a-Ea"></a>声闻、<a id="a-Eb"></a>缘觉涅槃者，<a id="a-Ec"></a>觉自相共相，<a id="a-Ed"></a>不习近境界，<a id="a-Ee"></a>不颠倒见，<a id="a-Ef"></a>妄想不生。<a id="a-Eg"></a>彼等于彼，<a id="a-Eh"></a>作涅槃觉。</p>
  <p id="aEi">“复次，<a id="a-Ej"></a>大慧，<a id="a-Ek"></a>二种自性相。<a id="a-El"></a>云何为二？<a id="a-Em"></a>谓言说自性相计著、<a id="a-En"></a>事自性相计著。<a id="a-Eo"></a>言说自性相计著者，<a id="a-Ep"></a>从无始言说虚伪习气计著生；<a id="a-Eq"></a>事自性相计著者，<a id="a-Er"></a>从不觉自心现分齐生。</p>
  <p id="aEs">“复次，<a id="a-Et"></a>大慧，<a id="a-Eu"></a>如来以二种神力建立，<a id="a-Ev"></a>菩萨摩诃萨顶礼诸佛，<a id="a-Ew"></a>听受问义。<a id="a-Ex"></a>云何二种神力建立？<a id="a-Ey"></a>谓三昧正受，<a id="a-Ez"></a>为现一切身面言说神力，<a id="a-F0"></a>及手灌顶神力。<a id="a-F1"></a>大慧，<a id="a-F2"></a>菩萨摩诃萨初菩萨地，<a id="a-F3"></a>住佛神力，<a id="a-F4"></a>所谓入菩萨大乘照明三昧；<a id="a-F5"></a>入是三昧已，<a id="a-F6"></a>十方世界一切诸佛，<a id="a-F7"></a>以神通力为现一切身面言说，<a id="a-F8"></a>如金刚藏菩萨摩诃萨，<a id="a-F9"></a>及余如是相功德成就菩萨摩诃萨。<a id="a-FA"></a>大慧，<a id="a-FB"></a>是名初菩萨地。<a id="a-FC"></a>菩萨摩诃萨得菩萨三昧正受神力，<a id="a-FD"></a>于百千劫积集善根之所成就，<a id="a-FE"></a>次第诸地对治所治相通达究竟；<a id="a-FF"></a>至法云地，<a id="a-FG"></a>住大莲华微妙宫殿，<a id="a-FH"></a>坐大莲华宝师子座，<a id="a-FI"></a>同类菩萨摩诃萨眷属围绕，<a id="a-FJ"></a>众宝璎珞庄严其身，<a id="a-FK"></a>如黄金瞻蔔、<a id="a-FL"></a>日月光明；<a id="a-FM"></a>诸最胜子从十方来，<a id="a-FN"></a>就大莲华宫殿座上而灌其顶，<a id="a-FO"></a>譬如自在转轮圣王及天帝释、<a id="a-FP"></a>太子灌顶，<a id="a-FQ"></a>是名菩萨手灌顶神力。<a id="a-FR"></a>大慧，<a id="a-FS"></a>是名菩萨摩诃萨二种神力。<a id="a-FT"></a>若菩萨摩诃萨住二种神力，<a id="a-FU"></a>面见诸佛如来；<a id="a-FV"></a>若不如是，<a id="a-FW"></a>则不能见。</p>
  <p id="aFX">“复次，<a id="a-FY"></a>大慧，<a id="a-FZ"></a>菩萨摩诃萨，<a id="a-Fa"></a>凡所分别三昧神足说法之行，<a id="a-Fb"></a>是等一切悉住如来二种神力。<a id="a-Fc"></a>大慧，<a id="a-Fd"></a>若菩萨摩诃萨离佛神力能辩说者，<a id="a-Fe"></a>一切凡夫亦应能说。<a id="a-Ff"></a>所以者何？<a id="a-Fg"></a>谓不住神力故。<a id="a-Fh"></a>大慧，<a id="a-Fi"></a>山石、<a id="a-Fj"></a>树木及诸乐器、<a id="a-Fk"></a>城郭、<a id="a-Fl"></a>宫殿，<a id="a-Fm"></a>以如来入城威神力故，<a id="a-Fn"></a>皆自然出音乐之声，<a id="a-Fo"></a>何况有心者！<a id="a-Fp"></a>聋盲喑哑无量众苦，<a id="a-Fq"></a>皆得解脱。<a id="a-Fr"></a>如来有如是等无量神力，<a id="a-Fs"></a>利安众生。<a id="a-Ft"></a>”</p>
  <p id="aFu">大慧菩萨复白佛言：<a id="a-Fv"></a>“世尊，<a id="a-Fw"></a>以何因缘，<a id="a-Fx"></a>如来应供等正觉，<a id="a-Fy"></a>菩萨摩诃萨住三昧正受时，<a id="a-Fz"></a>及胜进地灌顶时，<a id="a-G0"></a>加其神力？<a id="a-G1"></a>”</p>
  <p id="aG2">佛告大慧：<a id="a-G3"></a>“为离魔业烦恼故，<a id="a-G4"></a>及不堕声闻地禅故，<a id="a-G5"></a>为得如来自觉地故，<a id="a-G6"></a>及增进所得法故，<a id="a-G7"></a>是故如来应供等正觉，<a id="a-G8"></a>咸以神力建立诸菩萨摩诃萨。<a id="a-G9"></a>若不以神力建立者，<a id="a-GA"></a>则堕外道恶见妄想，<a id="a-GB"></a>及诸声闻，<a id="a-GC"></a>众魔希望，<a id="a-GD"></a>不得阿耨多罗三藐三菩提。<a id="a-GE"></a>以是故，<a id="a-GF"></a>诸佛如来咸以神力，<a id="a-GG"></a>摄受诸菩萨摩诃萨。<a id="a-GH"></a>”</p>
  <p id="aGI">尔时，<a id="a-GJ"></a>世尊欲重宣此义，<a id="a-GK"></a>而说偈言：</p>
  <p id="aGL">“神力人中尊，<a id="a-GM"></a> 大愿悉清净，</p>
  <p id="aGN">三摩提灌顶，<a id="a-GO"></a> 初地及十地。<a id="a-GP"></a>”</p>
  <p id="aGQ">尔时，<a id="a-GR"></a>大慧菩萨摩诃萨，<a id="a-GS"></a>复白佛言：<a id="a-GT"></a>“世尊，<a id="a-GU"></a>佛说缘起，<a id="a-GV"></a>即是说因缘，<a id="a-GW"></a>不自说道。<a id="a-GX"></a>世尊，<a id="a-GY"></a>外道亦说因缘，<a id="a-GZ"></a>谓胜、<a id="a-Ga"></a>自在、<a id="a-Gb"></a>时、<a id="a-Gc"></a>微尘生，<a id="a-Gd"></a>如是诸性生。<a id="a-Ge"></a>然世尊所谓‘因缘生诸性’言说，<a id="a-Gf"></a>有间悉檀、<a id="a-Gg"></a>无间悉檀？<a id="a-Gh"></a>世尊，<a id="a-Gi"></a>外道亦说‘有无有生’，<a id="a-Gj"></a>世尊亦说‘无有生，<a id="a-Gk"></a>生已灭’。<a id="a-Gl"></a>如世尊所说‘无明缘行，<a id="a-Gm"></a>乃至老死’，<a id="a-Gn"></a>此是世尊无因说，<a id="a-Go"></a>非有因说。<a id="a-Gp"></a>世尊建立作如是说，<a id="a-Gq"></a>此有故彼有，<a id="a-Gr"></a>非建立渐生。<a id="a-Gs"></a>观外道说胜，<a id="a-Gt"></a>非如来也。<a id="a-Gu"></a>所以者何？<a id="a-Gv"></a>世尊，<a id="a-Gw"></a>外道说因，<a id="a-Gx"></a>不从缘生而有所生。<a id="a-Gy"></a>世尊说观因有事，<a id="a-Gz"></a>观事有因，<a id="a-H0"></a>如是因缘杂乱，<a id="a-H1"></a>如是展转无穷。<a id="a-H2"></a>”</p>
  <p id="aH3">佛告大慧：<a id="a-H4"></a>“我非无因说及因缘杂乱说。<a id="a-H5"></a>此有故彼有者，<a id="a-H6"></a>摄所摄非性，<a id="a-H7"></a>觉自心现量。<a id="a-H8"></a>大慧，<a id="a-H9"></a>若摄所摄计著，<a id="a-HA"></a>不觉自心现量，<a id="a-HB"></a>外境界性非性；<a id="a-HC"></a>彼有如是过，<a id="a-HD"></a>非我说缘起。<a id="a-HE"></a>我常说言：<a id="a-HF"></a>‘因缘和合而生诸法，<a id="a-HG"></a>非无因生。<a id="a-HH"></a>’”</p>
  <p id="aHI">大慧复白佛言：<a id="a-HJ"></a>“世尊，<a id="a-HK"></a>非言说有性，<a id="a-HL"></a>有一切性耶？<a id="a-HM"></a>世尊，<a id="a-HN"></a>若无性者，<a id="a-HO"></a>言说不生。<a id="a-HP"></a>世尊，<a id="a-HQ"></a>是故言说有性，<a id="a-HR"></a>有一切性。<a id="a-HS"></a>”</p>
  <p id="aHT">佛告大慧：<a id="a-HU"></a>“无性而作言说，<a id="a-HV"></a>谓兔角、<a id="a-HW"></a>龟毛等，<a id="a-HX"></a>世间现言说。<a id="a-HY"></a>大慧，<a id="a-HZ"></a>非性非非性，<a id="a-Ha"></a>但言说耳！<a id="a-Hb"></a>如汝所说，<a id="a-Hc"></a>言说有性，<a id="a-Hd"></a>有一切性者，<a id="a-He"></a>汝论则坏。</p>
  <p id="aHf">“大慧，<a id="a-Hg"></a>非一切刹土有言说。<a id="a-Hh"></a>言说者，<a id="a-Hi"></a>是作耳！<a id="a-Hj"></a>或有佛刹瞻视显法，<a id="a-Hk"></a>或有作相，<a id="a-Hl"></a>或有扬眉，<a id="a-Hm"></a>或有动睛，<a id="a-Hn"></a>或笑，<a id="a-Ho"></a>或欠，<a id="a-Hp"></a>或謦咳，<a id="a-Hq"></a>或念刹土，<a id="a-Hr"></a>或动摇。<a id="a-Hs"></a>大慧，<a id="a-Ht"></a>如瞻视及香积世界，<a id="a-Hu"></a>普贤如来国土，<a id="a-Hv"></a>但以瞻视，<a id="a-Hw"></a>令诸菩萨得无生法忍，<a id="a-Hx"></a>及殊胜三昧。<a id="a-Hy"></a>是故，<a id="a-Hz"></a>非言说有性，<a id="a-I0"></a>有一切性。</p>
  <p id="aI1">“大慧，<a id="a-I2"></a>见此世界蚊蚋虫蚁，<a id="a-I3"></a>是等众生无有言说，<a id="a-I4"></a>而各办事。<a id="a-I5"></a>”</p>
  <p id="aI6">尔时，<a id="a-I7"></a>世尊欲重宣此义，<a id="a-I8"></a>而说偈言：</p>
  <p id="aI9">“如虚空兔角，<a id="a-IA"></a> 及与槃大子，</p>
  <p id="aIB">无而有言说，<a id="a-IC"></a> 如是性妄想。</p>
  <p id="aID">因缘和合法，<a id="a-IE"></a> 凡愚起妄想，</p>
  <p id="aIF">不能如实知，<a id="a-IG"></a> 轮回三有宅。<a id="a-IH"></a>”</p>
  <p id="aII">尔时，<a id="a-IJ"></a>大慧菩萨摩诃萨，<a id="a-IK"></a>复白佛言：<a id="a-IL"></a>“世尊，<a id="a-IM"></a>常声者，<a id="a-IN"></a>何事说？<a id="a-IO"></a>”</p>
  <p id="aIP">佛告大慧：<a id="a-IQ"></a>“为惑乱；<a id="a-IR"></a>以彼惑乱，<a id="a-IS"></a>诸圣亦现而非颠倒。<a id="a-IT"></a>大慧，<a id="a-IU"></a>如春时焰、<a id="a-IV"></a>火轮、<a id="a-IW"></a>垂发、<a id="a-IX"></a>乾闼婆城、<a id="a-IY"></a>幻、<a id="a-IZ"></a>梦、<a id="a-Ia"></a>镜像，<a id="a-Ib"></a>世间颠倒，<a id="a-Ic"></a>非明智也；<a id="a-Id"></a>然非不现。<a id="a-Ie"></a>大慧，<a id="a-If"></a>彼惑乱者，<a id="a-Ig"></a>有种种现，<a id="a-Ih"></a>非惑乱作无常。<a id="a-Ii"></a>所以者何？<a id="a-Ij"></a>谓离性非性故。<a id="a-Ik"></a>大慧，<a id="a-Il"></a>云何离性非性惑乱？<a id="a-Im"></a>谓一切愚夫种种境界故。<a id="a-In"></a>如彼恒河，<a id="a-Io"></a>饿鬼见不见故，<a id="a-Ip"></a>无惑乱性；<a id="a-Iq"></a>于余现故，<a id="a-Ir"></a>非无性。<a id="a-Is"></a>如是惑乱，<a id="a-It"></a>诸圣离颠倒，<a id="a-Iu"></a>不颠倒。<a id="a-Iv"></a>是故惑乱常，<a id="a-Iw"></a>谓相相不坏故。<a id="a-Ix"></a>大慧，<a id="a-Iy"></a>非惑乱种种相。<a id="a-Iz"></a>妄想相坏，<a id="a-J0"></a>是故惑乱常。<a id="a-J1"></a>大慧，<a id="a-J2"></a>云何惑乱真实？<a id="a-J3"></a>若复因缘，<a id="a-J4"></a>诸圣于此惑乱，<a id="a-J5"></a>不起颠倒觉，<a id="a-J6"></a>非不颠倒觉。<a id="a-J7"></a>大慧，<a id="a-J8"></a>除诸圣，<a id="a-J9"></a>于此惑乱，<a id="a-JA"></a>有少分想，<a id="a-JB"></a>非圣智事想。</p>
  <p id="aJC">“大慧，<a id="a-JD"></a>凡有者，<a id="a-JE"></a>愚夫妄说，<a id="a-JF"></a>非圣言说。<a id="a-JG"></a>彼惑乱者，<a id="a-JH"></a>倒不倒妄想，<a id="a-JI"></a>起二种种性，<a id="a-JJ"></a>谓圣种性及愚夫种性。<a id="a-JK"></a>圣种性者，<a id="a-JL"></a>三种分别，<a id="a-JM"></a>谓声闻乘、<a id="a-JN"></a>缘觉乘、<a id="a-JO"></a>佛乘。<a id="a-JP"></a>云何愚夫妄想，<a id="a-JQ"></a>起声闻乘种性？<a id="a-JR"></a>谓自共相计著，<a id="a-JS"></a>起声闻乘种性，<a id="a-JT"></a>是名妄想起声闻乘种性。<a id="a-JU"></a>大慧，<a id="a-JV"></a>即彼惑乱妄想，<a id="a-JW"></a>起缘觉乘种性，<a id="a-JX"></a>谓即彼惑乱自共相不亲，<a id="a-JY"></a>计著起缘觉乘种性。<a id="a-JZ"></a>云何智者即彼惑乱，<a id="a-Ja"></a>起佛乘种性？<a id="a-Jb"></a>谓觉自心现量，<a id="a-Jc"></a>外性非性，<a id="a-Jd"></a>不妄想相，<a id="a-Je"></a>起佛乘种性，<a id="a-Jf"></a>是名即彼惑乱，<a id="a-Jg"></a>起佛乘种性。<a id="a-Jh"></a>又种种事性，<a id="a-Ji"></a>凡夫惑想，<a id="a-Jj"></a>起愚夫种性。<a id="a-Jk"></a>彼非有事、<a id="a-Jl"></a>非无事，<a id="a-Jm"></a>是名种性义。</p>
  <p id="aJn">“大慧，<a id="a-Jo"></a>即彼惑乱不妄想，<a id="a-Jp"></a>诸圣心意意识，<a id="a-Jq"></a>过习气，<a id="a-Jr"></a>自性法，<a id="a-Js"></a>转变性，<a id="a-Jt"></a>是名为如。<a id="a-Ju"></a>是故说如离心。<a id="a-Jv"></a>我说此句显示离想，<a id="a-Jw"></a>即说离一切想。<a id="a-Jx"></a>”</p>
  <p id="aJy">大慧白佛言：<a id="a-Jz"></a>“世尊，<a id="a-K0"></a>惑乱为有、<a id="a-K1"></a>为无？<a id="a-K2"></a>”</p>
  <p id="aK3">佛告大慧：<a id="a-K4"></a>“如幻，<a id="a-K5"></a>无计著相。<a id="a-K6"></a>若惑乱有计著相者，<a id="a-K7"></a>计著性不可灭，<a id="a-K8"></a>缘起应如外道，<a id="a-K9"></a>说因缘生法。<a id="a-KA"></a>”</p>
  <p id="aKB">大慧白佛言：<a id="a-KC"></a>“世尊，<a id="a-KD"></a>若惑乱如幻者，<a id="a-KE"></a>复当与余惑作因。<a id="a-KF"></a>”</p>
  <p id="aKG">佛告大慧：<a id="a-KH"></a>“非幻惑因，<a id="a-KI"></a>不起过故。<a id="a-KJ"></a>大慧，<a id="a-KK"></a>幻不起过，<a id="a-KL"></a>无有妄想。<a id="a-KM"></a>大慧，<a id="a-KN"></a>幻者，<a id="a-KO"></a>从他明处生，<a id="a-KP"></a>非自妄想过习气处生，<a id="a-KQ"></a>是故不起过。<a id="a-KR"></a>大慧，<a id="a-KS"></a>此是愚夫心惑计著，<a id="a-KT"></a>非圣贤也。<a id="a-KU"></a>”</p>
  <p id="aKV">尔时，<a id="a-KW"></a>世尊欲重宣此义，<a id="a-KX"></a>而说偈言：</p>
  <p id="aKY">“圣不见惑乱，<a id="a-KZ"></a> 中间亦无实，</p>
  <p id="aKa">中间若真实，<a id="a-Kb"></a> 惑乱即真实。</p>
  <p id="aKc">舍离一切惑，<a id="a-Kd"></a> 若有相生者，</p>
  <p id="aKe">是亦为惑乱，<a id="a-Kf"></a> 不净犹如翳。</p>
  <p id="aKg">“复次，<a id="a-Kh"></a>大慧，<a id="a-Ki"></a>非幻无有相似，<a id="a-Kj"></a>见一切法如幻。<a id="a-Kk"></a>”</p>
  <p id="aKl">大慧白佛言：<a id="a-Km"></a>“世尊，<a id="a-Kn"></a>为种种幻相计著，<a id="a-Ko"></a>言一切法如幻？<a id="a-Kp"></a>为异相计著？<a id="a-Kq"></a>若种种幻相计著，<a id="a-Kr"></a>言一切性如幻者，<a id="a-Ks"></a>世尊，<a id="a-Kt"></a>有性不如幻者。<a id="a-Ku"></a>所以者何？<a id="a-Kv"></a>谓色种种相非因。<a id="a-Kw"></a>世尊，<a id="a-Kx"></a>无有因色种种相现，<a id="a-Ky"></a>如幻。<a id="a-Kz"></a>世尊，<a id="a-L0"></a>是故无种种幻相计著相似，<a id="a-L1"></a>性如幻。<a id="a-L2"></a>”</p>
  <p id="aL3">佛告大慧：<a id="a-L4"></a>“非种种幻相计著相似，<a id="a-L5"></a>一切法如幻。<a id="a-L6"></a>大慧，<a id="a-L7"></a>然不实一切法，<a id="a-L8"></a>速灭如电，<a id="a-L9"></a>是则如幻。<a id="a-LA"></a>大慧，<a id="a-LB"></a>譬如电光，<a id="a-LC"></a>刹那顷现，<a id="a-LD"></a>现已即灭，<a id="a-LE"></a>非愚夫现。<a id="a-LF"></a>如是一切性，<a id="a-LG"></a>自妄想自共相，<a id="a-LH"></a>观察无性，<a id="a-LI"></a>非现色相计著。<a id="a-LJ"></a>”</p>
  <p id="aLK">尔时，<a id="a-LL"></a>世尊欲重宣此义，<a id="a-LM"></a>而说偈言：</p>
  <p id="aLN">“非幻无有譬，<a id="a-LO"></a> 说法性如幻，</p>
  <p id="aLP">不实速如电，<a id="a-LQ"></a> 是故说如幻。<a id="a-LR"></a>”</p>
  <p id="aLS">大慧复白佛言：<a id="a-LT"></a>“如世尊所说，<a id="a-LU"></a>一切性无生，<a id="a-LV"></a>及如幻，<a id="a-LW"></a>将无世尊前后所说自相违耶？<a id="a-LX"></a>说无生性如幻？<a id="a-LY"></a>”</p>
  <p id="aLZ">佛告大慧：<a id="a-La"></a>“非我说无生性如幻，<a id="a-Lb"></a>前后相违过。<a id="a-Lc"></a>所以者何？<a id="a-Ld"></a>谓生无生，<a id="a-Le"></a>觉自心现量；<a id="a-Lf"></a>有非有、<a id="a-Lg"></a>外性非性，<a id="a-Lh"></a>无生现。<a id="a-Li"></a>大慧，<a id="a-Lj"></a>非我前后说相违过。<a id="a-Lk"></a>然坏外道因生故，<a id="a-Ll"></a>我说一切性无生。<a id="a-Lm"></a>大慧，<a id="a-Ln"></a>外道痴聚，<a id="a-Lo"></a>欲令有无有生，<a id="a-Lp"></a>非自妄想种种计著缘。<a id="a-Lq"></a>大慧，<a id="a-Lr"></a>我非有无有生，<a id="a-Ls"></a>是故我以无生说而说。</p>
  <p id="aLt">“大慧，<a id="a-Lu"></a>说性者，<a id="a-Lv"></a>为摄受生死故，<a id="a-Lw"></a>坏无见、<a id="a-Lx"></a>断见故，<a id="a-Ly"></a>为我弟子摄受种种业受生处故，<a id="a-Lz"></a>以声性说摄受生死。<a id="a-M0"></a>大慧，<a id="a-M1"></a>说幻性自性相，<a id="a-M2"></a>为离性自性相故。<a id="a-M3"></a>堕愚夫恶见相希望，<a id="a-M4"></a>不知自心现量，<a id="a-M5"></a>坏因所作生、<a id="a-M6"></a>缘自性相计著，<a id="a-M7"></a>说幻梦自性相一切法；<a id="a-M8"></a>不令愚夫恶见，<a id="a-M9"></a>希望计著，<a id="a-MA"></a>自及他一切法，<a id="a-MB"></a>如实处见，<a id="a-MC"></a>作不正论。</p>
  <p id="aMD">“大慧，<a id="a-ME"></a>如实处见一切法者，<a id="a-MF"></a>谓超自心现量。<a id="a-MG"></a>”</p>
  <p id="aMH">尔时，<a id="a-MI"></a>世尊欲重宣此义，<a id="a-MJ"></a>而说偈言：</p>
  <p id="aMK">“无生作非性，<a id="a-ML"></a> 有性摄生死，</p>
  <p id="aMM">观察如幻等，<a id="a-MN"></a> 于相不妄想。</p>
  <p id="aMO">“复次，<a id="a-MP"></a>大慧，<a id="a-MQ"></a>当说名、<a id="a-MR"></a>句、<a id="a-MS"></a>形身相。<a id="a-MT"></a>善观名、<a id="a-MU"></a>句、<a id="a-MV"></a>形身菩萨摩诃萨，<a id="a-MW"></a>随入义句形身，<a id="a-MX"></a>疾得阿耨多罗三藐三菩提；<a id="a-MY"></a>如是觉已，<a id="a-MZ"></a>觉一切众生。</p>
  <p id="aMa">“大慧，<a id="a-Mb"></a>名身者，<a id="a-Mc"></a>谓若依事立名，<a id="a-Md"></a>是名名身。<a id="a-Me"></a>句身者，<a id="a-Mf"></a>谓句有义身，<a id="a-Mg"></a>自性决定究竟，<a id="a-Mh"></a>是名句身。<a id="a-Mi"></a>形身者，<a id="a-Mj"></a>谓显示名句，<a id="a-Mk"></a>是名形身。<a id="a-Ml"></a>又形身者，<a id="a-Mm"></a>谓长、<a id="a-Mn"></a>短、<a id="a-Mo"></a>高、<a id="a-Mp"></a>下。<a id="a-Mq"></a>又句身者，<a id="a-Mr"></a>谓径迹，<a id="a-Ms"></a>如象、<a id="a-Mt"></a>马、<a id="a-Mu"></a>人、<a id="a-Mv"></a>兽等所行径迹，<a id="a-Mw"></a>得句身名。<a id="a-Mx"></a>大慧，<a id="a-My"></a>名及形者，<a id="a-Mz"></a>谓以名说无色四阴，<a id="a-N0"></a>故说名；<a id="a-N1"></a>自相现，<a id="a-N2"></a>故说形。<a id="a-N3"></a>是名名、<a id="a-N4"></a>句、<a id="a-N5"></a>形身。<a id="a-N6"></a>说名、<a id="a-N7"></a>句、<a id="a-N8"></a>形身相分齐，<a id="a-N9"></a>应当修学。<a id="a-NA"></a>”</p>
  <p id="aNB">尔时，<a id="a-NC"></a>世尊欲重宣此义，<a id="a-ND"></a>而说偈言：</p>
  <p id="aNE">“名身与句身，<a id="a-NF"></a> 及形身差别，</p>
  <p id="aNG">凡夫愚计著，<a id="a-NH"></a> 如象溺深泥。</p>
  <p id="aNI">“复次，<a id="a-NJ"></a>大慧，<a id="a-NK"></a>未来世智者，<a id="a-NL"></a>当以离一异、<a id="a-NM"></a>俱不俱见相，<a id="a-NN"></a>我所通义，<a id="a-NO"></a>问无智者。<a id="a-NP"></a>彼即答言：<a id="a-NQ"></a>‘此非正问。<a id="a-NR"></a>’谓色等，<a id="a-NS"></a>常无常？<a id="a-NT"></a>为异不异？<a id="a-NU"></a>如是涅槃诸行，<a id="a-NV"></a>相所相，<a id="a-NW"></a>求那所求那，<a id="a-NX"></a>造所造，<a id="a-NY"></a>见所见，<a id="a-NZ"></a>尘及微尘，<a id="a-Na"></a>修与修者？<a id="a-Nb"></a>如是比展转相，<a id="a-Nc"></a>如是等问，<a id="a-Nd"></a>而言佛说无记止论。<a id="a-Ne"></a>非彼痴人之所能知！<a id="a-Nf"></a>谓闻慧不具故，<a id="a-Ng"></a>如来应供等正觉，<a id="a-Nh"></a>令彼离恐怖句故，<a id="a-Ni"></a>说言无记，<a id="a-Nj"></a>不为记说；<a id="a-Nk"></a>又止外道见论故，<a id="a-Nl"></a>而不为说。</p>
  <p id="aNm">“大慧，<a id="a-Nn"></a>外道作如是说，<a id="a-No"></a>谓命即是身，<a id="a-Np"></a>如是等无记论。<a id="a-Nq"></a>大慧，<a id="a-Nr"></a>彼诸外道愚痴，<a id="a-Ns"></a>于因作无记论，<a id="a-Nt"></a>非我所说。<a id="a-Nu"></a>大慧，<a id="a-Nv"></a>我所说者，<a id="a-Nw"></a>离摄所摄，<a id="a-Nx"></a>妄想不生。<a id="a-Ny"></a>云何止彼？<a id="a-Nz"></a>大慧，<a id="a-O0"></a>若摄所摄计著者，<a id="a-O1"></a>不知自心现量，<a id="a-O2"></a>故止彼。<a id="a-O3"></a>大慧，<a id="a-O4"></a>如来应供等正觉，<a id="a-O5"></a>以四种记论，<a id="a-O6"></a>为众生说法。<a id="a-O7"></a>大慧，<a id="a-O8"></a>止记论者，<a id="a-O9"></a>我时时说，<a id="a-OA"></a>为根未熟，<a id="a-OB"></a>不为熟者。</p>
  <p id="aOC">“复次，<a id="a-OD"></a>大慧，<a id="a-OE"></a>一切法，<a id="a-OF"></a>离所作因缘不生；<a id="a-OG"></a>无作者故，<a id="a-OH"></a>一切法不生。</p>
  <p id="aOI">“大慧，<a id="a-OJ"></a>何故一切性离自性？<a id="a-OK"></a>以自觉观时，<a id="a-OL"></a>自共性相不可得故，<a id="a-OM"></a>说一切法不生。<a id="a-ON"></a>何故一切法不可持来、<a id="a-OO"></a>不可持去？<a id="a-OP"></a>以自共相，<a id="a-OQ"></a>欲持来、<a id="a-OR"></a>无所来，<a id="a-OS"></a>欲持去、<a id="a-OT"></a>无所去，<a id="a-OU"></a>是故一切法离持来去。</p>
  <p id="aOV">“大慧，<a id="a-OW"></a>何故一切诸法不灭？<a id="a-OX"></a>谓性自性相无故，<a id="a-OY"></a>一切法不可得故，<a id="a-OZ"></a>一切法不灭。</p>
  <p id="aOa">“大慧，<a id="a-Ob"></a>何故一切法无常？<a id="a-Oc"></a>谓相起无常性，<a id="a-Od"></a>是故说一切法无常。</p>
  <p id="aOe">“大慧，<a id="a-Of"></a>何故一切法常？<a id="a-Og"></a>谓相起无生性，<a id="a-Oh"></a>无常常，<a id="a-Oi"></a>故说一切法常。<a id="a-Oj"></a>”</p>
  <p id="aOk">尔时，<a id="a-Ol"></a>世尊欲重宣此义，<a id="a-Om"></a>而说偈言：</p>
  <p id="aOn">“记论有四种，<a id="a-Oo"></a> 一向反诘问，</p>
  <p id="aOp">分别及止论，<a id="a-Oq"></a> 以制诸外道。</p>
  <p id="aOr">有及非有生，<a id="a-Os"></a> 僧佉毗舍师，</p>
  <p id="aOt">一切悉无记，<a id="a-Ou"></a> 彼如是显示。</p>
  <p id="aOv">正觉所分别，<a id="a-Ow"></a> 自性不可得，</p>
  <p id="aOx">以离于言说，<a id="a-Oy"></a> 故说离自性。<a id="a-Oz"></a>”</p>
  <p id="aP0">尔时，<a id="a-P1"></a>大慧菩萨摩诃萨，<a id="a-P2"></a>复白佛言：<a id="a-P3"></a>“世尊，<a id="a-P4"></a>惟愿为说诸须陀洹、<a id="a-P5"></a>须陀洹趣差别通相。<a id="a-P6"></a>若菩萨摩诃萨善解须陀洹趣差别通相，<a id="a-P7"></a>及斯陀含、<a id="a-P8"></a>阿那含、<a id="a-P9"></a>阿罗汉方便相；<a id="a-PA"></a>分别知已，<a id="a-PB"></a>如是如是为众生说法，<a id="a-PC"></a>谓二无我相及二障净，<a id="a-PD"></a>度诸地相；<a id="a-PE"></a>究竟通达，<a id="a-PF"></a>得诸如来不思议究竟境界；<a id="a-PG"></a>如众色摩尼，<a id="a-PH"></a>善能饶益一切众生，<a id="a-PI"></a>以一切法境界无尽身财，<a id="a-PJ"></a>摄养一切。<a id="a-PK"></a>”</p>
  <p id="aPL">佛告大慧：<a id="a-PM"></a>“谛听！<a id="a-PN"></a>谛听！<a id="a-PO"></a>善思念之，<a id="a-PP"></a>今为汝说。<a id="a-PQ"></a>”</p>
  <p id="aPR">大慧白佛言：<a id="a-PS"></a>“善哉！<a id="a-PT"></a>世尊，<a id="a-PU"></a>唯然听受。<a id="a-PV"></a>”</p>
  <p id="aPW">佛告大慧：<a id="a-PX"></a>“有三种须陀洹、<a id="a-PY"></a>须陀洹果差别。<a id="a-PZ"></a>云何为三？<a id="a-Pa"></a>谓下、<a id="a-Pb"></a>中、<a id="a-Pc"></a>上。<a id="a-Pd"></a>下者，<a id="a-Pe"></a>极七有生；<a id="a-Pf"></a>中者，<a id="a-Pg"></a>三五有生而般涅槃；<a id="a-Ph"></a>上者，<a id="a-Pi"></a>即彼生而般涅槃。<a id="a-Pj"></a>此三种有三结，<a id="a-Pk"></a>下、<a id="a-Pl"></a>中、<a id="a-Pm"></a>上。<a id="a-Pn"></a>云何三结？<a id="a-Po"></a>谓身见、<a id="a-Pp"></a>疑、<a id="a-Pq"></a>戒取，<a id="a-Pr"></a>是三结差别。<a id="a-Ps"></a>上上升进，<a id="a-Pt"></a>得阿罗汉。</p>
  <p id="aPu">“大慧，<a id="a-Pv"></a>身见有二种，<a id="a-Pw"></a>谓俱生；<a id="a-Px"></a>及妄想，<a id="a-Py"></a>如缘起妄想、<a id="a-Pz"></a>自性妄想。<a id="a-Q0"></a>譬如依缘起自性，<a id="a-Q1"></a>种种妄想自性计著生。<a id="a-Q2"></a>以彼非有非无非有无，<a id="a-Q3"></a>无实妄想相故。<a id="a-Q4"></a>愚夫妄想，<a id="a-Q5"></a>种种妄想自性相计著，<a id="a-Q6"></a>如热时焰，<a id="a-Q7"></a>鹿渴水想，<a id="a-Q8"></a>是须陀洹妄想身见。<a id="a-Q9"></a>彼以人无我，<a id="a-QA"></a>摄受无性，<a id="a-QB"></a>断除久远无知计著。<a id="a-QC"></a>大慧，<a id="a-QD"></a>俱生者须陀洹身见，<a id="a-QE"></a>自他身等四阴无色相故；<a id="a-QF"></a>色生，<a id="a-QG"></a>造及所造故，<a id="a-QH"></a>展转相因相故；<a id="a-QI"></a>大种及色不集故。<a id="a-QJ"></a>须陀洹观有无品，<a id="a-QK"></a>不现身见则断；<a id="a-QL"></a>如是身见断，<a id="a-QM"></a>贪则不生。<a id="a-QN"></a>是名身见相。</p>
  <p id="aQO">“大慧，<a id="a-QP"></a>疑相者，<a id="a-QQ"></a>谓得法善见相故，<a id="a-QR"></a>及先二种身见妄想断故，<a id="a-QS"></a>疑法不生；<a id="a-QT"></a>不于余处起大师见，<a id="a-QU"></a>为净不净，<a id="a-QV"></a>是名疑相须陀洹断。</p>
  <p id="aQW">“大慧，<a id="a-QX"></a>戒取者云何？<a id="a-QY"></a>须陀洹不取戒，<a id="a-QZ"></a>谓善见受生处苦相故，<a id="a-Qa"></a>是故不取。<a id="a-Qb"></a>大慧，<a id="a-Qc"></a>取者，<a id="a-Qd"></a>谓愚夫决定受习苦行为众乐具，<a id="a-Qe"></a>故求受生。<a id="a-Qf"></a>彼则不取，<a id="a-Qg"></a>除回向自觉胜。<a id="a-Qh"></a>离妄想，<a id="a-Qi"></a>无漏法相行方便，<a id="a-Qj"></a>受持戒支，<a id="a-Qk"></a>是名须陀洹取戒相断。<a id="a-Ql"></a>须陀洹断三结，<a id="a-Qm"></a>贪痴不生。<a id="a-Qn"></a>若须陀洹作是念‘此诸结我不成就’者，<a id="a-Qo"></a>应有二过，<a id="a-Qp"></a>堕身见及诸结不断。<a id="a-Qq"></a>”</p>
  <p id="aQr">大慧白佛言：<a id="a-Qs"></a>“世尊，<a id="a-Qt"></a>世尊说众多贪欲，<a id="a-Qu"></a>彼何者贪断？<a id="a-Qv"></a>”</p>
  <p id="aQw">佛告大慧：<a id="a-Qx"></a>“爱乐女人，<a id="a-Qy"></a>缠绵贪著种种方便，<a id="a-Qz"></a>身口恶业，<a id="a-R0"></a>受现在乐，<a id="a-R1"></a>种未来苦，<a id="a-R2"></a>彼则不生。<a id="a-R3"></a>所以者何？<a id="a-R4"></a>得三昧正受乐故，<a id="a-R5"></a>是故彼断，<a id="a-R6"></a>非趣涅槃贪断。</p>
  <p id="aR7">“大慧，<a id="a-R8"></a>云何斯陀含相？<a id="a-R9"></a>谓顿照色相妄想，<a id="a-RA"></a>生相、<a id="a-RB"></a>见相不生，<a id="a-RC"></a>善见禅趣相故。<a id="a-RD"></a>顿来此世，<a id="a-RE"></a>尽苦际，<a id="a-RF"></a>得涅槃，<a id="a-RG"></a>是故名斯陀含。</p>
  <p id="aRH">“大慧，<a id="a-RI"></a>云何阿那含？<a id="a-RJ"></a>谓过去、<a id="a-RK"></a>未来、<a id="a-RL"></a>现在色相，<a id="a-RM"></a>性非性生，<a id="a-RN"></a>见过患使，<a id="a-RO"></a>妄想不生故，<a id="a-RP"></a>及结断故，<a id="a-RQ"></a>名阿那含。</p>
  <p id="aRR">“大慧，<a id="a-RS"></a>阿罗汉者，<a id="a-RT"></a>谓诸禅三昧解脱力明，<a id="a-RU"></a>烦恼苦妄想非性故，<a id="a-RV"></a>名阿罗汉。<a id="a-RW"></a>”</p>
  <p id="aRX">大慧白佛言：<a id="a-RY"></a>“世尊，<a id="a-RZ"></a>世尊说三种阿罗汉，<a id="a-Ra"></a>此说何等阿罗汉？<a id="a-Rb"></a>世尊，<a id="a-Rc"></a>为得寂静一乘道，<a id="a-Rd"></a>为菩萨摩诃萨方便示现阿罗汉，<a id="a-Re"></a>为佛化作？<a id="a-Rf"></a>”</p>
  <p id="aRg">佛告大慧：<a id="a-Rh"></a>“得寂静一乘道声闻，<a id="a-Ri"></a>非余。<a id="a-Rj"></a>余者，<a id="a-Rk"></a>行菩萨行，<a id="a-Rl"></a>及佛化作，<a id="a-Rm"></a>巧方便本愿故，<a id="a-Rn"></a>于大众中示现受生，<a id="a-Ro"></a>为庄严佛眷属故。<a id="a-Rp"></a>大慧，<a id="a-Rq"></a>于妄想处种种说法，<a id="a-Rr"></a>谓得果、<a id="a-Rs"></a>得禅。<a id="a-Rt"></a>禅者入禅，<a id="a-Ru"></a>悉远离故，<a id="a-Rv"></a>示现得自心现量，<a id="a-Rw"></a>得果相，<a id="a-Rx"></a>说名得果。</p>
  <p id="aRy">“复次，<a id="a-Rz"></a>大慧，<a id="a-S0"></a>欲超禅、<a id="a-S1"></a>无量、<a id="a-S2"></a>无色界者，<a id="a-S3"></a>当离自心现量相。<a id="a-S4"></a>大慧，<a id="a-S5"></a>受想正受，<a id="a-S6"></a>超自心现量者，<a id="a-S7"></a>不然！<a id="a-S8"></a>何以故？<a id="a-S9"></a>有心量故。<a id="a-SA"></a>”</p>
  <p id="aSB">尔时，<a id="a-SC"></a>世尊欲重宣此义，<a id="a-SD"></a>而说偈言：</p>
  <p id="aSE">“诸禅四无量，<a id="a-SF"></a> 无色三摩提，</p>
  <p id="aSG">一切受想灭，<a id="a-SH"></a> 心量彼无有。</p>
  <p id="aSI">须陀槃那果，<a id="a-SJ"></a> 往来及不还，</p>
  <p id="aSK">及与阿罗汉，<a id="a-SL"></a> 斯等心惑乱。</p>
  <p id="aSM">禅者禅及缘，<a id="a-SN"></a> 断知是真谛，</p>
  <p id="aSO">此则妄想量，<a id="a-SP"></a> 若觉得解脱。</p>
  <p id="aSQ">“复次，<a id="a-SR"></a>大慧，<a id="a-SS"></a>有二种觉，<a id="a-ST"></a>谓观察觉，<a id="a-SU"></a>及妄想相摄受计著建立觉。<a id="a-SV"></a>大慧，<a id="a-SW"></a>观察觉者，<a id="a-SX"></a>谓若觉性自性相，<a id="a-SY"></a>选择离四句不可得，<a id="a-SZ"></a>是名观察觉。<a id="a-Sa"></a>大慧，<a id="a-Sb"></a>彼四句者，<a id="a-Sc"></a>谓离一异、<a id="a-Sd"></a>俱不俱、<a id="a-Se"></a>有无非有非无、<a id="a-Sf"></a>常无常，<a id="a-Sg"></a>是名四句。<a id="a-Sh"></a>大慧，<a id="a-Si"></a>此四句离，<a id="a-Sj"></a>是名一切法。<a id="a-Sk"></a>大慧，<a id="a-Sl"></a>此四句观察一切法，<a id="a-Sm"></a>应当修学。<a id="a-Sn"></a>大慧，<a id="a-So"></a>云何妄想相摄受计著建立觉？<a id="a-Sp"></a>谓妄想相摄受计著，<a id="a-Sq"></a>坚、<a id="a-Sr"></a>湿、<a id="a-Ss"></a>暖、<a id="a-St"></a>动不实妄想相四大种；<a id="a-Su"></a>宗、<a id="a-Sv"></a>因想、<a id="a-Sw"></a>譬喻计著，<a id="a-Sx"></a>不实建立而建立，<a id="a-Sy"></a>是名妄想相摄受计著建立觉。<a id="a-Sz"></a>是名二种觉相。<a id="a-T0"></a>若菩萨摩诃萨成就此二觉相，<a id="a-T1"></a>人法无我相究竟，<a id="a-T2"></a>善知方便无所有觉，<a id="a-T3"></a>观察行地，<a id="a-T4"></a>得初地，<a id="a-T5"></a>入百三昧，<a id="a-T6"></a>得差别三昧，<a id="a-T7"></a>见百佛及百菩萨，<a id="a-T8"></a>知前后际各百劫事，<a id="a-T9"></a>光照百刹土；<a id="a-TA"></a>知上上地相，<a id="a-TB"></a>大愿殊胜，<a id="a-TC"></a>神力自在，<a id="a-TD"></a>法云灌顶，<a id="a-TE"></a>当得如来自觉地；<a id="a-TF"></a>善系心十无尽句成熟众生，<a id="a-TG"></a>种种变化，<a id="a-TH"></a>光明庄严，<a id="a-TI"></a>得自觉圣乐三昧正受。</p>
  <p id="aTJ">“复次，<a id="a-TK"></a>大慧，<a id="a-TL"></a>菩萨摩诃萨，<a id="a-TM"></a>当善四大造色。<a id="a-TN"></a>云何菩萨善四大造色？<a id="a-TO"></a>大慧，<a id="a-TP"></a>菩萨摩诃萨作是觉，<a id="a-TQ"></a>彼真谛者，<a id="a-TR"></a>四大不生。<a id="a-TS"></a>于彼四大不生，<a id="a-TT"></a>作如是观察；<a id="a-TU"></a>观察已，<a id="a-TV"></a>觉名、<a id="a-TW"></a>相、<a id="a-TX"></a>妄想分齐，<a id="a-TY"></a>自心现分齐，<a id="a-TZ"></a>外性非性，<a id="a-Ta"></a>是名心现妄想分齐。<a id="a-Tb"></a>谓三界观彼四大造色性，<a id="a-Tc"></a>离四句通净，<a id="a-Td"></a>离我、<a id="a-Te"></a>我所，<a id="a-Tf"></a>如实相自相分段住，<a id="a-Tg"></a>无生自相成。</p>
  <p id="aTh">“大慧，<a id="a-Ti"></a>彼四大种，<a id="a-Tj"></a>云何生造色？<a id="a-Tk"></a>谓津润妄想大种，<a id="a-Tl"></a>生内外水界；<a id="a-Tm"></a>堪能妄想大种，<a id="a-Tn"></a>生内外火界；<a id="a-To"></a>飘动妄想大种，<a id="a-Tp"></a>生内外风界；<a id="a-Tq"></a>断截色妄想大种，<a id="a-Tr"></a>生内外地界。<a id="a-Ts"></a>色及虚空俱，<a id="a-Tt"></a>计著邪谛，<a id="a-Tu"></a>五阴集聚，<a id="a-Tv"></a>四大造色生。</p>
  <p id="aTw">“大慧，<a id="a-Tx"></a>识者，<a id="a-Ty"></a>因乐种种迹境界故，<a id="a-Tz"></a>余趣相续。<a id="a-U0"></a>大慧，<a id="a-U1"></a>地等四大，<a id="a-U2"></a>及造色等，<a id="a-U3"></a>有四大缘；<a id="a-U4"></a>非彼四大缘。<a id="a-U5"></a>所以者何？<a id="a-U6"></a>谓性形相，<a id="a-U7"></a>处所作方便无性，<a id="a-U8"></a>大种不生。<a id="a-U9"></a>大慧，<a id="a-UA"></a>性形相，<a id="a-UB"></a>处所作方便和合生，<a id="a-UC"></a>非无形。<a id="a-UD"></a>是故四大造色相，<a id="a-UE"></a>外道妄想，<a id="a-UF"></a>非我。</p>
  <p id="aUG">“复次，<a id="a-UH"></a>大慧，<a id="a-UI"></a>当说诸阴自性相。<a id="a-UJ"></a>云何诸阴自性相？<a id="a-UK"></a>谓五阴。<a id="a-UL"></a>云何五？<a id="a-UM"></a>谓色、<a id="a-UN"></a>受、<a id="a-UO"></a>想、<a id="a-UP"></a>行、<a id="a-UQ"></a>识。<a id="a-UR"></a>彼四阴非色，<a id="a-US"></a>谓受、<a id="a-UT"></a>想、<a id="a-UU"></a>行、<a id="a-UV"></a>识。<a id="a-UW"></a>大慧，<a id="a-UX"></a>色者，<a id="a-UY"></a>四大及造色，<a id="a-UZ"></a>各各异相。<a id="a-Ua"></a>大慧，<a id="a-Ub"></a>非无色有四数如虚空；<a id="a-Uc"></a>譬如虚空，<a id="a-Ud"></a>过数相，<a id="a-Ue"></a>离于数，<a id="a-Uf"></a>而妄想言一虚空。<a id="a-Ug"></a>大慧，<a id="a-Uh"></a>如是阴，<a id="a-Ui"></a>过数相，<a id="a-Uj"></a>离于数，<a id="a-Uk"></a>离性非性，<a id="a-Ul"></a>离四句。<a id="a-Um"></a>数相者，<a id="a-Un"></a>愚夫言说所说，<a id="a-Uo"></a>非圣贤也。<a id="a-Up"></a>大慧，<a id="a-Uq"></a>圣者如幻，<a id="a-Ur"></a>种种色像，<a id="a-Us"></a>离异不异施设。<a id="a-Ut"></a>又如梦、<a id="a-Uu"></a>影、<a id="a-Uv"></a>士夫身，<a id="a-Uw"></a>离异不异故。<a id="a-Ux"></a>大慧，<a id="a-Uy"></a>圣智趣，<a id="a-Uz"></a>同阴妄想现，<a id="a-V0"></a>是名诸阴自性相；<a id="a-V1"></a>汝当除灭。<a id="a-V2"></a>灭已，<a id="a-V3"></a>说寂静法，<a id="a-V4"></a>断一切佛刹诸外道见。<a id="a-V5"></a>大慧，<a id="a-V6"></a>说寂静时，<a id="a-V7"></a>法无我见净，<a id="a-V8"></a>及入不动地；<a id="a-V9"></a>入不动地已，<a id="a-VA"></a>无量三昧自在及得意生身，<a id="a-VB"></a>得如幻三昧，<a id="a-VC"></a>通达究竟，<a id="a-VD"></a>力、<a id="a-VE"></a>明、<a id="a-VF"></a>自在，<a id="a-VG"></a>救摄饶益一切众生。<a id="a-VH"></a>犹如大地载育众生，<a id="a-VI"></a>菩萨摩诃萨普济众生，<a id="a-VJ"></a>亦复如是。</p>
  <p id="aVK">“复次，<a id="a-VL"></a>大慧，<a id="a-VM"></a>诸外道有四种涅槃。<a id="a-VN"></a>云何为四？<a id="a-VO"></a>谓性自性非性涅槃、<a id="a-VP"></a>种种相性非性涅槃、<a id="a-VQ"></a>自相自性非性觉涅槃、<a id="a-VR"></a>诸阴自共相相续流注断涅槃。<a id="a-VS"></a>是名诸外道四种涅槃，<a id="a-VT"></a>非我所说法。<a id="a-VU"></a>大慧，<a id="a-VV"></a>我所说者，<a id="a-VW"></a>妄想识灭，<a id="a-VX"></a>名为涅槃。<a id="a-VY"></a>”</p>
  <p id="aVZ">大慧白佛言：<a id="a-Va"></a>“世尊，<a id="a-Vb"></a>不建立八识耶？<a id="a-Vc"></a>”</p>
  <p id="aVd">佛言：<a id="a-Ve"></a>“建立。<a id="a-Vf"></a>”</p>
  <p id="aVg">大慧白佛言：<a id="a-Vh"></a>“若建立者，<a id="a-Vi"></a>云何离意识，<a id="a-Vj"></a>非七识？<a id="a-Vk"></a>”</p>
  <p id="aVl">佛告大慧：<a id="a-Vm"></a>“彼因及彼攀缘故，<a id="a-Vn"></a>七识不生。<a id="a-Vo"></a>意识者，<a id="a-Vp"></a>境界分段计著生；<a id="a-Vq"></a>习气长养，<a id="a-Vr"></a>藏识意俱，<a id="a-Vs"></a>我、<a id="a-Vt"></a>我所计著，<a id="a-Vu"></a>思惟因缘生；<a id="a-Vv"></a>不坏身相，<a id="a-Vw"></a>藏识因攀缘，<a id="a-Vx"></a>自心现境界，<a id="a-Vy"></a>计著心众生，<a id="a-Vz"></a>展转相因。<a id="a-W0"></a>譬如海浪，<a id="a-W1"></a>自心现境界风吹，<a id="a-W2"></a>若生、<a id="a-W3"></a>若灭，<a id="a-W4"></a>亦如是。<a id="a-W5"></a>是故意识灭，<a id="a-W6"></a>七识亦灭。<a id="a-W7"></a>”</p>
  <p id="aW8">尔时，<a id="a-W9"></a>世尊欲重宣此义，<a id="a-WA"></a>而说偈言：</p>
  <p id="aWB">“我不涅槃性，<a id="a-WC"></a> 所作及与相，</p>
  <p id="aWD">妄想尔焰识，<a id="a-WE"></a> 此灭我涅槃。</p>
  <p id="aWF">彼因彼攀缘，<a id="a-WG"></a> 意趣等成身，</p>
  <p id="aWH">与因者是心，<a id="a-WI"></a> 为识之所依。</p>
  <p id="aWJ">如水大流尽，<a id="a-WK"></a> 波浪则不起，</p>
  <p id="aWL">如是意识灭，<a id="a-WM"></a> 种种识不生。</p>
  <p id="aWN">“复次，<a id="a-WO"></a>大慧，<a id="a-WP"></a>今当说妄想自性分别通相。<a id="a-WQ"></a>若妄想自性分别通相善分别，<a id="a-WR"></a>汝及余菩萨摩诃萨，<a id="a-WS"></a>离妄想，<a id="a-WT"></a>到自觉圣；<a id="a-WU"></a>外道通趣善见，<a id="a-WV"></a>觉摄所摄妄想断；<a id="a-WW"></a>缘起种种相，<a id="a-WX"></a>妄想自性行，<a id="a-WY"></a>不复妄想。</p>
  <p id="aWZ">“大慧，<a id="a-Wa"></a>云何妄想自性分别通相？<a id="a-Wb"></a>谓言说妄想、<a id="a-Wc"></a>所说事妄想、<a id="a-Wd"></a>相妄想、<a id="a-We"></a>利妄想、<a id="a-Wf"></a>自性妄想、<a id="a-Wg"></a>因妄想、<a id="a-Wh"></a>见妄想、<a id="a-Wi"></a>成妄想、<a id="a-Wj"></a>生妄想、<a id="a-Wk"></a>不生妄想、<a id="a-Wl"></a>相续妄想、<a id="a-Wm"></a>缚不缚妄想，<a id="a-Wn"></a>是名妄想自性分别通相。</p>
  <p id="aWo">“大慧，<a id="a-Wp"></a>云何言说妄想？<a id="a-Wq"></a>谓种种妙音、<a id="a-Wr"></a>歌咏之声，<a id="a-Ws"></a>美乐计著，<a id="a-Wt"></a>是名言说妄想。</p>
  <p id="aWu">“大慧，<a id="a-Wv"></a>云何所说事妄想？<a id="a-Ww"></a>谓有所说事自性，<a id="a-Wx"></a>圣智所知，<a id="a-Wy"></a>依彼而生言说妄想，<a id="a-Wz"></a>是名所说事妄想。</p>
  <p id="aX0">“大慧，<a id="a-X1"></a>云何相妄想？<a id="a-X2"></a>谓即彼所说事，<a id="a-X3"></a>如鹿渴想，<a id="a-X4"></a>种种计著而计著，<a id="a-X5"></a>谓坚、<a id="a-X6"></a>湿、<a id="a-X7"></a>暖、<a id="a-X8"></a>动相一切性妄想，<a id="a-X9"></a>是名相妄想。</p>
  <p id="aXA">“大慧，<a id="a-XB"></a>云何利妄想？<a id="a-XC"></a>谓乐种种金银珍宝，<a id="a-XD"></a>是名利妄想。</p>
  <p id="aXE">“大慧，<a id="a-XF"></a>云何自性妄想？<a id="a-XG"></a>谓自性持此如是，<a id="a-XH"></a>不异恶见妄想，<a id="a-XI"></a>是名自性妄想。</p>
  <p id="aXJ">“大慧，<a id="a-XK"></a>云何因妄想？<a id="a-XL"></a>谓若因、<a id="a-XM"></a>若缘，<a id="a-XN"></a>有无分别，<a id="a-XO"></a>因相生，<a id="a-XP"></a>是名因妄想。</p>
  <p id="aXQ">“大慧，<a id="a-XR"></a>云何见妄想？<a id="a-XS"></a>谓有无、<a id="a-XT"></a>一异、<a id="a-XU"></a>俱不俱恶见，<a id="a-XV"></a>外道妄想计著妄想，<a id="a-XW"></a>是名见妄想。</p>
  <p id="aXX">“大慧，<a id="a-XY"></a>云何成妄想？<a id="a-XZ"></a>谓我、<a id="a-Xa"></a>我所想，<a id="a-Xb"></a>成决定论，<a id="a-Xc"></a>是名成妄想。</p>
  <p id="aXd">“大慧，<a id="a-Xe"></a>云何生妄想？<a id="a-Xf"></a>谓缘有无性生计著，<a id="a-Xg"></a>是名生妄想。</p>
  <p id="aXh">“大慧，<a id="a-Xi"></a>云何不生妄想？<a id="a-Xj"></a>谓一切性，<a id="a-Xk"></a>本无生无种，<a id="a-Xl"></a>因缘生无因身，<a id="a-Xm"></a>是名不生妄想。</p>
  <p id="aXn">“大慧，<a id="a-Xo"></a>云何相续妄想？<a id="a-Xp"></a>谓彼俱相续，<a id="a-Xq"></a>如金缕，<a id="a-Xr"></a>是名相续妄想。</p>
  <p id="aXs">“大慧，<a id="a-Xt"></a>云何缚不缚妄想？<a id="a-Xu"></a>谓缚不缚因缘计著，<a id="a-Xv"></a>如士夫方便若缚若解，<a id="a-Xw"></a>是名缚不缚妄想。</p>
  <p id="aXx">“于此妄想自性分别通相，<a id="a-Xy"></a>一切愚夫，<a id="a-Xz"></a>计著有无。<a id="a-Y0"></a>大慧，<a id="a-Y1"></a>计著缘起而计著者，<a id="a-Y2"></a>种种妄想计著自性；<a id="a-Y3"></a>如幻示现种种之身，<a id="a-Y4"></a>凡夫妄想，<a id="a-Y5"></a>见种种异幻。<a id="a-Y6"></a>大慧，<a id="a-Y7"></a>幻与种种，<a id="a-Y8"></a>非异非不异。<a id="a-Y9"></a>若异者，<a id="a-YA"></a>幻非种种因；<a id="a-YB"></a>若不异者，<a id="a-YC"></a>幻与种种无差别，<a id="a-YD"></a>而见差别。<a id="a-YE"></a>是故非异、<a id="a-YF"></a>非不异。<a id="a-YG"></a>是故，<a id="a-YH"></a>大慧，<a id="a-YI"></a>汝及余菩萨摩诃萨，<a id="a-YJ"></a>如幻缘起妄想自性，<a id="a-YK"></a>异不异、<a id="a-YL"></a>有无，<a id="a-YM"></a>莫计著。<a id="a-YN"></a>”</p>
  <p id="aYO">尔时，<a id="a-YP"></a>世尊欲重宣此义，<a id="a-YQ"></a>而说偈言：</p>
  <p id="aYR">“心缚于境界，<a id="a-YS"></a> 觉想智随转，</p>
  <p id="aYT">无所有及胜，<a id="a-YU"></a> 平等智慧生。</p>
  <p id="aYV">妄想自性有，<a id="a-YW"></a> 于缘起则无，</p>
  <p id="aYX">妄想或摄受，<a id="a-YY"></a> 缘起非妄想。</p>
  <p id="aYZ">种种支分生，<a id="a-Ya"></a> 如幻则不成，</p>
  <p id="aYb">彼相有种种，<a id="a-Yc"></a> 妄想则不成。</p>
  <p id="aYd">彼相则是过，<a id="a-Ye"></a> 皆从心缚生，</p>
  <p id="aYf">妄想无所知，<a id="a-Yg"></a> 于缘起妄想。</p>
  <p id="aYh">此诸妄想性，<a id="a-Yi"></a> 即是彼缘起，</p>
  <p id="aYj">妄想有种种，<a id="a-Yk"></a> 于缘起妄想。</p>
  <p id="aYl">世谛第一义，<a id="a-Ym"></a> 第三无因生，</p>
  <p id="aYn">妄想说世谛，<a id="a-Yo"></a> 断于圣境界。</p>
  <p id="aYp">譬如修行事，<a id="a-Yq"></a> 于一种种现，</p>
  <p id="aYr">于彼无种种，<a id="a-Ys"></a> 妄想相如是。</p>
  <p id="aYt">譬如种种翳，<a id="a-Yu"></a> 妄想众色现，</p>
  <p id="aYv">翳无色非色，<a id="a-Yw"></a> 缘起不觉然。</p>
  <p id="aYx">譬如炼真金，<a id="a-Yy"></a> 远离诸垢秽，</p>
  <p id="aYz">虚空无云翳，<a id="a-Z0"></a> 妄想净亦然。</p>
  <p id="aZ1">无有妄想性，<a id="a-Z2"></a> 及有彼缘起，</p>
  <p id="aZ3">建立及诽谤，<a id="a-Z4"></a> 悉由妄想坏。</p>
  <p id="aZ5">妄想若无性，<a id="a-Z6"></a> 而有缘起性，</p>
  <p id="aZ7">无性而有性，<a id="a-Z8"></a> 有性无性生。</p>
  <p id="aZ9">依因于妄想，<a id="a-ZA"></a> 而得彼缘起，</p>
  <p id="aZB">相名常相随，<a id="a-ZC"></a> 而生诸妄想。</p>
  <p id="aZD">究竟不成就，<a id="a-ZE"></a> 则度诸妄想，</p>
  <p id="aZF">然后知清净，<a id="a-ZG"></a> 是名第一义。</p>
  <p id="aZH">妄想有十二，<a id="a-ZI"></a> 缘起有六种，</p>
  <p id="aZJ">自觉知尔焰，<a id="a-ZK"></a> 彼无有差别。</p>
  <p id="aZL">五法为真实，<a id="a-ZM"></a> 自性有三种，</p>
  <p id="aZN">修行分别此，<a id="a-ZO"></a> 不越于如如。</p>
  <p id="aZP">众相及缘起，<a id="a-ZQ"></a> 彼名起妄想，</p>
  <p id="aZR">彼诸妄想相，<a id="a-ZS"></a> 从彼缘起生。</p>
  <p id="aZT">觉慧善观察，<a id="a-ZU"></a> 无缘无妄想，</p>
  <p id="aZV">成已无有性，<a id="a-ZW"></a> 云何妄想觉？</p>
  <p id="aZX">彼妄想自性，<a id="a-ZY"></a> 建立二自性，</p>
  <p id="aZZ">妄想种种现，<a id="a-Za"></a> 清净圣境界。</p>
  <p id="aZb">妄想如画色，<a id="a-Zc"></a> 缘起计妄想，</p>
  <p id="aZd">若异妄想者，<a id="a-Ze"></a> 即依外道论。</p>
  <p id="aZf">妄想说所想，<a id="a-Zg"></a> 因见和合生，</p>
  <p id="aZh">离二妄想者，<a id="a-Zi"></a> 如是则为成。<a id="a-Zj"></a>”</p>
  <p id="aZk">大慧菩萨摩诃萨，<a id="a-Zl"></a>复白佛言：<a id="a-Zm"></a>“世尊，<a id="a-Zn"></a>惟愿为说自觉圣智相及一乘。<a id="a-Zo"></a>若自觉圣智相及一乘，<a id="a-Zp"></a>我及余菩萨，<a id="a-Zq"></a>善自觉圣智相及一乘，<a id="a-Zr"></a>不由于他，<a id="a-Zs"></a>通达佛法。<a id="a-Zt"></a>”</p>
  <p id="aZu">佛告大慧：<a id="a-Zv"></a>“谛听！<a id="a-Zw"></a>谛听！<a id="a-Zx"></a>善思念之，<a id="a-Zy"></a>当为汝说。<a id="a-Zz"></a>”</p>
  <p id="aa0">大慧白佛言：<a id="a-a1"></a>“唯然受教。<a id="a-a2"></a>”</p>
  <p id="aa3">佛告大慧：<a id="a-a4"></a>“前圣所知，<a id="a-a5"></a>转相传授，<a id="a-a6"></a>妄想无性。<a id="a-a7"></a>菩萨摩诃萨，<a id="a-a8"></a>独一静处，<a id="a-a9"></a>自觉观察，<a id="a-aA"></a>不由于他，<a id="a-aB"></a>离见妄想；<a id="a-aC"></a>上上升进，<a id="a-aD"></a>入如来地，<a id="a-aE"></a>是名自觉圣智相。</p>
  <p id="aaF">“大慧，<a id="a-aG"></a>云何一乘相？<a id="a-aH"></a>谓得一乘道觉，<a id="a-aI"></a>我说一乘。<a id="a-aJ"></a>云何得一乘道觉？<a id="a-aK"></a>谓摄所摄妄想，<a id="a-aL"></a>如实处不生妄想，<a id="a-aM"></a>是名一乘觉。<a id="a-aN"></a>大慧，<a id="a-aO"></a>一乘觉者，<a id="a-aP"></a>非余外道、<a id="a-aQ"></a>声闻、<a id="a-aR"></a>缘觉、<a id="a-aS"></a>梵天王等之所能得，<a id="a-aT"></a>唯除如来，<a id="a-aU"></a>以是故说名一乘。<a id="a-aV"></a>”</p>
  <p id="aaW">大慧白佛言：<a id="a-aX"></a>“世尊，<a id="a-aY"></a>何故说三乘，<a id="a-aZ"></a>而不说一乘？<a id="a-aa"></a>”</p>
  <p id="aab">佛告大慧：<a id="a-ac"></a>“不自般涅槃法故，<a id="a-ad"></a>不说一切声闻、<a id="a-ae"></a>缘觉一乘。<a id="a-af"></a>以一切声闻、<a id="a-ag"></a>缘觉，<a id="a-ah"></a>如来调伏，<a id="a-ai"></a>授寂静方便而得解脱，<a id="a-aj"></a>非自己力，<a id="a-ak"></a>是故不说一乘。<a id="a-al"></a>复次，<a id="a-am"></a>大慧，<a id="a-an"></a>烦恼、<a id="a-ao"></a>障业、<a id="a-ap"></a>习气不断故，<a id="a-aq"></a>不说一切声闻、<a id="a-ar"></a>缘觉一乘；<a id="a-as"></a>不觉法无我，<a id="a-at"></a>不离分段死，<a id="a-au"></a>故说三乘。<a id="a-av"></a>大慧，<a id="a-aw"></a>彼诸一切起烦恼、<a id="a-ax"></a>过、<a id="a-ay"></a>习气断，<a id="a-az"></a>及觉法无我。<a id="a-b0"></a>彼一切起烦恼、<a id="a-b1"></a>过、<a id="a-b2"></a>习气断，<a id="a-b3"></a>三昧乐味著非性，<a id="a-b4"></a>无漏界觉；<a id="a-b5"></a>觉已，<a id="a-b6"></a>复入出世间上上无漏界，<a id="a-b7"></a>满足众具，<a id="a-b8"></a>当得如来不思议自在法身。<a id="a-b9"></a>”</p>
  <p id="abA">尔时，<a id="a-bB"></a>世尊欲重宣此义，<a id="a-bC"></a>而说偈言：</p>
  <p id="abD">“诸天及梵乘，<a id="a-bE"></a> 声闻缘觉乘，</p>
  <p id="abF">诸佛如来乘，<a id="a-bG"></a> 我说此诸乘。</p>
  <p id="abH">乃至有心转，<a id="a-bI"></a> 诸乘非究竟，</p>
  <p id="abJ">若彼心灭尽，<a id="a-bK"></a> 无乘及乘者。</p>
  <p id="abL">无有乘建立，<a id="a-bM"></a> 我说为一乘，</p>
  <p id="abN">引导众生故，<a id="a-bO"></a> 分别说诸乘。</p>
  <p id="abP">解脱有三种，<a id="a-bQ"></a> 及与法无我，</p>
  <p id="abR">烦恼智慧等，<a id="a-bS"></a> 解脱则远离。</p>
  <p id="abT">譬如海浮木，<a id="a-bU"></a> 常随波浪转，</p>
  <p id="abV">声闻愚亦然，<a id="a-bW"></a> 相风所漂荡。</p>
  <p id="abX">彼起烦恼灭，<a id="a-bY"></a> 除习烦恼愚，</p>
  <p id="abZ">味著三昧乐，<a id="a-ba"></a> 安住无漏界，</p>
  <p id="abb">无有究竟趣，<a id="a-bc"></a> 亦复不退还，</p>
  <p id="abd">得诸三昧身，<a id="a-be"></a> 乃至劫不觉。</p>
  <p id="abf">譬如昏醉人，<a id="a-bg"></a> 酒消然后觉，</p>
  <p id="abh">彼觉法亦然，<a id="a-bi"></a> 得佛无上身。<a id="a-bj"></a>”</p>
 </body>
</html>