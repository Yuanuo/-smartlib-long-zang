<!doctype html>
<html id="z3IBTf5M1" data-ver="1974">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">妙法莲华经卷第五</h1>
  <h2 id="a2">安乐行品第十四</h2>
  <p id="a3">尔时，<a id="a-4"></a>文殊师利法王子菩萨摩诃萨白佛言：<a id="a-5"></a>“世尊，<a id="a-6"></a>是诸菩萨甚为难有，<a id="a-7"></a>敬顺佛故发大誓愿，<a id="a-8"></a>于后恶世护持读说是《法华经》。<a id="a-9"></a>世尊，<a id="a-A"></a>菩萨摩诃萨，<a id="a-B"></a>于后恶世，<a id="a-C"></a>云何能说是经？<a id="a-D"></a>”</p>
  <p id="aE">佛告文殊师利：<a id="a-F"></a>“若菩萨摩诃萨于后恶世欲说是经，<a id="a-G"></a>当安住四法：<a id="a-H"></a>一者、<a id="a-I"></a>安住菩萨行处亲近处，<a id="a-J"></a>能为众生演说是经。</p>
  <p id="aK">“文殊师利，<a id="a-L"></a>云何名菩萨摩诃萨行处？<a id="a-M"></a>若菩萨摩诃萨住忍辱地，<a id="a-N"></a>柔和善顺而不卒暴，<a id="a-O"></a>心亦不惊，<a id="a-P"></a>又复于法无所行，<a id="a-Q"></a>而观诸法如实相，<a id="a-R"></a>亦不行、<a id="a-S"></a>不分别，<a id="a-T"></a>是名菩萨摩诃萨行处。</p>
  <p id="aU">“云何名菩萨摩诃萨亲近处？<a id="a-V"></a>菩萨摩诃萨不亲近国王、<a id="a-W"></a>王子、<a id="a-X"></a>大臣、<a id="a-Y"></a>官长；<a id="a-Z"></a>不亲近诸外道、<a id="a-a"></a>梵志、<a id="a-b"></a>尼揵子等，<a id="a-c"></a>及造世俗文笔、<a id="a-d"></a>赞咏外书，<a id="a-e"></a>及路伽耶陀、<a id="a-f"></a>逆路伽耶陀者；<a id="a-g"></a>亦不亲近诸有凶戏、<a id="a-h"></a>相叉相扑及那罗等种种变现之戏；<a id="a-i"></a>又不亲近旃陀罗，<a id="a-j"></a>及畜猪羊鸡狗、<a id="a-k"></a>畋猎渔捕诸恶律仪，<a id="a-l"></a>如是人等。<a id="a-m"></a>或时来者，<a id="a-n"></a>则为说法，<a id="a-o"></a>无所希望。<a id="a-p"></a>又不亲近求声闻比丘、<a id="a-q"></a>比丘尼、<a id="a-r"></a>优婆塞、<a id="a-s"></a>优婆夷，<a id="a-t"></a>亦不问讯。<a id="a-u"></a>若于房中，<a id="a-v"></a>若经行处，<a id="a-w"></a>若在讲堂中，<a id="a-x"></a>不共住止。<a id="a-y"></a>或时来者，<a id="a-z"></a>随宜说法，<a id="a-10"></a>无所希求。<a id="a-11"></a>文殊师利，<a id="a-12"></a>又菩萨摩诃萨，<a id="a-13"></a>不应于女人身取能生欲想相而为说法，<a id="a-14"></a>亦不乐见。<a id="a-15"></a>若入他家，<a id="a-16"></a>不与小女、<a id="a-17"></a>处女、<a id="a-18"></a>寡女等共语，<a id="a-19"></a>亦复不近五种不男之人以为亲厚，<a id="a-1A"></a>不独入他家。<a id="a-1B"></a>若有因缘须独入时，<a id="a-1C"></a>但一心念佛。<a id="a-1D"></a>若为女人说法，<a id="a-1E"></a>不露齿笑，<a id="a-1F"></a>不现胸臆，<a id="a-1G"></a>乃至为法犹不亲厚，<a id="a-1H"></a>况复余事？<a id="a-1I"></a>不乐畜年少弟子、<a id="a-1J"></a>沙弥、<a id="a-1K"></a>小儿，<a id="a-1L"></a>亦不乐与同师。<a id="a-1M"></a>常好坐禅，<a id="a-1N"></a>在于闲处修摄其心。<a id="a-1O"></a>文殊师利，<a id="a-1P"></a>是名初亲近处。</p>
  <p id="a1Q">“复次，<a id="a-1R"></a>菩萨摩诃萨观一切法空，<a id="a-1S"></a>如实相，<a id="a-1T"></a>不颠倒、<a id="a-1U"></a>不动、<a id="a-1V"></a>不退、<a id="a-1W"></a>不转，<a id="a-1X"></a>如虚空，<a id="a-1Y"></a>无所有性，<a id="a-1Z"></a>一切语言道断，<a id="a-1a"></a>不生、<a id="a-1b"></a>不出、<a id="a-1c"></a>不起，<a id="a-1d"></a>无名无相，<a id="a-1e"></a>实无所有，<a id="a-1f"></a>无量无边，<a id="a-1g"></a>无碍无障，<a id="a-1h"></a>但以因缘有，<a id="a-1i"></a>从颠倒生故说。<a id="a-1j"></a>常乐观如是法相，<a id="a-1k"></a>是名菩萨摩诃萨第二亲近处。</p>
  <p id="a1l">尔时，<a id="a-1m"></a>世尊欲重宣此义，<a id="a-1n"></a>而说偈言：</p>
  <p id="a1o">“若有菩萨，<a id="a-1p"></a>　于后恶世，<a id="a-1q"></a>　无怖畏心，<a id="a-1r"></a>　欲说是经，</p>
  <p id="a1s">应入行处，<a id="a-1t"></a>　及亲近处。</p>
  <p id="a1u">常离国王，<a id="a-1v"></a>　及国王子，<a id="a-1w"></a>　大臣官长，<a id="a-1x"></a>　凶险戏者，</p>
  <p id="a1y">及旃陀罗，<a id="a-1z"></a>　外道梵志。</p>
  <p id="a20">亦不亲近，<a id="a-21"></a>　增上慢人，<a id="a-22"></a>　贪著小乘，<a id="a-23"></a>　三藏学者；</p>
  <p id="a24">破戒比丘，<a id="a-25"></a>　名字罗汉，<a id="a-26"></a>　及比丘尼，<a id="a-27"></a>　好戏笑者。</p>
  <p id="a28">深著五欲，<a id="a-29"></a>　求现灭度，<a id="a-2A"></a>　诸优婆夷，<a id="a-2B"></a>　皆勿亲近。</p>
  <p id="a2C">若是人等，<a id="a-2D"></a>　以好心来，<a id="a-2E"></a>　到菩萨所，<a id="a-2F"></a>　为闻佛道；</p>
  <p id="a2G">菩萨则以，<a id="a-2H"></a>　无所畏心，<a id="a-2I"></a>　不怀希望，<a id="a-2J"></a>　而为说法。</p>
  <p id="a2K">寡女处女，<a id="a-2L"></a>　及诸不男，<a id="a-2M"></a>　皆勿亲近，<a id="a-2N"></a>　以为亲厚。</p>
  <p id="a2O">亦莫亲近，<a id="a-2P"></a>　屠儿魁脍，<a id="a-2Q"></a>　畋猎渔捕，<a id="a-2R"></a>　为利杀害，</p>
  <p id="a2S">贩肉自活，<a id="a-2T"></a>　炫卖女色，<a id="a-2U"></a>　如是之人，<a id="a-2V"></a>　皆勿亲近。</p>
  <p id="a2W">凶险相扑，<a id="a-2X"></a>　种种嬉戏，<a id="a-2Y"></a>　诸淫女等，<a id="a-2Z"></a>　尽勿亲近。</p>
  <p id="a2a">莫独屏处，<a id="a-2b"></a>　为女说法；<a id="a-2c"></a>　若说法时，<a id="a-2d"></a>　无得戏笑。</p>
  <p id="a2e">入里乞食，<a id="a-2f"></a>　将一比丘；<a id="a-2g"></a>　若无比丘，<a id="a-2h"></a>　一心念佛。</p>
  <p id="a2i">是则名为，<a id="a-2j"></a>　行处近处，<a id="a-2k"></a>　以此二处，<a id="a-2l"></a>　能安乐说。</p>
  <p id="a2m">又复不行，<a id="a-2n"></a>　上中下法，<a id="a-2o"></a>　有为无为，<a id="a-2p"></a>　实不实法；</p>
  <p id="a2q">亦不分别，<a id="a-2r"></a>　是男是女。<a id="a-2s"></a>　不得诸法，<a id="a-2t"></a>　不知不见，</p>
  <p id="a2u">是则名为，<a id="a-2v"></a>　菩萨行处。<a id="a-2w"></a>　一切诸法，<a id="a-2x"></a>　空无所有，</p>
  <p id="a2y">无有常住，<a id="a-2z"></a>　亦无起灭，<a id="a-30"></a>　是名智者，<a id="a-31"></a>　所亲近处。</p>
  <p id="a32">颠倒分别，<a id="a-33"></a>　诸法有无，<a id="a-34"></a>是实非实，<a id="a-35"></a>　是生非生。</p>
  <p id="a36">在于闲处，<a id="a-37"></a>　修摄其心，<a id="a-38"></a>　安住不动，<a id="a-39"></a>　如须弥山，</p>
  <p id="a3A">观一切法，<a id="a-3B"></a>　皆无所有，<a id="a-3C"></a>　犹如虚空，<a id="a-3D"></a>　无有坚固，</p>
  <p id="a3E">不生不出，<a id="a-3F"></a>　不动不退，<a id="a-3G"></a>　常住一相，<a id="a-3H"></a>　是名近处。</p>
  <p id="a3I">若有比丘，<a id="a-3J"></a>　于我灭后，<a id="a-3K"></a>　入是行处，<a id="a-3L"></a>　及亲近处，</p>
  <p id="a3M">说斯经时，<a id="a-3N"></a>　无有怯弱。</p>
  <p id="a3O">菩萨有时，<a id="a-3P"></a>　入于静室，<a id="a-3Q"></a>　以正忆念，<a id="a-3R"></a>　随义观法。</p>
  <p id="a3S">从禅定起，<a id="a-3T"></a>　为诸国王，<a id="a-3U"></a>　王子臣民，<a id="a-3V"></a>　婆罗门等，</p>
  <p id="a3W">开化演畅，<a id="a-3X"></a>　说斯经典，<a id="a-3Y"></a>　其心安隐，<a id="a-3Z"></a>　无有怯弱。</p>
  <p id="a3a">文殊师利，<a id="a-3b"></a>　是名菩萨，<a id="a-3c"></a>　安住初法，<a id="a-3d"></a>　能于后世，</p>
  <p id="a3e">说法华经。</p>
  <p id="a3f">“又文殊师利，<a id="a-3g"></a>如来灭后，<a id="a-3h"></a>于末法中欲说是经，<a id="a-3i"></a>应住安乐行。<a id="a-3j"></a>若口宣说，<a id="a-3k"></a>若读经时，<a id="a-3l"></a>不乐说人及经典过，<a id="a-3m"></a>亦不轻慢诸余法师，<a id="a-3n"></a>不说他人好恶长短，<a id="a-3o"></a>于声闻人亦不称名说其过恶，<a id="a-3p"></a>亦不称名赞叹其美，<a id="a-3q"></a>又亦不生怨嫌之心。<a id="a-3r"></a>善修如是安乐心故，<a id="a-3s"></a>诸有听者不逆其意。<a id="a-3t"></a>有所难问，<a id="a-3u"></a>不以小乘法答，<a id="a-3v"></a>但以大乘而为解说，<a id="a-3w"></a>令得一切种智。<a id="a-3x"></a>”</p>
  <p id="a3y">尔时，<a id="a-3z"></a>世尊欲重宣此义，<a id="a-40"></a>而说偈言：</p>
  <p id="a41">“菩萨常乐，<a id="a-42"></a>　安隐说法，<a id="a-43"></a>　于清净地，<a id="a-44"></a>　而施床座；</p>
  <p id="a45">以油涂身，<a id="a-46"></a>　澡浴尘秽，<a id="a-47"></a>　著新净衣，<a id="a-48"></a>　内外俱净；</p>
  <p id="a49">安处法座，<a id="a-4A"></a>　随问为说。</p>
  <p id="a4B">若有比丘，<a id="a-4C"></a>　及比丘尼，<a id="a-4D"></a>　诸优婆塞，<a id="a-4E"></a>　及优婆夷，</p>
  <p id="a4F">国王王子，<a id="a-4G"></a>　群臣士民，<a id="a-4H"></a>　以微妙义，<a id="a-4I"></a>　和颜为说。</p>
  <p id="a4J">若有难问，<a id="a-4K"></a>　随义而答，<a id="a-4L"></a>　因缘譬喻，<a id="a-4M"></a>　敷演分别，</p>
  <p id="a4N">以是方便，<a id="a-4O"></a>　皆使发心，<a id="a-4P"></a>　渐渐增益，<a id="a-4Q"></a>　入于佛道。</p>
  <p id="a4R">除懒惰意，<a id="a-4S"></a>　及懈怠想，<a id="a-4T"></a>　离诸忧恼，<a id="a-4U"></a>　慈心说法，</p>
  <p id="a4V">昼夜常说，<a id="a-4W"></a>　无上道教，<a id="a-4X"></a>　以诸因缘，<a id="a-4Y"></a>　无量譬喻，</p>
  <p id="a4Z">开示众生，<a id="a-4a"></a>　咸令欢喜。<a id="a-4b"></a>　衣服卧具，<a id="a-4c"></a>　饮食医药，</p>
  <p id="a4d">而于其中，<a id="a-4e"></a>　无所希望。<a id="a-4f"></a>　但一心念，<a id="a-4g"></a>　说法因缘，</p>
  <p id="a4h">愿成佛道，<a id="a-4i"></a>　令众亦尔，<a id="a-4j"></a>　是则大利，<a id="a-4k"></a>　安乐供养。</p>
  <p id="a4l">我灭度后，<a id="a-4m"></a>　若有比丘，<a id="a-4n"></a>　能演说斯，<a id="a-4o"></a>　妙法华经，</p>
  <p id="a4p">心无嫉恚，<a id="a-4q"></a>　诸恼障碍，<a id="a-4r"></a>　亦无忧愁，<a id="a-4s"></a>　及骂詈者，</p>
  <p id="a4t">又无怖畏，<a id="a-4u"></a>　加刀杖等，<a id="a-4v"></a>　亦无摈出，<a id="a-4w"></a>　安住忍故。</p>
  <p id="a4x">智者如是，<a id="a-4y"></a>　善修其心，<a id="a-4z"></a>　能住安乐，<a id="a-50"></a>　如我上说。</p>
  <p id="a51">其人功德，<a id="a-52"></a>　千万亿劫，<a id="a-53"></a>　算数譬喻，<a id="a-54"></a>　说不能尽。</p>
  <p id="a55">“又文殊师利，<a id="a-56"></a>菩萨摩诃萨于后末世法欲灭时，<a id="a-57"></a>受持读诵斯经典者，<a id="a-58"></a>无怀嫉妒謟诳之心，<a id="a-59"></a>亦勿轻骂学佛道者求其长短。<a id="a-5A"></a>若比丘、<a id="a-5B"></a>比丘尼、<a id="a-5C"></a>优婆塞、<a id="a-5D"></a>优婆夷，<a id="a-5E"></a>求声闻者，<a id="a-5F"></a>求辟支佛者，<a id="a-5G"></a>求菩萨道者，<a id="a-5H"></a>无得恼之令其疑悔，<a id="a-5I"></a>语其人言：<a id="a-5J"></a>‘汝等去道甚远，<a id="a-5K"></a>终不能得一切种智。<a id="a-5L"></a>所以者何？<a id="a-5M"></a>汝是放逸之人，<a id="a-5N"></a>于道懈怠故。<a id="a-5O"></a>’又亦不应戏论诸法有所诤竞。<a id="a-5P"></a>当于一切众生起大悲想，<a id="a-5Q"></a>于诸如来起慈父想，<a id="a-5R"></a>于诸菩萨起大师想，<a id="a-5S"></a>于十方诸大菩萨常应深心恭敬礼拜，<a id="a-5T"></a>于一切众生平等说法。<a id="a-5U"></a>以顺法故不多不少，<a id="a-5V"></a>乃至深爱法者，<a id="a-5W"></a>亦不为多说。</p>
  <p id="a5X">“文殊师利，<a id="a-5Y"></a>是菩萨摩诃萨于后末世法欲灭时，<a id="a-5Z"></a>有成就是第三安乐行者，<a id="a-5a"></a>说是法时无能恼乱，<a id="a-5b"></a>得好同学共读诵是经，<a id="a-5c"></a>亦得大众而来听受，<a id="a-5d"></a>听已能持，<a id="a-5e"></a>持已能诵，<a id="a-5f"></a>诵已能说，<a id="a-5g"></a>说已能书。<a id="a-5h"></a>若使人书，<a id="a-5i"></a>供养经卷，<a id="a-5j"></a>恭敬尊重赞叹。<a id="a-5k"></a>”</p>
  <p id="a5l">尔时，<a id="a-5m"></a>世尊欲重宣此义，<a id="a-5n"></a>而说偈言：</p>
  <p id="a5o">“若欲说是经，<a id="a-5p"></a>　当舍嫉恚慢，</p>
  <p id="a5q">謟诳邪伪心，<a id="a-5r"></a>　常修质直行。</p>
  <p id="a5s">不轻蔑于人，<a id="a-5t"></a>　亦不戏论法，</p>
  <p id="a5u">不令他疑悔，<a id="a-5v"></a>　云汝不得佛。</p>
  <p id="a5w">是佛子说法，<a id="a-5x"></a>　常柔和能忍，</p>
  <p id="a5y">慈悲于一切，<a id="a-5z"></a>　不生懈怠心。</p>
  <p id="a60">十方大菩萨，<a id="a-61"></a>　愍众故行道，</p>
  <p id="a62">应生恭敬心，<a id="a-63"></a>　是则我大师。</p>
  <p id="a64">于诸佛世尊，<a id="a-65"></a>　生无上父想，</p>
  <p id="a66">破于憍慢心，<a id="a-67"></a>　说法无障碍。</p>
  <p id="a68">第三法如是，<a id="a-69"></a>　智者应守护，</p>
  <p id="a6A">一心安乐行，<a id="a-6B"></a>　无量众所敬。</p>
  <p id="a6C">“又文殊师利，<a id="a-6D"></a>菩萨摩诃萨于后末世法欲灭时，<a id="a-6E"></a>有持是《法华经》者，<a id="a-6F"></a>于在家、<a id="a-6G"></a>出家人中生大慈心，<a id="a-6H"></a>于非菩萨人中生大悲心，<a id="a-6I"></a>应作是念：<a id="a-6J"></a>‘如是之人则为大失，<a id="a-6K"></a>如来方便随宜说法，<a id="a-6L"></a>不闻不知，<a id="a-6M"></a>不觉不问，<a id="a-6N"></a>不信不解。<a id="a-6O"></a>其人虽不问不信不解是经，<a id="a-6P"></a>我得阿耨多罗三藐三菩提时，<a id="a-6Q"></a>随在何地，<a id="a-6R"></a>以神通力、<a id="a-6S"></a>智慧力，<a id="a-6T"></a>引之令得住是法中。<a id="a-6U"></a>’文殊师利，<a id="a-6V"></a>是菩萨摩诃萨于如来灭后，<a id="a-6W"></a>有成就此第四法者，<a id="a-6X"></a>说是法时无有过失，<a id="a-6Y"></a>常为比丘、<a id="a-6Z"></a>比丘尼、<a id="a-6a"></a>优婆塞、<a id="a-6b"></a>优婆夷、<a id="a-6c"></a>国王、<a id="a-6d"></a>王子、<a id="a-6e"></a>大臣、<a id="a-6f"></a>人民、<a id="a-6g"></a>婆罗门、<a id="a-6h"></a>居士等，<a id="a-6i"></a>供养恭敬，<a id="a-6j"></a>尊重赞叹，<a id="a-6k"></a>虚空诸天为听法故亦常随侍。<a id="a-6l"></a>若在聚落、<a id="a-6m"></a>城邑、<a id="a-6n"></a>空闲林中，<a id="a-6o"></a>有人来欲难问者，<a id="a-6p"></a>诸天昼夜常为法故而卫护之，<a id="a-6q"></a>能令听者皆得欢喜。<a id="a-6r"></a>所以者何？<a id="a-6s"></a>此经是一切过去、<a id="a-6t"></a>未来、<a id="a-6u"></a>现在诸佛神力所护故。<a id="a-6v"></a>文殊师利，<a id="a-6w"></a>是《法华经》于无量国中，<a id="a-6x"></a>乃至名字不可得闻，<a id="a-6y"></a>何况得见受持读诵？</p>
  <p id="a6z">“文殊师利，<a id="a-70"></a>譬如强力转轮圣王，<a id="a-71"></a>欲以威势降伏诸国，<a id="a-72"></a>而诸小王不顺其命，<a id="a-73"></a>时转轮王起种种兵而往讨罚。<a id="a-74"></a>王见兵众战有功者，<a id="a-75"></a>即大欢喜随功赏赐，<a id="a-76"></a>或与田宅、<a id="a-77"></a>聚落、<a id="a-78"></a>城邑，<a id="a-79"></a>或与衣服严身之具，<a id="a-7A"></a>或与种种珍宝，<a id="a-7B"></a>金、<a id="a-7C"></a>银、<a id="a-7D"></a>琉璃、<a id="a-7E"></a>砗磲、<a id="a-7F"></a>码碯、<a id="a-7G"></a>珊瑚、<a id="a-7H"></a>琥珀，<a id="a-7I"></a>象马车乘、<a id="a-7J"></a>奴婢人民，<a id="a-7K"></a>唯髻中明珠不以与之。<a id="a-7L"></a>所以者何？<a id="a-7M"></a>独王顶上有此一珠。<a id="a-7N"></a>若以与之，<a id="a-7O"></a>王诸眷属必大惊怪。<a id="a-7P"></a>文殊师利，<a id="a-7Q"></a>如来亦复如是，<a id="a-7R"></a>以禅定智慧力得法国土，<a id="a-7S"></a>王于三界，<a id="a-7T"></a>而诸魔王不肯顺伏。<a id="a-7U"></a>如来贤圣诸将与之共战，<a id="a-7V"></a>其有功者心亦欢喜，<a id="a-7W"></a>于四众中为说诸经令其心悦，<a id="a-7X"></a>赐以禅定、<a id="a-7Y"></a>解脱、<a id="a-7Z"></a>无漏根力诸法之财，<a id="a-7a"></a>又复赐与涅槃之城言得灭度，<a id="a-7b"></a>引导其心令皆欢喜，<a id="a-7c"></a>而不为说是《法华经》。</p>
  <p id="a7d">“文殊师利，<a id="a-7e"></a>如转轮王见诸兵众有大功者心甚欢喜，<a id="a-7f"></a>以此难信之珠久在髻中，<a id="a-7g"></a>不妄与人，<a id="a-7h"></a>而今与之。<a id="a-7i"></a>如来亦复如是，<a id="a-7j"></a>于三界中为大法王，<a id="a-7k"></a>以法教化一切众生，<a id="a-7l"></a>见贤圣军与五阴魔、<a id="a-7m"></a>烦恼魔、<a id="a-7n"></a>死魔共战有大功勋，<a id="a-7o"></a>灭三毒、<a id="a-7p"></a>出三界、<a id="a-7q"></a>破魔网，<a id="a-7r"></a>尔时如来亦大欢喜，<a id="a-7s"></a>此《法华经》能令众生至一切智，<a id="a-7t"></a>一切世间多怨难信，<a id="a-7u"></a>先所未说而今说之。<a id="a-7v"></a>文殊师利，<a id="a-7w"></a>此《法华经》，<a id="a-7x"></a>是诸如来第一之说，<a id="a-7y"></a>于诸说中最为甚深，<a id="a-7z"></a>末后赐与；<a id="a-80"></a>如彼强力之王，<a id="a-81"></a>久护明珠今乃与之。<a id="a-82"></a>文殊师利，<a id="a-83"></a>此《法华经》，<a id="a-84"></a>诸佛如来秘密之藏，<a id="a-85"></a>于诸经中最在其上，<a id="a-86"></a>长夜守护不妄宣说，<a id="a-87"></a>始于今日乃与汝等而敷演之。<a id="a-88"></a>”</p>
  <p id="a89">尔时，<a id="a-8A"></a>世尊欲重宣此义，<a id="a-8B"></a>而说偈言：</p>
  <p id="a8C">“常行忍辱，<a id="a-8D"></a>　哀愍一切，<a id="a-8E"></a>　乃能演说，<a id="a-8F"></a>　佛所赞经。</p>
  <p id="a8G">后末世时，<a id="a-8H"></a>　持此经者，<a id="a-8I"></a>　于家出家，<a id="a-8J"></a>　及非菩萨，</p>
  <p id="a8K">应生慈悲！<a id="a-8L"></a>　斯等不闻，<a id="a-8M"></a>　不信是经，<a id="a-8N"></a>　则为大失。</p>
  <p id="a8O">我得佛道，<a id="a-8P"></a>　以诸方便，<a id="a-8Q"></a>　为说此法，<a id="a-8R"></a>　令住其中。</p>
  <p id="a8S">譬如强力，<a id="a-8T"></a>　转轮之王，<a id="a-8U"></a>　兵战有功，<a id="a-8V"></a>　赏赐诸物，</p>
  <p id="a8W">象马车乘，<a id="a-8X"></a>　严身之具，<a id="a-8Y"></a>　及诸田宅，<a id="a-8Z"></a>　聚落城邑，</p>
  <p id="a8a">或与衣服，<a id="a-8b"></a>　种种珍宝，<a id="a-8c"></a>　奴婢财物，<a id="a-8d"></a>　欢喜赐与。</p>
  <p id="a8e">如有勇健，<a id="a-8f"></a>　能为难事，<a id="a-8g"></a>　王解髻中，<a id="a-8h"></a>　明珠赐之。</p>
  <p id="a8i">如来亦尔，<a id="a-8j"></a>　为诸法王，<a id="a-8k"></a>　忍辱大力，<a id="a-8l"></a>　智慧宝藏，</p>
  <p id="a8m">以大慈悲，<a id="a-8n"></a>　如法化世；<a id="a-8o"></a>　见一切人，<a id="a-8p"></a>　受诸苦恼，</p>
  <p id="a8q">欲求解脱，<a id="a-8r"></a>　与诸魔战，<a id="a-8s"></a>　为是众生，<a id="a-8t"></a>　说种种法。</p>
  <p id="a8u">以大方便，<a id="a-8v"></a>　说此诸经，<a id="a-8w"></a>　既知众生，<a id="a-8x"></a>　得其力已，</p>
  <p id="a8y">末后乃为，<a id="a-8z"></a>　说是法华；<a id="a-90"></a>　如王解髻，<a id="a-91"></a>　明珠与之。</p>
  <p id="a92">此经为尊，<a id="a-93"></a>　众经中上，<a id="a-94"></a>　我常守护，<a id="a-95"></a>　不妄开示，</p>
  <p id="a96">今正是时，<a id="a-97"></a>　为汝等说。<a id="a-98"></a>　我灭度后，<a id="a-99"></a>　求佛道者，</p>
  <p id="a9A">欲得安隐，<a id="a-9B"></a>　演说斯经，<a id="a-9C"></a>　应当亲近，<a id="a-9D"></a>　如是四法。</p>
  <p id="a9E">读是经者，<a id="a-9F"></a>　常无忧恼；<a id="a-9G"></a>　又无病痛，<a id="a-9H"></a>　颜色鲜白；</p>
  <p id="a9I">不生贫穷，<a id="a-9J"></a>　卑贱丑陋；<a id="a-9K"></a>　众生乐见，<a id="a-9L"></a>　如慕贤圣，</p>
  <p id="a9M">天诸童子，<a id="a-9N"></a>　以为给使；<a id="a-9O"></a>　刀杖不加，<a id="a-9P"></a>　毒不能害；</p>
  <p id="a9Q">若人恶骂，<a id="a-9R"></a>　口则闭塞；<a id="a-9S"></a>　游行无畏，<a id="a-9T"></a>　如师子王，</p>
  <p id="a9U">智慧光明，<a id="a-9V"></a>　如日之照。<a id="a-9W"></a>　若于梦中，<a id="a-9X"></a>　但见妙事，</p>
  <p id="a9Y">见诸如来，<a id="a-9Z"></a>　坐师子座，<a id="a-9a"></a>　诸比丘众，<a id="a-9b"></a>　围绕说法。</p>
  <p id="a9c">又见龙神，<a id="a-9d"></a>　阿修罗等，<a id="a-9e"></a>　数如恒沙，<a id="a-9f"></a>　恭敬合掌，</p>
  <p id="a9g">自见其身，<a id="a-9h"></a>　而为说法。<a id="a-9i"></a>　又见诸佛，<a id="a-9j"></a>　身相金色，</p>
  <p id="a9k">放无量光，<a id="a-9l"></a>　照于一切，<a id="a-9m"></a>　以梵音声，<a id="a-9n"></a>　演说诸法。</p>
  <p id="a9o">佛为四众，<a id="a-9p"></a>　说无上法，<a id="a-9q"></a>　见身处中，<a id="a-9r"></a>　合掌赞佛，</p>
  <p id="a9s">闻法欢喜，<a id="a-9t"></a>　而为供养，<a id="a-9u"></a>　得陀罗尼，<a id="a-9v"></a>　证不退智。</p>
  <p id="a9w">佛知其心，<a id="a-9x"></a>　深入佛道，<a id="a-9y"></a>　即为授记，<a id="a-9z"></a>　成最正觉：</p>
  <p id="aA0">‘汝善男子，<a id="a-A1"></a>　当于来世，<a id="a-A2"></a>　得无量智，<a id="a-A3"></a>　佛之大道，</p>
  <p id="aA4">国土严净，<a id="a-A5"></a>　广大无比，<a id="a-A6"></a>　亦有四众，<a id="a-A7"></a>　合掌听法。<a id="a-A8"></a>’</p>
  <p id="aA9">又见自身，<a id="a-AA"></a>　在山林中，<a id="a-AB"></a>　修习善法，<a id="a-AC"></a>　证诸实相，</p>
  <p id="aAD">深入禅定，<a id="a-AE"></a>　见十方佛。</p>
  <p id="aAF">诸佛身金色，<a id="a-AG"></a>　百福相庄严，</p>
  <p id="aAH">闻法为人说，<a id="a-AI"></a>　常有是好梦。</p>
  <p id="aAJ">又梦作国王，<a id="a-AK"></a>　舍宫殿眷属，</p>
  <p id="aAL">及上妙五欲，<a id="a-AM"></a>　行诣于道场。</p>
  <p id="aAN">在菩提树下，<a id="a-AO"></a>　而处师子座，</p>
  <p id="aAP">求道过七日，<a id="a-AQ"></a>　得诸佛之智。</p>
  <p id="aAR">成无上道已，<a id="a-AS"></a>　起而转法轮，</p>
  <p id="aAT">为四众说法，<a id="a-AU"></a>　经千万亿劫。</p>
  <p id="aAV">说无漏妙法，<a id="a-AW"></a>　度无量众生，</p>
  <p id="aAX">后当入涅槃，<a id="a-AY"></a>　如烟尽灯灭。</p>
  <p id="aAZ">若后恶世中，<a id="a-Aa"></a>　说是第一法，</p>
  <p id="aAb">是人得大利，<a id="a-Ac"></a>　如上诸功德。<a id="a-Ad"></a>”</p>
  <p data-pb></p>
  <h2 id="aAe">从地踊出品第十五</h2>
  <p id="aAf">尔时，<a id="a-Ag"></a>他方国土诸来菩萨摩诃萨，<a id="a-Ah"></a>过八恒河沙数，<a id="a-Ai"></a>于大众中起，<a id="a-Aj"></a>合掌作礼，<a id="a-Ak"></a>而白佛言：<a id="a-Al"></a>“世尊，<a id="a-Am"></a>若听我等于佛灭后，<a id="a-An"></a>在此娑婆世界，<a id="a-Ao"></a>勤加精进、<a id="a-Ap"></a>护持、<a id="a-Aq"></a>读诵、<a id="a-Ar"></a>书写、<a id="a-As"></a>供养是经典者，<a id="a-At"></a>当于此土而广说之。<a id="a-Au"></a>”</p>
  <p id="aAv">尔时，<a id="a-Aw"></a>佛告诸菩萨摩诃萨众：<a id="a-Ax"></a>“止！<a id="a-Ay"></a>善男子，<a id="a-Az"></a>不须汝等护持此经。<a id="a-B0"></a>所以者何？<a id="a-B1"></a>我娑婆世界，<a id="a-B2"></a>自有六万恒河沙等菩萨摩诃萨，<a id="a-B3"></a>一一菩萨各有六万恒河沙眷属，<a id="a-B4"></a>是诸人等能于我灭后，<a id="a-B5"></a>护持、<a id="a-B6"></a>读诵、<a id="a-B7"></a>广说此经。<a id="a-B8"></a>”</p>
  <p id="aB9">佛说是时，<a id="a-BA"></a>娑婆世界三千大千国土地皆震裂，<a id="a-BB"></a>而于其中有无量千万亿菩萨摩诃萨同时踊出。<a id="a-BC"></a>是诸菩萨，<a id="a-BD"></a>身皆金色，<a id="a-BE"></a>三十二相，<a id="a-BF"></a>无量光明，<a id="a-BG"></a>先尽在此娑婆世界之下，<a id="a-BH"></a>此界虚空中住。<a id="a-BI"></a>是诸菩萨，<a id="a-BJ"></a>闻释迦牟尼佛所说音声，<a id="a-BK"></a>从下发来。<a id="a-BL"></a>一一菩萨皆是大众唱导之首，<a id="a-BM"></a>各将六万恒河沙眷属，<a id="a-BN"></a>况将五万、<a id="a-BO"></a>四万、<a id="a-BP"></a>三万、<a id="a-BQ"></a>二万、<a id="a-BR"></a>一万恒河沙等眷属者，<a id="a-BS"></a>况复乃至一恒河沙、<a id="a-BT"></a>半恒河沙、<a id="a-BU"></a>四分之一乃至千万亿那由他分之一，<a id="a-BV"></a>况复千万亿那由他眷属，<a id="a-BW"></a>况复亿万眷属，<a id="a-BX"></a>况复千万、<a id="a-BY"></a>百万乃至一万，<a id="a-BZ"></a>况复一千、<a id="a-Ba"></a>一百乃至一十，<a id="a-Bb"></a>况复将五四三二一弟子者，<a id="a-Bc"></a>况复单己乐远离行！<a id="a-Bd"></a>如是等比，<a id="a-Be"></a>无量无边算数譬喻所不能知。<a id="a-Bf"></a>是诸菩萨从地出已，<a id="a-Bg"></a>各诣虚空七宝妙塔多宝如来、<a id="a-Bh"></a>释迦牟尼佛所。<a id="a-Bi"></a>到已，<a id="a-Bj"></a>向二世尊，<a id="a-Bk"></a>头面礼足，<a id="a-Bl"></a>及至诸宝树下师子座上佛所，<a id="a-Bm"></a>亦皆作礼，<a id="a-Bn"></a>右绕三匝，<a id="a-Bo"></a>合掌恭敬，<a id="a-Bp"></a>以诸菩萨种种赞法而以赞叹，<a id="a-Bq"></a>住在一面，<a id="a-Br"></a>欣乐瞻仰于二世尊。<a id="a-Bs"></a>是诸菩萨摩诃萨从初踊出，<a id="a-Bt"></a>以诸菩萨种种赞法而赞于佛，<a id="a-Bu"></a>如是时间经五十小劫。<a id="a-Bv"></a>是时，<a id="a-Bw"></a>释迦牟尼佛默然而坐，<a id="a-Bx"></a>及诸四众亦皆默然五十小劫。<a id="a-By"></a>佛神力故，<a id="a-Bz"></a>令诸大众谓如半日。</p>
  <p id="aC0">尔时，<a id="a-C1"></a>四众亦以佛神力故，<a id="a-C2"></a>见诸菩萨遍满无量百千万亿国土虚空。<a id="a-C3"></a>是菩萨众中有四导师，<a id="a-C4"></a>一名上行，<a id="a-C5"></a>二名无边行，<a id="a-C6"></a>三名净行，<a id="a-C7"></a>四名安立行。<a id="a-C8"></a>是四菩萨于其众中，<a id="a-C9"></a>最为上首唱导之师，<a id="a-CA"></a>在大众前各共合掌，<a id="a-CB"></a>观释迦牟尼佛，<a id="a-CC"></a>而问讯言：<a id="a-CD"></a>“世尊，<a id="a-CE"></a>少病少恼，<a id="a-CF"></a>安乐行不？<a id="a-CG"></a>所应度者受教易不？<a id="a-CH"></a>不令世尊生疲劳耶？<a id="a-CI"></a>”</p>
  <p id="aCJ">尔时，<a id="a-CK"></a>四大菩萨而说偈言：</p>
  <p id="aCL">“世尊安乐，<a id="a-CM"></a>　少病少恼，<a id="a-CN"></a>　教化众生，<a id="a-CO"></a>　得无疲惓？</p>
  <p id="aCP">又诸众生，<a id="a-CQ"></a>　受化易不？<a id="a-CR"></a>　不令世尊，<a id="a-CS"></a>　生疲劳耶？<a id="a-CT"></a>”</p>
  <p id="aCU">尔时，<a id="a-CV"></a>世尊于菩萨大众中，<a id="a-CW"></a>而作是言：<a id="a-CX"></a>“如是，<a id="a-CY"></a>如是，<a id="a-CZ"></a>诸善男子，<a id="a-Ca"></a>如来安乐，<a id="a-Cb"></a>少病少恼。<a id="a-Cc"></a>诸众生等易可化度，<a id="a-Cd"></a>无有疲劳。<a id="a-Ce"></a>所以者何？<a id="a-Cf"></a>是诸众生，<a id="a-Cg"></a>世世已来常受我化，<a id="a-Ch"></a>亦于过去诸佛供养尊重，<a id="a-Ci"></a>种诸善根。<a id="a-Cj"></a>此诸众生，<a id="a-Ck"></a>始见我身，<a id="a-Cl"></a>闻我所说，<a id="a-Cm"></a>即皆信受入如来慧，<a id="a-Cn"></a>除先修习学小乘者。<a id="a-Co"></a>如是之人，<a id="a-Cp"></a>我今亦令得闻是经，<a id="a-Cq"></a>入于佛慧。<a id="a-Cr"></a>”</p>
  <p id="aCs">尔时，<a id="a-Ct"></a>诸大菩萨而说偈言：</p>
  <p id="aCu">“善哉善哉，<a id="a-Cv"></a>　大雄世尊，<a id="a-Cw"></a>　诸众生等，<a id="a-Cx"></a>　易可化度。</p>
  <p id="aCy">能问诸佛，<a id="a-Cz"></a>　甚深智慧，<a id="a-D0"></a>　闻已信行，<a id="a-D1"></a>　我等随喜。<a id="a-D2"></a>”</p>
  <p id="aD3">于时，<a id="a-D4"></a>世尊赞叹上首诸大菩萨：<a id="a-D5"></a>“善哉！<a id="a-D6"></a>善哉！<a id="a-D7"></a>善男子，<a id="a-D8"></a>汝等能于如来发随喜心。<a id="a-D9"></a>”</p>
  <p id="aDA">尔时，<a id="a-DB"></a>弥勒菩萨及八千恒河沙诸菩萨众，<a id="a-DC"></a>皆作是念：<a id="a-DD"></a>“我等从昔已来，<a id="a-DE"></a>不见不闻如是大菩萨摩诃萨众，<a id="a-DF"></a>从地踊出住世尊前，<a id="a-DG"></a>合掌供养问讯如来。<a id="a-DH"></a>”时弥勒菩萨摩诃萨，<a id="a-DI"></a>知八千恒河沙诸菩萨等心之所念，<a id="a-DJ"></a>并欲自决所疑，<a id="a-DK"></a>合掌向佛，<a id="a-DL"></a>以偈问曰：</p>
  <p id="aDM">“无量千万亿，<a id="a-DN"></a>　大众诸菩萨，</p>
  <p id="aDO">昔所未曾见，<a id="a-DP"></a>　愿两足尊说。</p>
  <p id="aDQ">是从何所来？<a id="a-DR"></a>　以何因缘集？</p>
  <p id="aDS">巨身大神通，<a id="a-DT"></a>　智慧叵思议，</p>
  <p id="aDU">其志念坚固，<a id="a-DV"></a>　有大忍辱力，</p>
  <p id="aDW">众生所乐见，<a id="a-DX"></a>　为从何所来？</p>
  <p id="aDY">一一诸菩萨，<a id="a-DZ"></a>　所将诸眷属，</p>
  <p id="aDa">其数无有量，<a id="a-Db"></a>　如恒河沙等。</p>
  <p id="aDc">或有大菩萨，<a id="a-Dd"></a>　将六万恒沙，</p>
  <p id="aDe">如是诸大众，<a id="a-Df"></a>　一心求佛道。</p>
  <p id="aDg">是诸大师等，<a id="a-Dh"></a>　六万恒河沙，</p>
  <p id="aDi">俱来供养佛，<a id="a-Dj"></a>　及护持是经。</p>
  <p id="aDk">将五万恒沙，<a id="a-Dl"></a>　其数过于是，</p>
  <p id="aDm">四万及三万，<a id="a-Dn"></a>　二万至一万，</p>
  <p id="aDo">一千一百等，<a id="a-Dp"></a>　乃至一恒沙，</p>
  <p id="aDq">半及三四分，<a id="a-Dr"></a>　亿万分之一，</p>
  <p id="aDs">千万那由他，<a id="a-Dt"></a>　万亿诸弟子，</p>
  <p id="aDu">乃至于半亿，<a id="a-Dv"></a>　其数复过上。</p>
  <p id="aDw">百万至一万，<a id="a-Dx"></a>　一千及一百，</p>
  <p id="aDy">五十与一十，<a id="a-Dz"></a>　乃至三二一，</p>
  <p id="aE0">单己无眷属，<a id="a-E1"></a>　乐于独处者，</p>
  <p id="aE2">俱来至佛所，<a id="a-E3"></a>　其数转过上。</p>
  <p id="aE4">如是诸大众，<a id="a-E5"></a>　若人行筹数，</p>
  <p id="aE6">过于恒沙劫，<a id="a-E7"></a>　犹不能尽知。</p>
  <p id="aE8">是诸大威德，<a id="a-E9"></a>　精进菩萨众，</p>
  <p id="aEA">谁为其说法，<a id="a-EB"></a>　教化而成就？</p>
  <p id="aEC">从谁初发心？<a id="a-ED"></a>　称扬何佛法？</p>
  <p id="aEE">受持行谁经？<a id="a-EF"></a>　修习何佛道？</p>
  <p id="aEG">如是诸菩萨，<a id="a-EH"></a>　神通大智力，</p>
  <p id="aEI">四方地震裂，<a id="a-EJ"></a>　皆从中踊出。</p>
  <p id="aEK">世尊我昔来，<a id="a-EL"></a>　未曾见是事，</p>
  <p id="aEM">愿说其所从，<a id="a-EN"></a>　国土之名号。</p>
  <p id="aEO">我常游诸国，<a id="a-EP"></a>　未曾见是众！</p>
  <p id="aEQ">我于此众中，<a id="a-ER"></a>　乃不识一人，</p>
  <p id="aES">忽然从地出，<a id="a-ET"></a>　愿说其因缘。</p>
  <p id="aEU">今此之大会，<a id="a-EV"></a>　无量百千亿，</p>
  <p id="aEW">是诸菩萨等，<a id="a-EX"></a>　皆欲知此事。</p>
  <p id="aEY">是诸菩萨众，<a id="a-EZ"></a>　本末之因缘，</p>
  <p id="aEa">无量德世尊，<a id="a-Eb"></a>　惟愿决众疑。<a id="a-Ec"></a>”</p>
  <p id="aEd">尔时，<a id="a-Ee"></a>释迦牟尼分身诸佛，<a id="a-Ef"></a>从无量千万亿他方国土来者，<a id="a-Eg"></a>在于八方诸宝树下师子座上，<a id="a-Eh"></a>结跏趺坐。<a id="a-Ei"></a>其佛侍者，<a id="a-Ej"></a>各各见是菩萨大众，<a id="a-Ek"></a>于三千大千世界四方，<a id="a-El"></a>从地踊出住于虚空，<a id="a-Em"></a>各白其佛言：<a id="a-En"></a>“世尊，<a id="a-Eo"></a>此诸无量无边阿僧祇菩萨大众，<a id="a-Ep"></a>从何所来？<a id="a-Eq"></a>”尔时，<a id="a-Er"></a>诸佛各告侍者：<a id="a-Es"></a>“诸善男子，<a id="a-Et"></a>且待须臾。<a id="a-Eu"></a>有菩萨摩诃萨，<a id="a-Ev"></a>名曰弥勒，<a id="a-Ew"></a>释迦牟尼佛之所授记，<a id="a-Ex"></a>次后作佛，<a id="a-Ey"></a>以问斯事，<a id="a-Ez"></a>佛今答之。<a id="a-F0"></a>汝等自当因是得闻。<a id="a-F1"></a>”</p>
  <p id="aF2">尔时，<a id="a-F3"></a>释迦牟尼佛告弥勒菩萨：<a id="a-F4"></a>“善哉！<a id="a-F5"></a>善哉！<a id="a-F6"></a>阿逸多，<a id="a-F7"></a>乃能问佛如是大事。<a id="a-F8"></a>汝等当共一心，<a id="a-F9"></a>被精进铠，<a id="a-FA"></a>发坚固意。<a id="a-FB"></a>如来今欲显发宣示诸佛智慧，<a id="a-FC"></a>诸佛自在神通之力，<a id="a-FD"></a>诸佛师子奋迅之力，<a id="a-FE"></a>诸佛威猛大势之力。<a id="a-FF"></a>”</p>
  <p id="aFG">尔时，<a id="a-FH"></a>世尊欲重宣此义，<a id="a-FI"></a>而说偈言：</p>
  <p id="aFJ">“当精进一心，<a id="a-FK"></a>　我欲说此事，</p>
  <p id="aFL">勿得有疑悔，<a id="a-FM"></a>　佛智叵思议。</p>
  <p id="aFN">汝今出信力，<a id="a-FO"></a>　住于忍善中，</p>
  <p id="aFP">昔所未闻法，<a id="a-FQ"></a>　今皆当得闻。</p>
  <p id="aFR">我今安慰汝，<a id="a-FS"></a>　勿得怀疑惧，</p>
  <p id="aFT">佛无不实语，<a id="a-FU"></a>　智慧不可量，</p>
  <p id="aFV">所得第一法，<a id="a-FW"></a>　甚深叵分别，</p>
  <p id="aFX">如是今当说，<a id="a-FY"></a>　汝等一心听。<a id="a-FZ"></a>”</p>
  <p id="aFa">尔时，<a id="a-Fb"></a>世尊说此偈已，<a id="a-Fc"></a>告弥勒菩萨：<a id="a-Fd"></a>“我今于此大众，<a id="a-Fe"></a>宣告汝等。<a id="a-Ff"></a>阿逸多，<a id="a-Fg"></a>是诸大菩萨摩诃萨，<a id="a-Fh"></a>无量无数阿僧祇从地踊出，<a id="a-Fi"></a>汝等昔所未见者。<a id="a-Fj"></a>我于是娑婆世界得阿耨多罗三藐三菩提已，<a id="a-Fk"></a>教化示导是诸菩萨，<a id="a-Fl"></a>调伏其心令发道意。<a id="a-Fm"></a>此诸菩萨，<a id="a-Fn"></a>皆于是娑婆世界之下，<a id="a-Fo"></a>此界虚空中住，<a id="a-Fp"></a>于诸经典读诵通利、<a id="a-Fq"></a>思惟分别、<a id="a-Fr"></a>正忆念。<a id="a-Fs"></a>阿逸多，<a id="a-Ft"></a>是诸善男子等，<a id="a-Fu"></a>不乐在众多有所说，<a id="a-Fv"></a>常乐静处，<a id="a-Fw"></a>勤行精进未曾休息；<a id="a-Fx"></a>亦不依止人天而住，<a id="a-Fy"></a>常乐深智无有障碍，<a id="a-Fz"></a>亦常乐于诸佛之法，<a id="a-G0"></a>一心精进求无上慧。<a id="a-G1"></a>”</p>
  <p id="aG2">尔时，<a id="a-G3"></a>世尊欲重宣此义，<a id="a-G4"></a>而说偈言：</p>
  <p id="aG5">“阿逸汝当知，<a id="a-G6"></a>　是诸大菩萨，</p>
  <p id="aG7">从无数劫来，<a id="a-G8"></a>　修习佛智慧，</p>
  <p id="aG9">悉是我所化，<a id="a-GA"></a>　令发大道心。</p>
  <p id="aGB">此等是我子，<a id="a-GC"></a>　依止是世界，</p>
  <p id="aGD">常行头陀事，<a id="a-GE"></a>　志乐于静处，</p>
  <p id="aGF">舍大众愦闹，<a id="a-GG"></a>　不乐多所说。</p>
  <p id="aGH">如是诸子等，<a id="a-GI"></a>　学习我道法，</p>
  <p id="aGJ">昼夜常精进，<a id="a-GK"></a>　为求佛道故。</p>
  <p id="aGL">在娑婆世界，<a id="a-GM"></a>　下方空中住，</p>
  <p id="aGN">志念力坚固，<a id="a-GO"></a>　常勤求智慧，</p>
  <p id="aGP">说种种妙法，<a id="a-GQ"></a>　其心无所畏。</p>
  <p id="aGR">我于伽耶城，<a id="a-GS"></a>　菩提树下坐，</p>
  <p id="aGT">得成最正觉，<a id="a-GU"></a>　转无上法轮，</p>
  <p id="aGV">尔乃教化之，<a id="a-GW"></a>　令初发道心，</p>
  <p id="aGX">今皆住不退，<a id="a-GY"></a>　悉当得成佛。</p>
  <p id="aGZ">我今说实语，<a id="a-Ga"></a>　汝等一心信，</p>
  <p id="aGb">我从久远来，<a id="a-Gc"></a>　教化是等众。<a id="a-Gd"></a>”</p>
  <p id="aGe">尔时，<a id="a-Gf"></a>弥勒菩萨摩诃萨及无数诸菩萨等，<a id="a-Gg"></a>心生疑惑，<a id="a-Gh"></a>怪未曾有，<a id="a-Gi"></a>而作是念：<a id="a-Gj"></a>“云何世尊于少时间，<a id="a-Gk"></a>教化如是无量无边阿僧祇诸大菩萨，<a id="a-Gl"></a>令住阿耨多罗三藐三菩提？<a id="a-Gm"></a>”即白佛言：<a id="a-Gn"></a>“世尊，<a id="a-Go"></a>如来为太子时，<a id="a-Gp"></a>出于释宫去伽耶城不远，<a id="a-Gq"></a>坐于道场得成阿耨多罗三藐三菩提，<a id="a-Gr"></a>从是已来始过四十余年。<a id="a-Gs"></a>世尊，<a id="a-Gt"></a>云何于此少时大作佛事，<a id="a-Gu"></a>以佛势力，<a id="a-Gv"></a>以佛功德，<a id="a-Gw"></a>教化如是无量大菩萨众当成阿耨多罗三藐三菩提？<a id="a-Gx"></a>世尊，<a id="a-Gy"></a>此大菩萨众，<a id="a-Gz"></a>假使有人于千万亿劫数不能尽，<a id="a-H0"></a>不得其边。<a id="a-H1"></a>斯等久远已来，<a id="a-H2"></a>于无量无边诸佛所植诸善根，<a id="a-H3"></a>成就菩萨道，<a id="a-H4"></a>常修梵行。</p>
  <p id="aH5">“世尊，<a id="a-H6"></a>如此之事，<a id="a-H7"></a>世所难信。<a id="a-H8"></a>譬如有人，<a id="a-H9"></a>色美发黑，<a id="a-HA"></a>年二十五，<a id="a-HB"></a>指百岁人言是我子，<a id="a-HC"></a>其百岁人亦指年少言是我父，<a id="a-HD"></a>生育我等，<a id="a-HE"></a>是事难信。<a id="a-HF"></a>佛亦如是，<a id="a-HG"></a>得道已来其实未久，<a id="a-HH"></a>而此大众诸菩萨等，<a id="a-HI"></a>已于无量千万亿劫为佛道故勤行精进，<a id="a-HJ"></a>善入出住无量百千万亿三昧，<a id="a-HK"></a>得大神通，<a id="a-HL"></a>久修梵行，<a id="a-HM"></a>善能次第习诸善法，<a id="a-HN"></a>巧于问答，<a id="a-HO"></a>人中之宝，<a id="a-HP"></a>一切世间甚为希有。<a id="a-HQ"></a>今日世尊方云得佛道时，<a id="a-HR"></a>初令发心，<a id="a-HS"></a>教化示导，<a id="a-HT"></a>令向阿耨多罗三藐三菩提。<a id="a-HU"></a>世尊得佛未久，<a id="a-HV"></a>乃能作此大功德事。<a id="a-HW"></a>我等虽复信佛随宜所说，<a id="a-HX"></a>佛所出言未曾虚妄，<a id="a-HY"></a>佛所知者皆悉通达；<a id="a-HZ"></a>然诸新发意菩萨，<a id="a-Ha"></a>于佛灭后，<a id="a-Hb"></a>若闻是语或不信受，<a id="a-Hc"></a>而起破法罪业因缘。<a id="a-Hd"></a>唯然世尊，<a id="a-He"></a>愿为解说除我等疑，<a id="a-Hf"></a>及未来世诸善男子，<a id="a-Hg"></a>闻此事已亦不生疑。<a id="a-Hh"></a>”</p>
  <p id="aHi">尔时，<a id="a-Hj"></a>弥勒菩萨欲重宣此义，<a id="a-Hk"></a>而说偈言：</p>
  <p id="aHl">“佛昔从释种，<a id="a-Hm"></a>　出家近伽耶，</p>
  <p id="aHn">坐于菩提树，<a id="a-Ho"></a>　尔来尚未久。</p>
  <p id="aHp">此诸佛子等，<a id="a-Hq"></a>　其数不可量，</p>
  <p id="aHr">久已行佛道，<a id="a-Hs"></a>　住于神通力，</p>
  <p id="aHt">善学菩萨道，<a id="a-Hu"></a>　不染世间法，</p>
  <p id="aHv">如莲华在水，<a id="a-Hw"></a>　从地而踊出，</p>
  <p id="aHx">皆起恭敬心，<a id="a-Hy"></a>　住于世尊前。</p>
  <p id="aHz">是事难思议，<a id="a-I0"></a>　云何而可信？</p>
  <p id="aI1">佛得道甚近，<a id="a-I2"></a>　所成就甚多，</p>
  <p id="aI3">愿为除众疑，<a id="a-I4"></a>　如实分别说。</p>
  <p id="aI5">譬如少壮人，<a id="a-I6"></a>　年始二十五，</p>
  <p id="aI7">示人百岁子，<a id="a-I8"></a>　发白而面皱，</p>
  <p id="aI9">是等我所生，<a id="a-IA"></a>　子亦说是父，</p>
  <p id="aIB">父少而子老，<a id="a-IC"></a>　举世所不信。</p>
  <p id="aID">世尊亦如是，<a id="a-IE"></a>　得道来甚近！</p>
  <p id="aIF">是诸菩萨等，<a id="a-IG"></a>　志固无怯弱，</p>
  <p id="aIH">从无量劫来，<a id="a-II"></a>　而行菩萨道；</p>
  <p id="aIJ">巧于难问答，<a id="a-IK"></a>　其心无所畏；</p>
  <p id="aIL">忍辱心决定，<a id="a-IM"></a>　端正有威德；</p>
  <p id="aIN">十方佛所赞，<a id="a-IO"></a>　善能分别说；</p>
  <p id="aIP">不乐在人众，<a id="a-IQ"></a>　常好在禅定；</p>
  <p id="aIR">为求佛道故，<a id="a-IS"></a>　于下空中住。</p>
  <p id="aIT">我等从佛闻，<a id="a-IU"></a>　于此事无疑，</p>
  <p id="aIV">愿佛为未来，<a id="a-IW"></a>　演说令开解。</p>
  <p id="aIX">若有于此经，<a id="a-IY"></a>　生疑不信者，</p>
  <p id="aIZ">即当堕恶道，<a id="a-Ia"></a>　愿今为解说，</p>
  <p id="aIb">是无量菩萨，<a id="a-Ic"></a>　云何于少时，</p>
  <p id="aId">教化令发心，<a id="a-Ie"></a>　而住不退地？<a id="a-If"></a>”</p>
  <p data-pb></p>
  <h2 id="aIg">如来寿量品第十六</h2>
  <p id="aIh">尔时，<a id="a-Ii"></a>佛告诸菩萨及一切大众：<a id="a-Ij"></a>“诸善男子，<a id="a-Ik"></a>汝等当信解如来诚谛之语。<a id="a-Il"></a>”复告大众：<a id="a-Im"></a>“汝等当信解如来诚谛之语。<a id="a-In"></a>”又复告诸大众：<a id="a-Io"></a>“汝等当信解如来诚谛之语。<a id="a-Ip"></a>”是时菩萨大众，<a id="a-Iq"></a>弥勒为首，<a id="a-Ir"></a>合掌白佛言：<a id="a-Is"></a>“世尊，<a id="a-It"></a>惟愿说之，<a id="a-Iu"></a>我等当信受佛语。<a id="a-Iv"></a>”如是三白已，<a id="a-Iw"></a>复言：<a id="a-Ix"></a>“惟愿说之，<a id="a-Iy"></a>我等当信受佛语。<a id="a-Iz"></a>”</p>
  <p id="aJ0">尔时，<a id="a-J1"></a>世尊知诸菩萨三请不止，<a id="a-J2"></a>而告之言：<a id="a-J3"></a>“汝等谛听，<a id="a-J4"></a>如来秘密神通之力，<a id="a-J5"></a>一切世间天、<a id="a-J6"></a>人及阿修罗，<a id="a-J7"></a>皆谓今释迦牟尼佛出释氏宫，<a id="a-J8"></a>去伽耶城不远坐于道场，<a id="a-J9"></a>得阿耨多罗三藐三菩提。<a id="a-JA"></a>然善男子，<a id="a-JB"></a>我实成佛已来，<a id="a-JC"></a>无量无边百千万亿那由他劫。<a id="a-JD"></a>譬如五百千万亿那由他阿僧祇三千大千世界，<a id="a-JE"></a>假使有人抹为微尘，<a id="a-JF"></a>过于东方五百千万亿那由他阿僧祇国，<a id="a-JG"></a>乃下一尘，<a id="a-JH"></a>如是东行尽是微尘。<a id="a-JI"></a>诸善男子，<a id="a-JJ"></a>于意云何？<a id="a-JK"></a>是诸世界，<a id="a-JL"></a>可得思惟校计，<a id="a-JM"></a>知其数不？<a id="a-JN"></a>”</p>
  <p id="aJO">弥勒菩萨等俱白佛言：<a id="a-JP"></a>“世尊，<a id="a-JQ"></a>是诸世界无量无边，<a id="a-JR"></a>非算数所知，<a id="a-JS"></a>亦非心力所及。<a id="a-JT"></a>一切声闻、<a id="a-JU"></a>辟支佛以无漏智，<a id="a-JV"></a>不能思惟知其限数。<a id="a-JW"></a>我等住阿惟越致地，<a id="a-JX"></a>于是事中亦所不达。<a id="a-JY"></a>世尊，<a id="a-JZ"></a>如是诸世界无量无边。<a id="a-Ja"></a>”</p>
  <p id="aJb">尔时，<a id="a-Jc"></a>佛告大菩萨众：<a id="a-Jd"></a>“诸善男子，<a id="a-Je"></a>今当分明宣语汝等。<a id="a-Jf"></a>是诸世界，<a id="a-Jg"></a>若著微尘及不著者，<a id="a-Jh"></a>尽以为尘，<a id="a-Ji"></a>一尘一劫，<a id="a-Jj"></a>我成佛已来，<a id="a-Jk"></a>复过于此百千万亿那由他阿僧祇劫。<a id="a-Jl"></a>自从是来，<a id="a-Jm"></a>我常在此娑婆世界说法教化，<a id="a-Jn"></a>亦于余处百千万亿那由他阿僧祇国导利众生。<a id="a-Jo"></a>诸善男子，<a id="a-Jp"></a>于是中间，<a id="a-Jq"></a>我说燃灯佛等，<a id="a-Jr"></a>又复言其入于涅槃，<a id="a-Js"></a>如是皆以方便分别。<a id="a-Jt"></a>诸善男子，<a id="a-Ju"></a>若有众生来至我所，<a id="a-Jv"></a>我以佛眼观其信等诸根利钝，<a id="a-Jw"></a>随所应度，<a id="a-Jx"></a>处处自说名字不同、<a id="a-Jy"></a>年纪大小，<a id="a-Jz"></a>亦复现言当入涅槃，<a id="a-K0"></a>又以种种方便说微妙法，<a id="a-K1"></a>能令众生发欢喜心。<a id="a-K2"></a>诸善男子，<a id="a-K3"></a>如来见诸众生乐于小法，<a id="a-K4"></a>德薄垢重者，<a id="a-K5"></a>为是人说：<a id="a-K6"></a>‘我少出家，<a id="a-K7"></a>得阿耨多罗三藐三菩提。<a id="a-K8"></a>’然我实成佛已来久远若斯，<a id="a-K9"></a>但以方便教化众生令入佛道，<a id="a-KA"></a>作如是说。</p>
  <p id="aKB">“诸善男子，<a id="a-KC"></a>如来所演经典，<a id="a-KD"></a>皆为度脱众生，<a id="a-KE"></a>或说己身、<a id="a-KF"></a>或说他身，<a id="a-KG"></a>或示己身、<a id="a-KH"></a>或示他身，<a id="a-KI"></a>或示己事、<a id="a-KJ"></a>或示他事，<a id="a-KK"></a>诸所言说皆实不虚。<a id="a-KL"></a>所以者何？<a id="a-KM"></a>如来如实知见三界之相，<a id="a-KN"></a>无有生死若退若出，<a id="a-KO"></a>亦无在世及灭度者，<a id="a-KP"></a>非实非虚，<a id="a-KQ"></a>非如非异，<a id="a-KR"></a>不如三界见于三界。<a id="a-KS"></a>如斯之事，<a id="a-KT"></a>如来明见无有错谬，<a id="a-KU"></a>以诸众生有种种性、<a id="a-KV"></a>种种欲、<a id="a-KW"></a>种种行、<a id="a-KX"></a>种种忆想分别故，<a id="a-KY"></a>欲令生诸善根，<a id="a-KZ"></a>以若干因缘、<a id="a-Ka"></a>譬喻言辞、<a id="a-Kb"></a>种种说法，<a id="a-Kc"></a>所作佛事未曾暂废。<a id="a-Kd"></a>如是我成佛已来甚大久远，<a id="a-Ke"></a>寿命无量阿僧祇劫常住不灭。</p>
  <p id="aKf">“诸善男子，<a id="a-Kg"></a>我本行菩萨道所成寿命，<a id="a-Kh"></a>今犹未尽，<a id="a-Ki"></a>复倍上数。<a id="a-Kj"></a>然今非实灭度，<a id="a-Kk"></a>而便唱言当取灭度，<a id="a-Kl"></a>如来以是方便教化众生。<a id="a-Km"></a>所以者何？<a id="a-Kn"></a>若佛久住于世，<a id="a-Ko"></a>薄德之人不种善根，<a id="a-Kp"></a>贫穷下贱贪著五欲，<a id="a-Kq"></a>入于忆想妄见网中，<a id="a-Kr"></a>若见如来常在不灭，<a id="a-Ks"></a>便起憍恣而怀厌怠，<a id="a-Kt"></a>不能生难遭之想、<a id="a-Ku"></a>恭敬之心，<a id="a-Kv"></a>是故如来以方便说。<a id="a-Kw"></a>比丘当知，<a id="a-Kx"></a>诸佛出世难可值遇。<a id="a-Ky"></a>所以者何？<a id="a-Kz"></a>诸薄德人，<a id="a-L0"></a>过无量百千万亿劫，<a id="a-L1"></a>或有见佛、<a id="a-L2"></a>或不见者。<a id="a-L3"></a>以此事故，<a id="a-L4"></a>我作是言：<a id="a-L5"></a>‘诸比丘，<a id="a-L6"></a>如来难可得见。<a id="a-L7"></a>’斯众生等闻如是语，<a id="a-L8"></a>必当生于难遭之想，<a id="a-L9"></a>心怀恋慕渴仰于佛，<a id="a-LA"></a>便种善根。<a id="a-LB"></a>是故如来虽不实灭而言灭度。</p>
  <p id="aLC">“又善男子，<a id="a-LD"></a>诸佛如来法皆如是，<a id="a-LE"></a>为度众生皆实不虚。<a id="a-LF"></a>譬如良医智慧聪达，<a id="a-LG"></a>明练方药，<a id="a-LH"></a>善治众病。<a id="a-LI"></a>其人多诸子息，<a id="a-LJ"></a>若十、<a id="a-LK"></a>二十乃至百数。<a id="a-LL"></a>以有事缘，<a id="a-LM"></a>远至余国，<a id="a-LN"></a>诸子于后饮他毒药，<a id="a-LO"></a>药发闷乱宛转于地。<a id="a-LP"></a>是时其父还来归家。<a id="a-LQ"></a>诸子饮毒，<a id="a-LR"></a>或失本心、<a id="a-LS"></a>或不失者，<a id="a-LT"></a>遥见其父皆大欢喜，<a id="a-LU"></a>拜跪问讯：<a id="a-LV"></a>‘善安隐归！<a id="a-LW"></a>我等愚痴误服毒药，<a id="a-LX"></a>愿见救疗更赐寿命。<a id="a-LY"></a>’父见子等苦恼如是，<a id="a-LZ"></a>依诸经方求好药草，<a id="a-La"></a>色香美味皆悉具足，<a id="a-Lb"></a>捣筛和合与子令服，<a id="a-Lc"></a>而作是言：<a id="a-Ld"></a>‘此大良药，<a id="a-Le"></a>色香美味皆悉具足。<a id="a-Lf"></a>汝等可服，<a id="a-Lg"></a>速除苦恼，<a id="a-Lh"></a>无复众患。<a id="a-Li"></a>’其诸子中不失心者，<a id="a-Lj"></a>见此良药色香俱好，<a id="a-Lk"></a>即便服之，<a id="a-Ll"></a>病尽除愈。<a id="a-Lm"></a>余失心者，<a id="a-Ln"></a>见其父来，<a id="a-Lo"></a>虽亦欢喜问讯求索治病，<a id="a-Lp"></a>然与其药而不肯服。<a id="a-Lq"></a>所以者何？<a id="a-Lr"></a>毒气深入失本心故，<a id="a-Ls"></a>于此好色香药而谓不美。<a id="a-Lt"></a>父作是念：<a id="a-Lu"></a>‘此子可愍，<a id="a-Lv"></a>为毒所中，<a id="a-Lw"></a>心皆颠倒。<a id="a-Lx"></a>虽见我喜，<a id="a-Ly"></a>求索救疗，<a id="a-Lz"></a>如是好药而不肯服。<a id="a-M0"></a>我今当设方便令服此药。<a id="a-M1"></a>’即作是言：<a id="a-M2"></a>‘汝等当知，<a id="a-M3"></a>我今衰老，<a id="a-M4"></a>死时已至。<a id="a-M5"></a>是好良药今留在此，<a id="a-M6"></a>汝可取服，<a id="a-M7"></a>勿忧不差。<a id="a-M8"></a>’作是教已，<a id="a-M9"></a>复至他国，<a id="a-MA"></a>遣使还告：<a id="a-MB"></a>‘汝父已死。<a id="a-MC"></a>’是时诸子闻父背丧，<a id="a-MD"></a>心大忧恼而作是念：<a id="a-ME"></a>‘若父在者，<a id="a-MF"></a>慈愍我等能见救护。<a id="a-MG"></a>今者舍我远丧他国，<a id="a-MH"></a>自惟孤露，<a id="a-MI"></a>无复恃怙。<a id="a-MJ"></a>’常怀悲感，<a id="a-MK"></a>心遂醒悟，<a id="a-ML"></a>乃知此药色味香美，<a id="a-MM"></a>即取服之，<a id="a-MN"></a>毒病皆愈。<a id="a-MO"></a>其父闻子悉已得差，<a id="a-MP"></a>寻便来归，<a id="a-MQ"></a>咸使见之。<a id="a-MR"></a>诸善男子，<a id="a-MS"></a>于意云何？<a id="a-MT"></a>颇有人能说此良医虚妄罪不？<a id="a-MU"></a>”</p>
  <p id="aMV">“不也，<a id="a-MW"></a>世尊。<a id="a-MX"></a>”</p>
  <p id="aMY">佛言：<a id="a-MZ"></a>“我亦如是，<a id="a-Ma"></a>成佛已来，<a id="a-Mb"></a>无量无边百千万亿那由他阿僧祇劫，<a id="a-Mc"></a>为众生故以方便力言当灭度，<a id="a-Md"></a>亦无有能如法说我虚妄过者。<a id="a-Me"></a>”</p>
  <p id="aMf">尔时，<a id="a-Mg"></a>世尊欲重宣此义，<a id="a-Mh"></a>而说偈言：</p>
  <p id="aMi">“自我得佛来，<a id="a-Mj"></a>　所经诸劫数，</p>
  <p id="aMk">无量百千万，<a id="a-Ml"></a>　亿载阿僧祇。</p>
  <p id="aMm">常说法教化，<a id="a-Mn"></a>　无数亿众生，</p>
  <p id="aMo">令入于佛道，<a id="a-Mp"></a>　尔来无量劫。</p>
  <p id="aMq">为度众生故，<a id="a-Mr"></a>　方便现涅槃，</p>
  <p id="aMs">而实不灭度，<a id="a-Mt"></a>　常住此说法。</p>
  <p id="aMu">我常住于此，<a id="a-Mv"></a>　以诸神通力，</p>
  <p id="aMw">令颠倒众生，<a id="a-Mx"></a>　虽近而不见。</p>
  <p id="aMy">众见我灭度，<a id="a-Mz"></a>　广供养舍利，</p>
  <p id="aN0">咸皆怀恋慕，<a id="a-N1"></a>　而生渴仰心。</p>
  <p id="aN2">众生既信伏，<a id="a-N3"></a>　质直意柔软，</p>
  <p id="aN4">一心欲见佛，<a id="a-N5"></a>　不自惜身命。</p>
  <p id="aN6">时我及众僧，<a id="a-N7"></a>　俱出灵鹫山，</p>
  <p id="aN8">我时语众生，<a id="a-N9"></a>　常在此不灭，</p>
  <p id="aNA">以方便力故，<a id="a-NB"></a>　现有灭不灭。</p>
  <p id="aNC">余国有众生，<a id="a-ND"></a>　恭敬信乐者，</p>
  <p id="aNE">我复于彼中，<a id="a-NF"></a>　为说无上法，</p>
  <p id="aNG">汝等不闻此，<a id="a-NH"></a>　但谓我灭度。</p>
  <p id="aNI">我见诸众生，<a id="a-NJ"></a>　没在于苦恼，</p>
  <p id="aNK">故不为现身，<a id="a-NL"></a>　令其生渴仰，</p>
  <p id="aNM">因其心恋慕，<a id="a-NN"></a>　乃出为说法。</p>
  <p id="aNO">神通力如是，<a id="a-NP"></a>　于阿僧祇劫，</p>
  <p id="aNQ">常在灵鹫山，<a id="a-NR"></a>　及余诸住处。</p>
  <p id="aNS">众生见劫尽，<a id="a-NT"></a>　大火所烧时，</p>
  <p id="aNU">我此土安隐，<a id="a-NV"></a>　天人常充满；</p>
  <p id="aNW">园林诸堂阁，<a id="a-NX"></a>　种种宝庄严，</p>
  <p id="aNY">宝树多华果，<a id="a-NZ"></a>　众生所游乐；</p>
  <p id="aNa">诸天击天鼓，<a id="a-Nb"></a>　常作众伎乐，</p>
  <p id="aNc">雨曼陀罗华，<a id="a-Nd"></a>　散佛及大众。</p>
  <p id="aNe">我净土不毁，<a id="a-Nf"></a>　而众见烧尽，</p>
  <p id="aNg">忧怖诸苦恼，<a id="a-Nh"></a>　如是悉充满。</p>
  <p id="aNi">是诸罪众生，<a id="a-Nj"></a>　以恶业因缘，</p>
  <p id="aNk">过阿僧祇劫，<a id="a-Nl"></a>　不闻三宝名。</p>
  <p id="aNm">诸有修功德，<a id="a-Nn"></a>　柔和质直者，</p>
  <p id="aNo">则皆见我身，<a id="a-Np"></a>　在此而说法。</p>
  <p id="aNq">或时为此众，<a id="a-Nr"></a>　说佛寿无量；</p>
  <p id="aNs">久乃见佛者，<a id="a-Nt"></a>　为说佛难值。</p>
  <p id="aNu">我智力如是，<a id="a-Nv"></a>　慧光照无量，</p>
  <p id="aNw">寿命无数劫，<a id="a-Nx"></a>　久修业所得。</p>
  <p id="aNy">汝等有智者，<a id="a-Nz"></a>　勿于此生疑，</p>
  <p id="aO0">当断令永尽，<a id="a-O1"></a>　佛语实不虚。</p>
  <p id="aO2">如医善方便，<a id="a-O3"></a>　为治狂子故，</p>
  <p id="aO4">实在而言死，<a id="a-O5"></a>　无能说虚妄；</p>
  <p id="aO6">我亦为世父，<a id="a-O7"></a>　救诸苦患者，</p>
  <p id="aO8">为凡夫颠倒，<a id="a-O9"></a>　实在而言灭。</p>
  <p id="aOA">以常见我故，<a id="a-OB"></a>　而生憍恣心，</p>
  <p id="aOC">放逸著五欲，<a id="a-OD"></a>　堕于恶道中。</p>
  <p id="aOE">我常知众生，<a id="a-OF"></a>　行道不行道，</p>
  <p id="aOG">随所应可度，<a id="a-OH"></a>　为说种种法。</p>
  <p id="aOI">每自作是意，<a id="a-OJ"></a>　以何令众生，</p>
  <p id="aOK">得入无上慧，<a id="a-OL"></a>　速成就佛身？<a id="a-OM"></a>”</p>
  <p data-pb></p>
  <h2 id="aON">分别功德品第十七</h2>
  <p id="aOO">尔时，<a id="a-OP"></a>大会闻佛说寿命劫数长远如是，<a id="a-OQ"></a>无量无边阿僧祇众生得大饶益。<a id="a-OR"></a>于时，<a id="a-OS"></a>世尊告弥勒菩萨摩诃萨：<a id="a-OT"></a>“阿逸多，<a id="a-OU"></a>我说是如来寿命长远时，<a id="a-OV"></a>六百八十万亿那由他恒河沙众生得无生法忍；<a id="a-OW"></a>复有千倍菩萨摩诃萨得闻持陀罗尼门；<a id="a-OX"></a>复有一世界微尘数菩萨摩诃萨得乐说无碍辩才；<a id="a-OY"></a>复有一世界微尘数菩萨摩诃萨得百千万亿无量旋陀罗尼；<a id="a-OZ"></a>复有三千大千世界微尘数菩萨摩诃萨能转不退法轮；<a id="a-Oa"></a>复有二千中国土微尘数菩萨摩诃萨能转清净法轮；<a id="a-Ob"></a>复有小千国土微尘数菩萨摩诃萨，<a id="a-Oc"></a>八生当得阿耨多罗三藐三菩提；<a id="a-Od"></a>复有四四天下微尘数菩萨摩诃萨，<a id="a-Oe"></a>四生当得阿耨多罗三藐三菩提；<a id="a-Of"></a>复有三四天下微尘数菩萨摩诃萨，<a id="a-Og"></a>三生当得阿耨多罗三藐三菩提；<a id="a-Oh"></a>复有二四天下微尘数菩萨摩诃萨，<a id="a-Oi"></a>二生当得阿耨多罗三藐三菩提；<a id="a-Oj"></a>复有一四天下微尘数菩萨摩诃萨，<a id="a-Ok"></a>一生当得阿耨多罗三藐三菩提；<a id="a-Ol"></a>复有八世界微尘数众生，<a id="a-Om"></a>皆发阿耨多罗三藐三菩提心。<a id="a-On"></a>”</p>
  <p id="aOo">佛说是诸菩萨摩诃萨得大法利时，<a id="a-Op"></a>于虚空中，<a id="a-Oq"></a>雨曼陀罗华、<a id="a-Or"></a>摩诃曼陀罗华，<a id="a-Os"></a>以散无量百千万亿宝树下师子座上诸佛，<a id="a-Ot"></a>并散七宝塔中师子座上释迦牟尼佛及久灭度多宝如来，<a id="a-Ou"></a>亦散一切诸大菩萨及四部众，<a id="a-Ov"></a>又雨细末栴檀、<a id="a-Ow"></a>沉水香等。<a id="a-Ox"></a>于虚空中，<a id="a-Oy"></a>天鼓自鸣，<a id="a-Oz"></a>妙声深远。<a id="a-P0"></a>又雨千种天衣，<a id="a-P1"></a>垂诸璎珞，<a id="a-P2"></a>真珠璎珞、<a id="a-P3"></a>摩尼珠璎珞、<a id="a-P4"></a>如意珠璎珞，<a id="a-P5"></a>遍于九方众宝香炉烧无价香，<a id="a-P6"></a>自然周至供养大会。<a id="a-P7"></a>一一佛上，<a id="a-P8"></a>有诸菩萨执持幡盖，<a id="a-P9"></a>次第而上至于梵天。<a id="a-PA"></a>是诸菩萨以妙音声歌无量颂赞叹诸佛。</p>
  <p id="aPB">尔时，<a id="a-PC"></a>弥勒菩萨从座而起，<a id="a-PD"></a>偏袒右肩，<a id="a-PE"></a>合掌向佛，<a id="a-PF"></a>而说偈言：</p>
  <p id="aPG">“佛说希有法，<a id="a-PH"></a>　昔所未曾闻，</p>
  <p id="aPI">世尊有大力，<a id="a-PJ"></a>　寿命不可量。</p>
  <p id="aPK">无数诸佛子，<a id="a-PL"></a>　闻世尊分别，</p>
  <p id="aPM">说得法利者，<a id="a-PN"></a>　欢喜充遍身。</p>
  <p id="aPO">或住不退地，<a id="a-PP"></a>　或得陀罗尼，</p>
  <p id="aPQ">或无碍乐说，<a id="a-PR"></a>　万亿旋总持。</p>
  <p id="aPS">或有大千界，<a id="a-PT"></a>　微尘数菩萨，</p>
  <p id="aPU">各各皆能转，<a id="a-PV"></a>　不退之法轮。</p>
  <p id="aPW">复有中千界，<a id="a-PX"></a>　微尘数菩萨，</p>
  <p id="aPY">各各皆能转，<a id="a-PZ"></a>　清净之法轮。</p>
  <p id="aPa">复有小千界，<a id="a-Pb"></a>　微尘数菩萨，</p>
  <p id="aPc">余各八生在，<a id="a-Pd"></a>　当得成佛道。</p>
  <p id="aPe">复有四三二，<a id="a-Pf"></a>　如此四天下，</p>
  <p id="aPg">微尘诸菩萨，<a id="a-Ph"></a>　随数生成佛。</p>
  <p id="aPi">或一四天下，<a id="a-Pj"></a>　微尘数菩萨，</p>
  <p id="aPk">余有一生在，<a id="a-Pl"></a>　当成一切智。</p>
  <p id="aPm">如是等众生，<a id="a-Pn"></a>　闻佛寿长远，</p>
  <p id="aPo">得无量无漏，<a id="a-Pp"></a>　清净之果报。</p>
  <p id="aPq">复有八世界，<a id="a-Pr"></a>　微尘数众生，</p>
  <p id="aPs">闻佛说寿命，<a id="a-Pt"></a>　皆发无上心。</p>
  <p id="aPu">世尊说无量，<a id="a-Pv"></a>　不可思议法，</p>
  <p id="aPw">多有所饶益，<a id="a-Px"></a>　如虚空无边。</p>
  <p id="aPy">雨天曼陀罗，<a id="a-Pz"></a>　摩诃曼陀罗，</p>
  <p id="aQ0">释梵如恒沙，<a id="a-Q1"></a>　无数佛土来，</p>
  <p id="aQ2">雨栴檀沉水，<a id="a-Q3"></a>　缤纷而乱坠，</p>
  <p id="aQ4">如鸟飞空下，<a id="a-Q5"></a>　供散于诸佛。</p>
  <p id="aQ6">天鼓虚空中，<a id="a-Q7"></a>　自然出妙声，</p>
  <p id="aQ8">天衣千万种，<a id="a-Q9"></a>　旋转而来下，</p>
  <p id="aQA">众宝妙香炉，<a id="a-QB"></a>　烧无价之香，</p>
  <p id="aQC">自然悉周遍，<a id="a-QD"></a>　供养诸世尊。</p>
  <p id="aQE">其大菩萨众，<a id="a-QF"></a>　执七宝幡盖，</p>
  <p id="aQG">高妙万亿种，<a id="a-QH"></a>　次第至梵天。</p>
  <p id="aQI">一一诸佛前，<a id="a-QJ"></a>　宝幢悬胜幡，</p>
  <p id="aQK">亦以千万偈，<a id="a-QL"></a>　歌咏诸如来。</p>
  <p id="aQM">如是种种事，<a id="a-QN"></a>　昔所未曾有，</p>
  <p id="aQO">闻佛寿无量，<a id="a-QP"></a>　一切皆欢喜。</p>
  <p id="aQQ">佛名闻十方，<a id="a-QR"></a>　广饶益众生，</p>
  <p id="aQS">一切具善根，<a id="a-QT"></a>　以助无上心。<a id="a-QU"></a>”</p>
  <p id="aQV">尔时，<a id="a-QW"></a>佛告弥勒菩萨摩诃萨：<a id="a-QX"></a>“阿逸多，<a id="a-QY"></a>其有众生，<a id="a-QZ"></a>闻佛寿命长远如是，<a id="a-Qa"></a>乃至能生一念信解，<a id="a-Qb"></a>所得功德无有限量。<a id="a-Qc"></a>若有善男子、<a id="a-Qd"></a>善女人，<a id="a-Qe"></a>为阿耨多罗三藐三菩提故，<a id="a-Qf"></a>于八十万亿那由他劫，<a id="a-Qg"></a>行五波罗蜜——檀波罗蜜、<a id="a-Qh"></a>尸罗波罗蜜、<a id="a-Qi"></a>羼提波罗蜜、<a id="a-Qj"></a>毗梨耶波罗蜜、<a id="a-Qk"></a>禅波罗蜜，<a id="a-Ql"></a>除般若波罗蜜。<a id="a-Qm"></a>以是功德比前功德，<a id="a-Qn"></a>百分、<a id="a-Qo"></a>千分、<a id="a-Qp"></a>百千万亿分不及其一，<a id="a-Qq"></a>乃至算数譬喻所不能知。<a id="a-Qr"></a>若善男子、<a id="a-Qs"></a>善女人有如是功德，<a id="a-Qt"></a>于阿耨多罗三藐三菩提退者，<a id="a-Qu"></a>无有是处。<a id="a-Qv"></a>”</p>
  <p id="aQw">尔时，<a id="a-Qx"></a>世尊欲重宣此义，<a id="a-Qy"></a>而说偈言：</p>
  <p id="aQz">“若人求佛慧，<a id="a-R0"></a>　于八十万亿，</p>
  <p id="aR1">那由他劫数，<a id="a-R2"></a>　行五波罗蜜。</p>
  <p id="aR3">于是诸劫中，<a id="a-R4"></a>　布施供养佛，</p>
  <p id="aR5">及缘觉弟子，<a id="a-R6"></a>　并诸菩萨众，</p>
  <p id="aR7">珍异之饮食，<a id="a-R8"></a>　上服与卧具，</p>
  <p id="aR9">栴檀立精舍，<a id="a-RA"></a>　以园林庄严，</p>
  <p id="aRB">如是等布施，<a id="a-RC"></a>　种种皆微妙，</p>
  <p id="aRD">尽此诸劫数，<a id="a-RE"></a>　以回向佛道。</p>
  <p id="aRF">若复持禁戒，<a id="a-RG"></a>　清净无缺漏，</p>
  <p id="aRH">求于无上道，<a id="a-RI"></a>　诸佛之所叹。</p>
  <p id="aRJ">若复行忍辱，<a id="a-RK"></a>　住于调柔地，</p>
  <p id="aRL">设众恶来加，<a id="a-RM"></a>　其心不倾动。</p>
  <p id="aRN">诸有得法者，<a id="a-RO"></a>　怀于增上慢，</p>
  <p id="aRP">为此所轻恼，<a id="a-RQ"></a>　如是亦能忍。</p>
  <p id="aRR">若复勤精进，<a id="a-RS"></a>　志念常坚固，</p>
  <p id="aRT">于无量亿劫，<a id="a-RU"></a>　一心不懈息。</p>
  <p id="aRV">又于无数劫，<a id="a-RW"></a>　住于空闲处，</p>
  <p id="aRX">若坐若经行，<a id="a-RY"></a>　除睡常摄心，</p>
  <p id="aRZ">以是因缘故，<a id="a-Ra"></a>　能生诸禅定，</p>
  <p id="aRb">八十亿万劫，<a id="a-Rc"></a>　安住心不乱。</p>
  <p id="aRd">持此一心福，<a id="a-Re"></a>　愿求无上道，</p>
  <p id="aRf">我得一切智，<a id="a-Rg"></a>　尽诸禅定际。</p>
  <p id="aRh">是人于百千，<a id="a-Ri"></a>　万亿劫数中，</p>
  <p id="aRj">行此诸功德，<a id="a-Rk"></a>　如上之所说。</p>
  <p id="aRl">有善男女等，<a id="a-Rm"></a>　闻我说寿命，</p>
  <p id="aRn">乃至一念信，<a id="a-Ro"></a>　其福过于彼！</p>
  <p id="aRp">若人悉无有，<a id="a-Rq"></a>　一切诸疑悔，</p>
  <p id="aRr">深心须臾信，<a id="a-Rs"></a>　其福为如此。</p>
  <p id="aRt">其有诸菩萨，<a id="a-Ru"></a>　无量劫行道，</p>
  <p id="aRv">闻我说寿命，<a id="a-Rw"></a>　是则能信受。</p>
  <p id="aRx">如是诸人等，<a id="a-Ry"></a>　顶受此经典：</p>
  <p id="aRz">‘愿我于未来，<a id="a-S0"></a>　长寿度众生，</p>
  <p id="aS1">如今日世尊，<a id="a-S2"></a>　诸释中之王，</p>
  <p id="aS3">道场师子吼，<a id="a-S4"></a>　说法无所畏。</p>
  <p id="aS5">我等未来世，<a id="a-S6"></a>　一切所尊敬，</p>
  <p id="aS7">坐于道场时，<a id="a-S8"></a>　说寿亦如是。<a id="a-S9"></a>’</p>
  <p id="aSA">若有深心者，<a id="a-SB"></a>　清净而质直，</p>
  <p id="aSC">多闻能总持，<a id="a-SD"></a>　随义解佛语，</p>
  <p id="aSE">如是诸人等，<a id="a-SF"></a>　于此无有疑。</p>
  <p id="aSG">“又阿逸多，<a id="a-SH"></a>若有闻佛寿命长远解其言趣，<a id="a-SI"></a>是人所得功德无有限量，<a id="a-SJ"></a>能起如来无上之慧。<a id="a-SK"></a>何况广闻是经，<a id="a-SL"></a>若教人闻，<a id="a-SM"></a>若自持、<a id="a-SN"></a>若教人持，<a id="a-SO"></a>若自书、<a id="a-SP"></a>若教人书，<a id="a-SQ"></a>若以华香、<a id="a-SR"></a>璎珞、<a id="a-SS"></a>幢幡、<a id="a-ST"></a>缯盖、<a id="a-SU"></a>香油、<a id="a-SV"></a>酥灯供养经卷！<a id="a-SW"></a>是人功德无量无边，<a id="a-SX"></a>能生一切种智。</p>
  <p id="aSY">“阿逸多，<a id="a-SZ"></a>若善男子、<a id="a-Sa"></a>善女人闻我说寿命长远，<a id="a-Sb"></a>深心信解，<a id="a-Sc"></a>则为见佛常在耆阇崛山，<a id="a-Sd"></a>共大菩萨、<a id="a-Se"></a>诸声闻众围绕说法。<a id="a-Sf"></a>又见此娑婆世界，<a id="a-Sg"></a>其地琉璃坦然平正，<a id="a-Sh"></a>阎浮檀金以界八道，<a id="a-Si"></a>宝树行列，<a id="a-Sj"></a>诸台楼观皆悉宝成，<a id="a-Sk"></a>其菩萨众咸处其中。<a id="a-Sl"></a>若有能如是观者，<a id="a-Sm"></a>当知是为深信解相。<a id="a-Sn"></a>又复如来灭后，<a id="a-So"></a>若闻是经而不毁呰起随喜心，<a id="a-Sp"></a>当知已为深信解相，<a id="a-Sq"></a>何况读诵受持之者！<a id="a-Sr"></a>斯人则为顶戴如来。<a id="a-Ss"></a>阿逸多，<a id="a-St"></a>是善男子、<a id="a-Su"></a>善女人不须为我复起塔寺，<a id="a-Sv"></a>及作僧坊，<a id="a-Sw"></a>以四事供养众僧。<a id="a-Sx"></a>所以者何？<a id="a-Sy"></a>是善男子、<a id="a-Sz"></a>善女人受持读诵是经典者，<a id="a-T0"></a>为已起塔，<a id="a-T1"></a>造立僧坊，<a id="a-T2"></a>供养众僧，<a id="a-T3"></a>则为以佛舍利起七宝塔，<a id="a-T4"></a>高广渐小至于梵天，<a id="a-T5"></a>悬诸幡盖及众宝铃，<a id="a-T6"></a>华香、<a id="a-T7"></a>璎珞、<a id="a-T8"></a>末香、<a id="a-T9"></a>涂香、<a id="a-TA"></a>烧香、<a id="a-TB"></a>众鼓伎乐、<a id="a-TC"></a>箫、<a id="a-TD"></a>笛、<a id="a-TE"></a>箜篌、<a id="a-TF"></a>种种舞戏，<a id="a-TG"></a>以妙音声歌呗赞颂，<a id="a-TH"></a>则为于无量千万亿劫作是供养已。</p>
  <p id="aTI">“阿逸多，<a id="a-TJ"></a>若我灭后，<a id="a-TK"></a>闻是经典，<a id="a-TL"></a>有能受持，<a id="a-TM"></a>若自书、<a id="a-TN"></a>若教人书，<a id="a-TO"></a>则为起立僧坊，<a id="a-TP"></a>以赤栴檀作诸殿堂三十有二，<a id="a-TQ"></a>高八多罗树，<a id="a-TR"></a>高广严好，<a id="a-TS"></a>百千比丘于其中止，<a id="a-TT"></a>园林、<a id="a-TU"></a>浴池、<a id="a-TV"></a>经行禅窟，<a id="a-TW"></a>衣服、<a id="a-TX"></a>饮食、<a id="a-TY"></a>床褥、<a id="a-TZ"></a>汤药，<a id="a-Ta"></a>一切乐具充满其中。<a id="a-Tb"></a>如是僧坊、<a id="a-Tc"></a>堂阁，<a id="a-Td"></a>若干百千万亿，<a id="a-Te"></a>其数无量，<a id="a-Tf"></a>以此现前供养于我及比丘僧。<a id="a-Tg"></a>是故我说如来灭后，<a id="a-Th"></a>若有受持读诵，<a id="a-Ti"></a>为他人说，<a id="a-Tj"></a>若自书、<a id="a-Tk"></a>若教人书，<a id="a-Tl"></a>供养经卷，<a id="a-Tm"></a>不须复起塔寺及造僧坊供养众僧。<a id="a-Tn"></a>况复有人能持是经，<a id="a-To"></a>兼行布施、<a id="a-Tp"></a>持戒、<a id="a-Tq"></a>忍辱、<a id="a-Tr"></a>精进、<a id="a-Ts"></a>一心、<a id="a-Tt"></a>智慧，<a id="a-Tu"></a>其德最胜无量无边！<a id="a-Tv"></a>譬如虚空东西南北、<a id="a-Tw"></a>四维、<a id="a-Tx"></a>上下无量无边，<a id="a-Ty"></a>是人功德亦复如是无量无边，<a id="a-Tz"></a>疾至一切种智。<a id="a-U0"></a>若人读诵受持是经，<a id="a-U1"></a>为他人说，<a id="a-U2"></a>若自书、<a id="a-U3"></a>若教人书，<a id="a-U4"></a>复能起塔及造僧坊，<a id="a-U5"></a>供养赞叹声闻众僧，<a id="a-U6"></a>亦以百千万亿赞叹之法赞叹菩萨功德，<a id="a-U7"></a>又为他人种种因缘随义解说此《法华经》，<a id="a-U8"></a>复能清净持戒，<a id="a-U9"></a>与柔和者而共同止，<a id="a-UA"></a>忍辱无瞋，<a id="a-UB"></a>志念坚固，<a id="a-UC"></a>常贵坐禅得诸深定，<a id="a-UD"></a>精进勇猛摄诸善法，<a id="a-UE"></a>利根智慧善答问难。<a id="a-UF"></a>阿逸多，<a id="a-UG"></a>若我灭后，<a id="a-UH"></a>诸善男子、<a id="a-UI"></a>善女人受持读诵是经典者，<a id="a-UJ"></a>复有如是诸善功德，<a id="a-UK"></a>当知是人已趣道场，<a id="a-UL"></a>近阿耨多罗三藐三菩提，<a id="a-UM"></a>坐道树下。<a id="a-UN"></a>阿逸多，<a id="a-UO"></a>是善男子、<a id="a-UP"></a>善女人，<a id="a-UQ"></a>若坐、<a id="a-UR"></a>若立、<a id="a-US"></a>若行处，<a id="a-UT"></a>此中便应起塔，<a id="a-UU"></a>一切天人皆应供养如佛之塔。<a id="a-UV"></a>”</p>
  <p id="aUW">尔时，<a id="a-UX"></a>世尊欲重宣此义，<a id="a-UY"></a>而说偈言：</p>
  <p id="aUZ">“若我灭度后，<a id="a-Ua"></a>　能奉持此经，</p>
  <p id="aUb">斯人福无量，<a id="a-Uc"></a>　如上之所说。</p>
  <p id="aUd">是则为具足，<a id="a-Ue"></a>　一切诸供养，</p>
  <p id="aUf">以舍利起塔，<a id="a-Ug"></a>　七宝而庄严，</p>
  <p id="aUh">表刹甚高广，<a id="a-Ui"></a>　渐小至梵天，</p>
  <p id="aUj">宝铃千万亿，<a id="a-Uk"></a>　风动出妙音。</p>
  <p id="aUl">又于无量劫，<a id="a-Um"></a>　而供养此塔，</p>
  <p id="aUn">华香诸璎珞，<a id="a-Uo"></a>　天衣众技乐，</p>
  <p id="aUp">燃香油酥灯，<a id="a-Uq"></a>　周匝常照明。</p>
  <p id="aUr">恶世法末时，<a id="a-Us"></a>　能持是经者，</p>
  <p id="aUt">则为已如上，<a id="a-Uu"></a>　具足诸供养。</p>
  <p id="aUv">若能持此经，<a id="a-Uw"></a>　则如佛现在，</p>
  <p id="aUx">以牛头栴檀，<a id="a-Uy"></a>　起僧坊供养，</p>
  <p id="aUz">堂有三十二，<a id="a-V0"></a>　高八多罗树，</p>
  <p id="aV1">上馔妙衣服，<a id="a-V2"></a>　床卧皆具足，</p>
  <p id="aV3">百千众住处，<a id="a-V4"></a>　园林诸浴池，</p>
  <p id="aV5">经行及禅窟，<a id="a-V6"></a>　种种皆严好。</p>
  <p id="aV7">若有信解心，<a id="a-V8"></a>　受持读诵书，</p>
  <p id="aV9">若复教人书，<a id="a-VA"></a>　及供养经卷，</p>
  <p id="aVB">散华香末香，<a id="a-VC"></a>　以须曼瞻卜，</p>
  <p id="aVD">阿提目多伽，<a id="a-VE"></a>　薰油常燃之，</p>
  <p id="aVF">如是供养者，<a id="a-VG"></a>　得无量功德，</p>
  <p id="aVH">如虚空无边，<a id="a-VI"></a>　其福亦如是。</p>
  <p id="aVJ">况复持此经，<a id="a-VK"></a>　兼布施持戒，</p>
  <p id="aVL">忍辱乐禅定，<a id="a-VM"></a>　不瞋不恶口，</p>
  <p id="aVN">恭敬于塔庙，<a id="a-VO"></a>　谦下诸比丘，</p>
  <p id="aVP">远离自高心，<a id="a-VQ"></a>　常思惟智慧，</p>
  <p id="aVR">有问难不瞋，<a id="a-VS"></a>　随顺为解说，</p>
  <p id="aVT">若能行是行，<a id="a-VU"></a>　功德不可量！</p>
  <p id="aVV">若见此法师，<a id="a-VW"></a>　成就如是德，</p>
  <p id="aVX">应以天华散，<a id="a-VY"></a>　天衣覆其身，</p>
  <p id="aVZ">头面接足礼，<a id="a-Va"></a>　生心如佛想。</p>
  <p id="aVb">又应作是念，<a id="a-Vc"></a>　不久诣道树，</p>
  <p id="aVd">得无漏无为，<a id="a-Ve"></a>　广利诸人天。</p>
  <p id="aVf">其所住止处，<a id="a-Vg"></a>　经行若坐卧，</p>
  <p id="aVh">乃至说一偈，<a id="a-Vi"></a>　是中应起塔，</p>
  <p id="aVj">庄严令妙好，<a id="a-Vk"></a>　种种以供养。</p>
  <p id="aVl">佛子住此地，<a id="a-Vm"></a>　则是佛受用，</p>
  <p id="aVn">常在于其中，<a id="a-Vo"></a>　经行及坐卧。<a id="a-Vp"></a>”</p>
 </body>
</html>