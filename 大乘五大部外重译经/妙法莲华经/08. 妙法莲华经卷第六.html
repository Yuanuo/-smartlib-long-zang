<!doctype html>
<html id="z3IBTf6M2" data-ver="1955">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">妙法莲华经卷第六</h1>
  <h2 id="a2">随喜功德品第十八</h2>
  <p id="a3">尔时，<a id="a-4"></a>弥勒菩萨摩诃萨白佛言：<a id="a-5"></a>“世尊，<a id="a-6"></a>若有善男子、<a id="a-7"></a>善女人，<a id="a-8"></a>闻是《法华经》随喜者，<a id="a-9"></a>得几所福？<a id="a-A"></a>”而说偈言：</p>
  <p id="aB">“世尊灭度后，<a id="a-C"></a>　其有闻是经，</p>
  <p id="aD">若能随喜者，<a id="a-E"></a>　为得几所福？<a id="a-F"></a>”</p>
  <p id="aG">尔时，<a id="a-H"></a>佛告弥勒菩萨摩诃萨：<a id="a-I"></a>“阿逸多，<a id="a-J"></a>如来灭后，<a id="a-K"></a>若比丘、<a id="a-L"></a>比丘尼、<a id="a-M"></a>优婆塞、<a id="a-N"></a>优婆夷，<a id="a-O"></a>及余智者若长若幼，<a id="a-P"></a>闻是经随喜已，<a id="a-Q"></a>从法会出至于余处，<a id="a-R"></a>若在僧坊、<a id="a-S"></a>若空闲地，<a id="a-T"></a>若城邑、<a id="a-U"></a>巷陌、<a id="a-V"></a>聚落、<a id="a-W"></a>田里，<a id="a-X"></a>如其所闻，<a id="a-Y"></a>为父母、<a id="a-Z"></a>宗亲、<a id="a-a"></a>善友知识随力演说；<a id="a-b"></a>是诸人等闻已，<a id="a-c"></a>随喜复行转教；<a id="a-d"></a>余人闻已，<a id="a-e"></a>亦随喜转教；<a id="a-f"></a>如是展转至第五十。</p>
  <p id="ag">“阿逸多，<a id="a-h"></a>其第五十善男子、<a id="a-i"></a>善女人随喜功德，<a id="a-j"></a>我今说之，<a id="a-k"></a>汝当善听。<a id="a-l"></a>若四百万亿阿僧祇世界，<a id="a-m"></a>六趣四生众生——卵生、<a id="a-n"></a>胎生、<a id="a-o"></a>湿生、<a id="a-p"></a>化生，<a id="a-q"></a>若有形、<a id="a-r"></a>无形、<a id="a-s"></a>有想、<a id="a-t"></a>无想、<a id="a-u"></a>非有想非无想、<a id="a-v"></a>无足、<a id="a-w"></a>二足、<a id="a-x"></a>四足、<a id="a-y"></a>多足，<a id="a-z"></a>如是等在众生数者，<a id="a-10"></a>有人求福，<a id="a-11"></a>随其所欲娱乐之具皆给与之，<a id="a-12"></a>一一众生与满阎浮提金、<a id="a-13"></a>银、<a id="a-14"></a>琉璃、<a id="a-15"></a>砗磲、<a id="a-16"></a>码碯、<a id="a-17"></a>珊瑚、<a id="a-18"></a>琥珀、<a id="a-19"></a>诸妙珍宝，<a id="a-1A"></a>及象马车乘、<a id="a-1B"></a>七宝所成宫殿楼阁等。<a id="a-1C"></a>是大施主，<a id="a-1D"></a>如是布施满八十年已，<a id="a-1E"></a>而作是念：<a id="a-1F"></a>‘我已施众生娱乐之具，<a id="a-1G"></a>随意所欲。<a id="a-1H"></a>然此众生皆已衰老，<a id="a-1I"></a>年过八十，<a id="a-1J"></a>发白面皱，<a id="a-1K"></a>将死不久，<a id="a-1L"></a>我当以佛法而训导之。<a id="a-1M"></a>’即集此众生，<a id="a-1N"></a>宣布法化，<a id="a-1O"></a>示教利喜，<a id="a-1P"></a>一时皆得须陀洹道、<a id="a-1Q"></a>斯陀含道、<a id="a-1R"></a>阿那含道、<a id="a-1S"></a>阿罗汉道，<a id="a-1T"></a>尽诸有漏，<a id="a-1U"></a>于深禅定皆得自在，<a id="a-1V"></a>具八解脱。<a id="a-1W"></a>于汝意云何？<a id="a-1X"></a>是大施主所得功德，<a id="a-1Y"></a>宁为多不？<a id="a-1Z"></a>”</p>
  <p id="a1a">弥勒白佛言：<a id="a-1b"></a>“世尊，<a id="a-1c"></a>是人功德甚多，<a id="a-1d"></a>无量无边。<a id="a-1e"></a>若是施主，<a id="a-1f"></a>但施众生一切乐具，<a id="a-1g"></a>功德无量，<a id="a-1h"></a>何况令得阿罗汉果！<a id="a-1i"></a>”</p>
  <p id="a1j">佛告弥勒：<a id="a-1k"></a>“我今分明语汝，<a id="a-1l"></a>是人以一切乐具，<a id="a-1m"></a>施于四百万亿阿僧祇世界六趣众生，<a id="a-1n"></a>又令得阿罗汉果，<a id="a-1o"></a>所得功德，<a id="a-1p"></a>不如是第五十人，<a id="a-1q"></a>闻《法华经》一偈随喜功德，<a id="a-1r"></a>百分、<a id="a-1s"></a>千分、<a id="a-1t"></a>百千万亿分不及其一，<a id="a-1u"></a>乃至算数譬喻所不能知。<a id="a-1v"></a>阿逸多，<a id="a-1w"></a>如是第五十人展转闻《法华经》随喜功德，<a id="a-1x"></a>尚无量无边阿僧祇，<a id="a-1y"></a>何况最初于会中闻而随喜者！<a id="a-1z"></a>其福复胜无量无边阿僧祇，<a id="a-20"></a>不可得比。</p>
  <p id="a21">“又阿逸多，<a id="a-22"></a>若人为是经故，<a id="a-23"></a>往诣僧坊，<a id="a-24"></a>若坐若立，<a id="a-25"></a>须臾听受，<a id="a-26"></a>缘是功德转身所生，<a id="a-27"></a>得好上妙象马车乘、<a id="a-28"></a>珍宝辇舆及乘天宫。<a id="a-29"></a>若复有人，<a id="a-2A"></a>于讲法处坐，<a id="a-2B"></a>更有人来，<a id="a-2C"></a>劝令坐听，<a id="a-2D"></a>若分座令坐，<a id="a-2E"></a>是人功德转身，<a id="a-2F"></a>得帝释坐处，<a id="a-2G"></a>若梵王坐处，<a id="a-2H"></a>若转轮圣王所坐之处。</p>
  <p id="a2I">“阿逸多，<a id="a-2J"></a>若复有人语余人言：<a id="a-2K"></a>‘有经名《法华》，<a id="a-2L"></a>可共往听。<a id="a-2M"></a>’即受其教，<a id="a-2N"></a>乃至须臾间闻，<a id="a-2O"></a>是人功德转身，<a id="a-2P"></a>得与陀罗尼菩萨共生一处，<a id="a-2Q"></a>利根智慧，<a id="a-2R"></a>百千万世终不喑哑，<a id="a-2S"></a>口气不臭；<a id="a-2T"></a>舌常无病；<a id="a-2U"></a>口亦无病；<a id="a-2V"></a>齿不垢黑，<a id="a-2W"></a>不黄不疏，<a id="a-2X"></a>亦不缺落，<a id="a-2Y"></a>不差不曲；<a id="a-2Z"></a>唇不下垂，<a id="a-2a"></a>亦不褰缩，<a id="a-2b"></a>不粗涩，<a id="a-2c"></a>不疮胗，<a id="a-2d"></a>亦不缺坏，<a id="a-2e"></a>亦不喎斜，<a id="a-2f"></a>不厚不大，<a id="a-2g"></a>亦不黧黑，<a id="a-2h"></a>无诸可恶；<a id="a-2i"></a>鼻不匾[匚+虎]，<a id="a-2j"></a>亦不曲戾；<a id="a-2k"></a>面色不黑，<a id="a-2l"></a>亦不狭长，<a id="a-2m"></a>亦不窊曲，<a id="a-2n"></a>无有一切不可喜相。<a id="a-2o"></a>唇、<a id="a-2p"></a>舌、<a id="a-2q"></a>牙、<a id="a-2r"></a>齿悉皆严好，<a id="a-2s"></a>鼻修高直，<a id="a-2t"></a>面貌圆满，<a id="a-2u"></a>眉高而长，<a id="a-2v"></a>额广平正，<a id="a-2w"></a>人相具足，<a id="a-2x"></a>世世所生，<a id="a-2y"></a>见佛闻法，<a id="a-2z"></a>信受教诲。</p>
  <p id="a30">“阿逸多，<a id="a-31"></a>汝且观是劝于一人令往听法，<a id="a-32"></a>功德如此，<a id="a-33"></a>何况一心听说读诵，<a id="a-34"></a>而于大众为人分别，<a id="a-35"></a>如说修行！<a id="a-36"></a>”</p>
  <p id="a37">尔时，<a id="a-38"></a>世尊欲重宣此义，<a id="a-39"></a>而说偈言：</p>
  <p id="a3A">“若人于法会，<a id="a-3B"></a>　得闻是经典，</p>
  <p id="a3C">乃至于一偈，<a id="a-3D"></a>　随喜为他说，</p>
  <p id="a3E">如是展转教，<a id="a-3F"></a>　至于第五十，</p>
  <p id="a3G">最后人获福，<a id="a-3H"></a>　今当分别之。</p>
  <p id="a3I">如有大施主，<a id="a-3J"></a>　供给无量众，</p>
  <p id="a3K">具满八十岁，<a id="a-3L"></a>　随意之所欲。</p>
  <p id="a3M">见彼衰老相，<a id="a-3N"></a>　发白而面皱，</p>
  <p id="a3O">齿疏形枯竭，<a id="a-3P"></a>　念其死不久，</p>
  <p id="a3Q">我今应当教，<a id="a-3R"></a>　令得于道果，</p>
  <p id="a3S">即为方便说，<a id="a-3T"></a>　涅槃真实法：</p>
  <p id="a3U">‘世皆不牢固，<a id="a-3V"></a>　如水沫泡焰，</p>
  <p id="a3W">汝等咸应当，<a id="a-3X"></a>　疾生厌离心。<a id="a-3Y"></a>’</p>
  <p id="a3Z">诸人闻是法，<a id="a-3a"></a>　皆得阿罗汉，</p>
  <p id="a3b">具足六神通，<a id="a-3c"></a>　三明八解脱。</p>
  <p id="a3d">最后第五十，<a id="a-3e"></a>　闻一偈随喜，</p>
  <p id="a3f">是人福胜彼，<a id="a-3g"></a>　不可为譬喻。</p>
  <p id="a3h">如是展转闻，<a id="a-3i"></a>　其福尚无量，</p>
  <p id="a3j">何况于法会，<a id="a-3k"></a>　初闻随喜者！</p>
  <p id="a3l">“若有劝一人，<a id="a-3m"></a>　将引听法华，</p>
  <p id="a3n">言此经深妙，<a id="a-3o"></a>　千万劫难遇，</p>
  <p id="a3p">即受教往听，<a id="a-3q"></a>　乃至须臾闻，</p>
  <p id="a3r">斯人之福报，<a id="a-3s"></a>　今当分别说。</p>
  <p id="a3t">世世无口患，<a id="a-3u"></a>　齿不疏黄黑，</p>
  <p id="a3v">唇不厚褰缺，<a id="a-3w"></a>　无有可恶相。</p>
  <p id="a3x">舌不干黑短，<a id="a-3y"></a>　鼻高修且直，</p>
  <p id="a3z">额广而平正，<a id="a-40"></a>　面目悉端严。</p>
  <p id="a41">为人所喜见，<a id="a-42"></a>　口气无臭秽，</p>
  <p id="a43">优钵华之香，<a id="a-44"></a>　常从其口出。</p>
  <p id="a45">“若故诣僧坊，<a id="a-46"></a>　欲听法华经，</p>
  <p id="a47">须臾闻欢喜，<a id="a-48"></a>　今当说其福。</p>
  <p id="a49">后生天人中，<a id="a-4A"></a>　得妙象马车，</p>
  <p id="a4B">珍宝之辇舆，<a id="a-4C"></a>　及乘天宫殿。</p>
  <p id="a4D">若于讲法处，<a id="a-4E"></a>　劝人坐听经，</p>
  <p id="a4F">是福因缘得，<a id="a-4G"></a>　释梵转轮座。</p>
  <p id="a4H">何况一心听，<a id="a-4I"></a>　解说其义趣，</p>
  <p id="a4J">如说而修行，<a id="a-4K"></a>　其福不可量！<a id="a-4L"></a>”</p>
  <p data-pb></p>
  <h2 id="a4M">法师功德品第十九</h2>
  <p id="a4N">尔时，<a id="a-4O"></a>佛告常精进菩萨摩诃萨：<a id="a-4P"></a>“若善男子、<a id="a-4Q"></a>善女人受持是《法华经》，<a id="a-4R"></a>若读、<a id="a-4S"></a>若诵、<a id="a-4T"></a>若解说、<a id="a-4U"></a>若书写，<a id="a-4V"></a>是人当得八百眼功德、<a id="a-4W"></a>千二百耳功德、<a id="a-4X"></a>八百鼻功德、<a id="a-4Y"></a>千二百舌功德、<a id="a-4Z"></a>八百身功德、<a id="a-4a"></a>千二百意功德，<a id="a-4b"></a>以是功德庄严六根皆令清净。<a id="a-4c"></a>是善男子、<a id="a-4d"></a>善女人，<a id="a-4e"></a>父母所生清净肉眼，<a id="a-4f"></a>见于三千大千世界内外所有山林河海，<a id="a-4g"></a>下至阿鼻地狱，<a id="a-4h"></a>上至有顶；<a id="a-4i"></a>亦见其中一切众生，<a id="a-4j"></a>及业因缘果报生处，<a id="a-4k"></a>悉见悉知。<a id="a-4l"></a>”</p>
  <p id="a4m">尔时，<a id="a-4n"></a>世尊欲重宣此义，<a id="a-4o"></a>而说偈言：</p>
  <p id="a4p">“若于大众中，<a id="a-4q"></a>　以无所畏心，</p>
  <p id="a4r">说是法华经，<a id="a-4s"></a>　汝听其功德。</p>
  <p id="a4t">是人得八百，<a id="a-4u"></a>　功德殊胜眼，</p>
  <p id="a4v">以是庄严故，<a id="a-4w"></a>　其目甚清净。</p>
  <p id="a4x">父母所生眼，<a id="a-4y"></a>　悉见三千界，</p>
  <p id="a4z">内外弥楼山，<a id="a-50"></a>　须弥及铁围，</p>
  <p id="a51">并诸余山林，<a id="a-52"></a>　大海江河水，</p>
  <p id="a53">下至阿鼻狱，<a id="a-54"></a>　上至有顶处。</p>
  <p id="a55">其中诸众生，<a id="a-56"></a>　一切皆悉见，</p>
  <p id="a57">虽未得天眼，<a id="a-58"></a>　肉眼力如是。</p>
  <p id="a59">“复次，<a id="a-5A"></a>常精进，<a id="a-5B"></a>若善男子、<a id="a-5C"></a>善女人受持此经，<a id="a-5D"></a>若读、<a id="a-5E"></a>若诵、<a id="a-5F"></a>若解说、<a id="a-5G"></a>若书写，<a id="a-5H"></a>得千二百耳功德。<a id="a-5I"></a>以是清净耳，<a id="a-5J"></a>闻三千大千世界，<a id="a-5K"></a>下至阿鼻地狱，<a id="a-5L"></a>上至有顶，<a id="a-5M"></a>其中内外种种语言音声——象声、<a id="a-5N"></a>马声、<a id="a-5O"></a>牛声、<a id="a-5P"></a>车声，<a id="a-5Q"></a>啼哭声、<a id="a-5R"></a>愁叹声，<a id="a-5S"></a>螺声、<a id="a-5T"></a>鼓声、<a id="a-5U"></a>钟声、<a id="a-5V"></a>铃声，<a id="a-5W"></a>笑声、<a id="a-5X"></a>语声，<a id="a-5Y"></a>男声、<a id="a-5Z"></a>女声、<a id="a-5a"></a>童子声、<a id="a-5b"></a>童女声，<a id="a-5c"></a>法声、<a id="a-5d"></a>非法声，<a id="a-5e"></a>苦声、<a id="a-5f"></a>乐声，<a id="a-5g"></a>凡夫声、<a id="a-5h"></a>圣人声，<a id="a-5i"></a>喜声、<a id="a-5j"></a>不喜声，<a id="a-5k"></a>天声、<a id="a-5l"></a>龙声、<a id="a-5m"></a>夜叉声、<a id="a-5n"></a>乾闼婆声、<a id="a-5o"></a>阿修罗声、<a id="a-5p"></a>迦楼罗声、<a id="a-5q"></a>紧那罗声、<a id="a-5r"></a>摩睺罗伽声，<a id="a-5s"></a>火声、<a id="a-5t"></a>水声、<a id="a-5u"></a>风声，<a id="a-5v"></a>地狱声、<a id="a-5w"></a>畜生声、<a id="a-5x"></a>饿鬼声，<a id="a-5y"></a>比丘声、<a id="a-5z"></a>比丘尼声，<a id="a-60"></a>声闻声、<a id="a-61"></a>辟支佛声、<a id="a-62"></a>菩萨声、<a id="a-63"></a>佛声。<a id="a-64"></a>以要言之，<a id="a-65"></a>三千大千世界中，<a id="a-66"></a>一切内外所有诸声，<a id="a-67"></a>虽未得天耳，<a id="a-68"></a>以父母所生清净常耳皆悉闻知，<a id="a-69"></a>如是分别种种音声而不坏耳根。<a id="a-6A"></a>”</p>
  <p id="a6B">尔时，<a id="a-6C"></a>世尊欲重宣此义，<a id="a-6D"></a>而说偈言：</p>
  <p id="a6E">“父母所生耳，<a id="a-6F"></a>　清净无浊秽，</p>
  <p id="a6G">以此常耳闻，<a id="a-6H"></a>　三千世界声，</p>
  <p id="a6I">象马车牛声，<a id="a-6J"></a>　钟铃螺鼓声，</p>
  <p id="a6K">琴瑟箜篌声，<a id="a-6L"></a>　箫笛之音声，</p>
  <p id="a6M">清净好歌声，<a id="a-6N"></a>　听之而不著，</p>
  <p id="a6O">无数种人声，<a id="a-6P"></a>　闻悉能解了。</p>
  <p id="a6Q">又闻诸天声，<a id="a-6R"></a>　微妙之歌音，</p>
  <p id="a6S">及闻男女声，<a id="a-6T"></a>　童子童女声，</p>
  <p id="a6U">山川崄谷中，<a id="a-6V"></a>　迦陵频伽声，</p>
  <p id="a6W">命命等诸鸟，<a id="a-6X"></a>　悉闻其音声。</p>
  <p id="a6Y">地狱众苦痛，<a id="a-6Z"></a>　种种楚毒声，</p>
  <p id="a6a">饿鬼饥渴逼，<a id="a-6b"></a>　求索饮食声，</p>
  <p id="a6c">诸阿修罗等，<a id="a-6d"></a>　居在大海边，</p>
  <p id="a6e">自共语言时，<a id="a-6f"></a>　出于大音声。</p>
  <p id="a6g">如是说法者，<a id="a-6h"></a>　安住于此间，</p>
  <p id="a6i">遥闻是众声，<a id="a-6j"></a>　而不坏耳根。</p>
  <p id="a6k">十方世界中，<a id="a-6l"></a>　禽兽鸣相呼，</p>
  <p id="a6m">其说法之人，<a id="a-6n"></a>　于此悉闻之。</p>
  <p id="a6o">其诸梵天上，<a id="a-6p"></a>　光音及遍净，</p>
  <p id="a6q">乃至有顶天，<a id="a-6r"></a>　言语之音声，</p>
  <p id="a6s">法师住于此，<a id="a-6t"></a>　悉皆得闻之。</p>
  <p id="a6u">一切比丘众，<a id="a-6v"></a>　及诸比丘尼，</p>
  <p id="a6w">若读诵经典，<a id="a-6x"></a>　若为他人说，</p>
  <p id="a6y">法师住于此，<a id="a-6z"></a>　悉皆得闻之。</p>
  <p id="a70">复有诸菩萨，<a id="a-71"></a>　读诵于经法，</p>
  <p id="a72">若为他人说，<a id="a-73"></a>　撰集解其义，</p>
  <p id="a74">如是诸音声，<a id="a-75"></a>　悉皆得闻之。</p>
  <p id="a76">诸佛大圣尊，<a id="a-77"></a>　教化众生者，</p>
  <p id="a78">于诸大会中，<a id="a-79"></a>　演说微妙法，</p>
  <p id="a7A">持此法华者，<a id="a-7B"></a>　悉皆得闻之。</p>
  <p id="a7C">三千大千界，<a id="a-7D"></a>　内外诸音声，</p>
  <p id="a7E">下至阿鼻狱，<a id="a-7F"></a>　上至有顶天，</p>
  <p id="a7G">皆闻其音声，<a id="a-7H"></a>　而不坏耳根，</p>
  <p id="a7I">其耳聪利故，<a id="a-7J"></a>　悉能分别知。</p>
  <p id="a7K">持是法华者，<a id="a-7L"></a>　虽未得天耳，</p>
  <p id="a7M">但用所生耳，<a id="a-7N"></a>　功德已如是。</p>
  <p id="a7O">“复次，<a id="a-7P"></a>常精进，<a id="a-7Q"></a>若善男子、<a id="a-7R"></a>善女人受持是经，<a id="a-7S"></a>若读、<a id="a-7T"></a>若诵、<a id="a-7U"></a>若解说、<a id="a-7V"></a>若书写，<a id="a-7W"></a>成就八百鼻功德。<a id="a-7X"></a>以是清净鼻根，<a id="a-7Y"></a>闻于三千大千世界上下内外种种诸香，<a id="a-7Z"></a>须曼那华香、<a id="a-7a"></a>阇提华香、<a id="a-7b"></a>末利华香、<a id="a-7c"></a>瞻卜华香、<a id="a-7d"></a>波罗罗华香、<a id="a-7e"></a>赤莲华香、<a id="a-7f"></a>青莲华香、<a id="a-7g"></a>白莲华香、<a id="a-7h"></a>华树香、<a id="a-7i"></a>果树香、<a id="a-7j"></a>栴檀香、<a id="a-7k"></a>沉水香、<a id="a-7l"></a>多摩罗跋香、<a id="a-7m"></a>多伽罗香，<a id="a-7n"></a>及千万种和香、<a id="a-7o"></a>若末若丸若涂香，<a id="a-7p"></a>持是经者，<a id="a-7q"></a>于此间住悉能分别。<a id="a-7r"></a>又复别知众生之香，<a id="a-7s"></a>象香、<a id="a-7t"></a>马香、<a id="a-7u"></a>牛羊等香，<a id="a-7v"></a>男香、<a id="a-7w"></a>女香、<a id="a-7x"></a>童子香、<a id="a-7y"></a>童女香，<a id="a-7z"></a>及草木丛林香，<a id="a-80"></a>若近若远所有诸香，<a id="a-81"></a>悉皆得闻，<a id="a-82"></a>分别不错。<a id="a-83"></a>持是经者，<a id="a-84"></a>虽住于此，<a id="a-85"></a>亦闻天上诸天之香，<a id="a-86"></a>波利质多罗、<a id="a-87"></a>拘鞞陀罗树香，<a id="a-88"></a>及曼陀罗华香、<a id="a-89"></a>摩诃曼陀罗华香、<a id="a-8A"></a>曼殊沙华香、<a id="a-8B"></a>摩诃曼殊沙华香，<a id="a-8C"></a>栴檀、<a id="a-8D"></a>沉水、<a id="a-8E"></a>种种末香，<a id="a-8F"></a>诸杂华香，<a id="a-8G"></a>如是等天香，<a id="a-8H"></a>和合所出之香，<a id="a-8I"></a>无不闻知。<a id="a-8J"></a>又闻诸天身香，<a id="a-8K"></a>释提桓因在胜殿上五欲娱乐嬉戏时香，<a id="a-8L"></a>若在妙法堂上为忉利诸天说法时香，<a id="a-8M"></a>若于诸园游戏时香，<a id="a-8N"></a>及余天等男女身香，<a id="a-8O"></a>皆悉遥闻。<a id="a-8P"></a>如是展转乃至梵世，<a id="a-8Q"></a>上至有顶诸天身香，<a id="a-8R"></a>亦皆闻之。<a id="a-8S"></a>并闻诸天所烧之香，<a id="a-8T"></a>及声闻香、<a id="a-8U"></a>辟支佛香、<a id="a-8V"></a>菩萨香、<a id="a-8W"></a>诸佛身香，<a id="a-8X"></a>亦皆遥闻，<a id="a-8Y"></a>知其所在。<a id="a-8Z"></a>虽闻此香，<a id="a-8a"></a>然于鼻根不坏不错。<a id="a-8b"></a>若欲分别为他人说，<a id="a-8c"></a>忆念不谬。<a id="a-8d"></a>”</p>
  <p id="a8e">尔时，<a id="a-8f"></a>世尊欲重宣此义，<a id="a-8g"></a>而说偈言：</p>
  <p id="a8h">“是人鼻清净，<a id="a-8i"></a>　于此世界中，</p>
  <p id="a8j">若香若臭物，<a id="a-8k"></a>　种种悉闻知。</p>
  <p id="a8l">须曼那阇提，<a id="a-8m"></a>　多摩罗栴檀，</p>
  <p id="a8n">沉水及桂香，<a id="a-8o"></a>　种种华果香，</p>
  <p id="a8p">及知众生香，<a id="a-8q"></a>　男子女人香，</p>
  <p id="a8r">说法者远住，<a id="a-8s"></a>　闻香知所在。</p>
  <p id="a8t">大势转轮王，<a id="a-8u"></a>　小转轮及子，</p>
  <p id="a8v">群臣诸宫人，<a id="a-8w"></a>　闻香知所在。</p>
  <p id="a8x">身所著珍宝，<a id="a-8y"></a>　及地中宝藏，</p>
  <p id="a8z">转轮王宝女，<a id="a-90"></a>　闻香知所在。</p>
  <p id="a91">诸人严身具，<a id="a-92"></a>　衣服及璎珞，</p>
  <p id="a93">种种所涂香，<a id="a-94"></a>　闻香知其身。</p>
  <p id="a95">诸天若行坐，<a id="a-96"></a>　游戏及神变，</p>
  <p id="a97">持是法华者，<a id="a-98"></a>　闻香悉能知。</p>
  <p id="a99">诸树华果实，<a id="a-9A"></a>　及酥油香气，</p>
  <p id="a9B">持经者住此，<a id="a-9C"></a>　悉知其所在。</p>
  <p id="a9D">诸山深崄处，<a id="a-9E"></a>　栴檀树华敷，</p>
  <p id="a9F">众生在中者，<a id="a-9G"></a>　闻香皆能知。</p>
  <p id="a9H">铁围山大海，<a id="a-9I"></a>　地中诸众生，</p>
  <p id="a9J">持经者闻香，<a id="a-9K"></a>　悉知其所在。</p>
  <p id="a9L">阿修罗男女，<a id="a-9M"></a>　及其诸眷属，</p>
  <p id="a9N">斗诤游戏时，<a id="a-9O"></a>　闻香皆能知。</p>
  <p id="a9P">旷野险隘处，<a id="a-9Q"></a>　师子象虎狼，</p>
  <p id="a9R">野牛水牛等，<a id="a-9S"></a>　闻香知所在。</p>
  <p id="a9T">若有怀妊者，<a id="a-9U"></a>　未辩其男女，</p>
  <p id="a9V">无根及非人，<a id="a-9W"></a>　闻香悉能知。</p>
  <p id="a9X">以闻香力故，<a id="a-9Y"></a>　知其初怀妊，</p>
  <p id="a9Z">成就不成就，<a id="a-9a"></a>　安乐产福子。</p>
  <p id="a9b">以闻香力故，<a id="a-9c"></a>　知男女所念，</p>
  <p id="a9d">染欲痴恚心，<a id="a-9e"></a>　亦知修善者。</p>
  <p id="a9f">地中众伏藏，<a id="a-9g"></a>　金银诸珍宝，</p>
  <p id="a9h">铜器之所盛，<a id="a-9i"></a>　闻香悉能知。</p>
  <p id="a9j">种种诸璎珞，<a id="a-9k"></a>　无能识其价，</p>
  <p id="a9l">闻香知贵贱，<a id="a-9m"></a>　出处及所在。</p>
  <p id="a9n">天上诸华等，<a id="a-9o"></a>　曼陀曼殊沙，</p>
  <p id="a9p">波利质多树，<a id="a-9q"></a>　闻香悉能知。</p>
  <p id="a9r">天上诸宫殿，<a id="a-9s"></a>　上中下差别，</p>
  <p id="a9t">众宝华庄严，<a id="a-9u"></a>　闻香悉能知。</p>
  <p id="a9v">天园林胜殿，<a id="a-9w"></a>　诸观妙法堂，</p>
  <p id="a9x">在中而娱乐，<a id="a-9y"></a>　闻香悉能知。</p>
  <p id="a9z">诸天若听法，<a id="a-A0"></a>　或受五欲时，</p>
  <p id="aA1">来往行坐卧，<a id="a-A2"></a>　闻香悉能知。</p>
  <p id="aA3">天女所著衣，<a id="a-A4"></a>　好华香庄严，</p>
  <p id="aA5">周旋游戏时，<a id="a-A6"></a>　闻香悉能知。</p>
  <p id="aA7">如是展转上，<a id="a-A8"></a>　乃至于梵世，</p>
  <p id="aA9">入禅出禅者，<a id="a-AA"></a>　闻香悉能知。</p>
  <p id="aAB">光音遍净天，<a id="a-AC"></a>　乃至于有顶，</p>
  <p id="aAD">初生及退没，<a id="a-AE"></a>　闻香悉能知。</p>
  <p id="aAF">诸比丘众等，<a id="a-AG"></a>　于法常精进，</p>
  <p id="aAH">若坐若经行，<a id="a-AI"></a>　及读诵经法，</p>
  <p id="aAJ">或在林树下，<a id="a-AK"></a>　专精而坐禅，</p>
  <p id="aAL">持经者闻香，<a id="a-AM"></a>　悉知其所在。</p>
  <p id="aAN">菩萨志坚固，<a id="a-AO"></a>　坐禅若读诵，</p>
  <p id="aAP">或为人说法，<a id="a-AQ"></a>　闻香悉能知，</p>
  <p id="aAR">在在方世尊，<a id="a-AS"></a>　一切所恭敬，</p>
  <p id="aAT">愍众而说法，<a id="a-AU"></a>　闻香悉能知。</p>
  <p id="aAV">众生在佛前，<a id="a-AW"></a>　闻经皆欢喜，</p>
  <p id="aAX">如法而修行，<a id="a-AY"></a>　闻香悉能知。</p>
  <p id="aAZ">虽未得菩萨，<a id="a-Aa"></a>　无漏法生鼻，</p>
  <p id="aAb">而是持经者，<a id="a-Ac"></a>　先得此鼻相。</p>
  <p id="aAd">“复次，<a id="a-Ae"></a>常精进，<a id="a-Af"></a>若善男子、<a id="a-Ag"></a>善女人受持是经，<a id="a-Ah"></a>若读、<a id="a-Ai"></a>若诵、<a id="a-Aj"></a>若解说、<a id="a-Ak"></a>若书写，<a id="a-Al"></a>得千二百舌功德。<a id="a-Am"></a>若好若丑，<a id="a-An"></a>若美不美，<a id="a-Ao"></a>及诸苦涩物，<a id="a-Ap"></a>在其舌根，<a id="a-Aq"></a>皆变成上味；<a id="a-Ar"></a>如天甘露，<a id="a-As"></a>无不美者。<a id="a-At"></a>若以舌根，<a id="a-Au"></a>于大众中有所演说，<a id="a-Av"></a>出深妙声能入其心，<a id="a-Aw"></a>皆令欢喜快乐。<a id="a-Ax"></a>又诸天子、<a id="a-Ay"></a>天女、<a id="a-Az"></a>释梵诸天，<a id="a-B0"></a>闻是深妙音声，<a id="a-B1"></a>有所演说言论次第，<a id="a-B2"></a>皆悉来听。<a id="a-B3"></a>及诸龙、<a id="a-B4"></a>龙女、<a id="a-B5"></a>夜叉、<a id="a-B6"></a>夜叉女、<a id="a-B7"></a>乾闼婆、<a id="a-B8"></a>乾闼婆女、<a id="a-B9"></a>阿修罗、<a id="a-BA"></a>阿修罗女、<a id="a-BB"></a>迦楼罗、<a id="a-BC"></a>迦楼罗女、<a id="a-BD"></a>紧那罗、<a id="a-BE"></a>紧那罗女、<a id="a-BF"></a>摩睺罗伽、<a id="a-BG"></a>摩睺罗伽女，<a id="a-BH"></a>为听法故，<a id="a-BI"></a>皆来亲近、<a id="a-BJ"></a>恭敬、<a id="a-BK"></a>供养，<a id="a-BL"></a>及比丘、<a id="a-BM"></a>比丘尼、<a id="a-BN"></a>优婆塞、<a id="a-BO"></a>优婆夷、<a id="a-BP"></a>国王、<a id="a-BQ"></a>王子、<a id="a-BR"></a>群臣眷属、<a id="a-BS"></a>小转轮王、<a id="a-BT"></a>大转轮王、<a id="a-BU"></a>七宝千子、<a id="a-BV"></a>内外眷属，<a id="a-BW"></a>乘其宫殿俱来听法，<a id="a-BX"></a>以是菩萨善说法故。<a id="a-BY"></a>婆罗门、<a id="a-BZ"></a>居士、<a id="a-Ba"></a>国内人民，<a id="a-Bb"></a>尽其形寿，<a id="a-Bc"></a>随侍供养。<a id="a-Bd"></a>又诸声闻、<a id="a-Be"></a>辟支佛、<a id="a-Bf"></a>菩萨、<a id="a-Bg"></a>诸佛，<a id="a-Bh"></a>常乐见之。<a id="a-Bi"></a>是人所在方面，<a id="a-Bj"></a>诸佛皆向其处说法，<a id="a-Bk"></a>悉能受持一切佛法，<a id="a-Bl"></a>又能出于深妙法音。<a id="a-Bm"></a>”</p>
  <p id="aBn">尔时，<a id="a-Bo"></a>世尊欲重宣此义，<a id="a-Bp"></a>而说偈言：</p>
  <p id="aBq">“是人舌根净，<a id="a-Br"></a>　终不受恶味，</p>
  <p id="aBs">其有所食啖，<a id="a-Bt"></a>　悉皆成甘露。</p>
  <p id="aBu">以深净妙声，<a id="a-Bv"></a>　于大众说法，</p>
  <p id="aBw">以诸因缘喻，<a id="a-Bx"></a>　引导众生心，</p>
  <p id="aBy">闻者皆欢喜，<a id="a-Bz"></a>　设诸上供养。</p>
  <p id="aC0">诸天龙夜叉，<a id="a-C1"></a>　及阿修罗等，</p>
  <p id="aC2">皆以恭敬心，<a id="a-C3"></a>　而共来听法。</p>
  <p id="aC4">是说法之人，<a id="a-C5"></a>　若欲以妙音，</p>
  <p id="aC6">遍满三千界，<a id="a-C7"></a>　随意即能至。</p>
  <p id="aC8">大小转轮王，<a id="a-C9"></a>　及千子眷属，</p>
  <p id="aCA">合掌恭敬心，<a id="a-CB"></a>　常来听受法。</p>
  <p id="aCC">诸天龙夜叉，<a id="a-CD"></a>　罗刹毗舍阇，</p>
  <p id="aCE">亦以欢喜心，<a id="a-CF"></a>　常乐来供养。</p>
  <p id="aCG">梵天王魔王，<a id="a-CH"></a>　自在大自在，</p>
  <p id="aCI">如是诸天众，<a id="a-CJ"></a>　常来至其所。</p>
  <p id="aCK">诸佛及弟子，<a id="a-CL"></a>　闻其说法音，</p>
  <p id="aCM">常念而守护，<a id="a-CN"></a>　或时为现身。</p>
  <p id="aCO">“复次，<a id="a-CP"></a>常精进，<a id="a-CQ"></a>若善男子、<a id="a-CR"></a>善女人受持是经，<a id="a-CS"></a>若读、<a id="a-CT"></a>若诵、<a id="a-CU"></a>若解说、<a id="a-CV"></a>若书写，<a id="a-CW"></a>得八百身功德，<a id="a-CX"></a>得清净身如净琉璃，<a id="a-CY"></a>众生喜见。<a id="a-CZ"></a>其身净故，<a id="a-Ca"></a>三千大千世界众生，<a id="a-Cb"></a>生时死时，<a id="a-Cc"></a>上下好丑，<a id="a-Cd"></a>生善处、<a id="a-Ce"></a>恶处，<a id="a-Cf"></a>悉于中现。<a id="a-Cg"></a>及铁围山、<a id="a-Ch"></a>大铁围山、<a id="a-Ci"></a>弥楼山、<a id="a-Cj"></a>摩诃弥楼山等诸山，<a id="a-Ck"></a>及其中众生，<a id="a-Cl"></a>悉于中现。<a id="a-Cm"></a>下至阿鼻地狱，<a id="a-Cn"></a>上至有顶，<a id="a-Co"></a>所有及众生，<a id="a-Cp"></a>悉于中现。<a id="a-Cq"></a>若声闻、<a id="a-Cr"></a>辟支佛、<a id="a-Cs"></a>菩萨、<a id="a-Ct"></a>诸佛说法，<a id="a-Cu"></a>皆于身中现其色像。<a id="a-Cv"></a>”</p>
  <p id="aCw">尔时，<a id="a-Cx"></a>世尊欲重宣此义，<a id="a-Cy"></a>而说偈言：</p>
  <p id="aCz">“若持法华者，<a id="a-D0"></a>　其身甚清净，</p>
  <p id="aD1">如彼净琉璃，<a id="a-D2"></a>　众生皆喜见。</p>
  <p id="aD3">又如净明镜，<a id="a-D4"></a>　悉见诸色像，</p>
  <p id="aD5">菩萨于净身，<a id="a-D6"></a>　皆见世所有，</p>
  <p id="aD7">唯独自明了，<a id="a-D8"></a>　余人所不见。</p>
  <p id="aD9">三千世界中，<a id="a-DA"></a>　一切诸群萌，</p>
  <p id="aDB">天人阿修罗，<a id="a-DC"></a>　地狱鬼畜生，</p>
  <p id="aDD">如是诸色像，<a id="a-DE"></a>　皆于身中现。</p>
  <p id="aDF">诸天等宫殿，<a id="a-DG"></a>　乃至于有顶，</p>
  <p id="aDH">铁围及弥楼，<a id="a-DI"></a>　摩诃弥楼山，</p>
  <p id="aDJ">诸大海水等，<a id="a-DK"></a>　皆于身中现。</p>
  <p id="aDL">诸佛及声闻，<a id="a-DM"></a>　佛子菩萨等，</p>
  <p id="aDN">若独若在众，<a id="a-DO"></a>　说法悉皆现。</p>
  <p id="aDP">虽未得无漏，<a id="a-DQ"></a>　法性之妙身，</p>
  <p id="aDR">以清净常体，<a id="a-DS"></a>　一切于中现。</p>
  <p id="aDT">“复次，<a id="a-DU"></a>常精进，<a id="a-DV"></a>若善男子、<a id="a-DW"></a>善女人，<a id="a-DX"></a>如来灭后受持是经，<a id="a-DY"></a>若读、<a id="a-DZ"></a>若诵、<a id="a-Da"></a>若解说、<a id="a-Db"></a>若书写，<a id="a-Dc"></a>得千二百意功德。<a id="a-Dd"></a>以是清净意根，<a id="a-De"></a>乃至闻一偈一句，<a id="a-Df"></a>通达无量无边之义。<a id="a-Dg"></a>解是义已，<a id="a-Dh"></a>能演说一句一偈，<a id="a-Di"></a>至于一月、<a id="a-Dj"></a>四月乃至一岁。<a id="a-Dk"></a>诸所说法，<a id="a-Dl"></a>随其义趣，<a id="a-Dm"></a>皆与实相不相违背。<a id="a-Dn"></a>若说俗间经书、<a id="a-Do"></a>治世语言、<a id="a-Dp"></a>资生业等，<a id="a-Dq"></a>皆顺正法。<a id="a-Dr"></a>三千大千世界六趣众生，<a id="a-Ds"></a>心之所行，<a id="a-Dt"></a>心所动作，<a id="a-Du"></a>心所戏论，<a id="a-Dv"></a>皆悉知之。<a id="a-Dw"></a>虽未得无漏智慧，<a id="a-Dx"></a>而其意根清净如此。<a id="a-Dy"></a>是人有所思惟筹量言说，<a id="a-Dz"></a>皆是佛法，<a id="a-E0"></a>无不真实，<a id="a-E1"></a>亦是先佛经中所说。<a id="a-E2"></a>”</p>
  <p id="aE3">尔时，<a id="a-E4"></a>世尊欲重宣此义，<a id="a-E5"></a>而说偈言：</p>
  <p id="aE6">“是人意清净，<a id="a-E7"></a>　明利无秽浊，</p>
  <p id="aE8">以此妙意根，<a id="a-E9"></a>　知上中下法。</p>
  <p id="aEA">乃至闻一偈，<a id="a-EB"></a>　通达无量义，</p>
  <p id="aEC">次第如法说，<a id="a-ED"></a>　月四月至岁。</p>
  <p id="aEE">是世界内外，<a id="a-EF"></a>　一切诸众生，</p>
  <p id="aEG">若天龙及人，<a id="a-EH"></a>　夜叉鬼神等，</p>
  <p id="aEI">其在六趣中，<a id="a-EJ"></a>　所念若干种，</p>
  <p id="aEK">持法华之报，<a id="a-EL"></a>　一时皆悉知。</p>
  <p id="aEM">十方无数佛，<a id="a-EN"></a>　百福庄严相，</p>
  <p id="aEO">为众生说法，<a id="a-EP"></a>　悉闻能受持。</p>
  <p id="aEQ">思惟无量义，<a id="a-ER"></a>　说法亦无量，</p>
  <p id="aES">终始不忘错，<a id="a-ET"></a>　以持法华故。</p>
  <p id="aEU">悉知诸法相，<a id="a-EV"></a>　随义识次第，</p>
  <p id="aEW">达名字语言，<a id="a-EX"></a>　如所知演说。</p>
  <p id="aEY">此人有所说，<a id="a-EZ"></a>　皆是先佛法，</p>
  <p id="aEa">以演此法故，<a id="a-Eb"></a>　于众无所畏。</p>
  <p id="aEc">持法华经者，<a id="a-Ed"></a>　意根净若斯，</p>
  <p id="aEe">虽未得无漏，<a id="a-Ef"></a>　先有如是相。</p>
  <p id="aEg">是人持此经，<a id="a-Eh"></a>　安住希有地，</p>
  <p id="aEi">为一切众生，<a id="a-Ej"></a>　欢喜而爱敬，</p>
  <p id="aEk">能以千万种，<a id="a-El"></a>　善巧之语言，</p>
  <p id="aEm">分别而说法，<a id="a-En"></a>　持法华经故。<a id="a-Eo"></a>”</p>
  <p data-pb></p>
  <h2 id="aEp">常不轻菩萨品第二十</h2>
  <p id="aEq">尔时，<a id="a-Er"></a>佛告得大势菩萨摩诃萨：<a id="a-Es"></a>“汝今当知，<a id="a-Et"></a>若比丘、<a id="a-Eu"></a>比丘尼、<a id="a-Ev"></a>优婆塞、<a id="a-Ew"></a>优婆夷，<a id="a-Ex"></a>持《法华经》者，<a id="a-Ey"></a>若有恶口骂詈诽谤，<a id="a-Ez"></a>获大罪报，<a id="a-F0"></a>如前所说。<a id="a-F1"></a>其所得功德，<a id="a-F2"></a>如向所说，<a id="a-F3"></a>眼耳鼻舌身意清净。</p>
  <p id="aF4">“得大势，<a id="a-F5"></a>乃往古昔，<a id="a-F6"></a>过无量无边不可思议阿僧祇劫，<a id="a-F7"></a>有佛名威音王如来、<a id="a-F8"></a>应供、<a id="a-F9"></a>正遍知、<a id="a-FA"></a>明行足、<a id="a-FB"></a>善逝、<a id="a-FC"></a>世间解、<a id="a-FD"></a>无上士、<a id="a-FE"></a>调御丈夫、<a id="a-FF"></a>天人师、<a id="a-FG"></a>佛世尊，<a id="a-FH"></a>劫名离衰，<a id="a-FI"></a>国名大成。<a id="a-FJ"></a>其威音王佛，<a id="a-FK"></a>于彼世中，<a id="a-FL"></a>为天、<a id="a-FM"></a>人、<a id="a-FN"></a>阿修罗说法。<a id="a-FO"></a>为求声闻者，<a id="a-FP"></a>说应四谛法，<a id="a-FQ"></a>度生老病死，<a id="a-FR"></a>究竟涅槃；<a id="a-FS"></a>为求辟支佛者，<a id="a-FT"></a>说应十二因缘法；<a id="a-FU"></a>为诸菩萨因阿耨多罗三藐三菩提，<a id="a-FV"></a>说应六波罗蜜法，<a id="a-FW"></a>究竟佛慧。</p>
  <p id="aFX">“得大势，<a id="a-FY"></a>是威音王佛，<a id="a-FZ"></a>寿四十万亿那由他恒河沙劫，<a id="a-Fa"></a>正法住世劫数如一阎浮提微尘，<a id="a-Fb"></a>像法住世劫数如四天下微尘。<a id="a-Fc"></a>其佛饶益众生已，<a id="a-Fd"></a>然后灭度。<a id="a-Fe"></a>正法、<a id="a-Ff"></a>像法灭尽之后，<a id="a-Fg"></a>于此国土复有佛出，<a id="a-Fh"></a>亦号威音王如来、<a id="a-Fi"></a>应供、<a id="a-Fj"></a>正遍知、<a id="a-Fk"></a>明行足、<a id="a-Fl"></a>善逝、<a id="a-Fm"></a>世间解、<a id="a-Fn"></a>无上士、<a id="a-Fo"></a>调御丈夫、<a id="a-Fp"></a>天人师、<a id="a-Fq"></a>佛世尊，<a id="a-Fr"></a>如是次第有二万亿佛皆同一号。<a id="a-Fs"></a>最初威音王如来既已灭度，<a id="a-Ft"></a>正法灭后于像法中，<a id="a-Fu"></a>增上慢比丘有大势力。<a id="a-Fv"></a>尔时，<a id="a-Fw"></a>有一菩萨比丘，<a id="a-Fx"></a>名常不轻。</p>
  <p id="aFy">“得大势，<a id="a-Fz"></a>以何因缘名常不轻？<a id="a-G0"></a>是比丘凡有所见，<a id="a-G1"></a>若比丘、<a id="a-G2"></a>比丘尼、<a id="a-G3"></a>优婆塞、<a id="a-G4"></a>优婆夷，<a id="a-G5"></a>皆悉礼拜赞叹，<a id="a-G6"></a>而作是言：<a id="a-G7"></a>‘我深敬汝等，<a id="a-G8"></a>不敢轻慢。<a id="a-G9"></a>所以者何？<a id="a-GA"></a>汝等皆行菩萨道，<a id="a-GB"></a>当得作佛。<a id="a-GC"></a>’而是比丘不专读诵经典，<a id="a-GD"></a>但行礼拜；<a id="a-GE"></a>乃至远见四众，<a id="a-GF"></a>亦复故往，<a id="a-GG"></a>礼拜赞叹而作是言：<a id="a-GH"></a>‘我不敢轻于汝等，<a id="a-GI"></a>汝等皆当作佛。<a id="a-GJ"></a>’四众之中，<a id="a-GK"></a>有生瞋恚心不净者，<a id="a-GL"></a>恶口骂詈言：<a id="a-GM"></a>‘是无智比丘，<a id="a-GN"></a>从何所来？<a id="a-GO"></a>自言我不轻汝，<a id="a-GP"></a>而与我等授记当得作佛？<a id="a-GQ"></a>我等不用如是虚妄授记。<a id="a-GR"></a>’如此经历多年，<a id="a-GS"></a>常被骂詈不生瞋恚，<a id="a-GT"></a>常作是言：<a id="a-GU"></a>‘汝当作佛。<a id="a-GV"></a>’说是语时，<a id="a-GW"></a>众人或以杖木瓦石而打掷之，<a id="a-GX"></a>避走远住，<a id="a-GY"></a>犹高声唱言：<a id="a-GZ"></a>‘我不敢轻于汝等，<a id="a-Ga"></a>汝等皆当作佛。<a id="a-Gb"></a>’以其常作是语故，<a id="a-Gc"></a>增上慢比丘、<a id="a-Gd"></a>比丘尼、<a id="a-Ge"></a>优婆塞、<a id="a-Gf"></a>优婆夷，<a id="a-Gg"></a>号之为常不轻。</p>
  <p id="aGh">“是比丘临欲终时，<a id="a-Gi"></a>于虚空中，<a id="a-Gj"></a>具闻威音王佛先所说《法华经》，<a id="a-Gk"></a>二十千万亿偈悉能受持，<a id="a-Gl"></a>即得如上眼根清净、<a id="a-Gm"></a>耳鼻舌身意根清净。<a id="a-Gn"></a>得是六根清净已，<a id="a-Go"></a>更增寿命二百万亿那由他岁，<a id="a-Gp"></a>广为人说是《法华经》。<a id="a-Gq"></a>于时，<a id="a-Gr"></a>增上慢四众，<a id="a-Gs"></a>比丘、<a id="a-Gt"></a>比丘尼、<a id="a-Gu"></a>优婆塞、<a id="a-Gv"></a>优婆夷，<a id="a-Gw"></a>轻贱是人为作‘不轻’名者，<a id="a-Gx"></a>见其得大神通力、<a id="a-Gy"></a>乐说辩力、<a id="a-Gz"></a>大善寂力，<a id="a-H0"></a>闻其所说，<a id="a-H1"></a>皆信伏随从。<a id="a-H2"></a>是菩萨复化千万亿众令住阿耨多罗三藐三菩提，<a id="a-H3"></a>命终之后得值二千亿佛，<a id="a-H4"></a>皆号日月灯明，<a id="a-H5"></a>于其法中说是《法华经》。<a id="a-H6"></a>以是因缘复值二千亿佛，<a id="a-H7"></a>同号云自在灯王，<a id="a-H8"></a>于此诸佛法中受持读诵。<a id="a-H9"></a>为诸四众说此经典故，<a id="a-HA"></a>得是常眼清净、<a id="a-HB"></a>耳鼻舌身意诸根清净，<a id="a-HC"></a>于四众中说法心无所畏。<a id="a-HD"></a>得大势，<a id="a-HE"></a>是常不轻菩萨摩诃萨供养如是若干诸佛，<a id="a-HF"></a>恭敬尊重赞叹，<a id="a-HG"></a>种诸善根。<a id="a-HH"></a>于后复值千万亿佛，<a id="a-HI"></a>亦于诸佛法中说是经典，<a id="a-HJ"></a>功德成就，<a id="a-HK"></a>当得作佛。</p>
  <p id="aHL">“得大势，<a id="a-HM"></a>于意云何？<a id="a-HN"></a>尔时常不轻菩萨，<a id="a-HO"></a>岂异人乎？<a id="a-HP"></a>则我身是。<a id="a-HQ"></a>若我于宿世不受持读诵此经、<a id="a-HR"></a>为他人说者，<a id="a-HS"></a>不能疾得阿耨多罗三藐三菩提。<a id="a-HT"></a>我于先佛所受持读诵此经，<a id="a-HU"></a>为人说故，<a id="a-HV"></a>疾得阿耨多罗三藐三菩提。<a id="a-HW"></a>得大势，<a id="a-HX"></a>彼时四众，<a id="a-HY"></a>比丘、<a id="a-HZ"></a>比丘尼、<a id="a-Ha"></a>优婆塞、<a id="a-Hb"></a>优婆夷，<a id="a-Hc"></a>以瞋恚意轻贱我故，<a id="a-Hd"></a>二百亿劫常不值佛、<a id="a-He"></a>不闻法、<a id="a-Hf"></a>不见僧，<a id="a-Hg"></a>千劫于阿鼻地狱受大苦恼。<a id="a-Hh"></a>毕是罪已，<a id="a-Hi"></a>复遇常不轻菩萨教化阿耨多罗三藐三菩提。<a id="a-Hj"></a>得大势，<a id="a-Hk"></a>于汝意云何？<a id="a-Hl"></a>尔时四众常轻是菩萨者，<a id="a-Hm"></a>岂异人乎？<a id="a-Hn"></a>今此会中跋陀婆罗等五百菩萨，<a id="a-Ho"></a>师子月等五百比丘尼，<a id="a-Hp"></a>思佛等五百优婆塞，<a id="a-Hq"></a>皆于阿耨多罗三藐三菩提不退转者是。<a id="a-Hr"></a>得大势，<a id="a-Hs"></a>当知是《法华经》，<a id="a-Ht"></a>大饶益诸菩萨摩诃萨，<a id="a-Hu"></a>能令至于阿耨多罗三藐三菩提。<a id="a-Hv"></a>是故诸菩萨摩诃萨，<a id="a-Hw"></a>于如来灭后，<a id="a-Hx"></a>常应受持、<a id="a-Hy"></a>读诵、<a id="a-Hz"></a>解说、<a id="a-I0"></a>书写是经。<a id="a-I1"></a>”</p>
  <p id="aI2">尔时，<a id="a-I3"></a>世尊欲重宣此义，<a id="a-I4"></a>而说偈言：</p>
  <p id="aI5">“过去有佛，<a id="a-I6"></a>　号威音王，<a id="a-I7"></a>　神智无量，<a id="a-I8"></a>　将导一切，</p>
  <p id="aI9">天人龙神，<a id="a-IA"></a>　所共供养。</p>
  <p id="aIB">是佛灭后，<a id="a-IC"></a>　法欲尽时，<a id="a-ID"></a>　有一菩萨，<a id="a-IE"></a>　名常不轻。</p>
  <p id="aIF">时诸四众，<a id="a-IG"></a>　计著于法，<a id="a-IH"></a>　不轻菩萨，<a id="a-II"></a>　往到其所，</p>
  <p id="aIJ">而语之言：<a id="a-IK"></a>‘我不轻汝！<a id="a-IL"></a>　汝等行道，<a id="a-IM"></a>　皆当作佛。<a id="a-IN"></a>’</p>
  <p id="aIO">诸人闻已，<a id="a-IP"></a>　轻毁骂詈，<a id="a-IQ"></a>　不轻菩萨，<a id="a-IR"></a>　能忍受之。</p>
  <p id="aIS">其罪毕已，<a id="a-IT"></a>　临命终时，<a id="a-IU"></a>　得闻此经，<a id="a-IV"></a>　六根清净，</p>
  <p id="aIW">神通力故，<a id="a-IX"></a>　增益寿命，<a id="a-IY"></a>　复为诸人，<a id="a-IZ"></a>　广说是经。</p>
  <p id="aIa">诸著法众，<a id="a-Ib"></a>　皆蒙菩萨，<a id="a-Ic"></a>　教化成就，<a id="a-Id"></a>　令住佛道。</p>
  <p id="aIe">不轻命终，<a id="a-If"></a>　值无数佛，<a id="a-Ig"></a>　说是经故，<a id="a-Ih"></a>　得无量福，</p>
  <p id="aIi">渐具功德，<a id="a-Ij"></a>　疾成佛道。<a id="a-Ik"></a>　彼时不轻，<a id="a-Il"></a>　则我身是！</p>
  <p id="aIm">时四部众，<a id="a-In"></a>　著法之者，<a id="a-Io"></a>　闻不轻言：<a id="a-Ip"></a>‘汝当作佛！<a id="a-Iq"></a>’</p>
  <p id="aIr">以是因缘，<a id="a-Is"></a>　值无数佛。<a id="a-It"></a>　此会菩萨，<a id="a-Iu"></a>　五百之众，</p>
  <p id="aIv">并及四部，<a id="a-Iw"></a>　清信士女，<a id="a-Ix"></a>　今于我前，<a id="a-Iy"></a>　听法者是。</p>
  <p id="aIz">我于前世，<a id="a-J0"></a>　劝是诸人，<a id="a-J1"></a>　听受斯经，<a id="a-J2"></a>　第一之法，</p>
  <p id="aJ3">开示教人，<a id="a-J4"></a>　令住涅槃，<a id="a-J5"></a>　世世受持，<a id="a-J6"></a>　如是经典。</p>
  <p id="aJ7">亿亿万劫，<a id="a-J8"></a>　至不可议，<a id="a-J9"></a>　时乃得闻，<a id="a-JA"></a>　是法华经。</p>
  <p id="aJB">亿亿万劫，<a id="a-JC"></a>　至不可议，<a id="a-JD"></a>　诸佛世尊，<a id="a-JE"></a>　时说是经。</p>
  <p id="aJF">是故行者，<a id="a-JG"></a>　于佛灭后，<a id="a-JH"></a>　闻如是经，<a id="a-JI"></a>　勿生疑惑。</p>
  <p id="aJJ">应当一心，<a id="a-JK"></a>　广说此经，<a id="a-JL"></a>　世世值佛，<a id="a-JM"></a>　疾成佛道。<a id="a-JN"></a>”</p>
  <p data-pb></p>
  <h2 id="aJO">如来神力品第二十一</h2>
  <p id="aJP">尔时，<a id="a-JQ"></a>千世界微尘等菩萨摩诃萨从地踊出者，<a id="a-JR"></a>皆于佛前，<a id="a-JS"></a>一心合掌，<a id="a-JT"></a>瞻仰尊颜，<a id="a-JU"></a>而白佛言：<a id="a-JV"></a>“世尊，<a id="a-JW"></a>我等于佛灭后，<a id="a-JX"></a>世尊分身所在国土，<a id="a-JY"></a>灭度之处，<a id="a-JZ"></a>当广说此经。<a id="a-Ja"></a>所以者何？<a id="a-Jb"></a>我等亦自欲得是真净大法，<a id="a-Jc"></a>受持、<a id="a-Jd"></a>读诵、<a id="a-Je"></a>解说、<a id="a-Jf"></a>书写而供养之。<a id="a-Jg"></a>”</p>
  <p id="aJh">尔时，<a id="a-Ji"></a>世尊于文殊师利等无量百千万亿旧住娑婆世界菩萨摩诃萨，<a id="a-Jj"></a>及诸比丘、<a id="a-Jk"></a>比丘尼、<a id="a-Jl"></a>优婆塞、<a id="a-Jm"></a>优婆夷、<a id="a-Jn"></a>天、<a id="a-Jo"></a>龙、<a id="a-Jp"></a>夜叉、<a id="a-Jq"></a>乾闼婆、<a id="a-Jr"></a>阿修罗、<a id="a-Js"></a>迦楼罗、<a id="a-Jt"></a>紧那罗、<a id="a-Ju"></a>摩睺罗伽、<a id="a-Jv"></a>人非人等，<a id="a-Jw"></a>一切众前，<a id="a-Jx"></a>现大神力，<a id="a-Jy"></a>出广长舌上至梵世，<a id="a-Jz"></a>一切毛孔放于无量无数色光，<a id="a-K0"></a>皆悉遍照十方世界。<a id="a-K1"></a>众宝树下师子座上诸佛亦复如是，<a id="a-K2"></a>出广长舌，<a id="a-K3"></a>放无量光。<a id="a-K4"></a>释迦牟尼佛及宝树下诸佛，<a id="a-K5"></a>现神力时满百千岁，<a id="a-K6"></a>然后还摄舌相。<a id="a-K7"></a>一时謦欬，<a id="a-K8"></a>俱共弹指，<a id="a-K9"></a>是二音声，<a id="a-KA"></a>遍至十方诸佛世界，<a id="a-KB"></a>地皆六种震动。<a id="a-KC"></a>其中众生，<a id="a-KD"></a>天、<a id="a-KE"></a>龙、<a id="a-KF"></a>夜叉、<a id="a-KG"></a>乾闼婆、<a id="a-KH"></a>阿修罗、<a id="a-KI"></a>迦楼罗、<a id="a-KJ"></a>紧那罗、<a id="a-KK"></a>摩睺罗伽、<a id="a-KL"></a>人非人等，<a id="a-KM"></a>以佛神力故，<a id="a-KN"></a>皆见此娑婆世界无量无边百千万亿众宝树下师子座上诸佛，<a id="a-KO"></a>及见释迦牟尼佛共多宝如来在宝塔中坐师子座，<a id="a-KP"></a>又见无量无边百千万亿菩萨摩诃萨，<a id="a-KQ"></a>及诸四众恭敬围绕释迦牟尼佛。<a id="a-KR"></a>既见是已，<a id="a-KS"></a>皆大欢喜，<a id="a-KT"></a>得未曾有。</p>
  <p id="aKU">即时，<a id="a-KV"></a>诸天于虚空中高声唱言：<a id="a-KW"></a>“过此无量无边百千万亿阿僧祇世界，<a id="a-KX"></a>有国名娑婆，<a id="a-KY"></a>是中有佛，<a id="a-KZ"></a>名释迦牟尼，<a id="a-Ka"></a>今为诸菩萨摩诃萨说大乘经，<a id="a-Kb"></a>名《妙法莲华》，<a id="a-Kc"></a>教菩萨法佛所护念。<a id="a-Kd"></a>汝等当深心随喜，<a id="a-Ke"></a>亦当礼拜供养释迦牟尼佛。<a id="a-Kf"></a>”彼诸众生闻虚空中声已，<a id="a-Kg"></a>合掌向娑婆世界，<a id="a-Kh"></a>作如是言：<a id="a-Ki"></a>“南无释迦牟尼佛！<a id="a-Kj"></a>南无释迦牟尼佛！<a id="a-Kk"></a>”以种种华香、<a id="a-Kl"></a>璎珞、<a id="a-Km"></a>幡盖及诸严身之具、<a id="a-Kn"></a>珍宝妙物，<a id="a-Ko"></a>皆共遥散娑婆世界。<a id="a-Kp"></a>所散诸物从十方来，<a id="a-Kq"></a>譬如云集变成宝帐，<a id="a-Kr"></a>遍覆此间诸佛之上。<a id="a-Ks"></a>于时，<a id="a-Kt"></a>十方世界通达无碍如一佛土。</p>
  <p id="aKu">尔时，<a id="a-Kv"></a>佛告上行等菩萨大众：<a id="a-Kw"></a>“诸佛神力，<a id="a-Kx"></a>如是无量无边不可思议。<a id="a-Ky"></a>若我以是神力，<a id="a-Kz"></a>于无量无边百千万亿阿僧祇劫，<a id="a-L0"></a>为嘱累故说此经功德，<a id="a-L1"></a>犹不能尽。<a id="a-L2"></a>以要言之，<a id="a-L3"></a>如来一切所有之法，<a id="a-L4"></a>如来一切自在神力，<a id="a-L5"></a>如来一切秘要之藏，<a id="a-L6"></a>如来一切甚深之事，<a id="a-L7"></a>皆于此经宣示显说。<a id="a-L8"></a>是故汝等于如来灭后，<a id="a-L9"></a>应一心受持、<a id="a-LA"></a>读诵、<a id="a-LB"></a>解说、<a id="a-LC"></a>书写、<a id="a-LD"></a>如说修行。<a id="a-LE"></a>所在国土，<a id="a-LF"></a>若有受持、<a id="a-LG"></a>读诵、<a id="a-LH"></a>解说、<a id="a-LI"></a>书写、<a id="a-LJ"></a>如说修行，<a id="a-LK"></a>若经卷所住之处，<a id="a-LL"></a>若于园中，<a id="a-LM"></a>若于林中，<a id="a-LN"></a>若于树下，<a id="a-LO"></a>若于僧坊，<a id="a-LP"></a>若白衣舍，<a id="a-LQ"></a>若在殿堂，<a id="a-LR"></a>若山谷旷野，<a id="a-LS"></a>是中皆应起塔供养。<a id="a-LT"></a>所以者何？<a id="a-LU"></a>当知是处即是道场，<a id="a-LV"></a>诸佛于此得阿耨多罗三藐三菩提，<a id="a-LW"></a>诸佛于此转于法轮，<a id="a-LX"></a>诸佛于此而般涅槃。<a id="a-LY"></a>”</p>
  <p id="aLZ">尔时，<a id="a-La"></a>世尊欲重宣此义，<a id="a-Lb"></a>而说偈言：</p>
  <p id="aLc">“诸佛救世者，<a id="a-Ld"></a>　住于大神通，</p>
  <p id="aLe">为悦众生故，<a id="a-Lf"></a>　现无量神力，</p>
  <p id="aLg">舌相至梵天，<a id="a-Lh"></a>　身放无数光，</p>
  <p id="aLi">为求佛道者，<a id="a-Lj"></a>　现此希有事。</p>
  <p id="aLk">诸佛謦欬声，<a id="a-Ll"></a>　及弹指之声，</p>
  <p id="aLm">周闻十方国，<a id="a-Ln"></a>　地皆六种动。</p>
  <p id="aLo">以佛灭度后，<a id="a-Lp"></a>　能持是经故，</p>
  <p id="aLq">诸佛皆欢喜，<a id="a-Lr"></a>　现无量神力。</p>
  <p id="aLs">嘱累是经故，<a id="a-Lt"></a>　赞美受持者，</p>
  <p id="aLu">于无量劫中，<a id="a-Lv"></a>　犹故不能尽。</p>
  <p id="aLw">是人之功德，<a id="a-Lx"></a>　无边无有穷，</p>
  <p id="aLy">如十方虚空，<a id="a-Lz"></a>　不可得边际。</p>
  <p id="aM0">能持是经者，<a id="a-M1"></a>　则为已见我，</p>
  <p id="aM2">亦见多宝佛，<a id="a-M3"></a>　及诸分身者，</p>
  <p id="aM4">又见我今日，<a id="a-M5"></a>　教化诸菩萨。</p>
  <p id="aM6">能持是经者，<a id="a-M7"></a>　令我及分身，</p>
  <p id="aM8">灭度多宝佛，<a id="a-M9"></a>　一切皆欢喜。</p>
  <p id="aMA">十方现在佛，<a id="a-MB"></a>　并过去未来，</p>
  <p id="aMC">亦见亦供养，<a id="a-MD"></a>　亦令得欢喜。</p>
  <p id="aME">诸佛坐道场，<a id="a-MF"></a>　所得秘要法，</p>
  <p id="aMG">能持是经者，<a id="a-MH"></a>　不久亦当得。</p>
  <p id="aMI">能持是经者，<a id="a-MJ"></a>　于诸法之义，</p>
  <p id="aMK">名字及言辞，<a id="a-ML"></a>　乐说无穷尽，</p>
  <p id="aMM">如风于空中，<a id="a-MN"></a>　一切无障碍。</p>
  <p id="aMO">于如来灭后，<a id="a-MP"></a>　知佛所说经，</p>
  <p id="aMQ">因缘及次第，<a id="a-MR"></a>　随义如实说，</p>
  <p id="aMS">如日月光明，<a id="a-MT"></a>　能除诸幽冥。</p>
  <p id="aMU">斯人行世间，<a id="a-MV"></a>　能灭众生闇，</p>
  <p id="aMW">教无量菩萨，<a id="a-MX"></a>　毕竟住一乘。</p>
  <p id="aMY">是故有智者，<a id="a-MZ"></a>　闻此功德利，</p>
  <p id="aMa">于我灭度后，<a id="a-Mb"></a>　应受持斯经，</p>
  <p id="aMc">是人于佛道，<a id="a-Md"></a>　决定无有疑。<a id="a-Me"></a>”</p>
  <p data-pb></p>
  <h2 id="aMf">嘱累品第二十二</h2>
  <p id="aMg">尔时，<a id="a-Mh"></a>释迦牟尼佛从法座起，<a id="a-Mi"></a>现大神力，<a id="a-Mj"></a>以右手摩无量菩萨摩诃萨顶，<a id="a-Mk"></a>而作是言：<a id="a-Ml"></a>“我于无量百千万亿阿僧祇劫，<a id="a-Mm"></a>修习是难得阿耨多罗三藐三菩提法，<a id="a-Mn"></a>今以付嘱汝等。<a id="a-Mo"></a>汝等应当一心流布此法，<a id="a-Mp"></a>广令增益。<a id="a-Mq"></a>”如是三摩诸菩萨摩诃萨顶，<a id="a-Mr"></a>而作是言：<a id="a-Ms"></a>“我于无量百千万亿阿僧祇劫，<a id="a-Mt"></a>修习是难得阿耨多罗三藐三菩提法，<a id="a-Mu"></a>今以付嘱汝等。<a id="a-Mv"></a>汝等当受持读诵，<a id="a-Mw"></a>广宣此法，<a id="a-Mx"></a>令一切众生普得闻知。<a id="a-My"></a>所以者何？<a id="a-Mz"></a>如来有大慈悲，<a id="a-N0"></a>无诸悭吝，<a id="a-N1"></a>亦无所畏，<a id="a-N2"></a>能与众生佛之智慧、<a id="a-N3"></a>如来智慧、<a id="a-N4"></a>自然智慧。<a id="a-N5"></a>如来是一切众生之大施主，<a id="a-N6"></a>汝等亦应随学如来之法，<a id="a-N7"></a>勿生悭吝。<a id="a-N8"></a>于未来世，<a id="a-N9"></a>若有善男子、<a id="a-NA"></a>善女人，<a id="a-NB"></a>信如来智慧者，<a id="a-NC"></a>当为演说此《法华经》使得闻知，<a id="a-ND"></a>为令其人得佛慧故。<a id="a-NE"></a>若有众生不信受者，<a id="a-NF"></a>当于如来余深法中示教利喜。<a id="a-NG"></a>汝等若能如是，<a id="a-NH"></a>则为已报诸佛之恩。<a id="a-NI"></a>”</p>
  <p id="aNJ">时诸菩萨摩诃萨，<a id="a-NK"></a>闻佛作是说已，<a id="a-NL"></a>皆大欢喜遍满其身，<a id="a-NM"></a>益加恭敬曲躬低头，<a id="a-NN"></a>合掌向佛，<a id="a-NO"></a>俱发声言：<a id="a-NP"></a>“如世尊敕，<a id="a-NQ"></a>当具奉行。<a id="a-NR"></a>唯然，<a id="a-NS"></a>世尊，<a id="a-NT"></a>愿不有虑！<a id="a-NU"></a>”诸菩萨摩诃萨众如是三反，<a id="a-NV"></a>俱发声言：<a id="a-NW"></a>“如世尊敕，<a id="a-NX"></a>当具奉行。<a id="a-NY"></a>唯然，<a id="a-NZ"></a>世尊，<a id="a-Na"></a>愿不有虑！<a id="a-Nb"></a>”</p>
  <p id="aNc">尔时，<a id="a-Nd"></a>释迦牟尼佛令十方来诸分身佛各还本土，<a id="a-Ne"></a>而作是言：<a id="a-Nf"></a>“诸佛各随所安，<a id="a-Ng"></a>多宝佛塔还可如故。<a id="a-Nh"></a>”说是语时，<a id="a-Ni"></a>十方无量分身诸佛，<a id="a-Nj"></a>坐宝树下师子座上者，<a id="a-Nk"></a>及多宝佛，<a id="a-Nl"></a>并上行等无边阿僧祇菩萨大众，<a id="a-Nm"></a>舍利弗等声闻四众，<a id="a-Nn"></a>及一切世间天、<a id="a-No"></a>人、<a id="a-Np"></a>阿修罗等，<a id="a-Nq"></a>闻佛所说，<a id="a-Nr"></a>皆大欢喜。</p>
  <p data-pb></p>
  <h2 id="aNs">药王菩萨本事品第二十三</h2>
  <p id="aNt">尔时，<a id="a-Nu"></a>宿王华菩萨白佛言：<a id="a-Nv"></a>“世尊，<a id="a-Nw"></a>药王菩萨云何游于娑婆世界？<a id="a-Nx"></a>世尊，<a id="a-Ny"></a>是药王菩萨，<a id="a-Nz"></a>有若干百千万亿那由他难行苦行。<a id="a-O0"></a>善哉！<a id="a-O1"></a>世尊，<a id="a-O2"></a>愿少解说。<a id="a-O3"></a>诸天、<a id="a-O4"></a>龙、<a id="a-O5"></a>神、<a id="a-O6"></a>夜叉、<a id="a-O7"></a>乾闼婆、<a id="a-O8"></a>阿修罗、<a id="a-O9"></a>迦楼罗、<a id="a-OA"></a>紧那罗、<a id="a-OB"></a>摩睺罗伽、<a id="a-OC"></a>人非人等，<a id="a-OD"></a>又他国土诸来菩萨，<a id="a-OE"></a>及此声闻众，<a id="a-OF"></a>闻皆欢喜。<a id="a-OG"></a>”</p>
  <p id="aOH">尔时，<a id="a-OI"></a>佛告宿王华菩萨：<a id="a-OJ"></a>“乃往过去无量恒河沙劫，<a id="a-OK"></a>有佛号日月净明德如来、<a id="a-OL"></a>应供、<a id="a-OM"></a>正遍知、<a id="a-ON"></a>明行足、<a id="a-OO"></a>善逝、<a id="a-OP"></a>世间解、<a id="a-OQ"></a>无上士、<a id="a-OR"></a>调御丈夫、<a id="a-OS"></a>天人师、<a id="a-OT"></a>佛世尊。<a id="a-OU"></a>其佛有八十亿大菩萨摩诃萨，<a id="a-OV"></a>七十二恒河沙大声闻众。<a id="a-OW"></a>佛寿四万二千劫，<a id="a-OX"></a>菩萨寿命亦等。<a id="a-OY"></a>彼国无有女人、<a id="a-OZ"></a>地狱、<a id="a-Oa"></a>饿鬼、<a id="a-Ob"></a>畜生、<a id="a-Oc"></a>阿修罗等及以诸难，<a id="a-Od"></a>地平如掌，<a id="a-Oe"></a>琉璃所成，<a id="a-Of"></a>宝树庄严，<a id="a-Og"></a>宝帐覆上，<a id="a-Oh"></a>垂宝华幡，<a id="a-Oi"></a>宝瓶香炉周遍国界。<a id="a-Oj"></a>七宝为台，<a id="a-Ok"></a>一树一台，<a id="a-Ol"></a>其树去台尽一箭道。<a id="a-Om"></a>此诸宝树，<a id="a-On"></a>皆有菩萨、<a id="a-Oo"></a>声闻而坐其下。<a id="a-Op"></a>诸宝台上，<a id="a-Oq"></a>各有百亿诸天作天伎乐，<a id="a-Or"></a>歌叹于佛以为供养。</p>
  <p id="aOs">“尔时，<a id="a-Ot"></a>彼佛为一切众生喜见菩萨及众菩萨、<a id="a-Ou"></a>诸声闻众说《法华经》。<a id="a-Ov"></a>是一切众生喜见菩萨乐习苦行，<a id="a-Ow"></a>于日月净明德佛法中，<a id="a-Ox"></a>精进经行，<a id="a-Oy"></a>一心求佛。<a id="a-Oz"></a>满万二千岁已，<a id="a-P0"></a>得现一切色身三昧。<a id="a-P1"></a>得此三昧已，<a id="a-P2"></a>心大欢喜，<a id="a-P3"></a>即作念言：<a id="a-P4"></a>‘我得现一切色身三昧，<a id="a-P5"></a>皆是得闻《法华经》力。<a id="a-P6"></a>我今当供养日月净明德佛及《法华经》。<a id="a-P7"></a>’即时入是三昧，<a id="a-P8"></a>于虚空中雨曼陀罗华、<a id="a-P9"></a>摩诃曼陀罗华、<a id="a-PA"></a>细末坚黑栴檀，<a id="a-PB"></a>满虚空中如云而下。<a id="a-PC"></a>又雨海此岸栴檀之香，<a id="a-PD"></a>此香六铢价值娑婆世界，<a id="a-PE"></a>以供养佛。<a id="a-PF"></a>作是供养已，<a id="a-PG"></a>从三昧起，<a id="a-PH"></a>而自念言：<a id="a-PI"></a>‘我虽以神力供养于佛，<a id="a-PJ"></a>不如以身供养。<a id="a-PK"></a>’即服诸香、<a id="a-PL"></a>栴檀、<a id="a-PM"></a>薰陆、<a id="a-PN"></a>兜楼婆、<a id="a-PO"></a>毕力迦、<a id="a-PP"></a>沉水、<a id="a-PQ"></a>胶香，<a id="a-PR"></a>又饮瞻卜诸华香油，<a id="a-PS"></a>满千二百岁已，<a id="a-PT"></a>香油涂身，<a id="a-PU"></a>于日月净明德佛前，<a id="a-PV"></a>以天宝衣而自缠身，<a id="a-PW"></a>灌诸香油，<a id="a-PX"></a>以神通力愿而自燃身，<a id="a-PY"></a>光明遍照八十亿恒河沙世界。</p>
  <p id="aPZ">“其中诸佛同时赞言：<a id="a-Pa"></a>‘善哉！<a id="a-Pb"></a>善哉！<a id="a-Pc"></a>善男子，<a id="a-Pd"></a>是真精进，<a id="a-Pe"></a>是名真法供养如来。<a id="a-Pf"></a>若以华香、<a id="a-Pg"></a>璎珞、<a id="a-Ph"></a>烧香、<a id="a-Pi"></a>末香、<a id="a-Pj"></a>涂香、<a id="a-Pk"></a>天缯、<a id="a-Pl"></a>幡盖及海此岸栴檀之香，<a id="a-Pm"></a>如是等种种诸物供养，<a id="a-Pn"></a>所不能及。<a id="a-Po"></a>假使国城、<a id="a-Pp"></a>妻子布施亦所不及。<a id="a-Pq"></a>善男子，<a id="a-Pr"></a>是名第一之施，<a id="a-Ps"></a>于诸施中最尊最上，<a id="a-Pt"></a>以法供养诸如来故。<a id="a-Pu"></a>’作是语已而各默然，<a id="a-Pv"></a>其身火燃千二百岁，<a id="a-Pw"></a>过是已后，<a id="a-Px"></a>其身乃尽。<a id="a-Py"></a>一切众生喜见菩萨作如是法供养已，<a id="a-Pz"></a>命终之后，<a id="a-Q0"></a>复生日月净明德佛国中。<a id="a-Q1"></a>于净德王家，<a id="a-Q2"></a>结跏趺坐，<a id="a-Q3"></a>忽然化生，<a id="a-Q4"></a>即为其父而说偈言：</p>
  <p id="aQ5">“大王今当知，<a id="a-Q6"></a>　我经行彼处，</p>
  <p id="aQ7">即时得一切，<a id="a-Q8"></a>　现诸身三昧，</p>
  <p id="aQ9">勤行大精进，<a id="a-QA"></a>　舍所爱之身。</p>
  <p id="aQB">“说是偈已，<a id="a-QC"></a>而白父言：<a id="a-QD"></a>‘日月净明德佛，<a id="a-QE"></a>今故现在。<a id="a-QF"></a>我先供养佛已，<a id="a-QG"></a>得解一切众生语言陀罗尼。<a id="a-QH"></a>复闻是《法华经》，<a id="a-QI"></a>八百千万亿那由他甄迦罗、<a id="a-QJ"></a>频婆罗、<a id="a-QK"></a>阿閦婆等偈。<a id="a-QL"></a>大王，<a id="a-QM"></a>我今当还供养此佛。<a id="a-QN"></a>’白已即坐七宝之台，<a id="a-QO"></a>上升虚空高七多罗树，<a id="a-QP"></a>往到佛所，<a id="a-QQ"></a>头面礼足，<a id="a-QR"></a>合十指爪，<a id="a-QS"></a>以偈赞佛：</p>
  <p id="aQT">“容颜甚奇妙，<a id="a-QU"></a>　光明照十方，</p>
  <p id="aQV">我适曾供养，<a id="a-QW"></a>　今复还亲觐。</p>
  <p id="aQX">“尔时，<a id="a-QY"></a>一切众生喜见菩萨说是偈已，<a id="a-QZ"></a>而白佛言：<a id="a-Qa"></a>‘世尊，<a id="a-Qb"></a>世尊，<a id="a-Qc"></a>犹故在世。<a id="a-Qd"></a>’尔时，<a id="a-Qe"></a>日月净明德佛告一切众生喜见菩萨：<a id="a-Qf"></a>‘善男子，<a id="a-Qg"></a>我涅槃时到，<a id="a-Qh"></a>灭尽时至。<a id="a-Qi"></a>汝可安施床座，<a id="a-Qj"></a>我于今夜当般涅槃。<a id="a-Qk"></a>’又敕一切众生喜见菩萨：<a id="a-Ql"></a>‘善男子，<a id="a-Qm"></a>我以佛法嘱累于汝，<a id="a-Qn"></a>及诸菩萨大弟子，<a id="a-Qo"></a>并阿耨多罗三藐三菩提法，<a id="a-Qp"></a>亦以三千大千七宝世界诸宝树宝台，<a id="a-Qq"></a>及给侍诸天，<a id="a-Qr"></a>悉付于汝。<a id="a-Qs"></a>我灭度后，<a id="a-Qt"></a>所有舍利亦付嘱汝，<a id="a-Qu"></a>当令流布广设供养，<a id="a-Qv"></a>应起若干千塔。<a id="a-Qw"></a>’如是日月净明德佛，<a id="a-Qx"></a>敕一切众生喜见菩萨已，<a id="a-Qy"></a>于夜后分入于涅槃。<a id="a-Qz"></a>尔时，<a id="a-R0"></a>一切众生喜见菩萨见佛灭度，<a id="a-R1"></a>悲感懊恼，<a id="a-R2"></a>恋慕于佛，<a id="a-R3"></a>即以海此岸栴檀为[卄/積]，<a id="a-R4"></a>供养佛身而以烧之。<a id="a-R5"></a>火灭已后，<a id="a-R6"></a>收取舍利，<a id="a-R7"></a>作八万四千宝瓶，<a id="a-R8"></a>以起八万四千塔，<a id="a-R9"></a>高三世界，<a id="a-RA"></a>表刹庄严，<a id="a-RB"></a>垂诸幡盖，<a id="a-RC"></a>悬众宝铃。</p>
  <p id="aRD">“尔时，<a id="a-RE"></a>一切众生喜见菩萨复自念言：<a id="a-RF"></a>‘我虽作是供养，<a id="a-RG"></a>心犹未足，<a id="a-RH"></a>我今当更供养舍利。<a id="a-RI"></a>’便语诸菩萨大弟子，<a id="a-RJ"></a>及天、<a id="a-RK"></a>龙、<a id="a-RL"></a>夜叉等一切大众：<a id="a-RM"></a>‘汝等当一心念，<a id="a-RN"></a>我今供养日月净明德佛舍利。<a id="a-RO"></a>’作是语已，<a id="a-RP"></a>即于八万四千塔前，<a id="a-RQ"></a>燃百福庄严臂，<a id="a-RR"></a>七万二千岁而以供养，<a id="a-RS"></a>令无数求声闻众、<a id="a-RT"></a>无量阿僧祇人发阿耨多罗三藐三菩提心，<a id="a-RU"></a>皆使得住现一切色身三昧。<a id="a-RV"></a>尔时，<a id="a-RW"></a>诸菩萨、<a id="a-RX"></a>天、<a id="a-RY"></a>人、<a id="a-RZ"></a>阿修罗等，<a id="a-Ra"></a>见其无臂，<a id="a-Rb"></a>忧恼悲哀，<a id="a-Rc"></a>而作是言：<a id="a-Rd"></a>‘此一切众生喜见菩萨，<a id="a-Re"></a>是我等师，<a id="a-Rf"></a>教化我者，<a id="a-Rg"></a>而今烧臂，<a id="a-Rh"></a>身不具足。<a id="a-Ri"></a>’于时，<a id="a-Rj"></a>一切众生喜见菩萨于大众中，<a id="a-Rk"></a>立此誓言：<a id="a-Rl"></a>‘我舍两臂，<a id="a-Rm"></a>必当得佛金色之身。<a id="a-Rn"></a>若实不虚，<a id="a-Ro"></a>令我两臂还复如故。<a id="a-Rp"></a>’作是誓已，<a id="a-Rq"></a>自然还复，<a id="a-Rr"></a>由斯菩萨福德智慧淳厚所致。<a id="a-Rs"></a>当尔之时，<a id="a-Rt"></a>三千大千世界六种震动，<a id="a-Ru"></a>天雨宝华，<a id="a-Rv"></a>一切人天得未曾有。<a id="a-Rw"></a>”</p>
  <p id="aRx">佛告宿王华菩萨：<a id="a-Ry"></a>“于汝意云何？<a id="a-Rz"></a>一切众生喜见菩萨，<a id="a-S0"></a>岂异人乎？<a id="a-S1"></a>今药王菩萨是也。<a id="a-S2"></a>其所舍身布施，<a id="a-S3"></a>如是无量百千万亿那由他数。<a id="a-S4"></a>宿王华，<a id="a-S5"></a>若有发心欲得阿耨多罗三藐三菩提者，<a id="a-S6"></a>能燃手指乃至足一指供养佛塔，<a id="a-S7"></a>胜以国城、<a id="a-S8"></a>妻子及三千大千国土山林河池、<a id="a-S9"></a>诸珍宝物而供养者。<a id="a-SA"></a>若复有人，<a id="a-SB"></a>以七宝满三千大千世界，<a id="a-SC"></a>供养于佛及大菩萨、<a id="a-SD"></a>辟支佛、<a id="a-SE"></a>阿罗汉，<a id="a-SF"></a>是人所得功德，<a id="a-SG"></a>不如受持此《法华经》，<a id="a-SH"></a>乃至一四句偈，<a id="a-SI"></a>其福最多！</p>
  <p id="aSJ">“宿王华，<a id="a-SK"></a>譬如一切川流江河诸水之中，<a id="a-SL"></a>海为第一；<a id="a-SM"></a>此《法华经》亦复如是，<a id="a-SN"></a>于诸如来所说经中，<a id="a-SO"></a>最为深大。<a id="a-SP"></a>又如土山黑山、<a id="a-SQ"></a>小铁围山、<a id="a-SR"></a>大铁围山及十宝山，<a id="a-SS"></a>众山之中须弥山为第一；<a id="a-ST"></a>此《法华经》亦复如是，<a id="a-SU"></a>于诸经中最为其上。<a id="a-SV"></a>又如众星之中，<a id="a-SW"></a>月天子最为第一；<a id="a-SX"></a>此《法华经》亦复如是，<a id="a-SY"></a>于千万亿种诸经法中，<a id="a-SZ"></a>最为照明。<a id="a-Sa"></a>又如日天子能除诸闇，<a id="a-Sb"></a>此经亦复如是，<a id="a-Sc"></a>能破一切不善之闇。<a id="a-Sd"></a>又如诸小王中，<a id="a-Se"></a>转轮圣王最为第一；<a id="a-Sf"></a>此经亦复如是，<a id="a-Sg"></a>于众经中最为其尊。<a id="a-Sh"></a>又如帝释，<a id="a-Si"></a>于三十三天中王；<a id="a-Sj"></a>此经亦复如是，<a id="a-Sk"></a>诸经中王。<a id="a-Sl"></a>又如大梵天王，<a id="a-Sm"></a>一切众生之父；<a id="a-Sn"></a>此经亦复如是，<a id="a-So"></a>一切贤圣学无学，<a id="a-Sp"></a>及发菩萨心者之父。<a id="a-Sq"></a>又如一切凡夫人中，<a id="a-Sr"></a>须陀洹、<a id="a-Ss"></a>斯陀含、<a id="a-St"></a>阿那含、<a id="a-Su"></a>阿罗汉、<a id="a-Sv"></a>辟支佛为第一；<a id="a-Sw"></a>此经亦复如是，<a id="a-Sx"></a>一切如来所说，<a id="a-Sy"></a>若菩萨所说，<a id="a-Sz"></a>若声闻所说，<a id="a-T0"></a>诸经法中最为第一。<a id="a-T1"></a>有能受持是经典者，<a id="a-T2"></a>亦复如是，<a id="a-T3"></a>于一切众生中亦为第一。<a id="a-T4"></a>一切声闻、<a id="a-T5"></a>辟支佛中，<a id="a-T6"></a>菩萨为第一；<a id="a-T7"></a>此经亦复如是，<a id="a-T8"></a>于一切诸经法中最为第一。<a id="a-T9"></a>如佛为诸法王，<a id="a-TA"></a>此经亦复如是，<a id="a-TB"></a>诸经中王。</p>
  <p id="aTC">“宿王华，<a id="a-TD"></a>此经能救一切众生者，<a id="a-TE"></a>此经能令一切众生离诸苦恼，<a id="a-TF"></a>此经能大饶益一切众生，<a id="a-TG"></a>充满其愿。<a id="a-TH"></a>如清凉池能满一切诸渴乏者，<a id="a-TI"></a>如寒者得火，<a id="a-TJ"></a>如裸者得衣，<a id="a-TK"></a>如商人得主，<a id="a-TL"></a>如子得母，<a id="a-TM"></a>如渡得船，<a id="a-TN"></a>如病得医，<a id="a-TO"></a>如暗得灯，<a id="a-TP"></a>如贫得宝，<a id="a-TQ"></a>如民得王，<a id="a-TR"></a>如贾客得海，<a id="a-TS"></a>如炬除暗；<a id="a-TT"></a>此《法华经》亦复如是，<a id="a-TU"></a>能令众生离一切苦、<a id="a-TV"></a>一切病痛，<a id="a-TW"></a>能解一切生死之缚。<a id="a-TX"></a>若人得闻此《法华经》，<a id="a-TY"></a>若自书，<a id="a-TZ"></a>若使人书，<a id="a-Ta"></a>所得功德，<a id="a-Tb"></a>以佛智慧筹量多少不得其边。<a id="a-Tc"></a>若书是经卷，<a id="a-Td"></a>华香、<a id="a-Te"></a>璎珞、<a id="a-Tf"></a>烧香、<a id="a-Tg"></a>末香、<a id="a-Th"></a>涂香、<a id="a-Ti"></a>幡盖、<a id="a-Tj"></a>衣服，<a id="a-Tk"></a>种种之灯——酥灯、<a id="a-Tl"></a>油灯、<a id="a-Tm"></a>诸香油灯、<a id="a-Tn"></a>瞻卜油灯、<a id="a-To"></a>须曼那油灯、<a id="a-Tp"></a>波罗罗油灯、<a id="a-Tq"></a>婆利师迦油灯、<a id="a-Tr"></a>那婆摩利油灯供养，<a id="a-Ts"></a>所得功德亦复无量。</p>
  <p id="aTt">“宿王华，<a id="a-Tu"></a>若有人闻是药王菩萨本事品者，<a id="a-Tv"></a>亦得无量无边功德。<a id="a-Tw"></a>若有女人闻是药王菩萨本事品能受持者，<a id="a-Tx"></a>尽是女身后不复受。<a id="a-Ty"></a>若如来灭后，<a id="a-Tz"></a>后五百岁中，<a id="a-U0"></a>若有女人闻是经典如说修行，<a id="a-U1"></a>于此命终，<a id="a-U2"></a>即往安乐世界，<a id="a-U3"></a>阿弥陀佛大菩萨众围绕住处，<a id="a-U4"></a>生莲华中宝座之上，<a id="a-U5"></a>不复为贪欲所恼，<a id="a-U6"></a>亦复不为瞋恚、<a id="a-U7"></a>愚痴所恼，<a id="a-U8"></a>亦复不为憍慢嫉妒诸垢所恼，<a id="a-U9"></a>得菩萨神通、<a id="a-UA"></a>无生法忍。<a id="a-UB"></a>得是忍已，<a id="a-UC"></a>眼根清净，<a id="a-UD"></a>以是清净眼根，<a id="a-UE"></a>见七百万二千亿那由他恒河沙等诸佛如来。<a id="a-UF"></a>是时诸佛遥共赞言：<a id="a-UG"></a>‘善哉！<a id="a-UH"></a>善哉！<a id="a-UI"></a>善男子，<a id="a-UJ"></a>汝能于释迦牟尼佛法中，<a id="a-UK"></a>受持、<a id="a-UL"></a>读诵、<a id="a-UM"></a>思惟是经，<a id="a-UN"></a>为他人说，<a id="a-UO"></a>所得福德无量无边，<a id="a-UP"></a>火不能烧，<a id="a-UQ"></a>水不能漂。<a id="a-UR"></a>汝之功德，<a id="a-US"></a>千佛共说不能令尽。<a id="a-UT"></a>汝今已能破诸魔贼，<a id="a-UU"></a>坏生死军，<a id="a-UV"></a>诸余怨敌皆悉摧灭。<a id="a-UW"></a>善男子，<a id="a-UX"></a>百千诸佛以神通力共守护汝。<a id="a-UY"></a>于一切世间天人之中无如汝者，<a id="a-UZ"></a>唯除如来。<a id="a-Ua"></a>其诸声闻、<a id="a-Ub"></a>辟支佛乃至菩萨智慧禅定，<a id="a-Uc"></a>无有与汝等者。<a id="a-Ud"></a>’</p>
  <p id="aUe">“宿王华，<a id="a-Uf"></a>此菩萨成就如是功德智慧之力。<a id="a-Ug"></a>若有人闻是药王菩萨本事品，<a id="a-Uh"></a>能随喜赞善者，<a id="a-Ui"></a>是人现世，<a id="a-Uj"></a>口中常出青莲华香，<a id="a-Uk"></a>身毛孔中常出牛头栴檀之香，<a id="a-Ul"></a>所得功德如上所说。<a id="a-Um"></a>是故，<a id="a-Un"></a>宿王华，<a id="a-Uo"></a>以此药王菩萨本事品，<a id="a-Up"></a>嘱累于汝。<a id="a-Uq"></a>我灭度后，<a id="a-Ur"></a>后五百岁中，<a id="a-Us"></a>广宣流布于阎浮提，<a id="a-Ut"></a>无令断绝，<a id="a-Uu"></a>恶魔、<a id="a-Uv"></a>魔民、<a id="a-Uw"></a>诸天、<a id="a-Ux"></a>龙、<a id="a-Uy"></a>夜叉、<a id="a-Uz"></a>鸠槃茶等得其便也。<a id="a-V0"></a>宿王华，<a id="a-V1"></a>汝当以神通之力守护是经。<a id="a-V2"></a>所以者何？<a id="a-V3"></a>此经则为阎浮提人病之良药。<a id="a-V4"></a>若人有病，<a id="a-V5"></a>得闻是经，<a id="a-V6"></a>病即消灭，<a id="a-V7"></a>不老不死。<a id="a-V8"></a>宿王华，<a id="a-V9"></a>汝若见有受持是经者，<a id="a-VA"></a>应以青莲华盛满末香供散其上。<a id="a-VB"></a>散已，<a id="a-VC"></a>作是念言：<a id="a-VD"></a>‘此人不久，<a id="a-VE"></a>必当取草坐于道场破诸魔军，<a id="a-VF"></a>当吹法螺，<a id="a-VG"></a>击大法鼓，<a id="a-VH"></a>度脱一切众生老病死海。<a id="a-VI"></a>是故求佛道者，<a id="a-VJ"></a>见有受持是经典人，<a id="a-VK"></a>应当如是生恭敬心。<a id="a-VL"></a>’”</p>
  <p id="aVM">说是药王菩萨本事品时，<a id="a-VN"></a>八万四千菩萨得解一切众生语言陀罗尼。<a id="a-VO"></a>多宝如来于宝塔中，<a id="a-VP"></a>赞宿王华菩萨言：<a id="a-VQ"></a>“善哉！<a id="a-VR"></a>善哉！<a id="a-VS"></a>宿王华，<a id="a-VT"></a>汝成就不可思议功德，<a id="a-VU"></a>乃能问释迦牟尼佛如此之事，<a id="a-VV"></a>利益无量一切众生。<a id="a-VW"></a>”</p>
 </body>
</html>