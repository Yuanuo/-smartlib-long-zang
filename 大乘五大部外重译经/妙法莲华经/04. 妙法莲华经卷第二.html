<!doctype html>
<html id="z3IBTezLy" data-ver="2081">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">妙法莲华经卷第二</h1>
  <h2 id="a2">譬喻品第三</h2>
  <p id="a3">尔时，<a id="a-4"></a>舍利弗踊跃欢喜，<a id="a-5"></a>即起合掌，<a id="a-6"></a>瞻仰尊颜，<a id="a-7"></a>而白佛言：<a id="a-8"></a>“今从世尊闻此法音，<a id="a-9"></a>心怀踊跃，<a id="a-A"></a>得未曾有。<a id="a-B"></a>所以者何？<a id="a-C"></a>我昔从佛闻如是法，<a id="a-D"></a>见诸菩萨受记作佛，<a id="a-E"></a>而我等不预斯事，<a id="a-F"></a>甚自感伤，<a id="a-G"></a>失于如来无量知见。<a id="a-H"></a>世尊，<a id="a-I"></a>我常独处山林树下，<a id="a-J"></a>若坐若行，<a id="a-K"></a>每作是念：<a id="a-L"></a>‘我等同入法性，<a id="a-M"></a>云何如来以小乘法而见济度？<a id="a-N"></a>是我等咎，<a id="a-O"></a>非世尊也。<a id="a-P"></a>所以者何？<a id="a-Q"></a>若我等待说所因成就阿耨多罗三藐三菩提者，<a id="a-R"></a>必以大乘而得度脱；<a id="a-S"></a>然我等不解方便随宜所说，<a id="a-T"></a>初闻佛法，<a id="a-U"></a>遇便信受，<a id="a-V"></a>思惟取证。<a id="a-W"></a>’世尊，<a id="a-X"></a>我从昔来终日竟夜每自克责，<a id="a-Y"></a>而今从佛闻所未闻未曾有法，<a id="a-Z"></a>断诸疑悔，<a id="a-a"></a>身意泰然，<a id="a-b"></a>快得安隐。<a id="a-c"></a>今日乃知真是佛子，<a id="a-d"></a>从佛口生，<a id="a-e"></a>从法化生，<a id="a-f"></a>得佛法分。<a id="a-g"></a>”</p>
  <p id="ah">尔时，<a id="a-i"></a>舍利弗欲重宣此义，<a id="a-j"></a>而说偈言：</p>
  <p id="ak">“我闻是法音，<a id="a-l"></a>　得所未曾有！</p>
  <p id="am">心怀大欢喜，<a id="a-n"></a>　疑网皆已除，</p>
  <p id="ao">昔来蒙佛教，<a id="a-p"></a>　不失于大乘。</p>
  <p id="aq">佛音甚希有，<a id="a-r"></a>　能除众生恼；</p>
  <p id="as">我已得漏尽，<a id="a-t"></a>　闻亦除忧恼。</p>
  <p id="au">我处于山谷，<a id="a-v"></a>　或在树林下，</p>
  <p id="aw">若坐若经行，<a id="a-x"></a>　常思惟是事，</p>
  <p id="ay">呜呼深自责：<a id="a-z"></a>‘云何而自欺？</p>
  <p id="a10">我等亦佛子，<a id="a-11"></a>　同入无漏法，</p>
  <p id="a12">不能于未来，<a id="a-13"></a>　演说无上道。</p>
  <p id="a14">金色三十二，<a id="a-15"></a>　十力诸解脱，</p>
  <p id="a16">同共一法中，<a id="a-17"></a>　而不得此事。</p>
  <p id="a18">八十种妙好，<a id="a-19"></a>　十八不共法，</p>
  <p id="a1A">如是等功德，<a id="a-1B"></a>　而我皆已失。<a id="a-1C"></a>’</p>
  <p id="a1D">我独经行时，<a id="a-1E"></a>　见佛在大众，</p>
  <p id="a1F">名闻满十方，<a id="a-1G"></a>　广饶益众生，</p>
  <p id="a1H">自惟失此利，<a id="a-1I"></a>　我为自欺诳。</p>
  <p id="a1J">我常于日夜，<a id="a-1K"></a>　每思惟是事，</p>
  <p id="a1L">欲以问世尊，<a id="a-1M"></a>　为失为不失？</p>
  <p id="a1N">我常见世尊，<a id="a-1O"></a>　称赞诸菩萨，</p>
  <p id="a1P">以是于日夜，<a id="a-1Q"></a>　筹量如此事。</p>
  <p id="a1R">今闻佛音声，<a id="a-1S"></a>　随宜而说法，</p>
  <p id="a1T">无漏难思议，<a id="a-1U"></a>　令众至道场。</p>
  <p id="a1V">我本著邪见，<a id="a-1W"></a>　为诸梵志师；</p>
  <p id="a1X">世尊知我心，<a id="a-1Y"></a>　拔邪说涅槃。</p>
  <p id="a1Z">我悉除邪见，<a id="a-1a"></a>　于空法得证，</p>
  <p id="a1b">尔时心自谓，<a id="a-1c"></a>　得至于灭度，</p>
  <p id="a1d">而今乃自觉，<a id="a-1e"></a>　非是实灭度。</p>
  <p id="a1f">若得作佛时，<a id="a-1g"></a>　具三十二相，</p>
  <p id="a1h">天人夜叉众，<a id="a-1i"></a>　龙神等恭敬，</p>
  <p id="a1j">是时乃可谓，<a id="a-1k"></a>　永尽灭无余。</p>
  <p id="a1l">“佛于大众中，<a id="a-1m"></a>　说我当作佛，</p>
  <p id="a1n">闻如是法音，<a id="a-1o"></a>　疑悔悉已除。</p>
  <p id="a1p">初闻佛所说，<a id="a-1q"></a>　心中大惊疑：</p>
  <p id="a1r">‘将非魔作佛，<a id="a-1s"></a>　恼乱我心耶？<a id="a-1t"></a>’</p>
  <p id="a1u">佛以种种缘，<a id="a-1v"></a>　譬喻巧言说，</p>
  <p id="a1w">其心安如海，<a id="a-1x"></a>　我闻疑网断。</p>
  <p id="a1y">佛说过去世，<a id="a-1z"></a>　无量灭度佛，</p>
  <p id="a20">安住方便中，<a id="a-21"></a>　亦皆说是法。</p>
  <p id="a22">现在未来佛，<a id="a-23"></a>　其数无有量，</p>
  <p id="a24">亦以诸方便，<a id="a-25"></a>　演说如是法。</p>
  <p id="a26">如今者世尊，<a id="a-27"></a>　从生及出家，</p>
  <p id="a28">得道转法轮，<a id="a-29"></a>　亦以方便说。</p>
  <p id="a2A">世尊说实道，<a id="a-2B"></a>　波旬无此事，</p>
  <p id="a2C">以是我定知，<a id="a-2D"></a>　非是魔作佛，</p>
  <p id="a2E">我堕疑网故，<a id="a-2F"></a>　谓是魔所为。</p>
  <p id="a2G">闻佛柔软音，<a id="a-2H"></a>　深远甚微妙，</p>
  <p id="a2I">演畅清净法，<a id="a-2J"></a>　我心大欢喜，</p>
  <p id="a2K">疑悔永已尽，<a id="a-2L"></a>　安住实智中。</p>
  <p id="a2M">我定当作佛，<a id="a-2N"></a>　为天人所敬，</p>
  <p id="a2O">转无上法轮，<a id="a-2P"></a>　教化诸菩萨。<a id="a-2Q"></a>”</p>
  <p id="a2R">尔时，<a id="a-2S"></a>佛告舍利弗：<a id="a-2T"></a>“吾今于天、<a id="a-2U"></a>人、<a id="a-2V"></a>沙门、<a id="a-2W"></a>婆罗门等大众中说：<a id="a-2X"></a>我昔曾于二万亿佛所，<a id="a-2Y"></a>为无上道故常教化汝，<a id="a-2Z"></a>汝亦长夜随我受学，<a id="a-2a"></a>我以方便引导汝故生我法中。<a id="a-2b"></a>舍利弗，<a id="a-2c"></a>我昔教汝志愿佛道，<a id="a-2d"></a>汝今悉忘，<a id="a-2e"></a>而便自谓已得灭度。<a id="a-2f"></a>我今还欲令汝忆念本愿所行道故，<a id="a-2g"></a>为诸声闻说是大乘经，<a id="a-2h"></a>名《妙法莲华》，<a id="a-2i"></a>教菩萨法佛所护念。</p>
  <p id="a2j">“舍利弗，<a id="a-2k"></a>汝于未来世过无量无边不可思议劫，<a id="a-2l"></a>供养若干千万亿佛，<a id="a-2m"></a>奉持正法，<a id="a-2n"></a>具足菩萨所行之道，<a id="a-2o"></a>当得作佛，<a id="a-2p"></a>号曰华光如来、<a id="a-2q"></a>应供、<a id="a-2r"></a>正遍知、<a id="a-2s"></a>明行足、<a id="a-2t"></a>善逝、<a id="a-2u"></a>世间解、<a id="a-2v"></a>无上士、<a id="a-2w"></a>调御丈夫、<a id="a-2x"></a>天人师、<a id="a-2y"></a>佛世尊，<a id="a-2z"></a>国名离垢。<a id="a-30"></a>其土平正，<a id="a-31"></a>清净严饰，<a id="a-32"></a>安隐丰乐，<a id="a-33"></a>天人炽盛。<a id="a-34"></a>琉璃为地，<a id="a-35"></a>有八交道，<a id="a-36"></a>黄金为绳以界其侧。<a id="a-37"></a>其傍各有七宝行树，<a id="a-38"></a>常有华果。<a id="a-39"></a>华光如来亦以三乘教化众生。</p>
  <p id="a3A">“舍利弗，<a id="a-3B"></a>彼佛出时虽非恶世，<a id="a-3C"></a>以本愿故说三乘法。<a id="a-3D"></a>其劫名大宝庄严。<a id="a-3E"></a>何故名曰大宝庄严？<a id="a-3F"></a>其国中以菩萨为大宝故。<a id="a-3G"></a>彼诸菩萨无量无边不可思议，<a id="a-3H"></a>算数譬喻所不能及，<a id="a-3I"></a>非佛智力无能知者。<a id="a-3J"></a>若欲行时，<a id="a-3K"></a>宝华承足。<a id="a-3L"></a>此诸菩萨非初发意，<a id="a-3M"></a>皆久植德本，<a id="a-3N"></a>于无量百千万亿佛所净修梵行，<a id="a-3O"></a>恒为诸佛之所称叹，<a id="a-3P"></a>常修佛慧，<a id="a-3Q"></a>具大神通，<a id="a-3R"></a>善知一切诸法之门，<a id="a-3S"></a>质直无伪，<a id="a-3T"></a>志念坚固，<a id="a-3U"></a>如是菩萨充满其国。</p>
  <p id="a3V">“舍利弗，<a id="a-3W"></a>华光佛寿十二小劫，<a id="a-3X"></a>除为王子未作佛时。<a id="a-3Y"></a>其国人民寿八小劫。<a id="a-3Z"></a>华光如来过十二小劫，<a id="a-3a"></a>授坚满菩萨阿耨多罗三藐三菩提记，<a id="a-3b"></a>告诸比丘：<a id="a-3c"></a>‘是坚满菩萨次当作佛，<a id="a-3d"></a>号曰华足安行多陀阿伽度阿罗诃三藐三佛陀，<a id="a-3e"></a>其佛国土亦复如是。<a id="a-3f"></a>’舍利弗，<a id="a-3g"></a>是华光佛灭度之后，<a id="a-3h"></a>正法住世三十二小劫，<a id="a-3i"></a>像法住世亦三十二小劫。<a id="a-3j"></a>”</p>
  <p id="a3k">尔时，<a id="a-3l"></a>世尊欲重宣此义，<a id="a-3m"></a>而说偈言：</p>
  <p id="a3n">“舍利弗来世，<a id="a-3o"></a>　成佛普智尊，</p>
  <p id="a3p">号名曰华光，<a id="a-3q"></a>　当度无量众。</p>
  <p id="a3r">供养无数佛，<a id="a-3s"></a>　具足菩萨行，</p>
  <p id="a3t">十力等功德，<a id="a-3u"></a>　证于无上道。</p>
  <p id="a3v">过无量劫已，<a id="a-3w"></a>　劫名大宝严，</p>
  <p id="a3x">世界名离垢，<a id="a-3y"></a>　清净无瑕秽，</p>
  <p id="a3z">以琉璃为地，<a id="a-40"></a>　金绳界其道，</p>
  <p id="a41">七宝杂色树，<a id="a-42"></a>　常有华果实。</p>
  <p id="a43">彼国诸菩萨，<a id="a-44"></a>　志念常坚固，</p>
  <p id="a45">神通波罗蜜，<a id="a-46"></a>　皆已悉具足，</p>
  <p id="a47">于无数佛所，<a id="a-48"></a>　善学菩萨道，</p>
  <p id="a49">如是等大士，<a id="a-4A"></a>　华光佛所化。</p>
  <p id="a4B">佛为王子时，<a id="a-4C"></a>　弃国舍世荣，</p>
  <p id="a4D">于最末后身，<a id="a-4E"></a>　出家成佛道。</p>
  <p id="a4F">华光佛住世，<a id="a-4G"></a>　寿十二小劫；</p>
  <p id="a4H">其国人民众，<a id="a-4I"></a>　寿命八小劫；</p>
  <p id="a4J">佛灭度之后，<a id="a-4K"></a>　正法住于世，</p>
  <p id="a4L">三十二小劫，<a id="a-4M"></a>　广度诸众生；</p>
  <p id="a4N">正法灭尽已，<a id="a-4O"></a>　像法三十二，</p>
  <p id="a4P">舍利广流布，<a id="a-4Q"></a>　天人普供养。</p>
  <p id="a4R">华光佛所为，<a id="a-4S"></a>　其事皆如是，</p>
  <p id="a4T">其两足圣尊，<a id="a-4U"></a>　最胜无伦匹，</p>
  <p id="a4V">彼即是汝身，<a id="a-4W"></a>　宜应自欣庆！<a id="a-4X"></a>”</p>
  <p id="a4Y">尔时，<a id="a-4Z"></a>四部众比丘、<a id="a-4a"></a>比丘尼、<a id="a-4b"></a>优婆塞、<a id="a-4c"></a>优婆夷，<a id="a-4d"></a>天、<a id="a-4e"></a>龙、<a id="a-4f"></a>夜叉、<a id="a-4g"></a>乾闼婆、<a id="a-4h"></a>阿修罗、<a id="a-4i"></a>迦楼罗、<a id="a-4j"></a>紧那罗、<a id="a-4k"></a>摩睺罗伽等大众，<a id="a-4l"></a>见舍利弗于佛前受阿耨多罗三藐三菩提记，<a id="a-4m"></a>心大欢喜踊跃无量，<a id="a-4n"></a>各各脱身所著上衣以供养佛。<a id="a-4o"></a>释提桓因、<a id="a-4p"></a>梵天王等，<a id="a-4q"></a>与无数天子，<a id="a-4r"></a>亦以天妙衣、<a id="a-4s"></a>天曼陀罗华、<a id="a-4t"></a>摩诃曼陀罗华等供养于佛。<a id="a-4u"></a>所散天衣住虚空中而自回转，<a id="a-4v"></a>诸天伎乐百千万种于虚空中一时俱作，<a id="a-4w"></a>雨众天华。<a id="a-4x"></a>而作是言：<a id="a-4y"></a>“佛昔于波罗奈初转法轮，<a id="a-4z"></a>今乃复转无上最大法轮。<a id="a-50"></a>”</p>
  <p id="a51">尔时，<a id="a-52"></a>诸天子欲重宣此义，<a id="a-53"></a>而说偈言：</p>
  <p id="a54">“昔于波罗奈，<a id="a-55"></a>　转四谛法轮，</p>
  <p id="a56">分别说诸法，<a id="a-57"></a>　五众之生灭。</p>
  <p id="a58">今复转最妙，<a id="a-59"></a>　无上大法轮，</p>
  <p id="a5A">是法甚深奥，<a id="a-5B"></a>　少有能信者。</p>
  <p id="a5C">我等从昔来，<a id="a-5D"></a>　数闻世尊说，</p>
  <p id="a5E">未曾闻如是，<a id="a-5F"></a>　深妙之上法，</p>
  <p id="a5G">世尊说是法，<a id="a-5H"></a>　我等皆随喜。</p>
  <p id="a5I">大智舍利弗，<a id="a-5J"></a>　今得受尊记，</p>
  <p id="a5K">我等亦如是，<a id="a-5L"></a>　必当得作佛，</p>
  <p id="a5M">于一切世间，<a id="a-5N"></a>　最尊无有上。</p>
  <p id="a5O">佛道叵思议，<a id="a-5P"></a>　方便随宜说，</p>
  <p id="a5Q">我所有福业，<a id="a-5R"></a>　今世若过世，</p>
  <p id="a5S">及见佛功德，<a id="a-5T"></a>　尽回向佛道。<a id="a-5U"></a>”</p>
  <p id="a5V">尔时，<a id="a-5W"></a>舍利弗白佛言：<a id="a-5X"></a>“世尊，<a id="a-5Y"></a>我今无复疑悔，<a id="a-5Z"></a>亲于佛前得受阿耨多罗三藐三菩提记。<a id="a-5a"></a>是诸千二百心自在者，<a id="a-5b"></a>昔住学地，<a id="a-5c"></a>佛常教化言：<a id="a-5d"></a>‘我法能离生老病死，<a id="a-5e"></a>究竟涅槃。<a id="a-5f"></a>’是学无学人，<a id="a-5g"></a>亦各自以离我见及有无见等，<a id="a-5h"></a>谓得涅槃。<a id="a-5i"></a>而今于世尊前闻所未闻，<a id="a-5j"></a>皆堕疑惑。<a id="a-5k"></a>善哉！<a id="a-5l"></a>世尊，<a id="a-5m"></a>愿为四众说其因缘，<a id="a-5n"></a>令离疑悔。<a id="a-5o"></a>”</p>
  <p id="a5p">尔时，<a id="a-5q"></a>佛告舍利弗：<a id="a-5r"></a>“我先不言诸佛世尊以种种因缘、<a id="a-5s"></a>譬喻言辞、<a id="a-5t"></a>方便说法，<a id="a-5u"></a>皆为阿耨多罗三藐三菩提耶？<a id="a-5v"></a>是诸所说皆为化菩萨故。<a id="a-5w"></a>然舍利弗，<a id="a-5x"></a>今当复以譬喻更明此义，<a id="a-5y"></a>诸有智者以譬喻得解。</p>
  <p id="a5z">“舍利弗，<a id="a-60"></a>若国邑聚落有大长者，<a id="a-61"></a>其年衰迈，<a id="a-62"></a>财富无量，<a id="a-63"></a>多有田宅及诸僮仆。<a id="a-64"></a>其家广大，<a id="a-65"></a>唯有一门，<a id="a-66"></a>多诸人众，<a id="a-67"></a>一百、<a id="a-68"></a>二百乃至五百人，<a id="a-69"></a>止住其中。<a id="a-6A"></a>堂阁朽故，<a id="a-6B"></a>墙壁隤落，<a id="a-6C"></a>柱根腐败，<a id="a-6D"></a>梁栋倾危，<a id="a-6E"></a>周匝俱时欻然火起焚烧舍宅。<a id="a-6F"></a>长者诸子，<a id="a-6G"></a>若十、<a id="a-6H"></a>二十或至三十，<a id="a-6I"></a>在此宅中。<a id="a-6J"></a>长者见是大火从四面起，<a id="a-6K"></a>即大惊怖，<a id="a-6L"></a>而作是念：<a id="a-6M"></a>‘我虽能于此所烧之门安隐得出，<a id="a-6N"></a>而诸子等，<a id="a-6O"></a>于火宅内乐著嬉戏，<a id="a-6P"></a>不觉不知，<a id="a-6Q"></a>不惊不怖，<a id="a-6R"></a>火来逼身苦痛切己，<a id="a-6S"></a>心不厌患，<a id="a-6T"></a>无求出意。<a id="a-6U"></a>’</p>
  <p id="a6V">“舍利弗，<a id="a-6W"></a>是长者作是思惟：<a id="a-6X"></a>‘我身手有力，<a id="a-6Y"></a>当以衣裓，<a id="a-6Z"></a>若以机案，<a id="a-6a"></a>从舍出之。<a id="a-6b"></a>’复更思惟：<a id="a-6c"></a>‘是舍唯有一门，<a id="a-6d"></a>而复狭小。<a id="a-6e"></a>诸子幼稚未有所识，<a id="a-6f"></a>恋著戏处，<a id="a-6g"></a>或当堕落为火所烧。<a id="a-6h"></a>我当为说怖畏之事，<a id="a-6i"></a>此舍已烧，<a id="a-6j"></a>宜时疾出，<a id="a-6k"></a>无令为火之所烧害。<a id="a-6l"></a>’作是念已，<a id="a-6m"></a>如所思惟具告诸子：<a id="a-6n"></a>‘汝等速出！<a id="a-6o"></a>’父虽怜愍善言诱喻，<a id="a-6p"></a>而诸子等，<a id="a-6q"></a>乐著嬉戏不肯信受，<a id="a-6r"></a>不惊不畏了无出心，<a id="a-6s"></a>亦复不知何者是火、<a id="a-6t"></a>何者为舍、<a id="a-6u"></a>云何为失，<a id="a-6v"></a>但东西走戏视父而已。<a id="a-6w"></a>尔时，<a id="a-6x"></a>长者即作是念：<a id="a-6y"></a>‘此舍已为大火所烧。<a id="a-6z"></a>我及诸子，<a id="a-70"></a>若不时出，<a id="a-71"></a>必为所焚。<a id="a-72"></a>我今当设方便，<a id="a-73"></a>令诸子等得免斯害。<a id="a-74"></a>’父知诸子先心各有所好，<a id="a-75"></a>种种珍玩奇异之物，<a id="a-76"></a>情必乐著，<a id="a-77"></a>而告之言：<a id="a-78"></a>‘汝等所可玩好，<a id="a-79"></a>希有难得。<a id="a-7A"></a>汝若不取，<a id="a-7B"></a>后必忧悔。<a id="a-7C"></a>如此种种羊车、<a id="a-7D"></a>鹿车、<a id="a-7E"></a>牛车今在门外，<a id="a-7F"></a>可以游戏。<a id="a-7G"></a>汝等于此火宅宜速出来，<a id="a-7H"></a>随汝所欲，<a id="a-7I"></a>皆当与汝。<a id="a-7J"></a>’尔时，<a id="a-7K"></a>诸子闻父所说，<a id="a-7L"></a>珍玩之物适其愿故，<a id="a-7M"></a>心各勇锐互相推排，<a id="a-7N"></a>竞共驰走争出火宅。<a id="a-7O"></a>是时，<a id="a-7P"></a>长者见诸子等安隐得出，<a id="a-7Q"></a>皆于四衢道中，<a id="a-7R"></a>露地而坐无复障碍，<a id="a-7S"></a>其心泰然欢喜踊跃。<a id="a-7T"></a>时诸子等各白父言：<a id="a-7U"></a>‘父先所许玩好之具，<a id="a-7V"></a>羊车、<a id="a-7W"></a>鹿车、<a id="a-7X"></a>牛车，<a id="a-7Y"></a>愿时赐与。<a id="a-7Z"></a>’</p>
  <p id="a7a">“舍利弗，<a id="a-7b"></a>尔时长者各赐诸子等一大车。<a id="a-7c"></a>其车高广，<a id="a-7d"></a>众宝庄校，<a id="a-7e"></a>周匝栏楯，<a id="a-7f"></a>四面悬铃。<a id="a-7g"></a>又于其上张设幰盖，<a id="a-7h"></a>亦以珍奇杂宝而严饰之，<a id="a-7i"></a>宝绳绞络垂诸华缨，<a id="a-7j"></a>重敷綩綖安置丹枕。<a id="a-7k"></a>驾以白牛，<a id="a-7l"></a>肤色充洁，<a id="a-7m"></a>形体姝好，<a id="a-7n"></a>有大筋力，<a id="a-7o"></a>行步平正，<a id="a-7p"></a>其疾如风。<a id="a-7q"></a>又多仆从而侍卫之。<a id="a-7r"></a>所以者何？<a id="a-7s"></a>是大长者，<a id="a-7t"></a>财富无量，<a id="a-7u"></a>种种诸藏悉皆充溢，<a id="a-7v"></a>而作是念：<a id="a-7w"></a>‘我财物无极，<a id="a-7x"></a>不应以下劣小车与诸子等。<a id="a-7y"></a>今此幼童皆是吾子，<a id="a-7z"></a>爱无偏党。<a id="a-80"></a>我有如是七宝大车，<a id="a-81"></a>其数无量，<a id="a-82"></a>应当等心各各与之，<a id="a-83"></a>不宜差别。<a id="a-84"></a>所以者何？<a id="a-85"></a>以我此物周给一国，<a id="a-86"></a>犹尚不匮，<a id="a-87"></a>何况诸子？<a id="a-88"></a>’是时，<a id="a-89"></a>诸子各乘大车，<a id="a-8A"></a>得未曾有，<a id="a-8B"></a>非本所望。</p>
  <p id="a8C">“舍利弗，<a id="a-8D"></a>于汝意云何？<a id="a-8E"></a>是长者等与诸子珍宝大车，<a id="a-8F"></a>宁有虚妄不？<a id="a-8G"></a>”</p>
  <p id="a8H">舍利弗言：<a id="a-8I"></a>“不也，<a id="a-8J"></a>世尊。<a id="a-8K"></a>是长者但令诸子得免火难，<a id="a-8L"></a>全其躯命，<a id="a-8M"></a>非为虚妄。<a id="a-8N"></a>何以故？<a id="a-8O"></a>若全身命，<a id="a-8P"></a>便为已得玩好之具，<a id="a-8Q"></a>况复方便于彼火宅而拔济之！<a id="a-8R"></a>世尊，<a id="a-8S"></a>若是长者，<a id="a-8T"></a>乃至不与最小一车，<a id="a-8U"></a>犹不虚妄。<a id="a-8V"></a>何以故？<a id="a-8W"></a>是长者先作是意：<a id="a-8X"></a>‘我以方便令子得出。<a id="a-8Y"></a>’以是因缘，<a id="a-8Z"></a>无虚妄也。<a id="a-8a"></a>何况长者自知财富无量，<a id="a-8b"></a>欲饶益诸子等与大车！<a id="a-8c"></a>”</p>
  <p id="a8d">佛告舍利弗：<a id="a-8e"></a>“善哉！<a id="a-8f"></a>善哉！<a id="a-8g"></a>如汝所言。<a id="a-8h"></a>舍利弗，<a id="a-8i"></a>如来亦复如是，<a id="a-8j"></a>则为一切世间之父；<a id="a-8k"></a>于诸怖畏、<a id="a-8l"></a>衰恼、<a id="a-8m"></a>忧患、<a id="a-8n"></a>无明闇蔽，<a id="a-8o"></a>永尽无余；<a id="a-8p"></a>而悉成就无量知见、<a id="a-8q"></a>力、<a id="a-8r"></a>无所畏，<a id="a-8s"></a>有大神力及智慧力，<a id="a-8t"></a>具足方便、<a id="a-8u"></a>智慧波罗蜜，<a id="a-8v"></a>大慈大悲，<a id="a-8w"></a>常无懈惓，<a id="a-8x"></a>恒求善事利益一切，<a id="a-8y"></a>而生三界朽故火宅，<a id="a-8z"></a>为度众生生老病死忧悲苦恼、<a id="a-90"></a>愚痴闇蔽、<a id="a-91"></a>三毒之火，<a id="a-92"></a>教化令得阿耨多罗三藐三菩提。<a id="a-93"></a>见诸众生为生老病死忧悲苦恼之所烧煮，<a id="a-94"></a>亦以五欲财利故受种种苦，<a id="a-95"></a>又以贪著追求故现受众苦，<a id="a-96"></a>后受地狱、<a id="a-97"></a>畜生、<a id="a-98"></a>饿鬼之苦，<a id="a-99"></a>若生天上及在人间，<a id="a-9A"></a>贫穷困苦、<a id="a-9B"></a>爱别离苦、<a id="a-9C"></a>怨憎会苦，<a id="a-9D"></a>如是等种种诸苦。<a id="a-9E"></a>众生没在其中，<a id="a-9F"></a>欢喜游戏，<a id="a-9G"></a>不觉不知，<a id="a-9H"></a>不惊不怖，<a id="a-9I"></a>亦不生厌，<a id="a-9J"></a>不求解脱，<a id="a-9K"></a>于此三界火宅东西驰走，<a id="a-9L"></a>虽遭大苦不以为患。<a id="a-9M"></a>舍利弗，<a id="a-9N"></a>佛见此已便作是念：<a id="a-9O"></a>‘我为众生之父，<a id="a-9P"></a>应拔其苦难，<a id="a-9Q"></a>与无量无边佛智慧乐，<a id="a-9R"></a>令其游戏。<a id="a-9S"></a>’舍利弗，<a id="a-9T"></a>如来复作是念：<a id="a-9U"></a>‘若我但以神力及智慧力，<a id="a-9V"></a>舍于方便，<a id="a-9W"></a>为诸众生赞如来知见、<a id="a-9X"></a>力、<a id="a-9Y"></a>无所畏者，<a id="a-9Z"></a>众生不能以是得度。<a id="a-9a"></a>所以者何？<a id="a-9b"></a>是诸众生，<a id="a-9c"></a>未免生老病死忧悲苦恼，<a id="a-9d"></a>而为三界火宅所烧，<a id="a-9e"></a>何由能解佛之智慧？<a id="a-9f"></a>’</p>
  <p id="a9g">“舍利弗，<a id="a-9h"></a>如彼长者，<a id="a-9i"></a>虽复身手有力而不用之，<a id="a-9j"></a>但以殷勤方便，<a id="a-9k"></a>勉济诸子火宅之难，<a id="a-9l"></a>然后各与珍宝大车；<a id="a-9m"></a>如来亦复如是，<a id="a-9n"></a>虽有力无所畏而不用之，<a id="a-9o"></a>但以智慧方便，<a id="a-9p"></a>于三界火宅拔济众生，<a id="a-9q"></a>为说三乘——声闻、<a id="a-9r"></a>辟支佛、<a id="a-9s"></a>佛乘，<a id="a-9t"></a>而作是言：<a id="a-9u"></a>‘汝等莫得乐住三界火宅，<a id="a-9v"></a>勿贪粗弊色声香味触也。<a id="a-9w"></a>若贪著生爱则为所烧。<a id="a-9x"></a>汝速出三界，<a id="a-9y"></a>当得三乘——声闻、<a id="a-9z"></a>辟支佛、<a id="a-A0"></a>佛乘。<a id="a-A1"></a>我今为汝保任此事，<a id="a-A2"></a>终不虚也。<a id="a-A3"></a>汝等但当勤修精进！<a id="a-A4"></a>’如来以是方便诱进众生，<a id="a-A5"></a>复作是言：<a id="a-A6"></a>‘汝等当知，<a id="a-A7"></a>此三乘法皆是圣所称叹，<a id="a-A8"></a>自在无系，<a id="a-A9"></a>无所依求。<a id="a-AA"></a>乘是三乘，<a id="a-AB"></a>以无漏根、<a id="a-AC"></a>力、<a id="a-AD"></a>觉、<a id="a-AE"></a>道、<a id="a-AF"></a>禅定、<a id="a-AG"></a>解脱三昧等而自娱乐，<a id="a-AH"></a>便得无量安隐快乐。<a id="a-AI"></a>’</p>
  <p id="aAJ">“舍利弗，<a id="a-AK"></a>若有众生，<a id="a-AL"></a>内有智性，<a id="a-AM"></a>从佛世尊闻法信受，<a id="a-AN"></a>殷勤精进，<a id="a-AO"></a>欲速出三界自求涅槃，<a id="a-AP"></a>是名声闻乘，<a id="a-AQ"></a>如彼诸子为求羊车出于火宅。<a id="a-AR"></a>若有众生，<a id="a-AS"></a>从佛世尊闻法信受，<a id="a-AT"></a>殷勤精进求自然慧，<a id="a-AU"></a>乐独善寂，<a id="a-AV"></a>深知诸法因缘，<a id="a-AW"></a>是名辟支佛乘，<a id="a-AX"></a>如彼诸子为求鹿车出于火宅。<a id="a-AY"></a>若有众生，<a id="a-AZ"></a>从佛世尊闻法信受，<a id="a-Aa"></a>勤修精进，<a id="a-Ab"></a>求一切智、<a id="a-Ac"></a>佛智、<a id="a-Ad"></a>自然智、<a id="a-Ae"></a>无师智，<a id="a-Af"></a>如来知见、<a id="a-Ag"></a>力、<a id="a-Ah"></a>无所畏，<a id="a-Ai"></a>愍念安乐无量众生，<a id="a-Aj"></a>利益天人度脱一切，<a id="a-Ak"></a>是名大乘。<a id="a-Al"></a>菩萨求此乘故名为摩诃萨，<a id="a-Am"></a>如彼诸子为求牛车出于火宅。</p>
  <p id="aAn">“舍利弗，<a id="a-Ao"></a>如彼长者见诸子等，<a id="a-Ap"></a>安隐得出火宅到无畏处，<a id="a-Aq"></a>自惟财富无量，<a id="a-Ar"></a>等以大车而赐诸子；<a id="a-As"></a>如来亦复如是，<a id="a-At"></a>为一切众生之父，<a id="a-Au"></a>若见无量亿千众生，<a id="a-Av"></a>以佛教门出三界苦、<a id="a-Aw"></a>怖畏险道，<a id="a-Ax"></a>得涅槃乐，<a id="a-Ay"></a>如来尔时便作是念：<a id="a-Az"></a>‘我有无量无边智慧、<a id="a-B0"></a>力、<a id="a-B1"></a>无畏等诸佛法藏，<a id="a-B2"></a>是诸众生皆是我子，<a id="a-B3"></a>等与大乘，<a id="a-B4"></a>不令有人独得灭度，<a id="a-B5"></a>皆以如来灭度而灭度之。<a id="a-B6"></a>是诸众生脱三界者，<a id="a-B7"></a>悉与诸佛禅定解脱等娱乐之具，<a id="a-B8"></a>皆是一相一种圣所称叹，<a id="a-B9"></a>能生净妙第一之乐。<a id="a-BA"></a>’</p>
  <p id="aBB">“舍利弗，<a id="a-BC"></a>如彼长者初以三车诱引诸子，<a id="a-BD"></a>然后但与大车宝物庄严安隐第一，<a id="a-BE"></a>然彼长者无虚妄之咎；<a id="a-BF"></a>如来亦复如是，<a id="a-BG"></a>无有虚妄，<a id="a-BH"></a>初说三乘引导众生，<a id="a-BI"></a>然后但以大乘而度脱之。<a id="a-BJ"></a>何以故？<a id="a-BK"></a>如来有无量智慧、<a id="a-BL"></a>力、<a id="a-BM"></a>无所畏诸法之藏，<a id="a-BN"></a>能与一切众生大乘之法，<a id="a-BO"></a>但不尽能受。<a id="a-BP"></a>舍利弗，<a id="a-BQ"></a>以是因缘，<a id="a-BR"></a>当知诸佛方便力故，<a id="a-BS"></a>于一佛乘分别说三。<a id="a-BT"></a>”</p>
  <p id="aBU">佛欲重宣此义，<a id="a-BV"></a>而说偈言：</p>
  <p id="aBW">“譬如长者，<a id="a-BX"></a>　有一大宅，<a id="a-BY"></a>　其宅久故，<a id="a-BZ"></a>　而复顿弊，</p>
  <p id="aBa">堂舍高危，<a id="a-Bb"></a>　柱根摧朽，<a id="a-Bc"></a>　梁栋倾斜，<a id="a-Bd"></a>　基陛隤毁，</p>
  <p id="aBe">墙壁圮坼，<a id="a-Bf"></a>　泥涂褫落，<a id="a-Bg"></a>　覆苫乱坠，<a id="a-Bh"></a>　椽梠差脱，</p>
  <p id="aBi">周障屈曲，<a id="a-Bj"></a>　杂秽充遍。<a id="a-Bk"></a>　有五百人，<a id="a-Bl"></a>　止住其中。</p>
  <p id="aBm">鸱枭雕鹫，<a id="a-Bn"></a>　乌鹊鸠鸽，<a id="a-Bo"></a>　蚖蛇蝮蝎，<a id="a-Bp"></a>　蜈蚣蚰蜒，</p>
  <p id="aBq">守宫百足，<a id="a-Br"></a>　狖狸鼷鼠，<a id="a-Bs"></a>　诸恶虫辈，<a id="a-Bt"></a>　交横驰走。</p>
  <p id="aBu">屎尿臭处，<a id="a-Bv"></a>　不净流溢，<a id="a-Bw"></a>　蜣螂诸虫，<a id="a-Bx"></a>　而集其上。</p>
  <p id="aBy">狐狼野干，<a id="a-Bz"></a>　咀嚼践蹋，<a id="a-C0"></a>　嚌啮死尸，<a id="a-C1"></a>　骨肉狼藉。</p>
  <p id="aC2">由是群狗，<a id="a-C3"></a>　竞来搏撮，<a id="a-C4"></a>　饥羸慞惶，<a id="a-C5"></a>　处处求食。</p>
  <p id="aC6">斗诤摣掣，<a id="a-C7"></a>　啀喍嗥吠，<a id="a-C8"></a>　其舍恐怖，<a id="a-C9"></a>　变状如是。</p>
  <p id="aCA">处处皆有，<a id="a-CB"></a>　魑魅魍魉，<a id="a-CC"></a>　夜叉恶鬼，<a id="a-CD"></a>　食啖人肉。</p>
  <p id="aCE">毒虫之属，<a id="a-CF"></a>　诸恶禽兽，<a id="a-CG"></a>　孚乳产生，<a id="a-CH"></a>　各自藏护。</p>
  <p id="aCI">夜叉竞来，<a id="a-CJ"></a>　争取食之，<a id="a-CK"></a>　食之既饱，<a id="a-CL"></a>　恶心转炽，</p>
  <p id="aCM">斗诤之声，<a id="a-CN"></a>　甚可怖畏！<a id="a-CO"></a>　鸠槃茶鬼，<a id="a-CP"></a>　蹲踞土埵，</p>
  <p id="aCQ">或时离地，<a id="a-CR"></a>　一尺二尺，<a id="a-CS"></a>　往返游行，<a id="a-CT"></a>　纵逸嬉戏，</p>
  <p id="aCU">捉狗两足，<a id="a-CV"></a>　扑令失声，<a id="a-CW"></a>　以脚加颈，<a id="a-CX"></a>　怖狗自乐。</p>
  <p id="aCY">复有诸鬼，<a id="a-CZ"></a>　其身长大，<a id="a-Ca"></a>　裸形黑瘦，<a id="a-Cb"></a>　常住其中，</p>
  <p id="aCc">发大恶声，<a id="a-Cd"></a>　叫呼求食。<a id="a-Ce"></a>　复有诸鬼，<a id="a-Cf"></a>　其咽如针。</p>
  <p id="aCg">复有诸鬼，<a id="a-Ch"></a>　首如牛头，<a id="a-Ci"></a>　或食人肉，<a id="a-Cj"></a>　或复啖狗，</p>
  <p id="aCk">头发蓬乱，<a id="a-Cl"></a>　残害凶险，<a id="a-Cm"></a>　饥渴所逼，<a id="a-Cn"></a>　叫唤驰走。</p>
  <p id="aCo">夜叉饿鬼，<a id="a-Cp"></a>　诸恶鸟兽，<a id="a-Cq"></a>　饥急四向，<a id="a-Cr"></a>　窥看窗牖。</p>
  <p id="aCs">如是诸难，<a id="a-Ct"></a>　恐畏无量！</p>
  <p id="aCu">“是朽故宅，<a id="a-Cv"></a>　属于一人。<a id="a-Cw"></a>　其人近出，<a id="a-Cx"></a>　未久之间，</p>
  <p id="aCy">于后舍宅，<a id="a-Cz"></a>　忽然火起，<a id="a-D0"></a>　四面一时，<a id="a-D1"></a>　其焰俱炽，</p>
  <p id="aD2">栋梁椽柱，<a id="a-D3"></a>　爆声震裂，<a id="a-D4"></a>　摧折堕落，<a id="a-D5"></a>　墙壁崩倒。</p>
  <p id="aD6">诸鬼神等，<a id="a-D7"></a>　扬声大叫。<a id="a-D8"></a>　雕鹫诸鸟，<a id="a-D9"></a>　鸠槃茶等，</p>
  <p id="aDA">周章惶怖，<a id="a-DB"></a>　不能自出。<a id="a-DC"></a>　恶兽毒虫，<a id="a-DD"></a>　藏窜孔穴。</p>
  <p id="aDE">毗舍阇鬼，<a id="a-DF"></a>　亦住其中，<a id="a-DG"></a>　薄福德故，<a id="a-DH"></a>　为火所逼，</p>
  <p id="aDI">共相残害，<a id="a-DJ"></a>　饮血啖肉。</p>
  <p id="aDK">野干之属，<a id="a-DL"></a>　并已前死，<a id="a-DM"></a>　诸大恶兽，<a id="a-DN"></a>　竞来食啖。</p>
  <p id="aDO">臭烟熢[火+孛]，<a id="a-DP"></a>　四面充塞。<a id="a-DQ"></a>　蜈蚣蚰蜒，<a id="a-DR"></a>　毒蛇之类，</p>
  <p id="aDS">为火所烧，<a id="a-DT"></a>　争走出穴，<a id="a-DU"></a>　鸠槃茶鬼，<a id="a-DV"></a>　随取而食。</p>
  <p id="aDW">又诸饿鬼，<a id="a-DX"></a>　头上火燃，<a id="a-DY"></a>　饥渴热恼，<a id="a-DZ"></a>　周章闷走。</p>
  <p id="aDa">其宅如是，<a id="a-Db"></a>　甚可怖畏，<a id="a-Dc"></a>　毒害火灾，<a id="a-Dd"></a>　众难非一。</p>
  <p id="aDe">“是时宅主，<a id="a-Df"></a>　在门外立，<a id="a-Dg"></a>　闻有人言：<a id="a-Dh"></a>‘汝诸子等，</p>
  <p id="aDi">先因游戏，<a id="a-Dj"></a>　来入此宅，<a id="a-Dk"></a>　稚小无知，<a id="a-Dl"></a>　欢娱乐著。<a id="a-Dm"></a>’</p>
  <p id="aDn">长者闻已，<a id="a-Do"></a>　惊入火宅，<a id="a-Dp"></a>　方宜救济，<a id="a-Dq"></a>　令无烧害。</p>
  <p id="aDr">告喻诸子，<a id="a-Ds"></a>　说众患难：<a id="a-Dt"></a>‘恶鬼毒虫，<a id="a-Du"></a>　灾火蔓延，</p>
  <p id="aDv">众苦次第，<a id="a-Dw"></a>　相续不绝。<a id="a-Dx"></a>　毒蛇蚖蝮，<a id="a-Dy"></a>　及诸夜叉，</p>
  <p id="aDz">鸠槃茶鬼，<a id="a-E0"></a>　野干狐狗，<a id="a-E1"></a>　雕鹫鸱枭，<a id="a-E2"></a>　百足之属，</p>
  <p id="aE3">饥渴恼急，<a id="a-E4"></a>　甚可怖畏。<a id="a-E5"></a>　此苦难处，<a id="a-E6"></a>　况复大火！<a id="a-E7"></a>’</p>
  <p id="aE8">诸子无知，<a id="a-E9"></a>　虽闻父诲，<a id="a-EA"></a>　犹故乐著，<a id="a-EB"></a>　嬉戏不已。</p>
  <p id="aEC">是时长者，<a id="a-ED"></a>　而作是念：<a id="a-EE"></a>‘诸子如此，<a id="a-EF"></a>　益我愁恼！</p>
  <p id="aEG">今此舍宅，<a id="a-EH"></a>　无一可乐，<a id="a-EI"></a>　而诸子等，<a id="a-EJ"></a>　耽湎嬉戏，</p>
  <p id="aEK">不受我教，<a id="a-EL"></a>　将为火害！<a id="a-EM"></a>’即便思惟，<a id="a-EN"></a>　设诸方便，</p>
  <p id="aEO">告诸子等：<a id="a-EP"></a>‘我有种种，<a id="a-EQ"></a>　珍玩之具，<a id="a-ER"></a>　妙宝好车，</p>
  <p id="aES">羊车鹿车，<a id="a-ET"></a>　大牛之车，<a id="a-EU"></a>　今在门外，<a id="a-EV"></a>　汝等出来。</p>
  <p id="aEW">吾为汝等，<a id="a-EX"></a>　造作此车，<a id="a-EY"></a>　随意所乐，<a id="a-EZ"></a>　可以游戏。<a id="a-Ea"></a>’</p>
  <p id="aEb">诸子闻说，<a id="a-Ec"></a>　如此诸车，<a id="a-Ed"></a>　即时奔竞，<a id="a-Ee"></a>　驰走而出，</p>
  <p id="aEf">到于空地，<a id="a-Eg"></a>　离诸苦难。</p>
  <p id="aEh">长者见子，<a id="a-Ei"></a>　得出火宅，<a id="a-Ej"></a>　住于四衢，<a id="a-Ek"></a>　坐师子座，</p>
  <p id="aEl">而自庆言：<a id="a-Em"></a>‘我今快乐！<a id="a-En"></a>　此诸子等，<a id="a-Eo"></a>　生育甚难，</p>
  <p id="aEp">愚小无知，<a id="a-Eq"></a>　而入险宅。<a id="a-Er"></a>　多诸毒虫，<a id="a-Es"></a>　魑魅可畏，</p>
  <p id="aEt">大火猛焰，<a id="a-Eu"></a>　四面俱起；<a id="a-Ev"></a>　而此诸子，<a id="a-Ew"></a>　贪乐嬉戏！</p>
  <p id="aEx">我已救之，<a id="a-Ey"></a>　令得脱难，<a id="a-Ez"></a>　是故诸人，<a id="a-F0"></a>　我今快乐。<a id="a-F1"></a>’</p>
  <p id="aF2">尔时诸子，<a id="a-F3"></a>　知父安坐，<a id="a-F4"></a>　皆诣父所，<a id="a-F5"></a>　而白父言：</p>
  <p id="aF6">‘愿赐我等，<a id="a-F7"></a>　三种宝车，<a id="a-F8"></a>　如前所许：<a id="a-F9"></a>　诸子出来，</p>
  <p id="aFA">当以三车，<a id="a-FB"></a>　随汝所欲。<a id="a-FC"></a>　今正是时，<a id="a-FD"></a>　唯垂给与。<a id="a-FE"></a>’</p>
  <p id="aFF">长者大富，<a id="a-FG"></a>　库藏众多，<a id="a-FH"></a>　金银琉璃，<a id="a-FI"></a>　砗磲码碯。</p>
  <p id="aFJ">以众宝物，<a id="a-FK"></a>　造诸大车，<a id="a-FL"></a>　庄校严饰，<a id="a-FM"></a>　周匝栏楯；</p>
  <p id="aFN">四面悬铃，<a id="a-FO"></a>　金绳交络，<a id="a-FP"></a>　真珠罗网，<a id="a-FQ"></a>　张施其上；</p>
  <p id="aFR">金华诸璎，<a id="a-FS"></a>　处处垂下，<a id="a-FT"></a>　众彩杂饰，<a id="a-FU"></a>　周匝围绕；</p>
  <p id="aFV">柔软缯纩，<a id="a-FW"></a>　以为茵蓐，<a id="a-FX"></a>　上妙细氎，<a id="a-FY"></a>　价值千亿，</p>
  <p id="aFZ">鲜白净洁，<a id="a-Fa"></a>　以覆其上。<a id="a-Fb"></a>　有大白牛，<a id="a-Fc"></a>　肥壮多力，</p>
  <p id="aFd">形体姝好，<a id="a-Fe"></a>　以驾宝车，<a id="a-Ff"></a>　多诸傧从，<a id="a-Fg"></a>　而侍卫之。</p>
  <p id="aFh">以是妙车，<a id="a-Fi"></a>　等赐诸子，<a id="a-Fj"></a>　诸子是时，<a id="a-Fk"></a>　欢喜踊跃，</p>
  <p id="aFl">乘是宝车，<a id="a-Fm"></a>　游于四方，<a id="a-Fn"></a>　嬉戏快乐，<a id="a-Fo"></a>　自在无碍。</p>
  <p id="aFp">“告舍利弗，<a id="a-Fq"></a>　我亦如是，<a id="a-Fr"></a>　众圣中尊，<a id="a-Fs"></a>　世间之父。</p>
  <p id="aFt">一切众生，<a id="a-Fu"></a>　皆是吾子，<a id="a-Fv"></a>　深著世乐，<a id="a-Fw"></a>　无有慧心。</p>
  <p id="aFx">三界无安，<a id="a-Fy"></a>　犹如火宅，<a id="a-Fz"></a>　众苦充满，<a id="a-G0"></a>　甚可怖畏，</p>
  <p id="aG1">常有生老，<a id="a-G2"></a>　病死忧患，<a id="a-G3"></a>　如是等火，<a id="a-G4"></a>　炽然不息。</p>
  <p id="aG5">如来已离，<a id="a-G6"></a>　三界火宅，<a id="a-G7"></a>　寂然闲居，<a id="a-G8"></a>　安处林野。</p>
  <p id="aG9">今此三界，<a id="a-GA"></a>　皆是我有，<a id="a-GB"></a>　其中众生，<a id="a-GC"></a>　悉是吾子。</p>
  <p id="aGD">而今此处，<a id="a-GE"></a>　多诸患难，<a id="a-GF"></a>　唯我一人，<a id="a-GG"></a>　能为救护。</p>
  <p id="aGH">虽复教诏，<a id="a-GI"></a>　而不信受，<a id="a-GJ"></a>　于诸欲染，<a id="a-GK"></a>　贪著深故，</p>
  <p id="aGL">以是方便，<a id="a-GM"></a>　为说三乘，<a id="a-GN"></a>　令诸众生，<a id="a-GO"></a>　知三界苦，</p>
  <p id="aGP">开示演说，<a id="a-GQ"></a>　出世间道。<a id="a-GR"></a>　是诸子等，<a id="a-GS"></a>　若心决定，</p>
  <p id="aGT">具足三明，<a id="a-GU"></a>　及六神通，<a id="a-GV"></a>　有得缘觉，<a id="a-GW"></a>　不退菩萨。</p>
  <p id="aGX">“汝舍利弗，<a id="a-GY"></a>　我为众生，<a id="a-GZ"></a>　以此譬喻，<a id="a-Ga"></a>　说一佛乘，</p>
  <p id="aGb">汝等若能，<a id="a-Gc"></a>　信受是语，<a id="a-Gd"></a>　一切皆当，<a id="a-Ge"></a>　成得佛道。</p>
  <p id="aGf">是乘微妙，<a id="a-Gg"></a>　清净第一，<a id="a-Gh"></a>　于诸世间，<a id="a-Gi"></a>　为无有上，</p>
  <p id="aGj">佛所悦可，<a id="a-Gk"></a>　一切众生，<a id="a-Gl"></a>　所应称赞，<a id="a-Gm"></a>　供养礼拜。</p>
  <p id="aGn">无量亿千，<a id="a-Go"></a>　诸力解脱，<a id="a-Gp"></a>　禅定智慧，<a id="a-Gq"></a>　及佛余法，</p>
  <p id="aGr">得如是乘，<a id="a-Gs"></a>　令诸子等，<a id="a-Gt"></a>　日夜劫数，<a id="a-Gu"></a>　常得游戏，</p>
  <p id="aGv">与诸菩萨，<a id="a-Gw"></a>　及声闻众，<a id="a-Gx"></a>　乘此宝乘，<a id="a-Gy"></a>　直至道场。</p>
  <p id="aGz">以是因缘，<a id="a-H0"></a>　十方谛求，<a id="a-H1"></a>　更无余乘，<a id="a-H2"></a>　除佛方便。</p>
  <p id="aH3">“告舍利弗，<a id="a-H4"></a>　汝诸人等，<a id="a-H5"></a>　皆是吾子，<a id="a-H6"></a>　我则是父。</p>
  <p id="aH7">汝等累劫，<a id="a-H8"></a>　众苦所烧，<a id="a-H9"></a>　我皆济拔，<a id="a-HA"></a>　令出三界。</p>
  <p id="aHB">我虽先说，<a id="a-HC"></a>　汝等灭度，<a id="a-HD"></a>　但尽生死，<a id="a-HE"></a>　而实不灭，</p>
  <p id="aHF">今所应作，<a id="a-HG"></a>　唯佛智慧。</p>
  <p id="aHH">若有菩萨，<a id="a-HI"></a>　于是众中，<a id="a-HJ"></a>　能一心听，<a id="a-HK"></a>　诸佛实法。</p>
  <p id="aHL">诸佛世尊，<a id="a-HM"></a>　虽以方便，<a id="a-HN"></a>　所化众生，<a id="a-HO"></a>　皆是菩萨。</p>
  <p id="aHP">若人小智，<a id="a-HQ"></a>　深著爱欲，<a id="a-HR"></a>　为此等故，<a id="a-HS"></a>　说于苦谛；</p>
  <p id="aHT">众生心喜，<a id="a-HU"></a>　得未曾有，<a id="a-HV"></a>　佛说苦谛，<a id="a-HW"></a>　真实无异。</p>
  <p id="aHX">若有众生，<a id="a-HY"></a>　不知苦本，<a id="a-HZ"></a>　深著苦因，<a id="a-Ha"></a>　不能暂舍，</p>
  <p id="aHb">为是等故，<a id="a-Hc"></a>　方便说道，<a id="a-Hd"></a>　诸苦所因，<a id="a-He"></a>　贪欲为本。</p>
  <p id="aHf">若灭贪欲，<a id="a-Hg"></a>　无所依止，<a id="a-Hh"></a>　灭尽诸苦，<a id="a-Hi"></a>　名第三谛。</p>
  <p id="aHj">为灭谛故，<a id="a-Hk"></a>　修行于道，<a id="a-Hl"></a>　离诸苦缚，<a id="a-Hm"></a>　名得解脱。</p>
  <p id="aHn">是人于何，<a id="a-Ho"></a>　而得解脱？<a id="a-Hp"></a>　但离虚妄，<a id="a-Hq"></a>　名为解脱。</p>
  <p id="aHr">其实未得，<a id="a-Hs"></a>　一切解脱，<a id="a-Ht"></a>　佛说是人，<a id="a-Hu"></a>　未实灭度；</p>
  <p id="aHv">斯人未得，<a id="a-Hw"></a>　无上道故，<a id="a-Hx"></a>　我意不欲，<a id="a-Hy"></a>　令至灭度。</p>
  <p id="aHz">我为法王，<a id="a-I0"></a>　于法自在，<a id="a-I1"></a>　安隐众生，<a id="a-I2"></a>　故现于世。</p>
  <p id="aI3">“汝舍利弗，<a id="a-I4"></a>　我此法印，<a id="a-I5"></a>　为欲利益，<a id="a-I6"></a>　世间故说，</p>
  <p id="aI7">在所游方，<a id="a-I8"></a>　勿妄宣传！</p>
  <p id="aI9">若有闻者，<a id="a-IA"></a>　随喜顶受，<a id="a-IB"></a>　当知是人，<a id="a-IC"></a>　阿鞞跋致。</p>
  <p id="aID">若有信受，<a id="a-IE"></a>　此经法者，<a id="a-IF"></a>　是人已曾，<a id="a-IG"></a>　见过去佛，</p>
  <p id="aIH">恭敬供养，<a id="a-II"></a>　亦闻是法。</p>
  <p id="aIJ">若人有能，<a id="a-IK"></a>　信汝所说，<a id="a-IL"></a>　则为见我，<a id="a-IM"></a>　亦见于汝，</p>
  <p id="aIN">及比丘僧，<a id="a-IO"></a>　并诸菩萨。</p>
  <p id="aIP">斯法华经，<a id="a-IQ"></a>　为深智说；<a id="a-IR"></a>　浅识闻之，<a id="a-IS"></a>　迷惑不解。</p>
  <p id="aIT">一切声闻，<a id="a-IU"></a>　及辟支佛，<a id="a-IV"></a>　于此经中，<a id="a-IW"></a>　力所不及。</p>
  <p id="aIX">汝舍利弗，<a id="a-IY"></a>　尚于此经，<a id="a-IZ"></a>　以信得入，<a id="a-Ia"></a>　况余声闻！</p>
  <p id="aIb">其余声闻，<a id="a-Ic"></a>　信佛语故，<a id="a-Id"></a>　随顺此经，<a id="a-Ie"></a>　非己智分。</p>
  <p id="aIf">“又舍利弗，<a id="a-Ig"></a>　憍慢懈怠，<a id="a-Ih"></a>　计我见者，<a id="a-Ii"></a>　莫说此经。</p>
  <p id="aIj">凡夫浅识，<a id="a-Ik"></a>　深著五欲，<a id="a-Il"></a>　闻不能解，<a id="a-Im"></a>　亦勿为说。</p>
  <p id="aIn">若人不信，<a id="a-Io"></a>　毁谤此经，<a id="a-Ip"></a>　则断一切，<a id="a-Iq"></a>　世间佛种。</p>
  <p id="aIr">或复颦蹙，<a id="a-Is"></a>　而怀疑惑，<a id="a-It"></a>　汝当听说，<a id="a-Iu"></a>　此人罪报。</p>
  <p id="aIv">若佛在世，<a id="a-Iw"></a>　若灭度后，<a id="a-Ix"></a>　其有诽谤，<a id="a-Iy"></a>　如斯经典，</p>
  <p id="aIz">见有读诵，<a id="a-J0"></a>　书持经者，<a id="a-J1"></a>　轻贱憎嫉，<a id="a-J2"></a>　而怀结恨，</p>
  <p id="aJ3">此人罪报，<a id="a-J4"></a>　汝今复听：</p>
  <p id="aJ5">其人命终，<a id="a-J6"></a>　入阿鼻狱，<a id="a-J7"></a>　具足一劫，<a id="a-J8"></a>　劫尽更生，</p>
  <p id="aJ9">如是展转，<a id="a-JA"></a>　至无数劫。<a id="a-JB"></a>　从地狱出，<a id="a-JC"></a>　当堕畜生，</p>
  <p id="aJD">若狗野干，<a id="a-JE"></a>　其影[乞+頁]瘦，<a id="a-JF"></a>　黧黮疥癞，<a id="a-JG"></a>　人所触娆，</p>
  <p id="aJH">又复为人，<a id="a-JI"></a>　之所恶贱，<a id="a-JJ"></a>　常困饥渴，<a id="a-JK"></a>　骨肉枯竭，</p>
  <p id="aJL">生受楚毒，<a id="a-JM"></a>　死被瓦石，<a id="a-JN"></a>　断佛种故，<a id="a-JO"></a>　受斯罪报。</p>
  <p id="aJP">若作骆驼，<a id="a-JQ"></a>　或生驴中，<a id="a-JR"></a>　身常负重，<a id="a-JS"></a>　加诸杖捶，</p>
  <p id="aJT">但念水草，<a id="a-JU"></a>　余无所知，<a id="a-JV"></a>　谤斯经故，<a id="a-JW"></a>　获罪如是。</p>
  <p id="aJX">有作野干，<a id="a-JY"></a>　来入聚落，<a id="a-JZ"></a>　身体疥癞，<a id="a-Ja"></a>　又无一目，</p>
  <p id="aJb">为诸童子，<a id="a-Jc"></a>　之所打掷，<a id="a-Jd"></a>　受诸苦痛，<a id="a-Je"></a>　或时致死。</p>
  <p id="aJf">于此死已，<a id="a-Jg"></a>　更受蟒身，<a id="a-Jh"></a>　其形长大，<a id="a-Ji"></a>　五百由旬，</p>
  <p id="aJj">聋騃无足，<a id="a-Jk"></a>　宛转腹行，<a id="a-Jl"></a>　为诸小虫，<a id="a-Jm"></a>　之所唼食，</p>
  <p id="aJn">昼夜受苦，<a id="a-Jo"></a>　无有休息，<a id="a-Jp"></a>　谤斯经故，<a id="a-Jq"></a>　获罪如是。</p>
  <p id="aJr">若得为人，<a id="a-Js"></a>　诸根闇钝，<a id="a-Jt"></a>　矬陋挛躄，<a id="a-Ju"></a>　盲聋背伛；</p>
  <p id="aJv">有所言说，<a id="a-Jw"></a>　人不信受，<a id="a-Jx"></a>　口气常臭，<a id="a-Jy"></a>　鬼魅所著；</p>
  <p id="aJz">贫穷下贱，<a id="a-K0"></a>　为人所使，<a id="a-K1"></a>　多病痟瘦，<a id="a-K2"></a>　无所依怙；</p>
  <p id="aK3">虽亲附人，<a id="a-K4"></a>　人不在意，<a id="a-K5"></a>　若有所得，<a id="a-K6"></a>　寻复忘失；</p>
  <p id="aK7">若修医道，<a id="a-K8"></a>　顺方治病，<a id="a-K9"></a>　更增他疾，<a id="a-KA"></a>　或复致死；</p>
  <p id="aKB">若自有病，<a id="a-KC"></a>　无人救疗，<a id="a-KD"></a>　设服良药，<a id="a-KE"></a>　而复增剧；</p>
  <p id="aKF">若他反逆，<a id="a-KG"></a>　抄劫窃盗，<a id="a-KH"></a>　如是等罪，<a id="a-KI"></a>　横罹其殃。</p>
  <p id="aKJ">如斯罪人，<a id="a-KK"></a>　永不见佛，<a id="a-KL"></a>　众圣之王，<a id="a-KM"></a>　说法教化。</p>
  <p id="aKN">如斯罪人，<a id="a-KO"></a>　常生难处，<a id="a-KP"></a>　狂聋心乱，<a id="a-KQ"></a>　永不闻法；</p>
  <p id="aKR">于无数劫，<a id="a-KS"></a>　如恒河沙，<a id="a-KT"></a>　生辄聋哑，<a id="a-KU"></a>　诸根不具；</p>
  <p id="aKV">常处地狱，<a id="a-KW"></a>　如游园观，<a id="a-KX"></a>　在余恶道，<a id="a-KY"></a>　如己舍宅；</p>
  <p id="aKZ">驼驴猪狗，<a id="a-Ka"></a>　是其行处，<a id="a-Kb"></a>　谤斯经故，<a id="a-Kc"></a>　获罪如是。</p>
  <p id="aKd">若得为人，<a id="a-Ke"></a>　聋盲喑哑，<a id="a-Kf"></a>　贫穷诸衰，<a id="a-Kg"></a>　以自庄严；</p>
  <p id="aKh">水肿干痟，<a id="a-Ki"></a>　疥癞痈疽，<a id="a-Kj"></a>　如是等病，<a id="a-Kk"></a>　以为衣服；</p>
  <p id="aKl">身常臭处，<a id="a-Km"></a>　垢秽不净，<a id="a-Kn"></a>　深著我见，<a id="a-Ko"></a>　增益瞋恚，</p>
  <p id="aKp">淫欲炽盛，<a id="a-Kq"></a>　不择禽兽，<a id="a-Kr"></a>　谤斯经故，<a id="a-Ks"></a>　获罪如是。</p>
  <p id="aKt">“告舍利弗，<a id="a-Ku"></a>　谤斯经者，<a id="a-Kv"></a>　若说其罪，<a id="a-Kw"></a>　穷劫不尽。</p>
  <p id="aKx">以是因缘，<a id="a-Ky"></a>　我故语汝，<a id="a-Kz"></a>　无智人中，<a id="a-L0"></a>　莫说此经。</p>
  <p id="aL1">若有利根，<a id="a-L2"></a>　智慧明了，<a id="a-L3"></a>　多闻强识，<a id="a-L4"></a>　求佛道者，</p>
  <p id="aL5">如是之人，<a id="a-L6"></a>　乃可为说。</p>
  <p id="aL7">若人曾见，<a id="a-L8"></a>　亿百千佛，<a id="a-L9"></a>　植诸善本，<a id="a-LA"></a>　深心坚固，</p>
  <p id="aLB">如是之人，<a id="a-LC"></a>　乃可为说。</p>
  <p id="aLD">若人精进，<a id="a-LE"></a>　常修慈心，<a id="a-LF"></a>　不惜身命，<a id="a-LG"></a>　乃可为说。</p>
  <p id="aLH">若人恭敬，<a id="a-LI"></a>　无有异心，<a id="a-LJ"></a>　离诸凡愚，<a id="a-LK"></a>　独处山泽，</p>
  <p id="aLL">如是之人，<a id="a-LM"></a>　乃可为说。</p>
  <p id="aLN">又舍利弗，<a id="a-LO"></a>　若见有人，<a id="a-LP"></a>　舍恶知识，<a id="a-LQ"></a>　亲近善友，</p>
  <p id="aLR">如是之人，<a id="a-LS"></a>　乃可为说。</p>
  <p id="aLT">若见佛子，<a id="a-LU"></a>　持戒清洁，<a id="a-LV"></a>　如净明珠，<a id="a-LW"></a>　求大乘经，</p>
  <p id="aLX">如是之人，<a id="a-LY"></a>　乃可为说。</p>
  <p id="aLZ">若人无瞋，<a id="a-La"></a>　质直柔软，<a id="a-Lb"></a>　常愍一切，<a id="a-Lc"></a>　恭敬诸佛，</p>
  <p id="aLd">如是之人，<a id="a-Le"></a>　乃可为说。</p>
  <p id="aLf">复有佛子，<a id="a-Lg"></a>　于大众中，<a id="a-Lh"></a>　以清净心，<a id="a-Li"></a>　种种因缘，</p>
  <p id="aLj">譬喻言辞，<a id="a-Lk"></a>　说法无碍，<a id="a-Ll"></a>　如是之人，<a id="a-Lm"></a>　乃可为说。</p>
  <p id="aLn">若有比丘，<a id="a-Lo"></a>　为一切智，<a id="a-Lp"></a>　四方求法，<a id="a-Lq"></a>　合掌顶受，</p>
  <p id="aLr">但乐受持，<a id="a-Ls"></a>　大乘经典，<a id="a-Lt"></a>　乃至不受，<a id="a-Lu"></a>　余经一偈，</p>
  <p id="aLv">如是之人，<a id="a-Lw"></a>　乃可为说。</p>
  <p id="aLx">如人至心，<a id="a-Ly"></a>　求佛舍利，<a id="a-Lz"></a>　如是求经，<a id="a-M0"></a>　得已顶受，</p>
  <p id="aM1">其人不复，<a id="a-M2"></a>　志求余经，<a id="a-M3"></a>　亦未曾念，<a id="a-M4"></a>　外道典籍，</p>
  <p id="aM5">如是之人，<a id="a-M6"></a>　乃可为说。</p>
  <p id="aM7">告舍利弗，<a id="a-M8"></a>　我说是相，<a id="a-M9"></a>　求佛道者，<a id="a-MA"></a>　穷劫不尽。</p>
  <p id="aMB">如是等人，<a id="a-MC"></a>　则能信解，<a id="a-MD"></a>　汝当为说，<a id="a-ME"></a>　妙法华经。<a id="a-MF"></a>”</p>
  <p data-pb></p>
  <h2 id="aMG">信解品第四</h2>
  <p id="aMH">尔时，<a id="a-MI"></a>慧命须菩提、<a id="a-MJ"></a>摩诃迦旃延、<a id="a-MK"></a>摩诃迦葉、<a id="a-ML"></a>摩诃目揵连，<a id="a-MM"></a>从佛所闻未曾有法，<a id="a-MN"></a>世尊授舍利弗阿耨多罗三藐三菩提记，<a id="a-MO"></a>发希有心，<a id="a-MP"></a>欢喜踊跃，<a id="a-MQ"></a>即从座起，<a id="a-MR"></a>整衣服，<a id="a-MS"></a>偏袒右肩，<a id="a-MT"></a>右膝著地，<a id="a-MU"></a>一心合掌，<a id="a-MV"></a>曲躬恭敬，<a id="a-MW"></a>瞻仰尊颜而白佛言：<a id="a-MX"></a>“我等居僧之首，<a id="a-MY"></a>年并朽迈，<a id="a-MZ"></a>自谓已得涅槃，<a id="a-Ma"></a>无所堪任，<a id="a-Mb"></a>不复进求阿耨多罗三藐三菩提。<a id="a-Mc"></a>世尊往昔说法既久，<a id="a-Md"></a>我时在座，<a id="a-Me"></a>身体疲懈，<a id="a-Mf"></a>但念空、<a id="a-Mg"></a>无相、<a id="a-Mh"></a>无作，<a id="a-Mi"></a>于菩萨法游戏神通、<a id="a-Mj"></a>净佛国土、<a id="a-Mk"></a>成就众生，<a id="a-Ml"></a>心不喜乐。<a id="a-Mm"></a>所以者何？<a id="a-Mn"></a>世尊令我等出于三界得涅槃证。<a id="a-Mo"></a>又今我等年已朽迈，<a id="a-Mp"></a>于佛教化菩萨阿耨多罗三藐三菩提，<a id="a-Mq"></a>不生一念好乐之心。<a id="a-Mr"></a>我等今于佛前，<a id="a-Ms"></a>闻授声闻阿耨多罗三藐三菩提记，<a id="a-Mt"></a>心甚欢喜，<a id="a-Mu"></a>得未曾有。<a id="a-Mv"></a>不谓于今忽然得闻希有之法，<a id="a-Mw"></a>深自庆幸获大善利，<a id="a-Mx"></a>无量珍宝不求自得。</p>
  <p id="aMy">“世尊，<a id="a-Mz"></a>我等今者，<a id="a-N0"></a>乐说譬喻以明斯义。<a id="a-N1"></a>譬若有人年既幼稚，<a id="a-N2"></a>舍父逃逝久住他国，<a id="a-N3"></a>或十、<a id="a-N4"></a>二十至五十岁，<a id="a-N5"></a>年既长大加复穷困，<a id="a-N6"></a>驰骋四方以求衣食，<a id="a-N7"></a>渐渐游行遇向本国。<a id="a-N8"></a>其父先来，<a id="a-N9"></a>求子不得，<a id="a-NA"></a>中止一城。<a id="a-NB"></a>其家大富，<a id="a-NC"></a>财宝无量，<a id="a-ND"></a>金银、<a id="a-NE"></a>琉璃、<a id="a-NF"></a>珊瑚、<a id="a-NG"></a>琥珀、<a id="a-NH"></a>玻瓈珠等。<a id="a-NI"></a>其诸仓库悉皆盈溢，<a id="a-NJ"></a>多有僮仆、<a id="a-NK"></a>臣佐、<a id="a-NL"></a>吏民，<a id="a-NM"></a>象马车乘牛羊无数，<a id="a-NN"></a>出入息利乃遍他国，<a id="a-NO"></a>商估贾客亦甚众多。<a id="a-NP"></a>时贫穷子游诸聚落，<a id="a-NQ"></a>经历国邑，<a id="a-NR"></a>遂到其父所止之城。<a id="a-NS"></a>父母念子，<a id="a-NT"></a>与子离别五十余年，<a id="a-NU"></a>而未曾向人说如此事。<a id="a-NV"></a>但自思惟，<a id="a-NW"></a>心怀悔恨，<a id="a-NX"></a>自念老朽多有财物，<a id="a-NY"></a>金银珍宝仓库盈溢，<a id="a-NZ"></a>无有子息，<a id="a-Na"></a>一旦终没，<a id="a-Nb"></a>财物散失，<a id="a-Nc"></a>无所委付。<a id="a-Nd"></a>是以殷勤每忆其子，<a id="a-Ne"></a>复作是念：<a id="a-Nf"></a>‘我若得子委付财物，<a id="a-Ng"></a>坦然快乐，<a id="a-Nh"></a>无复忧虑。<a id="a-Ni"></a>’</p>
  <p id="aNj">“世尊，<a id="a-Nk"></a>尔时穷子佣赁，<a id="a-Nl"></a>展转遇到父舍，<a id="a-Nm"></a>住立门侧。<a id="a-Nn"></a>遥见其父，<a id="a-No"></a>踞师子床，<a id="a-Np"></a>宝机承足，<a id="a-Nq"></a>诸婆罗门、<a id="a-Nr"></a>刹利、<a id="a-Ns"></a>居士皆恭敬围绕，<a id="a-Nt"></a>以真珠璎珞价值千万庄严其身，<a id="a-Nu"></a>吏民僮仆手执白拂侍立左右，<a id="a-Nv"></a>覆以宝帐，<a id="a-Nw"></a>垂诸华幡，<a id="a-Nx"></a>香水洒地，<a id="a-Ny"></a>散众名华，<a id="a-Nz"></a>罗列宝物出内取与，<a id="a-O0"></a>有如是等种种严饰，<a id="a-O1"></a>威德特尊。<a id="a-O2"></a>穷子见父有大力势，<a id="a-O3"></a>即怀恐怖，<a id="a-O4"></a>悔来至此，<a id="a-O5"></a>窃作是念：<a id="a-O6"></a>‘此或是王，<a id="a-O7"></a>或是王等，<a id="a-O8"></a>非我佣力得物之处。<a id="a-O9"></a>不如往至贫里肆力有地，<a id="a-OA"></a>衣食易得。<a id="a-OB"></a>若久住此，<a id="a-OC"></a>或见逼迫强使我作。<a id="a-OD"></a>’作是念已，<a id="a-OE"></a>疾走而去。<a id="a-OF"></a>时富长者于师子座，<a id="a-OG"></a>见子便识，<a id="a-OH"></a>心大欢喜，<a id="a-OI"></a>即作是念：<a id="a-OJ"></a>‘我财物库藏，<a id="a-OK"></a>今有所付。<a id="a-OL"></a>我常思念此子，<a id="a-OM"></a>无由见之，<a id="a-ON"></a>而忽自来，<a id="a-OO"></a>甚适我愿。<a id="a-OP"></a>我虽年朽，<a id="a-OQ"></a>犹故贪惜。<a id="a-OR"></a>’即遣傍人急追将还，<a id="a-OS"></a>尔时使者疾走往捉，<a id="a-OT"></a>穷子惊愕称怨大唤：<a id="a-OU"></a>‘我不相犯，<a id="a-OV"></a>何为见捉？<a id="a-OW"></a>’使者执之愈急，<a id="a-OX"></a>强牵将还。<a id="a-OY"></a>于时，<a id="a-OZ"></a>穷子自念：<a id="a-Oa"></a>‘无罪而被囚执，<a id="a-Ob"></a>此必定死。<a id="a-Oc"></a>’转更惶怖，<a id="a-Od"></a>闷绝躄地。<a id="a-Oe"></a>父遥见之，<a id="a-Of"></a>而语使言：<a id="a-Og"></a>‘不须此人，<a id="a-Oh"></a>勿强将来。<a id="a-Oi"></a>以冷水洒面，<a id="a-Oj"></a>令得醒悟。<a id="a-Ok"></a>莫复与语。<a id="a-Ol"></a>’所以者何？<a id="a-Om"></a>父知其子志意下劣，<a id="a-On"></a>自知豪贵为子所难。<a id="a-Oo"></a>审知是子，<a id="a-Op"></a>而以方便不语他人云是我子。<a id="a-Oq"></a>使者语之：<a id="a-Or"></a>‘我今放汝，<a id="a-Os"></a>随意所趣。<a id="a-Ot"></a>’穷子欢喜，<a id="a-Ou"></a>得未曾有，<a id="a-Ov"></a>从地而起，<a id="a-Ow"></a>往至贫里以求衣食。</p>
  <p id="aOx">“尔时，<a id="a-Oy"></a>长者将欲诱引其子而设方便，<a id="a-Oz"></a>密遣二人形色憔悴无威德者：<a id="a-P0"></a>‘汝可诣彼，<a id="a-P1"></a>徐语穷子：<a id="a-P2"></a>此有作处，<a id="a-P3"></a>倍与汝值。<a id="a-P4"></a>穷子若许，<a id="a-P5"></a>将来使作。<a id="a-P6"></a>若言欲何所作？<a id="a-P7"></a>便可语之：<a id="a-P8"></a>雇汝除粪，<a id="a-P9"></a>我等二人亦共汝作。<a id="a-PA"></a>’时二使人即求穷子，<a id="a-PB"></a>既已得之，<a id="a-PC"></a>具陈上事。<a id="a-PD"></a>尔时，<a id="a-PE"></a>穷子先取其价，<a id="a-PF"></a>寻与除粪。<a id="a-PG"></a>其父见子，<a id="a-PH"></a>愍而怪之。<a id="a-PI"></a>又以他日于窗牖中，<a id="a-PJ"></a>遥见子身羸瘦憔悴，<a id="a-PK"></a>粪土尘坌污秽不净，<a id="a-PL"></a>即脱璎珞细软上服严饰之具，<a id="a-PM"></a>更著粗弊垢腻之衣，<a id="a-PN"></a>尘土坌身，<a id="a-PO"></a>右手执持除粪之器，<a id="a-PP"></a>状有所畏，<a id="a-PQ"></a>语诸作人：<a id="a-PR"></a>‘汝等勤作，<a id="a-PS"></a>勿得懈息。<a id="a-PT"></a>’以方便故得近其子，<a id="a-PU"></a>后复告言：<a id="a-PV"></a>‘咄！<a id="a-PW"></a>男子，<a id="a-PX"></a>汝常此作，<a id="a-PY"></a>勿复余去，<a id="a-PZ"></a>当加汝价。<a id="a-Pa"></a>诸有所须盆器、<a id="a-Pb"></a>米、<a id="a-Pc"></a>面、<a id="a-Pd"></a>盐、<a id="a-Pe"></a>醋之属，<a id="a-Pf"></a>莫自疑难。<a id="a-Pg"></a>亦有老弊使人，<a id="a-Ph"></a>须者相给，<a id="a-Pi"></a>好自安意。<a id="a-Pj"></a>我如汝父，<a id="a-Pk"></a>勿复忧虑。<a id="a-Pl"></a>所以者何？<a id="a-Pm"></a>我年老大，<a id="a-Pn"></a>而汝少壮。<a id="a-Po"></a>汝常作时，<a id="a-Pp"></a>无有欺怠、<a id="a-Pq"></a>瞋恨、<a id="a-Pr"></a>怨言，<a id="a-Ps"></a>都不见汝有此诸恶如余作人。<a id="a-Pt"></a>自今已后，<a id="a-Pu"></a>如所生子。<a id="a-Pv"></a>’即时长者，<a id="a-Pw"></a>更与作字，<a id="a-Px"></a>名之为儿。<a id="a-Py"></a>尔时，<a id="a-Pz"></a>穷子虽欣此遇，<a id="a-Q0"></a>犹故自谓客作贱人。<a id="a-Q1"></a>由是之故，<a id="a-Q2"></a>于二十年中常令除粪。<a id="a-Q3"></a>过是已后，<a id="a-Q4"></a>心相体信，<a id="a-Q5"></a>入出无难，<a id="a-Q6"></a>然其所止犹在本处。</p>
  <p id="aQ7">“世尊，<a id="a-Q8"></a>尔时长者有疾，<a id="a-Q9"></a>自知将死不久，<a id="a-QA"></a>语穷子言：<a id="a-QB"></a>‘我今多有金银珍宝，<a id="a-QC"></a>仓库盈溢。<a id="a-QD"></a>其中多少，<a id="a-QE"></a>所应取与，<a id="a-QF"></a>汝悉知之。<a id="a-QG"></a>我心如是，<a id="a-QH"></a>当体此意。<a id="a-QI"></a>所以者何？<a id="a-QJ"></a>今我与汝便为不异，<a id="a-QK"></a>宜加用心，<a id="a-QL"></a>无令漏失。<a id="a-QM"></a>’尔时，<a id="a-QN"></a>穷子即受教敕，<a id="a-QO"></a>领知众物，<a id="a-QP"></a>金银珍宝及诸库藏，<a id="a-QQ"></a>而无 希取一餐之意。<a id="a-QR"></a>然其所止故在本处，<a id="a-QS"></a>下劣之心亦未能舍。<a id="a-QT"></a>复经少时，<a id="a-QU"></a>父知子意渐已通泰，<a id="a-QV"></a>成就大志，<a id="a-QW"></a>自鄙先心。<a id="a-QX"></a>临欲终时，<a id="a-QY"></a>而命其子并会亲族、<a id="a-QZ"></a>国王、<a id="a-Qa"></a>大臣、<a id="a-Qb"></a>刹利、<a id="a-Qc"></a>居士，<a id="a-Qd"></a>皆悉已集，<a id="a-Qe"></a>即自宣言：<a id="a-Qf"></a>‘诸君当知，<a id="a-Qg"></a>此是我子，<a id="a-Qh"></a>我之所生。<a id="a-Qi"></a>于某城中舍吾逃走，<a id="a-Qj"></a>伶俜辛苦五十余年。<a id="a-Qk"></a>其本字某，<a id="a-Ql"></a>我名某甲。<a id="a-Qm"></a>昔在本城怀忧推觅，<a id="a-Qn"></a>忽于此间遇会得之。<a id="a-Qo"></a>此实我子，<a id="a-Qp"></a>我实其父。<a id="a-Qq"></a>今我所有一切财物，<a id="a-Qr"></a>皆是子有。<a id="a-Qs"></a>先所出内，<a id="a-Qt"></a>是子所知。<a id="a-Qu"></a>’世尊，<a id="a-Qv"></a>是时穷子闻父此言，<a id="a-Qw"></a>即大欢喜，<a id="a-Qx"></a>得未曾有，<a id="a-Qy"></a>而作是念：<a id="a-Qz"></a>‘我本无心有所希求，<a id="a-R0"></a>今此宝藏自然而至。<a id="a-R1"></a>’</p>
  <p id="aR2">“世尊，<a id="a-R3"></a>大富长者则是如来，<a id="a-R4"></a>我等皆似佛子，<a id="a-R5"></a>如来常说我等为子。<a id="a-R6"></a>世尊，<a id="a-R7"></a>我等以三苦故，<a id="a-R8"></a>于生死中受诸热恼，<a id="a-R9"></a>迷惑无知，<a id="a-RA"></a>乐著小法。<a id="a-RB"></a>今日世尊令我等思惟蠲除诸法戏论之粪，<a id="a-RC"></a>我等于中勤加精进，<a id="a-RD"></a>得至涅槃一日之价。<a id="a-RE"></a>既得此已，<a id="a-RF"></a>心大欢喜，<a id="a-RG"></a>自以为足，<a id="a-RH"></a>而便自谓：<a id="a-RI"></a>‘于佛法中勤精进故，<a id="a-RJ"></a>所得弘多。<a id="a-RK"></a>’然世尊先知我等心著弊欲，<a id="a-RL"></a>乐于小法，<a id="a-RM"></a>便见纵舍，<a id="a-RN"></a>不为分别：<a id="a-RO"></a>‘汝等当有如来知见宝藏之分。<a id="a-RP"></a>’世尊以方便力说如来智慧，<a id="a-RQ"></a>我等从佛得涅槃一日之价以为大得，<a id="a-RR"></a>于此大乘无有志求。<a id="a-RS"></a>我等又因如来智慧，<a id="a-RT"></a>为诸菩萨开示演说，<a id="a-RU"></a>而自于此无有志愿。<a id="a-RV"></a>所以者何？<a id="a-RW"></a>佛知我等心乐小法，<a id="a-RX"></a>以方便力随我等说，<a id="a-RY"></a>而我等不知真是佛子。<a id="a-RZ"></a>今我等方知，<a id="a-Ra"></a>世尊于佛智慧无所吝惜。<a id="a-Rb"></a>所以者何？<a id="a-Rc"></a>我等昔来真是佛子，<a id="a-Rd"></a>而但乐小法。<a id="a-Re"></a>若我等有乐大之心，<a id="a-Rf"></a>佛则为我说大乘法，<a id="a-Rg"></a>于此经中唯说一乘。<a id="a-Rh"></a>而昔于菩萨前毁呰声闻乐小法者，<a id="a-Ri"></a>然佛实以大乘教化。<a id="a-Rj"></a>是故我等说，<a id="a-Rk"></a>本无心有所 希求，<a id="a-Rl"></a>今法王大宝自然而至，<a id="a-Rm"></a>如佛子所应得者，<a id="a-Rn"></a>皆已得之。<a id="a-Ro"></a>”</p>
  <p id="aRp">尔时，<a id="a-Rq"></a>摩诃迦葉欲重宣此义，<a id="a-Rr"></a>而说偈言：</p>
  <p id="aRs">“我等今日，<a id="a-Rt"></a>　闻佛音教，<a id="a-Ru"></a>　欢喜踊跃，<a id="a-Rv"></a>　得未曾有。</p>
  <p id="aRw">佛说声闻，<a id="a-Rx"></a>　当得作佛，<a id="a-Ry"></a>　无上宝聚，<a id="a-Rz"></a>　不求自得。</p>
  <p id="aS0">譬如童子，<a id="a-S1"></a>　幼稚无识，<a id="a-S2"></a>　舍父逃逝，<a id="a-S3"></a>　远到他土，</p>
  <p id="aS4">周流诸国，<a id="a-S5"></a>　五十余年。<a id="a-S6"></a>　其父忧念，<a id="a-S7"></a>　四方推求，</p>
  <p id="aS8">求之既疲，<a id="a-S9"></a>　顿止一城，<a id="a-SA"></a>　造立舍宅，<a id="a-SB"></a>　五欲自娱。</p>
  <p id="aSC">其家巨富，<a id="a-SD"></a>　多诸金银，<a id="a-SE"></a>　砗磲码碯，<a id="a-SF"></a>　真珠琉璃，</p>
  <p id="aSG">象马牛羊，<a id="a-SH"></a>　辇舆车乘，<a id="a-SI"></a>　田业僮仆，<a id="a-SJ"></a>　人民众多，</p>
  <p id="aSK">出入息利，<a id="a-SL"></a>　乃遍他国，<a id="a-SM"></a>　商估贾人，<a id="a-SN"></a>　无处不有。</p>
  <p id="aSO">千万亿众，<a id="a-SP"></a>　围绕恭敬，<a id="a-SQ"></a>　常为王者，<a id="a-SR"></a>　之所爱念，</p>
  <p id="aSS">群臣豪族，<a id="a-ST"></a>　皆共宗重，<a id="a-SU"></a>　以诸缘故，<a id="a-SV"></a>　往来者众。</p>
  <p id="aSW">豪富如是，<a id="a-SX"></a>　有大力势，<a id="a-SY"></a>　而年朽迈，<a id="a-SZ"></a>　益忧念子，</p>
  <p id="aSa">夙夜惟念：<a id="a-Sb"></a>‘死时将至，<a id="a-Sc"></a>　痴子舍我，<a id="a-Sd"></a>　五十余年，</p>
  <p id="aSe">库藏诸物，<a id="a-Sf"></a>　当如之何？<a id="a-Sg"></a>’</p>
  <p id="aSh">“尔时穷子，<a id="a-Si"></a>　求索衣食，<a id="a-Sj"></a>　从邑至邑，<a id="a-Sk"></a>　从国至国，</p>
  <p id="aSl">或有所得，<a id="a-Sm"></a>　或无所得，<a id="a-Sn"></a>　饥饿羸瘦，<a id="a-So"></a>　体生疮癣，</p>
  <p id="aSp">渐次经历，<a id="a-Sq"></a>　到父住城，<a id="a-Sr"></a>　佣赁展转，<a id="a-Ss"></a>　遂至父舍。</p>
  <p id="aSt">尔时长者，<a id="a-Su"></a>　于其门内，<a id="a-Sv"></a>　施大宝帐，<a id="a-Sw"></a>　处师子座，</p>
  <p id="aSx">眷属围绕，<a id="a-Sy"></a>　诸人侍卫，<a id="a-Sz"></a>　或有计算，<a id="a-T0"></a>　金银宝物，</p>
  <p id="aT1">出内财产，<a id="a-T2"></a>　注记券疏。<a id="a-T3"></a>　穷子见父，<a id="a-T4"></a>　豪贵尊严，</p>
  <p id="aT5">谓是国王，<a id="a-T6"></a>　若是王等，<a id="a-T7"></a>　惊怖自怪，<a id="a-T8"></a>　何故至此？</p>
  <p id="aT9">覆自念言：<a id="a-TA"></a>‘我若久住，<a id="a-TB"></a>　或见逼迫，<a id="a-TC"></a>　强驱使作。<a id="a-TD"></a>’</p>
  <p id="aTE">思惟是已，<a id="a-TF"></a>　驰走而去，<a id="a-TG"></a>　借问贫里，<a id="a-TH"></a>　欲往佣作。</p>
  <p id="aTI">长者是时，<a id="a-TJ"></a>　在师子座，<a id="a-TK"></a>　遥见其子，<a id="a-TL"></a>　默而识之，</p>
  <p id="aTM">即敕使者，<a id="a-TN"></a>　追捉将来。<a id="a-TO"></a>　穷子惊唤，<a id="a-TP"></a>　迷闷躄地：</p>
  <p id="aTQ">‘是人执我，<a id="a-TR"></a>　必当见杀，<a id="a-TS"></a>　何用衣食，<a id="a-TT"></a>　使我至此？<a id="a-TU"></a>’</p>
  <p id="aTV">长者知子，<a id="a-TW"></a>　愚痴狭劣，<a id="a-TX"></a>　不信我言，<a id="a-TY"></a>　不信是父。</p>
  <p id="aTZ">即以方便，<a id="a-Ta"></a>　更遣余人，<a id="a-Tb"></a>　眇目矬陋，<a id="a-Tc"></a>　无威德者：</p>
  <p id="aTd">‘汝可语之，<a id="a-Te"></a>　云当相雇，<a id="a-Tf"></a>　除诸粪秽，<a id="a-Tg"></a>　倍与汝价。<a id="a-Th"></a>’</p>
  <p id="aTi">穷子闻之，<a id="a-Tj"></a>　欢喜随来，<a id="a-Tk"></a>　为除粪秽，<a id="a-Tl"></a>　净诸房舍。</p>
  <p id="aTm">长者于牖，<a id="a-Tn"></a>　常见其子，<a id="a-To"></a>　念子愚劣，<a id="a-Tp"></a>　乐为鄙事。</p>
  <p id="aTq">于是长者，<a id="a-Tr"></a>　著弊垢衣，<a id="a-Ts"></a>　执除粪器，<a id="a-Tt"></a>　往到子所，</p>
  <p id="aTu">方便附近，<a id="a-Tv"></a>　语令勤作：<a id="a-Tw"></a>‘既益汝价，<a id="a-Tx"></a>　并涂足油，</p>
  <p id="aTy">饮食充足，<a id="a-Tz"></a>　荐席厚暖。<a id="a-U0"></a>’如是苦言：<a id="a-U1"></a>‘汝当勤作。<a id="a-U2"></a>’</p>
  <p id="aU3">又以软语：<a id="a-U4"></a>‘若如我子。<a id="a-U5"></a>’长者有智，<a id="a-U6"></a>　渐令入出，</p>
  <p id="aU7">经二十年，<a id="a-U8"></a>　执作家事，<a id="a-U9"></a>　示其金银，<a id="a-UA"></a>　真珠玻瓈，</p>
  <p id="aUB">诸物出入，<a id="a-UC"></a>　皆使令知。<a id="a-UD"></a>　犹处门外，<a id="a-UE"></a>　止宿草庵，</p>
  <p id="aUF">自念贫事，<a id="a-UG"></a>　我无此物。<a id="a-UH"></a>　父知子心，<a id="a-UI"></a>　渐已广大，</p>
  <p id="aUJ">欲与财物，<a id="a-UK"></a>　即聚亲族，<a id="a-UL"></a>　国王大臣，<a id="a-UM"></a>　刹利居士，</p>
  <p id="aUN">于此大众，<a id="a-UO"></a>　说是我子：</p>
  <p id="aUP">‘舍我他行，<a id="a-UQ"></a>　经五十岁。<a id="a-UR"></a>　自见子来，<a id="a-US"></a>　已二十年。</p>
  <p id="aUT">昔于某城，<a id="a-UU"></a>　而失是子，<a id="a-UV"></a>　周行求索，<a id="a-UW"></a>　遂来至此。</p>
  <p id="aUX">凡我所有，<a id="a-UY"></a>　舍宅人民，<a id="a-UZ"></a>　悉以付之，<a id="a-Ua"></a>　恣其所用。<a id="a-Ub"></a>’</p>
  <p id="aUc">子念昔贫，<a id="a-Ud"></a>　志意下劣，<a id="a-Ue"></a>　今于父所，<a id="a-Uf"></a>　大获珍宝，</p>
  <p id="aUg">并及舍宅，<a id="a-Uh"></a>　一切财物，<a id="a-Ui"></a>　甚大欢喜，<a id="a-Uj"></a>　得未曾有。</p>
  <p id="aUk">“佛亦如是，<a id="a-Ul"></a>　知我乐小，<a id="a-Um"></a>　未曾说言，<a id="a-Un"></a>　汝等作佛，</p>
  <p id="aUo">而说我等，<a id="a-Up"></a>　得诸无漏，<a id="a-Uq"></a>　成就小乘，<a id="a-Ur"></a>　声闻弟子。</p>
  <p id="aUs">佛敕我等，<a id="a-Ut"></a>　说最上道，<a id="a-Uu"></a>　修习此者，<a id="a-Uv"></a>　当得成佛。</p>
  <p id="aUw">我承佛教，<a id="a-Ux"></a>　为大菩萨，<a id="a-Uy"></a>　以诸因缘，<a id="a-Uz"></a>　种种譬喻，</p>
  <p id="aV0">若干言辞，<a id="a-V1"></a>　说无上道。<a id="a-V2"></a>　诸佛子等，<a id="a-V3"></a>　从我闻法，</p>
  <p id="aV4">日夜思惟，<a id="a-V5"></a>　精勤修习，<a id="a-V6"></a>　是时诸佛，<a id="a-V7"></a>　即授其记：</p>
  <p id="aV8">‘汝于来世，<a id="a-V9"></a>　当得作佛。<a id="a-VA"></a>’一切诸佛，<a id="a-VB"></a>　秘藏之法，</p>
  <p id="aVC">但为菩萨，<a id="a-VD"></a>　演其实事，<a id="a-VE"></a>　而不为我，<a id="a-VF"></a>　说斯真要。</p>
  <p id="aVG">如彼穷子，<a id="a-VH"></a>　得近其父，<a id="a-VI"></a>　虽知诸物，<a id="a-VJ"></a>　心不希取；</p>
  <p id="aVK">我等虽说，<a id="a-VL"></a>　佛法宝藏，<a id="a-VM"></a>　自无志愿，<a id="a-VN"></a>　亦复如是。</p>
  <p id="aVO">我等内灭，<a id="a-VP"></a>　自谓为足，<a id="a-VQ"></a>　唯了此事，<a id="a-VR"></a>　更无余事。</p>
  <p id="aVS">我等若闻，<a id="a-VT"></a>　净佛国土，<a id="a-VU"></a>　教化众生，<a id="a-VV"></a>　都无欣乐。</p>
  <p id="aVW">所以者何？<a id="a-VX"></a>　一切诸法，<a id="a-VY"></a>　皆悉空寂，<a id="a-VZ"></a>　无生无灭，</p>
  <p id="aVa">无大无小，<a id="a-Vb"></a>　无漏无为，<a id="a-Vc"></a>　如是思惟，<a id="a-Vd"></a>　不生喜乐。</p>
  <p id="aVe">我等长夜，<a id="a-Vf"></a>　于佛智慧，<a id="a-Vg"></a>　无贪无著，<a id="a-Vh"></a>　无复志愿，</p>
  <p id="aVi">而自于法，<a id="a-Vj"></a>　谓是究竟。<a id="a-Vk"></a>　我等长夜，<a id="a-Vl"></a>　修习空法，</p>
  <p id="aVm">得脱三界，<a id="a-Vn"></a>　苦恼之患，<a id="a-Vo"></a>　住最后身，<a id="a-Vp"></a>　有余涅槃。</p>
  <p id="aVq">佛所教化，<a id="a-Vr"></a>　得道不虚，<a id="a-Vs"></a>　则为已得，<a id="a-Vt"></a>　报佛之恩。</p>
  <p id="aVu">我等虽为，<a id="a-Vv"></a>　诸佛子等，<a id="a-Vw"></a>　说菩萨法，<a id="a-Vx"></a>　以求佛道，</p>
  <p id="aVy">而于是法，<a id="a-Vz"></a>　永无愿乐。<a id="a-W0"></a>　导师见舍，<a id="a-W1"></a>　观我心故，</p>
  <p id="aW2">初不劝进，<a id="a-W3"></a>　说有实利。<a id="a-W4"></a>　如富长者，<a id="a-W5"></a>　知子志劣，</p>
  <p id="aW6">以方便力，<a id="a-W7"></a>　柔伏其心，<a id="a-W8"></a>　然后乃付，<a id="a-W9"></a>　一切财物。</p>
  <p id="aWA">“佛亦如是，<a id="a-WB"></a>　现希有事，<a id="a-WC"></a>　知乐小者，<a id="a-WD"></a>　以方便力，</p>
  <p id="aWE">调伏其心，<a id="a-WF"></a>　乃教大智。<a id="a-WG"></a>　我等今日，<a id="a-WH"></a>　得未曾有，</p>
  <p id="aWI">非先所望，<a id="a-WJ"></a>　而今自得，<a id="a-WK"></a>　如彼穷子，<a id="a-WL"></a>　得无量宝。</p>
  <p id="aWM">世尊我今，<a id="a-WN"></a>　得道得果，<a id="a-WO"></a>　于无漏法，<a id="a-WP"></a>　得清净眼。</p>
  <p id="aWQ">我等长夜，<a id="a-WR"></a>　持佛净戒，<a id="a-WS"></a>　始于今日，<a id="a-WT"></a>　得其果报。</p>
  <p id="aWU">法王法中，<a id="a-WV"></a>　久修梵行，<a id="a-WW"></a>　今得无漏，<a id="a-WX"></a>　无上大果。</p>
  <p id="aWY">我等今者，<a id="a-WZ"></a>　真是声闻，<a id="a-Wa"></a>　以佛道声，<a id="a-Wb"></a>　令一切闻。</p>
  <p id="aWc">我等今者，<a id="a-Wd"></a>　真阿罗汉，<a id="a-We"></a>　于诸世间，<a id="a-Wf"></a>　天人魔梵，</p>
  <p id="aWg">普于其中，<a id="a-Wh"></a>　应受供养。<a id="a-Wi"></a>　世尊大恩，<a id="a-Wj"></a>　以希有事，</p>
  <p id="aWk">怜愍教化，<a id="a-Wl"></a>　利益我等，<a id="a-Wm"></a>　无量亿劫，<a id="a-Wn"></a>　谁能报者？</p>
  <p id="aWo">手足供给，<a id="a-Wp"></a>　头顶礼敬，<a id="a-Wq"></a>　一切供养，<a id="a-Wr"></a>　皆不能报！</p>
  <p id="aWs">若以顶戴，<a id="a-Wt"></a>　两肩荷负，<a id="a-Wu"></a>　于恒沙劫，<a id="a-Wv"></a>　尽心恭敬；</p>
  <p id="aWw">又以美膳，<a id="a-Wx"></a>　无量宝衣，<a id="a-Wy"></a>　及诸卧具，<a id="a-Wz"></a>　种种汤药，</p>
  <p id="aX0">牛头栴檀，<a id="a-X1"></a>　及诸珍宝，<a id="a-X2"></a>　以起塔庙，<a id="a-X3"></a>　宝衣布地，</p>
  <p id="aX4">如斯等事，<a id="a-X5"></a>　以用供养，<a id="a-X6"></a>　于恒沙劫，<a id="a-X7"></a>　亦不能报！</p>
  <p id="aX8">诸佛希有，<a id="a-X9"></a>　无量无边，<a id="a-XA"></a>　不可思议，<a id="a-XB"></a>　大神通力！</p>
  <p id="aXC">无漏无为，<a id="a-XD"></a>　诸法之王，<a id="a-XE"></a>　能为下劣，<a id="a-XF"></a>　忍于斯事，</p>
  <p id="aXG">取相凡夫，<a id="a-XH"></a>　随宜为说。</p>
  <p id="aXI">诸佛于法，<a id="a-XJ"></a>　得最自在，<a id="a-XK"></a>　知诸众生，<a id="a-XL"></a>　种种欲乐，</p>
  <p id="aXM">及其志力，<a id="a-XN"></a>　随所堪任，<a id="a-XO"></a>　以无量喻，<a id="a-XP"></a>　而为说法。</p>
  <p id="aXQ">随诸众生，<a id="a-XR"></a>　宿世善根，<a id="a-XS"></a>　又知成熟，<a id="a-XT"></a>　未成熟者，</p>
  <p id="aXU">种种筹量，<a id="a-XV"></a>　分别知已，<a id="a-XW"></a>　于一乘道，<a id="a-XX"></a>　随宜说三。<a id="a-XY"></a>”</p>
 </body>
</html>