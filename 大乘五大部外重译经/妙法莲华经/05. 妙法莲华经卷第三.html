<!doctype html>
<html id="z3IBTf2Lz" data-ver="1854">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">妙法莲华经卷第三</h1>
  <h2 id="a2">药草喻品第五</h2>
  <p id="a3">尔时，<a id="a-4"></a>世尊告摩诃迦葉及诸大弟子：<a id="a-5"></a>“善哉！<a id="a-6"></a>善哉！<a id="a-7"></a>迦葉，<a id="a-8"></a>善说如来真实功德。<a id="a-9"></a>诚如所言，<a id="a-A"></a>如来复有无量无边阿僧祇功德，<a id="a-B"></a>汝等若于无量亿劫说不能尽。<a id="a-C"></a>迦葉当知，<a id="a-D"></a>如来是诸法之王，<a id="a-E"></a>若有所说，<a id="a-F"></a>皆不虚也！<a id="a-G"></a>于一切法以智方便而演说之，<a id="a-H"></a>其所说法皆悉到于一切智地。<a id="a-I"></a>如来观知一切诸法之所归趣，<a id="a-J"></a>亦知一切众生深心所行通达无碍。<a id="a-K"></a>又于诸法究尽明了，<a id="a-L"></a>示诸众生一切智慧。</p>
  <p id="aM">“迦葉，<a id="a-N"></a>譬如三千大千世界，<a id="a-O"></a>山川溪谷土地，<a id="a-P"></a>所生卉木丛林，<a id="a-Q"></a>及诸药草，<a id="a-R"></a>种类若干，<a id="a-S"></a>名色各异。<a id="a-T"></a>密云弥布，<a id="a-U"></a>遍覆三千大千世界，<a id="a-V"></a>一时等澍，<a id="a-W"></a>其泽普洽。<a id="a-X"></a>卉木丛林及诸药草，<a id="a-Y"></a>小根小茎小枝小叶，<a id="a-Z"></a>中根中茎中枝中叶，<a id="a-a"></a>大根大茎大枝大叶，<a id="a-b"></a>诸树大小，<a id="a-c"></a>随上中下各有所受。<a id="a-d"></a>一云所雨，<a id="a-e"></a>称其种性而得生长华果敷实。<a id="a-f"></a>虽一地所生，<a id="a-g"></a>一雨所润，<a id="a-h"></a>而诸草木各有差别。</p>
  <p id="ai">“迦葉当知，<a id="a-j"></a>如来亦复如是，<a id="a-k"></a>出现于世如大云起；<a id="a-l"></a>以大音声普遍世界天、<a id="a-m"></a>人、<a id="a-n"></a>阿修罗，<a id="a-o"></a>如彼大云遍覆三千大千国土，<a id="a-p"></a>于大众中而唱是言：<a id="a-q"></a>‘我是如来、<a id="a-r"></a>应供、<a id="a-s"></a>正遍知、<a id="a-t"></a>明行足、<a id="a-u"></a>善逝、<a id="a-v"></a>世间解、<a id="a-w"></a>无上士、<a id="a-x"></a>调御丈夫、<a id="a-y"></a>天人师、<a id="a-z"></a>佛世尊，<a id="a-10"></a>未度者令度，<a id="a-11"></a>未解者令解，<a id="a-12"></a>未安者令安，<a id="a-13"></a>未涅槃者令得涅槃。<a id="a-14"></a>今世后世如实知之，<a id="a-15"></a>我是一切知者、<a id="a-16"></a>一切见者、<a id="a-17"></a>知道者、<a id="a-18"></a>开道者、<a id="a-19"></a>说道者。<a id="a-1A"></a>汝等天、<a id="a-1B"></a>人、<a id="a-1C"></a>阿修罗众皆应到此，<a id="a-1D"></a>为听法故。<a id="a-1E"></a>’尔时，<a id="a-1F"></a>无数千万亿种众生，<a id="a-1G"></a>来至佛所而听法。<a id="a-1H"></a>如来于时，<a id="a-1I"></a>观是众生诸根利钝、<a id="a-1J"></a>精进懈怠，<a id="a-1K"></a>随其所堪而为说法种种无量，<a id="a-1L"></a>皆令欢喜快得善利。<a id="a-1M"></a>是诸众生闻是法已，<a id="a-1N"></a>现世安隐，<a id="a-1O"></a>后生善处，<a id="a-1P"></a>以道受乐，<a id="a-1Q"></a>亦得闻法；<a id="a-1R"></a>既闻法已，<a id="a-1S"></a>离诸障碍，<a id="a-1T"></a>于诸法中任力所能渐得入道。</p>
  <p id="a1U">“如彼大云，<a id="a-1V"></a>雨于一切卉木丛林及诸药草，<a id="a-1W"></a>如其种性具足蒙润各得生长。<a id="a-1X"></a>如来说法，<a id="a-1Y"></a>一相一味，<a id="a-1Z"></a>所谓解脱相、<a id="a-1a"></a>离相、<a id="a-1b"></a>灭相，<a id="a-1c"></a>究竟至于一切种智。<a id="a-1d"></a>其有众生闻如来法，<a id="a-1e"></a>若持读诵，<a id="a-1f"></a>如说修行，<a id="a-1g"></a>所得功德不自觉知。<a id="a-1h"></a>所以者何？<a id="a-1i"></a>唯有如来知此众生种相体性，<a id="a-1j"></a>念何事、<a id="a-1k"></a>思何事、<a id="a-1l"></a>修何事，<a id="a-1m"></a>云何念、<a id="a-1n"></a>云何思、<a id="a-1o"></a>云何修，<a id="a-1p"></a>以何法念、<a id="a-1q"></a>以何法思、<a id="a-1r"></a>以何法修、<a id="a-1s"></a>以何法得何法。<a id="a-1t"></a>众生住于种种之地，<a id="a-1u"></a>唯有如来如实见之，<a id="a-1v"></a>明了无碍。<a id="a-1w"></a>如彼卉木丛林诸药草等，<a id="a-1x"></a>而不自知上中下性。<a id="a-1y"></a>如来知是一相一味之法，<a id="a-1z"></a>所谓解脱相、<a id="a-20"></a>离相、<a id="a-21"></a>灭相、<a id="a-22"></a>究竟涅槃常寂灭相，<a id="a-23"></a>终归于空。<a id="a-24"></a>佛知是已，<a id="a-25"></a>观众生心欲而将护之，<a id="a-26"></a>是故不即为说一切种智。</p>
  <p id="a27">“汝等迦葉，<a id="a-28"></a>甚为希有，<a id="a-29"></a>能知如来随宜说法，<a id="a-2A"></a>能信能受。<a id="a-2B"></a>所以者何？<a id="a-2C"></a>诸佛世尊随宜说法，<a id="a-2D"></a>难解难知。<a id="a-2E"></a>”</p>
  <p id="a2F">尔时，<a id="a-2G"></a>世尊欲重宣此义，<a id="a-2H"></a>而说偈言：</p>
  <p id="a2I">“破有法王，<a id="a-2J"></a>　出现世间，<a id="a-2K"></a>　随众生欲，<a id="a-2L"></a>　种种说法。</p>
  <p id="a2M">如来尊重，<a id="a-2N"></a>　智慧深远，<a id="a-2O"></a>　久默斯要，<a id="a-2P"></a>　不务速说。</p>
  <p id="a2Q">有智若闻，<a id="a-2R"></a>　则能信解；<a id="a-2S"></a>　无智疑悔，<a id="a-2T"></a>　则为永失。</p>
  <p id="a2U">是故迦葉，<a id="a-2V"></a>　随力为说，<a id="a-2W"></a>　以种种缘，<a id="a-2X"></a>　令得正见。</p>
  <p id="a2Y">“迦葉当知，<a id="a-2Z"></a>　譬如大云，<a id="a-2a"></a>　起于世间，<a id="a-2b"></a>　遍覆一切。</p>
  <p id="a2c">慧云含润，<a id="a-2d"></a>　电光晃曜，<a id="a-2e"></a>　雷声远震，<a id="a-2f"></a>　令众悦豫。</p>
  <p id="a2g">日光掩蔽，<a id="a-2h"></a>　地上清凉，<a id="a-2i"></a>　叆叇垂布，<a id="a-2j"></a>　如可承揽。</p>
  <p id="a2k">其雨普等，<a id="a-2l"></a>　四方俱下，<a id="a-2m"></a>　流澍无量，<a id="a-2n"></a>　率土充洽。</p>
  <p id="a2o">山川险谷，<a id="a-2p"></a>　幽邃所生，<a id="a-2q"></a>　卉木药草，<a id="a-2r"></a>　大小诸树，</p>
  <p id="a2s">百谷苗稼，<a id="a-2t"></a>　甘蔗蒲萄，<a id="a-2u"></a>　雨之所润，<a id="a-2v"></a>　无不丰足。</p>
  <p id="a2w">干地普洽，<a id="a-2x"></a>　药木并茂。</p>
  <p id="a2y">其云所出，<a id="a-2z"></a>　一味之水，<a id="a-30"></a>　草木丛林，<a id="a-31"></a>　随分受润。</p>
  <p id="a32">一切诸树，<a id="a-33"></a>　上中下等，<a id="a-34"></a>　称其大小，<a id="a-35"></a>　各得生长。</p>
  <p id="a36">根茎枝叶，<a id="a-37"></a>　华果光色，<a id="a-38"></a>　一雨所及，<a id="a-39"></a>　皆得鲜泽。</p>
  <p id="a3A">如其体相，<a id="a-3B"></a>　性分大小，<a id="a-3C"></a>　所润是一，<a id="a-3D"></a>　而各滋茂。</p>
  <p id="a3E">佛亦如是，<a id="a-3F"></a>　出现于世，<a id="a-3G"></a>　譬如大云，<a id="a-3H"></a>　普覆一切，</p>
  <p id="a3I">既出于世，<a id="a-3J"></a>　为诸众生，<a id="a-3K"></a>　分别演说，<a id="a-3L"></a>　诸法之实。</p>
  <p id="a3M">“大圣世尊，<a id="a-3N"></a>　于诸天人，<a id="a-3O"></a>　一切众中，<a id="a-3P"></a>　而宣是言：</p>
  <p id="a3Q">‘我为如来，<a id="a-3R"></a>　两足之尊！<a id="a-3S"></a>　出于世间，<a id="a-3T"></a>　犹如大云，</p>
  <p id="a3U">充润一切，<a id="a-3V"></a>　枯槁众生，<a id="a-3W"></a>　皆令离苦，<a id="a-3X"></a>　得安隐乐，</p>
  <p id="a3Y">世间之乐，<a id="a-3Z"></a>　及涅槃乐。</p>
  <p id="a3a">诸天人众，<a id="a-3b"></a>　一心善听，<a id="a-3c"></a>　皆应到此，<a id="a-3d"></a>　觐无上尊。</p>
  <p id="a3e">我为世尊，<a id="a-3f"></a>　无能及者，<a id="a-3g"></a>　安隐众生，<a id="a-3h"></a>　故现于世。</p>
  <p id="a3i">为大众说，<a id="a-3j"></a>　甘露净法，<a id="a-3k"></a>　其法一味，<a id="a-3l"></a>　解脱涅槃。</p>
  <p id="a3m">以一妙音，<a id="a-3n"></a>　演畅斯义，<a id="a-3o"></a>　常为大乘，<a id="a-3p"></a>　而作因缘。</p>
  <p id="a3q">我观一切，<a id="a-3r"></a>　普皆平等，<a id="a-3s"></a>　无有彼此，<a id="a-3t"></a>　爱憎之心。</p>
  <p id="a3u">我无贪著，<a id="a-3v"></a>　亦无限碍，<a id="a-3w"></a>　恒为一切，<a id="a-3x"></a>　平等说法。</p>
  <p id="a3y">如为一人，<a id="a-3z"></a>　众多亦然，<a id="a-40"></a>　常演说法，<a id="a-41"></a>　曾无他事，</p>
  <p id="a42">去来坐立，<a id="a-43"></a>　终不疲厌，<a id="a-44"></a>　充足世间，<a id="a-45"></a>　如雨普润。</p>
  <p id="a46">贵贱上下，<a id="a-47"></a>　持戒毁戒，<a id="a-48"></a>　威仪具足，<a id="a-49"></a>　及不具足，</p>
  <p id="a4A">正见邪见，<a id="a-4B"></a>　利根钝根，<a id="a-4C"></a>　等雨法雨，<a id="a-4D"></a>　而无懈倦。</p>
  <p id="a4E">一切众生，<a id="a-4F"></a>　闻我法者，<a id="a-4G"></a>　随力所受，<a id="a-4H"></a>　住于诸地。</p>
  <p id="a4I">或处人天，<a id="a-4J"></a>　转轮圣王，<a id="a-4K"></a>　释梵诸王，<a id="a-4L"></a>　是小药草。</p>
  <p id="a4M">知无漏法，<a id="a-4N"></a>　能得涅槃，<a id="a-4O"></a>　起六神通，<a id="a-4P"></a>　及得三明，</p>
  <p id="a4Q">独处山林，<a id="a-4R"></a>　常行禅定，<a id="a-4S"></a>　得缘觉证，<a id="a-4T"></a>　是中药草。</p>
  <p id="a4U">求世尊处，<a id="a-4V"></a>　我当作佛，<a id="a-4W"></a>　行精进定，<a id="a-4X"></a>　是上药草。</p>
  <p id="a4Y">又诸佛子，<a id="a-4Z"></a>　专心佛道，<a id="a-4a"></a>　常行慈悲，<a id="a-4b"></a>　自知作佛，</p>
  <p id="a4c">决定无疑，<a id="a-4d"></a>　是名小树。<a id="a-4e"></a>　安住神通，<a id="a-4f"></a>　转不退轮，</p>
  <p id="a4g">度无量亿，<a id="a-4h"></a>　百千众生，<a id="a-4i"></a>　如是菩萨，<a id="a-4j"></a>　名为大树。<a id="a-4k"></a>’</p>
  <p id="a4l">“佛平等说，<a id="a-4m"></a>　如一味雨，<a id="a-4n"></a>　随众生性，<a id="a-4o"></a>　所受不同，</p>
  <p id="a4p">如彼草木，<a id="a-4q"></a>　所禀各异。<a id="a-4r"></a>　佛以此喻，<a id="a-4s"></a>　方便开示，</p>
  <p id="a4t">种种言辞，<a id="a-4u"></a>　演说一法，<a id="a-4v"></a>　于佛智慧，<a id="a-4w"></a>　如海一渧。</p>
  <p id="a4x">我雨法雨，<a id="a-4y"></a>　充满世间，<a id="a-4z"></a>　一味之法，<a id="a-50"></a>　随力修行，</p>
  <p id="a51">如彼丛林，<a id="a-52"></a>　药草诸树，<a id="a-53"></a>　随其大小，<a id="a-54"></a>　渐增茂好。</p>
  <p id="a55">诸佛之法，<a id="a-56"></a>　常以一味，<a id="a-57"></a>　令诸世间，<a id="a-58"></a>　普得具足，</p>
  <p id="a59">渐次修行，<a id="a-5A"></a>　皆得道果。</p>
  <p id="a5B">声闻缘觉，<a id="a-5C"></a>　处于山林，<a id="a-5D"></a>　住最后身，<a id="a-5E"></a>　闻法得果，</p>
  <p id="a5F">是名药草，<a id="a-5G"></a>　各得增长。</p>
  <p id="a5H">若诸菩萨，<a id="a-5I"></a>　智慧坚固，<a id="a-5J"></a>　了达三界，<a id="a-5K"></a>　求最上乘，</p>
  <p id="a5L">是名小树，<a id="a-5M"></a>　而得增长。</p>
  <p id="a5N">复有住禅，<a id="a-5O"></a>　得神通力，<a id="a-5P"></a>　闻诸法空，<a id="a-5Q"></a>　心大欢喜，</p>
  <p id="a5R">放无数光，<a id="a-5S"></a>　度诸众生，<a id="a-5T"></a>　是名大树，<a id="a-5U"></a>　而得增长。</p>
  <p id="a5V">“如是迦葉，<a id="a-5W"></a>　佛所说法，<a id="a-5X"></a>　譬如大云，<a id="a-5Y"></a>　以一味雨，</p>
  <p id="a5Z">润于人华，<a id="a-5a"></a>　各得成实。<a id="a-5b"></a>　迦葉当知，<a id="a-5c"></a>　以诸因缘，</p>
  <p id="a5d">种种譬喻，<a id="a-5e"></a>　开示佛道，<a id="a-5f"></a>　是我方便，<a id="a-5g"></a>　诸佛亦然。</p>
  <p id="a5h">今为汝等，<a id="a-5i"></a>　说最实事，<a id="a-5j"></a>　诸声闻众，<a id="a-5k"></a>　皆非灭度。</p>
  <p id="a5l">汝等所行，<a id="a-5m"></a>　是菩萨道，<a id="a-5n"></a>　渐渐修学，<a id="a-5o"></a>　悉当成佛。<a id="a-5p"></a>”</p>
  <p data-pb></p>
  <h2 id="a5q">授记品第六</h2>
  <p id="a5r">尔时，<a id="a-5s"></a>世尊说是偈已，<a id="a-5t"></a>告诸大众唱如是言：<a id="a-5u"></a>“我此弟子摩诃迦葉，<a id="a-5v"></a>于未来世当得奉觐三百万亿诸佛世尊，<a id="a-5w"></a>供养恭敬，<a id="a-5x"></a>尊重赞叹，<a id="a-5y"></a>广宣诸佛无量大法，<a id="a-5z"></a>于最后身得成为佛，<a id="a-60"></a>名曰光明如来、<a id="a-61"></a>应供、<a id="a-62"></a>正遍知、<a id="a-63"></a>明行足、<a id="a-64"></a>善逝、<a id="a-65"></a>世间解、<a id="a-66"></a>无上士、<a id="a-67"></a>调御丈夫、<a id="a-68"></a>天人师、<a id="a-69"></a>佛世尊。<a id="a-6A"></a>国名光德，<a id="a-6B"></a>劫名大庄严。<a id="a-6C"></a>佛寿十二小劫，<a id="a-6D"></a>正法住世二十小劫，<a id="a-6E"></a>像法亦住二十小劫。<a id="a-6F"></a>国界严饰，<a id="a-6G"></a>无诸秽恶、<a id="a-6H"></a>瓦砾、<a id="a-6I"></a>荆棘、<a id="a-6J"></a>便利不净。<a id="a-6K"></a>其土平正，<a id="a-6L"></a>无有高下、<a id="a-6M"></a>坑坎、<a id="a-6N"></a>堆阜，<a id="a-6O"></a>琉璃为地，<a id="a-6P"></a>宝树行列，<a id="a-6Q"></a>黄金为绳以界道侧，<a id="a-6R"></a>散诸宝华周遍清净。<a id="a-6S"></a>其国菩萨无量千亿，<a id="a-6T"></a>诸声闻众亦复无数，<a id="a-6U"></a>无有魔事。<a id="a-6V"></a>虽有魔及魔民，<a id="a-6W"></a>皆护佛法。<a id="a-6X"></a>”</p>
  <p id="a6Y">尔时，<a id="a-6Z"></a>世尊欲重宣此义，<a id="a-6a"></a>而说偈言：</p>
  <p id="a6b">“告诸比丘，<a id="a-6c"></a>　我以佛眼，<a id="a-6d"></a>　见是迦葉，<a id="a-6e"></a>　于未来世，</p>
  <p id="a6f">过无数劫，<a id="a-6g"></a>　当得作佛！</p>
  <p id="a6h">而于来世，<a id="a-6i"></a>　供养奉觐，<a id="a-6j"></a>　三百万亿，<a id="a-6k"></a>　诸佛世尊；</p>
  <p id="a6l">为佛智慧，<a id="a-6m"></a>　净修梵行，<a id="a-6n"></a>　供养最上，<a id="a-6o"></a>　二足尊已；</p>
  <p id="a6p">修习一切，<a id="a-6q"></a>　无上之慧，<a id="a-6r"></a>　于最后身，<a id="a-6s"></a>　得成为佛。</p>
  <p id="a6t">其土清净，<a id="a-6u"></a>　琉璃为地，<a id="a-6v"></a>　多诸宝树，<a id="a-6w"></a>　行列道侧，</p>
  <p id="a6x">金绳界道，<a id="a-6y"></a>　见者欢喜。</p>
  <p id="a6z">常出好香，<a id="a-70"></a>　散众名华。<a id="a-71"></a>　种种奇妙，<a id="a-72"></a>　以为庄严。</p>
  <p id="a73">其地平正，<a id="a-74"></a>　无有丘坑。<a id="a-75"></a>　诸菩萨众，<a id="a-76"></a>　不可称计，</p>
  <p id="a77">其心调柔，<a id="a-78"></a>　逮大神通，<a id="a-79"></a>　奉持诸佛，<a id="a-7A"></a>　大乘经典。</p>
  <p id="a7B">诸声闻众，<a id="a-7C"></a>　无漏后身，<a id="a-7D"></a>　法王之子，<a id="a-7E"></a>　亦不可计，</p>
  <p id="a7F">乃以天眼，<a id="a-7G"></a>　不能数知。</p>
  <p id="a7H">其佛当寿，<a id="a-7I"></a>　十二小劫；<a id="a-7J"></a>　正法住世，<a id="a-7K"></a>　二十小劫，</p>
  <p id="a7L">像法亦住，<a id="a-7M"></a>　二十小劫；<a id="a-7N"></a>　光明世尊，<a id="a-7O"></a>　其事如是。</p>
  <p id="a7P">尔时，<a id="a-7Q"></a>大目揵连、<a id="a-7R"></a>须菩提、<a id="a-7S"></a>摩诃迦栴延等，<a id="a-7T"></a>皆悉悚栗，<a id="a-7U"></a>一心合掌，<a id="a-7V"></a>瞻仰尊颜，<a id="a-7W"></a>目不暂舍，<a id="a-7X"></a>即共同声而说偈言：</p>
  <p id="a7Y">“大雄猛世尊，<a id="a-7Z"></a>　诸释之法王，</p>
  <p id="a7a">哀愍我等故，<a id="a-7b"></a>　而赐佛音声。</p>
  <p id="a7c">若知我深心，<a id="a-7d"></a>　见为授记者，</p>
  <p id="a7e">如以甘露洒，<a id="a-7f"></a>　除热得清凉。</p>
  <p id="a7g">如从饥国来，<a id="a-7h"></a>　忽遇大王膳，</p>
  <p id="a7i">心犹怀疑惧，<a id="a-7j"></a>　未敢即便食；</p>
  <p id="a7k">若复得王教，<a id="a-7l"></a>　然后乃敢食。</p>
  <p id="a7m">我等亦如是，<a id="a-7n"></a>　每惟小乘过，</p>
  <p id="a7o">不知当云何，<a id="a-7p"></a>　得佛无上慧？</p>
  <p id="a7q">虽闻佛音声，<a id="a-7r"></a>　言我等作佛，</p>
  <p id="a7s">心尚怀忧惧，<a id="a-7t"></a>　如未敢便食；</p>
  <p id="a7u">若蒙佛授记，<a id="a-7v"></a>　尔乃快安乐。</p>
  <p id="a7w">大雄猛世尊，<a id="a-7x"></a>　常欲安世间，</p>
  <p id="a7y">愿赐我等记，<a id="a-7z"></a>　如饥须教食。<a id="a-80"></a>”</p>
  <p id="a81">尔时，<a id="a-82"></a>世尊知诸大弟子心之所念，<a id="a-83"></a>告诸比丘：<a id="a-84"></a>“是须菩提，<a id="a-85"></a>于当来世奉觐三百万亿那由他佛，<a id="a-86"></a>供养恭敬，<a id="a-87"></a>尊重赞叹，<a id="a-88"></a>常修梵行，<a id="a-89"></a>具菩萨道，<a id="a-8A"></a>于最后身得成为佛，<a id="a-8B"></a>号曰名相如来、<a id="a-8C"></a>应供、<a id="a-8D"></a>正遍知、<a id="a-8E"></a>明行足、<a id="a-8F"></a>善逝、<a id="a-8G"></a>世间解、<a id="a-8H"></a>无上士、<a id="a-8I"></a>调御丈夫、<a id="a-8J"></a>天人师、<a id="a-8K"></a>佛世尊。<a id="a-8L"></a>劫名有宝，<a id="a-8M"></a>国名宝生。<a id="a-8N"></a>其土平正，<a id="a-8O"></a>玻瓈为地，<a id="a-8P"></a>宝树庄严，<a id="a-8Q"></a>无诸丘坑、<a id="a-8R"></a>沙砾、<a id="a-8S"></a>荆棘、<a id="a-8T"></a>便利之秽，<a id="a-8U"></a>宝华覆地周遍清净。<a id="a-8V"></a>其土人民皆处宝台、<a id="a-8W"></a>珍妙楼阁。<a id="a-8X"></a>声闻弟子无量无边，<a id="a-8Y"></a>算数譬喻所不能知。<a id="a-8Z"></a>诸菩萨众无数千万亿那由他。<a id="a-8a"></a>佛寿十二小劫，<a id="a-8b"></a>正法住世二十小劫，<a id="a-8c"></a>像法亦住二十小劫。<a id="a-8d"></a>其佛常处虚空为众说法，<a id="a-8e"></a>度脱无量菩萨及声闻众。<a id="a-8f"></a>”</p>
  <p id="a8g">尔时，<a id="a-8h"></a>世尊欲重宣此义，<a id="a-8i"></a>而说偈言：</p>
  <p id="a8j">“诸比丘众，<a id="a-8k"></a>　今告汝等，<a id="a-8l"></a>　皆当一心，<a id="a-8m"></a>　听我所说。</p>
  <p id="a8n">我大弟子，<a id="a-8o"></a>　须菩提者，<a id="a-8p"></a>　当得作佛，<a id="a-8q"></a>　号曰名相！</p>
  <p id="a8r">当供无数，<a id="a-8s"></a>　万亿诸佛，<a id="a-8t"></a>　随佛所行，<a id="a-8u"></a>　渐具大道。</p>
  <p id="a8v">最后身得，<a id="a-8w"></a>　三十二相，<a id="a-8x"></a>　端正姝妙，<a id="a-8y"></a>　犹如宝山。</p>
  <p id="a8z">其佛国土，<a id="a-90"></a>　严净第一，<a id="a-91"></a>　众生见者，<a id="a-92"></a>　无不爱乐，</p>
  <p id="a93">佛于其中，<a id="a-94"></a>　度无量众。</p>
  <p id="a95">其佛法中，<a id="a-96"></a>　多诸菩萨，<a id="a-97"></a>　皆悉利根，<a id="a-98"></a>　转不退轮。</p>
  <p id="a99">彼国常以，<a id="a-9A"></a>　菩萨庄严，<a id="a-9B"></a>　诸声闻众，<a id="a-9C"></a>　不可称数。</p>
  <p id="a9D">皆得三明，<a id="a-9E"></a>　具六神通，<a id="a-9F"></a>　住八解脱，<a id="a-9G"></a>　有大威德。</p>
  <p id="a9H">其佛说法，<a id="a-9I"></a>　现于无量，<a id="a-9J"></a>　神通变化，<a id="a-9K"></a>　不可思议。</p>
  <p id="a9L">诸天人民，<a id="a-9M"></a>　数如恒沙，<a id="a-9N"></a>　皆共合掌，<a id="a-9O"></a>　听受佛语。</p>
  <p id="a9P">其佛当寿，<a id="a-9Q"></a>　十二小劫；<a id="a-9R"></a>　正法住世，<a id="a-9S"></a>　二十小劫；</p>
  <p id="a9T">像法亦住，<a id="a-9U"></a>　二十小劫。<a id="a-9V"></a>”</p>
  <p id="a9W">尔时，<a id="a-9X"></a>世尊复告诸比丘众：<a id="a-9Y"></a>“我今语汝，<a id="a-9Z"></a>是大迦旃延，<a id="a-9a"></a>于当来世，<a id="a-9b"></a>以诸供具供养奉事八千亿佛，<a id="a-9c"></a>恭敬尊重。<a id="a-9d"></a>诸佛灭后，<a id="a-9e"></a>各起塔庙高千由旬，<a id="a-9f"></a>纵广正等五百由旬，<a id="a-9g"></a>以金、<a id="a-9h"></a>银、<a id="a-9i"></a>琉璃、<a id="a-9j"></a>砗磲、<a id="a-9k"></a>码碯、<a id="a-9l"></a>真珠、<a id="a-9m"></a>玫瑰七宝合成，<a id="a-9n"></a>众华、<a id="a-9o"></a>璎珞、<a id="a-9p"></a>涂香、<a id="a-9q"></a>末香、<a id="a-9r"></a>烧香、<a id="a-9s"></a>缯盖、<a id="a-9t"></a>幢幡，<a id="a-9u"></a>供养塔庙。<a id="a-9v"></a>过是已后，<a id="a-9w"></a>当复供养二万亿佛，<a id="a-9x"></a>亦复如是。<a id="a-9y"></a>供养是诸佛已，<a id="a-9z"></a>具菩萨道，<a id="a-A0"></a>当得作佛，<a id="a-A1"></a>号曰阎浮那提金光如来、<a id="a-A2"></a>应供、<a id="a-A3"></a>正遍知、<a id="a-A4"></a>明行足、<a id="a-A5"></a>善逝、<a id="a-A6"></a>世间解、<a id="a-A7"></a>无上士、<a id="a-A8"></a>调御丈夫、<a id="a-A9"></a>天人师、<a id="a-AA"></a>佛世尊。<a id="a-AB"></a>其土平正，<a id="a-AC"></a>玻瓈为地，<a id="a-AD"></a>宝树庄严，<a id="a-AE"></a>黄金为绳以界道侧，<a id="a-AF"></a>妙华覆地周遍清净，<a id="a-AG"></a>见者欢喜。<a id="a-AH"></a>无四恶道，<a id="a-AI"></a>地狱、<a id="a-AJ"></a>饿鬼、<a id="a-AK"></a>畜生、<a id="a-AL"></a>阿修罗道。<a id="a-AM"></a>多有天、<a id="a-AN"></a>人、<a id="a-AO"></a>诸声闻众，<a id="a-AP"></a>及诸菩萨无量万亿，<a id="a-AQ"></a>庄严其国。<a id="a-AR"></a>佛寿十二小劫，<a id="a-AS"></a>正法住世二十小劫，<a id="a-AT"></a>像法亦住二十小劫。<a id="a-AU"></a>”</p>
  <p id="aAV">尔时，<a id="a-AW"></a>世尊欲重宣此义，<a id="a-AX"></a>而说偈言：</p>
  <p id="aAY">“诸比丘众，<a id="a-AZ"></a>　皆一心听，<a id="a-Aa"></a>　如我所说，<a id="a-Ab"></a>　真实无异。</p>
  <p id="aAc">是迦栴延，<a id="a-Ad"></a>　当以种种，<a id="a-Ae"></a>　妙好供具，<a id="a-Af"></a>　供养诸佛。</p>
  <p id="aAg">诸佛灭后，<a id="a-Ah"></a>　起七宝塔，<a id="a-Ai"></a>　亦以华香，<a id="a-Aj"></a>　供养舍利。</p>
  <p id="aAk">其最后身，<a id="a-Al"></a>　得佛智慧，<a id="a-Am"></a>　成等正觉，<a id="a-An"></a>　国土清净。</p>
  <p id="aAo">度脱无量，<a id="a-Ap"></a>　万亿众生，<a id="a-Aq"></a>　皆为十方，<a id="a-Ar"></a>　之所供养。</p>
  <p id="aAs">佛之光明，<a id="a-At"></a>　无能胜者，<a id="a-Au"></a>　其佛号曰，<a id="a-Av"></a>　阎浮金光。</p>
  <p id="aAw">菩萨声闻，<a id="a-Ax"></a>　断一切有，<a id="a-Ay"></a>　无量无数，<a id="a-Az"></a>　庄严其国。<a id="a-B0"></a>”</p>
  <p id="aB1">尔时，<a id="a-B2"></a>世尊复告大众：<a id="a-B3"></a>“我今语汝，<a id="a-B4"></a>是大目揵连，<a id="a-B5"></a>当以种种供具供养八千诸佛，<a id="a-B6"></a>恭敬尊重。<a id="a-B7"></a>诸佛灭后，<a id="a-B8"></a>各起塔庙高千由旬，<a id="a-B9"></a>纵广正等五百由旬，<a id="a-BA"></a>以金、<a id="a-BB"></a>银、<a id="a-BC"></a>琉璃、<a id="a-BD"></a>砗磲、<a id="a-BE"></a>码碯、<a id="a-BF"></a>真珠、<a id="a-BG"></a>玫瑰七宝合成，<a id="a-BH"></a>众华、<a id="a-BI"></a>璎珞、<a id="a-BJ"></a>涂香、<a id="a-BK"></a>末香、<a id="a-BL"></a>烧香、<a id="a-BM"></a>缯盖、<a id="a-BN"></a>幢幡，<a id="a-BO"></a>以用供养。<a id="a-BP"></a>过是已后，<a id="a-BQ"></a>当复供养二百万亿诸佛，<a id="a-BR"></a>亦复如是。<a id="a-BS"></a>当得成佛，<a id="a-BT"></a>号曰多摩罗跋栴檀香如来、<a id="a-BU"></a>应供、<a id="a-BV"></a>正遍知、<a id="a-BW"></a>明行足、<a id="a-BX"></a>善逝、<a id="a-BY"></a>世间解、<a id="a-BZ"></a>无上士、<a id="a-Ba"></a>调御丈夫、<a id="a-Bb"></a>天人师、<a id="a-Bc"></a>佛世尊。<a id="a-Bd"></a>劫名喜满，<a id="a-Be"></a>国名意乐。<a id="a-Bf"></a>其土平正，<a id="a-Bg"></a>玻瓈为地，<a id="a-Bh"></a>宝树庄严，<a id="a-Bi"></a>散真珠华周遍清净，<a id="a-Bj"></a>见者欢喜。<a id="a-Bk"></a>多诸天、<a id="a-Bl"></a>人、<a id="a-Bm"></a>菩萨、<a id="a-Bn"></a>声闻，<a id="a-Bo"></a>其数无量。<a id="a-Bp"></a>佛寿二十四小劫，<a id="a-Bq"></a>正法住世四十小劫，<a id="a-Br"></a>像法亦住四十小劫。<a id="a-Bs"></a>”</p>
  <p id="aBt">尔时，<a id="a-Bu"></a>世尊欲重宣此义，<a id="a-Bv"></a>而说偈言：</p>
  <p id="aBw">“我此弟子，<a id="a-Bx"></a>　大目揵连，<a id="a-By"></a>　舍是身已，<a id="a-Bz"></a>　得见八千，</p>
  <p id="aC0">二百万亿，<a id="a-C1"></a>　诸佛世尊。<a id="a-C2"></a>　为佛道故，<a id="a-C3"></a>　供养恭敬，</p>
  <p id="aC4">于诸佛所，<a id="a-C5"></a>　常修梵行，<a id="a-C6"></a>　于无量劫，<a id="a-C7"></a>　奉持佛法。</p>
  <p id="aC8">诸佛灭后，<a id="a-C9"></a>　起七宝塔，<a id="a-CA"></a>　长表金刹，<a id="a-CB"></a>　华香伎乐，</p>
  <p id="aCC">而以供养，<a id="a-CD"></a>　诸佛塔庙。<a id="a-CE"></a>　渐渐具足，<a id="a-CF"></a>　菩萨道已，</p>
  <p id="aCG">于意乐国，<a id="a-CH"></a>　而得作佛，<a id="a-CI"></a>　号多摩罗，<a id="a-CJ"></a>　栴檀之香。</p>
  <p id="aCK">其佛寿命，<a id="a-CL"></a>　二十四劫，<a id="a-CM"></a>　常为天人，<a id="a-CN"></a>　演说佛道。</p>
  <p id="aCO">声闻无量，<a id="a-CP"></a>　如恒河沙，<a id="a-CQ"></a>　三明六通，<a id="a-CR"></a>　有大威德。</p>
  <p id="aCS">菩萨无数，<a id="a-CT"></a>　志固精进，<a id="a-CU"></a>　于佛智慧，<a id="a-CV"></a>　皆不退转。</p>
  <p id="aCW">佛灭度后，<a id="a-CX"></a>　正法当住，<a id="a-CY"></a>　四十小劫，<a id="a-CZ"></a>　像法亦尔。</p>
  <p id="aCa">“我诸弟子，<a id="a-Cb"></a>　威德具足，<a id="a-Cc"></a>　其数五百，<a id="a-Cd"></a>　皆当授记，</p>
  <p id="aCe">于未来世，<a id="a-Cf"></a>　咸得成佛。</p>
  <p id="aCg">我及汝等，<a id="a-Ch"></a>　宿世因缘，<a id="a-Ci"></a>　吾今当说，<a id="a-Cj"></a>　汝等善听！<a id="a-Ck"></a>”</p>
  <p data-pb></p>
  <h2 id="aCl">化城喻品第七</h2>
  <p id="aCm">佛告诸比丘：<a id="a-Cn"></a>“乃往过去无量无边不可思议阿僧祇劫，<a id="a-Co"></a>尔时有佛，<a id="a-Cp"></a>名大通智胜如来、<a id="a-Cq"></a>应供、<a id="a-Cr"></a>正遍知、<a id="a-Cs"></a>明行足、<a id="a-Ct"></a>善逝、<a id="a-Cu"></a>世间解、<a id="a-Cv"></a>无上士、<a id="a-Cw"></a>调御丈夫、<a id="a-Cx"></a>天人师、<a id="a-Cy"></a>佛世尊。<a id="a-Cz"></a>其国名好成，<a id="a-D0"></a>劫名大相。<a id="a-D1"></a>诸比丘，<a id="a-D2"></a>彼佛灭度已来甚大久远。<a id="a-D3"></a>譬如三千大千世界所有地种，<a id="a-D4"></a>假使有人磨以为墨，<a id="a-D5"></a>过于东方千国土乃下一点，<a id="a-D6"></a>大如微尘，<a id="a-D7"></a>又过千国土复下一点，<a id="a-D8"></a>如是展转尽地种墨。<a id="a-D9"></a>于汝等意云何？<a id="a-DA"></a>是诸国土，<a id="a-DB"></a>若算师、<a id="a-DC"></a>若算师弟子，<a id="a-DD"></a>能得边际知其数不？<a id="a-DE"></a>”</p>
  <p id="aDF">“不也，<a id="a-DG"></a>世尊。<a id="a-DH"></a>”</p>
  <p id="aDI">“诸比丘，<a id="a-DJ"></a>是人所经国土，<a id="a-DK"></a>若点不点，<a id="a-DL"></a>尽末为尘，<a id="a-DM"></a>一尘一劫，<a id="a-DN"></a>彼佛灭度已来复过是数，<a id="a-DO"></a>无量无边百千万亿阿僧祇劫。<a id="a-DP"></a>我以如来知见力故，<a id="a-DQ"></a>观彼久远犹若今日。<a id="a-DR"></a>”</p>
  <p id="aDS">尔时，<a id="a-DT"></a>世尊欲重宣此义，<a id="a-DU"></a>而说偈言：</p>
  <p id="aDV">“我念过去世，<a id="a-DW"></a>　无量无边劫，</p>
  <p id="aDX">有佛两足尊，<a id="a-DY"></a>　名大通智胜。</p>
  <p id="aDZ">如人以力磨，<a id="a-Da"></a>　三千大千土，</p>
  <p id="aDb">尽此诸地种，<a id="a-Dc"></a>　皆悉以为墨。</p>
  <p id="aDd">过于千国土，<a id="a-De"></a>　乃下一尘点，</p>
  <p id="aDf">如是展转点，<a id="a-Dg"></a>　尽此诸尘墨。</p>
  <p id="aDh">如是诸国土，<a id="a-Di"></a>　点与不点等，</p>
  <p id="aDj">复尽抹为尘，<a id="a-Dk"></a>　一尘为一劫。</p>
  <p id="aDl">此诸微尘数，<a id="a-Dm"></a>　其劫复过是，</p>
  <p id="aDn">彼佛灭度来，<a id="a-Do"></a>　如是无量劫。</p>
  <p id="aDp">如来无碍智，<a id="a-Dq"></a>　知彼佛灭度，</p>
  <p id="aDr">及声闻菩萨，<a id="a-Ds"></a>　如见今灭度。</p>
  <p id="aDt">诸比丘当知，<a id="a-Du"></a>　佛智净微妙，</p>
  <p id="aDv">无漏无所碍，<a id="a-Dw"></a>　通达无量劫。<a id="a-Dx"></a>”</p>
  <p id="aDy">佛告诸比丘：<a id="a-Dz"></a>“大通智胜佛寿五百四十万亿那由他劫。<a id="a-E0"></a>其佛本坐道场破魔军已，<a id="a-E1"></a>垂得阿耨多罗三藐三菩提，<a id="a-E2"></a>而诸佛法不现在前。<a id="a-E3"></a>如是一小劫乃至十小劫，<a id="a-E4"></a>结跏趺坐，<a id="a-E5"></a>身心不动，<a id="a-E6"></a>而诸佛法犹不在前。<a id="a-E7"></a>尔时，<a id="a-E8"></a>忉利诸天先为彼佛，<a id="a-E9"></a>于菩提树下敷师子座，<a id="a-EA"></a>高一由旬。<a id="a-EB"></a>佛于此坐，<a id="a-EC"></a>当得阿耨多罗三藐三菩提。<a id="a-ED"></a>适坐此座时，<a id="a-EE"></a>诸梵天王雨众天华，<a id="a-EF"></a>面百由旬。<a id="a-EG"></a>香风时来，<a id="a-EH"></a>吹去萎华，<a id="a-EI"></a>更雨新者。<a id="a-EJ"></a>如是不绝，<a id="a-EK"></a>满十小劫供养于佛；<a id="a-EL"></a>乃至灭度，<a id="a-EM"></a>常雨此华。<a id="a-EN"></a>四王诸天为供养佛，<a id="a-EO"></a>常击天鼓，<a id="a-EP"></a>其余诸天作天伎乐满十小劫，<a id="a-EQ"></a>至于灭度亦复如是。</p>
  <p id="aER">“诸比丘，<a id="a-ES"></a>大通智胜佛过十小劫，<a id="a-ET"></a>诸佛之法乃现在前，<a id="a-EU"></a>成阿耨多罗三藐三菩提。<a id="a-EV"></a>其佛未出家时，<a id="a-EW"></a>有十六子，<a id="a-EX"></a>其第一者名曰智积。<a id="a-EY"></a>诸子各有种种珍异玩好之具，<a id="a-EZ"></a>闻父得成阿耨多罗三藐三菩提，<a id="a-Ea"></a>皆舍所珍，<a id="a-Eb"></a>往诣佛所。<a id="a-Ec"></a>诸母涕泣而随送之。<a id="a-Ed"></a>其祖转轮圣王，<a id="a-Ee"></a>与一百大臣及余百千万亿人民，<a id="a-Ef"></a>皆共围绕随至道场，<a id="a-Eg"></a>咸欲亲近大通智胜如来，<a id="a-Eh"></a>供养恭敬，<a id="a-Ei"></a>尊重赞叹。<a id="a-Ej"></a>到已，<a id="a-Ek"></a>头面礼足，<a id="a-El"></a>绕佛毕已，<a id="a-Em"></a>一心合掌，<a id="a-En"></a>瞻仰世尊，<a id="a-Eo"></a>以偈颂曰：</p>
  <p id="aEp">“‘大威德世尊，<a id="a-Eq"></a>　为度众生故，</p>
  <p id="aEr">于无量亿劫，<a id="a-Es"></a>　尔乃得成佛。</p>
  <p id="aEt">诸愿已具足，<a id="a-Eu"></a>　善哉吉无上，</p>
  <p id="aEv">世尊甚希有，<a id="a-Ew"></a>　一坐十小劫，</p>
  <p id="aEx">身体及手足，<a id="a-Ey"></a>　静然安不动。</p>
  <p id="aEz">其心常憺怕，<a id="a-F0"></a>　未曾有散乱，</p>
  <p id="aF1">究竟永寂灭，<a id="a-F2"></a>　安住无漏法。</p>
  <p id="aF3">今者见世尊，<a id="a-F4"></a>　安隐成佛道，</p>
  <p id="aF5">我等得善利，<a id="a-F6"></a>　称庆大欢喜。</p>
  <p id="aF7">众生常苦恼，<a id="a-F8"></a>　盲瞑无导师，</p>
  <p id="aF9">不识苦尽道，<a id="a-FA"></a>　不知求解脱，</p>
  <p id="aFB">长夜增恶趣，<a id="a-FC"></a>　减损诸天众，</p>
  <p id="aFD">从冥入于冥，<a id="a-FE"></a>　永不闻佛名。</p>
  <p id="aFF">今佛得最上，<a id="a-FG"></a>　安隐无漏道，</p>
  <p id="aFH">我等及天人，<a id="a-FI"></a>　为得最大利，</p>
  <p id="aFJ">是故咸稽首，<a id="a-FK"></a>　归命无上尊。<a id="a-FL"></a>’</p>
  <p id="aFM">“尔时，<a id="a-FN"></a>十六王子偈赞佛已，<a id="a-FO"></a>劝请世尊转于法轮，<a id="a-FP"></a>咸作是言：<a id="a-FQ"></a>‘世尊说法，<a id="a-FR"></a>多所安隐，<a id="a-FS"></a>怜愍饶益诸天人民。<a id="a-FT"></a>’重说偈言：</p>
  <p id="aFU">“‘世雄无等伦，<a id="a-FV"></a>　百福自庄严，</p>
  <p id="aFW">得无上智慧，<a id="a-FX"></a>　愿为世间说。</p>
  <p id="aFY">度脱于我等，<a id="a-FZ"></a>　及诸众生类，</p>
  <p id="aFa">为分别显示，<a id="a-Fb"></a>　令得是智慧。</p>
  <p id="aFc">若我等得佛，<a id="a-Fd"></a>　众生亦复然！</p>
  <p id="aFe">世尊知众生，<a id="a-Ff"></a>　深心之所念，</p>
  <p id="aFg">亦知所行道，<a id="a-Fh"></a>　又知智慧力，</p>
  <p id="aFi">欲乐及修福，<a id="a-Fj"></a>　宿命所行业，</p>
  <p id="aFk">世尊悉知已，<a id="a-Fl"></a>　当转无上轮。<a id="a-Fm"></a>’”</p>
  <p id="aFn">佛告诸比丘：<a id="a-Fo"></a>“大通智胜佛得阿耨多罗三藐三菩提时，<a id="a-Fp"></a>十方各五百万亿诸佛世界六种震动。<a id="a-Fq"></a>其国中间幽冥之处，<a id="a-Fr"></a>日月威光所不能照，<a id="a-Fs"></a>而皆大明。<a id="a-Ft"></a>其中众生各得相见，<a id="a-Fu"></a>咸作是言：<a id="a-Fv"></a>‘此中云何忽生众生？<a id="a-Fw"></a>’又其国界诸天宫殿，<a id="a-Fx"></a>乃至梵宫，<a id="a-Fy"></a>六种震动。<a id="a-Fz"></a>大光普照遍满世界，<a id="a-G0"></a>胜诸天光。</p>
  <p id="aG1">“尔时，<a id="a-G2"></a>东方五百万亿诸国土中，<a id="a-G3"></a>梵天宫殿光明照曜倍于常明。<a id="a-G4"></a>诸梵天王各作是念：<a id="a-G5"></a>‘今者宫殿光明昔所未有，<a id="a-G6"></a>以何因缘而现此相？<a id="a-G7"></a>’是时诸梵天王，<a id="a-G8"></a>即各相诣共议此事。<a id="a-G9"></a>时彼众中，<a id="a-GA"></a>有一大梵天王，<a id="a-GB"></a>名救一切，<a id="a-GC"></a>为诸梵众而说偈言：</p>
  <p id="aGD">“‘我等诸宫殿，<a id="a-GE"></a>　光明昔未有，</p>
  <p id="aGF">此是何因缘，<a id="a-GG"></a>　宜各共求之。</p>
  <p id="aGH">为大德天生？<a id="a-GI"></a>　为佛出世间？</p>
  <p id="aGJ">而此大光明，<a id="a-GK"></a>　遍照于十方。<a id="a-GL"></a>’</p>
  <p id="aGM">“尔时，<a id="a-GN"></a>五百万亿国土诸梵天王，<a id="a-GO"></a>与宫殿俱，<a id="a-GP"></a>各以衣裓盛诸天华，<a id="a-GQ"></a>共诣西方推寻是相。<a id="a-GR"></a>见大通智胜如来，<a id="a-GS"></a>处于道场菩提树下，<a id="a-GT"></a>坐师子座，<a id="a-GU"></a>诸天、<a id="a-GV"></a>龙王、<a id="a-GW"></a>乾闼婆、<a id="a-GX"></a>紧那罗、<a id="a-GY"></a>摩睺罗伽、<a id="a-GZ"></a>人非人等恭敬围绕，<a id="a-Ga"></a>及见十六王子请佛转法轮。<a id="a-Gb"></a>即时诸梵天王头面礼佛，<a id="a-Gc"></a>绕百千匝，<a id="a-Gd"></a>即以天华而散佛上，<a id="a-Ge"></a>其所散华如须弥山，<a id="a-Gf"></a>并以供养佛菩提树。<a id="a-Gg"></a>其菩提树高十由旬，<a id="a-Gh"></a>华供养已，<a id="a-Gi"></a>各以宫殿奉上彼佛，<a id="a-Gj"></a>而作是言：<a id="a-Gk"></a>‘惟见哀愍饶益我等，<a id="a-Gl"></a>所献宫殿，<a id="a-Gm"></a>愿垂纳处。<a id="a-Gn"></a>’时诸梵天王，<a id="a-Go"></a>即于佛前，<a id="a-Gp"></a>一心同声，<a id="a-Gq"></a>以偈颂曰：</p>
  <p id="aGr">“‘世尊甚希有，<a id="a-Gs"></a>　难可得值遇，</p>
  <p id="aGt">具无量功德，<a id="a-Gu"></a>　能救护一切。</p>
  <p id="aGv">天人之大师，<a id="a-Gw"></a>　哀愍于世间，</p>
  <p id="aGx">十方诸众生，<a id="a-Gy"></a>　普皆蒙饶益。</p>
  <p id="aGz">我等所从来，<a id="a-H0"></a>　五百万亿国，</p>
  <p id="aH1">舍深禅定乐，<a id="a-H2"></a>　为供养佛故。</p>
  <p id="aH3">我等先世福，<a id="a-H4"></a>　宫殿甚严饰，</p>
  <p id="aH5">今以奉世尊，<a id="a-H6"></a>　惟愿哀纳受。<a id="a-H7"></a>’</p>
  <p id="aH8">“尔时，<a id="a-H9"></a>诸梵天王偈赞佛已，<a id="a-HA"></a>各作是言：<a id="a-HB"></a>‘惟愿世尊，<a id="a-HC"></a>转于法轮，<a id="a-HD"></a>度脱众生，<a id="a-HE"></a>开涅槃道。<a id="a-HF"></a>’时诸梵天王，<a id="a-HG"></a>一心同声，<a id="a-HH"></a>而说偈言：</p>
  <p id="aHI">“‘世雄两足尊，<a id="a-HJ"></a>　惟愿演说法，</p>
  <p id="aHK">以大慈悲力，<a id="a-HL"></a>　度苦恼众生。<a id="a-HM"></a>’</p>
  <p id="aHN">“尔时，<a id="a-HO"></a>大通智胜如来默然许之。</p>
  <p id="aHP">“又诸比丘，<a id="a-HQ"></a>东南方五百万亿国土诸大梵王，<a id="a-HR"></a>各自见宫殿光明照曜昔所未有，<a id="a-HS"></a>欢喜踊跃生希有心，<a id="a-HT"></a>即各相诣共议此事。<a id="a-HU"></a>时彼众中，<a id="a-HV"></a>有一大梵天王，<a id="a-HW"></a>名曰大悲，<a id="a-HX"></a>为诸梵众而说偈言：</p>
  <p id="aHY">“‘是事何因缘，<a id="a-HZ"></a>　而现如此相？</p>
  <p id="aHa">我等诸宫殿，<a id="a-Hb"></a>　光明昔未有。</p>
  <p id="aHc">为大德天生？<a id="a-Hd"></a>　为佛出世间？</p>
  <p id="aHe">未曾见此相，<a id="a-Hf"></a>　当共一心求。</p>
  <p id="aHg">过千万亿土，<a id="a-Hh"></a>　寻光共推之，</p>
  <p id="aHi">多是佛出世，<a id="a-Hj"></a>　度脱苦众生。<a id="a-Hk"></a>’</p>
  <p id="aHl">“尔时，<a id="a-Hm"></a>五百万亿诸梵天王，<a id="a-Hn"></a>与宫殿俱，<a id="a-Ho"></a>各以衣裓盛诸天华，<a id="a-Hp"></a>共诣西北方推寻是相。<a id="a-Hq"></a>见大通智胜如来，<a id="a-Hr"></a>处于道场菩提树下，<a id="a-Hs"></a>坐师子座，<a id="a-Ht"></a>诸天、<a id="a-Hu"></a>龙王、<a id="a-Hv"></a>乾闼婆、<a id="a-Hw"></a>紧那罗、<a id="a-Hx"></a>摩睺罗伽、<a id="a-Hy"></a>人非人等恭敬围绕，<a id="a-Hz"></a>及见十六王子请佛转法轮。<a id="a-I0"></a>时诸梵天王头面礼佛，<a id="a-I1"></a>绕百千匝，<a id="a-I2"></a>即以天华而散佛上，<a id="a-I3"></a>所散之华如须弥山，<a id="a-I4"></a>并以供养佛菩提树。<a id="a-I5"></a>华供养已，<a id="a-I6"></a>各以宫殿奉上彼佛，<a id="a-I7"></a>而作是言：<a id="a-I8"></a>‘惟见哀愍饶益我等，<a id="a-I9"></a>所献宫殿，<a id="a-IA"></a>愿垂纳受。<a id="a-IB"></a>’尔时，<a id="a-IC"></a>诸梵天王即于佛前，<a id="a-ID"></a>一心同声，<a id="a-IE"></a>以偈颂曰：</p>
  <p id="aIF">“‘圣主天中王，<a id="a-IG"></a>　迦陵频伽声，</p>
  <p id="aIH">哀愍众生者，<a id="a-II"></a>　我等今敬礼。</p>
  <p id="aIJ">世尊甚希有，<a id="a-IK"></a>　久远乃一现，</p>
  <p id="aIL">一百八十劫，<a id="a-IM"></a>　空过无有佛。</p>
  <p id="aIN">三恶道充满，<a id="a-IO"></a>　诸天众减少，</p>
  <p id="aIP">今佛出于世，<a id="a-IQ"></a>　为众生作眼。</p>
  <p id="aIR">世间所归趣，<a id="a-IS"></a>　救护于一切，</p>
  <p id="aIT">为众生之父，<a id="a-IU"></a>　哀愍饶益者。</p>
  <p id="aIV">我等宿福庆，<a id="a-IW"></a>　今得值世尊！<a id="a-IX"></a>’</p>
  <p id="aIY">“尔时，<a id="a-IZ"></a>诸梵天王偈赞佛已，<a id="a-Ia"></a>各作是言：<a id="a-Ib"></a>‘惟愿世尊，<a id="a-Ic"></a>哀愍一切，<a id="a-Id"></a>转于法轮，<a id="a-Ie"></a>度脱众生。<a id="a-If"></a>’时诸梵天王，<a id="a-Ig"></a>一心同声，<a id="a-Ih"></a>而说偈言：</p>
  <p id="aIi">“‘大圣转法轮，<a id="a-Ij"></a>　显示诸法相，</p>
  <p id="aIk">度苦恼众生，<a id="a-Il"></a>　令得大欢喜。</p>
  <p id="aIm">众生闻此法，<a id="a-In"></a>　得道若生天，</p>
  <p id="aIo">诸恶道减少，<a id="a-Ip"></a>　忍善者增益。<a id="a-Iq"></a>’</p>
  <p id="aIr">“尔时，<a id="a-Is"></a>大通智胜如来默然许之。</p>
  <p id="aIt">“又诸比丘，<a id="a-Iu"></a>南方五百万亿国土诸大梵王，<a id="a-Iv"></a>各自见宫殿光明照曜昔所未有，<a id="a-Iw"></a>欢喜踊跃生希有心，<a id="a-Ix"></a>即各相诣共议此事：<a id="a-Iy"></a>‘以何因缘我等宫殿有此光曜？<a id="a-Iz"></a>’时彼众中，<a id="a-J0"></a>有一大梵天王，<a id="a-J1"></a>名曰妙法，<a id="a-J2"></a>为诸梵众而说偈言：</p>
  <p id="aJ3">“‘我等诸宫殿，<a id="a-J4"></a>　光明甚威曜，</p>
  <p id="aJ5">此非无因缘，<a id="a-J6"></a>　是相宜求之。</p>
  <p id="aJ7">过于百千劫，<a id="a-J8"></a>　未曾见是相，</p>
  <p id="aJ9">为大德天生？<a id="a-JA"></a>　为佛出世间？<a id="a-JB"></a>’</p>
  <p id="aJC">“尔时，<a id="a-JD"></a>五百万亿诸梵天王，<a id="a-JE"></a>与宫殿俱，<a id="a-JF"></a>各以衣裓盛诸天华，<a id="a-JG"></a>共诣北方推寻是相。<a id="a-JH"></a>见大通智胜如来，<a id="a-JI"></a>处于道场菩提树下，<a id="a-JJ"></a>坐师子座，<a id="a-JK"></a>诸天、<a id="a-JL"></a>龙王、<a id="a-JM"></a>乾闼婆、<a id="a-JN"></a>紧那罗、<a id="a-JO"></a>摩睺罗伽、<a id="a-JP"></a>人非人等恭敬围绕，<a id="a-JQ"></a>及见十六王子请佛转法轮。<a id="a-JR"></a>时诸梵天王头面礼佛，<a id="a-JS"></a>绕百千匝，<a id="a-JT"></a>即以天华而散佛上，<a id="a-JU"></a>所散之华如须弥山，<a id="a-JV"></a>并以供养佛菩提树。<a id="a-JW"></a>华供养已，<a id="a-JX"></a>各以宫殿奉上彼佛，<a id="a-JY"></a>而作是言：<a id="a-JZ"></a>‘惟见哀愍饶益我等，<a id="a-Ja"></a>所献宫殿，<a id="a-Jb"></a>愿垂纳受。<a id="a-Jc"></a>’尔时，<a id="a-Jd"></a>诸梵天王即于佛前，<a id="a-Je"></a>一心同声，<a id="a-Jf"></a>以偈颂曰：</p>
  <p id="aJg">“‘世尊甚难见，<a id="a-Jh"></a>　破诸烦恼者，</p>
  <p id="aJi">过百三十劫，<a id="a-Jj"></a>　今乃得一见。</p>
  <p id="aJk">诸饥渴众生，<a id="a-Jl"></a>　以法雨充满，</p>
  <p id="aJm">昔所未曾见，<a id="a-Jn"></a>　无量智慧者，</p>
  <p id="aJo">如优昙钵华，<a id="a-Jp"></a>　今日乃值遇！</p>
  <p id="aJq">我等诸宫殿，<a id="a-Jr"></a>　蒙光故严饰，</p>
  <p id="aJs">世尊大慈悲，<a id="a-Jt"></a>　惟愿垂纳受。<a id="a-Ju"></a>’</p>
  <p id="aJv">“尔时，<a id="a-Jw"></a>诸梵天王偈赞佛已，<a id="a-Jx"></a>各作是言：<a id="a-Jy"></a>‘惟愿世尊，<a id="a-Jz"></a>转于法轮，<a id="a-K0"></a>令一切世间诸天、<a id="a-K1"></a>魔、<a id="a-K2"></a>梵、<a id="a-K3"></a>沙门、<a id="a-K4"></a>婆罗门，<a id="a-K5"></a>皆获安隐而得度脱。<a id="a-K6"></a>’时诸梵天王，<a id="a-K7"></a>一心同声，<a id="a-K8"></a>以偈颂曰：</p>
  <p id="aK9">“‘惟愿天人尊，<a id="a-KA"></a>　转无上法轮，</p>
  <p id="aKB">击于大法鼓，<a id="a-KC"></a>　而吹大法螺。</p>
  <p id="aKD">普雨大法雨，<a id="a-KE"></a>　度无量众生，</p>
  <p id="aKF">我等咸归请，<a id="a-KG"></a>　当演深远音。<a id="a-KH"></a>’</p>
  <p id="aKI">“尔时，<a id="a-KJ"></a>大通智胜如来默然许之。<a id="a-KK"></a>西南方乃至下方亦复如是。</p>
  <p id="aKL">“尔时，<a id="a-KM"></a>上方五百万亿国土诸大梵王，<a id="a-KN"></a>皆悉自睹所止宫殿，<a id="a-KO"></a>光明威曜昔所未有，<a id="a-KP"></a>欢喜踊跃生希有心，<a id="a-KQ"></a>即各相诣共议此事：<a id="a-KR"></a>‘以何因缘我等宫殿有斯光明？<a id="a-KS"></a>’时彼众中有一大梵天王，<a id="a-KT"></a>名曰尸弃，<a id="a-KU"></a>为诸梵众而说偈言：</p>
  <p id="aKV">“‘今以何因缘，<a id="a-KW"></a>　我等诸宫殿，</p>
  <p id="aKX">威德光明曜，<a id="a-KY"></a>　严饰未曾有？</p>
  <p id="aKZ">如是之妙相，<a id="a-Ka"></a>　昔所未闻见，</p>
  <p id="aKb">为大德天生？<a id="a-Kc"></a>　为佛出世间？<a id="a-Kd"></a>’</p>
  <p id="aKe">“尔时，<a id="a-Kf"></a>五百万亿诸梵天王，<a id="a-Kg"></a>与宫殿俱，<a id="a-Kh"></a>各以衣裓盛诸天华，<a id="a-Ki"></a>共诣下方推寻是相。<a id="a-Kj"></a>见大通智胜如来，<a id="a-Kk"></a>处于道场菩提树下，<a id="a-Kl"></a>坐师子座，<a id="a-Km"></a>诸天、<a id="a-Kn"></a>龙王、<a id="a-Ko"></a>乾闼婆、<a id="a-Kp"></a>紧那罗、<a id="a-Kq"></a>摩睺罗伽、<a id="a-Kr"></a>人非人等恭敬围绕，<a id="a-Ks"></a>及见十六王子请佛转法轮。<a id="a-Kt"></a>时诸梵天王头面礼佛，<a id="a-Ku"></a>绕百千匝，<a id="a-Kv"></a>即以天华而散佛上，<a id="a-Kw"></a>所散之华如须弥山，<a id="a-Kx"></a>并以供养佛菩提树。<a id="a-Ky"></a>华供养已，<a id="a-Kz"></a>各以宫殿奉上彼佛，<a id="a-L0"></a>而作是言：<a id="a-L1"></a>‘惟见哀愍饶益我等，<a id="a-L2"></a>所献宫殿，<a id="a-L3"></a>愿垂纳处。<a id="a-L4"></a>’时诸梵天王，<a id="a-L5"></a>即于佛前，<a id="a-L6"></a>一心同声，<a id="a-L7"></a>以偈颂曰：</p>
  <p id="aL8">“‘善哉见诸佛，<a id="a-L9"></a>　救世之圣尊，</p>
  <p id="aLA">能于三界狱，<a id="a-LB"></a>　勉出诸众生。</p>
  <p id="aLC">普智天人尊，<a id="a-LD"></a>　哀愍群萌类，</p>
  <p id="aLE">能开甘露门，<a id="a-LF"></a>　广度于一切。</p>
  <p id="aLG">于昔无量劫，<a id="a-LH"></a>　空过无有佛！</p>
  <p id="aLI">世尊未出时，<a id="a-LJ"></a>　十方常暗冥，</p>
  <p id="aLK">三恶道增长，<a id="a-LL"></a>　阿修罗亦盛，</p>
  <p id="aLM">诸天众转减，<a id="a-LN"></a>　死多堕恶道。</p>
  <p id="aLO">不从佛闻法，<a id="a-LP"></a>　常行不善事，</p>
  <p id="aLQ">色力及智慧，<a id="a-LR"></a>　斯等皆减少。</p>
  <p id="aLS">罪业因缘故，<a id="a-LT"></a>　失乐及乐想，</p>
  <p id="aLU">住于邪见法，<a id="a-LV"></a>　不识善仪则，</p>
  <p id="aLW">不蒙佛所化，<a id="a-LX"></a>　常堕于恶道。</p>
  <p id="aLY">佛为世间眼，<a id="a-LZ"></a>　久远时乃出，</p>
  <p id="aLa">哀愍诸众生，<a id="a-Lb"></a>　故现于世间。</p>
  <p id="aLc">超出成正觉，<a id="a-Ld"></a>　我等甚欣庆，</p>
  <p id="aLe">及余一切众，<a id="a-Lf"></a>　喜叹未曾有！</p>
  <p id="aLg">我等诸宫殿，<a id="a-Lh"></a>　蒙光故严饰，</p>
  <p id="aLi">今以奉世尊，<a id="a-Lj"></a>　惟垂哀纳受。</p>
  <p id="aLk">愿以此功德，<a id="a-Ll"></a>　普及于一切，</p>
  <p id="aLm">我等与众生，<a id="a-Ln"></a>　皆共成佛道。<a id="a-Lo"></a>’</p>
  <p id="aLp">“尔时，<a id="a-Lq"></a>五百万亿诸梵天王偈赞佛已，<a id="a-Lr"></a>各白佛言：<a id="a-Ls"></a>‘惟愿世尊，<a id="a-Lt"></a>转于法轮，<a id="a-Lu"></a>多所安隐，<a id="a-Lv"></a>多所度脱。<a id="a-Lw"></a>’时诸梵天王而说偈言：</p>
  <p id="aLx">“‘世尊转法轮，<a id="a-Ly"></a>　击甘露法鼓，</p>
  <p id="aLz">度苦恼众生，<a id="a-M0"></a>　开示涅槃道。</p>
  <p id="aM1">惟愿受我请，<a id="a-M2"></a>　以大微妙音，</p>
  <p id="aM3">哀愍而敷演，<a id="a-M4"></a>　无量劫习法。<a id="a-M5"></a>’</p>
  <p id="aM6">“尔时，<a id="a-M7"></a>大通智胜如来，<a id="a-M8"></a>受十方诸梵天王及十六王子请，<a id="a-M9"></a>即时三转十二行法轮。<a id="a-MA"></a>若沙门、<a id="a-MB"></a>婆罗门，<a id="a-MC"></a>若天、<a id="a-MD"></a>魔、<a id="a-ME"></a>梵及余世间，<a id="a-MF"></a>所不能转。<a id="a-MG"></a>谓是苦，<a id="a-MH"></a>是苦集，<a id="a-MI"></a>是苦灭，<a id="a-MJ"></a>是苦灭道，<a id="a-MK"></a>及广说十二因缘法——无明缘行，<a id="a-ML"></a>行缘识，<a id="a-MM"></a>识缘名色，<a id="a-MN"></a>名色缘六入，<a id="a-MO"></a>六入缘触，<a id="a-MP"></a>触缘受，<a id="a-MQ"></a>受缘爱，<a id="a-MR"></a>爱缘取，<a id="a-MS"></a>取缘有，<a id="a-MT"></a>有缘生，<a id="a-MU"></a>生缘老死忧悲苦恼；<a id="a-MV"></a>无明灭则行灭，<a id="a-MW"></a>行灭则识灭，<a id="a-MX"></a>识灭则名色灭，<a id="a-MY"></a>名色灭则六入灭，<a id="a-MZ"></a>六入灭则触灭，<a id="a-Ma"></a>触灭则受灭，<a id="a-Mb"></a>受灭则爱灭，<a id="a-Mc"></a>爱灭则取灭，<a id="a-Md"></a>取灭则有灭，<a id="a-Me"></a>有灭则生灭，<a id="a-Mf"></a>生灭则老死忧悲苦恼灭。<a id="a-Mg"></a>佛于天人大众之中说是法时，<a id="a-Mh"></a>六百万亿那由他人，<a id="a-Mi"></a>以不受一切法故，<a id="a-Mj"></a>而于诸漏心得解脱，<a id="a-Mk"></a>皆得深妙禅定、<a id="a-Ml"></a>三明、<a id="a-Mm"></a>六通，<a id="a-Mn"></a>具八解脱。<a id="a-Mo"></a>第二、<a id="a-Mp"></a>第三、<a id="a-Mq"></a>第四说法时，<a id="a-Mr"></a>千万亿恒河沙那由他等众生，<a id="a-Ms"></a>亦以不受一切法故，<a id="a-Mt"></a>而于诸漏心得解脱。<a id="a-Mu"></a>从是已后，<a id="a-Mv"></a>诸声闻众无量无边不可称数。</p>
  <p id="aMw">“尔时，<a id="a-Mx"></a>十六王子皆以童子出家而为沙弥，<a id="a-My"></a>诸根通利，<a id="a-Mz"></a>智慧明了，<a id="a-N0"></a>已曾供养百千万亿诸佛，<a id="a-N1"></a>净修梵行，<a id="a-N2"></a>求阿耨多罗三藐三菩提，<a id="a-N3"></a>俱白佛言：<a id="a-N4"></a>‘世尊，<a id="a-N5"></a>是诸无量千万亿大德声闻，<a id="a-N6"></a>皆已成就。<a id="a-N7"></a>世尊，<a id="a-N8"></a>亦当为我等说阿耨多罗三藐三菩提法，<a id="a-N9"></a>我等闻已皆共修学。<a id="a-NA"></a>世尊，<a id="a-NB"></a>我等志愿如来知见，<a id="a-NC"></a>深心所念佛自证知。<a id="a-ND"></a>’尔时，<a id="a-NE"></a>转轮圣王所将众中八万亿人，<a id="a-NF"></a>见十六王子出家，<a id="a-NG"></a>亦求出家，<a id="a-NH"></a>王即听许。<a id="a-NI"></a>尔时，<a id="a-NJ"></a>彼佛受沙弥请，<a id="a-NK"></a>过二万劫已，<a id="a-NL"></a>乃于四众之中，<a id="a-NM"></a>说是大乘经，<a id="a-NN"></a>名《妙法莲华》，<a id="a-NO"></a>教菩萨法佛所护念。<a id="a-NP"></a>说是经已，<a id="a-NQ"></a>十六沙弥为阿耨多罗三藐三菩提故，<a id="a-NR"></a>皆共受持讽诵通利。<a id="a-NS"></a>说是经时，<a id="a-NT"></a>十六菩萨沙弥皆悉信受，<a id="a-NU"></a>声闻众中亦有信解，<a id="a-NV"></a>其余众生千万亿种皆生疑惑。<a id="a-NW"></a>佛说是经，<a id="a-NX"></a>于八千劫未曾休废。<a id="a-NY"></a>说此经已，<a id="a-NZ"></a>即入静室，<a id="a-Na"></a>住于禅定八万四千劫。<a id="a-Nb"></a>是时，<a id="a-Nc"></a>十六菩萨沙弥，<a id="a-Nd"></a>知佛入室寂然禅定，<a id="a-Ne"></a>各升法座，<a id="a-Nf"></a>亦于八万四千劫，<a id="a-Ng"></a>为四部众广说分别《妙法华经》，<a id="a-Nh"></a>一一皆度六百万亿那由他恒河沙等众生，<a id="a-Ni"></a>示教利喜，<a id="a-Nj"></a>令发阿耨多罗三藐三菩提心。<a id="a-Nk"></a>大通智胜佛过八万四千劫已，<a id="a-Nl"></a>从三昧起，<a id="a-Nm"></a>往诣法座安详而坐，<a id="a-Nn"></a>普告大众：<a id="a-No"></a>‘是十六菩萨沙弥，<a id="a-Np"></a>甚为希有！<a id="a-Nq"></a>诸根通利，<a id="a-Nr"></a>智慧明了，<a id="a-Ns"></a>已曾供养无量千万亿数诸佛，<a id="a-Nt"></a>于诸佛所常修梵行，<a id="a-Nu"></a>受持佛智，<a id="a-Nv"></a>开示众生令入其中。<a id="a-Nw"></a>汝等皆当数数亲近而供养之。<a id="a-Nx"></a>所以者何？<a id="a-Ny"></a>若声闻、<a id="a-Nz"></a>辟支佛及诸菩萨，<a id="a-O0"></a>能信是十六菩萨所说经法，<a id="a-O1"></a>受持不毁者，<a id="a-O2"></a>是人皆当得阿耨多罗三藐三菩提如来之慧。<a id="a-O3"></a>’</p>
  <p id="aO4">佛告诸比丘：<a id="a-O5"></a>“是十六菩萨常乐说是《妙法莲华经》，<a id="a-O6"></a>一一菩萨所化六百万亿那由他恒河沙等众生，<a id="a-O7"></a>世世所生与菩萨俱，<a id="a-O8"></a>从其闻法悉皆信解。<a id="a-O9"></a>以此因缘，<a id="a-OA"></a>得值四万亿诸佛世尊于今不尽。<a id="a-OB"></a>诸比丘，<a id="a-OC"></a>我今语汝，<a id="a-OD"></a>彼佛弟子十六沙弥，<a id="a-OE"></a>今皆得阿耨多罗三藐三菩提，<a id="a-OF"></a>于十方国土现在说法，<a id="a-OG"></a>有无量百千万亿菩萨、<a id="a-OH"></a>声闻以为眷属。<a id="a-OI"></a>其二沙弥东方作佛，<a id="a-OJ"></a>一名阿閦在欢喜国，<a id="a-OK"></a>二名须弥顶。<a id="a-OL"></a>东南方二佛，<a id="a-OM"></a>一名师子音，<a id="a-ON"></a>二名师子相。<a id="a-OO"></a>南方二佛，<a id="a-OP"></a>一名虚空住，<a id="a-OQ"></a>二名常灭。<a id="a-OR"></a>西南方二佛，<a id="a-OS"></a>一名帝相，<a id="a-OT"></a>二名梵相。<a id="a-OU"></a>西方二佛，<a id="a-OV"></a>一名阿弥陀，<a id="a-OW"></a>二名度一切世间苦恼。<a id="a-OX"></a>西北方二佛，<a id="a-OY"></a>一名多摩罗跋栴檀香神通，<a id="a-OZ"></a>二名须弥相。<a id="a-Oa"></a>北方二佛，<a id="a-Ob"></a>一名云自在，<a id="a-Oc"></a>二名云自在王。<a id="a-Od"></a>东北方佛名坏一切世间怖畏。<a id="a-Oe"></a>第十六我释迦牟尼佛，<a id="a-Of"></a>于娑婆国土成阿耨多罗三藐三菩提。</p>
  <p id="aOg">“诸比丘，<a id="a-Oh"></a>我等为沙弥时，<a id="a-Oi"></a>各各教化无量百千万亿恒河沙等众生，<a id="a-Oj"></a>从我闻法为阿耨多罗三藐三菩提。<a id="a-Ok"></a>此诸众生，<a id="a-Ol"></a>于今有住声闻地者，<a id="a-Om"></a>我常教化阿耨多罗三藐三菩提。<a id="a-On"></a>是诸人等，<a id="a-Oo"></a>应以是法渐入佛道。<a id="a-Op"></a>所以者何？<a id="a-Oq"></a>如来智慧难信难解。<a id="a-Or"></a>尔时所化无量恒河沙等众生者，<a id="a-Os"></a>汝等诸比丘，<a id="a-Ot"></a>及我灭度后未来世中声闻弟子是也。<a id="a-Ou"></a>我灭度后，<a id="a-Ov"></a>复有弟子不闻是经，<a id="a-Ow"></a>不知不觉菩萨所行，<a id="a-Ox"></a>自于所得功德生灭度想，<a id="a-Oy"></a>当入涅槃。<a id="a-Oz"></a>我于余国作佛，<a id="a-P0"></a>更有异名，<a id="a-P1"></a>是人虽生灭度之想入于涅槃，<a id="a-P2"></a>而于彼土求佛智慧得闻是经——唯以佛乘而得灭度，<a id="a-P3"></a>更无余乘，<a id="a-P4"></a>除诸如来方便说法。<a id="a-P5"></a>诸比丘，<a id="a-P6"></a>若如来自知涅槃时到，<a id="a-P7"></a>众又清净，<a id="a-P8"></a>信解坚固，<a id="a-P9"></a>了达空法，<a id="a-PA"></a>深入禅定，<a id="a-PB"></a>便集诸菩萨及声闻众为说是经——世间无有二乘而得灭度，<a id="a-PC"></a>唯一佛乘得灭度耳！</p>
  <p id="aPD">“比丘当知，<a id="a-PE"></a>如来方便深入众生之性。<a id="a-PF"></a>如其志乐小法，<a id="a-PG"></a>深著五欲，<a id="a-PH"></a>为是等故说于涅槃，<a id="a-PI"></a>是人若闻则便信受。<a id="a-PJ"></a>譬如五百由旬险难恶道，<a id="a-PK"></a>旷绝无人怖畏之处。<a id="a-PL"></a>若有多众，<a id="a-PM"></a>欲过此道至珍宝处。<a id="a-PN"></a>有一导师聪慧明达，<a id="a-PO"></a>善知险道通塞之相，<a id="a-PP"></a>将导众人欲过此难。<a id="a-PQ"></a>所将人众中路懈退，<a id="a-PR"></a>白导师言：<a id="a-PS"></a>‘我等疲极而复怖畏，<a id="a-PT"></a>不能复进。<a id="a-PU"></a>前路犹远，<a id="a-PV"></a>今欲退还。<a id="a-PW"></a>’导师多诸方便，<a id="a-PX"></a>而作是念：<a id="a-PY"></a>‘此等可愍，<a id="a-PZ"></a>云何舍大珍宝而欲退还？<a id="a-Pa"></a>’作是念已，<a id="a-Pb"></a>以方便力于险道中，<a id="a-Pc"></a>过三百由旬化作一城，<a id="a-Pd"></a>告众人言：<a id="a-Pe"></a>‘汝等勿怖，<a id="a-Pf"></a>莫得退还。<a id="a-Pg"></a>今此大城，<a id="a-Ph"></a>可于中止随意所作。<a id="a-Pi"></a>若入是城，<a id="a-Pj"></a>快得安隐！<a id="a-Pk"></a>若能前至，<a id="a-Pl"></a>宝所亦可得去。<a id="a-Pm"></a>’是时疲极之众，<a id="a-Pn"></a>心大欢喜，<a id="a-Po"></a>叹未曾有：<a id="a-Pp"></a>‘我等今者免斯恶道，<a id="a-Pq"></a>快得安隐！<a id="a-Pr"></a>’于是众人前入化城，<a id="a-Ps"></a>生已度想，<a id="a-Pt"></a>生安隐想。<a id="a-Pu"></a>尔时，<a id="a-Pv"></a>导师知此人众既得止息，<a id="a-Pw"></a>无复疲惓，<a id="a-Px"></a>即灭化城，<a id="a-Py"></a>语众人言：<a id="a-Pz"></a>‘汝等去来，<a id="a-Q0"></a>宝处在近。<a id="a-Q1"></a>向者大城，<a id="a-Q2"></a>我所化作，<a id="a-Q3"></a>为止息耳！<a id="a-Q4"></a>’</p>
  <p id="aQ5">“诸比丘，<a id="a-Q6"></a>如来亦复如是，<a id="a-Q7"></a>今为汝等作大导师，<a id="a-Q8"></a>知诸生死烦恼恶道险难长远，<a id="a-Q9"></a>应去应度。<a id="a-QA"></a>若众生但闻一佛乘者，<a id="a-QB"></a>则不欲见佛，<a id="a-QC"></a>不欲亲近，<a id="a-QD"></a>便作是念：<a id="a-QE"></a>‘佛道长远，<a id="a-QF"></a>久受勤苦，<a id="a-QG"></a>乃可得成。<a id="a-QH"></a>’佛知是心怯弱下劣，<a id="a-QI"></a>以方便力而于中道为止息故说二涅槃。<a id="a-QJ"></a>若众生住于二地，<a id="a-QK"></a>如来尔时即便为说：<a id="a-QL"></a>‘汝等所作未办，<a id="a-QM"></a>汝所住地近于佛慧。<a id="a-QN"></a>当观察筹量，<a id="a-QO"></a>所得涅槃非真实也。<a id="a-QP"></a>但是如来方便之力，<a id="a-QQ"></a>于一佛乘分别说三！<a id="a-QR"></a>’如彼导师为止息故化作大城，<a id="a-QS"></a>既知息已而告之言：<a id="a-QT"></a>‘宝处在近，<a id="a-QU"></a>此城非实，<a id="a-QV"></a>我化作耳！<a id="a-QW"></a>’”</p>
  <p id="aQX">尔时，<a id="a-QY"></a>世尊欲重宣此义，<a id="a-QZ"></a>而说偈言：</p>
  <p id="aQa">“大通智胜佛，<a id="a-Qb"></a>　十劫坐道场，</p>
  <p id="aQc">佛法不现前，<a id="a-Qd"></a>　不得成佛道。</p>
  <p id="aQe">诸天神龙王，<a id="a-Qf"></a>　阿修罗众等，</p>
  <p id="aQg">常雨于天华，<a id="a-Qh"></a>　以供养彼佛。</p>
  <p id="aQi">诸天击天鼓，<a id="a-Qj"></a>　并作众伎乐，</p>
  <p id="aQk">香风吹萎华，<a id="a-Ql"></a>　更雨新好者。</p>
  <p id="aQm">过十小劫已，<a id="a-Qn"></a>　乃得成佛道！</p>
  <p id="aQo">诸天及世人，<a id="a-Qp"></a>　心皆怀踊跃。</p>
  <p id="aQq">彼佛十六子，<a id="a-Qr"></a>　皆与其眷属，</p>
  <p id="aQs">千万亿围绕，<a id="a-Qt"></a>　俱行至佛所，</p>
  <p id="aQu">头面礼佛足，<a id="a-Qv"></a>　而请转法轮：</p>
  <p id="aQw">‘圣师子法雨，<a id="a-Qx"></a>　充我及一切！<a id="a-Qy"></a>’</p>
  <p id="aQz">世尊甚难值，<a id="a-R0"></a>　久远时一现，</p>
  <p id="aR1">为觉悟群生，<a id="a-R2"></a>　震动于一切。</p>
  <p id="aR3">东方诸世界，<a id="a-R4"></a>　五百万亿国，</p>
  <p id="aR5">梵宫殿光曜，<a id="a-R6"></a>　昔所未曾有。</p>
  <p id="aR7">诸梵见此相，<a id="a-R8"></a>　寻来至佛所，</p>
  <p id="aR9">散华以供养，<a id="a-RA"></a>　并奉上宫殿，</p>
  <p id="aRB">请佛转法轮，<a id="a-RC"></a>　以偈而赞叹；</p>
  <p id="aRD">佛知时未至，<a id="a-RE"></a>　受请默然坐。</p>
  <p id="aRF">三方及四维，<a id="a-RG"></a>　上下亦复尔，</p>
  <p id="aRH">散华奉宫殿，<a id="a-RI"></a>　请佛转法轮：</p>
  <p id="aRJ">‘世尊甚难值，<a id="a-RK"></a>　愿以大慈悲，</p>
  <p id="aRL">广开甘露门，<a id="a-RM"></a>　转无上法轮。<a id="a-RN"></a>’</p>
  <p id="aRO">“无量慧世尊，<a id="a-RP"></a>　受彼众人请，</p>
  <p id="aRQ">为宣种种法，<a id="a-RR"></a>　四谛十二缘。</p>
  <p id="aRS">无明至老死，<a id="a-RT"></a>　皆从生缘有，</p>
  <p id="aRU">如是众过患，<a id="a-RV"></a>　汝等应当知。</p>
  <p id="aRW">宣畅是法时，<a id="a-RX"></a>　六百万亿垓，</p>
  <p id="aRY">得尽诸苦际，<a id="a-RZ"></a>　皆成阿罗汉。</p>
  <p id="aRa">第二说法时，<a id="a-Rb"></a>　千万恒沙众，</p>
  <p id="aRc">于诸法不受，<a id="a-Rd"></a>　亦得阿罗汉。</p>
  <p id="aRe">从是后得道，<a id="a-Rf"></a>　其数无有量，</p>
  <p id="aRg">万亿劫算数，<a id="a-Rh"></a>　不能得其边。</p>
  <p id="aRi">时十六王子，<a id="a-Rj"></a>　出家作沙弥，</p>
  <p id="aRk">皆共请彼佛，<a id="a-Rl"></a>　演说大乘法：</p>
  <p id="aRm">‘我等及营从，<a id="a-Rn"></a>　皆当成佛道，</p>
  <p id="aRo">愿得如世尊，<a id="a-Rp"></a>　慧眼第一净。<a id="a-Rq"></a>’</p>
  <p id="aRr">佛知童子心，<a id="a-Rs"></a>　宿世之所行，</p>
  <p id="aRt">以无量因缘，<a id="a-Ru"></a>　种种诸譬喻，</p>
  <p id="aRv">说六波罗蜜，<a id="a-Rw"></a>　及诸神通事，</p>
  <p id="aRx">分别真实法，<a id="a-Ry"></a>　菩萨所行道，</p>
  <p id="aRz">说是法华经，<a id="a-S0"></a>　如恒河沙偈。</p>
  <p id="aS1">彼佛说经已，<a id="a-S2"></a>　静室入禅定，</p>
  <p id="aS3">一心一处坐，<a id="a-S4"></a>　八万四千劫。</p>
  <p id="aS5">是诸沙弥等，<a id="a-S6"></a>　知佛禅未出，</p>
  <p id="aS7">为无量亿众，<a id="a-S8"></a>　说佛无上慧，</p>
  <p id="aS9">各各坐法座，<a id="a-SA"></a>　说是大乘经，</p>
  <p id="aSB">于佛宴寂后，<a id="a-SC"></a>　宣扬助法化。</p>
  <p id="aSD">一一沙弥等，<a id="a-SE"></a>　所度诸众生，</p>
  <p id="aSF">有六百万亿，<a id="a-SG"></a>　恒河沙等众。</p>
  <p id="aSH">彼佛灭度后，<a id="a-SI"></a>　是诸闻法者，</p>
  <p id="aSJ">在在诸佛土，<a id="a-SK"></a>　常与师俱生。</p>
  <p id="aSL">是十六沙弥，<a id="a-SM"></a>　具足行佛道，</p>
  <p id="aSN">今现在十方，<a id="a-SO"></a>　各得成正觉。</p>
  <p id="aSP">尔时闻法者，<a id="a-SQ"></a>　各在诸佛所，</p>
  <p id="aSR">其有住声闻，<a id="a-SS"></a>　渐教以佛道。</p>
  <p id="aST">我在十六数，<a id="a-SU"></a>　曾亦为汝说，</p>
  <p id="aSV">是故以方便，<a id="a-SW"></a>　引汝趣佛慧。</p>
  <p id="aSX">以是本因缘，<a id="a-SY"></a>　今说法华经，</p>
  <p id="aSZ">令汝入佛道，<a id="a-Sa"></a>　慎勿怀惊惧。</p>
  <p id="aSb">“譬如险恶道，<a id="a-Sc"></a>　迥绝多毒兽，</p>
  <p id="aSd">又复无水草，<a id="a-Se"></a>　人所怖畏处。</p>
  <p id="aSf">无数千万众，<a id="a-Sg"></a>　欲过此险道，</p>
  <p id="aSh">其路甚旷远，<a id="a-Si"></a>　经三百由旬。</p>
  <p id="aSj">时有一导师，<a id="a-Sk"></a>　强识有智慧，</p>
  <p id="aSl">明了心决定，<a id="a-Sm"></a>　在险济众难。</p>
  <p id="aSn">众人皆疲惓，<a id="a-So"></a>　而白导师言：</p>
  <p id="aSp">‘我等今顿乏，<a id="a-Sq"></a>　于此欲退还。<a id="a-Sr"></a>’</p>
  <p id="aSs">导师作是念：<a id="a-St"></a>　此辈甚可愍，</p>
  <p id="aSu">如何欲退还，<a id="a-Sv"></a>　而失大珍宝？<a id="a-Sw"></a>’</p>
  <p id="aSx">寻时思方便，<a id="a-Sy"></a>　当设神通力，</p>
  <p id="aSz">化作大城郭，<a id="a-T0"></a>　庄严诸舍宅，</p>
  <p id="aT1">周匝有园林，<a id="a-T2"></a>　渠流及浴池，</p>
  <p id="aT3">重门高楼阁，<a id="a-T4"></a>　男女皆充满。</p>
  <p id="aT5">即作是化已，<a id="a-T6"></a>　慰众言勿惧：</p>
  <p id="aT7">‘汝等入此城，<a id="a-T8"></a>　各可随所乐。<a id="a-T9"></a>’</p>
  <p id="aTA">诸人既入城，<a id="a-TB"></a>　心皆大欢喜，</p>
  <p id="aTC">皆生安隐想，<a id="a-TD"></a>　自谓已得度。</p>
  <p id="aTE">导师知息已，<a id="a-TF"></a>　集众而告言：</p>
  <p id="aTG">‘汝等当前进，<a id="a-TH"></a>　此是化城耳！</p>
  <p id="aTI">我见汝疲极，<a id="a-TJ"></a>　中路欲退还，</p>
  <p id="aTK">故以方便力，<a id="a-TL"></a>　权化作此城。</p>
  <p id="aTM">汝等勤精进，<a id="a-TN"></a>　当共至宝所！<a id="a-TO"></a>’</p>
  <p id="aTP">我亦复如是，<a id="a-TQ"></a>　为一切导师，</p>
  <p id="aTR">见诸求道者，<a id="a-TS"></a>　中路而懈废，</p>
  <p id="aTT">不能度生死，<a id="a-TU"></a>　烦恼诸险道，</p>
  <p id="aTV">故以方便力，<a id="a-TW"></a>　为息说涅槃，</p>
  <p id="aTX">言汝等苦灭，<a id="a-TY"></a>　所作皆已办。</p>
  <p id="aTZ">既知到涅槃，<a id="a-Ta"></a>　皆得阿罗汉，</p>
  <p id="aTb">尔乃集大众，<a id="a-Tc"></a>　为说真实法。</p>
  <p id="aTd">诸佛方便力，<a id="a-Te"></a>　分别说三乘，</p>
  <p id="aTf">唯有一佛乘，<a id="a-Tg"></a>　息处故说二。</p>
  <p id="aTh">今为汝说实，<a id="a-Ti"></a>　汝所得非灭，</p>
  <p id="aTj">为佛一切智，<a id="a-Tk"></a>　当发大精进。</p>
  <p id="aTl">汝证一切智，<a id="a-Tm"></a>　十力等佛法，</p>
  <p id="aTn">具三十二相，<a id="a-To"></a>　乃是真实灭。</p>
  <p id="aTp">诸佛之导师，<a id="a-Tq"></a>　为息说涅槃，</p>
  <p id="aTr">既知是息已，<a id="a-Ts"></a>　引入于佛慧。<a id="a-Tt"></a>”</p>
 </body>
</html>