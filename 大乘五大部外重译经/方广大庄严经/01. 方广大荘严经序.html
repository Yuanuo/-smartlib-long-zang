<!doctype html>
<html id="z3IBTiENW" data-ver="68">
 <head>
  <meta charset="utf-8">
  <meta author="地婆诃罗">
  <meta library="龙藏">
  <meta catalog="大乘五大部外重译经">
  <meta period="unknown">
 </head>
 <body>
  <h1 id="a1">方广大荘严经序</h1>
  <h2 id="a2">唐武则天制</h2>
  <p id="a3">朕闻。<a id="a-4"></a>真空无象非象。<a id="a-5"></a>教无以译其真。<a id="a-6"></a>实际无言非言。<a id="a-7"></a>绪无以诠其实。<a id="a-8"></a>是以龙宫法镜圆照币於三千鹫领。<a id="a-9"></a>玄门方广周於百亿师。<a id="a-A"></a>无师之智必藉修多学。<a id="a-B"></a>无学之宗终资祇夜。<a id="a-C"></a>自金人感梦。<a id="a-D"></a>宝偈方傅。<a id="a-E"></a>贝叶灵文。<a id="a-F"></a>北天之训逾远贯华微旨。<a id="a-G"></a>西秦之译更新大乘小乘。<a id="a-H"></a>逗根机而演教。<a id="a-I"></a>半字满字逐权实而相晓。<a id="a-J"></a>叡唐之御宇。<a id="a-K"></a>载叶昌期。<a id="a-L"></a>代傅三圣。<a id="a-M"></a>年将七十。<a id="a-N"></a>舜河与定水俱清。<a id="a-O"></a>尧烛兴慈灯并照。<a id="a-P"></a>缁衣西上宁惟。<a id="a-Q"></a>法显之流白马东来。<a id="a-R"></a>岂直摩腾之辈大弘释教。<a id="a-S"></a>谅属兹辰。<a id="a-T"></a>朕爰自幼龄。<a id="a-U"></a>归心彼岸。<a id="a-V"></a>务广三明之路。<a id="a-W"></a>思崇八正之门。<a id="a-X"></a>往者夙遘闵凶遽达严荫。<a id="a-Y"></a>近以孝诚无感复背慈颜。<a id="a-Z"></a>露草之恨日深风树之悲镇切。<a id="a-a"></a>凡是二亲之所蓄用。<a id="a-b"></a>两京之所旧居。<a id="a-c"></a>莫不总结。<a id="a-d"></a>招提之宇咸充无尽之藏。<a id="a-e"></a>仍集京城大德等凡有十人。<a id="a-f"></a>共中天竺国三藏法师地婆诃罗。<a id="a-g"></a>於西太原寺同译经论法师等。<a id="a-h"></a>并业遴初地道驾弥天。<a id="a-i"></a>为佛法之栋梁。<a id="a-j"></a>乃慧海之舟檝。<a id="a-k"></a>前后翻译凡有十部。<a id="a-l"></a>以垂拱元年岁次。<a id="a-m"></a>大梁月旅夷则汗青。<a id="a-n"></a>方就装缥毕功。<a id="a-o"></a>甘露之旨既深。<a id="a-p"></a>大云之喻方远。<a id="a-q"></a>庶永垂沙劫。<a id="a-r"></a>广济尘区。<a id="a-s"></a>傅火之义自明。<a id="a-t"></a>写瓶之辩逾润。<a id="a-u"></a>朕以虚昧钦承雇托。<a id="a-v"></a>常愿绍隆三宝安大宝之鸿基。<a id="a-w"></a>发挥八圣固先圣之丕业。<a id="a-x"></a>所以四句微言。<a id="a-y"></a>极提河之深致。<a id="a-z"></a>一音妙义尽庵园之奥旨。<a id="a-10"></a>击大法鼓声振於无间。<a id="a-11"></a>吹大法螺声通於有顶。<a id="a-12"></a>为暗室之明炬。<a id="a-13"></a>实昏衢之慧月。<a id="a-14"></a>菩提了义其在兹乎。<a id="a-15"></a>部帙条流列之於后。</p>
 </body>
</html>