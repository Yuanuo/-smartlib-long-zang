<!doctype html>
<html id="z3IBTftMR" data-ver="820">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">佛说缘生初胜分法本经卷下</h1>
  <p id="a2">比丘白佛。<a id="a-3"></a>大德。<a id="a-4"></a>惟此出生相续缘生。<a id="a-5"></a>为更别有缘生。<a id="a-6"></a>佛言。<a id="a-7"></a>比丘。<a id="a-8"></a>我说八门缘生。<a id="a-9"></a>一谓受用世俗者。<a id="a-A"></a>如眼缘色生眼识。<a id="a-B"></a>三和有触触缘受如是等。<a id="a-C"></a>二谓说助持者。<a id="a-D"></a>缘生如四食作缘。<a id="a-E"></a>根大得住当有增益。<a id="a-F"></a>三谓说助持因者。<a id="a-G"></a>缘生如诸谷中种子。<a id="a-H"></a>田水缘故便有牙等四谓说出生续系者。<a id="a-I"></a>缘生如能摄聚分及能转出分。<a id="a-J"></a>于出生摄聚及所转出。<a id="a-K"></a>五谓说于出生所续系缘生。<a id="a-L"></a>如世界若因若缘转成转坏可知。<a id="a-M"></a>六谓说出生入者。<a id="a-N"></a>缘生如不善及善有漏业故。<a id="a-O"></a>三恶趣及天人趣等。<a id="a-P"></a>差别可知。<a id="a-Q"></a>七谓说清净者。<a id="a-R"></a>缘生如以他音及自正思为因。<a id="a-S"></a>正见生故无明灭。<a id="a-T"></a>无明灭故行灭。<a id="a-U"></a>如是乃至生灭故老死灭。</p>
  <p id="aV">比丘白佛。<a id="a-W"></a>大德。<a id="a-X"></a>如次第无明缘等行等生。<a id="a-Y"></a>亦还次第如是灭不。<a id="a-Z"></a>佛言。<a id="a-a"></a>比丘不也。</p>
  <p id="ab">比丘白佛。<a id="a-c"></a>大德。<a id="a-d"></a>彼何故次第说灭。<a id="a-e"></a>佛言。<a id="a-f"></a>比丘。<a id="a-g"></a>前分无生能故。<a id="a-h"></a>后分则无生法示现。<a id="a-i"></a>比丘。<a id="a-j"></a>无有不生之相。<a id="a-k"></a>即有灭转。<a id="a-l"></a>八谓说自在者。<a id="a-m"></a>缘生如比丘善治思惟修定修作缘。<a id="a-n"></a>若欲如是随所信解。<a id="a-o"></a>即如是有彼无别异。<a id="a-p"></a>比丘。<a id="a-q"></a>此是我说八门缘生。</p>
  <p id="ar">比丘白佛。<a id="a-s"></a>大德。<a id="a-t"></a>若世尊曾说。<a id="a-u"></a>因业故受生因渴爱故转出。<a id="a-v"></a>有何密意作如是说。<a id="a-w"></a>佛言。<a id="a-x"></a>比丘。<a id="a-y"></a>以无明缘故。<a id="a-z"></a>种种福非福不动行。<a id="a-10"></a>往昔有中已作已集。<a id="a-11"></a>种种身受生种子聚而摄之。<a id="a-12"></a>于中渴爱犹未除灭。<a id="a-13"></a>以渴爱故。<a id="a-14"></a>还于有中彼身转出。<a id="a-15"></a>彼行有能非无渴爱。<a id="a-16"></a>是故说名因业故受生。<a id="a-17"></a>因渴爱故转出。</p>
  <p id="a18">比丘白佛。<a id="a-19"></a>大德。<a id="a-1A"></a>若因渴爱故转出。<a id="a-1B"></a>彼何故取缘有。<a id="a-1C"></a>非渴爱缘。<a id="a-1D"></a>佛言。<a id="a-1E"></a>比丘。<a id="a-1F"></a>此有渴爱如其无取。<a id="a-1G"></a>不能缘非福行于恶趣中出生。<a id="a-1H"></a>及无有渴爱如其无取。<a id="a-1I"></a>不能缘福不动行于非定地身及定地身二种善趣中出生。<a id="a-1J"></a>是故非惟渴爱缘有。<a id="a-1K"></a>取亦缘有。</p>
  <p id="a1L">比丘白佛。<a id="a-1M"></a>大德。<a id="a-1N"></a>若世尊曾于大由法门中说云。<a id="a-1O"></a>阿难陀。<a id="a-1P"></a>彼诸众生于中众生种类。<a id="a-1Q"></a>或无有生然亦有生。<a id="a-1R"></a>若其一切诸种。<a id="a-1S"></a>皆无生缘老死。<a id="a-1T"></a>亦是可知。<a id="a-1U"></a>世尊。<a id="a-1V"></a>有何密意作如是说。<a id="a-1W"></a>佛言。<a id="a-1X"></a>比丘。<a id="a-1Y"></a>密意所说。<a id="a-1Z"></a>摄聚之生及转出之生。<a id="a-1a"></a>于老死增上缘。<a id="a-1b"></a>不相着及相着。<a id="a-1c"></a>此是密意。</p>
  <p id="a1d">比丘白佛。<a id="a-1e"></a>大德。<a id="a-1f"></a>世尊已说缘生句义。<a id="a-1g"></a>未说缘生义。<a id="a-1h"></a>彼云何可见。<a id="a-1i"></a>佛言。<a id="a-1j"></a>比丘。<a id="a-1k"></a>略说有十一种缘生义可见。<a id="a-1l"></a>所谓无作者义是缘生义。<a id="a-1m"></a>共因者义。<a id="a-1n"></a>无众生义。<a id="a-1o"></a>他生义。<a id="a-1p"></a>不动义。<a id="a-1q"></a>无常义。<a id="a-1r"></a>念念空义。<a id="a-1s"></a>因果相续不断义。<a id="a-1t"></a>种种因果义。<a id="a-1u"></a>相似因果义。<a id="a-1v"></a>决定因果义。<a id="a-1w"></a>是缘生义。<a id="a-1x"></a>如是可见。</p>
  <p id="a1y">比丘白佛。<a id="a-1z"></a>大德。<a id="a-20"></a>若世尊曾说甚深即此缘生是也。<a id="a-21"></a>然此缘生甚深云何可见。<a id="a-22"></a>佛言。<a id="a-23"></a>比丘。<a id="a-24"></a>如是以十一种义故。<a id="a-25"></a>五种甚深可见。<a id="a-26"></a>所谓因甚深。<a id="a-27"></a>相甚深。<a id="a-28"></a>生甚深。<a id="a-29"></a>转住甚深。<a id="a-2A"></a>发转甚深。<a id="a-2B"></a>比丘。<a id="a-2C"></a>复有五种缘生甚深可见。<a id="a-2D"></a>所谓相甚深。<a id="a-2E"></a>摄种甚深。<a id="a-2F"></a>因甚深。<a id="a-2G"></a>果甚深。<a id="a-2H"></a>转出因果差别对治甚深。<a id="a-2I"></a>比丘。<a id="a-2J"></a>复有五种缘生甚深可见。<a id="a-2K"></a>所谓摄甚深。<a id="a-2L"></a>顺甚深。<a id="a-2M"></a>逆甚深。<a id="a-2N"></a>取甚深。<a id="a-2O"></a>境界甚深。<a id="a-2P"></a>比丘。<a id="a-2Q"></a>此是无明等起殊胜。</p>
  <p id="a2R">比丘白佛。<a id="a-2S"></a>大德。<a id="a-2T"></a>何者是无明转住殊胜。<a id="a-2U"></a>佛言。<a id="a-2V"></a>比丘。<a id="a-2W"></a>略说无明有四种转住。<a id="a-2X"></a>所谓顺眠转住(旧名使)。<a id="a-2Y"></a>起处转往(旧名缚亦名上心)。<a id="a-2Z"></a>相应转住。<a id="a-2a"></a>独不共转住。</p>
  <p id="a2b">比丘白佛。<a id="a-2c"></a>大德。<a id="a-2d"></a>谁所转住无明作缘。<a id="a-2e"></a>佛言。<a id="a-2f"></a>比丘。<a id="a-2g"></a>此外凡夫以不正思。<a id="a-2h"></a>牵引四种无明与福非福不动行作缘。<a id="a-2i"></a>比丘。<a id="a-2j"></a>此外凡夫。<a id="a-2k"></a>若与福不动相应善业之心。<a id="a-2l"></a>犹是不正思之津气。<a id="a-2m"></a>比丘。<a id="a-2n"></a>此内法放逸凡夫。<a id="a-2o"></a>且置不共无明。<a id="a-2p"></a>彼余无明放逸牵引与行作缘。<a id="a-2q"></a>比丘。<a id="a-2r"></a>此内法不放逸凡夫学者及圣学者。<a id="a-2s"></a>妄念牵引三种无明。<a id="a-2t"></a>与非福作缘。<a id="a-2u"></a>然彼非福不能作恶趣有。<a id="a-2v"></a>是故彼非福不是无明缘行。<a id="a-2w"></a>我曾说不共无明。<a id="a-2x"></a>此内法不放逸凡夫学者未断。<a id="a-2y"></a>而圣学者已断。<a id="a-2z"></a>彼不放逸凡夫。<a id="a-30"></a>若发生福不动行。<a id="a-31"></a>于正法中发生正思相应心。<a id="a-32"></a>时解脱因及解脱向皆亦发生。<a id="a-33"></a>彼增上故。<a id="a-34"></a>二善趣生。<a id="a-35"></a>则当转出。<a id="a-36"></a>而未断四种无明增上故。<a id="a-37"></a>比丘。<a id="a-38"></a>然圣学者由断不共无明。<a id="a-39"></a>不作新业。<a id="a-3A"></a>所有故业由顺眠力。<a id="a-3B"></a>若未除断。<a id="a-3C"></a>彼频触己亦可尽边。<a id="a-3D"></a>如是彼无明缘行生生渐减不复增长。<a id="a-3E"></a>以此因缘故。<a id="a-3F"></a>应知此内法学者。<a id="a-3G"></a>不作无明缘行。<a id="a-3H"></a>比丘。<a id="a-3I"></a>为此外凡夫故。<a id="a-3J"></a>发起我说随顺满足。<a id="a-3K"></a>染污缘生非为此内法者也。<a id="a-3L"></a>比丘。<a id="a-3M"></a>此是无明转住殊胜。<a id="a-3N"></a>比丘白佛。<a id="a-3O"></a>大德。<a id="a-3P"></a>何者是无明颠倒殊胜。<a id="a-3Q"></a>佛言。<a id="a-3R"></a>比丘。<a id="a-3S"></a>此四种无明。<a id="a-3T"></a>于谛中无而增有及有而谤无二种颠倒。</p>
  <p id="a3U">比丘白佛。<a id="a-3V"></a>大德。<a id="a-3W"></a>云何无而增有及有而谤无二种颠倒。<a id="a-3X"></a>佛言。<a id="a-3Y"></a>比丘。<a id="a-3Z"></a>以四种因缘故。<a id="a-3a"></a>所谓非法见法。<a id="a-3b"></a>法见非法。<a id="a-3c"></a>天趣及解脱中。<a id="a-3d"></a>非方便见方便。<a id="a-3e"></a>是为无而增有颠倒。<a id="a-3f"></a>以邪见故皆谤言无。<a id="a-3g"></a>是为有而谤无颠倒。<a id="a-3h"></a>比丘。<a id="a-3i"></a>此是无明颠倒殊胜。</p>
  <p id="a3j">比丘白佛。<a id="a-3k"></a>大德。<a id="a-3l"></a>何者是无明相貌殊胜。<a id="a-3m"></a>佛言。<a id="a-3n"></a>比丘。<a id="a-3o"></a>彼有二种可见。<a id="a-3p"></a>一者微细自相差别。<a id="a-3q"></a>二者爱不爱及俱二颠倒境界同相差别。<a id="a-3r"></a>比丘。<a id="a-3s"></a>如是所有起处无明。<a id="a-3t"></a>微细难知及难见故。<a id="a-3u"></a>何况复顺眠者。<a id="a-3v"></a>所有相应无明。<a id="a-3w"></a>微细难知及难见故。<a id="a-3x"></a>何况复不共者。<a id="a-3y"></a>诸爱不爱及俱二颠倒境界之中。<a id="a-3z"></a>覆真实相。<a id="a-40"></a>及见颠倒相。<a id="a-41"></a>同等转行。<a id="a-42"></a>其余烦恼则不如此。<a id="a-43"></a>若余身见等同相烦恼。<a id="a-44"></a>亦复以彼无明而作依止乃得转生。<a id="a-45"></a>比丘。<a id="a-46"></a>此是无明相貌殊胜。</p>
  <p id="a47">比丘白佛。<a id="a-48"></a>大德。<a id="a-49"></a>何者是无明作业殊胜。<a id="a-4A"></a>佛言。<a id="a-4B"></a>比丘。<a id="a-4C"></a>略说无明有二种业应知。<a id="a-4D"></a>一者一切诸种发转。<a id="a-4E"></a>与作依止业者无明。<a id="a-4F"></a>二者一切诸种背转。<a id="a-4G"></a>与作障碍业者无明。</p>
  <p id="a4H">比丘白佛。<a id="a-4I"></a>大德。<a id="a-4J"></a>何者是一切诸种发转。<a id="a-4K"></a>佛言。<a id="a-4L"></a>比丘。<a id="a-4M"></a>若处转生若转生如转生。<a id="a-4N"></a>是为一切诸种发转。<a id="a-4O"></a>比丘白佛。<a id="a-4P"></a>大德。<a id="a-4Q"></a>何处转生。<a id="a-4R"></a>佛言。<a id="a-4S"></a>比丘。<a id="a-4T"></a>流转道中以自我分别故。<a id="a-4U"></a>比丘白佛。<a id="a-4V"></a>大德。<a id="a-4W"></a>何法转生。<a id="a-4X"></a>佛言。<a id="a-4Y"></a>比丘。<a id="a-4Z"></a>内外诸入以自我摄取故。</p>
  <p id="a4a">比丘白佛。<a id="a-4b"></a>大德。<a id="a-4c"></a>云何转生。<a id="a-4d"></a>佛言。<a id="a-4e"></a>比丘。<a id="a-4f"></a>业之与报相续发转。<a id="a-4g"></a>以自我分别及邪分别故。</p>
  <p id="a4h">比丘白佛。<a id="a-4i"></a>大德。<a id="a-4j"></a>何者是一切诸种背转。<a id="a-4k"></a>佛言。<a id="a-4l"></a>比丘。<a id="a-4m"></a>略说四种背转。<a id="a-4n"></a>所谓一者背转依止。<a id="a-4o"></a>二者背转攀缘。<a id="a-4p"></a>三者背转思念。<a id="a-4q"></a>四者背转果成。<a id="a-4r"></a>比丘。<a id="a-4s"></a>此是无明作业殊胜。<a id="a-4t"></a>比丘白佛。<a id="a-4u"></a>大德。<a id="a-4v"></a>何者是无明恶对殊胜。<a id="a-4w"></a>佛言。<a id="a-4x"></a>比丘。<a id="a-4y"></a>胜法恶对无明。<a id="a-4z"></a>及广法恶对无明。<a id="a-50"></a>此二应见。<a id="a-51"></a>比丘白佛。<a id="a-52"></a>大德。<a id="a-53"></a>云何胜法恶对无明。<a id="a-54"></a>佛言。<a id="a-55"></a>比丘。<a id="a-56"></a>其五根中以此摄取以此和合。<a id="a-57"></a>所谓慧根。<a id="a-58"></a>彼之恶对则是无明。<a id="a-59"></a>是故说名胜法恶对。<a id="a-5A"></a>比丘白佛。<a id="a-5B"></a>大德。<a id="a-5C"></a>云何广法恶对无明。<a id="a-5D"></a>佛言。<a id="a-5E"></a>比丘。<a id="a-5F"></a>所有闻体智思体智修体智。<a id="a-5G"></a>彼之恶对则是无明。<a id="a-5H"></a>是故说名广法恶对。</p>
  <p id="a5I">比丘白佛。<a id="a-5J"></a>大德。<a id="a-5K"></a>若言无智是无明者。<a id="a-5L"></a>彼岂无有是无明耶。<a id="a-5M"></a>佛言。<a id="a-5N"></a>比丘不尔。<a id="a-5O"></a>比丘白佛。<a id="a-5P"></a>大德。<a id="a-5Q"></a>若智无有是无明者。<a id="a-5R"></a>当有何过。<a id="a-5S"></a>佛言。<a id="a-5T"></a>比丘。<a id="a-5U"></a>若尔无明之相不可安立。<a id="a-5V"></a>何以故。<a id="a-5W"></a>比丘。<a id="a-5X"></a>闻体智无有思体智。<a id="a-5Y"></a>思体智无有修体智。<a id="a-5Z"></a>世间修体智无有出世修体智。<a id="a-5a"></a>出世学智无有无学智。<a id="a-5b"></a>无学声闻智无有如来智。<a id="a-5c"></a>彼如是者。<a id="a-5d"></a>彼亦是有智。<a id="a-5e"></a>彼亦是无智。<a id="a-5f"></a>如是有无明故得立其相。<a id="a-5g"></a>又比丘。<a id="a-5h"></a>三善根中我说无痴。<a id="a-5i"></a>彼中痴无而有无痴。<a id="a-5j"></a>非以痴无是其无痴。<a id="a-5k"></a>今亦非以明无是其无明。<a id="a-5l"></a>又心数法不知真实故名无明。<a id="a-5m"></a>亦如心数法知真实故名智。<a id="a-5n"></a>又比丘。<a id="a-5o"></a>若当无有是无明者。<a id="a-5p"></a>此中诸十一种无明殊胜。<a id="a-5q"></a>此则无有。<a id="a-5r"></a>是故非明无有是其无明。<a id="a-5s"></a>比丘。<a id="a-5t"></a>此是无明恶对殊胜。</p>
  <p id="a5u">比丘白佛。<a id="a-5v"></a>大德。<a id="a-5w"></a>何者是无明顺缚殊胜。<a id="a-5x"></a>佛言。<a id="a-5y"></a>比丘。<a id="a-5z"></a>乃至有顶趣等三界众生。<a id="a-60"></a>于此谛中若未有智。<a id="a-61"></a>彼无空缺顺眠恒缚。<a id="a-62"></a>亦以彼故。<a id="a-63"></a>谓彼众生为具足缚。<a id="a-64"></a>若复善趣恶趣因果分中。<a id="a-65"></a>亦未有智。<a id="a-66"></a>彼微细者无色界众生。<a id="a-67"></a>次中者色界。<a id="a-68"></a>增上者欲界。<a id="a-69"></a>然彼微细次中增上。<a id="a-6A"></a>当来有生法尔顺缚。<a id="a-6B"></a>又比丘。<a id="a-6C"></a>若阿罗汉尽诸漏者。<a id="a-6D"></a>应知之障。<a id="a-6E"></a>彼亦是无明顺缚。<a id="a-6F"></a>如此无明远行顺缚。<a id="a-6G"></a>亦应可见。<a id="a-6H"></a>比丘。<a id="a-6I"></a>此是无明顺缚殊胜。</p>
  <p id="a6J">比丘白佛。<a id="a-6K"></a>大德。<a id="a-6L"></a>何者是无明对治殊胜。<a id="a-6M"></a>佛言。<a id="a-6N"></a>比丘。<a id="a-6O"></a>有二种智以为无明对治。<a id="a-6P"></a>一者因他音声或有不因。<a id="a-6Q"></a>是少分法界智。<a id="a-6R"></a>二者因他音声而非少分。<a id="a-6S"></a>是无量法界智。</p>
  <p id="a6T">比丘白佛。<a id="a-6U"></a>大德。<a id="a-6V"></a>所有少分法界智。<a id="a-6W"></a>何攀缘何种相何作业。<a id="a-6X"></a>云何可见。<a id="a-6Y"></a>佛言。<a id="a-6Z"></a>比丘。<a id="a-6a"></a>其少分法界智四念攀缘十六种相。<a id="a-6b"></a>与无明共而于烦恼。<a id="a-6c"></a>业生诸染作远离业。<a id="a-6d"></a>应如是见。</p>
  <p id="a6e">比丘白佛。<a id="a-6f"></a>大德。<a id="a-6g"></a>生苦云何可见。<a id="a-6h"></a>佛言。<a id="a-6i"></a>比丘。<a id="a-6j"></a>内因苦依止故。<a id="a-6k"></a>外因苦依止故。<a id="a-6l"></a>及彼二苦依止故。</p>
  <p id="a6m">比丘白佛。<a id="a-6n"></a>大德。<a id="a-6o"></a>何者是内因苦。<a id="a-6p"></a>佛言。<a id="a-6q"></a>比丘。<a id="a-6r"></a>病苦老苦死苦。</p>
  <p id="a6s">比丘白佛。<a id="a-6t"></a>大德。<a id="a-6u"></a>何者是外因苦。<a id="a-6v"></a>佛言。<a id="a-6w"></a>比丘。<a id="a-6x"></a>不爱和合苦。<a id="a-6y"></a>爱别离苦。<a id="a-6z"></a>若欲求时不得苦。</p>
  <p id="a70">比丘白佛。<a id="a-71"></a>大德。<a id="a-72"></a>何者是彼二依止苦。<a id="a-73"></a>佛言。<a id="a-74"></a>比丘。<a id="a-75"></a>略说五受众。</p>
  <p id="a76">比丘白佛。<a id="a-77"></a>大德。<a id="a-78"></a>何者是渴爱。<a id="a-79"></a>佛言。<a id="a-7A"></a>比丘。<a id="a-7B"></a>若于现在身中而有贪爱。</p>
  <p id="a7C">比丘白佛。<a id="a-7D"></a>大德。<a id="a-7E"></a>何者是更有渴爱。<a id="a-7F"></a>佛言。<a id="a-7G"></a>比丘。<a id="a-7H"></a>若于未来身中而有愿求。</p>
  <p id="a7I">比丘白佛。<a id="a-7J"></a>大德。<a id="a-7K"></a>何者是喜欲共行渴爱。<a id="a-7L"></a>佛言。<a id="a-7M"></a>比丘。<a id="a-7N"></a>若于己得摄取受用现在境界之中而有味着。</p>
  <p id="a7O">比丘白佛。<a id="a-7P"></a>大德。<a id="a-7Q"></a>何者是处处喜欲渴爱。<a id="a-7R"></a>佛言。<a id="a-7S"></a>比丘。<a id="a-7T"></a>若于未得境界之中。<a id="a-7U"></a>种种追求。</p>
  <p id="a7V">比丘白佛。<a id="a-7W"></a>大德。<a id="a-7X"></a>此之渴爱何者是无余断。<a id="a-7Y"></a>佛言。<a id="a-7Z"></a>比丘。<a id="a-7a"></a>见道应断。<a id="a-7b"></a>烦恼断故。<a id="a-7c"></a>下分上分结断故。<a id="a-7d"></a>未来苦果者渴爱断故。<a id="a-7e"></a>现在苦果者渴爱断故断。</p>
  <p id="a7f">比丘白佛。<a id="a-7g"></a>大德。<a id="a-7h"></a>何者是舍。<a id="a-7i"></a>佛言。<a id="a-7j"></a>比丘。<a id="a-7k"></a>若见道应断烦。<a id="a-7l"></a>恼断故断。</p>
  <p id="a7m">比丘白佛。<a id="a-7n"></a>大德。<a id="a-7o"></a>何者是究竟边。<a id="a-7p"></a>佛言。<a id="a-7q"></a>比丘。<a id="a-7r"></a>若修道应断。<a id="a-7s"></a>烦恼断故断。</p>
  <p id="a7t">比丘白佛。<a id="a-7u"></a>大德。<a id="a-7v"></a>何者是尽。<a id="a-7w"></a>佛言。<a id="a-7x"></a>比丘。<a id="a-7y"></a>若下分结断故断。</p>
  <p id="a7z">比丘白佛。<a id="a-80"></a>大德。<a id="a-81"></a>何者是离。<a id="a-82"></a>佛言。<a id="a-83"></a>比丘。<a id="a-84"></a>若上分结断故断。</p>
  <p id="a85">比丘白佛。<a id="a-86"></a>大德。<a id="a-87"></a>何者是灭。<a id="a-88"></a>佛言。<a id="a-89"></a>比丘。<a id="a-8A"></a>若毕竟断故断。</p>
  <p id="a8B">比丘白佛。<a id="a-8C"></a>大德。<a id="a-8D"></a>何者是寂。<a id="a-8E"></a>佛言。<a id="a-8F"></a>比丘。<a id="a-8G"></a>若未来苦果者渴爱断故断。</p>
  <p id="a8H">比丘白佛。<a id="a-8I"></a>大德。<a id="a-8J"></a>何者是没。<a id="a-8K"></a>佛言。<a id="a-8L"></a>比丘。<a id="a-8M"></a>若现在苦果者。<a id="a-8N"></a>渴爱断故断。</p>
  <p id="a8O">比丘白佛。<a id="a-8P"></a>大德。<a id="a-8Q"></a>何者是正见。<a id="a-8R"></a>佛言。<a id="a-8S"></a>比丘。<a id="a-8T"></a>若证见时前行智。<a id="a-8U"></a>若证见时智。<a id="a-8V"></a>若证见时后得智。<a id="a-8W"></a>超越所知方便教行故。</p>
  <p id="a8X">比丘白佛。<a id="a-8Y"></a>大德。<a id="a-8Z"></a>何者是正分别。<a id="a-8a"></a>佛言。<a id="a-8b"></a>比丘。<a id="a-8c"></a>于三宝中若正知已。<a id="a-8d"></a>依正信故于彼功德顺念分别。<a id="a-8e"></a>超越异论等教故。<a id="a-8f"></a>比丘白佛。<a id="a-8g"></a>大德。<a id="a-8h"></a>何者是正语。<a id="a-8i"></a>佛言。<a id="a-8j"></a>比丘。<a id="a-8k"></a>若圣所爱戒。<a id="a-8l"></a>无漏所摄无漏思惟共转者。<a id="a-8m"></a>远离四种口业。<a id="a-8n"></a>超越恶趣故。<a id="a-8o"></a>比丘白佛。<a id="a-8p"></a>大德。<a id="a-8q"></a>何者是正业。<a id="a-8r"></a>佛言。<a id="a-8s"></a>比丘。<a id="a-8t"></a>若圣所爱戒。<a id="a-8u"></a>无漏所摄无漏思惟共转者。<a id="a-8v"></a>远离三种身业。<a id="a-8w"></a>超越恶趣故。<a id="a-8x"></a>比丘白佛。<a id="a-8y"></a>大德。<a id="a-8z"></a>何者是正命。<a id="a-90"></a>佛言。<a id="a-91"></a>比丘。<a id="a-92"></a>若圣所爱戒。<a id="a-93"></a>无漏所摄无漏思惟共转者。<a id="a-94"></a>远离邪命所起身口业。<a id="a-95"></a>超越恶趣故。</p>
  <p id="a96">比丘白佛。<a id="a-97"></a>大德。<a id="a-98"></a>何者是正发。<a id="a-99"></a>佛言。<a id="a-9A"></a>比丘。<a id="a-9B"></a>若于上解脱中依止乐欲。<a id="a-9C"></a>发起精进。<a id="a-9D"></a>远离恶对。<a id="a-9E"></a>满足对治故。</p>
  <p id="a9F">比丘白佛。<a id="a-9G"></a>大德。<a id="a-9H"></a>何者是正念。<a id="a-9I"></a>佛言。<a id="a-9J"></a>比丘。<a id="a-9K"></a>若于止观合相应时。<a id="a-9L"></a>三种之相作依止已。<a id="a-9M"></a>时时于此三种相中。<a id="a-9N"></a>以不放逸共入正住。<a id="a-9O"></a>于缘境中心数不忘。<a id="a-9P"></a>于修道中超越不相应故。</p>
  <p id="a9Q">比丘白佛。<a id="a-9R"></a>大德。<a id="a-9S"></a>何者是正定。<a id="a-9T"></a>佛言。<a id="a-9U"></a>比丘。<a id="a-9V"></a>若其此等七种定。<a id="a-9W"></a>具修治作已一心专向。<a id="a-9X"></a>乃至此等七种与差别行作依止故。<a id="a-9Y"></a>与殊胜功德出生作依止故。<a id="a-9Z"></a>比丘白佛。<a id="a-9a"></a>大德。<a id="a-9b"></a>若如是念处等诸觉助法。<a id="a-9c"></a>皆摄为道。<a id="a-9d"></a>何故惟说圣八分道。<a id="a-9e"></a>以为道相。<a id="a-9f"></a>佛言。<a id="a-9g"></a>比丘。<a id="a-9h"></a>以圣八分道故。<a id="a-9i"></a>彼余所有诸觉助法皆此摄故。</p>
  <p id="a9j">比丘白佛。<a id="a-9k"></a>大德。<a id="a-9l"></a>若此苦中有四种相。<a id="a-9m"></a>于中何者是无常相。<a id="a-9n"></a>佛言。<a id="a-9o"></a>比丘。<a id="a-9p"></a>苦中若见生灭之法。<a id="a-9q"></a>此是其相。</p>
  <p id="a9r">比丘白佛。<a id="a-9s"></a>大德。<a id="a-9t"></a>何者是苦相。<a id="a-9u"></a>佛言。<a id="a-9v"></a>比丘。<a id="a-9w"></a>仍彼生灭之法作依止已。<a id="a-9x"></a>若见三苦顺缚。<a id="a-9y"></a>此是其相。</p>
  <p id="a9z">比丘白佛。<a id="a-A0"></a>大德。<a id="a-A1"></a>何者是空相。<a id="a-A2"></a>佛言。<a id="a-A3"></a>比丘。<a id="a-A4"></a>苦中若见离于我物。<a id="a-A5"></a>此是其相。</p>
  <p id="aA6">比丘白佛。<a id="a-A7"></a>大德。<a id="a-A8"></a>何者是无我相。<a id="a-A9"></a>佛言。<a id="a-AA"></a>比丘。<a id="a-AB"></a>苦中若见我自离相。<a id="a-AC"></a>此是其相。<a id="a-AD"></a>比丘白佛。<a id="a-AE"></a>大德。<a id="a-AF"></a>若此四种以为集相。<a id="a-AG"></a>于中何者是因相。<a id="a-AH"></a>佛言。<a id="a-AI"></a>比丘。<a id="a-AJ"></a>于渴爱中若见种苦种子因体。<a id="a-AK"></a>此是其相。</p>
  <p id="aAL">比丘白佛。<a id="a-AM"></a>大德。<a id="a-AN"></a>何者是集相。<a id="a-AO"></a>佛言。<a id="a-AP"></a>比丘。<a id="a-AQ"></a>于渴爱中若见相续生因体。<a id="a-AR"></a>此是其相。</p>
  <p id="aAS">比丘白佛。<a id="a-AT"></a>大德。<a id="a-AU"></a>何者是生相。<a id="a-AV"></a>佛言。<a id="a-AW"></a>比丘。<a id="a-AX"></a>于渴爱中若见五趣差别生因体。<a id="a-AY"></a>此是其相。</p>
  <p id="aAZ">比丘白佛。<a id="a-Aa"></a>大德。<a id="a-Ab"></a>何者是缘相。<a id="a-Ac"></a>佛言。<a id="a-Ad"></a>比丘。<a id="a-Ae"></a>于渴爱中若见彼余别缘执持因体。<a id="a-Af"></a>此是其相。</p>
  <p id="aAg">比丘白佛。<a id="a-Ah"></a>大德。<a id="a-Ai"></a>若此灭谛有四种相。<a id="a-Aj"></a>于中何者是灭相。<a id="a-Ak"></a>佛言。<a id="a-Al"></a>比丘。<a id="a-Am"></a>于解脱中若见灭烦恼。<a id="a-An"></a>此是其相。</p>
  <p id="aAo">比丘白佛。<a id="a-Ap"></a>大德。<a id="a-Aq"></a>何者是止相。<a id="a-Ar"></a>佛言。<a id="a-As"></a>比丘。<a id="a-At"></a>于解脱中若见止苦。<a id="a-Au"></a>此是其相。</p>
  <p id="aAv">比丘白佛。<a id="a-Aw"></a>大德。<a id="a-Ax"></a>何者是妙相。<a id="a-Ay"></a>佛言。<a id="a-Az"></a>比丘。<a id="a-B0"></a>于解脱中若见无罪净乐。<a id="a-B1"></a>此是其相。<a id="a-B2"></a>比丘白佛。<a id="a-B3"></a>大德。<a id="a-B4"></a>何者是出相。<a id="a-B5"></a>佛言。<a id="a-B6"></a>比丘。<a id="a-B7"></a>于解脱中若见出无常。<a id="a-B8"></a>此是其相。<a id="a-B9"></a>比丘白佛。<a id="a-BA"></a>大德。<a id="a-BB"></a>若此四种以为道相。<a id="a-BC"></a>于中何者是道相。<a id="a-BD"></a>佛言。<a id="a-BE"></a>比丘。<a id="a-BF"></a>于此道中若见所知相应及无颠倒。<a id="a-BG"></a>此是其相。</p>
  <p id="aBH">比丘白佛。<a id="a-BI"></a>大德。<a id="a-BJ"></a>何者是如相。<a id="a-BK"></a>佛言。<a id="a-BL"></a>比丘。<a id="a-BM"></a>于此道中若见出世无漏。<a id="a-BN"></a>此是其相。<a id="a-BO"></a>比丘白佛。<a id="a-BP"></a>大德。<a id="a-BQ"></a>何者是迹相。<a id="a-BR"></a>佛言。<a id="a-BS"></a>比丘。<a id="a-BT"></a>于圣道中若见行于顺行。<a id="a-BU"></a>此是其相。</p>
  <p id="aBV">比丘白佛。<a id="a-BW"></a>大德。<a id="a-BX"></a>何者是乘相。<a id="a-BY"></a>佛言。<a id="a-BZ"></a>比丘。<a id="a-Ba"></a>于此道中若见无上。<a id="a-Bb"></a>此是其相。</p>
  <p id="aBc">比丘白佛。<a id="a-Bd"></a>大德。<a id="a-Be"></a>何故惟四圣谛。<a id="a-Bf"></a>佛言。<a id="a-Bg"></a>比丘。<a id="a-Bh"></a>共因果染净。<a id="a-Bi"></a>皆此摄故(共因果者染则因果共染净则因果共净故名共也)。</p>
  <p id="aBj">比丘白佛。<a id="a-Bk"></a>大德。<a id="a-Bl"></a>此苦等谛。<a id="a-Bm"></a>何故渐次说谛。<a id="a-Bn"></a>佛言。<a id="a-Bo"></a>比丘。<a id="a-Bp"></a>病由脱药相似法故(病谓苦由谓集脱谓灭药谓道)。</p>
  <p id="aBq">比丘白佛。<a id="a-Br"></a>大德。<a id="a-Bs"></a>此四圣谛为一时证见。<a id="a-Bt"></a>为渐次证见。<a id="a-Bu"></a>佛言。<a id="a-Bv"></a>比丘。<a id="a-Bw"></a>有道理故一时证见。<a id="a-Bx"></a>有道理故渐次证见(道理亦名因缘亦名方便)。<a id="a-By"></a>比丘白佛。<a id="a-Bz"></a>大德。<a id="a-C0"></a>若一时证见有何道理。<a id="a-C1"></a>佛言。<a id="a-C2"></a>比丘。<a id="a-C3"></a>自内知谛真智境界。<a id="a-C4"></a>攀缘非安立义。<a id="a-C5"></a>以总攀缘故。<a id="a-C6"></a>一时证见。<a id="a-C7"></a>比丘白佛。<a id="a-C8"></a>大德。<a id="a-C9"></a>若渐次证见有何道理。<a id="a-CA"></a>佛言。<a id="a-CB"></a>比丘。<a id="a-CC"></a>已修治智及后得者。<a id="a-CD"></a>自相因果观察其相。<a id="a-CE"></a>以非总攀缘故。<a id="a-CF"></a>渐次证见。</p>
  <p id="aCG">比丘白佛。<a id="a-CH"></a>大德。<a id="a-CI"></a>若世尊说四圣谛。<a id="a-CJ"></a>何故复说二谛。<a id="a-CK"></a>世谛及最胜义谛。<a id="a-CL"></a>佛言。<a id="a-CM"></a>比丘。<a id="a-CN"></a>于此四圣谛中。<a id="a-CO"></a>若法住智境界。<a id="a-CP"></a>彼是世谛。<a id="a-CQ"></a>若复自内最胜义智境界。<a id="a-CR"></a>非安立智境界。<a id="a-CS"></a>彼是最胜义谛。<a id="a-CT"></a>应如是见。</p>
  <p id="aCU">比丘白佛。<a id="a-CV"></a>大德。<a id="a-CW"></a>若四圣谛非圣亦谛圣亦谛。<a id="a-CX"></a>何故以圣而名此谛。<a id="a-CY"></a>以圣谛故世尊所说。<a id="a-CZ"></a>佛言。<a id="a-Ca"></a>比丘。<a id="a-Cb"></a>虽非圣者。<a id="a-Cc"></a>亦于此谛法体之中。<a id="a-Cd"></a>无智而信故。<a id="a-Ce"></a>圣者于此法体之中。<a id="a-Cf"></a>有智而信故。<a id="a-Cg"></a>以是义故。<a id="a-Ch"></a>此为圣谛。<a id="a-Ci"></a>应如是见。</p>
  <p id="aCj">比丘白佛。<a id="a-Ck"></a>大德。<a id="a-Cl"></a>非少分无量法界智。<a id="a-Cm"></a>何攀缘何种相何作业。<a id="a-Cn"></a>佛言。<a id="a-Co"></a>比丘。<a id="a-Cp"></a>亦四圣谛以为攀缘。<a id="a-Cq"></a>清净想谛为相。<a id="a-Cr"></a>一切种入谛为相。<a id="a-Cs"></a>与一切众生。<a id="a-Ct"></a>作一切义利为相。<a id="a-Cu"></a>又少分法界智者。<a id="a-Cv"></a>声闻不背众生义利。<a id="a-Cw"></a>不现前为相。<a id="a-Cx"></a>缘觉背众生义利为相。<a id="a-Cy"></a>又无量法界智者。<a id="a-Cz"></a>远离为业。<a id="a-D0"></a>谓离一切种烦恼及所应知障故。<a id="a-D1"></a>与依止为业。<a id="a-D2"></a>谓与得至一切种遍智善净法界。<a id="a-D3"></a>作依止故。<a id="a-D4"></a>覆护为业。<a id="a-D5"></a>谓覆护诸众生等诸处逼恼故。<a id="a-D6"></a>比丘。<a id="a-D7"></a>此是无明对治殊胜。<a id="a-D8"></a>诸比丘言。<a id="a-D9"></a>善哉大德。<a id="a-DA"></a>彼等比丘于世尊说。<a id="a-DB"></a>欢喜默然而住。<a id="a-DC"></a>彼诸比丘于世尊说。<a id="a-DD"></a>其心悦乐皆大欢喜。</p>
 </body>
</html>