<!doctype html>
<html id="z3IBTfqMP" data-ver="42">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">缘生经并论序</h1>
  <p id="a2">原是一心积为三界，<a id="a-3"></a>痴流漫远苦树郁高，<a id="a-4"></a>欲讨其际难测其本，<a id="a-5"></a>理极实相之门，<a id="a-6"></a>筌穷假名之域，<a id="a-7"></a>五因七果十有二分，<a id="a-8"></a>缘生之法总备于此。<a id="a-9"></a>凡则迷而起妄，<a id="a-A"></a>圣则悟以通真，<a id="a-B"></a>下似兔浮，<a id="a-C"></a>上如象度，<a id="a-D"></a>大哉妙觉！<a id="a-E"></a>渊乎洞尽十地，<a id="a-F"></a>与双林俱畅闻域共，<a id="a-G"></a>稻芉咸敷至若此经，<a id="a-H"></a>独包彼例彼所未说。<a id="a-I"></a>此乃具演攀缘为首对治为末，<a id="a-J"></a>总则一十一问，<a id="a-K"></a>别则百二十问。<a id="a-L"></a>其旨微而密，<a id="a-M"></a>其辞约而隐，<a id="a-N"></a>经之纲目摄在兹焉。<a id="a-O"></a>并有圣者郁楞迦附此经旨，<a id="a-P"></a>作论显发其论也。<a id="a-Q"></a>遍取三乘之意，<a id="a-R"></a>不执一部之筌，<a id="a-S"></a>先立偈章后兴论释，<a id="a-T"></a>偈有三十故亦名三十论也。<a id="a-U"></a>大业二年十月南贤豆国(旧名天竺者讹也)三藏法师达磨笈多与故翻经法师产琮，<a id="a-V"></a>在东都上林园依林邑所获贤豆梵本译为隋言，<a id="a-W"></a>三年九月其功乃竟，<a id="a-X"></a>经二卷论一卷。<a id="a-Y"></a>三藏师字论闲明义解沉密琮，<a id="a-Z"></a>法师博通经论兼善梵文，<a id="a-a"></a>共对叶本更相控击，<a id="a-b"></a>一言靡遗三覆逾审，<a id="a-c"></a>辞颇简质意存允正，<a id="a-d"></a>比之昔人差无尤失，<a id="a-e"></a>真曰法灯足称智藏，<a id="a-f"></a>愿穷后际常益世间云尔。</p>
 </body>
</html>