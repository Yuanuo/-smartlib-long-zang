<!doctype html>
<html id="z3IBTfsMQ" data-ver="714">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="大乘五大部外重译经">
  <meta period="隋">
 </head>
 <body>
  <h1 id="a1">佛说缘生初胜分法本经卷上</h1>
  <p id="a2">如是我闻。<a id="a-3"></a>一时婆伽婆。<a id="a-4"></a>在舍啰婆悉帝城胜林给孤独园。<a id="a-5"></a>尔时众多比丘集坐住堂。<a id="a-6"></a>作是议论。<a id="a-7"></a>言诸命者等。<a id="a-8"></a>世尊曾以无量诸门。<a id="a-9"></a>说十二分缘生。<a id="a-A"></a>于彼最初演说无明以为缘体。<a id="a-B"></a>有何因缘。<a id="a-C"></a>一切烦恼诸行缘中。<a id="a-D"></a>惟说无明以为缘体。<a id="a-E"></a>于此无明见何胜异。<a id="a-F"></a>是诸比丘集坐住堂议论未竟。<a id="a-G"></a>世尊昼日游于定行。<a id="a-H"></a>以天耳清净过人。<a id="a-I"></a>闻其议论。<a id="a-J"></a>于日后分从定行起诣彼住堂。<a id="a-K"></a>到已在比丘众前。<a id="a-L"></a>于常所设座上坐。<a id="a-M"></a>坐讫世尊。<a id="a-N"></a>告诸比丘言。<a id="a-O"></a>比丘。<a id="a-P"></a>何故集坐住堂议论未竟。<a id="a-Q"></a>有何议论于此集坐。<a id="a-R"></a>诸比丘言。<a id="a-S"></a>大德。<a id="a-T"></a>此众多比丘集坐在堂作是议论。<a id="a-U"></a>言诸命者等。<a id="a-V"></a>世尊曾以无量诸门。<a id="a-W"></a>说十二分缘生。<a id="a-X"></a>于彼最初演说无明以为缘体。<a id="a-Y"></a>有何因缘。<a id="a-Z"></a>一切烦恼诸行缘中。<a id="a-a"></a>惟说无明以为缘体。<a id="a-b"></a>于此无明见何胜异。<a id="a-c"></a>大德。<a id="a-d"></a>我等众多比丘集坐住堂议论未竟。<a id="a-e"></a>有如是议于此集坐。<a id="a-f"></a>如是语已。<a id="a-g"></a>世尊告诸比丘。<a id="a-h"></a>有法门名缘生初胜分。<a id="a-i"></a>善听善思。<a id="a-j"></a>当为汝说。<a id="a-k"></a>何者缘生初胜分法门。<a id="a-l"></a>诸比丘。<a id="a-m"></a>有十一种。<a id="a-n"></a>胜异中胜异故。<a id="a-o"></a>安立无明为缘生初缘。<a id="a-p"></a>何者十一。<a id="a-q"></a>所谓攀缘胜异。<a id="a-r"></a>种相胜异。<a id="a-s"></a>由绪胜异。<a id="a-t"></a>等起胜异。<a id="a-u"></a>转生胜异。<a id="a-v"></a>颠倒胜异。<a id="a-w"></a>相胜异。<a id="a-x"></a>业胜异。<a id="a-y"></a>障碍胜异。<a id="a-z"></a>顺缚胜异。<a id="a-10"></a>对治胜异。</p>
  <p id="a11">尔时有异比丘。<a id="a-12"></a>即从坐起整衣一髆。<a id="a-13"></a>向世尊所合掌曲躬。<a id="a-14"></a>白言大德。<a id="a-15"></a>何者无明攀缘胜异。<a id="a-16"></a>佛言比丘。<a id="a-17"></a>因果俱过恶。<a id="a-18"></a>一切染分因果。<a id="a-19"></a>俱功德一切净分。<a id="a-1A"></a>并为无明之所攀缘。<a id="a-1B"></a>比丘。<a id="a-1C"></a>此是无明攀缘胜异。</p>
  <p id="a1D">比丘白佛。<a id="a-1E"></a>大德。<a id="a-1F"></a>何者无明种类胜异。<a id="a-1G"></a>佛言比丘。<a id="a-1H"></a>覆于真实显不真实。<a id="a-1I"></a>比丘。<a id="a-1J"></a>此是无明种类胜异。<a id="a-1K"></a>比丘白佛。<a id="a-1L"></a>大德。<a id="a-1M"></a>何者无明由绪胜异。<a id="a-1N"></a>佛言比丘。<a id="a-1O"></a>于一切烦恼染业染生染。<a id="a-1P"></a>而作由绪根本住处故。</p>
  <p id="a1Q">比丘白佛。<a id="a-1R"></a>大德。<a id="a-1S"></a>何者一切烦恼染。<a id="a-1T"></a>佛言比丘。<a id="a-1U"></a>略说三种烦恼。<a id="a-1V"></a>一切烦恼染。<a id="a-1W"></a>所谓无慧烦恼。<a id="a-1X"></a>疑慧烦恼。<a id="a-1Y"></a>邪慧烦恼。<a id="a-1Z"></a>比丘白佛。<a id="a-1a"></a>大德。<a id="a-1b"></a>何者一切业染。<a id="a-1c"></a>佛言比丘。<a id="a-1d"></a>略说自相三种差别(谓身口意也)及障碍对治相。<a id="a-1e"></a>三种差别(障碍者非福也对治者福及不动也)总摄业染。</p>
  <p id="a1f">比丘白佛。<a id="a-1g"></a>大德。<a id="a-1h"></a>何者一切种生染。<a id="a-1i"></a>佛言比丘。<a id="a-1j"></a>略说三受依止。<a id="a-1k"></a>所谓苦受乐受不苦不乐受。<a id="a-1l"></a>三种苦故。<a id="a-1m"></a>所谓苦苦坏苦行苦。<a id="a-1n"></a>总摄生染。</p>
  <p id="a1o">比丘白佛。<a id="a-1p"></a>大德。<a id="a-1q"></a>云何此一切种烦恼染业染生染。<a id="a-1r"></a>皆以无明而作由绪根本住处。<a id="a-1s"></a>佛言比丘。<a id="a-1t"></a>于实谛中二种愚故。<a id="a-1u"></a>未生烦恼染而令其生。<a id="a-1v"></a>若已生者渐大增多。<a id="a-1w"></a>未生业染而令其生。<a id="a-1x"></a>若已生者复随积集。<a id="a-1y"></a>未生生染而令其生。<a id="a-1z"></a>若已生者不可移转。<a id="a-20"></a>是故说言一切种烦恼染业染生染。<a id="a-21"></a>皆以无明而作由绪根本住处。<a id="a-22"></a>比丘。<a id="a-23"></a>此是无明由绪胜异。</p>
  <p id="a24">比丘白佛。<a id="a-25"></a>大德。<a id="a-26"></a>何者无明等起胜异。<a id="a-27"></a>佛言。<a id="a-28"></a>比丘。<a id="a-29"></a>此无明于来世苦谛所摄更生之身。<a id="a-2A"></a>愚惑不了。<a id="a-2B"></a>于现在苦谛所摄已得之身。<a id="a-2C"></a>亦愚惑不了。<a id="a-2D"></a>由此愚惑故。<a id="a-2E"></a>摄聚缘生及转出缘生。<a id="a-2F"></a>和合摄聚和合转出。<a id="a-2G"></a>此二种缘生及来世现在二身愚惑。<a id="a-2H"></a>皆以无明为等起之缘。</p>
  <p id="a2I">比丘白佛。<a id="a-2J"></a>大德。<a id="a-2K"></a>何者摄聚缘生和合摄聚。<a id="a-2L"></a>佛言。<a id="a-2M"></a>比丘。<a id="a-2N"></a>初无明缘行。<a id="a-2O"></a>行缘识。<a id="a-2P"></a>如是名色六入触缘受。<a id="a-2Q"></a>是名摄聚缘生和合摄聚。</p>
  <p id="a2R">比丘白佛。<a id="a-2S"></a>大德。<a id="a-2T"></a>何者转出缘生和合转出。<a id="a-2U"></a>佛言。<a id="a-2V"></a>比丘。<a id="a-2W"></a>第二无明缘中。<a id="a-2X"></a>受缘爱。<a id="a-2Y"></a>爱缘取。<a id="a-2Z"></a>如是有缘生。<a id="a-2a"></a>乃至生缘老死。<a id="a-2b"></a>是名转出缘生和合转出。</p>
  <p id="a2c">比丘白佛。<a id="a-2d"></a>大德。<a id="a-2e"></a>云何初无明。<a id="a-2f"></a>于彼摄聚缘生和合摄聚而作起缘。<a id="a-2g"></a>佛言。<a id="a-2h"></a>比丘。<a id="a-2i"></a>此一于更生身。<a id="a-2j"></a>愚惑不了求于更生。<a id="a-2k"></a>以此愚惑求更生故。<a id="a-2l"></a>于更生中见其好事。<a id="a-2m"></a>然于现在爱不爱境。<a id="a-2n"></a>由执着分别故。<a id="a-2o"></a>作非福行。<a id="a-2p"></a>所谓于众具生贫。<a id="a-2q"></a>于损恼生嗔相应故。<a id="a-2r"></a>则于好恶不持思量。<a id="a-2s"></a>便作放逸迷惑之行。<a id="a-2t"></a>他世恶事思念而不觉知。<a id="a-2u"></a>是故彼非福行。<a id="a-2v"></a>无明作缘。<a id="a-2w"></a>若复于更生中或见好事。<a id="a-2x"></a>或见出道。<a id="a-2y"></a>乃作福行及不动行。<a id="a-2z"></a>或因说法觉知。<a id="a-30"></a>或自修习静念。<a id="a-31"></a>彼觉念中虽有善心而非正思。<a id="a-32"></a>彼以此故。<a id="a-33"></a>则为更生迷惑之所牵引。<a id="a-34"></a>所谓于更生中见其好事。<a id="a-35"></a>不怯弱故。<a id="a-36"></a>见其出道。<a id="a-37"></a>不怯弱故。<a id="a-38"></a>彼福非福不动行。<a id="a-39"></a>恶对对治相等。<a id="a-3A"></a>六识身中共生共灭。<a id="a-3B"></a>则于现在报识生灭之中。<a id="a-3C"></a>安置彼等诸行熏习。<a id="a-3D"></a>后新出生。<a id="a-3E"></a>所有种子。<a id="a-3F"></a>摄取相应故。<a id="a-3G"></a>所有种子既皆摄取。<a id="a-3H"></a>后若出生则有次第。<a id="a-3I"></a>谓摄名色六入触等。<a id="a-3J"></a>渐当出生彼名色等于此现在报识之中。<a id="a-3K"></a>且生因相未是果相。<a id="a-3L"></a>是故说名摄聚缘生。<a id="a-3M"></a>比丘。<a id="a-3N"></a>此是第一无明于摄聚缘生和合摄聚而作起缘。<a id="a-3O"></a>比丘白佛。<a id="a-3P"></a>大德。<a id="a-3Q"></a>云何后无明。<a id="a-3R"></a>于彼转出缘生和合转出而作起缘。<a id="a-3S"></a>佛言比丘。<a id="a-3T"></a>此一于现在身所起迷惑。<a id="a-3U"></a>以六入触。<a id="a-3V"></a>作缘生受。<a id="a-3W"></a>即得其味。<a id="a-3X"></a>以得味故当来还求此类之受。<a id="a-3Y"></a>有所求时便起于取。<a id="a-3Z"></a>于乐受中渴爱作缘则生欲取。<a id="a-3a"></a>言欲取者分别欲故。<a id="a-3b"></a>彼为先首方有欲界烦恼。<a id="a-3c"></a>若复新受为缘。<a id="a-3d"></a>则生无有渴爱。<a id="a-3e"></a>共厌离行。<a id="a-3f"></a>此与厌离相应未为道理。<a id="a-3g"></a>彼依渴爱。<a id="a-3h"></a>以非方便求无有时。<a id="a-3i"></a>则有出离邪见决定邪见及彼二依止邪见(依亦有二合为四种)。<a id="a-3j"></a>由彼令此渴爱缘取。<a id="a-3k"></a>若复彼取为依。<a id="a-3l"></a>未得离欲。<a id="a-3m"></a>如是死时。<a id="a-3n"></a>然此四见及欲界烦恼。<a id="a-3o"></a>以欲渴爱作缘生取。<a id="a-3p"></a>若复离欲离色。<a id="a-3q"></a>彼色界渴爱。<a id="a-3r"></a>无色界渴爱生得常有。<a id="a-3s"></a>若色界无色界中烦恼生时。<a id="a-3t"></a>色界无色界便起于取。<a id="a-3u"></a>彼色无色界烦恼及此诸见。<a id="a-3v"></a>或以色界渴爱。<a id="a-3w"></a>作缘生取。<a id="a-3x"></a>或以无色界渴爱。<a id="a-3y"></a>作缘生取。<a id="a-3z"></a>如是渴爱缘取故。<a id="a-40"></a>已得诸行熏习报识共取而生。<a id="a-41"></a>彼取摄已。<a id="a-42"></a>先所集行所有所有渴爱未灭。<a id="a-43"></a>彼处彼处则当现前。<a id="a-44"></a>为令自身转出故。<a id="a-45"></a>以是因缘。<a id="a-46"></a>有于出生故。<a id="a-47"></a>说彼行为有。<a id="a-48"></a>彼取力故。<a id="a-49"></a>行既为有。<a id="a-4A"></a>于此死已先所摄聚。<a id="a-4B"></a>当出生者作缘转出。<a id="a-4C"></a>是故说名有缘生。<a id="a-4D"></a>于转出中。<a id="a-4E"></a>出生时相坏异于昔。<a id="a-4F"></a>复至彼边则有死退寿命终尽。<a id="a-4G"></a>是故说名生缘老死。<a id="a-4H"></a>比丘。<a id="a-4I"></a>此是第二无明。<a id="a-4J"></a>于转出缘生和合转出而作起缘。<a id="a-4K"></a>比丘白佛。<a id="a-4L"></a>大德。<a id="a-4M"></a>何故转出缘生中渴取二种。<a id="a-4N"></a>而不说为诸行缘也。<a id="a-4O"></a>佛言比丘。<a id="a-4P"></a>渴取自界。<a id="a-4Q"></a>分齐断故。<a id="a-4R"></a>如欲渴及取。<a id="a-4S"></a>不应作色界无色界不动行。<a id="a-4T"></a>缘非境界故。<a id="a-4U"></a>如欲渴。<a id="a-4V"></a>于不动行中如是色渴。<a id="a-4W"></a>于无色界中无色渴。<a id="a-4X"></a>于欲界色界中色渴。<a id="a-4Y"></a>于欲界中亦尔。</p>
  <p id="a4Z">比丘白佛。<a id="a-4a"></a>大德。<a id="a-4b"></a>何故欲渴及取。<a id="a-4c"></a>不与福非福行为缘。<a id="a-4d"></a>佛言比丘。<a id="a-4e"></a>于此现前所有境界。<a id="a-4f"></a>爱与不爱而为增上。<a id="a-4g"></a>以有欲渴起不善根。<a id="a-4h"></a>作非福行。<a id="a-4i"></a>由于共因果非福行中。<a id="a-4j"></a>不知其恶故。<a id="a-4k"></a>所谓心恶及所作恶。<a id="a-4l"></a>以不知故起非福行。<a id="a-4m"></a>而彼心及所作恶等。<a id="a-4n"></a>惟以无明为缘。<a id="a-4o"></a>非渴为缘。<a id="a-4p"></a>与不善根不共境界故。<a id="a-4q"></a>若以欲渴作于福行。<a id="a-4r"></a>依信乃作。<a id="a-4s"></a>谓信死必生生必藉缘。<a id="a-4t"></a>以信摄故所有渴取。<a id="a-4u"></a>我但施设为障覆无记。<a id="a-4v"></a>若法障覆无记则不能起行。<a id="a-4w"></a>由于共因果福行中不知出离故。<a id="a-4x"></a>求可爱生便作福行。<a id="a-4y"></a>是故虽云福行。<a id="a-4z"></a>亦以无明为缘。</p>
  <p id="a50">比丘白佛。<a id="a-51"></a>大德。<a id="a-52"></a>何故色界渴取。<a id="a-53"></a>不与色界不动行为缘。<a id="a-54"></a>佛言。<a id="a-55"></a>比丘。<a id="a-56"></a>未离欲者。<a id="a-57"></a>色渴未生未得住处。<a id="a-58"></a>彼未有时未得住处故。<a id="a-59"></a>不能为色界不动行缘令其得起。<a id="a-5A"></a>如色界渴于色界不动行中。<a id="a-5B"></a>如是无色界渴于无色界不动行中亦尔。<a id="a-5C"></a>由于色界身无色界身有过恶中见其好事。<a id="a-5D"></a>想而思惟。<a id="a-5E"></a>或因说法。<a id="a-5F"></a>或因教授法故。<a id="a-5G"></a>有此不正思惟。<a id="a-5H"></a>与彼行为缘。<a id="a-5I"></a>然此不正思惟。<a id="a-5J"></a>为无明所引。<a id="a-5K"></a>不正思惟果。<a id="a-5L"></a>共无明和合。<a id="a-5M"></a>与不动行为缘故。<a id="a-5N"></a>是故彼不动行。<a id="a-5O"></a>亦以无明为缘。<a id="a-5P"></a>应知比丘。<a id="a-5Q"></a>又一无有渴为依故。<a id="a-5R"></a>作诸福行及不动行。<a id="a-5S"></a>由无有渴故。<a id="a-5T"></a>则见诸有过恶。<a id="a-5U"></a>何肯更求当有。<a id="a-5V"></a>然复于无有中不如实知。<a id="a-5W"></a>以不如实知。<a id="a-5X"></a>又未得对治道故。<a id="a-5Y"></a>迷非对治为对治想。<a id="a-5Z"></a>便作福行及不动行。<a id="a-5a"></a>比丘。<a id="a-5b"></a>以此因缘。<a id="a-5c"></a>应知惟以无明缘行。<a id="a-5d"></a>非渴取为缘。</p>
  <p id="a5e">比丘白佛。<a id="a-5f"></a>大德。<a id="a-5g"></a>若行于六识身中。<a id="a-5h"></a>和合共生者。<a id="a-5i"></a>何故说言行缘于识。<a id="a-5j"></a>佛言。<a id="a-5k"></a>比丘。<a id="a-5l"></a>此六识身中福非福不动等行。<a id="a-5m"></a>和合共生共灭。<a id="a-5n"></a>即于果报识中安置诸行熏习。<a id="a-5o"></a>于后新异出生报识。<a id="a-5p"></a>作引方便。<a id="a-5q"></a>是故说言行缘于识。</p>
  <p id="a5r">比丘白佛。<a id="a-5s"></a>大德。<a id="a-5t"></a>名色六入触受诸分。<a id="a-5u"></a>于识中同时摄聚种子。<a id="a-5v"></a>何故说时随次第说。<a id="a-5w"></a>佛言比丘。<a id="a-5x"></a>未来次第生转故。<a id="a-5y"></a>比丘白佛。<a id="a-5z"></a>大德。<a id="a-60"></a>何故说名色六入触受等为禅磨。<a id="a-61"></a>义翻为生谓一报未死已前总名。<a id="a-62"></a>非初受生。<a id="a-63"></a>佛言比丘。<a id="a-64"></a>共因受用依止。<a id="a-65"></a>及共因受用故。</p>
  <p id="a66">比丘白佛。<a id="a-67"></a>大德。<a id="a-68"></a>若惟名生无色。<a id="a-69"></a>当有何过。<a id="a-6A"></a>佛言比丘。<a id="a-6B"></a>若名不住色中者。<a id="a-6C"></a>禅磨续转则不相应。</p>
  <p id="a6D">比丘白佛。<a id="a-6E"></a>大德。<a id="a-6F"></a>若惟色生无名。<a id="a-6G"></a>当有何过。<a id="a-6H"></a>佛言比丘。<a id="a-6I"></a>色若不与名合。<a id="a-6J"></a>不被摄持。<a id="a-6K"></a>则当坏失不得增长。</p>
  <p id="a6L">比丘白佛。<a id="a-6M"></a>大德。<a id="a-6N"></a>若惟识缘六入。<a id="a-6O"></a>当有何过。<a id="a-6P"></a>佛言比丘。<a id="a-6Q"></a>于其始时未满六入。<a id="a-6R"></a>惟有身根及以意根。<a id="a-6S"></a>其所转生未可得有。<a id="a-6T"></a>此两根体。<a id="a-6U"></a>其惟名色在于初时。<a id="a-6V"></a>以为次第。<a id="a-6W"></a>与彼六入满足为缘。<a id="a-6X"></a>是故说言名色缘六入。</p>
  <p id="a6Y">比丘白佛。<a id="a-6Z"></a>大德。<a id="a-6a"></a>若惟六入满足则是禅磨究竟。<a id="a-6b"></a>何故复说触及受也。<a id="a-6c"></a>佛言比丘。<a id="a-6d"></a>此六入禅磨究竟者。<a id="a-6e"></a>是受用依止究竟而未受用。<a id="a-6f"></a>必受用究竟者。<a id="a-6g"></a>乃是共因领受。<a id="a-6h"></a>是故受用依止究竟。<a id="a-6i"></a>及受用究竟。<a id="a-6j"></a>得名禅磨究竟应知。</p>
  <p id="a6k">比丘白佛。<a id="a-6l"></a>大德。<a id="a-6m"></a>此以无明缘渴。<a id="a-6n"></a>亦说受缘。<a id="a-6o"></a>若惟无明缘渴不以受缘。<a id="a-6p"></a>当有何过。<a id="a-6q"></a>佛言比丘。<a id="a-6r"></a>三种渴三种有。<a id="a-6s"></a>一时转生。<a id="a-6t"></a>故然以受缘渴故。<a id="a-6u"></a>相待为力则不转生。<a id="a-6v"></a>是故不惟无明缘渴。<a id="a-6w"></a>比丘白佛。<a id="a-6x"></a>大德。<a id="a-6y"></a>若惟受缘于渴。<a id="a-6z"></a>当有何过。<a id="a-70"></a>佛言比丘。<a id="a-71"></a>一切诸渴皆以受为缘。<a id="a-72"></a>然复有受非是渴缘。<a id="a-73"></a>乃与诸渴而作灭缘。<a id="a-74"></a>是故不惟受缘于渴。</p>
  <p id="a75">比丘白佛。<a id="a-76"></a>大德。<a id="a-77"></a>若惟渴缘于有。<a id="a-78"></a>不以取缘。<a id="a-79"></a>当有何过。<a id="a-7A"></a>佛言比丘。<a id="a-7B"></a>渴名为求。<a id="a-7C"></a>于彼恶趣必无求者。<a id="a-7D"></a>然作非福之行。<a id="a-7E"></a>虽求善趣恒与相违。<a id="a-7F"></a>果转生时非渴为缘。<a id="a-7G"></a>自以取缘令其转生。<a id="a-7H"></a>比丘所云。<a id="a-7I"></a>无有渴者。<a id="a-7J"></a>名无有求。<a id="a-7K"></a>此无有求。<a id="a-7L"></a>虽是相违。<a id="a-7M"></a>然作福不动行果亦转生。<a id="a-7N"></a>比丘。<a id="a-7O"></a>以此因缘不惟渴缘于有。</p>
  <p id="a7P">比丘白佛。<a id="a-7Q"></a>大德。<a id="a-7R"></a>若取缘有有缘生者。<a id="a-7S"></a>何故不说彼取及有以为集谛。<a id="a-7T"></a>佛言比丘。<a id="a-7U"></a>以渴能作四种业故。<a id="a-7V"></a>一者于自身境界受中。<a id="a-7W"></a>作贪美缚业。<a id="a-7X"></a>二者于渴取中作等起业。<a id="a-7Y"></a>三者于行有中作牵引业。<a id="a-7Z"></a>四者于死已后作相续缚业。<a id="a-7a"></a>是故惟说渴为集谛。</p>
  <p id="a7b">比丘白佛。<a id="a-7c"></a>大德。<a id="a-7d"></a>有生有老有死。<a id="a-7e"></a>何故名色六入触受等禅磨之相。<a id="a-7f"></a>乃皆显为老死之名。<a id="a-7g"></a>佛言比丘。<a id="a-7h"></a>彼所有出生相者。<a id="a-7i"></a>以三苦顺缚示现故。</p>
  <p id="a7j">比丘白佛。<a id="a-7k"></a>大德。<a id="a-7l"></a>生以何苦示现。<a id="a-7m"></a>佛言比丘。<a id="a-7n"></a>行苦示现。</p>
  <p id="a7o">比丘白佛。<a id="a-7p"></a>大德。<a id="a-7q"></a>老以何苦示现。<a id="a-7r"></a>佛言比丘。<a id="a-7s"></a>坏苦示现。</p>
  <p id="a7t">比丘白佛。<a id="a-7u"></a>大德。<a id="a-7v"></a>死以何苦示现。<a id="a-7w"></a>佛言比丘。<a id="a-7x"></a>苦苦示现。</p>
  <p id="a7y">比丘白佛。<a id="a-7z"></a>大德。<a id="a-80"></a>所有四种出生之相。<a id="a-81"></a>与生老死有何差别。<a id="a-82"></a>佛言比丘。<a id="a-83"></a>彼四种出生之相。<a id="a-84"></a>随次第生。<a id="a-85"></a>若生随相似生。<a id="a-86"></a>彼出生中生相如是应知。</p>
  <p id="a87">比丘白佛。<a id="a-88"></a>大德。<a id="a-89"></a>出生之相次第而生。<a id="a-8A"></a>当何所似。<a id="a-8B"></a>佛言比丘。<a id="a-8C"></a>彼初下种即当有生。<a id="a-8D"></a>彼次第增长生。<a id="a-8E"></a>彼次第出胎生。<a id="a-8F"></a>彼次第增长生。<a id="a-8G"></a>彼增长已能得受用世俗生。<a id="a-8H"></a>此次第生复谁所生。<a id="a-8I"></a>众界入生而无有我。<a id="a-8J"></a>何以故。<a id="a-8K"></a>五众等增长迁流。<a id="a-8L"></a>以无常故。<a id="a-8M"></a>及命根力限量时住。<a id="a-8N"></a>亦为无常所生故。<a id="a-8O"></a>比丘。<a id="a-8P"></a>彼四种出生之相。<a id="a-8Q"></a>时分破坏即作五种衰恶。<a id="a-8R"></a>说名为老。<a id="a-8S"></a>比丘白佛。<a id="a-8T"></a>大德。<a id="a-8U"></a>何者是五种衰恶。<a id="a-8V"></a>佛言比丘。<a id="a-8W"></a>一者发衰恶。<a id="a-8X"></a>发坏离色故。<a id="a-8Y"></a>二者依衰恶(依谓身也)。<a id="a-8Z"></a>肉处色力衰恶故。<a id="a-8a"></a>三者业衰恶。<a id="a-8b"></a>语时上气喘息故。<a id="a-8c"></a>住时曲如牛脊曲故。<a id="a-8d"></a>坐时向前重身故。<a id="a-8e"></a>行时按杖故。<a id="a-8f"></a>意智系缚及念弱少故。<a id="a-8g"></a>四者受用衰恶。<a id="a-8h"></a>于现在众具中受用下劣故。<a id="a-8i"></a>于诸游戏所可喜中。<a id="a-8j"></a>皆不受用故。<a id="a-8k"></a>于色根自境界中。<a id="a-8l"></a>不速疾行及不行故。<a id="a-8m"></a>五者命根衰恶。<a id="a-8n"></a>寿尽死近。<a id="a-8o"></a>及少缘死不堪忍故。<a id="a-8p"></a>比丘。<a id="a-8q"></a>于彼四种出生相中。<a id="a-8r"></a>亦有六种死差别。<a id="a-8s"></a>应知一者尽竟死。<a id="a-8t"></a>二者不尽竟死。<a id="a-8u"></a>三者自相死。<a id="a-8v"></a>四者不尽竟死分。<a id="a-8w"></a>五者尽竟死分。<a id="a-8x"></a>六者非时时死。<a id="a-8y"></a>比丘。<a id="a-8z"></a>于中自相死者。<a id="a-90"></a>识于身中移出别分。<a id="a-91"></a>及色根灭没。<a id="a-92"></a>如是应知。<a id="a-93"></a>比丘。<a id="a-94"></a>名色等出生之相与生老死有此差别。</p>
  <p id="a95">比丘白佛。<a id="a-96"></a>大德。<a id="a-97"></a>三种渴爱。<a id="a-98"></a>皆说缘生与生作因。<a id="a-99"></a>何故惟说欲界生。<a id="a-9A"></a>佛言比丘。<a id="a-9B"></a>以欲界生粗故。<a id="a-9C"></a>不可赞叹亦不可教知。<a id="a-9D"></a>以回还非解脱法体故。<a id="a-9E"></a>比丘白佛。<a id="a-9F"></a>大德。<a id="a-9G"></a>若此摄聚缘生及以转出。<a id="a-9H"></a>说十二分。<a id="a-9I"></a>于中几是能摄聚分。<a id="a-9J"></a>几是所摄聚分。<a id="a-9K"></a>几是能转出分。<a id="a-9L"></a>几是所转出分。<a id="a-9M"></a>佛言比丘。<a id="a-9N"></a>无明与行及一分识。<a id="a-9O"></a>是能摄聚分。<a id="a-9P"></a>彼一分识及名色六入触受。<a id="a-9Q"></a>是所摄聚分。<a id="a-9R"></a>比丘。<a id="a-9S"></a>彼一分受及渴爱取有。<a id="a-9T"></a>是能转出分。<a id="a-9U"></a>生老死是所转出分。<a id="a-9V"></a>及彼一分名色六入触受。<a id="a-9W"></a>亦是所转出分应知。</p>
  <p id="a9X">比丘白佛。<a id="a-9Y"></a>大德。<a id="a-9Z"></a>此能摄聚分及此能转出分。<a id="a-9a"></a>为一时生可见。<a id="a-9b"></a>为当次第。<a id="a-9c"></a>佛言比丘。<a id="a-9d"></a>一时生次第说。</p>
  <p id="a9e">比丘白佛。<a id="a-9f"></a>大德。<a id="a-9g"></a>能摄聚分。<a id="a-9h"></a>能转出分。<a id="a-9i"></a>既一时生。<a id="a-9j"></a>何故初说能摄聚分。<a id="a-9k"></a>后说能转出分。<a id="a-9l"></a>佛言。<a id="a-9m"></a>比丘。<a id="a-9n"></a>由所摄聚有更转出。<a id="a-9o"></a>是故无不由所摄聚。</p>
  <p id="a9p">比丘白佛。<a id="a-9q"></a>大德。<a id="a-9r"></a>无明缘不正思。<a id="a-9s"></a>何故说与无明作缘。<a id="a-9t"></a>佛言。<a id="a-9u"></a>比丘。<a id="a-9v"></a>以其无明由不正思牵已与行作缘。<a id="a-9w"></a>从无明生触。<a id="a-9x"></a>受及与渴爱作缘。</p>
  <p id="a9y">比丘白佛。<a id="a-9z"></a>大德。<a id="a-A0"></a>几相略说缘生可知。<a id="a-A1"></a>佛言。<a id="a-A2"></a>比丘。<a id="a-A3"></a>略说三相缘生可知。<a id="a-A4"></a>一者不动缘生相(泥梨贺翻为不动而是空义以空故无所动作)。<a id="a-A5"></a>二者无常缘生相。<a id="a-A6"></a>三者堪能缘生相。</p>
  <p id="aA7">比丘白佛。<a id="a-A8"></a>大德。<a id="a-A9"></a>有四种缘。<a id="a-AA"></a>世尊所说。<a id="a-AB"></a>谓因缘。<a id="a-AC"></a>无间缘(旧名次第缘)。<a id="a-AD"></a>攀缘。<a id="a-AE"></a>增上缘(亦名生缘)。<a id="a-AF"></a>大德。<a id="a-AG"></a>于中以何等缘。<a id="a-AH"></a>无明与行作缘。<a id="a-AI"></a>乃至以何等缘。<a id="a-AJ"></a>生与老死作缘。<a id="a-AK"></a>佛言。<a id="a-AL"></a>比丘。<a id="a-AM"></a>诸行转生同相故。<a id="a-AN"></a>我说四种缘。<a id="a-AO"></a>于此义中惟增上缘。<a id="a-AP"></a>我意说为无明缘行乃至生缘老死。<a id="a-AQ"></a>彼增上缘。<a id="a-AR"></a>复有不相着及相着。<a id="a-AS"></a>比丘白佛。<a id="a-AT"></a>大德。<a id="a-AU"></a>何者是不相着增上缘。<a id="a-AV"></a>何者是相着增上缘。<a id="a-AW"></a>佛言。<a id="a-AX"></a>比丘。<a id="a-AY"></a>未生不正思中无明顺眠。<a id="a-AZ"></a>与诸行不相着而作缘。<a id="a-Aa"></a>若生已即相着。<a id="a-Ab"></a>比丘。<a id="a-Ac"></a>其不正思与行和合。<a id="a-Ad"></a>于六识身和合共生。<a id="a-Ae"></a>生而未灭。<a id="a-Af"></a>与识不相着而作缘。<a id="a-Ag"></a>若生灭已即相着。<a id="a-Ah"></a>比丘。<a id="a-Ai"></a>所有未到死时之识。<a id="a-Aj"></a>与名色不相着而作缘(识与名色相著作缘梵本亦无此句)。<a id="a-Ak"></a>如识于名色如是。<a id="a-Al"></a>摄聚名色。<a id="a-Am"></a>于转出名色亦如是。<a id="a-An"></a>如名色于名色。<a id="a-Ao"></a>如是六入于六入触于触。<a id="a-Ap"></a>受于受亦如是。<a id="a-Aq"></a>如无明于行。<a id="a-Ar"></a>如是无明于渴爱。<a id="a-As"></a>渴爱于取。<a id="a-At"></a>取于有。<a id="a-Au"></a>亦如是。<a id="a-Av"></a>如识于名色。<a id="a-Aw"></a>名色等于名色等。<a id="a-Ax"></a>如是有于生亦如是。<a id="a-Ay"></a>又比丘。<a id="a-Az"></a>生中胎藏童子少年时。<a id="a-B0"></a>与老死不相着而作缘。<a id="a-B1"></a>若到根熟寿尽时。<a id="a-B2"></a>中相著作缘应知。</p>
  <p id="aB3">比丘白佛。<a id="a-B4"></a>大德。<a id="a-B5"></a>若世尊曾于共因共缘共由法门之中。<a id="a-B6"></a>因渴爱故说业。<a id="a-B7"></a>于中是何密意。<a id="a-B8"></a>佛言。<a id="a-B9"></a>比丘。<a id="a-BA"></a>有之所摄业者。<a id="a-BB"></a>因渴爱故说。<a id="a-BC"></a>此是密意。</p>
  <p id="aBD">比丘白佛。<a id="a-BE"></a>大德。<a id="a-BF"></a>因以何义可见缘以何义可见。<a id="a-BG"></a>由以何义可见。<a id="a-BH"></a>佛言。<a id="a-BI"></a>比丘。<a id="a-BJ"></a>安置后生处种子故。<a id="a-BK"></a>因义可见。<a id="a-BL"></a>决定住持彼生转出故。<a id="a-BM"></a>缘义可见。<a id="a-BN"></a>死已出向生处与生故。<a id="a-BO"></a>由义可见。</p>
  <p id="aBP">比丘白佛。<a id="a-BQ"></a>大德。<a id="a-BR"></a>缘生者。<a id="a-BS"></a>是何句义。<a id="a-BT"></a>佛言。<a id="a-BU"></a>比丘。<a id="a-BV"></a>各自有缘同聚相续故此诸分生。</p>
 </body>
</html>