<!doctype html>
<html id="z3IBTluOv" data-ver="971">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘五大部外重译经">
  <meta period="刘宋">
 </head>
 <body>
  <h1 id="a1">菩萨行方便境界神通变化经卷下</h1>
  <p id="a2">复次大王。<a id="a-3"></a>是沙门瞿昙。<a id="a-4"></a>成就十八不共佛法。<a id="a-5"></a>大王。<a id="a-6"></a>何等十八不共佛法。<a id="a-7"></a>大王。<a id="a-8"></a>是佛如来。<a id="a-9"></a>无有错乱。<a id="a-A"></a>口无言说。<a id="a-B"></a>无有失念。<a id="a-C"></a>无有异想。<a id="a-D"></a>无不定心。<a id="a-E"></a>无不知己。<a id="a-F"></a>舍欲无退减。<a id="a-G"></a>进无退减。<a id="a-H"></a>念无退减。<a id="a-I"></a>慧无退减。<a id="a-J"></a>解脱无退减。<a id="a-K"></a>解脱知见亦无退减。<a id="a-L"></a>一切身业以智为首随于智行。<a id="a-M"></a>一切口业以智为首随于智行。<a id="a-N"></a>一切意业以智为首随于智行。<a id="a-O"></a>知于过去无碍知见。<a id="a-P"></a>知于未来无碍知见。<a id="a-Q"></a>知于现在无碍知见。<a id="a-R"></a>大王。<a id="a-S"></a>是名如来十八不共佛法成就。<a id="a-T"></a>是故无过。<a id="a-U"></a>如说偈曰。</p>
  <p id="aV">世尊无错乱　　口无有言说</p>
  <p id="aW">其念无有失　　是故彼无过</p>
  <p id="aX">无有于异想　　正智心不乱</p>
  <p id="aY">随时不生舍　　一切智无过</p>
  <p id="aZ">欲无有退减　　善誓进无减</p>
  <p id="aa">其念无有失　　彼无能毁者</p>
  <p id="ab">慧无损退减　　解无有退减</p>
  <p id="ac">解知见无减　　彼智无有恼</p>
  <p id="ad">一切诸身业　　口业及意业</p>
  <p id="ae">以智力自在　　智亦无有失</p>
  <p id="af">知于过去世　　彼智无有碍</p>
  <p id="ag">未来亦无碍　　现在世无碍</p>
  <p id="ah">有如是功德　　是沙门瞿昙</p>
  <p id="ai">复过是无量　　非我说能尽</p>
  <p id="aj">尔时栴茶钵树提王。<a id="a-k"></a>闻如来如是不可思议诸功德已。<a id="a-l"></a>甚适其意。<a id="a-m"></a>欢喜踊跃生于爱乐。<a id="a-n"></a>于是萨遮尼干子所。<a id="a-o"></a>得无量欢喜。<a id="a-p"></a>得不可思议想。<a id="a-q"></a>得世尊想。<a id="a-r"></a>得善知识想。<a id="a-s"></a>得示菩提想。<a id="a-t"></a>得度到彼一切智想。<a id="a-u"></a>得启请想。<a id="a-v"></a>得于念想。<a id="a-w"></a>又得菩萨不可思议解脱之想。<a id="a-x"></a>得于如是诸想心已。<a id="a-y"></a>以价直百千真珠璎珞。<a id="a-z"></a>又复以上无价之衣。<a id="a-10"></a>供养萨遮尼干子已。<a id="a-11"></a>如是赞言。<a id="a-12"></a>善哉善哉。<a id="a-13"></a>萨遮尼干子。<a id="a-14"></a>善说次第方便之法。<a id="a-15"></a>又言。<a id="a-16"></a>萨遮。<a id="a-17"></a>汝所说法顺一切智。<a id="a-18"></a>汝所说法到一切智。<a id="a-19"></a>汝所说法出于生死。<a id="a-1A"></a>汝所说法灭结使垢。<a id="a-1B"></a>汝所说法破嫉妒门。<a id="a-1C"></a>汝所说法击大施鼓。<a id="a-1D"></a>汝所说法能破坏魔大憍慢山。<a id="a-1E"></a>汝所说法能干爱海。<a id="a-1F"></a>汝所说法照愚痴林。<a id="a-1G"></a>汝所说法。<a id="a-1H"></a>教化众生不过失时。<a id="a-1I"></a>王说是已。<a id="a-1J"></a>萨遮尼干子语大王言如是大王。<a id="a-1K"></a>菩萨威仪无不调伏诸众生者。<a id="a-1L"></a>无有说法逆大乘者。<a id="a-1M"></a>若不能增益一切智。<a id="a-1N"></a>若不能尽一切结使。<a id="a-1O"></a>若不能示生死过患。<a id="a-1P"></a>若其不能到于涅槃。<a id="a-1Q"></a>若不能近菩萨之行。<a id="a-1R"></a>若不能到自利利他及俱利者。<a id="a-1S"></a>无有是处。<a id="a-1T"></a>大王。<a id="a-1U"></a>若有一切初发意时。<a id="a-1V"></a>便到自利利他俱利。<a id="a-1W"></a>萨遮尼干说是事时。<a id="a-1X"></a>栴茶钵树提王。<a id="a-1Y"></a>得断疑信得不坏信。<a id="a-1Z"></a>十六王子。<a id="a-1a"></a>得于欢喜信行之界。<a id="a-1b"></a>八千天子获得三昧。<a id="a-1c"></a>名庄严佛行。<a id="a-1d"></a>是王宫中所坐尼干有万三千。<a id="a-1e"></a>发于无上正真道心。<a id="a-1f"></a>各各脱衣供养萨遮尼干子已。<a id="a-1g"></a>作如是言。<a id="a-1h"></a>我等今者得于善利。<a id="a-1i"></a>见是萨遮大善男子。<a id="a-1j"></a>又闻演说是随顺法。<a id="a-1k"></a>复言。<a id="a-1l"></a>萨遮。<a id="a-1m"></a>可与俱往。<a id="a-1n"></a>欲见世尊。<a id="a-1o"></a>是佛如来今在我园。<a id="a-1p"></a>萨遮答言。<a id="a-1q"></a>一切悉来和合共往。<a id="a-1r"></a>尔时大王与其眷属大臣人民设大庄严。<a id="a-1s"></a>尔时大王遍城行令唱如是言。<a id="a-1t"></a>若不至于如来所者。<a id="a-1u"></a>当斩杀之。<a id="a-1v"></a>举城一切男子女人童男童女。<a id="a-1w"></a>闻王令已。<a id="a-1x"></a>各各持诸华鬘涂香末香种种伎乐。<a id="a-1y"></a>出于优禅大城外已。<a id="a-1z"></a>向园而住待于大王。<a id="a-20"></a>尔时钵树提王。<a id="a-21"></a>与萨遮尼干子诸大臣等。<a id="a-22"></a>王子兵众。<a id="a-23"></a>内宫婇女。<a id="a-24"></a>国土人民。<a id="a-25"></a>骑乘围绕。<a id="a-26"></a>大王威德。<a id="a-27"></a>王大神力。<a id="a-28"></a>王大变化。<a id="a-29"></a>王大游戏。<a id="a-2A"></a>擎幢幡盖。<a id="a-2B"></a>百千音乐歌舞唱伎。<a id="a-2C"></a>箫笛击节出种种妙音。<a id="a-2D"></a>象马槃戏百千吉瓨。<a id="a-2E"></a>在前行列。<a id="a-2F"></a>以金锁庄校象车马车。<a id="a-2G"></a>九十八亿人众围绕。<a id="a-2H"></a>趣向自园诣世尊所。<a id="a-2I"></a>到已顶礼佛足右绕三匝却住一面。<a id="a-2J"></a>萨遮尼干及其眷属。<a id="a-2K"></a>顶礼佛足右绕无量百千匝已。<a id="a-2L"></a>住立合掌观佛不眴。<a id="a-2M"></a>尔时大德舍利弗。<a id="a-2N"></a>见萨遮尼干子佛前观佛目不暂眴。<a id="a-2O"></a>见是事已作是思惟。<a id="a-2P"></a>萨遮尼干子何缘来此。<a id="a-2Q"></a>如是思已。<a id="a-2R"></a>语萨遮尼干子言。<a id="a-2S"></a>萨遮。<a id="a-2T"></a>汝何缘故诣如来所。<a id="a-2U"></a>欲见如来为欲听法。<a id="a-2V"></a>萨遮尼干子言。<a id="a-2W"></a>大德舍利弗。<a id="a-2X"></a>我不见佛不为听法。<a id="a-2Y"></a>大德舍利弗。<a id="a-2Z"></a>我今不用一切法故诣如来所。<a id="a-2a"></a>何以故。<a id="a-2b"></a>大德舍利弗。<a id="a-2c"></a>见色不名见于如来。<a id="a-2d"></a>见受相行识。<a id="a-2e"></a>亦不名为见于如来。<a id="a-2f"></a>不见地大水火风大名见如来。<a id="a-2g"></a>不见于我名见如来。<a id="a-2h"></a>不见众生不见寿命不见养育名见如来。<a id="a-2i"></a>不见丈夫名见如来。<a id="a-2j"></a>不见我胜我所胜名见如来。<a id="a-2k"></a>不见于想名见如来。<a id="a-2l"></a>大德舍利弗。<a id="a-2m"></a>不见一切相者名见如来。<a id="a-2n"></a>不见执著名见如来。<a id="a-2o"></a>见无有物名见如来。<a id="a-2p"></a>见于性故名见如来。<a id="a-2q"></a>见本际故名见如来。<a id="a-2r"></a>见眼色离欲名见如来。<a id="a-2s"></a>见耳声无教名见如来。<a id="a-2t"></a>见鼻香不和合名见如来。<a id="a-2u"></a>见舌味无知名见如来。<a id="a-2v"></a>见身触无觉名见如来。<a id="a-2w"></a>见意法无分别名见如来。<a id="a-2x"></a>舍利弗言。<a id="a-2y"></a>萨遮。<a id="a-2z"></a>以如是相见如来者。<a id="a-30"></a>云何见如来耶。<a id="a-31"></a>萨遮答言。<a id="a-32"></a>大德舍利弗。<a id="a-33"></a>非以种故见于如来。<a id="a-34"></a>不以性故见于如来。<a id="a-35"></a>非相非无相。<a id="a-36"></a>非法非无法。<a id="a-37"></a>非实非不实。<a id="a-38"></a>非境界非不境界。<a id="a-39"></a>非思惟非不思惟。<a id="a-3A"></a>非分别非不分别。<a id="a-3B"></a>非有为非无为。<a id="a-3C"></a>非物非不物。<a id="a-3D"></a>非聚非散。<a id="a-3E"></a>非色非受非想非行非识。<a id="a-3F"></a>非取非不取。<a id="a-3G"></a>名见如来。<a id="a-3H"></a>舍利弗言。<a id="a-3I"></a>萨遮。<a id="a-3J"></a>以如是相见如来者。<a id="a-3K"></a>汝善丈夫。<a id="a-3L"></a>云何得见于如来耶。<a id="a-3M"></a>萨遮答言。<a id="a-3N"></a>大德舍利弗。<a id="a-3O"></a>我非到色见于如来。<a id="a-3P"></a>亦不离色见于如来。<a id="a-3Q"></a>亦不坏色见于如来。<a id="a-3R"></a>如是受想行识。<a id="a-3S"></a>非到于识见于如来。<a id="a-3T"></a>不离于识见于如来。<a id="a-3U"></a>亦不坏识见于如来。<a id="a-3V"></a>非现世分见于如来。<a id="a-3W"></a>非过世分见于如来。<a id="a-3X"></a>非以阴分见于如来。<a id="a-3Y"></a>非以界分见于如来。<a id="a-3Z"></a>我以如是见于如来。<a id="a-3a"></a>我见一切言说非言说。<a id="a-3b"></a>名见如来。<a id="a-3c"></a>我非见非不见。<a id="a-3d"></a>非有非不有。<a id="a-3e"></a>非分别非不分别。<a id="a-3f"></a>非忆想非诤非恼非起非取非舍非戏论。<a id="a-3g"></a>非作想非不作想。<a id="a-3h"></a>非作物非不作物。<a id="a-3i"></a>非动发非不动发。<a id="a-3j"></a>非作见非无作见。<a id="a-3k"></a>非境界见非不境界见。<a id="a-3l"></a>非言语非不言语。<a id="a-3m"></a>见于如来。<a id="a-3n"></a>离于一切所有言语谈论音声。<a id="a-3o"></a>名见如来。<a id="a-3p"></a>亦无所见。<a id="a-3q"></a>大德舍利弗。<a id="a-3r"></a>菩萨如是见于如来。<a id="a-3s"></a>我亦如是见于如来。<a id="a-3t"></a>舍利弗言。<a id="a-3u"></a>汝以如是见于如来。<a id="a-3v"></a>汝复云何闻说法耶。<a id="a-3w"></a>萨遮答言。<a id="a-3x"></a>大德舍利弗。<a id="a-3y"></a>若我听于如来说法。<a id="a-3z"></a>若生法想非是法想。<a id="a-40"></a>何以故。<a id="a-41"></a>大德舍利弗。<a id="a-42"></a>菩萨一切所有言说皆出于法。<a id="a-43"></a>然不执着。<a id="a-44"></a>亦不生想。<a id="a-45"></a>何以故。<a id="a-46"></a>离法想故。<a id="a-47"></a>舍利弗言。<a id="a-48"></a>汝今萨遮。<a id="a-49"></a>不求听法诣如来耶。<a id="a-4A"></a>萨遮答言。<a id="a-4B"></a>大德舍利弗。<a id="a-4C"></a>我非求法。<a id="a-4D"></a>非不求法。<a id="a-4E"></a>诣如来耶。<a id="a-4F"></a>何以故。<a id="a-4G"></a>大德舍利弗。<a id="a-4H"></a>夫求法者。<a id="a-4I"></a>名不求于一切诸法。<a id="a-4J"></a>大德舍利弗。<a id="a-4K"></a>夫求法者。<a id="a-4L"></a>不着佛求。<a id="a-4M"></a>不着法求。<a id="a-4N"></a>不着僧求。<a id="a-4O"></a>不知苦求。<a id="a-4P"></a>非断集求。<a id="a-4Q"></a>非修道求。<a id="a-4R"></a>非证灭求。<a id="a-4S"></a>非过欲界。<a id="a-4T"></a>非过色界无色界求。<a id="a-4U"></a>非生死求。<a id="a-4V"></a>非涅槃求。<a id="a-4W"></a>大德舍利弗。<a id="a-4X"></a>汝当知。<a id="a-4Y"></a>我都不求于一切法故。<a id="a-4Z"></a>诣如来所。<a id="a-4a"></a>舍利弗言。<a id="a-4b"></a>以何缘故作如是说。<a id="a-4c"></a>萨遮答言。<a id="a-4d"></a>大德舍利弗。<a id="a-4e"></a>一切诸法无因缘故。<a id="a-4f"></a>我如是说。<a id="a-4g"></a>又法界性。<a id="a-4h"></a>无有因缘。<a id="a-4i"></a>非无因缘。<a id="a-4j"></a>俱不可得故。<a id="a-4k"></a>舍利弗言。<a id="a-4l"></a>汝今流转于诸道耶。<a id="a-4m"></a>萨遮答言。<a id="a-4n"></a>大德舍利弗。<a id="a-4o"></a>若有道者我则流转。<a id="a-4p"></a>若有生者我则有生。<a id="a-4q"></a>若有去者我则有死。<a id="a-4r"></a>大德舍利弗。<a id="a-4s"></a>一切诸法无去无生死。<a id="a-4t"></a>舍利弗言。<a id="a-4u"></a>萨遮。<a id="a-4v"></a>如佛所说。<a id="a-4w"></a>汝等比丘生老病死。<a id="a-4x"></a>萨遮答言。<a id="a-4y"></a>大德舍利弗。<a id="a-4z"></a>一切众生依止有道及憍慢故。<a id="a-50"></a>为坏依止。<a id="a-51"></a>如来世尊作如是说。<a id="a-52"></a>佛法如性。<a id="a-53"></a>无有如是生老病死。<a id="a-54"></a>舍利弗言。<a id="a-55"></a>善哉善哉。<a id="a-56"></a>萨遮。<a id="a-57"></a>汝说大乘知分别义。<a id="a-58"></a>萨遮答言。<a id="a-59"></a>大德舍利弗。<a id="a-5A"></a>汝今能知。<a id="a-5B"></a>云何是义。<a id="a-5C"></a>云何分别。<a id="a-5D"></a>舍利弗言。<a id="a-5E"></a>善男子。<a id="a-5F"></a>我非说者我今欲听。<a id="a-5G"></a>善男子。<a id="a-5H"></a>汝当演说。<a id="a-5I"></a>云何是义。<a id="a-5J"></a>云何分别萨遮答言。<a id="a-5K"></a>大德舍利弗。<a id="a-5L"></a>义者谓无言说。<a id="a-5M"></a>若有言说名为分别。<a id="a-5N"></a>又复义者。<a id="a-5O"></a>谓不可说。<a id="a-5P"></a>若有言说名为分别。<a id="a-5Q"></a>又复义者。<a id="a-5R"></a>名谓默然。<a id="a-5S"></a>若有言说名为分别。<a id="a-5T"></a>又复义者。<a id="a-5U"></a>谓无动摇无诸戏论。<a id="a-5V"></a>无有分别无有庄严。<a id="a-5W"></a>非有非物。<a id="a-5X"></a>无有我想。<a id="a-5Y"></a>非勇。<a id="a-5Z"></a>不可取不可见。<a id="a-5a"></a>无有居止。<a id="a-5b"></a>离于一切居止言说。<a id="a-5c"></a>又分别者。<a id="a-5d"></a>谓思量数观往至他心。<a id="a-5e"></a>又复义者。<a id="a-5f"></a>名谓义辩。<a id="a-5g"></a>分别者。<a id="a-5h"></a>谓法辩辞辩乐说之辩。<a id="a-5i"></a>大德舍利弗。<a id="a-5j"></a>是名略说义及分别。<a id="a-5k"></a>尔时世尊赞萨遮尼干子。<a id="a-5l"></a>善哉善哉。<a id="a-5m"></a>善男子如汝所说。<a id="a-5n"></a>说此法时三千天子。<a id="a-5o"></a>得无生法忍。<a id="a-5p"></a>二万众生闻此大辩。<a id="a-5q"></a>发于无上正真道心。</p>
  <p id="a5r">尔时大德目连白佛言。<a id="a-5s"></a>世尊。<a id="a-5t"></a>是萨遮善男子。<a id="a-5u"></a>作是外道尼干子服。<a id="a-5v"></a>化几众生。<a id="a-5w"></a>佛告目连。<a id="a-5x"></a>若闻此事。<a id="a-5y"></a>一切天人皆当迷惑。<a id="a-5z"></a>唯除菩萨摩诃萨等。<a id="a-60"></a>目连谛听。<a id="a-61"></a>我今演说。<a id="a-62"></a>萨遮尼干子。<a id="a-63"></a>种种形服色像威仪。<a id="a-64"></a>教化众生少分之事。<a id="a-65"></a>目连。<a id="a-66"></a>是萨遮善男子。<a id="a-67"></a>作外道服。<a id="a-68"></a>教化须弥尘数众生。<a id="a-69"></a>令发无上正真道心。<a id="a-6A"></a>作遮勒形服。<a id="a-6B"></a>化四天下尘数众生。<a id="a-6C"></a>发于无上正真道心。<a id="a-6D"></a>作余异道出家之像。<a id="a-6E"></a>化八十四恒河沙等众生。<a id="a-6F"></a>发于无上正真道心。<a id="a-6G"></a>现声闻形。<a id="a-6H"></a>化十恒河沙等众生。<a id="a-6I"></a>示声闻乘已。<a id="a-6J"></a>然后复化。<a id="a-6K"></a>令发无上正真道心。<a id="a-6L"></a>作缘觉像。<a id="a-6M"></a>教化众生复过是数。<a id="a-6N"></a>菩萨形服。<a id="a-6O"></a>教化众生复过是数。<a id="a-6P"></a>复作释像。<a id="a-6Q"></a>复作梵像。<a id="a-6R"></a>复作转轮大王之像。<a id="a-6S"></a>复作护世像。<a id="a-6T"></a>复作紧那罗像。<a id="a-6U"></a>复作阿修罗像。<a id="a-6V"></a>复作迦楼罗像。<a id="a-6W"></a>复作摩睺罗像。<a id="a-6X"></a>复作人像。<a id="a-6Y"></a>复作非人像。<a id="a-6Z"></a>复作男子像。<a id="a-6a"></a>复作女人像。<a id="a-6b"></a>复作童子像。<a id="a-6c"></a>复作童女像。<a id="a-6d"></a>复作地天像。<a id="a-6e"></a>复作即化生天像。<a id="a-6f"></a>复作仙人像。<a id="a-6g"></a>复作年少婆罗门像。<a id="a-6h"></a>复作比丘像。<a id="a-6i"></a>复作比丘尼像。<a id="a-6j"></a>复作优婆塞像。<a id="a-6k"></a>复作优婆斯像。<a id="a-6l"></a>目连。<a id="a-6m"></a>萨遮善男子。<a id="a-6n"></a>教化众生如是甚多。<a id="a-6o"></a>尔时目连白佛言。<a id="a-6p"></a>世尊。<a id="a-6q"></a>是萨遮尼干子。<a id="a-6r"></a>奉事供养几如来耶。<a id="a-6s"></a>佛告目连。<a id="a-6t"></a>假量虚空可得其边。<a id="a-6u"></a>无有能得萨遮善男子。<a id="a-6v"></a>以种种形供养奉事诸佛如来得其边者。<a id="a-6w"></a>目连。<a id="a-6x"></a>假令能得地界水界火界风界众生界边。<a id="a-6y"></a>无有能得是萨遮善男子奉事供养诸佛如来得其边者。<a id="a-6z"></a>尔时大德大迦葉。<a id="a-70"></a>语萨遮善男子言。<a id="a-71"></a>善男子。<a id="a-72"></a>汝多奉事供养诸佛。<a id="a-73"></a>汝之功德具足成就。<a id="a-74"></a>何故不成无上正真道。<a id="a-75"></a>萨遮答言。<a id="a-76"></a>大德迦葉。<a id="a-77"></a>若有菩提有觉菩提者。<a id="a-78"></a>我当觉于无上正道。<a id="a-79"></a>大德迦葉。<a id="a-7A"></a>语萨遮言。<a id="a-7B"></a>恒河沙等菩萨摩诃萨发菩提愿。<a id="a-7C"></a>觉于无上正真之道。<a id="a-7D"></a>已觉今觉当觉。<a id="a-7E"></a>萨遮答言。<a id="a-7F"></a>大德迦葉。<a id="a-7G"></a>为憍慢众生作如是数。<a id="a-7H"></a>第一义中。<a id="a-7I"></a>无有菩提。<a id="a-7J"></a>无觉菩提者。<a id="a-7K"></a>何以故。<a id="a-7L"></a>大德迦葉。<a id="a-7M"></a>菩提是无为。<a id="a-7N"></a>离一切数。<a id="a-7O"></a>菩提非色。<a id="a-7P"></a>不可见故。<a id="a-7Q"></a>菩提非青非黄非赤非白非紫非颇梨色。<a id="a-7R"></a>无有形像。<a id="a-7S"></a>无貌无相。<a id="a-7T"></a>过一切相。<a id="a-7U"></a>无有居止。<a id="a-7V"></a>断一切居止。<a id="a-7W"></a>非有。<a id="a-7X"></a>离一切有。<a id="a-7Y"></a>非相。<a id="a-7Z"></a>离一切相。<a id="a-7a"></a>无有言说。<a id="a-7b"></a>口业不及故。<a id="a-7c"></a>非见非聚亦非有物。<a id="a-7d"></a>非闇非明无形无体。<a id="a-7e"></a>不可言说非不可说。<a id="a-7f"></a>非触非知非闻非声非句。<a id="a-7g"></a>非系非缚非解非染。<a id="a-7h"></a>非嗔非痴非一切事。<a id="a-7i"></a>非假名非不假名。<a id="a-7j"></a>大德迦葉。<a id="a-7k"></a>菩提性尔。<a id="a-7l"></a>又菩提者。<a id="a-7m"></a>非身所觉。<a id="a-7n"></a>又菩提者。<a id="a-7o"></a>非心所觉。<a id="a-7p"></a>何以故。<a id="a-7q"></a>大德迦葉。<a id="a-7r"></a>身痴无智。<a id="a-7s"></a>犹如草木墙壁土块。<a id="a-7t"></a>是故不能觉。<a id="a-7u"></a>于菩提心者非色。<a id="a-7v"></a>又不可见是亦不能觉于菩提。<a id="a-7w"></a>亦无众生可觉菩提。<a id="a-7x"></a>大德迦葉。<a id="a-7y"></a>一切法性皆悉如是。<a id="a-7z"></a>汝云何言。<a id="a-80"></a>汝何不成无上正道。<a id="a-81"></a>尔时菩萨。<a id="a-82"></a>大声闻众。<a id="a-83"></a>优婆塞优婆斯。<a id="a-84"></a>及释梵护世。<a id="a-85"></a>如是思惟。<a id="a-86"></a>世尊。<a id="a-87"></a>如实知众生心。<a id="a-88"></a>如所解知。<a id="a-89"></a>如来当断我等疑惑犹豫之心。<a id="a-8A"></a>当说萨遮善男子记。<a id="a-8B"></a>几时当成无上正道。<a id="a-8C"></a>世界何名。<a id="a-8D"></a>得菩提已。<a id="a-8E"></a>名号何等。<a id="a-8F"></a>住寿几何。<a id="a-8G"></a>大众有几。<a id="a-8H"></a>尔时世尊。<a id="a-8I"></a>知诸菩萨声闻优婆塞优婆斯释梵护世心之所念。<a id="a-8J"></a>即告文殊师利。<a id="a-8K"></a>是萨遮善男子。<a id="a-8L"></a>此贤劫过已。<a id="a-8M"></a>然后复过于算数劫。<a id="a-8N"></a>当得作佛。<a id="a-8O"></a>号实意相王如来应供正遍知。<a id="a-8P"></a>其佛世界名善观称。<a id="a-8Q"></a>劫名灭刺。<a id="a-8R"></a>文殊师利。<a id="a-8S"></a>是善观称世界。<a id="a-8T"></a>端严甚可爱乐。<a id="a-8U"></a>七宝庄严周匝百千。<a id="a-8V"></a>七宝垣墙以为庄严。<a id="a-8W"></a>有百千堑。<a id="a-8X"></a>七种香水充满其中。<a id="a-8Y"></a>复有百千高大台观。<a id="a-8Z"></a>七种琉璃大宝所成。<a id="a-8a"></a>有百千万阎浮檀金网。<a id="a-8b"></a>以为庄严而遍覆之。<a id="a-8c"></a>有百千万摩尼之宝间错台。<a id="a-8d"></a>有百千万过师子摩尼宝。<a id="a-8e"></a>庄严牖响。<a id="a-8f"></a>有百千万师子幢摩尼宝庄严宝座。<a id="a-8g"></a>有百千万大幢摩尼宝。<a id="a-8h"></a>照明一切。<a id="a-8i"></a>百千万铃网。<a id="a-8j"></a>出于和适软妙音声。<a id="a-8k"></a>遍满其中。<a id="a-8l"></a>悬百千万珠宝金网。<a id="a-8m"></a>竖立百千万种相幢。<a id="a-8n"></a>文殊师利。<a id="a-8o"></a>是善观称世界。<a id="a-8p"></a>地平如掌。<a id="a-8q"></a>宝树遍覆。<a id="a-8r"></a>生柔软草。<a id="a-8s"></a>其草右旋。<a id="a-8t"></a>如难提跋旦孔雀项色。<a id="a-8u"></a>触如天衣。<a id="a-8v"></a>是草普遍善观称界。<a id="a-8w"></a>有百千万园以为庄严。<a id="a-8x"></a>其一一园。<a id="a-8y"></a>复以百千万园围绕庄严。<a id="a-8z"></a>有百千万池周遍庄严。<a id="a-90"></a>是一一池。<a id="a-91"></a>以八楞摩尼宝而间错之。<a id="a-92"></a>阎浮檀金以为梯橙。<a id="a-93"></a>底布金沙。<a id="a-94"></a>满八味水。<a id="a-95"></a>宝华遍布。<a id="a-96"></a>有鹅雁鸳鸯相和而鸣。<a id="a-97"></a>文殊师利。<a id="a-98"></a>善观称世界。<a id="a-99"></a>百千万国及城邑村落周遍庄严。<a id="a-9A"></a>其一一大城。<a id="a-9B"></a>复有百千万城。<a id="a-9C"></a>周匝庄严。<a id="a-9D"></a>诸村邑聚落。<a id="a-9E"></a>亦复如是。<a id="a-9F"></a>是一切国城邑村落男女充满。<a id="a-9G"></a>文殊师利。<a id="a-9H"></a>是善观称世界之中有四天下。<a id="a-9I"></a>名适意见。<a id="a-9J"></a>甚为殊特。<a id="a-9K"></a>极妙端严极盛丰乐。<a id="a-9L"></a>男女甚多。<a id="a-9M"></a>彼实意相王如来应供正遍知。<a id="a-9N"></a>当生其中。<a id="a-9O"></a>文殊师利。<a id="a-9P"></a>是实意相王如来出婆罗门种。<a id="a-9Q"></a>母名勇猛。<a id="a-9R"></a>如今我母名曰摩耶。<a id="a-9S"></a>父名梵摩婆秀。<a id="a-9T"></a>如我父王名曰净饭。<a id="a-9U"></a>彼当有子名曰遍声。<a id="a-9V"></a>如今我子名罗睺罗。<a id="a-9W"></a>有妻胜后名曰大意。<a id="a-9X"></a>如今我妻瞿婆伽释种童女。<a id="a-9Y"></a>当有乳母名曰大称。<a id="a-9Z"></a>如我乳母名摩诃波阇波提瞿昙弥。<a id="a-9a"></a>彼佛世尊当有侍使名常顺行。<a id="a-9b"></a>如我侍使名曰阐陀。<a id="a-9c"></a>彼佛如来。<a id="a-9d"></a>有大马王名曰大力。<a id="a-9e"></a>实意相王当乘出家。<a id="a-9f"></a>如今我马王名建持迦。<a id="a-9g"></a>彼佛如来当有道场。<a id="a-9h"></a>名曰法勇。<a id="a-9i"></a>彼佛如来于是场上。<a id="a-9j"></a>当成无上正真之道。<a id="a-9k"></a>当有八十亿菩提树周匝庄严。<a id="a-9l"></a>文殊师利。<a id="a-9m"></a>彼佛尔时。<a id="a-9n"></a>无魔无魔天众。<a id="a-9o"></a>文殊师利。<a id="a-9p"></a>彼当来世。<a id="a-9q"></a>实意相王。<a id="a-9r"></a>成于无上正真道时。<a id="a-9s"></a>彼佛世界所有众生。<a id="a-9t"></a>悉以一切诸华香鬘种种伎乐。<a id="a-9u"></a>作众伎乐。<a id="a-9v"></a>当共往诣法勇道场。<a id="a-9w"></a>上至阿迦腻吒天众一切来集。<a id="a-9x"></a>龙众夜叉众乾闼婆众阿修罗众迦楼罗众紧那罗众摩睺罗伽众。<a id="a-9y"></a>皆当来集。<a id="a-9z"></a>东西南北诸大菩萨皆当来集。<a id="a-A0"></a>文殊师利。<a id="a-A1"></a>是实意相王。<a id="a-A2"></a>初觉菩提已。<a id="a-A3"></a>在大众中。<a id="a-A4"></a>说此菩萨行方便境界神通变化经。<a id="a-A5"></a>无量百千亿经而围绕之。<a id="a-A6"></a>文殊师利。<a id="a-A7"></a>彼实意相王如来说此经时。<a id="a-A8"></a>恒河沙等众生。<a id="a-A9"></a>于阿耨多罗三藐三菩提得不退转。<a id="a-AA"></a>文殊师利。<a id="a-AB"></a>是实意相王如来。<a id="a-AC"></a>不说于三乘法。<a id="a-AD"></a>彼佛世界。<a id="a-AE"></a>无声闻缘觉。<a id="a-AF"></a>惟皆一乘妙解众生。<a id="a-AG"></a>生彼世界。<a id="a-AH"></a>文殊师利。<a id="a-AI"></a>彼实意相王如来世尊。<a id="a-AJ"></a>初会说法。<a id="a-AK"></a>当有恒河沙等菩萨得不退转。<a id="a-AL"></a>第二大会。<a id="a-AM"></a>有八十那由他菩萨当得一生。<a id="a-AN"></a>第三大会。<a id="a-AO"></a>当有六十频婆罗数菩萨。<a id="a-AP"></a>自是以后。<a id="a-AQ"></a>当有过于算数菩萨。<a id="a-AR"></a>安住不退无上正真道。<a id="a-AS"></a>文殊师利。<a id="a-AT"></a>彼实意相王佛。<a id="a-AU"></a>得成道已。<a id="a-AV"></a>寿六十中劫。<a id="a-AW"></a>佛涅槃后。<a id="a-AX"></a>正法住世八十亿百千那由他岁。<a id="a-AY"></a>当广流布佛之舍利。<a id="a-AZ"></a>所调众生其数如先。<a id="a-Aa"></a>文殊师利。<a id="a-Ab"></a>彼佛临欲入灭度时。<a id="a-Ac"></a>授于大相菩萨记已。<a id="a-Ad"></a>后乃灭度。<a id="a-Ae"></a>此大相菩萨。<a id="a-Af"></a>次于我后。<a id="a-Ag"></a>当得成于无上正真道。<a id="a-Ah"></a>号大庄严如来应供正遍知。<a id="a-Ai"></a>时此大众。<a id="a-Aj"></a>心生惊疑。<a id="a-Ak"></a>谁是尔时大相菩萨。<a id="a-Al"></a>次彼世尊当成无上正真之道。<a id="a-Am"></a>号大庄严如来应供正遍知。<a id="a-An"></a>尔时世尊。<a id="a-Ao"></a>知大众心。<a id="a-Ap"></a>即告文殊师利童子。<a id="a-Aq"></a>是萨遮善男子前坐外道小童子者。<a id="a-Ar"></a>名实欢喜。<a id="a-As"></a>得胜一切诸余童子。<a id="a-At"></a>彼当成佛。<a id="a-Au"></a>号大庄严如来应供正遍知。<a id="a-Av"></a>彼佛世界所庄严事如彼实意相王如来等无有异。<a id="a-Aw"></a>此众闻彼佛刹功德庄严威德。<a id="a-Ax"></a>会中六十亿百千那由他诸菩萨等。<a id="a-Ay"></a>发心愿生彼佛世界。<a id="a-Az"></a>白佛言。<a id="a-B0"></a>世尊。<a id="a-B1"></a>是实意相王。<a id="a-B2"></a>得成佛时。<a id="a-B3"></a>我等当生彼佛世界。<a id="a-B4"></a>世尊即记当生彼国。<a id="a-B5"></a>有八十亿诸尼干等。<a id="a-B6"></a>同声唱言。<a id="a-B7"></a>世尊。<a id="a-B8"></a>我等亦当生彼佛土。<a id="a-B9"></a>佛一切记当生彼国。<a id="a-BA"></a>于上空中。<a id="a-BB"></a>有九十亿百千那由他诸天子等。<a id="a-BC"></a>说如是言。<a id="a-BD"></a>世尊。<a id="a-BE"></a>彼实意相王佛得菩提时。<a id="a-BF"></a>我等当生彼善观称世界之中。<a id="a-BG"></a>当见如是功德庄严。<a id="a-BH"></a>佛即记言。<a id="a-BI"></a>汝等天子亦当生彼善观称界奉事彼佛。<a id="a-BJ"></a>汝诸天子。<a id="a-BK"></a>亦当于彼善观称界成于无上正真之道。<a id="a-BL"></a>各有异名等同寿命。<a id="a-BM"></a>即时三千大千世界六种震动。<a id="a-BN"></a>其地自然勇出无量百千亿那由他大宝莲华。<a id="a-BO"></a>阎浮檀金为叶。<a id="a-BP"></a>天绀琉璃摩尼为台。<a id="a-BQ"></a>车磲为须。<a id="a-BR"></a>琉璃为茎。<a id="a-BS"></a>诸莲华中有菩萨现。<a id="a-BT"></a>结加趺坐相好严身恭敬礼佛。<a id="a-BU"></a>以于种种璎珞云网。<a id="a-BV"></a>供佛世尊。<a id="a-BW"></a>皆言我等各各在于异佛世界。<a id="a-BX"></a>遥闻说此不可思议菩萨功德经。<a id="a-BY"></a>故来至此。<a id="a-BZ"></a>见佛世尊礼敬右绕。<a id="a-Ba"></a>亦为见萨遮善男子及诸大众。<a id="a-Bb"></a>又言世尊。<a id="a-Bc"></a>有不可思议诸佛刹土无数众生。<a id="a-Bd"></a>闻此经已。<a id="a-Be"></a>皆得不退无上正道。<a id="a-Bf"></a>尔时世尊。<a id="a-Bg"></a>欲重宣此义。<a id="a-Bh"></a>而说偈言。</p>
  <p id="aBi">听我说此义　　一心勿乱念</p>
  <p id="aBj">如来语无虚　　调御无异说</p>
  <p id="aBk">萨遮佛出世　　过算数亿劫</p>
  <p id="aBl">号实意相王　　劫净无垢刺</p>
  <p id="aBm">无有淫欲刺　　无有多过咎</p>
  <p id="aBn">亦无愚痴刺　　彼劫无有刺</p>
  <p id="aBo">世界善观称　　杂色妙庄严</p>
  <p id="aBp">人天喜乐观　　调御世当有</p>
  <p id="aBq">游宝高台观　　当有普严净</p>
  <p id="aBr">阎浮金网覆　　妙软声适意</p>
  <p id="aBs">竖师子宝幢　　悬珍宝金网</p>
  <p id="aBt">珍宝高墙壁　　当有天宫殿</p>
  <p id="aBu">当有江池井　　当一切庄严</p>
  <p id="aBv">青白莲遍布　　八味水溢满</p>
  <p id="aBw">当中四天下　　名曰适意见</p>
  <p id="aBx">善逝所生城　　出婆罗门种</p>
  <p id="aBy">母名曰勇猛　　父梵摩婆秀</p>
  <p id="aBz">子曰遍名声　　如我子罗睺</p>
  <p id="aC0">彼善逝胜后　　其名曰大意</p>
  <p id="aC1">如我后瞿婆　　乳母名大称</p>
  <p id="aC2">如今我乳母　　名曰瞿昙弥</p>
  <p id="aC3">侍使名顺行　　当为调御使</p>
  <p id="aC4">供给于善逝　　如我使阐陀</p>
  <p id="aC5">二足尊马王　　当名曰大力</p>
  <p id="aC6">负善逝出家　　如我健持迦</p>
  <p id="aC7">彼如来道场　　当名曰法勇</p>
  <p id="aC8">八十亿百千　　树周匝围绕</p>
  <p id="aC9">人尊坐此已　　实意自无等</p>
  <p id="aCA">无上无忧道　　道树下善觉</p>
  <p id="aCB">无魔无魔众　　终无有魔业</p>
  <p id="aCC">善逝土无刺　　有无等丈夫</p>
  <p id="aCD">彼界有众生　　作人天功德</p>
  <p id="aCE">华鬘诸伎乐　　出诣世尊所</p>
  <p id="aCF">调御知众集　　知毕竟心净</p>
  <p id="aCG">当说此经王　　有亿经围绕</p>
  <p id="aCH">闻于此胜经　　二足尊说时</p>
  <p id="aCI">多亿恒沙众　　有不退佛智</p>
  <p id="aCJ">终不闻下乘　　亦无缘觉乘</p>
  <p id="aCK">慧健诸菩萨　　彼佛世界有</p>
  <p id="aCL">二足尊初会　　当有恒河沙</p>
  <p id="aCM">功德海不退　　菩萨大名称</p>
  <p id="aCN">二会八十那由他　　悉皆得住于一生</p>
  <p id="aCO">三会六十频婆罗　　诸善菩萨多利益</p>
  <p id="aCP">满六十中劫　　善逝所寿命</p>
  <p id="aCQ">人调御灭已　　正法广流布</p>
  <p id="aCR">八十亿千岁　　法住那由他</p>
  <p id="aCS">舍利广流布　　亦多调众生</p>
  <p id="aCT">世调灭度时　　记大相菩萨</p>
  <p id="aCU">汝当调御世　　号名大庄严</p>
  <p id="aCV">彼庄严亦尔　　利众生亦等</p>
  <p id="aCW">当作调世觉　　无上无尘道</p>
  <p id="aCX">我知见无上　　知当无量劫</p>
  <p id="aCY">何况现在前　　一切智无碍</p>
  <p id="aCZ">信我语无量　　如来语无空</p>
  <p id="aCa">谛住于我教　　取我所说语</p>
  <p id="aCb">闻善逝说已　　大众生喜勇</p>
  <p id="aCc">发愿彼世界　　我等当生彼</p>
  <p id="aCd">世调御说记　　生彼无垢刹</p>
  <p id="aCe">汝当觉胜道　　广利来众生</p>
  <p id="aCf">说此经王时　　大地六种动</p>
  <p id="aCg">华中出菩萨　　合掌礼调御</p>
  <p id="aCh">善哉觉丈夫　　善说法不断</p>
  <p id="aCi">佛说法我闻　　远来此为法</p>
  <p id="aCj">当于尔时。<a id="a-Ck"></a>一切大众甚适其意。<a id="a-Cl"></a>欢喜踊跃爱乐受持。<a id="a-Cm"></a>唯留一衣。<a id="a-Cn"></a>余衣悉以奉上供佛。<a id="a-Co"></a>说如是言。<a id="a-Cp"></a>世尊出世再转法轮。<a id="a-Cq"></a>于波罗奈初转法轮。<a id="a-Cr"></a>今复更转最大法轮咸言。<a id="a-Cs"></a>世尊。<a id="a-Ct"></a>愿令我等常不离于如此法宝。<a id="a-Cu"></a>亦常不离此善丈夫。<a id="a-Cv"></a>时上空中作种种天乐。<a id="a-Cw"></a>雨大青黄赤白莲华于佛足前。<a id="a-Cx"></a>诸天天衣于虚空中而自回转。<a id="a-Cy"></a>唱如是言。<a id="a-Cz"></a>是善丈夫。<a id="a-D0"></a>于当来世成就不可思议功德。<a id="a-D1"></a>所谓若有受持此经读诵通利为他广说。<a id="a-D2"></a>说是语已。<a id="a-D3"></a>文殊师利白佛言。<a id="a-D4"></a>世尊。<a id="a-D5"></a>是善男子善女人等。<a id="a-D6"></a>书写此经。<a id="a-D7"></a>受持读诵令通利已。<a id="a-D8"></a>为他广说得几所功德。<a id="a-D9"></a>如是问已。<a id="a-DA"></a>佛言。<a id="a-DB"></a>文殊师利。<a id="a-DC"></a>若有一善男子善女人。<a id="a-DD"></a>三千大千世界之中。<a id="a-DE"></a>所有众生。<a id="a-DF"></a>有色无色有想无想。<a id="a-DG"></a>有众生界。<a id="a-DH"></a>唯佛能知诸有一切。<a id="a-DI"></a>未得人身悉得人身。<a id="a-DJ"></a>成于无上正真道已。<a id="a-DK"></a>是一善男子善女人。<a id="a-DL"></a>恭敬供养尊重礼拜。<a id="a-DM"></a>是一切佛。<a id="a-DN"></a>施诸所安。<a id="a-DO"></a>寿命一劫。<a id="a-DP"></a>文殊师利。<a id="a-DQ"></a>于汝意云何。<a id="a-DR"></a>是善男子善女人。<a id="a-DS"></a>以是因缘得福多不。<a id="a-DT"></a>文殊师利答言。<a id="a-DU"></a>甚多世尊。<a id="a-DV"></a>甚多善逝。<a id="a-DW"></a>无有能数无有计量。<a id="a-DX"></a>佛言。<a id="a-DY"></a>文殊师利。<a id="a-DZ"></a>是善男子善女人。<a id="a-Da"></a>书写受持读诵通利为他广说。<a id="a-Db"></a>福多于彼善男子善女人供诸佛者。<a id="a-Dc"></a>文殊师利言。<a id="a-Dd"></a>世尊未曾有也。<a id="a-De"></a>世尊利益一切世间。<a id="a-Df"></a>说此经典。<a id="a-Dg"></a>世尊此经。<a id="a-Dh"></a>当于阎浮提中流布几时。<a id="a-Di"></a>佛言。<a id="a-Dj"></a>文殊师利。<a id="a-Dk"></a>我涅槃后。<a id="a-Dl"></a>我之舍利。<a id="a-Dm"></a>当广流布。<a id="a-Dn"></a>尔时八王。<a id="a-Do"></a>当以宝箱分我舍利。<a id="a-Dp"></a>作八分已。<a id="a-Dq"></a>各各自国造作大塔。<a id="a-Dr"></a>阿阇世王。<a id="a-Ds"></a>取我舍利第八之分。<a id="a-Dt"></a>盛宝香奁。<a id="a-Du"></a>王舍城外穿凿于地。<a id="a-Dv"></a>而藏隐之。<a id="a-Dw"></a>安置种种众妙杂香。<a id="a-Dx"></a>竖立种种幢幡宝盖。<a id="a-Dy"></a>散众宝华然百岁灯。<a id="a-Dz"></a>藏舍利箱。<a id="a-E0"></a>待阿叔迦王。<a id="a-E1"></a>于金叶上书此经王。<a id="a-E2"></a>并藏去之。<a id="a-E3"></a>文殊师利。<a id="a-E4"></a>我涅槃后百岁。<a id="a-E5"></a>当有阿叔迦王。<a id="a-E6"></a>是王当出于莫刹利种。<a id="a-E7"></a>王阎浮提。<a id="a-E8"></a>得自在住四渚转轮。<a id="a-E9"></a>彼王尔时修念我行。<a id="a-EA"></a>于佛法中得清净心。</p>
  <p id="aEB">尔时有比丘名因陀舍摩。<a id="a-EC"></a>得大神通有大威德。<a id="a-ED"></a>摄持正法持方等经。<a id="a-EE"></a>是王种出家。<a id="a-EF"></a>出入阿叔迦大王宫中。<a id="a-EG"></a>文殊师利。<a id="a-EH"></a>阿叔迦王。<a id="a-EI"></a>为广流布我舍利故。<a id="a-EJ"></a>大多将从诸贵人等。<a id="a-EK"></a>大王威德而自庄严。<a id="a-EL"></a>持诸华鬘末香涂香种种伎乐。<a id="a-EM"></a>到王舍城大设供养。<a id="a-EN"></a>垦掘其地取舍利箱。<a id="a-EO"></a>七日之中设种种供养。<a id="a-EP"></a>以一切华一切鬘一切末香一切涂香一切伎乐。<a id="a-EQ"></a>作于如是大供养已。<a id="a-ER"></a>然后随于种种多人所居止处。<a id="a-ES"></a>一日一时安起八万四千大塔。<a id="a-ET"></a>尔时因陀舍摩法师。<a id="a-EU"></a>从于宝箱出此经已。<a id="a-EV"></a>安置北方多人住处。<a id="a-EW"></a>此经又无多人识知。<a id="a-EX"></a>无多人解。<a id="a-EY"></a>无多人受。<a id="a-EZ"></a>少人受持读诵此经。<a id="a-Ea"></a>文殊师利。<a id="a-Eb"></a>此经多隐在箱箧中。<a id="a-Ec"></a>何以故。<a id="a-Ed"></a>无人受故。<a id="a-Ee"></a>非真器故。<a id="a-Ef"></a>文殊师利。<a id="a-Eg"></a>当知此经。<a id="a-Eh"></a>难解难信。<a id="a-Ei"></a>难得其底。<a id="a-Ej"></a>非是常人所能信受。<a id="a-Ek"></a>非凡下人能读能入。<a id="a-El"></a>文殊师利后五十岁时。<a id="a-Em"></a>若复有人。<a id="a-En"></a>闻此经典信解恭敬。<a id="a-Eo"></a>文殊师利。<a id="a-Ep"></a>不应作疑。<a id="a-Eq"></a>当知是人供养多佛。<a id="a-Er"></a>善行于此大乘经典。<a id="a-Es"></a>有真实器。<a id="a-Et"></a>若有书写受持此经读诵通利。<a id="a-Eu"></a>是众生等应当自知。<a id="a-Ev"></a>我等已见恒河沙等诸佛如来。<a id="a-Ew"></a>奉事供养右绕礼拜。<a id="a-Ex"></a>亦见于我在此园中。<a id="a-Ey"></a>说是经时及见大众。<a id="a-Ez"></a>尔时佛告阿难。<a id="a-F0"></a>汝受此经读诵通利。<a id="a-F1"></a>汝慎勿于厮下人前说此经典。<a id="a-F2"></a>不知根故。<a id="a-F3"></a>何以故。<a id="a-F4"></a>阿难。<a id="a-F5"></a>是如来功德。<a id="a-F6"></a>是如来蜜处。<a id="a-F7"></a>是如来说。<a id="a-F8"></a>纯无杂法。<a id="a-F9"></a>是如来印。<a id="a-FA"></a>是如来坚法。<a id="a-FB"></a>是如来胜财。<a id="a-FC"></a>阿难汝当坚持勿妄与人。<a id="a-FD"></a>唯除我长子持我法藏护我法藏与是等人。<a id="a-FE"></a>阿难白言。<a id="a-FF"></a>我持此经已。<a id="a-FG"></a>世尊。<a id="a-FH"></a>此经何名。<a id="a-FI"></a>云何受持。<a id="a-FJ"></a>佛言阿难。<a id="a-FK"></a>此经名曰说菩萨行方便境界神通变化经。<a id="a-FL"></a>亦名如来密处。<a id="a-FM"></a>亦名如来说纯无杂法。<a id="a-FN"></a>亦名如来说出一乘。<a id="a-FO"></a>亦名文殊师利所问。<a id="a-FP"></a>亦名萨遮受记。<a id="a-FQ"></a>亦名萨遮品。<a id="a-FR"></a>如是受持。<a id="a-FS"></a>如来演说此经法时。<a id="a-FT"></a>有三十那由他诸众生等。<a id="a-FU"></a>本未曾发无上道心今悉发心。<a id="a-FV"></a>六万菩萨得无生法忍。<a id="a-FW"></a>无量众生必定无上正真之道。<a id="a-FX"></a>佛说是经已。<a id="a-FY"></a>大德阿难欢喜适意。<a id="a-FZ"></a>文殊师利童子。<a id="a-Fa"></a>一切菩萨。<a id="a-Fb"></a>比丘比丘尼优婆塞优婆斯。<a id="a-Fc"></a>释梵护世天及世人。<a id="a-Fd"></a>闻佛说已。<a id="a-Fe"></a>欢喜信受。</p>
 </body>
</html>