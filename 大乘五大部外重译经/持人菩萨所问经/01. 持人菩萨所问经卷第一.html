<!doctype html>
<html id="z3IBTjpO3" data-ver="817">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">持人菩萨所问经卷第一</h1>
  <h2 id="a2">阴种诸人以了道慧四事品第一</h2>
  <p id="a3">闻如是。<a id="a-4"></a>一时佛游王舍城加邻竹园中。<a id="a-5"></a>与大比丘众千二百五十。<a id="a-6"></a>菩萨不可计。<a id="a-7"></a>一切大圣神通以达。<a id="a-8"></a>辩才无碍慧不可量。<a id="a-9"></a>诸根寂定见一切本。<a id="a-A"></a>应病与药靡蒙济。<a id="a-B"></a>为法桥梁度脱三界也。<a id="a-C"></a>尔时世尊。<a id="a-D"></a>与无央数百千之众眷属围绕而为说经。<a id="a-E"></a>时持人菩萨即从坐起正服长跪。<a id="a-F"></a>前问佛言。<a id="a-G"></a>菩萨何行建立誓愿。<a id="a-H"></a>无限功勋晓了诸法。<a id="a-I"></a>分别一切诸度无极。<a id="a-J"></a>识解无量方便善权。<a id="a-K"></a>弘要被不可喻。<a id="a-L"></a>戒德大铠真正道义。<a id="a-M"></a>为众生愿弘恩仁慈。<a id="a-N"></a>覆如虚空不可测度。<a id="a-O"></a>其心清净德行具足。<a id="a-P"></a>布施持戒忍辱精进一心智慧。<a id="a-Q"></a>普度无极。<a id="a-R"></a>若有众生欲奉斯业。<a id="a-S"></a>殊特之原无上大道今故为斯。<a id="a-T"></a>如此等类启问如来。<a id="a-U"></a>菩萨大士咨问如来言教处所。<a id="a-V"></a>周游三界所行备悉。<a id="a-W"></a>勤修禁戒无所忘讲。<a id="a-X"></a>奉清净行游居成办遵无极慧。<a id="a-Y"></a>无量方便随时开化。<a id="a-Z"></a>为此众生有心存法。<a id="a-a"></a>不能自达故问如来。<a id="a-b"></a>何谓菩萨晓了诸法。<a id="a-c"></a>能以随时为人班宣。<a id="a-d"></a>其心坚强力念不忘。<a id="a-e"></a>致微妙慧解一切法。<a id="a-f"></a>章句谊理所生之处。<a id="a-g"></a>常识宿命不中忽忘。<a id="a-h"></a>至成无上正真之道为最正觉也。<a id="a-i"></a>佛言。<a id="a-j"></a>善哉善哉。<a id="a-k"></a>持人菩萨。<a id="a-l"></a>多所哀念多所安隐。<a id="a-m"></a>愍伤诸天及十方人。<a id="a-n"></a>乃为一切咨问如来如斯要义。<a id="a-o"></a>功勋之德不可尽极。<a id="a-p"></a>决一切疑犹豫罗网。<a id="a-q"></a>以大弘慈加于众生显示大明。<a id="a-r"></a>现在将来诸菩萨施行无盖哀。<a id="a-s"></a>为众生故普现大道。<a id="a-t"></a>兴举弘誓将护一切。<a id="a-u"></a>为开发化济众厄令得自归。<a id="a-v"></a>使度彼我拔济众生。<a id="a-w"></a>不堕三恶勤苦之狱。<a id="a-x"></a>乃以劝之使立大道无上正真。<a id="a-y"></a>欲脱众生生老病死啼哭之恼忧困之患使长安隐。<a id="a-z"></a>将来最后末世流布正法。<a id="a-10"></a>消大恐畏令无所惧。<a id="a-11"></a>谛听谛听善思念之。<a id="a-12"></a>持人菩萨与诸大众受教而听。<a id="a-13"></a>佛语持人。<a id="a-14"></a>菩萨有四事义。<a id="a-15"></a>观其言教晓了诸法。<a id="a-16"></a>能以随时为人颁宣。<a id="a-17"></a>何谓为四。<a id="a-18"></a>心念成就逮致正真。<a id="a-19"></a>志存道法未曾忽忘。<a id="a-1A"></a>性行柔和庠序仁慈。<a id="a-1B"></a>其心所兴与众殊异。<a id="a-1C"></a>是为四。<a id="a-1D"></a>复有四事。<a id="a-1E"></a>何谓为四。<a id="a-1F"></a>分别道义决诸种姓。<a id="a-1G"></a>晓了众行义理所趣。<a id="a-1H"></a>宣布一切诸法至要。<a id="a-1I"></a>达诸法本随而开度。<a id="a-1J"></a>是为四。<a id="a-1K"></a>复有四事。<a id="a-1L"></a>何谓为四。<a id="a-1M"></a>解无央数所行诸法。<a id="a-1N"></a>以行超越畅无量法。<a id="a-1O"></a>所当应宜剖判所行。<a id="a-1P"></a>无底功勋识别诸法因断诸习。<a id="a-1Q"></a>是为四。<a id="a-1R"></a>复有四事。<a id="a-1S"></a>何谓为四。<a id="a-1T"></a>因其正行逮无上正真之道。<a id="a-1U"></a>疾具足灭道行之法三十七品。<a id="a-1V"></a>通达诸法自然之智无所依仰。<a id="a-1W"></a>解权方便成一切愍。<a id="a-1X"></a>是为四。<a id="a-1Y"></a>复有四事。<a id="a-1Z"></a>何谓为四。<a id="a-1a"></a>心离秽垢不怀悭嫉。<a id="a-1b"></a>以是恩仁摄众生类。<a id="a-1c"></a>其戒清净所行解明。<a id="a-1d"></a>常奉精进未曾懈废。<a id="a-1e"></a>勤修清净建立成就。<a id="a-1f"></a>晓了顺行专思道业。<a id="a-1g"></a>是为四。<a id="a-1h"></a>复有四业。<a id="a-1i"></a>何谓为四。<a id="a-1j"></a>志性清净所愿解明。<a id="a-1k"></a>所行功勋至德清净。<a id="a-1l"></a>忍辱仁和建立妙法。<a id="a-1m"></a>以逮显明无所不照。<a id="a-1n"></a>分别经义畅入道门。<a id="a-1o"></a>是为四。<a id="a-1p"></a>复有四业。<a id="a-1q"></a>何谓为四。<a id="a-1r"></a>夙夜勤修求一切智。<a id="a-1s"></a>志存一心定意正受。<a id="a-1t"></a>晓了脱门奉于大哀。<a id="a-1u"></a>无极之慈喜护济厄。<a id="a-1v"></a>逮致深慧修清净行。<a id="a-1w"></a>畅达正义解了道行。<a id="a-1x"></a>是为四。<a id="a-1y"></a>复有四业。<a id="a-1z"></a>何谓为四。<a id="a-20"></a>遵承智慧所行具足。<a id="a-21"></a>圣明清净志愿弘大。<a id="a-22"></a>爱乐至德无挂碍慧。<a id="a-23"></a>心存普救未曾舍行。<a id="a-24"></a>是为四。<a id="a-25"></a>复有四事。<a id="a-26"></a>察言观义心誓坚固。<a id="a-27"></a>何谓为四。<a id="a-28"></a>其意坚强所求具足。<a id="a-29"></a>性行安详所思备悉。<a id="a-2A"></a>其行究竟不断道念。<a id="a-2B"></a>修四意止成就雅德。<a id="a-2C"></a>是为四。<a id="a-2D"></a>复有四事。<a id="a-2E"></a>察言观义志存坚固。<a id="a-2F"></a>何谓为四。<a id="a-2G"></a>意以得立心念佛业道品之法三十有七。<a id="a-2H"></a>意根通利晓了往宿无央数劫所生之处。<a id="a-2I"></a>意以平正圣慧清净。<a id="a-2J"></a>无能毁断疾成佛道。<a id="a-2K"></a>摄取至真佛一切智。<a id="a-2L"></a>是为四事。<a id="a-2M"></a>复有四事。<a id="a-2N"></a>何谓为四。<a id="a-2O"></a>察识方便慕具慧义。<a id="a-2P"></a>晓了勤修显真谛慧。<a id="a-2Q"></a>缘是亲近得至佛道。<a id="a-2R"></a>所行精进未尝忽忘。<a id="a-2S"></a>是为四。<a id="a-2T"></a>复有四事。<a id="a-2U"></a>志性坚固。<a id="a-2V"></a>何谓为四。<a id="a-2W"></a>常奉精进不远佛道。<a id="a-2X"></a>志性安和能制其意。<a id="a-2Y"></a>普解诸法未曾放逸。<a id="a-2Z"></a>解畅众道诸根寂定。<a id="a-2a"></a>常应经义不违佛教。<a id="a-2b"></a>是为四。<a id="a-2c"></a>复有四事。<a id="a-2d"></a>志性坚固。<a id="a-2e"></a>何谓为四。<a id="a-2f"></a>立清净戒所行无秽。<a id="a-2g"></a>去五阴盖不为所蔽。<a id="a-2h"></a>心无所著未曾懈废。<a id="a-2i"></a>蠲除众罪所灭尘劳。<a id="a-2j"></a>是为四。<a id="a-2k"></a>复有四事志性坚固。<a id="a-2l"></a>何谓为四。<a id="a-2m"></a>心不愦乱求正真法。<a id="a-2n"></a>方便安心顺一切法。<a id="a-2o"></a>晓了随时不失仪节。<a id="a-2p"></a>所生之处不贪家业志存沙门。<a id="a-2q"></a>是为四。<a id="a-2r"></a>复有四事志性坚固。<a id="a-2s"></a>何谓为四。<a id="a-2t"></a>常亲善友远恶知识。<a id="a-2u"></a>志慕深法未曾放逸。<a id="a-2v"></a>归命诸佛诸菩萨俱。<a id="a-2w"></a>咨问禁戒晓了诸观。<a id="a-2x"></a>是为四。<a id="a-2y"></a>复有四事。<a id="a-2z"></a>观义察言普解法句。<a id="a-30"></a>何谓为四。<a id="a-31"></a>建众方便了诸道业。<a id="a-32"></a>解诸法门因缘报应。<a id="a-33"></a>志上慧义分别佛道。<a id="a-34"></a>解畅诸法章句所趣。<a id="a-35"></a>是为四。<a id="a-36"></a>菩萨复有四事。<a id="a-37"></a>观义察言晓了分别诸法章句。<a id="a-38"></a>何谓为四。<a id="a-39"></a>解畅宣布真实言教。<a id="a-3A"></a>敷演诸法无所不达。<a id="a-3B"></a>剖判诸法方便具足。<a id="a-3C"></a>明知诸义本所从习。<a id="a-3D"></a>是为四。<a id="a-3E"></a>复有四事观义察言。<a id="a-3F"></a>何谓为四。<a id="a-3G"></a>奉行圣慧分别道业。<a id="a-3H"></a>逮得势力宣布诸法。<a id="a-3I"></a>速成佛道清净之慧。<a id="a-3J"></a>明度无极普以备足。<a id="a-3K"></a>是为四。<a id="a-3L"></a>复有四事分别诸法。<a id="a-3M"></a>何谓为四。<a id="a-3N"></a>晓了所习精进修行。<a id="a-3O"></a>消灭因缘靡所不了。<a id="a-3P"></a>因其逮得应真之力。<a id="a-3Q"></a>随时勤修奉受正典。<a id="a-3R"></a>是为四。<a id="a-3S"></a>复有四事分别诸法。<a id="a-3T"></a>何谓为四。<a id="a-3U"></a>晓了万物一切无常。<a id="a-3V"></a>分别万物本因所习。<a id="a-3W"></a>精练诸物皆归灭尽。<a id="a-3X"></a>解知无常便修道业八正真元。<a id="a-3Y"></a>是为四。<a id="a-3Z"></a>复有四事分别诸法。<a id="a-3a"></a>何谓为四。<a id="a-3b"></a>晓了众行合会诸习。<a id="a-3c"></a>分别一切灭尽诸习。<a id="a-3d"></a>逮得因缘无极大力。<a id="a-3e"></a>方便断别合散之行。<a id="a-3f"></a>是为四。<a id="a-3g"></a>复有四事分别诸法。<a id="a-3h"></a>何谓为四。<a id="a-3i"></a>解畅诸义言辞所趣。<a id="a-3j"></a>晓了众义不从他受。<a id="a-3k"></a>敷演诸法一切众相慧印之源。<a id="a-3l"></a>令一切法立无相慧。<a id="a-3m"></a>是为四。<a id="a-3n"></a>复有四事。<a id="a-3o"></a>所生之处常识宿命心念不忘。<a id="a-3p"></a>至成无上正真之意。<a id="a-3q"></a>何谓为四。<a id="a-3r"></a>诸根明利畅善恶法。<a id="a-3s"></a>以了他人意念是非。<a id="a-3t"></a>一切阴盖咸得休息。<a id="a-3u"></a>所生之处常念不忘。<a id="a-3v"></a>志在无上正真之道。<a id="a-3w"></a>是为四。<a id="a-3x"></a>复有四事。<a id="a-3y"></a>心念不忘至成正觉。<a id="a-3z"></a>何谓为四。<a id="a-40"></a>常行定志晓习方便。<a id="a-41"></a>智慧通畅明慧为首。<a id="a-42"></a>明所行观无所不睹。<a id="a-43"></a>分别道慧光明远照。<a id="a-44"></a>是为四。<a id="a-45"></a>复有四事。<a id="a-46"></a>心念不忘至最正觉。<a id="a-47"></a>何谓为四逮得总持无所生慧。<a id="a-48"></a>以得超越永尽圣慧。<a id="a-49"></a>以消灭慧观于三界。<a id="a-4A"></a>以无底慧睹见三世。<a id="a-4B"></a>是为四。<a id="a-4C"></a>复有四事。<a id="a-4D"></a>所生之处常识宿命。<a id="a-4E"></a>无能乱者至成正觉。<a id="a-4F"></a>何谓为四。<a id="a-4G"></a>以断结着莫能乱者。<a id="a-4H"></a>口之所言未曾阙漏。<a id="a-4I"></a>皆达一切诸有业患悉是无为。<a id="a-4J"></a>逮得佛行无极大道。<a id="a-4K"></a>是为四。<a id="a-4L"></a>佛于是颂曰。</p>
  <p id="a4M">其心念成就　　志性常明了</p>
  <p id="a4N">未曾忽忘法　　由是致正觉</p>
  <p id="a4O">晓了一切法　　柔和行仁慈</p>
  <p id="a4P">以达诸法无　　解无央数行</p>
  <p id="a4Q">遵承真智慧　　圣达以具足</p>
  <p id="a4R">去心之秽垢　　未曾怀嫉妒</p>
  <p id="a4S">方便以随时　　分别无上慧</p>
  <p id="a4T">志愿甚弘大　　乃至最正觉</p>
  <p id="a4U">其意得自在　　道品三十七</p>
  <p id="a4V">心根以通达　　识宿无数劫</p>
  <p id="a4W">知苦所由生　　习因本根无</p>
  <p id="a4X">一切所有尽　　解之悉本无</p>
  <p id="a4Y">以菩萨正法　　开化三界厄</p>
  <p id="a4Z">使诸无明者　　皆通无上道</p>
  <p id="a4a">佛告持人。<a id="a-4b"></a>菩萨有五事。<a id="a-4c"></a>行清净力逮斯德句。<a id="a-4d"></a>何谓为五。<a id="a-4e"></a>以仁和性本净慧力。<a id="a-4f"></a>所愿清净。<a id="a-4g"></a>圣明慧力德本清净。<a id="a-4h"></a>道力无量所誓清净。<a id="a-4i"></a>则是慧力休息罪业慧力清净。<a id="a-4j"></a>是为五。<a id="a-4k"></a>清净慧力复有五事。<a id="a-4l"></a>何谓为五。<a id="a-4m"></a>其力以畅威仪礼节。<a id="a-4n"></a>斯念成就清净慧力。<a id="a-4o"></a>善权方便晓无秽力。<a id="a-4p"></a>为众生故圣力解明。<a id="a-4q"></a>以通达力勤修瑞应。<a id="a-4r"></a>是为五。<a id="a-4s"></a>复有五事。<a id="a-4t"></a>清净慧力逮是一切功勋之业何谓为五。<a id="a-4u"></a>布施清净则谓慧力。<a id="a-4v"></a>救摄众生则清净力。<a id="a-4w"></a>建立大慈则净慧力。<a id="a-4x"></a>心怀大哀则净慧力。<a id="a-4y"></a>以无极喜护净慧力。<a id="a-4z"></a>是为五。<a id="a-50"></a>复有五事。<a id="a-51"></a>为清净力逮是功勋。<a id="a-52"></a>何谓为五。<a id="a-53"></a>其戒清净成无权慧。<a id="a-54"></a>以戒禁行救济慧行。<a id="a-55"></a>忍清净莫能怀恨。<a id="a-56"></a>以净慧力救济无势。<a id="a-57"></a>博闻清净力靡不通。<a id="a-58"></a>是为五。<a id="a-59"></a>复有五事具诸功勋。<a id="a-5A"></a>何谓为五。<a id="a-5B"></a>以精进行志性慧力。<a id="a-5C"></a>以能勤修应清净慧。<a id="a-5D"></a>一心慧力疾得定意。<a id="a-5E"></a>了禅定慧。<a id="a-5F"></a>以寂然净察三界空。<a id="a-5G"></a>是为五。<a id="a-5H"></a>复有五事逮是功勋。<a id="a-5I"></a>何谓为五。<a id="a-5J"></a>智慧清净博闻无厌。<a id="a-5K"></a>以见世力得度世力。<a id="a-5L"></a>强而有势救脱劣弱。<a id="a-5M"></a>以圣明力晓了清净。<a id="a-5N"></a>以净慧力畅达有无生死无为。<a id="a-5O"></a>是为五。<a id="a-5P"></a>复有五事。<a id="a-5Q"></a>成圣明力逮是功勋。<a id="a-5R"></a>何谓为五。<a id="a-5S"></a>以承智力剖判诸观。<a id="a-5T"></a>以晓了力究竟本净。<a id="a-5U"></a>慧明解脱以成圣力。<a id="a-5V"></a>尽无生慧致于道力。<a id="a-5W"></a>以一相自然净。<a id="a-5X"></a>用智力察所有本净。<a id="a-5Y"></a>是为五。<a id="a-5Z"></a>佛告持人。<a id="a-5a"></a>菩萨大士常当奉行如是比像清净之法。<a id="a-5b"></a>佛于是颂曰。</p>
  <p id="a5c">五力无能当　　乃致清净慧</p>
  <p id="a5d">五阴盖消除　　神通自然成</p>
  <p id="a5e">布施持戒忍　　精进一心慧</p>
  <p id="a5f">六度本无形　　行者因有名</p>
  <p id="a5g">道行为一切　　诸有不达经</p>
  <p id="a5h">解三界犹幻　　乃致无从生</p>
  <p id="a5i">佛告持人。<a id="a-5j"></a>菩萨大士有三事法。<a id="a-5k"></a>虽在盛色以法净力常勤修慧。<a id="a-5l"></a>何谓为三。<a id="a-5m"></a>好乐道法。<a id="a-5n"></a>精进不惓。<a id="a-5o"></a>行无放逸。<a id="a-5p"></a>是为三。<a id="a-5q"></a>复有三事。<a id="a-5r"></a>在于色法慧力清净。<a id="a-5s"></a>疾成佛道至一切智。<a id="a-5t"></a>所以者何。<a id="a-5u"></a>勤精进者无放逸本成就诸法。<a id="a-5v"></a>以是清净逮致道力。<a id="a-5w"></a>速成精进。<a id="a-5x"></a>一切愍慧行不回转。<a id="a-5y"></a>以不回转究畅道法。<a id="a-5z"></a>成就功德已成功勋。<a id="a-60"></a>疾逮诸法通达慧力。<a id="a-61"></a>以逮是者则世众祐。<a id="a-62"></a>便致畅毕无碍之德。<a id="a-63"></a>乃行如来。<a id="a-64"></a>逮得圣慧观如来。<a id="a-65"></a>不久证明如来道慧。<a id="a-66"></a>佛告持人。<a id="a-67"></a>佛往宿世行菩萨业无央数劫。<a id="a-68"></a>为灯光佛所见授决。<a id="a-69"></a>最后究竟。<a id="a-6A"></a>逮如是像清净慧力。<a id="a-6B"></a>所度无极。<a id="a-6C"></a>若有菩萨致是慧者便转法轮。<a id="a-6D"></a>我亦如今所转法轮。<a id="a-6E"></a>畅师子吼。<a id="a-6F"></a>亦复若斯。<a id="a-6G"></a>以致斯慧。<a id="a-6H"></a>便于诸法而得自在。<a id="a-6I"></a>已得自在便成大道。<a id="a-6J"></a>若欲逮是无极道慧。<a id="a-6K"></a>当学是法。<a id="a-6L"></a>亦复不久当疾得佛无极正觉。</p>
  <p data-pb></p>
  <h2 id="a6M">妙慧超王佛品第二</h2>
  <p id="a6N">佛告持人。<a id="a-6O"></a>乃往过去久远世时。<a id="a-6P"></a>无央数劫不可称限。<a id="a-6Q"></a>越是无量。<a id="a-6R"></a>尔时有佛。<a id="a-6S"></a>号妙慧超王如来至真等正觉明行成为善逝世间解无上士道法御天人师为佛世尊。<a id="a-6T"></a>其佛世时诸声闻众不可计数。<a id="a-6U"></a>其诸菩萨无央数会。<a id="a-6V"></a>皆是其佛本学道时至愿所致。<a id="a-6W"></a>佛国清净功勋巍巍。<a id="a-6X"></a>其佛国土无三恶趣八难之处。<a id="a-6Y"></a>众生安隐福同快乐。<a id="a-6Z"></a>皆离贪欲除去五盖。<a id="a-6a"></a>如是比像无世俗义。<a id="a-6b"></a>唯以道品而相娱乐。<a id="a-6c"></a>以四禅定而行正受。<a id="a-6d"></a>佛言。<a id="a-6e"></a>持人。<a id="a-6f"></a>其妙慧超王如来。<a id="a-6g"></a>寿八十亿垓百千劫。<a id="a-6h"></a>其国土人寿三十亿垓。<a id="a-6i"></a>当尔世时无有国王典制万民。<a id="a-6j"></a>唯以妙慧超王如来至真为法王。<a id="a-6k"></a>咸共称曰无上道王。<a id="a-6l"></a>其妙慧超王如来至真。<a id="a-6m"></a>诸菩萨众能为一切。<a id="a-6n"></a>普决疑网多所欢悦颁宣菩萨无极法藏。<a id="a-6o"></a>时诸菩萨闻佛所说如是比像清净法力。<a id="a-6p"></a>五百菩萨一心精进夙夜殷勤。<a id="a-6q"></a>不想念坐不想求食。<a id="a-6r"></a>尽其形寿不念服饰。<a id="a-6s"></a>唯念至真无极道王。<a id="a-6t"></a>思是像法清净法力。<a id="a-6u"></a>以是一心德本所致。<a id="a-6v"></a>于彼寿终生于东方。<a id="a-6w"></a>去是佛土八千亿国。<a id="a-6x"></a>适生未久亦逮此法。<a id="a-6y"></a>识念不忘悉见宿命。<a id="a-6z"></a>睿哲聪明诸根通达。<a id="a-70"></a>无所不睹探古知今。<a id="a-71"></a>又其佛土。<a id="a-72"></a>佛号无量华王。<a id="a-73"></a>讲说经法。<a id="a-74"></a>是五百人生彼佛土。<a id="a-75"></a>寻时其身年如十六。<a id="a-76"></a>即报父母出家捐业。<a id="a-77"></a>行作沙门净修梵行。<a id="a-78"></a>在其佛所奉行精进六十亿岁。<a id="a-79"></a>佛语持人。<a id="a-7A"></a>于彼世时五百菩萨。<a id="a-7B"></a>如是比像。<a id="a-7C"></a>值见诸佛二十亿。<a id="a-7D"></a>普在其所夙夜精进。<a id="a-7E"></a>妙慧超王如来至真。<a id="a-7F"></a>使五百人于万劫中。<a id="a-7G"></a>值二万佛而授其决。<a id="a-7H"></a>当逮无上正真之道。<a id="a-7I"></a>以亿万劫供养奉事二万佛讫。<a id="a-7J"></a>是五百人皆同一劫次第成佛。<a id="a-7K"></a>是故持人。<a id="a-7L"></a>菩萨大士速欲逮成无上正真为最正觉。<a id="a-7M"></a>当精进学如是比像。<a id="a-7N"></a>清净慧力经典之要。<a id="a-7O"></a>夙夜勤修。<a id="a-7P"></a>勿得懈废为放逸行。<a id="a-7Q"></a>所以者何。<a id="a-7R"></a>诸佛本学皆由精进。<a id="a-7S"></a>无逸为本致最正觉普具道品。<a id="a-7T"></a>佛皆识念往昔古世精进如是。<a id="a-7U"></a>见是十二亿诸佛世尊所生之处。<a id="a-7V"></a>当得意力探古知今无所不通。<a id="a-7W"></a>各各识知一切宿命。<a id="a-7X"></a>如近不远悉睹见之。<a id="a-7Y"></a>皆由精进学是法故无放逸行。<a id="a-7Z"></a>夙夜勤修未曾懈废。</p>
  <p id="a7a">尔时世尊以无极慈。<a id="a-7b"></a>兴大悲哀观于四方。<a id="a-7c"></a>即如其像三昧正受。<a id="a-7d"></a>化现诸佛周遍三千大千世界。<a id="a-7e"></a>各为众生颁宣经道决诸狐疑。<a id="a-7f"></a>闻各开解莫不欢悦。<a id="a-7g"></a>复重为演菩萨之法。<a id="a-7h"></a>尔时世尊寻现神足显其威德。<a id="a-7i"></a>使竹园中诸会菩萨。<a id="a-7j"></a>皆见十方诸如来。<a id="a-7k"></a>在其世界敷演经法。<a id="a-7l"></a>时诸菩萨各从坐起。<a id="a-7m"></a>叉手自归为佛作礼。<a id="a-7n"></a>各自叹曰。<a id="a-7o"></a>至未曾有。<a id="a-7p"></a>诸佛世尊威德圣慧不可思议。<a id="a-7q"></a>道法超殊巍巍无量。<a id="a-7r"></a>犹如虚空不可攀逮。<a id="a-7s"></a>时佛即告诸菩萨曰。<a id="a-7t"></a>是不为难。<a id="a-7u"></a>如来至真不可限喻。<a id="a-7v"></a>所以者何。<a id="a-7w"></a>族姓子。<a id="a-7x"></a>解诸法界无所不达。<a id="a-7y"></a>所解法界如来至真。<a id="a-7z"></a>其一毛德神足变化不可称限。<a id="a-80"></a>光明普照江河沙等十方世界。<a id="a-81"></a>其光明中各演音声颁宣经道。<a id="a-82"></a>其一毛孔亿百千垓。<a id="a-83"></a>神足变化不足为难。<a id="a-84"></a>所以者何。<a id="a-85"></a>如来至真神足功勋不可限量。<a id="a-86"></a>巍巍如是。<a id="a-87"></a>又族姓子。<a id="a-88"></a>如来至真见众生心以为说法。<a id="a-89"></a>少有信乐如是像法。<a id="a-8A"></a>精进勤修志乐慕求。<a id="a-8B"></a>是无量法亦复希有。<a id="a-8C"></a>所以者何。<a id="a-8D"></a>如来今兴在五浊世。<a id="a-8E"></a>何谓五浊。<a id="a-8F"></a>一者人多弊恶不识义理。<a id="a-8G"></a>二者六十二疑邪见强盛不受道教。<a id="a-8H"></a>三者人多爱欲尘劳兴隆不知去就。<a id="a-8I"></a>四者人寿命短。<a id="a-8J"></a>往古世时八万四千岁以为甚损。<a id="a-8K"></a>今寿百岁或长或短。<a id="a-8L"></a>五者小劫转尽三灾当起无不被害。<a id="a-8M"></a>若有在此五浊恶世能信乐是。<a id="a-8N"></a>如斯像法深妙道义。<a id="a-8O"></a>有一人好能受如此佛正真慧。<a id="a-8P"></a>是为甚难至未曾有。<a id="a-8Q"></a>何况信乐如来所行受持乎。<a id="a-8R"></a>族姓子。<a id="a-8S"></a>佛从古无央数劫。<a id="a-8T"></a>被大德铠长夜遵习如是像法精进忍辱仁慈博爱。<a id="a-8U"></a>若见众生在于厄难。<a id="a-8V"></a>勤苦之患无救护者。<a id="a-8W"></a>心生恐惧堕于恶趣。<a id="a-8X"></a>愿生彼土导利众生。<a id="a-8Y"></a>救济众厄令入正道。<a id="a-8Z"></a>如来至真德不可量。<a id="a-8a"></a>如空无侣勇健独步度脱十方。<a id="a-8b"></a>是佛往昔过去世时本愿清净。<a id="a-8c"></a>今有信乐是无量法深妙之义爱喜受持。<a id="a-8d"></a>皆往古昔曾见被训故今信喜。<a id="a-8e"></a>现人少有信乐。<a id="a-8f"></a>于斯如来所显如来十力四无所畏。<a id="a-8g"></a>十八不共诸佛之法空无之慧。<a id="a-8h"></a>希有好喜入斯法者。<a id="a-8i"></a>若有入斯皆是如来威德所致。<a id="a-8j"></a>神足变化勇猛功勋。<a id="a-8k"></a>佛以慧力善权方便。<a id="a-8l"></a>长夜开化勤修不解。<a id="a-8m"></a>皆由往宿矜矜一心不舍此法。<a id="a-8n"></a>常行大慈修无盖哀。<a id="a-8o"></a>大喜大护救济众生。<a id="a-8p"></a>又族姓子。<a id="a-8q"></a>诸菩萨学少有愍念。<a id="a-8r"></a>于五浊世成最正觉。<a id="a-8s"></a>为诸众生在五浊世。<a id="a-8t"></a>开导大难亦复希有。<a id="a-8u"></a>如吾于今所立教训。<a id="a-8v"></a>所以者何。<a id="a-8w"></a>往古宿命通大精进积功累德。<a id="a-8x"></a>每生自克布施头目。<a id="a-8y"></a>肌肉支体妻子国邑。<a id="a-8z"></a>群从车乘无所爱吝。<a id="a-90"></a>不计身命无所贪慕。<a id="a-91"></a>三界无怙惟道可恃。<a id="a-92"></a>以无极力行权方便开化众生。<a id="a-93"></a>能成无上正真之道。<a id="a-94"></a>佛悉忆念往宿世时。<a id="a-95"></a>一日之中所施无量。<a id="a-96"></a>并惠身命无所爱惜。<a id="a-97"></a>皆由愍念众生之故。<a id="a-98"></a>开化盲冥令见道明。<a id="a-99"></a>亦识往宿无数世时。<a id="a-9A"></a>见饥馑者无有饮食。<a id="a-9B"></a>供养之具可用施者。<a id="a-9C"></a>割己股肉煮之炙之。<a id="a-9D"></a>持用授之不以作患。<a id="a-9E"></a>心不怀恨惟行大哀。<a id="a-9F"></a>愍伤众生奉无极慈。<a id="a-9G"></a>以是之故当作斯观。<a id="a-9H"></a>遵修如是通大精进开化众生。<a id="a-9I"></a>如斯精进积累功德。<a id="a-9J"></a>逮致无上正真之道。<a id="a-9K"></a>是故诸仁。<a id="a-9L"></a>诸族姓子。<a id="a-9M"></a>勤学如是微妙精进。<a id="a-9N"></a>以习如是无极道法。<a id="a-9O"></a>亦当如我往昔所行菩萨之业开化众生。<a id="a-9P"></a>如是无异颁宣经道。<a id="a-9Q"></a>亦如我今有所救脱。<a id="a-9R"></a>是贤劫中所兴千佛皆当咨嗟。<a id="a-9S"></a>吾本所行各当说言。<a id="a-9T"></a>能仁如来本行精进。<a id="a-9U"></a>不可限量不可班喻。<a id="a-9V"></a>道慧巍巍所度无极。<a id="a-9W"></a>于五浊世五逆乱中开化众生。<a id="a-9X"></a>如是无穷不可计尽。<a id="a-9Y"></a>是故族姓子。<a id="a-9Z"></a>假使有人如是比像奉精进行。<a id="a-9a"></a>爱乐勤修而无放逸疾成正觉。<a id="a-9b"></a>又吾于是逮无上正真道为最正觉。<a id="a-9c"></a>临灭度时所度无量。<a id="a-9d"></a>若有能遵如是精进。<a id="a-9e"></a>应如至教而不懈废。<a id="a-9f"></a>取如芥子佛之舍利建立塔寺。<a id="a-9g"></a>皆当得佛灭度之业。<a id="a-9h"></a>所以者何。<a id="a-9i"></a>佛兴愍哀为诸将来众菩萨施。<a id="a-9j"></a>本为菩萨行佛道时曾所训诲。<a id="a-9k"></a>由是缘故显示大道。<a id="a-9l"></a>又复慈愍堕八难者。<a id="a-9m"></a>故兴大哀普布舍利。<a id="a-9n"></a>若取舍利大如芥子建立塔寺。<a id="a-9o"></a>面见如来手自供养。<a id="a-9p"></a>灭度自后睹其舍利。<a id="a-9q"></a>心怀悦豫所立地处。<a id="a-9r"></a>以是地施于舍利而兴塔寺。<a id="a-9s"></a>随心所愿兴于大哀。<a id="a-9t"></a>本宿命时行菩萨法。<a id="a-9u"></a>等心众生誓愿所致舍利遍流。<a id="a-9v"></a>佛所积功累德。<a id="a-9w"></a>光光不可限量。<a id="a-9x"></a>巍巍如是。<a id="a-9y"></a>愍念众生兴于大哀。<a id="a-9z"></a>最后末世立无极慈加于一切。<a id="a-A0"></a>若有菩萨受是像法。<a id="a-A1"></a>好喜慕乐勤修精进而不放逸。<a id="a-A2"></a>用至愿故最后末世受如是像。<a id="a-A3"></a>弘雅经典能持讲诵。<a id="a-A4"></a>为他人说令普流布建立菩萨。<a id="a-A5"></a>若有持诵为他人说。<a id="a-A6"></a>以是像典劝诸菩萨。<a id="a-A7"></a>令学讽诵转复宣布。<a id="a-A8"></a>所以者何。<a id="a-A9"></a>若是景摸久在天下。<a id="a-AA"></a>则佛正道永长现矣。<a id="a-AB"></a>如来常存以是观之。<a id="a-AC"></a>族姓子。<a id="a-AD"></a>佛本往世如是方便。<a id="a-AE"></a>摄护众生建是经典。<a id="a-AF"></a>以用将养未来俗世。<a id="a-AG"></a>在五浊世宣布斯典。<a id="a-AH"></a>若族姓子。<a id="a-AI"></a>所在郡国县邑。<a id="a-AJ"></a>州域大邦。<a id="a-AK"></a>如是像典所流布现。<a id="a-AL"></a>受持讽诵广为人说。<a id="a-AM"></a>如是学士。<a id="a-AN"></a>族姓子等。<a id="a-AO"></a>见佛现在临灭度时如来游彼。<a id="a-AP"></a>佛则现在而不灭度。<a id="a-AQ"></a>所以者何。<a id="a-AR"></a>族姓子。<a id="a-AS"></a>佛不曾说乎。<a id="a-AT"></a>佛者法身。<a id="a-AU"></a>若见法者则睹如来。<a id="a-AV"></a>莫以色身观于如来。<a id="a-AW"></a>若信正典闻见受持则睹如来。<a id="a-AX"></a>闻法奉行住如法教乃曰见佛。<a id="a-AY"></a>闻宣正典顺法入道乃曰见佛。<a id="a-AZ"></a>佛以未曾以法生法。<a id="a-Aa"></a>以能行法敷演正典。<a id="a-Ab"></a>不怀妄想猗求诸法则睹如来。<a id="a-Ac"></a>一切诸法悉无所著。<a id="a-Ad"></a>尔乃名曰睹如来耳。<a id="a-Ae"></a>若族姓子。<a id="a-Af"></a>不见诸法则睹如来。<a id="a-Ag"></a>所以者何。<a id="a-Ah"></a>如来至真不存有法非法之辞。<a id="a-Ai"></a>不当观见如来。<a id="a-Aj"></a>所以者何。<a id="a-Ak"></a>如来曾说假引譬喻。<a id="a-Al"></a>犹如缚筏。<a id="a-Am"></a>尚当除法况非法乎。<a id="a-An"></a>以除是法非法之行乃见如来。<a id="a-Ao"></a>所以者何。<a id="a-Ap"></a>如来至真皆除诸法。<a id="a-Aq"></a>不宣诸法而有处所也。<a id="a-Ar"></a>无所兴起亦无名号。<a id="a-As"></a>况复讲说诸处所乎。<a id="a-At"></a>所以者何。<a id="a-Au"></a>皆除一切诸法。<a id="a-Av"></a>若能顺斯如来观者。<a id="a-Aw"></a>则见如来也。<a id="a-Ax"></a>佛本以断一切诸法乃睹正觉。<a id="a-Ay"></a>所以然者。<a id="a-Az"></a>一切诸法皆虚不真。<a id="a-B0"></a>睹一切法本无本净。<a id="a-B1"></a>观真谛者乃见如来。<a id="a-B2"></a>又族姓子。<a id="a-B3"></a>不得诸法则无诸法。<a id="a-B4"></a>谓无放逸。<a id="a-B5"></a>彼无有法亦无非法。<a id="a-B6"></a>以无有法亦无非法乃以了斯义。<a id="a-B7"></a>以了斯义乃见本净。<a id="a-B8"></a>以平等观乃见如来。<a id="a-B9"></a>见法如是则见如来。<a id="a-BA"></a>观如来然见平等觉。<a id="a-BB"></a>若有异观如来至真则为邪观。<a id="a-BC"></a>已邪观者。<a id="a-BD"></a>则为虚观。<a id="a-BE"></a>不真谛观也。<a id="a-BF"></a>又族姓子。<a id="a-BG"></a>其真谛者消除一切音声言辞。<a id="a-BH"></a>不真不虚亦无真虚。<a id="a-BI"></a>蠲去一切诸所有业。<a id="a-BJ"></a>悉不复得一切所受乃见如来。<a id="a-BK"></a>所以者何。<a id="a-BL"></a>如来至真不睹诸法。<a id="a-BM"></a>有所生者若令生者。<a id="a-BN"></a>以除一切所见诸法。<a id="a-BO"></a>乃曰自然。<a id="a-BP"></a>以解自然。<a id="a-BQ"></a>如是观佛乃谓吾等观佛如是。<a id="a-BR"></a>所见若斯。<a id="a-BS"></a>佛之所说也。<a id="a-BT"></a>如是观佛皆入一切诸法本无。<a id="a-BU"></a>已了一切诸法本无。<a id="a-BV"></a>便了诸一切本无兴显道法。<a id="a-BW"></a>分别诸行一切本净。<a id="a-BX"></a>一切诸法归于本无。<a id="a-BY"></a>一切诸法皆如来法也。<a id="a-BZ"></a>自然入道。<a id="a-Ba"></a>一切诸法皆以普入如来境界。<a id="a-Bb"></a>一切诸法界不可议成最正觉。<a id="a-Bc"></a>故族姓子。<a id="a-Bd"></a>佛说言一切诸法皆如来界。<a id="a-Be"></a>无有境界为如来界。<a id="a-Bf"></a>所以者何。<a id="a-Bg"></a>一切诸法所有境界。<a id="a-Bh"></a>计彼诸法无有境界。<a id="a-Bi"></a>则如来界也。<a id="a-Bj"></a>一切诸法以为境界。<a id="a-Bk"></a>无斯诸界乃曰有界。<a id="a-Bl"></a>所有界者亦如来界。<a id="a-Bm"></a>一切众生行无境界。<a id="a-Bn"></a>而悉晓了真谛净界。<a id="a-Bo"></a>虽知是法永不解达。<a id="a-Bp"></a>如来至真解达如是无所不通。<a id="a-Bq"></a>是故名曰无有境界也。<a id="a-Br"></a>如来界无所有界。<a id="a-Bs"></a>则如来界也。<a id="a-Bt"></a>所以者何。<a id="a-Bu"></a>佛说诸界真谛本末。<a id="a-Bv"></a>无有诸界乃如来界。<a id="a-Bw"></a>一切诸界如来界也。<a id="a-Bx"></a>无界非界分别晓了靡所不达。<a id="a-By"></a>是谓证明。<a id="a-Bz"></a>无所有界。<a id="a-C0"></a>则如来界也。<a id="a-C1"></a>唯族姓子。<a id="a-C2"></a>解一切法是无境界。<a id="a-C3"></a>则如来界也。<a id="a-C4"></a>乃入道义。<a id="a-C5"></a>观如是法。<a id="a-C6"></a>尔乃逮致如来境界。<a id="a-C7"></a>乐无所乐是如来界。<a id="a-C8"></a>而无所著亦无憎爱。<a id="a-C9"></a>所以者何。<a id="a-CA"></a>以知无界乃曰佛界。<a id="a-CB"></a>故言无有界则如来界。<a id="a-CC"></a>用一切法不可得故无有处所。<a id="a-CD"></a>于一切法无所著故。<a id="a-CE"></a>是则名曰如来境界。<a id="a-CF"></a>游居入慧。<a id="a-CG"></a>一切诸法悉无所入。<a id="a-CH"></a>故无六门亦无所入。<a id="a-CI"></a>所以者何。<a id="a-CJ"></a>族姓子。<a id="a-CK"></a>皆无有门亦无所入则无有见。<a id="a-CL"></a>所以者何。<a id="a-CM"></a>如来至真不得诸法。<a id="a-CN"></a>有所入处也。<a id="a-CO"></a>而有所见也。<a id="a-CP"></a>有所说者也。<a id="a-CQ"></a>亦无善恶粗细微妙言辞本末。<a id="a-CR"></a>是则名曰入一切法。<a id="a-CS"></a>入无有相无应不应。<a id="a-CT"></a>一切诸法。<a id="a-CU"></a>不精进不懈怠。<a id="a-CV"></a>无合不散。<a id="a-CW"></a>是乃名曰一切法门。<a id="a-CX"></a>曰无名门。<a id="a-CY"></a>无言辞门。<a id="a-CZ"></a>无所入门。<a id="a-Ca"></a>无所著门。<a id="a-Cb"></a>无训诲门。<a id="a-Cc"></a>无生门。<a id="a-Cd"></a>永寂然门。<a id="a-Ce"></a>不以是门可用知法。<a id="a-Cf"></a>若见法者不以法门。<a id="a-Cg"></a>永寂然门。<a id="a-Ch"></a>不以是门可用知法。<a id="a-Ci"></a>若见法者不以法门能证诸法。<a id="a-Cj"></a>亦无所出入。<a id="a-Ck"></a>所以者何。<a id="a-Cl"></a>一切诸法皆无有门门不可得。<a id="a-Cm"></a>一切诸法为虚伪门。<a id="a-Cn"></a>一切诸法悉本清净。<a id="a-Co"></a>一切诸法门不可量。<a id="a-Cp"></a>一切诸法无断不断无有边际。<a id="a-Cq"></a>故曰族姓子一切诸法悉不可得皆虚无实。<a id="a-Cr"></a>一切诸法门不可量不可得限。<a id="a-Cs"></a>其本际门不可尽极无能断坏。<a id="a-Ct"></a>得本际者若坏本际。<a id="a-Cu"></a>真实之义也。<a id="a-Cv"></a>若族姓子及族姓女。<a id="a-Cw"></a>至斯法门悉解达了。<a id="a-Cx"></a>因得普入一切法门。<a id="a-Cy"></a>皆能颁宣众生心。<a id="a-Cz"></a>时佛复告持人菩萨。<a id="a-D0"></a>若有菩萨大士。<a id="a-D1"></a>欲以方便解一切法。<a id="a-D2"></a>分别诸法义之所趣。<a id="a-D3"></a>欲得意力具足成就。<a id="a-D4"></a>随时之宜入于诸法。<a id="a-D5"></a>所生之处心断绝。<a id="a-D6"></a>若以寂定心念。<a id="a-D7"></a>成无上正真之道。<a id="a-D8"></a>志习入斯比像法门。<a id="a-D9"></a>若能逮得是法门光。<a id="a-DA"></a>勤学斯法速疾归附。</p>
 </body>
</html>