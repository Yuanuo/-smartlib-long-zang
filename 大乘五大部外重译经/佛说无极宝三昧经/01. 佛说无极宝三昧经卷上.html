<!doctype html>
<html id="z3IBTq1QM" data-ver="790">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">佛说无极宝三昧经卷上</h1>
  <p id="a2">闻如是。<a id="a-3"></a>一时佛在罗阅只竹园中。<a id="a-4"></a>与千二百五十比丘俱。<a id="a-5"></a>菩萨九十亿人。<a id="a-6"></a>皆如文殊师利等。<a id="a-7"></a>是时竹园四面周匝。<a id="a-8"></a>地自然生文陀般华。<a id="a-9"></a>种种妙色非世所有。<a id="a-A"></a>华华各有百万之叶。<a id="a-B"></a>华上各各有佛坐之。<a id="a-C"></a>佛上各有交露宝盖。<a id="a-D"></a>盖间各有伎乐之声。<a id="a-E"></a>一佛之前各有菩萨。<a id="a-F"></a>皆如文殊而坐问事。<a id="a-G"></a>竹园之地如三弥佛刹。<a id="a-H"></a>皆悉平等。<a id="a-I"></a>大千刹土日月之光。<a id="a-J"></a>皆悉蔽没无复明耀。<a id="a-K"></a>百日之中但见诸佛。<a id="a-L"></a>诸大泥犁皆得休息。<a id="a-M"></a>百鸟禽兽不饮不食。<a id="a-N"></a>皆得法味百日安宁。<a id="a-O"></a>见佛欢喜自忘食心。<a id="a-P"></a>一切人民普得法味。<a id="a-Q"></a>百日安隐无饮食想。<a id="a-R"></a>心意快然发无上意。<a id="a-S"></a>一切树木皆有音声。<a id="a-T"></a>竹园之中化有浴池。<a id="a-U"></a>池中生十万种华。<a id="a-V"></a>华有交露师子之座。<a id="a-W"></a>各有菩萨而处其上。<a id="a-X"></a>其边各有天人立侍。<a id="a-Y"></a>帐间各各万种音乐。<a id="a-Z"></a>千岁枯树悉生华叶。<a id="a-a"></a>一切树木皆倾相向。<a id="a-b"></a>竹园左右女人见佛者。<a id="a-c"></a>皆化作男子。<a id="a-d"></a>无复爱欲。<a id="a-e"></a>悉得法眼。<a id="a-f"></a>尔时佛作宝如来三昧。<a id="a-g"></a>遍悉感动九万亿刹。<a id="a-h"></a>四方四隅上下方面无极佛刹。<a id="a-i"></a>各遣菩萨赍持妙华。<a id="a-j"></a>来诣竹园礼事供养讫各却坐。<a id="a-k"></a>释梵四王爱欲诸天。<a id="a-l"></a>各与眷属于虚空中。<a id="a-m"></a>以天华香伎乐供养。<a id="a-n"></a>诸大龙王阿须伦王迦楼罗真陀罗摩休勒等。<a id="a-o"></a>各各自与无数官属。<a id="a-p"></a>来诣佛所礼事供养。<a id="a-q"></a>舍利弗白佛言。<a id="a-r"></a>今所感动是何瑞应。<a id="a-s"></a>佛言。<a id="a-t"></a>无应之应是其应也。<a id="a-u"></a>舍利弗言。<a id="a-v"></a>无应之应其义云何。<a id="a-w"></a>佛言。<a id="a-x"></a>汝往问于宝来菩萨。<a id="a-y"></a>则当为汝演说此义。<a id="a-z"></a>即时舍利弗问宝来曰。<a id="a-10"></a>今此感动为何瑞应。<a id="a-11"></a>宝来菩萨答舍利弗。<a id="a-12"></a>罗汉疑重故未解乎。<a id="a-13"></a>有想想者非尽之法。<a id="a-14"></a>无想无作是为法宝。<a id="a-15"></a>昔者我始发意之时。<a id="a-16"></a>与三十六亿人求菩萨道时。<a id="a-17"></a>释迦文亦在其中。<a id="a-18"></a>一切所志皆有起灭。<a id="a-19"></a>诸法本空譬如野马无想起作。<a id="a-1A"></a>持是作法而灭行求愿想欲得是。<a id="a-1B"></a>自言得道。<a id="a-1C"></a>起想罪根坏灭诸慧。<a id="a-1D"></a>求于三尊想取泥洹。<a id="a-1E"></a>疑尽灭身而生死不断。<a id="a-1F"></a>罗汉得泥洹譬如寐人。<a id="a-1G"></a>其身在床一时休息命不离身。<a id="a-1H"></a>罗汉得禅故是大疑。<a id="a-1I"></a>宝来又问舍利弗言。<a id="a-1J"></a>譬如龙王兴作云雨。<a id="a-1K"></a>四面合冥不知所从来。<a id="a-1L"></a>菩萨从第九已下。<a id="a-1M"></a>悉已逮得六万三昧。<a id="a-1N"></a>其所兴为固不可限。<a id="a-1O"></a>亦何复疑所从来处。<a id="a-1P"></a>舍利弗言。<a id="a-1Q"></a>我学不得善知识故。<a id="a-1R"></a>令我疑根不断绝耳。<a id="a-1S"></a>今闻尊法无所复益。<a id="a-1T"></a>譬若如人为百鸟作乐。<a id="a-1U"></a>乐虽和妙鸟不听受。<a id="a-1V"></a>今我如是不了是法。<a id="a-1W"></a>一切新学菩萨大士。<a id="a-1X"></a>闻是三昧德尊无量。<a id="a-1Y"></a>譬如夜时暂见火明。<a id="a-1Z"></a>火灭之后故冥无见。<a id="a-1a"></a>今我如是无益已矣。<a id="a-1b"></a>愿作八千里火以身投中。<a id="a-1c"></a>如是亿劫然后乃出。<a id="a-1d"></a>复入三恶道为一切所啖食。<a id="a-1e"></a>数千亿劫后生作人。<a id="a-1f"></a>求善知识宁可得不。<a id="a-1g"></a>宝来答曰。<a id="a-1h"></a>火虽广大心垢叵烧。<a id="a-1i"></a>学无沤和拘舍罗。<a id="a-1j"></a>不得善知识者。<a id="a-1k"></a>不得萨芸若也。<a id="a-1l"></a>宝来菩萨白佛言。<a id="a-1m"></a>诸法无主。<a id="a-1n"></a>谁为成萨芸若者。<a id="a-1o"></a>谁成正觉。<a id="a-1p"></a>弟子缘觉惟加大恩演示其义。<a id="a-1q"></a>佛言。<a id="a-1r"></a>善哉。<a id="a-1s"></a>所问深妙。<a id="a-1t"></a>乃欲决断生死之根。<a id="a-1u"></a>今为汝说谛听受之。<a id="a-1v"></a>若善男子善女人。<a id="a-1w"></a>欲得阿耨多罗三藐三菩提者。<a id="a-1x"></a>当行九法宝一者见诸天无有处但有名耳。<a id="a-1y"></a>二者见世间人民但有字耳。<a id="a-1z"></a>三者见五道勤苦但有习耳。<a id="a-20"></a>四者地水火风亦本空耳。<a id="a-21"></a>五者当来过去现在如芭蕉无想。<a id="a-22"></a>六者现生死无本际。<a id="a-23"></a>七者观诸三昧寂无往来。<a id="a-24"></a>八者当观大千诸佛刹土了无得三昧者。<a id="a-25"></a>九者见大千刹土中一切蠕动悉欲度之令与佛等。<a id="a-26"></a>是为九宝。<a id="a-27"></a>得是无作之想者。<a id="a-28"></a>可得决断一切大想。<a id="a-29"></a>宝来又问。<a id="a-2A"></a>诸法无想当作何住得无所住。<a id="a-2B"></a>佛言。<a id="a-2C"></a>诸法无住住则为想。<a id="a-2D"></a>无起之念非想非道。<a id="a-2E"></a>亦复是想断。<a id="a-2F"></a>求无想得住无住。<a id="a-2G"></a>宝来又问。<a id="a-2H"></a>当作何缘度于众欲。<a id="a-2I"></a>佛言。<a id="a-2J"></a>众欲无垢无度无主无往无来。<a id="a-2K"></a>如虚空观与泥洹等与无名等。<a id="a-2L"></a>宝来菩萨言。<a id="a-2M"></a>善哉善哉。<a id="a-2N"></a>深妙乃尔。</p>
  <p id="a2O">般施菩萨白佛言。<a id="a-2P"></a>菩萨欲得坐佛树下。<a id="a-2Q"></a>庄严刹土教导十方。<a id="a-2R"></a>令诸佛土如今竹园。<a id="a-2S"></a>普使逮得无所从生。<a id="a-2T"></a>修行何法而得致此。<a id="a-2U"></a>佛言。<a id="a-2V"></a>当行八直。<a id="a-2W"></a>一者直无名之响。<a id="a-2X"></a>二者直无名之声。<a id="a-2Y"></a>三者直观十方佛土等无有二。<a id="a-2Z"></a>四者直见大千刹法等无异。<a id="a-2a"></a>五者直观十方一切欲令与佛等。<a id="a-2b"></a>六者直于无形见一切无有起灭。<a id="a-2c"></a>七者直见入诸三昧无有往来相报之想。<a id="a-2d"></a>八者直见十方诸佛般泥洹不般泥洹亦等无异。<a id="a-2e"></a>是为八法。<a id="a-2f"></a>菩萨从是疾得无所从生法忍。<a id="a-2g"></a>教授十方得如竹园。</p>
  <p id="a2h">宝来菩萨复白佛言。<a id="a-2i"></a>今诸上人各从远来。<a id="a-2j"></a>睹见世尊欢喜忘食。<a id="a-2k"></a>乃得值闻是尊三昧。<a id="a-2l"></a>为是宿福本愿所致耶。<a id="a-2m"></a>佛言。<a id="a-2n"></a>亦非本愿亦不离本愿。<a id="a-2o"></a>所行常精进不失诸三昧。<a id="a-2p"></a>常随善知识远离于众事。<a id="a-2q"></a>寂然不数会但志在三昧。<a id="a-2r"></a>今故以宝珠来雨众会上。<a id="a-2s"></a>宝来复问。<a id="a-2t"></a>新发意菩萨欲行是三昧。<a id="a-2u"></a>当云何行而得致是。<a id="a-2v"></a>佛言。<a id="a-2w"></a>当行八法宝得是三昧。<a id="a-2x"></a>一者即于佛前得是三昧。<a id="a-2y"></a>二者供养十方罗汉真人。<a id="a-2z"></a>行菩萨法亿劫不懈。<a id="a-30"></a>一时闻是三昧尊法。<a id="a-31"></a>解说亲近奉不远离。<a id="a-32"></a>三者供养舍利起塔弥满。<a id="a-33"></a>殖福无缺而于法无益。<a id="a-34"></a>一时转意作行者即向慧门。<a id="a-35"></a>四者得四无畏于十方生死无所远离。<a id="a-36"></a>五者菩萨见五道勤苦意欲度之。<a id="a-37"></a>没命救济不以为剧。<a id="a-38"></a>又欲令彼得安至佛。<a id="a-39"></a>六者菩萨事人如奴事大夫贵。<a id="a-3A"></a>欲度之不以勤苦。<a id="a-3B"></a>所以者何。<a id="a-3C"></a>知本无故。<a id="a-3D"></a>七者菩萨观见九十六种道。<a id="a-3E"></a>于中觉知欲起法住。<a id="a-3F"></a>八者奉行六波罗蜜。<a id="a-3G"></a>供养比丘僧虽亿万劫。<a id="a-3H"></a>不如一时闻是三昧。<a id="a-3I"></a>十方其有当作佛者用何为证。<a id="a-3J"></a>闻是三昧即知是人为得佛证也。<a id="a-3K"></a>其有发意向是三昧。<a id="a-3L"></a>欢喜信乐而解慧者。<a id="a-3M"></a>即为已解六万三昧。<a id="a-3N"></a>是为八法宝。<a id="a-3O"></a>行是三昧即得陀邻尼门。<a id="a-3P"></a>佛于尔时欣然而笑。<a id="a-3Q"></a>光耀炜晔靡不遍照。<a id="a-3R"></a>文殊师利稽首白佛。<a id="a-3S"></a>佛不虚笑笑将有意。<a id="a-3T"></a>佛语文殊。<a id="a-3U"></a>审如所言。<a id="a-3V"></a>是宝来菩萨从宝如来佛刹来。<a id="a-3W"></a>去是九亿万佛国。<a id="a-3X"></a>其刹名曰诸法自然。<a id="a-3Y"></a>其有善男子善女人。<a id="a-3Z"></a>往生者不从胞胎。<a id="a-3a"></a>不更苦痛无有恩爱。<a id="a-3b"></a>皆于自然华香中生。<a id="a-3c"></a>生即住立无乳哺者。<a id="a-3d"></a>自然伎乐朝暮娱乐。<a id="a-3e"></a>寂然清净以为法僧。<a id="a-3f"></a>若善男子善女人。<a id="a-3g"></a>闻是三昧即却六百四十万劫之罪。<a id="a-3h"></a>罪尽命终便得往生彼国。<a id="a-3i"></a>宝如来刹无日月光。<a id="a-3j"></a>虽有日月明蔽不现。<a id="a-3k"></a>若人往生者日月星宿即为出现。<a id="a-3l"></a>其见日月星宿有光明者。<a id="a-3m"></a>即知有人当往生也。<a id="a-3n"></a>而诸声闻不逮知此。<a id="a-3o"></a>唯佛世尊及神通菩萨乃见知之。<a id="a-3p"></a>是故我今而笑之耳。</p>
  <p id="a3q">贤者须菩提及舍利弗。<a id="a-3r"></a>俱前稽首而白佛言。<a id="a-3s"></a>愿加大恩加我威神。<a id="a-3t"></a>得至彼刹诸法自然国。<a id="a-3u"></a>礼事供养须臾来还。<a id="a-3v"></a>佛即听往俱到彼国。<a id="a-3w"></a>即至而见其中所有。<a id="a-3x"></a>俱亦复有罗阅只城。<a id="a-3y"></a>亦有竹园。<a id="a-3z"></a>释迦文佛一切所有如此无异。<a id="a-40"></a>舍利弗问须菩提。<a id="a-41"></a>怛萨阿竭随我来乎。<a id="a-42"></a>须菩提舍利弗。<a id="a-43"></a>礼事毕讫从彼来还。<a id="a-44"></a>至睹众会续自如故。<a id="a-45"></a>佛问舍利弗。<a id="a-46"></a>向至彼国皆何等见。<a id="a-47"></a>对曰。<a id="a-48"></a>我见彼国悉如此间。<a id="a-49"></a>诸佛之功德甚尊甚尊。<a id="a-4A"></a>侥哉会者得遇见此也。</p>
  <p id="a4B">三弥菩萨从座起整衣服。<a id="a-4C"></a>稽首佛足愿欲所问。<a id="a-4D"></a>无生之法为有想无。<a id="a-4E"></a>未起之想有识无泥洹。<a id="a-4F"></a>寂然有定无泥曰。<a id="a-4G"></a>不起有形无设无形。<a id="a-4H"></a>而在彼间教。<a id="a-4I"></a>生死五道谁是主者。<a id="a-4J"></a>佛言。<a id="a-4K"></a>诸法本无一切清净。<a id="a-4L"></a>因缘起灭故生诸法。<a id="a-4M"></a>以空造空本无是主。<a id="a-4N"></a>三弥菩萨闻佛所说。<a id="a-4O"></a>诸天及人八万六千。<a id="a-4P"></a>皆得无所从生法忍。<a id="a-4Q"></a>升住空中去地百六十丈。<a id="a-4R"></a>从上来下稽首佛足。<a id="a-4S"></a>是时三千大千刹土地大震动。<a id="a-4T"></a>弥勒菩萨白佛言。<a id="a-4U"></a>向者地动是何瑞应。<a id="a-4V"></a>佛告弥勒。<a id="a-4W"></a>今地之动非独此也。<a id="a-4X"></a>十方诸刹地亦普动。<a id="a-4Y"></a>诸刹亦复各有八万六千天与人。<a id="a-4Z"></a>得无所从生。<a id="a-4a"></a>住在空中皆如此也。<a id="a-4b"></a>弥勒复问。<a id="a-4c"></a>菩萨云何得致无所从生法忍。<a id="a-4d"></a>佛言。<a id="a-4e"></a>有六法得致之。<a id="a-4f"></a>一者知天及人当得佛者。<a id="a-4g"></a>未得莂者我当往莂之。<a id="a-4h"></a>不与十方天下人共知之。<a id="a-4i"></a>二者大千刹中。<a id="a-4j"></a>若善男子善女人。<a id="a-4k"></a>当得佛未得莂者我往莂之。<a id="a-4l"></a>不与十方天下人共知之。<a id="a-4m"></a>三者诸地狱中人。<a id="a-4n"></a>当得佛者我悉当往莂之。<a id="a-4o"></a>不与十方天下人共知之。<a id="a-4p"></a>四者十方人绝命所生处我悉知之。<a id="a-4q"></a>不与十方天下人共知之。<a id="a-4r"></a>五者十方天下人寿命尽我悉知之。<a id="a-4s"></a>不与十方天下人共知之。<a id="a-4t"></a>六者十方诸佛取泥洹不取泥洹我悉知之。<a id="a-4u"></a>不与十方天下人共知之。<a id="a-4v"></a>是为六法疾得无所从生法忍。<a id="a-4w"></a>弥勒菩萨白佛言。<a id="a-4x"></a>是三昧者为极大尊。<a id="a-4y"></a>欲令众会普共逮得。<a id="a-4z"></a>当行何法而令得之。<a id="a-50"></a>佛言。<a id="a-51"></a>当行九法。<a id="a-52"></a>一者视诸法悉清净无边。<a id="a-53"></a>二者视诸天亦清净无边。<a id="a-54"></a>三者视诸生死清净无边。<a id="a-55"></a>四者视五道悉清净。<a id="a-56"></a>五者于欲无所求悉清净。<a id="a-57"></a>六者视三界色悉清净无有边。<a id="a-58"></a>七者视泥洹悉清净无有边。<a id="a-59"></a>八者观泥犁悉清净无有边。<a id="a-5A"></a>九者见十方无有举名者是为九法。<a id="a-5B"></a>菩萨行如是者。<a id="a-5C"></a>疾得是三昧。<a id="a-5D"></a>弥勒白佛言。<a id="a-5E"></a>菩萨得六万三昧三昧宁有边幅无耶。<a id="a-5F"></a>而得六万三昧是为无边幅乎。<a id="a-5G"></a>佛言。<a id="a-5H"></a>虽得六万三昧但有名耳。<a id="a-5I"></a>不可极尽三昧悉具足。<a id="a-5J"></a>又三昧者非但一品。<a id="a-5K"></a>有无念三昧。<a id="a-5L"></a>有离欲三昧。<a id="a-5M"></a>有坐听十方佛三昧。<a id="a-5N"></a>有庄严诸佛国土华香自然来三昧。<a id="a-5O"></a>有所说法一切人悉逮本三昧。<a id="a-5P"></a>有出诸法无还想三昧。<a id="a-5Q"></a>有说经时化为百种音声三昧。<a id="a-5R"></a>有说法亿千万佛国华香自然三昧。<a id="a-5S"></a>有伏诸群生三昧。<a id="a-5T"></a>有发师子意独行独步三昧。<a id="a-5U"></a>有所见处莫不发阿耨多罗三耶三菩提三昧。<a id="a-5V"></a>有所在处莫不供养三昧。<a id="a-5W"></a>有乱风一起时如佛说经声三昧。<a id="a-5X"></a>有所向门莫不开三昧。<a id="a-5Y"></a>有所在处师子为现三昧。<a id="a-5Z"></a>有飞到十方三昧。<a id="a-5a"></a>有向门莫不开十方菩萨往来无极三昧。<a id="a-5b"></a>有坐知十方人意三昧。<a id="a-5c"></a>有坏灭诸想三昧。<a id="a-5d"></a>有坏灭诸识三昧。<a id="a-5e"></a>有合十方诸刹土合为一刹三昧。<a id="a-5f"></a>有发意不尽三昧。<a id="a-5g"></a>有视三界了无一人三昧。<a id="a-5h"></a>有住一佛国到一佛国三昧。<a id="a-5i"></a>有所在处令法不断绝三昧。<a id="a-5j"></a>有所在常与佛相遇三昧。<a id="a-5k"></a>有坐观十方大兵大火大水大风于其中不恐怖悉往教导之三昧。<a id="a-5l"></a>有所在处但以法作器三昧。<a id="a-5m"></a>有善男子善女人。<a id="a-5n"></a>闻是三昧即得往来无还之想三昧。<a id="a-5o"></a>如是三昧不可极尽。<a id="a-5p"></a>今为会中粗说之耳。<a id="a-5q"></a>有无名三昧。<a id="a-5r"></a>有住诸法三昧。<a id="a-5s"></a>有名诸慧三昧。<a id="a-5t"></a>有教法三昧。<a id="a-5u"></a>有灭坏罗汉辟支佛三昧。<a id="a-5v"></a>有法宝三昧。<a id="a-5w"></a>有总持无名法三昧。<a id="a-5x"></a>有知人意三昧。<a id="a-5y"></a>有断诸烦荷三昧。<a id="a-5z"></a>有制力欲觉三昧。<a id="a-60"></a>有灭十方种力三昧。<a id="a-61"></a>有智慧光明所处三昧。<a id="a-62"></a>有不可计三昧。<a id="a-63"></a>有见法时如水影三昧。<a id="a-64"></a>有不可尽净慧三昧。<a id="a-65"></a>有空诸恶三昧。<a id="a-66"></a>有无愿想三昧。<a id="a-67"></a>有住禅乃到泥洹三昧。<a id="a-68"></a>有譬若金刚无秽三昧。<a id="a-69"></a>有极明三昧。<a id="a-6A"></a>有过诸烦已尽三昧。<a id="a-6B"></a>有广大水法三昧。<a id="a-6C"></a>有庄严大船三昧。<a id="a-6D"></a>有入无名三昧。<a id="a-6E"></a>有不尽喜意三昧。<a id="a-6F"></a>有总持无所忘三昧。<a id="a-6G"></a>有在冥悉令明三昧。<a id="a-6H"></a>有所乐悉乐三昧。<a id="a-6I"></a>有慈行三昧。<a id="a-6J"></a>有净大哀三昧。<a id="a-6K"></a>有入等心三昧。<a id="a-6L"></a>有出等心三昧。<a id="a-6M"></a>有名已脱未脱三昧。<a id="a-6N"></a>有光明所从来处三昧。<a id="a-6O"></a>有晓无所晓三昧。<a id="a-6P"></a>有脱慧脱教三昧。<a id="a-6Q"></a>有莲华为现三昧。<a id="a-6R"></a>有离无常三昧。<a id="a-6S"></a>有尊智慧无主三昧。<a id="a-6T"></a>有勇猛无所不伏三昧。<a id="a-6U"></a>有开辟诸刹三昧。<a id="a-6V"></a>有清净无形三昧。<a id="a-6W"></a>有无名宝三昧。<a id="a-6X"></a>有如海无所不受三昧。<a id="a-6Y"></a>有神足广大三昧。<a id="a-6Z"></a>有如弹指无所不及三昧。<a id="a-6a"></a>昙摩菩萨语舍利弗言。<a id="a-6b"></a>所问慧住故曰不可极。<a id="a-6c"></a>是应时闻所闻如意。<a id="a-6d"></a>不自贡高所作不忘。<a id="a-6e"></a>常敬意如所教习慧。<a id="a-6f"></a>用意无所受故不失礼节。<a id="a-6g"></a>所作法不忘不乱。<a id="a-6h"></a>意如珍宝除诸老病。<a id="a-6i"></a>以意为法器。<a id="a-6j"></a>是为乐忍辱。<a id="a-6k"></a>所思但想谛言。<a id="a-6l"></a>所乐但法意慧。<a id="a-6m"></a>不用足时所施无所惜。<a id="a-6n"></a>所与无适莫。<a id="a-6o"></a>所闻谛意观。<a id="a-6p"></a>欢喜无所得。<a id="a-6q"></a>其意已悦身体为轻。<a id="a-6r"></a>意不在外道。<a id="a-6s"></a>但欲闻法味及比罗经。<a id="a-6t"></a>但欲闻沤和拘舍罗。<a id="a-6u"></a>但欲闻四等心。<a id="a-6v"></a>欲闻无底法如意不异念。<a id="a-6w"></a>欲意受沤和拘舍罗。<a id="a-6x"></a>欲闻无所从生法不贪观但欲意受慈度之。<a id="a-6y"></a>欲知无常声。<a id="a-6z"></a>欲知寂然之意。<a id="a-70"></a>欲知空复是空。<a id="a-71"></a>欲知无想生死及布施。<a id="a-72"></a>一切不欲闻。<a id="a-73"></a>但欲闻音乐。<a id="a-74"></a>随乐十方忠信以作。<a id="a-75"></a>正降伏诸欲根。</p>
  <p id="a76">昙摩菩萨白佛言。<a id="a-77"></a>菩萨已得宝如来三昧。<a id="a-78"></a>自在所为众慧已具。<a id="a-79"></a>便得三宝。<a id="a-7A"></a>一者譬如水中影。<a id="a-7B"></a>影亦不在水中。<a id="a-7C"></a>亦不在水外。<a id="a-7D"></a>菩萨于是间坐。<a id="a-7E"></a>其身悉在十方。<a id="a-7F"></a>其身亦不在十方。<a id="a-7G"></a>二者菩萨于是间坐。<a id="a-7H"></a>分身悉现十方佛前坐。<a id="a-7I"></a>其身亦不在十方佛前坐。<a id="a-7J"></a>三者譬如山中呼响音声还报。<a id="a-7K"></a>音响亦不在内亦不在外。<a id="a-7L"></a>菩萨于是间坐。<a id="a-7M"></a>悉遥说十方佛诸菩萨事。<a id="a-7N"></a>十方诸菩萨亦无往来到彼者。<a id="a-7O"></a>彼亦无往者如是也。<a id="a-7P"></a>佛语昙摩菩萨。<a id="a-7Q"></a>已得陀邻尼门。<a id="a-7R"></a>譬如持弓弩布矢在欲所射无所不到。<a id="a-7S"></a>菩萨持一慧入万亿慧。<a id="a-7T"></a>靡所不至如是也。<a id="a-7U"></a>佛告昙摩菩萨。<a id="a-7V"></a>汝见阿须伦欲兴兵时。<a id="a-7W"></a>弹指之顷兵到六天中间无空缺。<a id="a-7X"></a>菩萨已从第九以下。<a id="a-7Y"></a>欲说法时如是也。<a id="a-7Z"></a>宝来菩萨语舍利弗言。<a id="a-7a"></a>净者贪欲消伏。<a id="a-7b"></a>其意无贪欲者是不可尽。<a id="a-7c"></a>其诸恶意者不能伏。<a id="a-7d"></a>复乱其意护于恶意。<a id="a-7e"></a>是故不可尽。<a id="a-7f"></a>其意嗔恚有形欲贡高。<a id="a-7g"></a>诸所不可索可欲作。<a id="a-7h"></a>菩萨常欲护是意。<a id="a-7i"></a>知不可尽去诸垢。<a id="a-7j"></a>当知意不可尽。<a id="a-7k"></a>护者不令懈怠。<a id="a-7l"></a>当知其意不可尽。<a id="a-7m"></a>其狂乱者转以法护之。<a id="a-7n"></a>当知意不可极。<a id="a-7o"></a>无智慧者欲护之。<a id="a-7p"></a>知意不可极。<a id="a-7q"></a>一切以法施与法脱之。<a id="a-7r"></a>当知意不可尽。<a id="a-7s"></a>欲教一切人皆令为功德。<a id="a-7t"></a>当知是意不可尽。</p>
  <p id="a7u">宝来菩萨语舍利弗言。<a id="a-7v"></a>菩萨有四法。<a id="a-7w"></a>一者意作陀邻尼行不可尽。<a id="a-7x"></a>二者陀邻尼所入行不可尽。<a id="a-7y"></a>三者以陀邻尼教一切是不可尽。<a id="a-7z"></a>四者博学问故陀邻尼不可尽。<a id="a-80"></a>是为四。<a id="a-81"></a>复有四事不可尽。<a id="a-82"></a>一者上脱中脱不可尽。<a id="a-83"></a>二者四马之路不可极。<a id="a-84"></a>三者可意之王不可极四者十二因缘无有主不可尽。<a id="a-85"></a>是为四。<a id="a-86"></a>复有九法不可尽。<a id="a-87"></a>一者无我之语不可尽。<a id="a-88"></a>二者无作之想不可尽。<a id="a-89"></a>三者寂寞泥洹之语不可尽。<a id="a-8A"></a>四者所度不可尽。<a id="a-8B"></a>五者大海流水无有懈倦不可尽。<a id="a-8C"></a>六者诸恶无垢不可尽。<a id="a-8D"></a>七者苦痛之声不可尽。<a id="a-8E"></a>八者去来之想不可尽。<a id="a-8F"></a>九者所度无主不可尽。<a id="a-8G"></a>是为九。<a id="a-8H"></a>复有九法不可尽。<a id="a-8I"></a>一者诸佛刹土不可极。<a id="a-8J"></a>二者诸菩萨所从来处不可极。<a id="a-8K"></a>三者发阿耨多罗三耶三菩提心者不可极。<a id="a-8L"></a>四者失愿取罗汉辟支佛不可极。<a id="a-8M"></a>五者十方菩萨从一佛刹飞到一佛刹不可极。<a id="a-8N"></a>六者六波罗蜜不可极。<a id="a-8O"></a>七者三三昧不可极。<a id="a-8P"></a>八者过于泥洹亦如化不可极。<a id="a-8Q"></a>九者三昧不可极。<a id="a-8R"></a>是为九。<a id="a-8S"></a>宝来菩萨语舍利弗言。<a id="a-8T"></a>菩萨有三十二宝。<a id="a-8U"></a>一者其心不着爱欲。<a id="a-8V"></a>是即忍辱不可极。<a id="a-8W"></a>二者不起我非我亦无所造。<a id="a-8X"></a>是故忍辱不可极。<a id="a-8Y"></a>三者不念一切善恶。<a id="a-8Z"></a>是为忍辱不可极。<a id="a-8a"></a>四者不恨心意于一切。<a id="a-8b"></a>是为忍辱不可极。<a id="a-8c"></a>五者不嗔怒向一切人。<a id="a-8d"></a>是为忍辱不可极。<a id="a-8e"></a>六者不怀念他人恶。<a id="a-8f"></a>是为忍辱不可极。<a id="a-8g"></a>七者亦不妄娆人有所击。<a id="a-8h"></a>是为忍辱不可极。<a id="a-8i"></a>八者于大会不调戏于座中。<a id="a-8j"></a>是为忍辱不可极。<a id="a-8k"></a>九者自护护他人身。<a id="a-8l"></a>是为忍辱不可极。<a id="a-8m"></a>十者有贫穷者给与护之从后无所悕望。<a id="a-8n"></a>是为忍辱不可极。<a id="a-8o"></a>十一者自制不随恶知识。<a id="a-8p"></a>是为忍辱不可极。<a id="a-8q"></a>十二者无有爱欲意于身及他人身。<a id="a-8r"></a>是为忍辱不可极。<a id="a-8s"></a>十三者不起诸想无念善恶如弹指顷。<a id="a-8t"></a>是为忍辱不可极。<a id="a-8u"></a>十四者护于功德庄严身相。<a id="a-8v"></a>是为忍辱不可极。<a id="a-8w"></a>十五者信作善不离于三昧。<a id="a-8x"></a>是为忍辱不可极。<a id="a-8y"></a>十六者常护口不妄言。<a id="a-8z"></a>是为忍辱不可极。<a id="a-90"></a>十七者心意清净。<a id="a-91"></a>是为忍辱不可极。<a id="a-92"></a>十八者坚住善知识世世与相随。<a id="a-93"></a>不于他处说其过恶。<a id="a-94"></a>是为忍辱不可极。<a id="a-95"></a>十九者自挍计他人有恶者我亦有恶。<a id="a-96"></a>是为忍辱不可极。<a id="a-97"></a>二十者所念无有邪邪即觉。<a id="a-98"></a>是为忍辱不可极。<a id="a-99"></a>二十一者软心和意。<a id="a-9A"></a>是为忍辱不可极。<a id="a-9B"></a>二十二者护恶人令心不起。<a id="a-9C"></a>是为忍辱不可极。<a id="a-9D"></a>二十三者生天者教导诸天。<a id="a-9E"></a>是为忍辱不可极。<a id="a-9F"></a>二十四者生天上世间教两道中不更三道。<a id="a-9G"></a>是为忍辱不可极。<a id="a-9H"></a>二十五者具足诸种好。<a id="a-9I"></a>是为忍辱不可极。<a id="a-9J"></a>二十六者得音如梵天声。<a id="a-9K"></a>是为忍辱不可极。<a id="a-9L"></a>二十七者脱淫怒痴。<a id="a-9M"></a>是为忍辱不可极。<a id="a-9N"></a>二十八者不于诸色及名有想。<a id="a-9O"></a>是为忍辱不可极。<a id="a-9P"></a>二十九者所作功德不着但欲起众法耳。<a id="a-9Q"></a>是为忍辱不可极。<a id="a-9R"></a>三十者降伏诸外道。<a id="a-9S"></a>是为忍辱不可极。<a id="a-9T"></a>三十一者已出诸病中。<a id="a-9U"></a>是为忍辱不可极。<a id="a-9V"></a>三十二者具足诸佛法使不伤误。<a id="a-9W"></a>是则为宝不可极三十二事。</p>
  <p id="a9X">复次舍利弗。<a id="a-9Y"></a>复有三十三事为所入宝。<a id="a-9Z"></a>一者欲入响欲入观观无所观。<a id="a-9a"></a>是即为宝。<a id="a-9b"></a>二者欲入心离心。<a id="a-9c"></a>是即为宝。<a id="a-9d"></a>三者于心无主。<a id="a-9e"></a>是即为宝。<a id="a-9f"></a>四者欲入身求脱本无脱者。<a id="a-9g"></a>是即为宝。<a id="a-9h"></a>五者欲入十二因缘无有住者。<a id="a-9i"></a>是即为宝。<a id="a-9j"></a>六者欲入不断离于不断。<a id="a-9k"></a>是即为宝。<a id="a-9l"></a>七者欲入无常视之无形。<a id="a-9m"></a>是即为宝。<a id="a-9n"></a>八者欲入无名主离于无名。<a id="a-9o"></a>是即为宝。<a id="a-9p"></a>九者欲入寂不离于起。<a id="a-9q"></a>是即为宝。<a id="a-9r"></a>十者欲入三界不离三界。<a id="a-9s"></a>是即为宝。<a id="a-9t"></a>十一者受无所受。<a id="a-9u"></a>是即为宝。<a id="a-9v"></a>十二者欲入当来过去亦出当来过去。<a id="a-9w"></a>是即为宝。<a id="a-9x"></a>十三者欲入功德观本无主。<a id="a-9y"></a>是即为宝。<a id="a-9z"></a>十四者欲入空空中空。<a id="a-A0"></a>是即为宝。<a id="a-A1"></a>十五者欲入无相不起无相。<a id="a-A2"></a>是即为宝。<a id="a-A3"></a>十六者欲入愿离愿。<a id="a-A4"></a>是即为宝。<a id="a-A5"></a>十七者欲入空离空想。<a id="a-A6"></a>是即为宝。<a id="a-A7"></a>十八者欲入三昧无有合。<a id="a-A8"></a>所以者何。<a id="a-A9"></a>法无二故。<a id="a-AA"></a>是即为宝。<a id="a-AB"></a>十九者不以三昧有所愿生处。<a id="a-AC"></a>是即为宝。<a id="a-AD"></a>二十者三昧不为一切诸法作证。<a id="a-AE"></a>是即为宝。<a id="a-AF"></a>二十一者欲入无生之道无有度者。<a id="a-AG"></a>是即为宝。<a id="a-AH"></a>二十二者欲入无生处。<a id="a-AI"></a>是即为宝。<a id="a-AJ"></a>二十三者欲入不动摇处。<a id="a-AK"></a>是即为宝。<a id="a-AL"></a>二十四者欲入一切无我不离无我。<a id="a-AM"></a>是即为宝。<a id="a-AN"></a>二十五者欲与生死初无相知者。<a id="a-AO"></a>是即为宝。<a id="a-AP"></a>二十六者欲与三昧初无相识者。<a id="a-AQ"></a>是即为宝。<a id="a-AR"></a>二十七者欲入相初无相知者。<a id="a-AS"></a>是即为宝。<a id="a-AT"></a>二十八者欲入欲能欲意。<a id="a-AU"></a>是即为宝。<a id="a-AV"></a>二十九者欲入不念无有念。<a id="a-AW"></a>是即为宝。<a id="a-AX"></a>三十者欲入陀邻尼门无所不总。<a id="a-AY"></a>是即为宝。<a id="a-AZ"></a>三十一者欲入者所作恶欲不为恶。<a id="a-Aa"></a>是即为宝。<a id="a-Ab"></a>三十二者欲入沤和拘舍罗以意作法器。<a id="a-Ac"></a>是即为宝。<a id="a-Ad"></a>三十三者欲与万事相应不相远。<a id="a-Ae"></a>是即为宝三十三事。</p>
  <p id="aAf">佛语文殊师利。<a id="a-Ag"></a>譬如欲入城当从其门。<a id="a-Ah"></a>欲知因缘无所诤。<a id="a-Ai"></a>欲知诤者不如自守。<a id="a-Aj"></a>欲知不欲语言者不如莫在中。<a id="a-Ak"></a>不欲动者勿得转。<a id="a-Al"></a>欲无悕望者当无所想。<a id="a-Am"></a>不欲色者当正住。<a id="a-An"></a>不欲有异者当寂自守。<a id="a-Ao"></a>能自守者不称说。<a id="a-Ap"></a>不自高自下者其人已具足故欲有所便者所作无所失。<a id="a-Aq"></a>得道亦如是无有疑。<a id="a-Ar"></a>无有疑者知本无故。<a id="a-As"></a>知本无者无所失故。<a id="a-At"></a>三世等无有畏。<a id="a-Au"></a>三世无增减者不住色。<a id="a-Av"></a>已不住色为不住众法也。<a id="a-Aw"></a>眼见色者但是眼睛住非是色也。<a id="a-Ax"></a>耳闻声声无所住。<a id="a-Ay"></a>鼻识香香亦无所住。<a id="a-Az"></a>口识味味亦无所住。<a id="a-B0"></a>意亦不知识。<a id="a-B1"></a>识亦不知意。<a id="a-B2"></a>意无所住。<a id="a-B3"></a>如本行无有想。<a id="a-B4"></a>慧行谛谛如是无有我。<a id="a-B5"></a>是我所诸法见。<a id="a-B6"></a>但见无我慧不知所有。<a id="a-B7"></a>所有亦不知慧。<a id="a-B8"></a>慧不知习。<a id="a-B9"></a>习不知慧。<a id="a-BA"></a>菩萨心不离心。<a id="a-BB"></a>昙摩菩萨白佛言。<a id="a-BC"></a>道不与想合者。<a id="a-BD"></a>为有合者无。<a id="a-BE"></a>佛言。<a id="a-BF"></a>诸法不以想为证。<a id="a-BG"></a>但以音响为法。<a id="a-BH"></a>譬如人吹笛声音悲快与歌相入音均合同。<a id="a-BI"></a>诸三昧者亦如是。<a id="a-BJ"></a>诸化亦如是。<a id="a-BK"></a>念亦如是。<a id="a-BL"></a>觉亦如是。<a id="a-BM"></a>生死无名离于无名。<a id="a-BN"></a>念化觉亦如是。<a id="a-BO"></a>诸名无处我不想之。<a id="a-BP"></a>无作之想为离无离。<a id="a-BQ"></a>无作之作以为作想。<a id="a-BR"></a>想行寂然都无所有。<a id="a-BS"></a>诸法非欲一切皆然。<a id="a-BT"></a>宝来菩萨白佛言。<a id="a-BU"></a>诸寂不起欲决断大疑各还本处。<a id="a-BV"></a>佛言。<a id="a-BW"></a>诸法处无有处。<a id="a-BX"></a>化亦无处。<a id="a-BY"></a>念亦无处。<a id="a-BZ"></a>又问。<a id="a-Ba"></a>生生处有生处无。<a id="a-Bb"></a>化化处有化化无。<a id="a-Bc"></a>念念处有念念无。<a id="a-Bd"></a>觉觉处有觉觉无。<a id="a-Be"></a>佛言。<a id="a-Bf"></a>生生复生泥洹生。<a id="a-Bg"></a>是为合怛萨阿竭意。<a id="a-Bh"></a>生生复生不生泥洹生。<a id="a-Bi"></a>是为不合怛萨阿竭意。<a id="a-Bj"></a>化化复化泥洹化。<a id="a-Bk"></a>是为合怛萨阿竭意。<a id="a-Bl"></a>化化复化不化泥洹化。<a id="a-Bm"></a>是为不合怛萨阿竭意。<a id="a-Bn"></a>念念复念泥洹念。<a id="a-Bo"></a>是为合怛萨阿竭意。<a id="a-Bp"></a>念念复念不念泥洹念。<a id="a-Bq"></a>是为不合怛萨阿竭意。<a id="a-Br"></a>觉觉复觉泥洹觉。<a id="a-Bs"></a>是为合怛萨阿竭意。<a id="a-Bt"></a>觉觉复觉不觉泥洹觉。<a id="a-Bu"></a>是为不合怛萨阿竭意。<a id="a-Bv"></a>文殊师利菩萨说颂言。</p>
  <p id="aBw">法法无有生　　合为一净耳</p>
  <p id="aBx">生生不复生　　泥洹皆如是</p>
  <p id="aBy">化者从本无　　化化无脱者</p>
  <p id="aBz">化与泥洹等　　寂然无处所</p>
  <p id="aC0">念者本无识　　发念因空耳</p>
  <p id="aC1">泥洹与念等　　所念谛如是</p>
  <p id="aC2">觉觉平等行　　所觉无所到</p>
  <p id="aC3">所觉无常住　　是怛萨阿竭</p>
  <p id="aC4">化处无有处　　所觉无所到</p>
  <p id="aC5">若化无处所　　诸法皆如是</p>
  <p id="aC6">生处有本无　　无生是其处</p>
  <p id="aC7">化处无名处　　一切为三昧</p>
  <p id="aC8">念处有念无　　从空到其处</p>
  <p id="aC9">非本无所谛　　其慧已如是</p>
  <p id="aCA">觉行不相连　　觉不离其处</p>
  <p id="aCB">行从觉见谛　　离觉无有脱</p>
  <p id="aCC">所生法不绝　　所在常如是</p>
  <p id="aCD">三千日月中　　所明无有上</p>
  <p id="aCE">法者非思想　　所当还行者</p>
  <p id="aCF">于欲不起垢　　非空亦非想</p>
  <p id="aCG">如来意常净　　亦不处法名</p>
  <p id="aCH">所脱非常住　　一切如本处</p>
  <p id="aCI">华香自然来　　所出无处所</p>
  <p id="aCJ">清净竟无处　　所有皆悉尔</p>
  <p id="aCK">千岁枯树生　　皆从发意起</p>
  <p id="aCL">皆见大光明　　世明最无有</p>
  <p id="aCM">虚空为音乐　　昼夜光明见</p>
  <p id="aCN">是时大会者　　悉发菩萨意</p>
  <p id="aCO">人民大欢喜　　皆得闻是经</p>
  <p id="aCP">即动三干刹　　得受不动身</p>
  <p id="aCQ">寂然法为见　　无名是其应</p>
  <p id="aCR">何况世所有　　一切皆如是</p>
  <p id="aCS">清净不为定　　痴慧本无是</p>
  <p id="aCT">净痴合同本　　慧本无脱者</p>
  <p id="aCU">三昧无所起　　一切皆如是</p>
  <p id="aCV">菩萨住道地　　在意所从生</p>
  <p id="aCW">五事不可亲　　令堕三道中</p>
  <p id="aCX">远离如是行　　得佛达十方</p>
  <p id="aCY">百日得法味　　奉行是三昧</p>
  <p id="aCZ">皆从诸刹来　　飞来至佛所</p>
  <p id="aCa">诸天及国王　　悉得见佛身</p>
  <p id="aCb">志意大欢喜　　身体为悉轻</p>
  <p id="aCc">不当以色想　　观法有三尊</p>
  <p id="aCd">般若比罗经　　所处无三千</p>
  <p id="aCe">如来本发意　　愿不离十方</p>
  <p id="aCf">常作大法园　　所处无三千</p>
  <p id="aCg">三界之中人　　及上忉利天</p>
  <p id="aCh">悉荷陀那佛　　其号天中天</p>
  <p id="aCi">发意到其国　　须臾复来还</p>
  <p id="aCj">摩提那菩萨　　飞还到竹园</p>
 </body>
</html>