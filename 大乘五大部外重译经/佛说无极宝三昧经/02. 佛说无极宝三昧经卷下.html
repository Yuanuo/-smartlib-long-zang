<!doctype html>
<html id="z3IBTq4QN" data-ver="951">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">佛说无极宝三昧经卷下</h1>
  <p id="a2">舍利弗白宝来菩萨言。<a id="a-3"></a>仁所来处刹土何类本愿。<a id="a-4"></a>何如无极国土。<a id="a-5"></a>宝来答曰。<a id="a-6"></a>无极国土为何如耶。<a id="a-7"></a>舍利弗言。<a id="a-8"></a>无极国中悉皆菩萨。<a id="a-9"></a>无有罗汉异种杂人也。<a id="a-A"></a>一切所有皆是七宝。<a id="a-B"></a>宝来言。<a id="a-C"></a>我发愿以来所度不逮。<a id="a-D"></a>不愿无极国土所有也。<a id="a-E"></a>法无起处岂有思想。<a id="a-F"></a>一切刹土有起愿者。<a id="a-G"></a>今复逮见无极想愿。<a id="a-H"></a>舍利弗言。<a id="a-I"></a>仁者来时赍持妙华。<a id="a-J"></a>贵其珍琦不亦想乎。<a id="a-K"></a>答曰。<a id="a-L"></a>是华无形但以是主。<a id="a-M"></a>而于竹园以法授之耳。<a id="a-N"></a>又舍利弗。<a id="a-O"></a>见佛像者为作礼佛道。<a id="a-P"></a>威神岂在像中。<a id="a-Q"></a>虽不在像中亦不离于像。<a id="a-R"></a>但有想者谓有威神。<a id="a-S"></a>观之了无所有也。<a id="a-T"></a>愿者譬如忉利天上有华名拘耆。<a id="a-U"></a>诸天莫不爱乐者。<a id="a-V"></a>菩萨以法为一切导眼目。<a id="a-W"></a>道本所有但以意作法器耳。<a id="a-X"></a>舍利弗言。<a id="a-Y"></a>意者独有主耶。<a id="a-Z"></a>宝来曰。<a id="a-a"></a>意者与诸法合。<a id="a-b"></a>诸法与意合。<a id="a-c"></a>道者无主。<a id="a-d"></a>以无起作主。<a id="a-e"></a>是故为法器也。<a id="a-f"></a>又谓舍利弗。<a id="a-g"></a>汝见化未。<a id="a-h"></a>曰见之。<a id="a-i"></a>宝来曰。<a id="a-j"></a>化道在何所。<a id="a-k"></a>从何所来。<a id="a-l"></a>去至何所。<a id="a-m"></a>舍利弗言。<a id="a-n"></a>化无处所。<a id="a-o"></a>宝来言。<a id="a-p"></a>何知为化。<a id="a-q"></a>舍利弗言。<a id="a-r"></a>但见化成时不见本末故名为化。<a id="a-s"></a>宝来曰。<a id="a-t"></a>是故无所有也。<a id="a-u"></a>舍利弗言。<a id="a-v"></a>见者为到见乎。<a id="a-w"></a>无所见何等为见。<a id="a-x"></a>宝来曰。<a id="a-y"></a>诸想如化是为见。<a id="a-z"></a>未起法如化未来法无名是为见。<a id="a-10"></a>无造法未作法是为见。<a id="a-11"></a>无有造化者但作无名之想是为见。<a id="a-12"></a>怛萨阿竭作无造之作是为见。<a id="a-13"></a>舍利弗言。<a id="a-14"></a>于是见中有往来无。<a id="a-15"></a>宝来言。<a id="a-16"></a>无往来者以故为见。<a id="a-17"></a>设有往来者是不为见。<a id="a-18"></a>是为倒见也。</p>
  <p id="a19">舍利弗问。<a id="a-1A"></a>宝来言。<a id="a-1B"></a>乃有断轮门者无。<a id="a-1C"></a>宝来曰。<a id="a-1D"></a>萨婆若者已见无形之门。<a id="a-1E"></a>是为已断轮门。<a id="a-1F"></a>已空可致脱无脱者可致于空。<a id="a-1G"></a>譬如空无所不入。<a id="a-1H"></a>何以故。<a id="a-1I"></a>都无有处用。<a id="a-1J"></a>是故无所不入用。<a id="a-1K"></a>脱于本故其轮不转。<a id="a-1L"></a>昙摩菩萨语。<a id="a-1M"></a>宝来言。<a id="a-1N"></a>诸新学者我欲皆使逮得是法。<a id="a-1O"></a>宝来曰。<a id="a-1P"></a>欲得空定者当行九法。<a id="a-1Q"></a>一者当定十方人悉令作菩萨。<a id="a-1R"></a>二者见诸恶意令心不起。<a id="a-1S"></a>是为定。<a id="a-1T"></a>三者视五道勤苦悉欲脱之。<a id="a-1U"></a>是为定。<a id="a-1V"></a>四者于痴迳中不起吾我。<a id="a-1W"></a>是为定。<a id="a-1X"></a>五者视诸不明悉欲令明。<a id="a-1Y"></a>是为定。<a id="a-1Z"></a>六者所作功德悉令不失。<a id="a-1a"></a>是为定。<a id="a-1b"></a>七者视十方人皆等。<a id="a-1c"></a>是为定。<a id="a-1d"></a>八者观当来过去诸可意生勿复作识。<a id="a-1e"></a>是为定。<a id="a-1f"></a>九者使诸佛刹人悉志菩萨意不动转从是疾得三昧。<a id="a-1g"></a>是为定。<a id="a-1h"></a>弥勒菩萨白佛言。<a id="a-1i"></a>今在会者。<a id="a-1j"></a>谁不发阿耨多罗三耶三菩提心。<a id="a-1k"></a>佛语弥勒。<a id="a-1l"></a>昔沙河楼陀佛时。<a id="a-1m"></a>我初发意为垢所盖不得大慧。<a id="a-1n"></a>但闻菩萨谓发意当得其处也。<a id="a-1o"></a>但想空不得善师。<a id="a-1p"></a>不得沤和拘舍罗。<a id="a-1q"></a>远离善知识为欲王所欺。<a id="a-1r"></a>意着不断失波罗蜜。<a id="a-1s"></a>没六十二劫后与法自然佛会。<a id="a-1t"></a>断我诸疑逮得本无。<a id="a-1u"></a>立于空中诸根即断。<a id="a-1v"></a>见于慧门得无动之形。<a id="a-1w"></a>从是转行便断法轮。<a id="a-1x"></a>便从正觉受是三昧。<a id="a-1y"></a>虽六十二劫发意于法无益。<a id="a-1z"></a>后与法自然佛会。<a id="a-20"></a>便得大树乃更发意。<a id="a-21"></a>发意时有九十亿人。<a id="a-22"></a>俱共发心求阿耨多罗三耶三菩提。</p>
  <p id="a23">弥勒菩萨白佛言。<a id="a-24"></a>初发意者有几法。<a id="a-25"></a>佛言有九法。<a id="a-26"></a>一者远离众会常志寂静。<a id="a-27"></a>二者得善知识从受法不失。<a id="a-28"></a>三者远恶智识不与从事。<a id="a-29"></a>四者常远离五事。<a id="a-2A"></a>一者恶沙门。<a id="a-2B"></a>二者恶婆罗门。<a id="a-2C"></a>三者恶黄门。<a id="a-2D"></a>四者恶牛恶马。<a id="a-2E"></a>五者蛇[虫*兀]毒虫。<a id="a-2F"></a>此五者不当与从事。<a id="a-2G"></a>未得道顷令人入泥犁。<a id="a-2H"></a>以故当远之。<a id="a-2I"></a>五者初发意求罗汉辟支佛心者当远之。<a id="a-2J"></a>当觉诸魔事不当与共事也。<a id="a-2K"></a>六者但梦中见佛说深法。<a id="a-2L"></a>七者但为法发意不在饭食。<a id="a-2M"></a>八者不当数聚会有所悕望。<a id="a-2N"></a>九者当等心于十方等心于三昧。<a id="a-2O"></a>志欲坐佛座不恐怖是为九法。<a id="a-2P"></a>佛说是时六万爱欲天子。<a id="a-2Q"></a>皆得是三昧。<a id="a-2R"></a>诸天飞在空中悉言。<a id="a-2S"></a>善哉善哉。<a id="a-2T"></a>得闻是法福德无量。<a id="a-2U"></a>弥勒菩萨白佛言。<a id="a-2V"></a>是诸天子得闻是法。<a id="a-2W"></a>自持功德持佛威神耶。<a id="a-2X"></a>佛言。<a id="a-2Y"></a>是诸天子今闻是者。<a id="a-2Z"></a>宿命已事二万佛。<a id="a-2a"></a>供养舍利如须弥山。<a id="a-2b"></a>虽有是福无益于泥洹。<a id="a-2c"></a>今闻是三昧起坏前福。<a id="a-2d"></a>所以者何。<a id="a-2e"></a>前世所殖福皆有生灭。<a id="a-2f"></a>今是三昧以空坏有。<a id="a-2g"></a>弥勒又言。<a id="a-2h"></a>闻是三昧者。<a id="a-2i"></a>后得无复坏灭耶。<a id="a-2j"></a>佛言。<a id="a-2k"></a>是三昧终不可坏。<a id="a-2l"></a>所以者何。<a id="a-2m"></a>三昧无名处。<a id="a-2n"></a>无想处。<a id="a-2o"></a>无念处。<a id="a-2p"></a>无形处。<a id="a-2q"></a>无识处。<a id="a-2r"></a>无威神处。<a id="a-2s"></a>无有结行求脱处。<a id="a-2t"></a>三昧清净是不到彼彼不到是。<a id="a-2u"></a>无有愿想非想处。<a id="a-2v"></a>无有造作。<a id="a-2w"></a>于化无有形处。<a id="a-2x"></a>无生死断无断处。<a id="a-2y"></a>但有名。<a id="a-2z"></a>但有响。<a id="a-30"></a>但有开慧之处。<a id="a-31"></a>慧无所到。<a id="a-32"></a>无作器。<a id="a-33"></a>是故不可坏。<a id="a-34"></a>不可灭。<a id="a-35"></a>无色处。<a id="a-36"></a>于欲无作识处。<a id="a-37"></a>无起行处。<a id="a-38"></a>不受众味。<a id="a-39"></a>无有形。<a id="a-3A"></a>无出无入。<a id="a-3B"></a>无生处无应处。<a id="a-3C"></a>寂然无动无边幅不可坏败。<a id="a-3D"></a>欲坏败者是大痴根生死之门也。<a id="a-3E"></a>又舍利弗。<a id="a-3F"></a>有五不直不当与从事。<a id="a-3G"></a>一者不当处法有二。<a id="a-3H"></a>二者不当于法有所起。<a id="a-3I"></a>三者不当现诸法是非无有名者。<a id="a-3J"></a>四者不当于当来过去有所见。<a id="a-3K"></a>五者诸法不可断。<a id="a-3L"></a>是为五。<a id="a-3M"></a>菩萨得是无去无来法者。<a id="a-3N"></a>疾得阿耨多罗三耶三菩提。</p>
  <p id="a3O">须菩提白佛言。<a id="a-3P"></a>若有念苦乐者。<a id="a-3Q"></a>则不离于苦乐。<a id="a-3R"></a>是则为二法。<a id="a-3S"></a>菩萨者不中离。<a id="a-3T"></a>不上离。<a id="a-3U"></a>不脱离。<a id="a-3V"></a>不中无所离。<a id="a-3W"></a>于所作远无作。<a id="a-3X"></a>是为作所起如幻以幻脱幻。<a id="a-3Y"></a>幻中无幻幻中无名。<a id="a-3Z"></a>如是亦不从法得度。<a id="a-3a"></a>亦不离法得度。<a id="a-3b"></a>于脱中复脱。<a id="a-3c"></a>是为无有主但有名耳。<a id="a-3d"></a>于字无知名者。<a id="a-3e"></a>是为法轮断。<a id="a-3f"></a>舍利弗言。<a id="a-3g"></a>法轮本清净无所有。<a id="a-3h"></a>谁有断轮者。<a id="a-3i"></a>宝来曰。<a id="a-3j"></a>不知轮有处者是即为断。<a id="a-3k"></a>佛言。<a id="a-3l"></a>贪可法者是为生死根。<a id="a-3m"></a>灭法亦为无结之作也无作之作是为不离作。<a id="a-3n"></a>离贪诸可即为无有断者。<a id="a-3o"></a>无贪不起是即道无可不可无生不生。<a id="a-3p"></a>无识不识无死不死。<a id="a-3q"></a>无断不断无远不远。<a id="a-3r"></a>诸可不可所住无想。<a id="a-3s"></a>离于无想所念无念。<a id="a-3t"></a>所说无所说。<a id="a-3u"></a>泥洹无灭离于无灭泥洹无形离于无形。<a id="a-3v"></a>泥曰灭尽无所尽。<a id="a-3w"></a>诸法寂然离于寂然。<a id="a-3x"></a>诸法无可不可不有所失。<a id="a-3y"></a>于慧离本非名无想。<a id="a-3z"></a>所明无所明。<a id="a-40"></a>于明冥无相知者。<a id="a-41"></a>痴慧无相入者。<a id="a-42"></a>于道无有得道者。<a id="a-43"></a>若苦若乐无相识者。<a id="a-44"></a>所起无所想。<a id="a-45"></a>于清净无难易。<a id="a-46"></a>所度无有主。<a id="a-47"></a>所至无相离者。<a id="a-48"></a>诸法非名离于非名。<a id="a-49"></a>所度如流水。<a id="a-4A"></a>于名无转者。<a id="a-4B"></a>如是者皆即道也。<a id="a-4C"></a>佛以三昧度如人意。<a id="a-4D"></a>以万物自庄严。<a id="a-4E"></a>但庄严无形。<a id="a-4F"></a>庄严倒见。<a id="a-4G"></a>庄严诸可意王。<a id="a-4H"></a>庄严是想非想耳。</p>
  <p id="a4I">文殊师利菩萨白佛言。<a id="a-4J"></a>此诸天人来在会者。<a id="a-4K"></a>有几所人得是三昧。<a id="a-4L"></a>佛语文殊。<a id="a-4M"></a>今是会者诸天及人。<a id="a-4N"></a>一切普悉得是三昧逮是功德。<a id="a-4O"></a>悉当作佛。<a id="a-4P"></a>当受尊决断于五道。<a id="a-4Q"></a>尔时会者闻佛所语。<a id="a-4R"></a>八千亿诸天及人。<a id="a-4S"></a>悉得无所从生法忍。<a id="a-4T"></a>即升虚空去地三百丈。<a id="a-4U"></a>其身上各有万亿华香。<a id="a-4V"></a>却乃来下稽首佛足。<a id="a-4W"></a>阿楼菩萨。<a id="a-4X"></a>呵提菩萨。<a id="a-4Y"></a>从坐起白佛言。<a id="a-4Z"></a>是诸上人飞在空中。<a id="a-4a"></a>身上华香从何所出。<a id="a-4b"></a>佛言。<a id="a-4c"></a>譬如净帛本自净洁。<a id="a-4d"></a>在所染之五色鲜好。<a id="a-4e"></a>帛本自净色本亦净。<a id="a-4f"></a>二物因缘故得明好。<a id="a-4g"></a>色亦不入帛帛亦不入色。<a id="a-4h"></a>以净因缘而得发明。<a id="a-4i"></a>菩萨清净故致华香。<a id="a-4j"></a>其所因缘亦复如是。<a id="a-4k"></a>菩萨亦不在华香中。<a id="a-4l"></a>华香亦不着菩萨。<a id="a-4m"></a>诸天及人得断念想。<a id="a-4n"></a>逮明慧法便有华见。<a id="a-4o"></a>用华净故因缘兴耳。<a id="a-4p"></a>法亦如是。<a id="a-4q"></a>无住者成诸功德。<a id="a-4r"></a>住想行者开生死门。<a id="a-4s"></a>罗汉辟支佛所以由远五道者。<a id="a-4t"></a>但用十倒见故。<a id="a-4u"></a>一者见诸功德悉言说者悉为倒见。<a id="a-4v"></a>二者见五道勤苦欲取泥洹。<a id="a-4w"></a>是为倒见。<a id="a-4x"></a>三者见万物无常欲疾离之。<a id="a-4y"></a>是为倒见。<a id="a-4z"></a>四者求安本自无本。<a id="a-50"></a>是为倒见。<a id="a-51"></a>五者知出无间入无处世自无出求之不止。<a id="a-52"></a>是为倒见。<a id="a-53"></a>六者罗汉取泥洹时。<a id="a-54"></a>身中自火出火亦无处。<a id="a-55"></a>便起想出身中火自烧者。<a id="a-56"></a>故知生死不断。<a id="a-57"></a>是为倒见。<a id="a-58"></a>七者本末不可尽而自求尽。<a id="a-59"></a>是为倒见。<a id="a-5A"></a>八者欲于泥洹灭尽诸恶。<a id="a-5B"></a>不知无主反欲灭之。<a id="a-5C"></a>是为倒见。<a id="a-5D"></a>九者所施与不发一切人意。<a id="a-5E"></a>但欲法不断。<a id="a-5F"></a>是为倒见。<a id="a-5G"></a>十者于苦于乐不等净行言有二法。<a id="a-5H"></a>是为倒见。<a id="a-5I"></a>行菩萨道当知是事而疾离之。</p>
  <p id="a5J">佛语阿楼菩萨。<a id="a-5K"></a>摩提菩萨等。<a id="a-5L"></a>今是诸天及在会人。<a id="a-5M"></a>皆是往昔阿呵耨佛时人也。<a id="a-5N"></a>今于我前悉莂之者。<a id="a-5O"></a>宿命已于六万佛所受是三昧。<a id="a-5P"></a>今故于此而莂之耳。<a id="a-5Q"></a>却后我法欲断绝时。<a id="a-5R"></a>是等当有四十万人。<a id="a-5S"></a>当持法住令不断绝。<a id="a-5T"></a>然后久久有恶沙门。<a id="a-5U"></a>若坏戒人当坏我法。<a id="a-5V"></a>须菩提白佛言。<a id="a-5W"></a>何所菩萨护法令不断绝。<a id="a-5X"></a>佛语须菩提是。<a id="a-5Y"></a>四十万菩萨悉住第八已下。<a id="a-5Z"></a>于法烦荷之想是。<a id="a-5a"></a>为护持法令不断绝也须菩提白佛言。<a id="a-5b"></a>何等为坏法者。<a id="a-5c"></a>愿佛说之。<a id="a-5d"></a>佛告须菩提。<a id="a-5e"></a>若有得罗汉辟支佛。<a id="a-5f"></a>若沙门及天与人。<a id="a-5g"></a>起想烦荷于法求名。<a id="a-5h"></a>坏乱本慧妄增减法。<a id="a-5i"></a>枝掖解说。<a id="a-5j"></a>以伪错真以辩乱道。<a id="a-5k"></a>不惟空慧而务严饰。<a id="a-5l"></a>闻佛可得志存超获。<a id="a-5m"></a>不知沤和拘舍罗。<a id="a-5n"></a>而不勤殖德行。<a id="a-5o"></a>为是法贼破我道者也。<a id="a-5p"></a>阿须夷天。<a id="a-5q"></a>潘那提天。<a id="a-5r"></a>提楼尼天。<a id="a-5s"></a>拘属提天。<a id="a-5t"></a>施那利天。<a id="a-5u"></a>俱白佛言。<a id="a-5v"></a>愿持形寿归持法者。<a id="a-5w"></a>千亿万劫无休息时。<a id="a-5x"></a>常令我等得是三昧。<a id="a-5y"></a>佛言。<a id="a-5z"></a>其有德人奉行三昧。<a id="a-60"></a>如法不失则得佛疾。<a id="a-61"></a>其有发意行是三昧者。<a id="a-62"></a>譬如泥洹天上有宝诸宝中王。<a id="a-63"></a>天上天下宝中最尊。<a id="a-64"></a>有佛在世宝乃现耳。<a id="a-65"></a>名曰精摩尼珠。<a id="a-66"></a>有得是珠持着器中。<a id="a-67"></a>若着手中视之四面。<a id="a-68"></a>空中在欲得几日雨。<a id="a-69"></a>珍宝所向莫不如愿。<a id="a-6A"></a>是尊宝珠不当贪惜。<a id="a-6B"></a>当雨三界普令获宝。<a id="a-6C"></a>是三昧者德亦如是也。<a id="a-6D"></a>罗阅只王白佛言。<a id="a-6E"></a>佛者尊祐世之。<a id="a-6F"></a>大导。<a id="a-6G"></a>常有大慈救济十方。<a id="a-6H"></a>愿以宝珠雨我国界。<a id="a-6I"></a>得令人民普得福利。<a id="a-6J"></a>佛则时笑神光炜烨。<a id="a-6K"></a>阿难整服前白佛言。<a id="a-6L"></a>佛不妄笑。<a id="a-6M"></a>愿闻其意。<a id="a-6N"></a>佛语阿难。<a id="a-6O"></a>见是王不。<a id="a-6P"></a>欲得泥洹天上宝珠。<a id="a-6Q"></a>雨罗阅只使普富饶。<a id="a-6R"></a>不知宝来三昧已得是宝也。<a id="a-6S"></a>佛语王言。<a id="a-6T"></a>宁见人民百日不食。<a id="a-6U"></a>普得安隐以法为味。<a id="a-6V"></a>又诸女人化为男子。<a id="a-6W"></a>是法之利不亦大乎。<a id="a-6X"></a>王心欢悦即脱珠宝。<a id="a-6Y"></a>以散佛上及菩萨上。<a id="a-6Z"></a>化成华盖列在空中。<a id="a-6a"></a>其间悉有百千音乐。<a id="a-6b"></a>王倍踊跃忘食之想。<a id="a-6c"></a>王白佛言。<a id="a-6d"></a>是花盖者从何而出佛言。<a id="a-6e"></a>从无处出。<a id="a-6f"></a>又问。<a id="a-6g"></a>无处从何出。<a id="a-6h"></a>佛言。<a id="a-6i"></a>从无所起来。<a id="a-6j"></a>又问。<a id="a-6k"></a>无所起从何所来。<a id="a-6l"></a>佛言。<a id="a-6m"></a>从无所生来。<a id="a-6n"></a>又问。<a id="a-6o"></a>无所生从何所来。<a id="a-6p"></a>答曰。<a id="a-6q"></a>从不动来。<a id="a-6r"></a>又问。<a id="a-6s"></a>不动从何所来。<a id="a-6t"></a>答曰。<a id="a-6u"></a>从无造来。<a id="a-6v"></a>又问。<a id="a-6w"></a>无造从何所来。<a id="a-6x"></a>曰从无名来。<a id="a-6y"></a>又问。<a id="a-6z"></a>无名从何所来。<a id="a-70"></a>曰从无生来。<a id="a-71"></a>又问。<a id="a-72"></a>无生从何所来。<a id="a-73"></a>曰从无音来。<a id="a-74"></a>又问。<a id="a-75"></a>无音从何所来。<a id="a-76"></a>曰从无二来。<a id="a-77"></a>又问。<a id="a-78"></a>无二从何所来。<a id="a-79"></a>曰从无形来。<a id="a-7A"></a>又问。<a id="a-7B"></a>无形从何所来。<a id="a-7C"></a>曰从自然来。<a id="a-7D"></a>又问。<a id="a-7E"></a>自然从何所来。<a id="a-7F"></a>曰从化来。<a id="a-7G"></a>又问。<a id="a-7H"></a>化从何所来。<a id="a-7I"></a>曰离于化来。<a id="a-7J"></a>又问。<a id="a-7K"></a>离化从何所来。<a id="a-7L"></a>曰离于不化无相知处来。<a id="a-7M"></a>又问。<a id="a-7N"></a>无相知处从何所来。<a id="a-7O"></a>佛言。<a id="a-7P"></a>以是故为诸法也。<a id="a-7Q"></a>王闻佛语倍大欢喜。<a id="a-7R"></a>白佛言。<a id="a-7S"></a>此诸菩萨从远方来。<a id="a-7T"></a>愿悉请之明日到宫。<a id="a-7U"></a>佛即许之皆受其请。<a id="a-7V"></a>王即还宫庄严供具。<a id="a-7W"></a>侠道施帐幢幡粲丽。<a id="a-7X"></a>宫中皆以珍宝作座。<a id="a-7Y"></a>夫人采女斋戒尽敬。<a id="a-7Z"></a>明日文殊及宝来等。<a id="a-7a"></a>与诸菩萨俱诣王宫。<a id="a-7b"></a>宝来菩萨让文殊曰。<a id="a-7c"></a>今诸上人宜于前入。<a id="a-7d"></a>诸菩萨言。<a id="a-7e"></a>于慧无处于意无形。<a id="a-7f"></a>于念无想。<a id="a-7g"></a>于法无所施。<a id="a-7h"></a>所施不离道。<a id="a-7i"></a>已断于法轮。<a id="a-7j"></a>于法无念想无多少。<a id="a-7k"></a>如是者故为尊多入于权。<a id="a-7l"></a>于萨芸若无相知者。<a id="a-7m"></a>已被法铠于三昧无增减。<a id="a-7n"></a>是则为尊故宜处前。<a id="a-7o"></a>宝来菩萨答曰。<a id="a-7p"></a>今诸上人年耆德高。<a id="a-7q"></a>以故为尊宜在前入。<a id="a-7r"></a>诸菩萨言。<a id="a-7s"></a>我等之年亦如枯树。<a id="a-7t"></a>根本已死无有华叶。<a id="a-7u"></a>鲜于荫覆于世为薄。<a id="a-7v"></a>仁者虽幼入慧甚深。<a id="a-7w"></a>譬如宝树益世弘多。<a id="a-7x"></a>以故为尊故宜在前。<a id="a-7y"></a>既皆入宫就座而坐。<a id="a-7z"></a>诸天在上以乐乐之。<a id="a-80"></a>王使夫人及诸采女。<a id="a-81"></a>烧众名香进奉供具。<a id="a-82"></a>饭食毕讫王问宝来。<a id="a-83"></a>我今欲得见十方佛。<a id="a-84"></a>当行何法而得见之。<a id="a-85"></a>宝来曰。<a id="a-86"></a>欲见诸佛。<a id="a-87"></a>当行九法。<a id="a-88"></a>一者视十方佛与是无异。<a id="a-89"></a>二者当视道无有径。<a id="a-8A"></a>三者视一切人无有脱者。<a id="a-8B"></a>四者当视饭食如化所见。<a id="a-8C"></a>五者当知五阴无有识想。<a id="a-8D"></a>六者当知六情观之如幻。<a id="a-8E"></a>七者当知所观但是倒见。<a id="a-8F"></a>八者于法中大施与。<a id="a-8G"></a>九者当知所施无所施。<a id="a-8H"></a>是为九也。<a id="a-8I"></a>空其意等所视无彼此。<a id="a-8J"></a>志寂然得净定。<a id="a-8K"></a>无所见则普见佛。<a id="a-8L"></a>尔时赞宝来曰。<a id="a-8M"></a>快哉快哉。<a id="a-8N"></a>审如所说。<a id="a-8O"></a>佛说颂曰。</p>
  <p id="a8P">常当愿是劫　　所生常遇尊</p>
  <p id="a8Q">从受大智慧　　常除爱欲根</p>
  <p id="a8R">不贪亦不嫉　　恶意不复生</p>
  <p id="a8S">乃于无数佛　　得闻是三昧</p>
  <p id="a8T">入于三千刹　　常行尊三昧</p>
  <p id="a8U">不于一切人　　所有诸珍宝</p>
  <p id="a8V">法不从五阴　　亦不离其处</p>
  <p id="a8W">从观得脱名　　一切皆如是</p>
  <p id="a8X">从观得欢喜　　发意无所生</p>
  <p id="a8Y">其处已如是　　故为天中天</p>
  <p id="a8Z">若在三界中　　不生亦不死</p>
  <p id="a8a">泥洹及泥曰　　一切无有是</p>
  <p id="a8b">意不当邪念　　所行作非法</p>
  <p id="a8c">若在三界中　　持心令不起</p>
  <p id="a8d">音响有还答　　内外悉相应</p>
  <p id="a8e">不起悉寂然　　诸法亦如是</p>
  <p id="a8f">三千诸佛刹　　名字悉如是</p>
  <p id="a8g">无闻亦无见　　非法所当议</p>
  <p id="a8h">三昧不挍计　　以数持作多</p>
  <p id="a8i">慧者解是言　　得佛无常处</p>
  <p id="a8j">法者悉清净　　旷大无有双</p>
  <p id="a8k">常作无边水　　所载蔽三千</p>
  <p id="a8l">意愿陀邻尼　　发意无有前</p>
  <p id="a8m">法者已如是　　一切当奉行</p>
  <p id="a8n">我念求法时　　从来若干劫</p>
  <p id="a8o">志意常弃家　　于欲无所求</p>
  <p id="a8p">常依善知识　　得立正法住</p>
  <p id="a8q">是时于大会　　得闻尊三昧</p>
  <p id="a8r">悉意大欢喜　　即住虚空中</p>
  <p id="a8s">去地百卌丈　　叉手在佛边</p>
  <p id="a8t">今坐诸菩萨　　受莂亦如是</p>
  <p id="a8u">其意增欢喜　　得闻诸三昧</p>
  <p id="a8v">便从一佛刹　　飞到诸佛前</p>
  <p id="a8w">不动亦不摇　　震动诸刹中</p>
  <p id="a8x">龙王大欢喜　　即雨万种香</p>
  <p id="a8y">化为诸水池　　上到三千中</p>
  <p id="a8z">华香自然来　　乱风自然生</p>
  <p id="a90">百种诸音乐　　悉住于空中</p>
  <p id="a91">于是宝来菩萨问文殊师利言。<a id="a-92"></a>今此香花从他刹来。<a id="a-93"></a>及诸音乐来在会中。<a id="a-94"></a>为佛威神。<a id="a-95"></a>将菩萨力耶。<a id="a-96"></a>文殊答曰。<a id="a-97"></a>佛及菩萨得力神变皆不可见知是乐者无名之乐。<a id="a-98"></a>有所在处法音无名处。<a id="a-99"></a>若乐是乐处。<a id="a-9A"></a>所有如化是乐。<a id="a-9B"></a>无二法是乐。<a id="a-9C"></a>于罗汉辟支佛悉欲度之是乐。<a id="a-9D"></a>所见异道悉欲令得佛是乐。<a id="a-9E"></a>所度无有主是乐。<a id="a-9F"></a>一切处无所无所起于三昧无烦荷是乐。<a id="a-9G"></a>一切处无有名是乐。<a id="a-9H"></a>诸所有皆。<a id="a-9I"></a>如化是乐非音处无所生处是乐。<a id="a-9J"></a>法所施无所施是乐。<a id="a-9K"></a>大千刹中无常处是即乐。<a id="a-9L"></a>一切人令得。<a id="a-9M"></a>信无所得是其乐。<a id="a-9N"></a>当来过去现在三处尽无所尽是乐。<a id="a-9O"></a>令还本无所见是乐。<a id="a-9P"></a>见法轮是为无所见是乐。<a id="a-9Q"></a>三千刹中一切等是乐。<a id="a-9R"></a>十方三千树法之藏是乐。<a id="a-9S"></a>十方刹但有名是乐。<a id="a-9T"></a>色欲合是乐。<a id="a-9U"></a>于名字无有主是乐。<a id="a-9V"></a>无边幅一切寂是乐。<a id="a-9W"></a>一切明与冥合是乐。<a id="a-9X"></a>诸所行不失戒是乐。<a id="a-9Y"></a>诸所念不离三昧是乐。<a id="a-9Z"></a>虚空宝度无极是乐。<a id="a-9a"></a>诸慧觉无有处是乐。<a id="a-9b"></a>诸所可是乐。<a id="a-9c"></a>一切决无受者是乐。<a id="a-9d"></a>三界中无与等是乐。<a id="a-9e"></a>贪于法不惜命是乐。<a id="a-9f"></a>一切明令复明是乐。<a id="a-9g"></a>诸所有但倒见见正者是乐。<a id="a-9h"></a>布施无所悕望是乐。<a id="a-9i"></a>意无极作大船师是乐。<a id="a-9j"></a>无边园脱无极是乐。<a id="a-9k"></a>意寂靖是乐。<a id="a-9l"></a>无所定是乐。<a id="a-9m"></a>诸三昧门无倒者是乐。<a id="a-9n"></a>亦无听亦无闻是乐。<a id="a-9o"></a>诸所念非政意是乐。<a id="a-9p"></a>一切人无脱者是乐。<a id="a-9q"></a>诸所度譬若幻是乐。<a id="a-9r"></a>初发意三昧俱是乐。<a id="a-9s"></a>诸菩萨所从来无有处是乐。<a id="a-9t"></a>诸菩萨在意生到十方是乐。<a id="a-9u"></a>非青黄白黑无道径是乐。<a id="a-9v"></a>如是宝来。<a id="a-9w"></a>欲知佛及菩萨威神音乐所乐如是。<a id="a-9x"></a>宝来菩萨说颂曰。</p>
  <p id="a9y">文殊师利意　　慧尊无有前</p>
  <p id="a9z">所施弊三千　　其智莫不尊</p>
  <p id="aA0">威神所施行　　悉除三千中</p>
  <p id="aA1">诸乐无所欲　　但为不脱施</p>
  <p id="aA2">法乐为最大　　于化无度者</p>
  <p id="aA3">所施乐法与　　若空无度者</p>
  <p id="aA4">法与乐俱行　　无有过是宝</p>
  <p id="aA5">所乐不有主　　若空无处所</p>
  <p id="aA6">深入诸微妙　　晓了一切人</p>
  <p id="aA7">使之得大法　　断灭勤苦根</p>
  <p id="aA8">一切世间人　　悉有意不解</p>
  <p id="aA9">以法为觉意　　以慧救一切</p>
  <p id="aAA">佛尔时遥为宝来菩萨。<a id="a-AB"></a>说颂曰。</p>
  <p id="aAC">离空非想　　是想非空　　于法不起</p>
  <p id="aAD">即为是起　　常当软意　　净无所有</p>
  <p id="aAE">色欲同合　　无相入者　　所说无形</p>
  <p id="aAF">不离有形　　因法如梦　　所可无底</p>
  <p id="aAG">是寂离寂　　无离不造　　众法无主</p>
  <p id="aAH">所可如化　　都无所受　　法无所舍</p>
  <p id="aAI">所作到见　　一切皆然　　非色离色</p>
  <p id="aAJ">是色不离　　其法如色　　其处如是</p>
  <p id="aAK">非音是响　　无闻不见　　不听不观</p>
  <p id="aAL">所有如是　　于化无名　　自言为是</p>
  <p id="aAM">法无是计　　所度如是　　于幻无见</p>
  <p id="aAN">所见离见　　离贪诸欲　　非法所仪</p>
  <p id="aAO">于欲无垢　　不着无离　　如是谛见</p>
  <p id="aAP">无有见者　　于净离净　　十方无造</p>
  <p id="aAQ">所可若实　　如化无主</p>
  <p id="aAR">宝来菩萨知佛所说便于宫中。<a id="a-AS"></a>说颂曰。</p>
  <p id="aAT">疑本不解　　谓法皆然　　本无常住</p>
  <p id="aAU">疑慧如是　　于想无劳　　识念无苦</p>
  <p id="aAV">举名住字　　非求法者　　于本不尔</p>
  <p id="aAW">不还不是　　所可无可　　远离无可</p>
  <p id="aAX">脱生无灭　　是即为灭　　于灭无想</p>
  <p id="aAY">是为非灭　　于法无生　　亦不想成</p>
  <p id="aAZ">所以者何　　诸法皆空　　亦不求言</p>
  <p id="aAa">我离泥洹　　所以者何　　本末净故</p>
  <p id="aAb">不尽十方　　举之为证　　有言是我</p>
  <p id="aAc">是即为证　　不当远念　　念于十方</p>
  <p id="aAd">法无二法　　即得无名　　法非思想</p>
  <p id="aAe">可当逮者　　起行如是　　不见尊法</p>
  <p id="aAf">要当解慧　　于妙不恐　　深行不主</p>
  <p id="aAg">可谓灭门</p>
  <p id="aAh">宝来菩萨问文殊师利。<a id="a-Ai"></a>今在会中新发意者。<a id="a-Aj"></a>我欲使得无极法。<a id="a-Ak"></a>当何以致之。<a id="a-Al"></a>文殊答曰。<a id="a-Am"></a>于想无作即得无极法。<a id="a-An"></a>又问。<a id="a-Ao"></a>何谓无想作者。<a id="a-Ap"></a>文殊言。<a id="a-Aq"></a>当逮九法宝。<a id="a-Ar"></a>一者意无处所是即宝。<a id="a-As"></a>二者观法无主是即宝。<a id="a-At"></a>三者不见有当来过去是即宝。<a id="a-Au"></a>四者于法无有造作者是即宝。<a id="a-Av"></a>五者所施但施经法是即宝。<a id="a-Aw"></a>六者见五道勤苦于其中不转是即宝。<a id="a-Ax"></a>七者所觉不远沤和拘舍罗是即宝。<a id="a-Ay"></a>八者直见诸法不处法有二是即宝。<a id="a-Az"></a>九者到于泥洹亦如化是即宝。<a id="a-B0"></a>是为九法宝。<a id="a-B1"></a>于是文殊师利说偈曰。</p>
  <p id="aB2">于可无所欲　　所住无常名</p>
  <p id="aB3">若空无有垢　　佛笑无不可</p>
  <p id="aB4">笑空不离末　　如本无笑者</p>
  <p id="aB5">已住诸法名　　一切皆如笑</p>
  <p id="aB6">本末皆自然　　无有往来者</p>
  <p id="aB7">笑者有还报　　不还亦不笑</p>
  <p id="aB8">法者皆是一　　已笑便有二</p>
  <p id="aB9">于二无名字　　是故为是尊</p>
  <p id="aBA">所笑无所著　　但为众法施</p>
  <p id="aBB">所动无所动　　是故无上尊</p>
  <p id="aBC">笑者无还报　　一切无有主</p>
  <p id="aBD">其笑不离本　　是故天中天</p>
  <p id="aBE">笑者无所起　　但为倒见耳</p>
  <p id="aBF">于法悉寂然　　寂者本无故</p>
  <p id="aBG">笑者不离化　　以化大施与</p>
  <p id="aBH">于化无举名　　是故乃为法</p>
  <p id="aBI">于法无有是　　但为不脱施</p>
  <p id="aBJ">所脱不为脱　　佛者亦如是</p>
  <p id="aBK">故于大会中　　议度无度者</p>
  <p id="aBL">于法作施与　　无有与比者</p>
  <p id="aBM">舍利弗问宝来曰。<a id="a-BN"></a>欲使十方一切学者。<a id="a-BO"></a>皆得总持诸陀邻尼。<a id="a-BP"></a>修行何法当得致之。<a id="a-BQ"></a>宝来曰。<a id="a-BR"></a>当行三十二法宝。<a id="a-BS"></a>一者欲使一切未发意者皆当度之如化无碍。<a id="a-BT"></a>二者未发无上正真道意者皆令住正法。<a id="a-BU"></a>三者视三千大千刹土等无异。<a id="a-BV"></a>四者若住限者令远离众欲在于慧门。<a id="a-BW"></a>无动无转得至泥洹。<a id="a-BX"></a>五者人说有天无天志不动还。<a id="a-BY"></a>六者志道坚固意不怯弱。<a id="a-BZ"></a>七者一切无来受生者。<a id="a-Ba"></a>视当来过去无有二。<a id="a-Bb"></a>八者观诸三昧禅寂然无处所。<a id="a-Bc"></a>九者诸所度无有主一切从空致空。<a id="a-Bd"></a>十者三千大千诸佛我悉从受法。<a id="a-Be"></a>十一者他方刹土敢有来听经者悉令得决。<a id="a-Bf"></a>十二者诸佛刹土所有华香。<a id="a-Bg"></a>来者亦不喜不来者亦不求。<a id="a-Bh"></a>十三者诸发意者使得法住。<a id="a-Bi"></a>十四者当来过去意无增减。<a id="a-Bj"></a>所以者何。<a id="a-Bk"></a>知本无二故。<a id="a-Bl"></a>十五者悉欲令十方蜎飞蠕动奉持禁戒终无毁犯。<a id="a-Bm"></a>十六者无有邪念在于十方。<a id="a-Bn"></a>转意还本则向慧门。<a id="a-Bo"></a>十七者无所不忍常无邪恨。<a id="a-Bp"></a>十八者从观至观无有度者。<a id="a-Bq"></a>十九者如本无住无常住处。<a id="a-Br"></a>二十者所度无有主如空无念想。<a id="a-Bs"></a>二十一者于慧作施与无有举名者。<a id="a-Bt"></a>于欲无所著便从是得脱。<a id="a-Bu"></a>二十二者所说不离对因作施与故。<a id="a-Bv"></a>于大国众中度无脱者。<a id="a-Bw"></a>二十三者于无数刹飞到他刹。<a id="a-Bx"></a>在诸佛前无所挂碍。<a id="a-By"></a>二十四者视诸刹等无得脱者。<a id="a-Bz"></a>二十五者净痴同合本净无异。<a id="a-C0"></a>二十六者住大千中主作桥梁劝进未觉令冥见明。<a id="a-C1"></a>二十七者于大海中作大船师。<a id="a-C2"></a>渡诸群生无有厌极。<a id="a-C3"></a>二十八者作无边盖闭塞众垢。<a id="a-C4"></a>二十九者作无极惠不离十方。<a id="a-C5"></a>三十者作大慈哀苞润一切。<a id="a-C6"></a>诸未度者悉当度之。<a id="a-C7"></a>故号之曰天中之天。<a id="a-C8"></a>三十一者常行等心无有偏适救济无双。<a id="a-C9"></a>故号无上尊祐。<a id="a-CA"></a>三十二者菩萨所说不离经法。<a id="a-CB"></a>遍大千刹中莫不等闻。<a id="a-CC"></a>是故空中自然生华。<a id="a-CD"></a>是为菩萨三十二法宝。<a id="a-CE"></a>于是宝来菩萨说颂曰。</p>
  <p id="aCF">十方普如化　　一切皆无常</p>
  <p id="aCG">真法正谛寂　　演说度众生</p>
  <p id="aCH">有想不离想　　一切实本空</p>
  <p id="aCI">若华未施叶　　其色不可当</p>
  <p id="aCJ">一切所众欲　　立之可意王</p>
  <p id="aCK">诸宝无上尊　　号为天中天</p>
  <p id="aCL">故于大会中　　议度未脱者</p>
  <p id="aCM">其本无常住　　故字十力尊</p>
  <p id="aCN">一切为倒见　　世间谓之冥</p>
  <p id="aCO">所可若如化　　能脱十方中</p>
  <p id="aCP">虚空无常处　　佛藏悉在中</p>
  <p id="aCQ">以脱无脱者　　故教十方人</p>
  <p id="aCR">十方诸佛刹　　合之为一国</p>
  <p id="aCS">自然众大会　　悉满十方中</p>
  <p id="aCT">佛者一切觉　　笑不离其容</p>
  <p id="aCU">不离黄金色　　以示未脱人</p>
  <p id="aCV">十方为作导　　意不离法王</p>
  <p id="aCW">所施无所施　　华布于十方</p>
  <p id="aCX">金色大莲华　　遍满诸空中</p>
  <p id="aCY">起想而作行　　不住诸天中</p>
  <p id="aCZ">文殊师利意　　旷大无有双</p>
  <p id="aCa">使得道莂者　　住在虚空中</p>
  <p id="aCb">宝来慧意尊　　光明遍宫中</p>
  <p id="aCc">可意诸天人　　悉得到法门</p>
  <p id="aCd">十方诸菩萨　　感动诸刹中</p>
  <p id="aCe">今会诸天子　　得闻是尊经</p>
  <p id="aCf">彻见诸一切　　乃到可意宫</p>
  <p id="aCg">化为交露坐　　万种天华香</p>
  <p id="aCh">听受诸三昧　　坐观大众中</p>
  <p id="aCi">诸来宿功德　　发意供养尊</p>
  <p id="aCj">道者不直见　　所有皆如是</p>
  <p id="aCk">诸脱无有数　　三界不可极</p>
  <p id="aCl">文殊师利菩萨问宝来曰。<a id="a-Cm"></a>众音如化所作法无想。<a id="a-Cn"></a>亦不可尽故有自然。<a id="a-Co"></a>当以何脱之。<a id="a-Cp"></a>宝来答曰。<a id="a-Cq"></a>有九法宝。<a id="a-Cr"></a>一者自然无处亦如化。<a id="a-Cs"></a>二者诸法无处亦如化。<a id="a-Ct"></a>三者当来无处亦如化。<a id="a-Cu"></a>四者诸所有世处亦如化。<a id="a-Cv"></a>五者观过去处亦如化。<a id="a-Cw"></a>六者观见诸法如幻耳。<a id="a-Cx"></a>亦无有处亦如化。<a id="a-Cy"></a>七者所见无处亦如化。<a id="a-Cz"></a>八者得道无脱处亦如化。<a id="a-D0"></a>九者得于泥洹本无住处亦如化。<a id="a-D1"></a>是为九法可得脱慧。<a id="a-D2"></a>文殊又问。<a id="a-D3"></a>过于泥洹皆亦自然。<a id="a-D4"></a>谁为是化本者。<a id="a-D5"></a>谁是化主者。<a id="a-D6"></a>化为有本无化有所。<a id="a-D7"></a>起处无道为有处无。<a id="a-D8"></a>宝来答曰。<a id="a-D9"></a>有九法知化无处。<a id="a-DA"></a>一者非道无处是则化。<a id="a-DB"></a>二者化非处无想是则化。<a id="a-DC"></a>三者化者无起化处无处是则化。<a id="a-DD"></a>四者非常名无有尽时是则化。<a id="a-DE"></a>五者化处无处是则化。<a id="a-DF"></a>六者于道无想是则化。<a id="a-DG"></a>七者化者于起无起是则化。<a id="a-DH"></a>八者化者于诸欲无有处是则化。<a id="a-DI"></a>九者化者于所度无所处是则化。<a id="a-DJ"></a>是为九法知化本。<a id="a-DK"></a>于是文殊师利。<a id="a-DL"></a>又说偈答曰。</p>
  <p id="aDM">十方无化者　　化化无有形</p>
  <p id="aDN">一切无常宝　　是故为化主</p>
  <p id="aDO">道者不化得　　亦不离其处</p>
  <p id="aDP">所说无常形　　自然在其处</p>
  <p id="aDQ">诸宝从化得　　本离从无有</p>
  <p id="aDR">其本同化生　　是故人中尊</p>
  <p id="aDS">欲者从化起　　法本无有是</p>
  <p id="aDT">化而住五道　　无有见化主</p>
  <p id="aDU">生死及五道　　与化不相连</p>
  <p id="aDV">以世贪不断　　故现正觉耳</p>
  <p id="aDW">如来及化主　　十方尊无极</p>
  <p id="aDX">持化大其世　　世间无知者</p>
  <p id="aDY">法轮无色转　　于化无转者</p>
  <p id="aDZ">系色有思想　　深法无转者</p>
  <p id="aDa">想色化十方　　莫不受法者</p>
  <p id="aDb">所施大智慧　　世间无说者</p>
  <p id="aDc">诸欲及罗汉　　不逮觉是宝</p>
  <p id="aDd">故于众会中　　广说无二宝</p>
  <p id="aDe">智慧不可极　　光明最无有</p>
  <p id="aDf">十方作桥梁　　所说无有二</p>
  <p id="aDg">十方诸佛刹　　悉令为平等</p>
  <p id="aDh">亦不使其人　　发意有异心</p>
  <p id="aDi">十方诸法园　　一切法度垢</p>
  <p id="aDj">亦不从世间　　于法无脱者</p>
  <p id="aDk">于惠无有脱　　不见往来者</p>
  <p id="aDl">于寂复见寂　　明中复见明</p>
  <p id="aDm">法者非慧得　　自然本无是</p>
  <p id="aDn">慧冥俱同合　　故无相识者</p>
  <p id="aDo">痴慧不同合　　其慧众冥明</p>
  <p id="aDp">所施但为法　　如华在高山</p>
  <p id="aDq">诸恶不可极　　色欲不可尽</p>
  <p id="aDr">泥洹及生死　　一切皆如是</p>
  <p id="aDs">十方诸佛慧　　无知无觉者</p>
  <p id="aDt">所以见净法　　故言世无有</p>
  <p id="aDu">昙摩菩萨。<a id="a-Dv"></a>复问宝来菩萨言。<a id="a-Dw"></a>于化无起离谁为成主者。<a id="a-Dx"></a>泥洹不生灭不远五道。<a id="a-Dy"></a>当来发意转住法轮净无诸垢。<a id="a-Dz"></a>一切众生谁为度者。<a id="a-E0"></a>宝来答曰。<a id="a-E1"></a>快哉所问。<a id="a-E2"></a>欲决一切生死之根。<a id="a-E3"></a>乃如是乎。<a id="a-E4"></a>菩萨有九法宝。<a id="a-E5"></a>一者于化化主无主。<a id="a-E6"></a>二者于泥洹与生死初无相知者。<a id="a-E7"></a>三者于生死于灭无灭。<a id="a-E8"></a>四者一切天上使不还生无生处。<a id="a-E9"></a>五者当起意未起意如处住。<a id="a-EA"></a>六者三千大千佛刹观了无得度者。<a id="a-EB"></a>七者于念无起处。<a id="a-EC"></a>八者悉使三千佛刹皆取泥洹意亦不喜。<a id="a-ED"></a>不取泥洹意亦不嗔。<a id="a-EE"></a>所以者何。<a id="a-EF"></a>诸法无处故。<a id="a-EG"></a>九者随愿取罗汉我悉令发意。<a id="a-EH"></a>若有发意求愿者。<a id="a-EI"></a>不令复还不起诸生无有还愿。<a id="a-EJ"></a>是为九法。<a id="a-EK"></a>又说偈言。</p>
  <p id="aEL">于可无不可　　于欲无所欲</p>
  <p id="aEM">所度无见者　　法转无常处</p>
  <p id="aEN">慧者无所说　　因度无往者</p>
  <p id="aEO">故见大正法　　世之最无有</p>
  <p id="aEP">道者无常名　　故为十方宝</p>
  <p id="aEQ">以得无得者　　生死无有道</p>
  <p id="aER">四马不可尽　　可意无有足</p>
  <p id="aES">世间悉乐之　　不舍不得道</p>
  <p id="aET">畏生无有脱　　不畏无脱者</p>
  <p id="aEU">生死当举名　　立之为五道</p>
  <p id="aEV">有报无答者　　可谓为是法</p>
  <p id="aEW">法者本无二　　所有谛以觉</p>
  <p id="aEX">无边亦无幅　　无极不可计</p>
  <p id="aEY">本际如影响　　无有往来者</p>
  <p id="aEZ">于起无所起　　法无诸欲者</p>
  <p id="aEa">生死本无处　　生死化如是</p>
  <p id="aEb">于净无有净　　于垢无有垢</p>
  <p id="aEc">悉为十方人　　断绝诸五道</p>
  <p id="aEd">净意若如水　　一切无瑕垢</p>
  <p id="aEe">青黄及白黑　　悉得见其形</p>
  <p id="aEf">诸法不可呵　　即得无上宝</p>
  <p id="aEg">吾我及与人　　世间无得者</p>
  <p id="aEh">不住无住谛　　所有谛如是</p>
  <p id="aEi">所觉无所见　　世间谛如是</p>
  <p id="aEj">不度无不度　　世时谁不有</p>
  <p id="aEk">十方立正觉　　悉得无上宝</p>
  <p id="aEl">昙摩菩萨问宝来菩萨言。<a id="a-Em"></a>欲使十方诸天人民。<a id="a-En"></a>自然皆令得如其处。<a id="a-Eo"></a>当行何等法得致之乎。<a id="a-Ep"></a>宝来答曰。<a id="a-Eq"></a>有六事得逮是法。<a id="a-Er"></a>一者闻知是会时是即为宝。<a id="a-Es"></a>二者得闻是经是即为宝。<a id="a-Et"></a>三者逮本功德。<a id="a-Eu"></a>是即为宝。<a id="a-Ev"></a>四者得闻是经法者。<a id="a-Ew"></a>悉得六万三昧。<a id="a-Ex"></a>是即为宝。<a id="a-Ey"></a>五者已得六万三昧。<a id="a-Ez"></a>欲十方人发无上意。<a id="a-F0"></a>是即为宝。<a id="a-F1"></a>六者皆使十方悉得会于佛树。<a id="a-F2"></a>是即为宝。<a id="a-F3"></a>说是经时。<a id="a-F4"></a>九十亿菩萨。<a id="a-F5"></a>六十七亿诸天人民皆得无所从生法处。<a id="a-F6"></a>九亿菩萨得是三昧。<a id="a-F7"></a>三千大千佛刹六反震动。<a id="a-F8"></a>诸天于空中大作伎乐。<a id="a-F9"></a>诸龙阿须伦。<a id="a-FA"></a>皆得闻见是深三昧。<a id="a-FB"></a>阿难正衣服。<a id="a-FC"></a>长跪白佛言。<a id="a-FD"></a>是名何经。<a id="a-FE"></a>云何奉持。<a id="a-FF"></a>佛语阿难。<a id="a-FG"></a>是名为无极宝。<a id="a-FH"></a>当奉持之。<a id="a-FI"></a>佛说经已。<a id="a-FJ"></a>诸天人阿须伦人非人皆欢喜。<a id="a-FK"></a>各前为佛作礼而去。</p>
 </body>
</html>