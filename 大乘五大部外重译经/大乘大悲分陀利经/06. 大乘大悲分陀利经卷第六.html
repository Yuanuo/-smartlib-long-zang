<!doctype html>
<html id="z3IBTmZPB" data-ver="978">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘五大部外重译经">
  <meta period="秦">
 </head>
 <body>
  <h1 id="a1">大乘大悲分陀利经卷第六</h1>
  <h2 id="a2">叹品第十八</h2>
  <p id="a3">善男子。<a id="a-4"></a>尔时国大师海济婆罗门。<a id="a-5"></a>住宝藏如来前。<a id="a-6"></a>乾闼婆世人前。<a id="a-7"></a>立如是具大悲五百愿。<a id="a-8"></a>而白佛言。<a id="a-9"></a>世尊。<a id="a-A"></a>若我如是意不满。<a id="a-B"></a>不于来世贤劫五浊重结散乱恶世冥时。<a id="a-C"></a>盲无导师无引导师。<a id="a-D"></a>为见所困长处冥世造无间者。<a id="a-E"></a>乃至如前所说。<a id="a-F"></a>若我不能具成如是佛事如我立愿者。<a id="a-G"></a>我当还舍菩提愿。<a id="a-H"></a>非余刹中善根回向。<a id="a-I"></a>世尊。<a id="a-J"></a>是我所欲。<a id="a-K"></a>我亦不欲此善根回向阿耨多罗三藐三菩提。<a id="a-L"></a>不求辟支佛乘。<a id="a-M"></a>亦不求声闻乘。<a id="a-N"></a>亦不求人天王位。<a id="a-O"></a>亦不求五欲供具生天之乐。<a id="a-P"></a>又亦不求乾闼婆、<a id="a-Q"></a>阿修罗、<a id="a-R"></a>夜叉．罗刹．龙迦楼罗。<a id="a-S"></a>亦不求人中生。<a id="a-T"></a>我不于如是等处善根回向。<a id="a-U"></a>世尊。<a id="a-V"></a>虽说施得大富持戒生天多闻大慧修行无异。<a id="a-W"></a>世尊。<a id="a-X"></a>又说福德生善根回向随意皆告。<a id="a-Y"></a>世尊。<a id="a-Z"></a>我所作施戒闻修福德。<a id="a-a"></a>若我如是立愿意不满者。<a id="a-b"></a>我以是一切善根回向地狱众生。<a id="a-c"></a>其有众生在阿鼻地狱受诸苦切者。<a id="a-d"></a>以是善根令彼得脱。<a id="a-e"></a>于此佛土得生为人。<a id="a-f"></a>值如来法令得罗汉而入涅槃。<a id="a-g"></a>若彼众生业果不尽。<a id="a-h"></a>令我今命终生阿鼻大地狱中。<a id="a-i"></a>令我一形分为佛土微尘数身。<a id="a-j"></a>令此一一身大如须弥山王。<a id="a-k"></a>令一一身觉如是苦痛。<a id="a-l"></a>如我一身觉苦痛甚。<a id="a-m"></a>令我一一身受佛土微尘数地狱苦切。<a id="a-n"></a>又令现在佛土微尘数十方余世界中众生。<a id="a-o"></a>造无间业乃至造作入阿鼻业。<a id="a-p"></a>又复于后乃至过佛土微尘数大劫中。<a id="a-q"></a>于十方佛土微尘数余佛国中。<a id="a-r"></a>及此佛土众造无间业者。<a id="a-s"></a>我当为彼一切众生故。<a id="a-t"></a>住阿鼻狱受彼罪业。<a id="a-u"></a>令彼众生不堕地狱。<a id="a-v"></a>永与苦别值遇诸佛。<a id="a-w"></a>得度生死入涅槃城。<a id="a-x"></a>我当于尔所久远住阿鼻狱度脱众生。<a id="a-y"></a>乃至如是于十方佛土微尘数余佛刹中。<a id="a-z"></a>众生有造如是业应生烧炙地狱者。<a id="a-10"></a>乃至如前所说。<a id="a-11"></a>如是大烧炙啼哭大啼哭刀剑黑绳还活等种种。<a id="a-12"></a>畜生中作如是说。<a id="a-13"></a>饿鬼中亦作是说。<a id="a-14"></a>夜叉贫穷中亦作是说。<a id="a-15"></a>如是鸠槃茶．毗舍遮．阿修罗．伽楼罗亦作是说。<a id="a-16"></a>于佛土微尘数十方余世界中。<a id="a-17"></a>众生造起如是业。<a id="a-18"></a>应生人中聋盲喑哑癃残百病。<a id="a-19"></a>手足不具心意散乱应食不净略如前说。<a id="a-1A"></a>我当复还生阿鼻大地狱中。<a id="a-1B"></a>乃至随几所时。<a id="a-1C"></a>众生于生死中受阴界入。<a id="a-1D"></a>我当于尔所时。<a id="a-1E"></a>久远受如是种种地狱畜生饿鬼夜叉阿修罗罗刹乃至人苦。<a id="a-1F"></a>如是诸苦我当受之。<a id="a-1G"></a>如前所说。<a id="a-1H"></a>我若如是阿耨多罗三藐三菩提意不满。<a id="a-1I"></a>设复我如是阿耨多罗三藐三菩提意满者。<a id="a-1J"></a>乃至如前所说。<a id="a-1K"></a>令十方无量阿僧祇余世界中现在住世说法诸佛世尊证我是事。<a id="a-1L"></a>唯愿世尊。<a id="a-1M"></a>授我阿耨多罗三藐三菩提记。<a id="a-1N"></a>于彼贤劫百二十岁世人中。<a id="a-1O"></a>我为如来应供正遍知明行足善逝乃至佛世尊。<a id="a-1P"></a>我能成办如是佛事。<a id="a-1Q"></a>如我所立誓愿。<a id="a-1R"></a>尔时一切大众．天龙．夜叉．乾闼婆．阿修罗。<a id="a-1S"></a>及诸世人。<a id="a-1T"></a>在于虚空及住地者。<a id="a-1U"></a>唯除如来。<a id="a-1V"></a>彼一切无不堕泪。<a id="a-1W"></a>皆以五体礼婆罗门足。<a id="a-1X"></a>同声赞言。<a id="a-1Y"></a>善哉善哉。<a id="a-1Z"></a>大悲得深妙念于众生。<a id="a-1a"></a>发深大悲立深大愿。<a id="a-1b"></a>如仁立愿。<a id="a-1c"></a>以至意大悲覆一切众生。<a id="a-1d"></a>又能摄度造无间业乃至集不善根。<a id="a-1e"></a>以是愿故知仁是初发心于阿耨多罗三藐三菩提。<a id="a-1f"></a>为众生良药安济归趣。<a id="a-1g"></a>为脱众生苦故立愿。<a id="a-1h"></a>仁如是意必当得满。<a id="a-1i"></a>如来正尔授仁者阿耨多罗三藐三菩提记。<a id="a-1j"></a>尔时无量净王。<a id="a-1k"></a>啼泣雨泪五体礼婆罗门足。<a id="a-1l"></a>叉手合掌。<a id="a-1m"></a>以偈赞言。</p>
  <p id="a1n">奇哉甚深妙　　乃至不着乐</p>
  <p id="a1o">愍伤哀众生　　为我等现宝</p>
  <p id="a1p">略说。<a id="a-1q"></a>时观世音菩萨。<a id="a-1r"></a>以偈赞曰。</p>
  <p id="a1s">自无所著着众生　　纵根逸马已调伏</p>
  <p id="a1t">仁于诸根得自在　　仁当总持智慧藏</p>
  <p id="a1u">时大势至菩萨。<a id="a-1v"></a>以偈赞曰。</p>
  <p id="a1w">是多亿众生　　为善故来集</p>
  <p id="a1x">闻仁悲堕泪　　异哉甚难事</p>
  <p id="a1y">时曼殊师利菩萨。<a id="a-1z"></a>以偈赞曰。</p>
  <p id="a20">精进誓坚固　　妙慧甚明了</p>
  <p id="a21">仁亦应受供　　涂香及花鬘</p>
  <p id="a22">时虚空印菩萨。<a id="a-23"></a>以偈赞曰。</p>
  <p id="a24">仁如是行施　　大哀愍众生</p>
  <p id="a25">渴时仁为济　　具三十二相</p>
  <p id="a26">断金刚慧照明菩萨。<a id="a-27"></a>以偈赞曰。</p>
  <p id="a28">如虚空无边　　仁哀亦如是</p>
  <p id="a29">为众生津梁　　今现菩提行</p>
  <p id="a2A">虚空照明菩萨。<a id="a-2B"></a>以偈赞曰。</p>
  <p id="a2C">更无愍众生　　唯除诸如来</p>
  <p id="a2D">仁者功德具　　妙慧心甚明</p>
  <p id="a2E">师子香菩萨。<a id="a-2F"></a>以偈赞曰。</p>
  <p id="a2G">妙士于来世　　乱结贤劫中</p>
  <p id="a2H">当得大称誉　　度脱众生苦</p>
  <p id="a2I">普贤菩萨。<a id="a-2J"></a>以偈赞曰。</p>
  <p id="a2K">勤劬生死崄　　处于邪旷野</p>
  <p id="a2L">能取燋枯意　　食肉饮血者</p>
  <p id="a2M">阿閦菩萨。<a id="a-2N"></a>以偈赞曰。</p>
  <p id="a2O">坠于无明闇　　没在结使渊</p>
  <p id="a2P">能取燋枯意　　造无间业者</p>
  <p id="a2Q">香手菩萨。<a id="a-2R"></a>以偈赞曰。</p>
  <p id="a2S">仁见来世畏　　如照镜观像</p>
  <p id="a2T">能取燋枯意　　诽谤正法者</p>
  <p id="a2U">宝积菩萨。<a id="a-2V"></a>以偈赞曰。</p>
  <p id="a2W">智戒二俱等　　愍哀曰璎珞</p>
  <p id="a2X">能取燋枯意　　谤毁贤圣者</p>
  <p id="a2Y">无恐畏菩萨。<a id="a-2Z"></a>以偈赞曰。</p>
  <p id="a2a">仁见苦众生　　于来世三界</p>
  <p id="a2b">能取燋枯意　　依邪忘失者</p>
  <p id="a2c">花手菩萨。<a id="a-2d"></a>以偈赞曰。</p>
  <p id="a2e">愍哀智精进　　于此众为最</p>
  <p id="a2f">能取燋枯意　　生老病逼者</p>
  <p id="a2g">智称菩萨。<a id="a-2h"></a>以偈赞曰。</p>
  <p id="a2i">多病之所逼　　使风尘充遍</p>
  <p id="a2j">掩以智慧水　　降伏众魔兵</p>
  <p id="a2k">持印菩萨。<a id="a-2l"></a>以偈赞曰。</p>
  <p id="a2m">我等进不坚　　能解脱浊结</p>
  <p id="a2n">如大德梵师　　降伏诸结力</p>
  <p id="a2o">花月菩萨。<a id="a-2p"></a>以偈赞曰。</p>
  <p id="a2q">精进力坚固　　如德哀愍意</p>
  <p id="a2r">名称遍三界　　当割生死缚</p>
  <p id="a2s">无垢王菩萨。<a id="a-2t"></a>以偈赞曰。</p>
  <p id="a2u">仁今说大悲　　现示菩萨行</p>
  <p id="a2v">我等今礼仁　　哀愍无过者</p>
  <p id="a2w">持大力菩萨以偈赞曰。</p>
  <p id="a2x">结病恶世中　　仁修菩提行</p>
  <p id="a2y">当断诸结根　　仁愿甚坚固</p>
  <p id="a2z">月鬘菩萨。<a id="a-30"></a>以偈赞曰。</p>
  <p id="a31">智藏称讥等　　立愿净无垢</p>
  <p id="a32">仁行菩提行　　为众生良药</p>
  <p id="a33">现力菩萨摩诃萨。<a id="a-34"></a>悲泣堕泪。<a id="a-35"></a>五体礼婆罗门足已。<a id="a-36"></a>叉手合掌。<a id="a-37"></a>以偈赞曰。</p>
  <p id="a38">妙哉智明士　　除诸结病秽</p>
  <p id="a39">积德行如海　　脱斯众生苦</p>
  <p data-pb></p>
  <h2 id="a3A">感应品第十九</h2>
  <p id="a3B">男子。<a id="a-3C"></a>时大众天乾闼婆及世人。<a id="a-3D"></a>五体礼婆罗门足。<a id="a-3E"></a>叉手合掌种种句义偈赞叹已。<a id="a-3F"></a>善男子。<a id="a-3G"></a>时海济婆罗门。<a id="a-3H"></a>于宝藏如来前。<a id="a-3I"></a>右膝着地。<a id="a-3J"></a>应时大地震动周匝。<a id="a-3K"></a>十方佛刹微尘数佛土普极震动。<a id="a-3L"></a>岠峨踊没悉极倾摇。<a id="a-3M"></a>复现大光明雨种种华雨。<a id="a-3N"></a>所谓曼陀罗。<a id="a-3O"></a>摩诃曼陀罗。<a id="a-3P"></a>乃至无量光。<a id="a-3Q"></a>降如是华雨。<a id="a-3R"></a>于十方佛土微尘数世界中。<a id="a-3S"></a>所有诸佛世尊现在住世净佛刹中及不净刹。<a id="a-3T"></a>为众生说法。<a id="a-3U"></a>其诸菩萨摩诃萨于诸佛所坐听法者。<a id="a-3V"></a>彼诸菩萨摩诃萨。<a id="a-3W"></a>见地大动雨大华雨。<a id="a-3X"></a>令彼诸菩萨摩诃萨问彼诸佛世尊。<a id="a-3Y"></a>何因何缘世地大动降天华雨。<a id="a-3Z"></a>于时东方去此佛土过一恒河沙数佛刹。<a id="a-3a"></a>有世界名宝集。<a id="a-3b"></a>佛号宝月如来应供正遍知乃至佛世尊。<a id="a-3c"></a>现在住世。<a id="a-3d"></a>无量阿僧祇诸菩萨众围绕演法纯说大乘。<a id="a-3e"></a>彼佛国有菩萨摩诃萨。<a id="a-3f"></a>一名宝胜。<a id="a-3g"></a>二名月胜。<a id="a-3h"></a>彼二菩萨摩诃萨向宝月如来。<a id="a-3i"></a>叉手合掌白宝月如来言。<a id="a-3j"></a>唯世尊。<a id="a-3k"></a>何因何缘世地大动降大华雨。<a id="a-3l"></a>宝月如来告善男子。<a id="a-3m"></a>西方去此佛土过一恒河沙数世界。<a id="a-3n"></a>有佛土名耐提兰。<a id="a-3o"></a>佛号宝藏如来乃至佛世尊。<a id="a-3p"></a>现在住世。<a id="a-3q"></a>授多亿菩萨阿耨多罗三藐三菩提记。<a id="a-3r"></a>说菩萨境界现刹愿庄严三昧境界陀罗尼门无难法。<a id="a-3s"></a>其有一大悲菩萨摩诃萨。<a id="a-3t"></a>立如是愿具说大悲。<a id="a-3u"></a>为授菩萨摩诃萨阿耨多罗三藐三菩提记。<a id="a-3v"></a>现如是愿眼。<a id="a-3w"></a>令多亿众生立菩萨愿。<a id="a-3x"></a>取庄严佛土摄度众生。<a id="a-3y"></a>于彼一切是大菩萨具足大悲。<a id="a-3z"></a>彼诸大众无能及者。<a id="a-40"></a>能取五浊乱结恶土一切无间乃至集不善根心意燋枯而摄度之。<a id="a-41"></a>彼诸大众天、<a id="a-42"></a>龙、<a id="a-43"></a>乾闼婆．阿修罗．世人。<a id="a-44"></a>供养宝藏如来。<a id="a-45"></a>尽皆供养最后大悲。<a id="a-46"></a>五体礼讫。<a id="a-47"></a>叉手合掌众妙偈赞。<a id="a-48"></a>彼摩诃萨坐如来前而听授记。<a id="a-49"></a>如彼摩诃萨于如来前右膝着地。<a id="a-4A"></a>时彼如来应时微笑。<a id="a-4B"></a>令十方佛刹微尘数世界地极震动降大华雨。<a id="a-4C"></a>为悟彼刹一切菩萨摩诃萨故。<a id="a-4D"></a>为现大悲菩萨愿行故。<a id="a-4E"></a>为集十方佛刹微尘数世界中菩萨摩诃萨故。<a id="a-4F"></a>为说菩萨摩诃萨誓愿行无畏法门故。<a id="a-4G"></a>彼如来现是神通。<a id="a-4H"></a>善男子。<a id="a-4I"></a>彼二菩萨问宝月如来。<a id="a-4J"></a>世尊。<a id="a-4K"></a>彼大悲菩萨摩诃萨发心几时。<a id="a-4L"></a>彼摩诃萨修菩萨行几时。<a id="a-4M"></a>能取五浊重结乱世造无间业乃至集不善根心意燋枯而取度之。<a id="a-4N"></a>宝月如来告言。<a id="a-4O"></a>善男子。<a id="a-4P"></a>彼大悲适始初发阿耨多罗三藐三菩提心。<a id="a-4Q"></a>善男子。<a id="a-4R"></a>汝等可往耐提兰佛刹奉觐恭敬亲近宝藏如来应供正遍知。<a id="a-4S"></a>听说誓愿行无畏法门。<a id="a-4T"></a>又以吾言致问于彼大悲菩萨摩诃萨。<a id="a-4U"></a>如我辞曰。<a id="a-4V"></a>善丈夫。<a id="a-4W"></a>宝月如来致问于汝。<a id="a-4X"></a>以是月乐无垢华与汝为信。<a id="a-4Y"></a>又言。<a id="a-4Z"></a>善哉汝善丈夫。<a id="a-4a"></a>如是初发心。<a id="a-4b"></a>汝大悲音声充遍十方佛刹微尘数余世界中得大悲名。<a id="a-4c"></a>是故善哉于汝。<a id="a-4d"></a>又汝善丈夫。<a id="a-4e"></a>为将来具大悲菩萨摩诃萨立大悲音愿眼幢。<a id="a-4f"></a>是故善哉于汝。<a id="a-4g"></a>又汝善丈夫。<a id="a-4h"></a>当来佛土微尘数阿僧祇劫。<a id="a-4i"></a>名称流布十方佛土微尘数世界中。<a id="a-4j"></a>又汝劝化多亿那由他百千众生。<a id="a-4k"></a>于阿耨多罗三藐三菩提皆住其中。<a id="a-4l"></a>将诣佛所住不退转阿耨多罗三藐三菩提。<a id="a-4m"></a>其中愿有取佛土庄严摄度。<a id="a-4n"></a>有当得授记。<a id="a-4o"></a>是汝所劝化菩提者。<a id="a-4p"></a>彼一切于后乃至佛土微尘数阿僧祇劫佛刹微尘数十方余世界中。<a id="a-4q"></a>彼逮菩提转正法轮已当称誉赞叹。<a id="a-4r"></a>汝善丈夫。<a id="a-4s"></a>以是三事故。<a id="a-4t"></a>善哉于汝。<a id="a-4u"></a>尔时九十二亿菩萨同声白言。<a id="a-4v"></a>世尊。<a id="a-4w"></a>我等欲往耐提兰佛土奉见恭敬亲近彼宝藏如来应供正遍知。<a id="a-4x"></a>并见彼善丈夫。<a id="a-4y"></a>所可如来以三事善哉。<a id="a-4z"></a>又以此月乐无垢华与善男子。<a id="a-50"></a>时宝月如来告言。<a id="a-51"></a>往善男子。<a id="a-52"></a>今正是时。<a id="a-53"></a>汝等至彼宝藏如来所。<a id="a-54"></a>听说誓愿行无畏法门。<a id="a-55"></a>时彼宝胜月胜菩萨摩诃萨。<a id="a-56"></a>从宝月如来所受月乐无垢华。<a id="a-57"></a>与九十二亿菩萨俱发宝集世界。<a id="a-58"></a>譬如电顷。<a id="a-59"></a>如是彼菩萨众。<a id="a-5A"></a>于宝集世界忽然不现。<a id="a-5B"></a>至此耐提兰佛土阎婆罗园。<a id="a-5C"></a>到宝藏如来所。<a id="a-5D"></a>至心头面礼宝藏如来足。<a id="a-5E"></a>以种种菩萨神通供养已。<a id="a-5F"></a>见婆罗门在宝藏如来前。<a id="a-5G"></a>一切大众叉手合掌称誉赞叹。<a id="a-5H"></a>彼诸菩萨生如是念。<a id="a-5I"></a>是彼具大悲者所可宝月如来与此月乐无垢华者。<a id="a-5J"></a>彼二菩萨摩诃萨。<a id="a-5K"></a>于世尊所回向婆罗门。<a id="a-5L"></a>以华与之而作是言。<a id="a-5M"></a>汝善丈夫。<a id="a-5N"></a>彼宝月如来以此月乐无垢华。<a id="a-5O"></a>又以善哉。<a id="a-5P"></a>乃至如前所说。<a id="a-5Q"></a>略说东方无量阿僧祇诸世界中菩萨摩诃萨。<a id="a-5R"></a>来至耐提兰佛土。<a id="a-5S"></a>与月乐无垢华俱。<a id="a-5T"></a>彼现在世诸佛世尊。<a id="a-5U"></a>皆为婆罗门以华为信。<a id="a-5V"></a>又以三事善哉。<a id="a-5W"></a>如前所说。<a id="a-5X"></a>南方去此佛刹过九十七亿那由他百千佛土有世界。<a id="a-5Y"></a>中佛号师子奋迅胜自在王如来应供正遍知。<a id="a-5Z"></a>现在住世。<a id="a-5a"></a>纯为菩萨摩诃萨说大乘法。<a id="a-5b"></a>时彼众中有二菩萨摩诃萨。<a id="a-5c"></a>一名智金刚胜。<a id="a-5d"></a>二名师子金刚胜。<a id="a-5e"></a>彼二菩萨摩诃萨问师子奋迅胜自在王如来。<a id="a-5f"></a>世尊。<a id="a-5g"></a>何因何缘世地大动降大华雨乃至如前所说。<a id="a-5h"></a>略说。<a id="a-5i"></a>南方无量阿僧祇余佛土中。<a id="a-5j"></a>无量阿僧祇亿那由他百千菩萨。<a id="a-5k"></a>来此耐提兰佛土。<a id="a-5l"></a>乃至如前所说。<a id="a-5m"></a>尔时西方去此佛土过八十九亿那由他百千佛刹。<a id="a-5n"></a>有世界名上胜。<a id="a-5o"></a>其佛号降伏根广长明如来。<a id="a-5p"></a>现在住世。<a id="a-5q"></a>为四众说三乘法。<a id="a-5r"></a>时众中有二菩萨。<a id="a-5s"></a>一名贤显明菩萨摩诃萨。<a id="a-5t"></a>二名师子奋迅身菩萨摩诃萨。<a id="a-5u"></a>彼二善男子问降伏根广长明如来此义。<a id="a-5v"></a>世尊。<a id="a-5w"></a>何因何缘世地大动降大华雨。<a id="a-5x"></a>乃至如前所说。<a id="a-5y"></a>尔时北方去此佛土过九十亿那由他百千佛刹。<a id="a-5z"></a>有世界名紫磨。<a id="a-60"></a>其佛号世自在王如来应供正遍知乃至佛世尊。<a id="a-61"></a>纯为求大乘菩萨说摩诃衍法。<a id="a-62"></a>众中有二菩萨摩诃萨。<a id="a-63"></a>一名不动处。<a id="a-64"></a>二名慧财。<a id="a-65"></a>彼二菩萨问世自在王如来。<a id="a-66"></a>世尊。<a id="a-67"></a>何因何缘世地大动降大华雨。<a id="a-68"></a>乃至如前所说。<a id="a-69"></a>尔时下方去此佛土过九十八那由他佛刹。<a id="a-6A"></a>有世界名无闇冥。<a id="a-6B"></a>其佛号无畏近处音如来。<a id="a-6C"></a>现在住世。<a id="a-6D"></a>普为四众说三乘法。<a id="a-6E"></a>彼佛土中有二菩萨摩诃萨。<a id="a-6F"></a>一名润疾显明。<a id="a-6G"></a>二名空疾显明。<a id="a-6H"></a>乃至如前所说。<a id="a-6I"></a>尔时上方去此佛土过二百千佛刹。<a id="a-6J"></a>有世界名等华。<a id="a-6K"></a>其佛号华敷照明如来乃至佛世尊。<a id="a-6L"></a>现在住世。<a id="a-6M"></a>普为四众说三乘法。<a id="a-6N"></a>彼佛土中有二菩萨摩诃萨。<a id="a-6O"></a>时在坐中。<a id="a-6P"></a>一名自执境界无怒。<a id="a-6Q"></a>二名悦持无怒。<a id="a-6R"></a>彼二善男子问华敷照明如来。<a id="a-6S"></a>世尊。<a id="a-6T"></a>何因何缘世地大动降大华雨。<a id="a-6U"></a>华敷照明如来告言。<a id="a-6V"></a>善男子。<a id="a-6W"></a>下方去此佛土过二百千佛刹。<a id="a-6X"></a>有世界名耐提兰。<a id="a-6Y"></a>其佛号宝藏如来乃至佛世尊。<a id="a-6Z"></a>现在住世说法。<a id="a-6a"></a>授多亿众生阿耨多罗三藐三菩提记。<a id="a-6b"></a>说菩萨境界现刹愿境界庄严三昧境界陀罗尼门无难法。<a id="a-6c"></a>众中有一大悲菩萨摩诃萨。<a id="a-6d"></a>立如是愿具说大悲行。<a id="a-6e"></a>授菩萨摩诃萨阿耨多罗三藐三菩提记。<a id="a-6f"></a>现如是愿眼。<a id="a-6g"></a>令多亿菩萨立愿取佛土庄严摄度众生。<a id="a-6h"></a>彼具大悲菩萨于一切众中无能及者。<a id="a-6i"></a>取彼五浊乱结恶世造无间业乃至集不善根心意燋枯而摄度之。<a id="a-6j"></a>彼一切大众天龙乾闼婆阿修罗世人。<a id="a-6k"></a>舍供养宝藏如来。<a id="a-6l"></a>尽以供养于彼大悲。<a id="a-6m"></a>五体礼已合掌而住称誉赞。<a id="a-6n"></a>彼摩诃萨坐宝藏如来前而听授记。<a id="a-6o"></a>如彼摩诃萨于如来前右膝着地。<a id="a-6p"></a>应时世尊而现微笑。<a id="a-6q"></a>令十方佛土微尘数世界中大地六种震动降大华雨。<a id="a-6r"></a>为觉悟彼诸佛土中菩萨摩诃萨故。<a id="a-6s"></a>为现大悲菩萨愿行故。<a id="a-6t"></a>为集十方佛土微尘数余世界中菩萨摩诃萨故。<a id="a-6u"></a>为说菩萨摩诃萨誓愿行门无畏法故。<a id="a-6v"></a>是故彼如来现如是神通。<a id="a-6w"></a>善男子。<a id="a-6x"></a>彼二菩萨摩诃萨。<a id="a-6y"></a>执自境界无怒。<a id="a-6z"></a>悦持无怒。<a id="a-70"></a>问彼华敷照明如来。<a id="a-71"></a>世尊。<a id="a-72"></a>彼大悲菩萨摩诃萨。<a id="a-73"></a>发菩提心几时。<a id="a-74"></a>彼大悲菩萨行菩萨行来几时。<a id="a-75"></a>乃能取五浊恶世乱结重时造无间者乃至集不善根心意</p>
  <p data-pb></p>
  <h2 id="a76">大师授记品第二十</h2>
  <p id="a77">善男子。<a id="a-78"></a>尔时海济婆罗门国大师。<a id="a-79"></a>以彼愿乐无垢华供养宝藏如来已。<a id="a-7A"></a>白佛言。<a id="a-7B"></a>唯愿世尊。<a id="a-7C"></a>授我阿耨多罗三藐三菩提记。<a id="a-7D"></a>善男子。<a id="a-7E"></a>时宝藏如来即入三昧。<a id="a-7F"></a>名曰电灯。<a id="a-7G"></a>以是三昧令一切耐提兰佛刹变成七宝。<a id="a-7H"></a>一切山林树木瓦砾及地。<a id="a-7I"></a>尽现七宝。<a id="a-7J"></a>随彼众生所可助善思惟。<a id="a-7K"></a>坐听法者随应现身。<a id="a-7L"></a>其中有身现青有黄有绿有紫有赤有黑。<a id="a-7M"></a>身自有身现如风。<a id="a-7N"></a>有现如火。<a id="a-7O"></a>有现如空。<a id="a-7P"></a>有现如野马。<a id="a-7Q"></a>有现如冰。<a id="a-7R"></a>有现如沫。<a id="a-7S"></a>有现如山。<a id="a-7T"></a>有现如梵。<a id="a-7U"></a>有现如释。<a id="a-7V"></a>有现如华。<a id="a-7W"></a>有现如伽楼罗。<a id="a-7X"></a>有现如龙。<a id="a-7Y"></a>有现如师子。<a id="a-7Z"></a>有现如日。<a id="a-7a"></a>有现如月。<a id="a-7b"></a>有现如星。<a id="a-7c"></a>有现身白骨随所助善思惟众生。<a id="a-7d"></a>坐听法者彼如是见自身。<a id="a-7e"></a>善男子。<a id="a-7f"></a>其中众生如见自身。<a id="a-7g"></a>见宝藏如来身亦复如是。<a id="a-7h"></a>善男子。<a id="a-7i"></a>时彼大众见婆罗门国大师于宝藏如来前七宝千叶华台上坐。<a id="a-7j"></a>善男子。<a id="a-7k"></a>其中众生有于地坐山空中者。<a id="a-7l"></a>彼一一众生如是见宝藏如来在我前坐。<a id="a-7m"></a>尽意视我为我说法。<a id="a-7n"></a>善男子。<a id="a-7o"></a>尔时宝藏如来应供正遍知。<a id="a-7p"></a>赞海济婆罗门言。<a id="a-7q"></a>善哉善哉。<a id="a-7r"></a>大悲大婆罗门。<a id="a-7s"></a>汝亦大悲为饶益照世过数众生故出现婆罗门。<a id="a-7t"></a>譬如成好华刹种种色种种香种种触种种叶种种茎种种根种种德悉是良乐。<a id="a-7u"></a>其中有华香色照彻百由旬中。<a id="a-7v"></a>有二百由旬。<a id="a-7w"></a>有三百由旬。<a id="a-7x"></a>略说于中有华香色乃至照彻四天下世界。<a id="a-7y"></a>其中众生闻彼华香。<a id="a-7z"></a>盲者得视。<a id="a-80"></a>聋者得听。<a id="a-81"></a>乃至诸根不具悉得成就。<a id="a-82"></a>其有众生四百四病之所困者。<a id="a-83"></a>彼闻香已身病即除。<a id="a-84"></a>其中众生有狂颠错乱失志者。<a id="a-85"></a>彼闻华香逮得本心。<a id="a-86"></a>是华刹中有一分陀利出。<a id="a-87"></a>是坚固金刚琉璃为茎而有百曲。<a id="a-88"></a>黄金为叶。<a id="a-89"></a>马瑙为须。<a id="a-8A"></a>台赤真珠。<a id="a-8B"></a>高八十四百千由旬。<a id="a-8C"></a>纵广正等百千由旬。<a id="a-8D"></a>是分陀利香色光彻照。<a id="a-8E"></a>遍十方佛刹微尘数世界中。<a id="a-8F"></a>婆罗门。<a id="a-8G"></a>于彼十方佛刹微尘数世界中众生。<a id="a-8H"></a>四大不和身病所困。<a id="a-8I"></a>诸情不具狂颠错乱失志心者。<a id="a-8J"></a>彼诸众生见分陀利光闻其香已。<a id="a-8K"></a>一切患除逮得本心。<a id="a-8L"></a>其有众生久死骨节未离。<a id="a-8M"></a>分陀利光照彼骸骨香勋触已。<a id="a-8N"></a>彼诸骸骨寻皆得活。<a id="a-8O"></a>平复还起见诸亲属。<a id="a-8P"></a>与彼俱游入园嬉戏。<a id="a-8Q"></a>五欲自娱聚会中止。<a id="a-8R"></a>从彼终已皆生梵处。<a id="a-8S"></a>于中久住寿命无量。<a id="a-8T"></a>彼间终已不生余处。<a id="a-8U"></a>婆罗门。<a id="a-8V"></a>如彼成华刹。<a id="a-8W"></a>如此大众如日初出。<a id="a-8X"></a>诸华敷舒香色显现。<a id="a-8Y"></a>有高百由旬。<a id="a-8Z"></a>乃至有高千由旬。<a id="a-8a"></a>为多众生除种种病。<a id="a-8b"></a>如是汝善丈夫。<a id="a-8c"></a>我为如来慧日出世。<a id="a-8d"></a>譬如日出光照诸华皆悉敷舒光色明净除灭众生种种病恼。<a id="a-8e"></a>善丈夫。<a id="a-8f"></a>吾今出世亦复如是。<a id="a-8g"></a>以悲光明遍覆众生。<a id="a-8h"></a>启发众生先造善根。<a id="a-8i"></a>又以三种地立众生汝亦劝化无量阿僧祇众生。<a id="a-8j"></a>于阿耨多罗三藐三菩提。<a id="a-8k"></a>令住其中将至我所。<a id="a-8l"></a>彼诸众生皆于我前各各立愿随取佛土。<a id="a-8m"></a>有取净土有取不净。<a id="a-8n"></a>我亦随授彼记。<a id="a-8o"></a>善丈夫。<a id="a-8p"></a>彼有菩萨在于我所。<a id="a-8q"></a>取净佛土净意易化已种善根众生而摄度之。<a id="a-8r"></a>是名菩萨摩诃萨彼无大丈夫行。<a id="a-8s"></a>于心意中亦无大悲。<a id="a-8t"></a>彼诸菩萨不为悲一切众生故求阿耨多罗三藐三菩提。<a id="a-8u"></a>所可取净佛土舍弃困厄。<a id="a-8v"></a>有菩萨求声闻辟支佛乘众生佛土。<a id="a-8w"></a>彼诸菩萨意无善智。<a id="a-8x"></a>有立如是愿。<a id="a-8y"></a>我等当于无声闻辟支佛无集不善根无女人无地狱畜生饿鬼佛土中。<a id="a-8z"></a>得成阿耨多罗三藐三菩提。<a id="a-90"></a>声闻辟支佛但为求大乘菩萨纯说摩诃衍法。<a id="a-91"></a>求我逮菩提已。<a id="a-92"></a>得长寿命久住多劫。<a id="a-93"></a>为净意易化诸善根众说法。<a id="a-94"></a>是故彼诸菩萨意无善智。<a id="a-95"></a>是故不名摩诃萨也。<a id="a-96"></a>善男子。<a id="a-97"></a>时宝藏如来申臂。<a id="a-98"></a>于五指端种种无量色。<a id="a-99"></a>无量百千色光。<a id="a-9A"></a>彼诸光明照于东方无量阿僧祇佛土。<a id="a-9B"></a>于彼有世界名鸯崛吒。<a id="a-9C"></a>其世界中人寿三十岁。<a id="a-9D"></a>颜色丑恶无惭无愧。<a id="a-9E"></a>集不善根身长三肘。<a id="a-9F"></a>其中佛号月明如来应供正遍知。<a id="a-9G"></a>现在住世。<a id="a-9H"></a>为诸四众说三乘法。<a id="a-9I"></a>善男子。<a id="a-9J"></a>此诸大众见彼佛土如来及诸众生。<a id="a-9K"></a>宝藏如来普告大众言。<a id="a-9L"></a>彼月明如来过去无量阿僧祇劫。<a id="a-9M"></a>于宝盖照踊如来前。<a id="a-9N"></a>初发阿耨多罗三藐三菩提心。<a id="a-9O"></a>亦劝化多亿那由他众生。<a id="a-9P"></a>于阿耨多罗三藐三菩提。<a id="a-9Q"></a>令住其中随彼众生。<a id="a-9R"></a>于宝盖照踊如来前。<a id="a-9S"></a>立愿取佛土庄严。<a id="a-9T"></a>有取净土有取不净五浊。<a id="a-9U"></a>于中彼摩诃萨初劝我阿耨多罗三藐三菩提。<a id="a-9V"></a>我于彼宝盖照踊如来前。<a id="a-9W"></a>立阿耨多罗三藐三菩提愿。<a id="a-9X"></a>取此五浊佛土庄严。<a id="a-9Y"></a>时彼如来叹我善哉。<a id="a-9Z"></a>授我阿耨多罗三藐三菩提记。<a id="a-9a"></a>善丈夫。<a id="a-9b"></a>时善知识劝我菩提者。<a id="a-9c"></a>彼自立愿取极重结五浊恶土造无间业乃至集不善根心意燋枯坠在生死旷野众生取而摄度。<a id="a-9d"></a>尔时于彼十方无量阿僧祇余世界中。<a id="a-9e"></a>现在住世诸佛世尊。<a id="a-9f"></a>为彼遣使亦致善哉。<a id="a-9g"></a>即为立字名善大悲照明。<a id="a-9h"></a>彼大悲照明菩萨摩诃萨。<a id="a-9i"></a>是我善知识饶益于我。<a id="a-9j"></a>成佛未久今在鸯崛吒世界三十岁世人中转正法轮。<a id="a-9k"></a>彼亦逮菩提已。<a id="a-9l"></a>于十方无量阿僧祇世界中。<a id="a-9m"></a>现在住世诸佛世尊遣使供养。<a id="a-9n"></a>是彼先初劝化阿耨多罗三藐三菩提令住其中者。<a id="a-9o"></a>是彼先所劝化檀波罗蜜乃至般若波罗蜜令住其中者。<a id="a-9p"></a>彼诸佛世尊知念先恩遗信与彼如来。<a id="a-9q"></a>婆罗门。<a id="a-9r"></a>汝观彼诸佛世尊。<a id="a-9s"></a>于佛土长寿净意易化众生而作佛事。<a id="a-9t"></a>彼月明如来于如是五浊国成佛。<a id="a-9u"></a>为无间业乃至集不善根众生。<a id="a-9v"></a>如是短命中极多作佛事。<a id="a-9w"></a>不舍弃声闻辟支佛而说法为如是。<a id="a-9x"></a>汝善丈夫。<a id="a-9y"></a>此一切菩萨众无能及者。<a id="a-9z"></a>立愿最妙取五浊恶刹造无间业乃至集不善根而摄度之。<a id="a-A0"></a>又彼诸菩萨取净佛土。<a id="a-A1"></a>除地狱畜生饿鬼。<a id="a-A2"></a>舍弃声闻辟支佛。<a id="a-A3"></a>取度净意易化已种善根者。<a id="a-A4"></a>是诸菩萨名曰如佗非摩诃萨非分陀利。<a id="a-A5"></a>有于易化善根熟中作佛事者。<a id="a-A6"></a>婆罗门。<a id="a-A7"></a>菩萨有四懈怠。<a id="a-A8"></a>何谓为四。<a id="a-A9"></a>一者立愿于净佛土。<a id="a-AA"></a>二者愿净意众生中而作佛事。<a id="a-AB"></a>三者愿逮菩提已不说声闻辟支佛乘。<a id="a-AC"></a>四者愿逮菩提已长寿作佛。<a id="a-AD"></a>是为菩萨四懈怠地。<a id="a-AE"></a>是故彼诸菩萨名曰如华非分陀利非摩诃萨。<a id="a-AF"></a>婆罗门。<a id="a-AG"></a>此大菩萨众。<a id="a-AH"></a>其譬如是。<a id="a-AI"></a>除彼由毗师纽。<a id="a-AJ"></a>取不净佛土。<a id="a-AK"></a>摄度乱结众生。<a id="a-AL"></a>于贤劫中亦复少有。<a id="a-AM"></a>善男子。<a id="a-AN"></a>菩萨摩诃萨有四精进。<a id="a-AO"></a>何谓为四。<a id="a-AP"></a>一者愿不净佛刹。<a id="a-AQ"></a>二者愿不净意众生中作佛事。<a id="a-AR"></a>三者愿逮菩提已说声闻辟支佛乘。<a id="a-AS"></a>四者愿逮菩提已寿命处中不长不短。<a id="a-AT"></a>是为菩萨摩诃萨四精进。<a id="a-AU"></a>是故彼诸菩萨谓如分陀利不似如华。<a id="a-AV"></a>是故彼谓菩萨摩诃萨。<a id="a-AW"></a>婆罗门。<a id="a-AX"></a>譬如汝今日于无量阿僧祇菩萨众中善授刹记。<a id="a-AY"></a>于如来前大悲分陀利出。<a id="a-AZ"></a>汝妙愿摄度无间业。<a id="a-Aa"></a>乃至集不善根。<a id="a-Ab"></a>取重五浊佛土。<a id="a-Ac"></a>善丈夫。<a id="a-Ad"></a>以汝大悲音故。<a id="a-Ae"></a>十方佛刹微尘数诸佛世尊。<a id="a-Af"></a>遣使称汝善哉。<a id="a-Ag"></a>为汝立大悲名。<a id="a-Ah"></a>又此一切大众事供养汝。<a id="a-Ai"></a>汝大悲。<a id="a-Aj"></a>于当来世过一恒河沙数阿僧祇。<a id="a-Ak"></a>于二恒河沙阿僧祇少余。<a id="a-Al"></a>于彼娑诃佛刹。<a id="a-Am"></a>于贤大劫百二十岁世人老病所困盲冥之中。<a id="a-An"></a>世无导师集不善根因于邪道。<a id="a-Ao"></a>旷野众生造无间业。<a id="a-Ap"></a>诽谤贤圣非毁正法犯根罪中。<a id="a-Aq"></a>乃至如前所说充满于世。<a id="a-Ar"></a>汝为如来明行足乃至佛世尊。<a id="a-As"></a>转正法轮降自在魔伏诸结魔。<a id="a-At"></a>名称流布十方无量无边佛土。<a id="a-Au"></a>汝当有大声闻众一千二百五十比丘。<a id="a-Av"></a>当于四十五年中。<a id="a-Aw"></a>如是渐渐具作佛事如所立愿。<a id="a-Ax"></a>于尔时是大王无量净当名阿弥陀于无量劫中具作佛事。<a id="a-Ay"></a>如是汝大悲。<a id="a-Az"></a>于娑诃佛刹贤大劫百二十岁世人中。<a id="a-B0"></a>于四十五年如是成满大具佛事。<a id="a-B1"></a>汝善丈夫。<a id="a-B2"></a>当以无上般涅槃后正法住世过千岁。<a id="a-B3"></a>正法灭后。<a id="a-B4"></a>善丈夫。<a id="a-B5"></a>汝色身舍利亦如是作佛事如汝愿。<a id="a-B6"></a>于尔所时化度众生如前所说。</p>
  <h2 id="aB7">大师立誓品第二十一</h2>
  <p id="aB8">善男子。<a id="a-B9"></a>尔时有梵名螺髻彼言。<a id="a-BA"></a>汝善丈夫。<a id="a-BB"></a>于无量阿僧祇劫中行菩萨行时。<a id="a-BC"></a>在所生处我常为汝给使。<a id="a-BD"></a>随顺供奉犹如僮仆。<a id="a-BE"></a>于最后身愿为汝父。<a id="a-BF"></a>善丈夫。<a id="a-BG"></a>汝逮菩提已。<a id="a-BH"></a>为汝第一檀越。<a id="a-BI"></a>汝当授我阿耨多罗三藐三菩提记。<a id="a-BJ"></a>时有女海神名曰调意。<a id="a-BK"></a>彼言。<a id="a-BL"></a>在所生处乃至最后身。<a id="a-BM"></a>我为汝母生育于汝。<a id="a-BN"></a>汝大悲。<a id="a-BO"></a>逮菩提已。<a id="a-BP"></a>亦授我阿耨多罗三藐三菩提记。<a id="a-BQ"></a>时有女地神名水仪。<a id="a-BR"></a>彼言。<a id="a-BS"></a>在所生处乃至最后身。<a id="a-BT"></a>我为汝母。<a id="a-BU"></a>汝逮菩提已。<a id="a-BV"></a>授我阿耨多罗三藐三菩提记。<a id="a-BW"></a>时有二释。<a id="a-BX"></a>一名亲近。<a id="a-BY"></a>二名雪思念。<a id="a-BZ"></a>彼二俱言。<a id="a-Ba"></a>汝大悲。<a id="a-Bb"></a>在所生处乃至逮菩提已。<a id="a-Bc"></a>我等为汝神足智慧上首声闻。<a id="a-Bd"></a>复有一释名曰善现手。<a id="a-Be"></a>彼言。<a id="a-Bf"></a>大悲。<a id="a-Bg"></a>在所生处乃至最后身。<a id="a-Bh"></a>我为汝子。<a id="a-Bi"></a>时有女山神名曰日壹。<a id="a-Bj"></a>彼言。<a id="a-Bk"></a>大悲。<a id="a-Bl"></a>汝在生处乃至最后身。<a id="a-Bm"></a>我为汝妻。<a id="a-Bn"></a>善丈夫。<a id="a-Bo"></a>汝逮菩提已。<a id="a-Bp"></a>授我阿耨多罗三藐三菩提记。<a id="a-Bq"></a>时有阿修罗名曰钏行彼言。<a id="a-Br"></a>大悲。<a id="a-Bs"></a>汝在所生处。<a id="a-Bt"></a>于无量阿僧祇劫中。<a id="a-Bu"></a>善丈夫。<a id="a-Bv"></a>汝行菩提行时。<a id="a-Bw"></a>我当与汝作亲族善友如奴仆使。<a id="a-Bx"></a>汝最后身我当供给。<a id="a-By"></a>善丈夫。<a id="a-Bz"></a>汝逮菩提已。<a id="a-C0"></a>转正法轮。<a id="a-C1"></a>初说法时我先证果。<a id="a-C2"></a>服法味得甘露。<a id="a-C3"></a>乃至除诸结使成阿罗汉。<a id="a-C4"></a>略说。<a id="a-C5"></a>尔时恒河沙数天龙阿修罗世人。<a id="a-C6"></a>随顺大悲立愿受度。<a id="a-C7"></a>时有一邪命名曰坏想。<a id="a-C8"></a>彼言。<a id="a-C9"></a>大婆罗门。<a id="a-CA"></a>我为汝友助成众事。<a id="a-CB"></a>我当所在生处无量阿僧祇劫中。<a id="a-CC"></a>为汝同师友及作亲属。<a id="a-CD"></a>又常至汝所为乞衣服卧具。<a id="a-CE"></a>象马车乘辇舆聚落城郭。<a id="a-CF"></a>男女妻妾及诸眷属。<a id="a-CG"></a>皮肉骨血手足耳目鼻舌。<a id="a-CH"></a>及头尽求索故。<a id="a-CI"></a>大婆罗门。<a id="a-CJ"></a>我为汝友助成汝檀波罗蜜。<a id="a-CK"></a>乃至助成般若波罗蜜。<a id="a-CL"></a>大婆罗门。<a id="a-CM"></a>汝行菩提行时。<a id="a-CN"></a>我当如是助成六波罗蜜。<a id="a-CO"></a>乃至汝逮菩提。<a id="a-CP"></a>令我得声闻处。<a id="a-CQ"></a>受持八万部法真为法师。<a id="a-CR"></a>汝当授我阿耨多罗三藐三菩提记。<a id="a-CS"></a>善男子。<a id="a-CT"></a>大悲婆罗门闻彼语讫。<a id="a-CU"></a>五体礼宝藏如来足已。<a id="a-CV"></a>语彼坏想邪命言。<a id="a-CW"></a>善哉善哉。<a id="a-CX"></a>善丈夫。<a id="a-CY"></a>汝为我无上行友。<a id="a-CZ"></a>汝乃能为我于无量阿僧祇那由他百千众生处。<a id="a-Ca"></a>从乞衣服乃至头目故。<a id="a-Cb"></a>我当欢喜净心施与令汝永无罪分。<a id="a-Cc"></a>善男子。<a id="a-Cd"></a>时彼大悲菩萨摩诃萨。<a id="a-Ce"></a>复白宝藏如来言。<a id="a-Cf"></a>世尊。<a id="a-Cg"></a>若我在所生处于无量阿僧祇亿那由他百千劫中行阿耨多罗三藐三菩提行时。<a id="a-Ch"></a>其有住我前从我求食。<a id="a-Ci"></a>或以软言。<a id="a-Cj"></a>或以粗言。<a id="a-Ck"></a>或轻调言。<a id="a-Cl"></a>或正直言。<a id="a-Cm"></a>从我求索。<a id="a-Cn"></a>世尊。<a id="a-Co"></a>若我于求者所。<a id="a-Cp"></a>一念之顷若生嗔恚不爱敬心施求果报。<a id="a-Cq"></a>如是施者。<a id="a-Cr"></a>令我永已不见十方无量阿僧祇余世界中。<a id="a-Cs"></a>现在住世说法诸佛。<a id="a-Ct"></a>令我不成阿耨多罗三藐三菩提。<a id="a-Cu"></a>世尊。<a id="a-Cv"></a>我以净心施与乞士。<a id="a-Cw"></a>若受施者。<a id="a-Cx"></a>于信施堕障碍善法。<a id="a-Cy"></a>乃至析毛亿分一者。<a id="a-Cz"></a>令我永已不见诸佛。<a id="a-D0"></a>世尊。<a id="a-D1"></a>受施者乃至毛亿分之一障善法者。<a id="a-D2"></a>令我堕阿鼻地狱中。<a id="a-D3"></a>如施饮食衣服亦尔。<a id="a-D4"></a>乃至乞者从我求头或以软语。<a id="a-D5"></a>或以粗语。<a id="a-D6"></a>或轻弄语。<a id="a-D7"></a>或以正直语。<a id="a-D8"></a>从我索头。<a id="a-D9"></a>世尊。<a id="a-DA"></a>若我于求者所有一念顷若生嗔恚不爱敬心愿求果者。<a id="a-DB"></a>令我永已不见诸佛。<a id="a-DC"></a>世尊。<a id="a-DD"></a>乃至令我入阿鼻地狱。<a id="a-DE"></a>如我行施戒亦如是。<a id="a-DF"></a>乃至惠乃至舍亦如是说。<a id="a-DG"></a>善男子。<a id="a-DH"></a>尔时宝藏如来赞大悲菩萨摩诃萨言。<a id="a-DI"></a>善哉善哉。<a id="a-DJ"></a>汝善丈夫。<a id="a-DK"></a>以大悲意立是妙愿。<a id="a-DL"></a>善男子。<a id="a-DM"></a>时一切大众天乾闼婆阿修罗世人。<a id="a-DN"></a>合掌而住。<a id="a-DO"></a>赞言。<a id="a-DP"></a>善哉善哉。<a id="a-DQ"></a>仁善丈夫。<a id="a-DR"></a>以大悲意立是妙愿善胜坚固。<a id="a-DS"></a>仁亦以六和敬法满足众生。<a id="a-DT"></a>善男子。<a id="a-DU"></a>如坏想邪命立愿受菩萨施。<a id="a-DV"></a>八万四千众生亦立愿。<a id="a-DW"></a>善男子。<a id="a-DX"></a>时大悲菩萨摩诃萨。<a id="a-DY"></a>闻八万四千众生立如是如坏想所立。<a id="a-DZ"></a>生大欢喜。<a id="a-Da"></a>起叉手立。<a id="a-Db"></a>观一切大众已。<a id="a-Dc"></a>悲喜交集而言。<a id="a-Dd"></a>甚奇未曾有。<a id="a-De"></a>我当于彼穷法困弊大结散乱五浊恶世。<a id="a-Df"></a>为导师商主。<a id="a-Dg"></a>为照为灯。<a id="a-Dh"></a>无力无觉悟者我为示导。<a id="a-Di"></a>我乃能于初发心得此如是无上菩提行。<a id="a-Dj"></a>及在所生处能受我头眼耳鼻舌手足血肉皮骨。<a id="a-Dk"></a>乃至受我饮食。<a id="a-Dl"></a>善男子。<a id="a-Dm"></a>时彼大悲菩萨摩诃萨。<a id="a-Dn"></a>还坐宝藏如来前。<a id="a-Do"></a>白佛言。<a id="a-Dp"></a>世尊。<a id="a-Dq"></a>我在所生处无量阿僧祇那由他百千劫中。<a id="a-Dr"></a>其有求索来至我所从我受施。<a id="a-Ds"></a>若食若饮乃至受头。<a id="a-Dt"></a>从我手中受施。<a id="a-Du"></a>乃至析毛亿分之一者。<a id="a-Dv"></a>乃至菩提际。<a id="a-Dw"></a>若我逮菩提已。<a id="a-Dx"></a>从生死中不脱彼众生。<a id="a-Dy"></a>不授彼声闻乘辟支佛乘大乘记者。<a id="a-Dz"></a>令我永已不见现在十方诸佛世尊。<a id="a-E0"></a>令我不逮阿耨多罗三藐三菩提。<a id="a-E1"></a>善男子。<a id="a-E2"></a>宝藏如来复叹彼大悲菩萨摩诃萨言。<a id="a-E3"></a>善哉善哉。<a id="a-E4"></a>善丈夫。<a id="a-E5"></a>汝菩提行愿如是如持。<a id="a-E6"></a>弥楼山如来先劝发心。<a id="a-E7"></a>于世自在明如来前。<a id="a-E8"></a>立如是菩提行愿。<a id="a-E9"></a>如是行菩提行。<a id="a-EA"></a>立愿已来过恒河沙数大劫。<a id="a-EB"></a>彼大丈夫于东方亿百千佛土。<a id="a-EC"></a>最在边持炽然世界百岁世人中。<a id="a-ED"></a>成阿耨多罗三藐三菩提。<a id="a-EE"></a>号智华无尘上胜菩提自在如来应供正遍知乃至佛世尊。<a id="a-EF"></a>四十五年具作佛事已入无余涅槃。<a id="a-EG"></a>大悲。<a id="a-EH"></a>时彼智华无尘上胜菩提自在如来般涅槃后。<a id="a-EI"></a>正法眼住千岁。<a id="a-EJ"></a>正法灭后像法亦住千岁。<a id="a-EK"></a>大悲。<a id="a-EL"></a>又彼智华无尘上胜菩提自在如来般涅槃后正法眼时。<a id="a-EM"></a>复于像法比丘比丘尼破戒恶法邪行非行无惭无愧。<a id="a-EN"></a>毁供养法无有惭愧。<a id="a-EO"></a>断截四方僧及现前僧衣服饮食卧具汤药种种供具而自入。<a id="a-EP"></a>若自食若与俗人。<a id="a-EQ"></a>大悲时彼智华无尘上胜菩提自在如来。<a id="a-ER"></a>先授彼一切三乘记。<a id="a-ES"></a>大悲。<a id="a-ET"></a>其有众生于彼如来法中着染袈裟者。<a id="a-EU"></a>先授彼一切三乘不退转记。<a id="a-EV"></a>其有犯根罪比丘比丘尼优婆塞优婆夷。<a id="a-EW"></a>先于彼如来有师事者善根故亦授三乘不退转记。<a id="a-EX"></a>善男子。<a id="a-EY"></a>大悲菩萨摩诃萨重白宝藏如来言。<a id="a-EZ"></a>世尊。<a id="a-Ea"></a>我如是立愿乃至随我几数时行无上菩提行。<a id="a-Eb"></a>无上菩提行所劝化众生。<a id="a-Ec"></a>于檀波罗蜜以善劝化众生。<a id="a-Ed"></a>乃至毛亿分之一修行。<a id="a-Ee"></a>乃至菩提际。<a id="a-Ef"></a>不令彼众生住三乘地不退转。<a id="a-Eg"></a>乃遗一人者。<a id="a-Eh"></a>令我永已不见十方无量阿僧祇世界中现在住世说法诸佛。<a id="a-Ei"></a>令我不成阿耨多罗三藐三菩提。<a id="a-Ej"></a>世尊。<a id="a-Ek"></a>我得无上智已。<a id="a-El"></a>其有众生于我法中着染袈裟者。<a id="a-Em"></a>若犯根罪若因诸见。<a id="a-En"></a>于三宝失犯众过罪。<a id="a-Eo"></a>比丘比丘尼优婆塞优婆夷。<a id="a-Ep"></a>有于我所能一念顷发师事想生恭敬心。<a id="a-Eq"></a>若于法僧起恭敬意者。<a id="a-Er"></a>世尊。<a id="a-Es"></a>我若不授彼众生三乘不退转记。<a id="a-Et"></a>遗一人者。<a id="a-Eu"></a>令我永已不见诸佛世尊。<a id="a-Ev"></a>乃至不成阿耨多罗三藐三菩提。<a id="a-Ew"></a>世尊。<a id="a-Ex"></a>我逮菩提已。<a id="a-Ey"></a>令染服袈裟。<a id="a-Ez"></a>为天世人之所尊重恭敬供养。<a id="a-F0"></a>其有众生得见袈裟者。<a id="a-F1"></a>令于三乘得不退转。<a id="a-F2"></a>其有众生饥渴所逼乏无饮食。<a id="a-F3"></a>若夜叉贫穷。<a id="a-F4"></a>若人贫穷。<a id="a-F5"></a>若于饿鬼。<a id="a-F6"></a>其饿鬼众生得染袈裟乃至四指。<a id="a-F7"></a>令彼一切所求饮食随意充满。<a id="a-F8"></a>其有众生不相和顺。<a id="a-F9"></a>多饶怨嫉共相斗战。<a id="a-FA"></a>若天若夜叉。<a id="a-FB"></a>若罗刹龙阿修罗迦楼罗紧那罗摩睺罗伽。<a id="a-FC"></a>鸠槃茶毗舍遮。<a id="a-FD"></a>及余世人交阵斗时。<a id="a-FE"></a>能念袈裟者。<a id="a-FF"></a>令彼众生得悲心软心无怨心净心随用作心。<a id="a-FG"></a>众生若于斗战。<a id="a-FH"></a>若于诤讼。<a id="a-FI"></a>为护身故。<a id="a-FJ"></a>尊重恭敬供养袈裟。<a id="a-FK"></a>常持自随者。<a id="a-FL"></a>令彼众生所在常胜无能陵者。<a id="a-FM"></a>从斗战诤讼安隐解脱。<a id="a-FN"></a>世尊。<a id="a-FO"></a>若我袈裟不具此五圣德者。<a id="a-FP"></a>令我永已不见十方诸佛世尊。<a id="a-FQ"></a>乃至令我不能具作佛事。<a id="a-FR"></a>令我诸法悉皆忘失。<a id="a-FS"></a>令我不能降伏异学。<a id="a-FT"></a>善男子。<a id="a-FU"></a>尔时宝藏如来申右臂以手摩大悲菩萨顶告言。<a id="a-FV"></a>善哉善哉。<a id="a-FW"></a>善丈夫。<a id="a-FX"></a>所愿甚善辩才妙胜。<a id="a-FY"></a>善丈夫。<a id="a-FZ"></a>如是汝逮菩提已。<a id="a-Fa"></a>染服袈裟有此五圣德饶益众生。<a id="a-Fb"></a>善男子。<a id="a-Fc"></a>时大悲菩萨彼以受记。<a id="a-Fd"></a>善哉善哉。<a id="a-Fe"></a>欢喜踊跃。<a id="a-Ff"></a>以如来百福庄严柔软右手缦网长指触之。<a id="a-Fg"></a>还成童子如年二十。<a id="a-Fh"></a>善男子。<a id="a-Fi"></a>尔时一切大众天乾闼婆阿修罗世人还叉手住。<a id="a-Fj"></a>敬事供养大悲菩萨摩诃萨。<a id="a-Fk"></a>以华香乃至音乐供养大悲菩萨摩诃萨。<a id="a-Fl"></a>以妙偈赞已就坐。</p>
 </body>
</html>