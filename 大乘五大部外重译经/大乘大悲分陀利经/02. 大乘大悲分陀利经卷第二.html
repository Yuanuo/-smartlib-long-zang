<!doctype html>
<html id="z3IBTmPP7" data-ver="1418">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘五大部外重译经">
  <meta period="秦">
 </head>
 <body>
  <h1 id="a1">大乘大悲分陀利经卷第二</h1>
  <h2 id="a2">劝施品第四</h2>
  <p id="a3">尔时寂意菩萨摩诃萨承佛威神白佛言。<a id="a-4"></a>世尊。<a id="a-5"></a>以何因何缘。<a id="a-6"></a>其余诸佛国土清净。<a id="a-7"></a>无诸秽恶亦无五浊。<a id="a-8"></a>种种奇妙庄严佛土。<a id="a-9"></a>彼诸菩萨摩诃萨种种威德而皆悉备。<a id="a-A"></a>种种欢乐而皆满足。<a id="a-B"></a>亦无声闻辟支佛名。<a id="a-C"></a>何况其余。<a id="a-D"></a>世尊。<a id="a-E"></a>以何因缘。<a id="a-F"></a>于此秽恶命浊劫浊众生浊见浊烦恼浊世。<a id="a-G"></a>成阿耨多罗三藐三菩提。<a id="a-H"></a>而有四众三乘说法。<a id="a-I"></a>世尊。<a id="a-J"></a>何故不取清净佛土无五浊者。<a id="a-K"></a>佛言。<a id="a-L"></a>善男子。<a id="a-M"></a>以本愿故菩萨取净佛土。<a id="a-N"></a>亦以本愿故取不净土。<a id="a-O"></a>善男子。<a id="a-P"></a>有菩萨摩诃萨。<a id="a-Q"></a>大悲具足取不净佛土。<a id="a-R"></a>所以者何。<a id="a-S"></a>以本愿故。<a id="a-T"></a>令我于此恶世成佛。<a id="a-U"></a>汝一心善听。<a id="a-V"></a>当为汝说。<a id="a-W"></a>时寂意菩萨听佛所说。<a id="a-X"></a>佛言。<a id="a-Y"></a>善男子。<a id="a-Z"></a>乃往古昔。<a id="a-a"></a>过一恒河沙数阿僧祇劫。<a id="a-b"></a>于此佛刹。<a id="a-c"></a>尔时有大劫名持。<a id="a-d"></a>是大劫中在此佛刹是四天下。<a id="a-e"></a>时转轮王名曰离诤。<a id="a-f"></a>主四天下。<a id="a-g"></a>离诤王时。<a id="a-h"></a>有国大师婆罗门名曰海济。<a id="a-i"></a>生一子有三十二相八十种好。<a id="a-j"></a>百福庄严皆悉具足。<a id="a-k"></a>身有圆光。<a id="a-l"></a>如若瞿卢树紫磨金色。<a id="a-m"></a>当生之时。<a id="a-n"></a>百千诸天来供养已。<a id="a-o"></a>即为立字名曰海藏。<a id="a-p"></a>彼于余时出家学道。<a id="a-q"></a>剃除须发而被法服。<a id="a-r"></a>得成阿耨多罗三藐三菩提。<a id="a-s"></a>号曰宝藏。<a id="a-t"></a>彼佛转法轮时。<a id="a-u"></a>令多亿那由他百千众生。<a id="a-v"></a>有得天道及解脱果。<a id="a-w"></a>彼于余时。<a id="a-x"></a>与多亿那由他百千声闻众围绕侍从。<a id="a-y"></a>村城聚落王舍游行。<a id="a-z"></a>渐渐至安詶罗城离诤转轮王所治之处。<a id="a-10"></a>去城不远有阎披罗园。<a id="a-11"></a>宝藏如来应供正遍知。<a id="a-12"></a>与多亿那由他百千声闻众俱。<a id="a-13"></a>于中止住。<a id="a-14"></a>时离诤王。<a id="a-15"></a>闻宝藏如来应供正遍知与无数亿那由他百千声闻众俱入其街里。<a id="a-16"></a>住阎披罗园。<a id="a-17"></a>王即生念。<a id="a-18"></a>今我应至如来应供养恭敬尊重赞叹。<a id="a-19"></a>时离诤王。<a id="a-1A"></a>以大神德无量王威。<a id="a-1B"></a>咸与无数亿百千臣民前后围绕导从出城。<a id="a-1C"></a>诣阎披罗园。<a id="a-1D"></a>以其所乘尽所乘地下乘步进。<a id="a-1E"></a>向宝藏如来所。<a id="a-1F"></a>至已头面礼足。<a id="a-1G"></a>绕佛三匝却坐一面。<a id="a-1H"></a>善男子。<a id="a-1I"></a>尔时宝藏如来应供正遍知。<a id="a-1J"></a>见离诤王。<a id="a-1K"></a>正法喜悦要语劝化离诤王。<a id="a-1L"></a>令踊跃欢喜。<a id="a-1M"></a>以无数言辞正法喜悦要语劝化令踊跃已。<a id="a-1N"></a>默而住。<a id="a-1O"></a>时离诤王叉手合掌。<a id="a-1P"></a>白宝藏如来应供正遍知言。<a id="a-1Q"></a>唯愿世尊。<a id="a-1R"></a>与比丘僧受我三月请。<a id="a-1S"></a>供养衣服饮食床榻卧具。<a id="a-1T"></a>病瘦医药随其所须。<a id="a-1U"></a>善男子。<a id="a-1V"></a>宝藏如来默然受请。<a id="a-1W"></a>彼离诤王知佛受请。<a id="a-1X"></a>礼毕绕佛三匝而去。<a id="a-1Y"></a>时离诤王。<a id="a-1Z"></a>还告诸小王群臣人民。<a id="a-1a"></a>作如是言。<a id="a-1b"></a>汝等当知。<a id="a-1c"></a>我请宝藏如来应供正遍知及比丘僧三月。<a id="a-1d"></a>供养一切所须。<a id="a-1e"></a>我有财宝供养之具。<a id="a-1f"></a>所可爱重尽回施佛及比丘僧。<a id="a-1g"></a>汝等所有己物供养之具。<a id="a-1h"></a>尽回施佛及比丘僧。<a id="a-1i"></a>彼诸人等皆亦回施。<a id="a-1j"></a>时主藏宝臣。<a id="a-1k"></a>尽以金为阎披罗园地。<a id="a-1l"></a>寻时以竟。<a id="a-1m"></a>即为世尊造七宝台。<a id="a-1n"></a>周匝四边七宝为户。<a id="a-1o"></a>遍于园中置七宝树。<a id="a-1p"></a>彼诸树上种种衣服而以庄严。<a id="a-1q"></a>种种幡盖。<a id="a-1r"></a>种种真珠璎珞。<a id="a-1s"></a>种种房舍。<a id="a-1t"></a>种种严饰。<a id="a-1u"></a>种种宝器。<a id="a-1v"></a>种种杂香。<a id="a-1w"></a>种种七宝华果以庄严。<a id="a-1x"></a>散种种华。<a id="a-1y"></a>种种缯彩。<a id="a-1z"></a>种种茵褥。<a id="a-20"></a>种种氍氀毾[毯-炎+登]。<a id="a-21"></a>种种衣服。<a id="a-22"></a>以用敷座。<a id="a-23"></a>又置宝轮在于台外。<a id="a-24"></a>当世尊前。<a id="a-25"></a>去地一仞。<a id="a-26"></a>虚空中住光[火*僉]甚明。<a id="a-27"></a>纯白象宝七支平满。<a id="a-28"></a>住世尊后。<a id="a-29"></a>擎持宝树覆世尊上。<a id="a-2A"></a>彼树庄严。<a id="a-2B"></a>以七宝璎珞种种庄严。<a id="a-2C"></a>以七宝璎珞种种严具。<a id="a-2D"></a>种种鬘饰种种缯彩。<a id="a-2E"></a>种种妙衣种种房舍。<a id="a-2F"></a>树上有盖七宝庄严。<a id="a-2G"></a>离诤王第一正后。<a id="a-2H"></a>在佛前住。<a id="a-2I"></a>以海此岸牛头栴檀末香。<a id="a-2J"></a>以散佛上。<a id="a-2K"></a>离诤王。<a id="a-2L"></a>亲自执持摩尼宝珠光耀极明。<a id="a-2M"></a>置如来前。<a id="a-2N"></a>彼轮光珠光照于园中。<a id="a-2O"></a>其明充满。<a id="a-2P"></a>其佛光照三千大千世界。<a id="a-2Q"></a>微妙普遍一一声闻。<a id="a-2R"></a>以牛头栴檀为座。<a id="a-2S"></a>亦以为机而承其足。<a id="a-2T"></a>诸声闻后皆有白象。<a id="a-2U"></a>擎持宝树严饰丽妙。<a id="a-2V"></a>如前所说以覆其上。<a id="a-2W"></a>诸声闻前皆有婇女。<a id="a-2X"></a>众宝璎珞以为严饰。<a id="a-2Y"></a>皆以海此岸牛头栴檀末香。<a id="a-2Z"></a>用散佛上。<a id="a-2a"></a>其一一声闻前置琉璃珠。<a id="a-2b"></a>种种音乐周遍园中。<a id="a-2c"></a>圣道宝臣将四种兵。<a id="a-2d"></a>列住园外周匝侍卫。<a id="a-2e"></a>善男子。<a id="a-2f"></a>尔时离诤王。<a id="a-2g"></a>于晨朝时出城诣佛。<a id="a-2h"></a>乘其所乘尽所乘地。<a id="a-2i"></a>下乘步进向世尊所。<a id="a-2j"></a>至已头面礼宝藏如来足。<a id="a-2k"></a>及礼众僧。<a id="a-2l"></a>绕三匝已。<a id="a-2m"></a>王亲以水灌如来手。<a id="a-2n"></a>躬自斟酌百味饮食。<a id="a-2o"></a>种种肴膳皆悉备足。<a id="a-2p"></a>王知食讫收钵。<a id="a-2q"></a>手执宝拂敬拂如来。<a id="a-2r"></a>其王千子及八万四千诸小国王。<a id="a-2s"></a>如是供养声闻僧已。<a id="a-2t"></a>皆各执拂而拂大众。<a id="a-2u"></a>饭讫少时。<a id="a-2v"></a>无数亿那由他百千众生。<a id="a-2w"></a>皆来入园为听法故。<a id="a-2x"></a>无数亿那由他百千诸天。<a id="a-2y"></a>于虚空中。<a id="a-2z"></a>雨众天华作诸伎乐。<a id="a-30"></a>种种天缯幡盖柔软衣服。<a id="a-31"></a>及诸璎珞悬虚空中。<a id="a-32"></a>四万青夜叉。<a id="a-33"></a>于栴檀林中。<a id="a-34"></a>常取海此岸牛头栴檀为薪。<a id="a-35"></a>为佛比丘僧供设饭食。<a id="a-36"></a>时离诤王即是夜于佛大众前。<a id="a-37"></a>然多亿那由他百千灯明。<a id="a-38"></a>善男子。<a id="a-39"></a>时离诤王。<a id="a-3A"></a>夜分于世尊前。<a id="a-3B"></a>顶上两肩手膝两足竟夜擎灯。<a id="a-3C"></a>佛威神故。<a id="a-3D"></a>形无疲懈其身受乐。<a id="a-3E"></a>譬如比丘入第三禅身不倾倚心无劳惓。<a id="a-3F"></a>如是供养终竟三月。<a id="a-3G"></a>如是千子八万四千诸小国王。<a id="a-3H"></a>并余多亿那由他百千众生。<a id="a-3I"></a>以王供养一一声闻终于三月。<a id="a-3J"></a>如离诤王供养宝藏如来等无有异。<a id="a-3K"></a>时王正后。<a id="a-3L"></a>于三月中华香供养。<a id="a-3M"></a>余多亿那由他百千婇女。<a id="a-3N"></a>于三月中以华香供养诸声闻众。<a id="a-3O"></a>亦复如是。<a id="a-3P"></a>善男子。<a id="a-3Q"></a>尔时离诤王竟三月已。<a id="a-3R"></a>以八万四千紫磨宝台。<a id="a-3S"></a>回施世尊。<a id="a-3T"></a>八万四千金轮轮宝为首。<a id="a-3U"></a>亦用施佛。<a id="a-3V"></a>八万四千白象象宝为首。<a id="a-3W"></a>八万四千马马宝为首。<a id="a-3X"></a>八万四千日明珠珠宝为首。<a id="a-3Y"></a>尽以施佛。<a id="a-3Z"></a>八万四千诸小国王主藏宝为首。<a id="a-3a"></a>回施世尊。<a id="a-3b"></a>供给所须。<a id="a-3c"></a>八万四千小王圣导宝为首。<a id="a-3d"></a>回施世尊。<a id="a-3e"></a>给侍左右。<a id="a-3f"></a>八万四千城安詶罗城为首。<a id="a-3g"></a>施佛及僧随意所用。<a id="a-3h"></a>八万四千七宝行树。<a id="a-3i"></a>八万四千众宝华聚。<a id="a-3j"></a>八万四千七宝盖。<a id="a-3k"></a>八万四千王妙衣服。<a id="a-3l"></a>八万四千杂宝鬘饰。<a id="a-3m"></a>略说。<a id="a-3n"></a>车乘床座及承足机。<a id="a-3o"></a>卧具屣器头服冠帻。<a id="a-3p"></a>璎珞金璎真珠璎珞。<a id="a-3q"></a>伎乐钟铃螺鼓幢摩及拂。<a id="a-3r"></a>镫炉澡盥园林鸟兽。<a id="a-3s"></a>皆是众宝并及妙味。<a id="a-3t"></a>各八万四千。<a id="a-3u"></a>尽回施宝藏如来应供正遍知已。<a id="a-3v"></a>而白佛言。<a id="a-3w"></a>我国事殷并忏悔世尊。<a id="a-3x"></a>唯愿如来。<a id="a-3y"></a>乐住此园比更奉觐。<a id="a-3z"></a>彼离诤王千子于佛前住。<a id="a-40"></a>一一王子请佛及僧。<a id="a-41"></a>三月供养一切所须。<a id="a-42"></a>世尊默然受王子请。<a id="a-43"></a>尔时离诤王。<a id="a-44"></a>知佛受诸子请已。<a id="a-45"></a>头面礼足及比丘僧。<a id="a-46"></a>右绕三匝辞退还宫。<a id="a-47"></a>彼时诸王子中。<a id="a-48"></a>第一王子名曰不眴。<a id="a-49"></a>于三月中。<a id="a-4A"></a>供养世尊及比丘僧。<a id="a-4B"></a>如离诤王。<a id="a-4C"></a>王子间日一来奉觐世尊及比丘僧。<a id="a-4D"></a>听微妙法。<a id="a-4E"></a>善男子。<a id="a-4F"></a>时国大师婆罗门。<a id="a-4G"></a>是宝藏如来父名曰海济。<a id="a-4H"></a>遍阎浮提男女大小而从乞求。<a id="a-4I"></a>未便即受先令施主受三归依住阿耨多罗三藐三菩提。<a id="a-4J"></a>然后受施。<a id="a-4K"></a>阎浮提内一切老少有智。<a id="a-4L"></a>海济婆罗门。<a id="a-4M"></a>无不受其施。<a id="a-4N"></a>劝以三归令住阿耨多罗三藐三菩提者。<a id="a-4O"></a>如是劝多亿那由他百千众生。<a id="a-4P"></a>令修三福地住阿耨多罗三藐三菩提。<a id="a-4Q"></a>不眴王子于三月中如是供养世尊及比丘僧。<a id="a-4R"></a>如离诤王。<a id="a-4S"></a>竟三月已。<a id="a-4T"></a>唯除城郭自然轮自然象自然马自然摩尼宝。<a id="a-4U"></a>玉女宝主藏宝圣道宝。<a id="a-4V"></a>除是已。<a id="a-4W"></a>以八万四千金轮。<a id="a-4X"></a>八万四千象。<a id="a-4Y"></a>八万四千马。<a id="a-4Z"></a>尽回施佛。<a id="a-4a"></a>略说。<a id="a-4b"></a>日明珠婇女童子如意之树。<a id="a-4c"></a>华聚衣盖璎珞车乘床座。<a id="a-4d"></a>及承足机卧具屣器。<a id="a-4e"></a>头服冠帻真珠璎珞。<a id="a-4f"></a>伎乐钟铃螺鼓幢摩及拂。<a id="a-4g"></a>镫炉澡盥园林鸟兽。<a id="a-4h"></a>皆是众宝。<a id="a-4i"></a>并及妙味各八万四千。<a id="a-4j"></a>尽回施已。<a id="a-4k"></a>忏悔世尊及比丘僧。<a id="a-4l"></a>尼摸王子。<a id="a-4m"></a>亦以如是供养之具。<a id="a-4n"></a>于三月中供养世尊并比丘僧。<a id="a-4o"></a>如不眴。<a id="a-4p"></a>供养已。<a id="a-4q"></a>如是宝物施与达嚫。<a id="a-4r"></a>亦如不眴。<a id="a-4s"></a>帝众王子。<a id="a-4t"></a>于三月中供养世尊并比丘僧。<a id="a-4u"></a>达嚫亦然。<a id="a-4v"></a>今当略说。<a id="a-4w"></a>彼众王子。<a id="a-4x"></a>无畏王子。<a id="a-4y"></a>虚空王子。<a id="a-4z"></a>支象王子。<a id="a-50"></a>民陀罗王子。<a id="a-51"></a>蜜苏王子。<a id="a-52"></a>魔陀步王子。<a id="a-53"></a>土众王子。<a id="a-54"></a>知义王子。<a id="a-55"></a>童子王子。<a id="a-56"></a>解愚王子。<a id="a-57"></a>解人王子。<a id="a-58"></a>阿罗步王子。<a id="a-59"></a>遣使王子。<a id="a-5A"></a>安佉慕王子。<a id="a-5B"></a>义语王子。<a id="a-5C"></a>阿邻度路王子。<a id="a-5D"></a>将愿王子。<a id="a-5E"></a>将象王子。<a id="a-5F"></a>月将王子。<a id="a-5G"></a>日将王子。<a id="a-5H"></a>主将王子。<a id="a-5I"></a>金刚将王子。<a id="a-5J"></a>忍将王子。<a id="a-5K"></a>处将王子。<a id="a-5L"></a>疾将王子。<a id="a-5M"></a>贺逻尼慕王子。<a id="a-5N"></a>曀障王子。<a id="a-5O"></a>障力王子。<a id="a-5P"></a>障杂王子。<a id="a-5Q"></a>乐杂王子。<a id="a-5R"></a>王财王子。<a id="a-5S"></a>欲闷王子。<a id="a-5T"></a>贺逻陀附王子。<a id="a-5U"></a>拥护王子。<a id="a-5V"></a>王称王子。<a id="a-5W"></a>盐摩野披罗步王子。<a id="a-5X"></a>野阇路王子。<a id="a-5Y"></a>野度披树王子。<a id="a-5Z"></a>野颇奴王子。<a id="a-5a"></a>野象奴王子。<a id="a-5b"></a>礼月王子。<a id="a-5c"></a>不退王子。<a id="a-5d"></a>乃至离诤王千子。<a id="a-5e"></a>一一亦皆如是。<a id="a-5f"></a>以一切所须。<a id="a-5g"></a>供养宝藏如来应供正遍知。<a id="a-5h"></a>及无量比丘僧。<a id="a-5i"></a>衣被饮食卧具随病医药。<a id="a-5j"></a>并余所须各于三月。<a id="a-5k"></a>如王太子不眴。<a id="a-5l"></a>一一以八万四千金轮。<a id="a-5m"></a>乃至八万四千味。<a id="a-5n"></a>皆回施佛及比丘僧。<a id="a-5o"></a>以是大施。<a id="a-5p"></a>有求天帝。<a id="a-5q"></a>有求梵王。<a id="a-5r"></a>有求魔王。<a id="a-5s"></a>有求转轮圣王。<a id="a-5t"></a>有求大富。<a id="a-5u"></a>有求声闻。<a id="a-5v"></a>乃无一人求辟支佛乘。<a id="a-5w"></a>况求大乘。<a id="a-5x"></a>尔时离诤王以此大施。<a id="a-5y"></a>还求转轮圣王。<a id="a-5z"></a>如是满二百五十岁。<a id="a-60"></a>皆亦各各忏悔世尊并比丘僧。<a id="a-61"></a>尔时国大师海济婆罗门。<a id="a-62"></a>诣宝藏如来比丘僧所。<a id="a-63"></a>请供七年。<a id="a-64"></a>以一切所须衣被饮食卧具。<a id="a-65"></a>随病医药并余所须。<a id="a-66"></a>尔时世尊默然受之国大师请。<a id="a-67"></a>是时海济婆罗门。<a id="a-68"></a>以一切所须供养宝藏如来。<a id="a-69"></a>如王离诤亦无有异。<a id="a-6A"></a>善男子。<a id="a-6B"></a>海济婆罗门。<a id="a-6C"></a>于余时心生念。<a id="a-6D"></a>我已劝多亿那由他百千众生。<a id="a-6E"></a>令发阿耨多罗三藐三菩提心。<a id="a-6F"></a>不知是离诤王所可志愿。<a id="a-6G"></a>为求天王。<a id="a-6H"></a>为求人王。<a id="a-6I"></a>为求声闻乘。<a id="a-6J"></a>为求辟支佛乘。<a id="a-6K"></a>为求阿耨多罗三藐三菩提。<a id="a-6L"></a>设我当得成阿耨多罗三藐三菩提。<a id="a-6M"></a>未度众生令皆得度。<a id="a-6N"></a>未得解众生令皆得解。<a id="a-6O"></a>诸老病死忧悲苦恼众生令得解脱。<a id="a-6P"></a>未涅槃者令得涅槃。<a id="a-6Q"></a>若龙若夜叉。<a id="a-6R"></a>若佛若声闻。<a id="a-6S"></a>若梵王。<a id="a-6T"></a>愿示我梦。<a id="a-6U"></a>是王。<a id="a-6V"></a>为求天福。<a id="a-6W"></a>为求人福。<a id="a-6X"></a>为求声闻辟支佛地。<a id="a-6Y"></a>为求阿耨多罗三藐三菩提耶。<a id="a-6Z"></a>善男子。<a id="a-6a"></a>尔时国王大师海济婆罗门。<a id="a-6b"></a>即于梦中见如是光明。<a id="a-6c"></a>见十方恒河沙数世界诸佛如来。<a id="a-6d"></a>彼诸佛世尊。<a id="a-6e"></a>皆遣莲华与婆罗门。<a id="a-6f"></a>白银为茎黄金为叶。<a id="a-6g"></a>马瑙为台琉璃为须。<a id="a-6h"></a>一一华上皆有日现。<a id="a-6i"></a>彼诸日上有七宝盖。<a id="a-6j"></a>一一日出六十亿光。<a id="a-6k"></a>彼一切光皆入婆罗门口。<a id="a-6l"></a>自见己身。<a id="a-6m"></a>高千由旬清净如镜。<a id="a-6n"></a>自见身中。<a id="a-6o"></a>六十亿那由他百千菩萨。<a id="a-6p"></a>皆于莲华台上结加趺座入于三昧。<a id="a-6q"></a>见彼诸日绕身周匝。<a id="a-6r"></a>又见诸盖虚空中住乃至梵天。<a id="a-6s"></a>彼诸莲华绕身住者。<a id="a-6t"></a>闻出柔软之音过天五乐。<a id="a-6u"></a>于中见离诤王。<a id="a-6v"></a>猪头人身以血自涂。<a id="a-6w"></a>东西驰走。<a id="a-6x"></a>多诸杂虫竞来食之。<a id="a-6y"></a>于卑贱伊兰树下坐。<a id="a-6z"></a>多诸杂虫竞共食之。<a id="a-70"></a>乃至白骨已数数还复。<a id="a-71"></a>猪头人身以血自涂。<a id="a-72"></a>多诸杂虫竞来食之。<a id="a-73"></a>于卑贱伊兰树下坐。<a id="a-74"></a>多诸杂虫竞来食之。<a id="a-75"></a>乃至白骨。<a id="a-76"></a>于中见诸王子有猪头者。<a id="a-77"></a>有象头者。<a id="a-78"></a>有水牛头者。<a id="a-79"></a>有狼头者。<a id="a-7A"></a>有豺头者。<a id="a-7B"></a>有狗头者。<a id="a-7C"></a>有猕猴头者。<a id="a-7D"></a>以血涂身。<a id="a-7E"></a>多诸杂虫竞来食之。<a id="a-7F"></a>皆依卑贱伊兰树下坐。<a id="a-7G"></a>多诸杂虫竞来食之。<a id="a-7H"></a>乃至白骨其身还复。<a id="a-7I"></a>虫寻食之。<a id="a-7J"></a>复见余王子乘水牛车。<a id="a-7K"></a>须曼那华以自庄严。<a id="a-7L"></a>随不正道而南游行。<a id="a-7M"></a>梵王帝释并及护世。<a id="a-7N"></a>来语之言。<a id="a-7O"></a>咄婆罗门。<a id="a-7P"></a>汝与莲华周匝住者。<a id="a-7Q"></a>于中先以一华持与国王。<a id="a-7R"></a>其诸王子各与一华。<a id="a-7S"></a>然后与诸小王。<a id="a-7T"></a>自与汝子并及余人。<a id="a-7U"></a>时婆罗门闻彼诸天使分布已。<a id="a-7V"></a>即分诸华。<a id="a-7W"></a>眠觉起坐忆所见梦。<a id="a-7X"></a>于坐生念。<a id="a-7Y"></a>是转轮王。<a id="a-7Z"></a>愿乐下贱生死。<a id="a-7a"></a>悕望安乐而愿卑贱。<a id="a-7b"></a>诸王子等亦复如是。<a id="a-7c"></a>又我所见王子乘水牛车。<a id="a-7d"></a>须曼那华以自庄严而南游行。<a id="a-7e"></a>是求声闻乘者。<a id="a-7f"></a>又我所见光明于十方诸佛世尊。<a id="a-7g"></a>缘我遍至阎浮提。<a id="a-7h"></a>劝化多亿那由他百千众生。<a id="a-7i"></a>以三福地使得成就令住其中。<a id="a-7j"></a>以是故。<a id="a-7k"></a>我梦见大光明。<a id="a-7l"></a>见于十方诸佛世尊以我遍至阎浮提。<a id="a-7m"></a>劝化过数众生。<a id="a-7n"></a>令住阿耨多罗三藐三菩提。<a id="a-7o"></a>又我今请如来应供正遍知及比丘僧。<a id="a-7p"></a>于七年中以一切所须。<a id="a-7q"></a>以是十方诸余世界诸佛世尊。<a id="a-7r"></a>今遣此华而来与我。<a id="a-7s"></a>令发阿耨多罗三藐三菩提。<a id="a-7t"></a>愿以是诸佛世尊为我遣华。<a id="a-7u"></a>我所见华上日。<a id="a-7v"></a>有诸光明入我口中。<a id="a-7w"></a>见己身极为高广。<a id="a-7x"></a>见日周身。<a id="a-7y"></a>自见身中。<a id="a-7z"></a>有六十亿那由他百千菩萨。<a id="a-80"></a>莲华台上结加趺坐入于三昧。<a id="a-81"></a>如是诸梦我所不解。<a id="a-82"></a>又见梵释护世劝我分布诸华。<a id="a-83"></a>寻时自见分此华。<a id="a-84"></a>如是诸梦唯佛明焉。<a id="a-85"></a>我以何因缘见此大梦。<a id="a-86"></a>我今应至佛所问此梦意。<a id="a-87"></a>尔时海济婆罗门。<a id="a-88"></a>即于夜时具办肴膳。<a id="a-89"></a>明至佛所自行澡水。<a id="a-8A"></a>佛及比丘。<a id="a-8B"></a>从上至下行水毕已。<a id="a-8C"></a>手自斟酌种种肴膳。<a id="a-8D"></a>随意所须饭佛及僧。<a id="a-8E"></a>食讫收钵还坐说法。<a id="a-8F"></a>尔时离诤王。<a id="a-8G"></a>与其千子无数百千大众俱。<a id="a-8H"></a>围绕侍从往诣佛所。<a id="a-8I"></a>乘其所乘尽所乘地。<a id="a-8J"></a>下乘恭肃步进入园。<a id="a-8K"></a>至如来所。<a id="a-8L"></a>头面礼足及比丘僧。<a id="a-8M"></a>坐于佛所听说妙法。<a id="a-8N"></a>尔时海济婆罗门。<a id="a-8O"></a>如前所见梦前问佛已。<a id="a-8P"></a>世尊告大婆罗门。<a id="a-8Q"></a>汝所见大光明。<a id="a-8R"></a>见于十方恒河沙数世界诸佛世尊。<a id="a-8S"></a>彼为汝遣华。<a id="a-8T"></a>上见日皆放光明。<a id="a-8U"></a>彼诸光明尽入汝口。<a id="a-8V"></a>以汝婆罗门。<a id="a-8W"></a>于二百五十岁。<a id="a-8X"></a>遍行阎浮提。<a id="a-8Y"></a>劝化过数众生以三福地令住其中。<a id="a-8Z"></a>又劝化过数众生。<a id="a-8a"></a>以阿耨多罗三藐三菩提令住其中。<a id="a-8b"></a>以是大施故。<a id="a-8c"></a>婆罗门。<a id="a-8d"></a>彼诸佛世尊。<a id="a-8e"></a>皆授汝阿耨多罗三藐三菩提记。<a id="a-8f"></a>于十方恒河沙数世界中。<a id="a-8g"></a>现在住世说法。<a id="a-8h"></a>诸佛遣华与汝。<a id="a-8i"></a>以白银为茎黄金为叶。<a id="a-8j"></a>马瑙为台琉璃为须。<a id="a-8k"></a>一切华上所可见日。<a id="a-8l"></a>婆罗门。<a id="a-8m"></a>彼所现梦是先瑞应。<a id="a-8n"></a>汝婆罗门。<a id="a-8o"></a>梦见十方恒河沙数世界中诸佛世尊。<a id="a-8p"></a>现在住世说法。<a id="a-8q"></a>彼诸佛世尊为汝遣七宝盖。<a id="a-8r"></a>彼诸宝盖于空中住乃至梵天。<a id="a-8s"></a>婆罗门。<a id="a-8t"></a>汝可成阿耨多罗三藐三菩提夜时。<a id="a-8u"></a>即是夜名称流布闻于十方恒河沙数世界乃至梵天。<a id="a-8v"></a>无其过上见汝顶者。<a id="a-8w"></a>婆罗门。<a id="a-8x"></a>彼所现梦是先瑞应。<a id="a-8y"></a>婆罗门。<a id="a-8z"></a>汝梦见己身极自高广。<a id="a-90"></a>乃至梵天日周身住。<a id="a-91"></a>婆罗门。<a id="a-92"></a>汝所可劝化过数众生发菩提心。<a id="a-93"></a>是汝成菩提时。<a id="a-94"></a>一佛世界微尘数十方国土。<a id="a-95"></a>彼亦成阿耨多罗三藐三菩提。<a id="a-96"></a>是汝本所劝化于菩提者。<a id="a-97"></a>彼皆称誉汝而作是言。<a id="a-98"></a>彼如来应供正遍知。<a id="a-99"></a>初劝化我等于阿耨多罗三藐三菩提。<a id="a-9A"></a>是故我今得成阿耨多罗三藐三菩提。<a id="a-9B"></a>彼是我等善知识。<a id="a-9C"></a>彼诸佛皆遣菩萨。<a id="a-9D"></a>恭敬供养赞叹于汝。<a id="a-9E"></a>彼诸菩萨摩诃萨各舍己佛土而来。<a id="a-9F"></a>皆以种种菩萨神通。<a id="a-9G"></a>供养于汝。<a id="a-9H"></a>而听法已。<a id="a-9I"></a>得种种若干三昧忍辱陀罗尼门。<a id="a-9J"></a>彼诸菩萨摩诃萨各还本土。<a id="a-9K"></a>称誉赞叹汝之名称。<a id="a-9L"></a>婆罗门。<a id="a-9M"></a>彼所现梦是先瑞应。<a id="a-9N"></a>婆罗门。<a id="a-9O"></a>汝自见身中多亿菩萨于莲华上结加趺坐入于三昧者。<a id="a-9P"></a>婆罗门。<a id="a-9Q"></a>汝成菩提时。<a id="a-9R"></a>劝化多亿那由他百千众生。<a id="a-9S"></a>得不退转住阿耨多罗三藐三菩提。<a id="a-9T"></a>婆罗门。<a id="a-9U"></a>汝以无上般涅槃般涅槃已。<a id="a-9V"></a>于后一佛世界微尘数大劫中。<a id="a-9W"></a>十方国土诸佛世尊。<a id="a-9X"></a>以正法王治。<a id="a-9Y"></a>皆赞叹称誉汝。<a id="a-9Z"></a>如过无量无边阿僧祇劫。<a id="a-9a"></a>有如来应供正遍知。<a id="a-9b"></a>名号如是。<a id="a-9c"></a>彼如来应供正遍知。<a id="a-9d"></a>劝化我等令住阿耨多罗三藐三菩提。<a id="a-9e"></a>以是故。<a id="a-9f"></a>我等今得成阿耨多罗三藐三菩提。<a id="a-9g"></a>得正法王位。<a id="a-9h"></a>婆罗门。<a id="a-9i"></a>彼所现梦是先瑞应。<a id="a-9j"></a>婆罗门。<a id="a-9k"></a>汝梦见余人猪头人身象头。<a id="a-9l"></a>乃至狗头以血涂身。<a id="a-9m"></a>多诸杂虫竞来食之。<a id="a-9n"></a>卑贱伊兰树下坐。<a id="a-9o"></a>多诸杂虫竞来食之。<a id="a-9p"></a>乃至白骨其身还复。<a id="a-9q"></a>猪头人身乃至狗头。<a id="a-9r"></a>以血自涂。<a id="a-9s"></a>多诸杂虫竞来食之。<a id="a-9t"></a>是彼愚痴男子。<a id="a-9u"></a>住三福地布施持戒修定者。<a id="a-9v"></a>有求魔界苦。<a id="a-9w"></a>乐求天上福尽命终之苦。<a id="a-9x"></a>人中老病死苦。<a id="a-9y"></a>怨憎会苦。<a id="a-9z"></a>爱别离苦。<a id="a-A0"></a>饿鬼中饥渴苦。<a id="a-A1"></a>畜生中痴冥屠割苦。<a id="a-A2"></a>乐在地狱中受种种苦。<a id="a-A3"></a>住三福地者。<a id="a-A4"></a>求天上天王。<a id="a-A5"></a>求人中一天下王。<a id="a-A6"></a>求二天下王。<a id="a-A7"></a>求三天下王。<a id="a-A8"></a>求四天下王。<a id="a-A9"></a>彼愚痴男子食一切众生。<a id="a-AA"></a>一切众生亦食彼愚痴男子。<a id="a-AB"></a>如是经久沉溺生死。<a id="a-AC"></a>婆罗门。<a id="a-AD"></a>彼所现梦是先瑞应。<a id="a-AE"></a>婆罗门。<a id="a-AF"></a>汝梦见余人以须曼那华而自庄严。<a id="a-AG"></a>乘水牛车随不正道而南游行者。<a id="a-AH"></a>婆罗门。<a id="a-AI"></a>彼善男子。<a id="a-AJ"></a>亦住三福地布施持戒修定。<a id="a-AK"></a>为自度故。<a id="a-AL"></a>是求声闻乘者。<a id="a-AM"></a>彼所现梦求声闻乘人。<a id="a-AN"></a>是先瑞应。</p>
  <p data-pb></p>
  <h2 id="aAO">劝发品第五</h2>
  <p id="aAP">善男子。<a id="a-AQ"></a>尔时国大师海济婆罗门。<a id="a-AR"></a>语离诤王。<a id="a-AS"></a>作如是言。<a id="a-AT"></a>大王。<a id="a-AU"></a>人身难得闲静时难。<a id="a-AV"></a>如来应供正遍知出世甚难。<a id="a-AW"></a>譬如优昙钵华时一现耳。<a id="a-AX"></a>乐求善根难。<a id="a-AY"></a>正愿亦难。<a id="a-AZ"></a>大王。<a id="a-Aa"></a>王位众苦之本。<a id="a-Ab"></a>人中一天下王位。<a id="a-Ac"></a>二天下王位。<a id="a-Ad"></a>三天下王位。<a id="a-Ae"></a>四天下王位。<a id="a-Af"></a>皆苦之本。<a id="a-Ag"></a>大王。<a id="a-Ah"></a>此是久受生死苦器。<a id="a-Ai"></a>大王。<a id="a-Aj"></a>人天福报。<a id="a-Ak"></a>譬如疾风无有住时。<a id="a-Al"></a>如水中月。<a id="a-Am"></a>凡夫五欲无足醉于境界。<a id="a-An"></a>乐求人天福报。<a id="a-Ao"></a>凡夫人数受地狱苦。<a id="a-Ap"></a>畜生苦饿鬼苦。<a id="a-Aq"></a>人中爱别离苦。<a id="a-Ar"></a>天上退还苦。<a id="a-As"></a>数数入胎苦。<a id="a-At"></a>更相残害苦。<a id="a-Au"></a>凡夫如是展转受苦。<a id="a-Av"></a>所以者何。<a id="a-Aw"></a>无善知识不发正愿故。<a id="a-Ax"></a>亦不能求。<a id="a-Ay"></a>未及谓及。<a id="a-Az"></a>未得谓得。<a id="a-B0"></a>未证谓证。<a id="a-B1"></a>如是无明凡夫不知厌足。<a id="a-B2"></a>不肯发菩提心。<a id="a-B3"></a>所可灭众苦。<a id="a-B4"></a>于生死中不厌不忧。<a id="a-B5"></a>于中数数受苦。<a id="a-B6"></a>大王。<a id="a-B7"></a>思惟生死苦器。<a id="a-B8"></a>是故大王。<a id="a-B9"></a>汝今于佛法中。<a id="a-BA"></a>已种善根作诸福德。<a id="a-BB"></a>于三宝中已得信喜。<a id="a-BC"></a>施与世尊。<a id="a-BD"></a>大富果报。<a id="a-BE"></a>奉持戒者生天果报。<a id="a-BF"></a>有所闻法大智慧果报。<a id="a-BG"></a>大王。<a id="a-BH"></a>汝设邪见若已竟。<a id="a-BI"></a>汝今可发阿耨多罗三藐三菩提心。<a id="a-BJ"></a>王曰。<a id="a-BK"></a>止婆罗门。<a id="a-BL"></a>我不求菩提乐住生死。<a id="a-BM"></a>婆罗门。<a id="a-BN"></a>我已布施持戒听法。<a id="a-BO"></a>婆罗门。<a id="a-BP"></a>阿耨多罗三藐三菩提甚为难得。<a id="a-BQ"></a>海济婆罗门。<a id="a-BR"></a>复作是言。<a id="a-BS"></a>大王。<a id="a-BT"></a>菩提道净。<a id="a-BU"></a>应至意发愿净心满足。<a id="a-BV"></a>是道清净故。<a id="a-BW"></a>意净故。<a id="a-BX"></a>是道正直以不谄故。<a id="a-BY"></a>是道极净诸结尽故。<a id="a-BZ"></a>是道宽博无障碍故。<a id="a-Ba"></a>是道等度以等心故。<a id="a-Bb"></a>是道无畏以不作诸恶故。<a id="a-Bc"></a>是道大富以檀波罗蜜故。<a id="a-Bd"></a>是道最尊以尸波罗蜜故。<a id="a-Be"></a>是道无辱以羼提波罗蜜故。<a id="a-Bf"></a>是道无住以毗梨耶波罗蜜故。<a id="a-Bg"></a>是道闲静以禅波罗蜜故。<a id="a-Bh"></a>是道善释以般若波罗蜜故。<a id="a-Bi"></a>是道得实智以大慈故。<a id="a-Bj"></a>是道得不退转以大悲故。<a id="a-Bk"></a>是道得踊跃以大喜故。<a id="a-Bl"></a>是道坚固以大舍故。<a id="a-Bm"></a>是道无坑坎刺棘。<a id="a-Bn"></a>无喜欲诳想故。<a id="a-Bo"></a>是道至安隐。<a id="a-Bp"></a>心无坏故。<a id="a-Bq"></a>是道无劫夺。<a id="a-Br"></a>善解色声香味触故。<a id="a-Bs"></a>是道除魔怨敌。<a id="a-Bt"></a>善解阴界入故。<a id="a-Bu"></a>是道无魔。<a id="a-Bv"></a>灭诸结故。<a id="a-Bw"></a>是道得妙心。<a id="a-Bx"></a>无声闻辟支佛念故。<a id="a-By"></a>是道兴盛。<a id="a-Bz"></a>受诸佛力故。<a id="a-C0"></a>是道至大宝。<a id="a-C1"></a>应一切种智宝故。<a id="a-C2"></a>是道一切露现。<a id="a-C3"></a>阿僧祇智明故。<a id="a-C4"></a>是道明导师。<a id="a-C5"></a>所行不离善知识故。<a id="a-C6"></a>是道无高下。<a id="a-C7"></a>无憎爱故。<a id="a-C8"></a>是道无尘秽。<a id="a-C9"></a>不喜嗔浊故。<a id="a-CA"></a>是道善逝。<a id="a-CB"></a>无诸不善故。<a id="a-CC"></a>大王。<a id="a-CD"></a>彼菩提道趣安隐尽涅槃际。<a id="a-CE"></a>大王。<a id="a-CF"></a>可发菩提心。<a id="a-CG"></a>王曰。<a id="a-CH"></a>婆罗门。<a id="a-CI"></a>是八万岁世人中如来出现。<a id="a-CJ"></a>犹尚不能灭诸恶趣。<a id="a-CK"></a>其有众生善根熟者。<a id="a-CL"></a>彼众生皆住于果。<a id="a-CM"></a>有得三昧陀罗尼忍辱者。<a id="a-CN"></a>菩萨善根纯熟。<a id="a-CO"></a>彼授菩提记。<a id="a-CP"></a>有少种善根者。<a id="a-CQ"></a>彼受人天福。<a id="a-CR"></a>众生各各轮转随善恶行有处。<a id="a-CS"></a>佛说。<a id="a-CT"></a>若一切众生不种善根苦不灭。<a id="a-CU"></a>唯佛身是福田。<a id="a-CV"></a>然不能度脱未种善根者。<a id="a-CW"></a>我当发菩提心。<a id="a-CX"></a>我行菩萨行时。<a id="a-CY"></a>以大智入不可思议陀罗尼法门。<a id="a-CZ"></a>度众生佛事。<a id="a-Ca"></a>然不以此不净土回向菩提心。<a id="a-Cb"></a>设我得如意佛土。<a id="a-Cc"></a>我当发菩提心。<a id="a-Cd"></a>乃至证阿耨多罗三藐三菩提时。<a id="a-Ce"></a>我尔所时行菩萨行。<a id="a-Cf"></a>灭佛土中一切众生苦。<a id="a-Cg"></a>善男子。<a id="a-Ch"></a>尔时宝藏如来应供正遍知。<a id="a-Ci"></a>入见庄严三昧。<a id="a-Cj"></a>现如是神通。<a id="a-Ck"></a>宝藏如来入现庄严三昧已。<a id="a-Cl"></a>应时现如是光明。<a id="a-Cm"></a>于十方各千佛土微尘数世界现一切庄严。<a id="a-Cn"></a>有诸佛世尊已入涅槃。<a id="a-Co"></a>有欲入涅槃。<a id="a-Cp"></a>有菩萨摩诃萨。<a id="a-Cq"></a>菩提树下坐降魔官属。<a id="a-Cr"></a>有成佛未久而转法轮。<a id="a-Cs"></a>有久成佛说法。<a id="a-Ct"></a>有纯菩萨充满佛土。<a id="a-Cu"></a>有国土乃至无声闻辟支佛名。<a id="a-Cv"></a>有处有声闻辟支佛。<a id="a-Cw"></a>有国土空无佛菩萨。<a id="a-Cx"></a>亦无声闻辟支佛。<a id="a-Cy"></a>有不净佛土五浊出时。<a id="a-Cz"></a>有净佛土无有五浊。<a id="a-D0"></a>有尊有卑。<a id="a-D1"></a>有长寿有短寿。<a id="a-D2"></a>有佛土火灾起。<a id="a-D3"></a>有水灾起。<a id="a-D4"></a>有风灾起。<a id="a-D5"></a>有处已坏。<a id="a-D6"></a>有处始成。<a id="a-D7"></a>妙光照彼一切悉现。<a id="a-D8"></a>尔时大众。<a id="a-D9"></a>普见彼诸佛土国界庄严。<a id="a-DA"></a>尔时海济婆罗门语王言。<a id="a-DB"></a>汝今但观佛土庄严。<a id="a-DC"></a>大王。<a id="a-DD"></a>可发阿耨多罗三藐三菩提心。<a id="a-DE"></a>大王。<a id="a-DF"></a>可取随意佛土。<a id="a-DG"></a>善男子。<a id="a-DH"></a>尔时离诤王。<a id="a-DI"></a>向宝藏如来。<a id="a-DJ"></a>叉手合掌而白佛。<a id="a-DK"></a>唯世尊。<a id="a-DL"></a>菩萨摩诃萨以何行业取净佛土。<a id="a-DM"></a>以何不净意众生。<a id="a-DN"></a>以何取长寿。<a id="a-DO"></a>佛言。<a id="a-DP"></a>大王菩萨摩诃萨。<a id="a-DQ"></a>以愿取净佛土无五浊。<a id="a-DR"></a>亦以愿取不净。<a id="a-DS"></a>王曰。<a id="a-DT"></a>唯世尊。<a id="a-DU"></a>我还入城一处静坐思惟所愿。<a id="a-DV"></a>如我所应佛土无有五浊净行回向。<a id="a-DW"></a>佛言。<a id="a-DX"></a>大王。<a id="a-DY"></a>今正是时。<a id="a-DZ"></a>善男子。<a id="a-Da"></a>尔时离诤王。<a id="a-Db"></a>顶礼世尊足并比丘僧。<a id="a-Dc"></a>绕佛三匝而去。<a id="a-Dd"></a>还来入城至其宫殿。<a id="a-De"></a>独坐一处三昧思惟佛土庄严誓愿。<a id="a-Df"></a>善男子。<a id="a-Dg"></a>尔时海济婆罗门。<a id="a-Dh"></a>语太子不眴言。<a id="a-Di"></a>善男子。<a id="a-Dj"></a>汝亦可发阿耨多罗三藐三菩提心。<a id="a-Dk"></a>汝所有三福地布施持戒修定。<a id="a-Dl"></a>所修善行一切回向菩提。<a id="a-Dm"></a>彼曰。<a id="a-Dn"></a>我亦还家独坐一处思惟庄严佛土愿。<a id="a-Do"></a>我若发菩提心。<a id="a-Dp"></a>更来如来所。<a id="a-Dq"></a>回向菩提心。<a id="a-Dr"></a>取庄严佛土。<a id="a-Ds"></a>时彼王子。<a id="a-Dt"></a>顶礼佛足并比丘僧。<a id="a-Du"></a>绕佛三匝。<a id="a-Dv"></a>还于己舍。<a id="a-Dw"></a>独坐一处如是思惟庄严佛土愿。<a id="a-Dx"></a>善男子。<a id="a-Dy"></a>尔时国大师海济婆罗门。<a id="a-Dz"></a>语第二子尼摸。<a id="a-E0"></a>作如是言。<a id="a-E1"></a>汝童子。<a id="a-E2"></a>亦可发菩提心。<a id="a-E3"></a>乃至王诸子劝发菩提。<a id="a-E4"></a>八万四千诸小王。<a id="a-E5"></a>并余九十二亿人。<a id="a-E6"></a>劝发菩提心。<a id="a-E7"></a>彼一切皆作是言。<a id="a-E8"></a>我等亦各各归家。<a id="a-E9"></a>独坐一处思惟庄严佛土愿。<a id="a-EA"></a>彼一切如是七年中。<a id="a-EB"></a>各坐三昧无恼乱心。<a id="a-EC"></a>思惟庄严佛土愿。<a id="a-ED"></a>善男子。<a id="a-EE"></a>海济婆罗门。<a id="a-EF"></a>于余时心生是念。<a id="a-EG"></a>我劝多亿那由他百千众生。<a id="a-EH"></a>于阿耨多罗三藐三菩提。<a id="a-EI"></a>又我请佛及无量比丘僧。<a id="a-EJ"></a>七年供养一切所须。<a id="a-EK"></a>设我阿耨多罗三藐三菩提意满如愿必成。<a id="a-EL"></a>我当劝化天阿修罗乾闼婆龙夜叉罗刹鸠槃茶等以大施会。<a id="a-EM"></a>善男子。<a id="a-EN"></a>尔时国大师海济婆罗门。<a id="a-EO"></a>思见毗沙门大王。<a id="a-EP"></a>善男子。<a id="a-EQ"></a>尔时毗沙门大王。<a id="a-ER"></a>与多百千夜叉围绕侍从。<a id="a-ES"></a>俱夜诣海济婆罗门所。<a id="a-ET"></a>于其前住作如是言。<a id="a-EU"></a>婆罗门。<a id="a-EV"></a>何故思我耶。<a id="a-EW"></a>婆罗门言。<a id="a-EX"></a>汝为是谁。<a id="a-EY"></a>彼曰。<a id="a-EZ"></a>婆罗门。<a id="a-Ea"></a>汝不闻乎。<a id="a-Eb"></a>有夜叉主名毗沙门。<a id="a-Ec"></a>我身是也。<a id="a-Ed"></a>婆罗门。<a id="a-Ee"></a>欲使我作何等。<a id="a-Ef"></a>婆罗门曰。<a id="a-Eg"></a>大王。<a id="a-Eh"></a>汝亦应助是大施会。<a id="a-Ei"></a>彼曰。<a id="a-Ej"></a>唯然婆罗门。<a id="a-Ek"></a>如汝所思。<a id="a-El"></a>大王。<a id="a-Em"></a>汝以我语劝诸夜叉。<a id="a-En"></a>令发阿耨多罗三藐三菩提。<a id="a-Eo"></a>又化汝等夜叉乐求福德者。<a id="a-Ep"></a>乐求菩提者。<a id="a-Eq"></a>可日日往海彼岸取此岸牛头栴檀香来。<a id="a-Er"></a>复取种种涂香。<a id="a-Es"></a>种种杂华。<a id="a-Et"></a>日日给我供养世尊。<a id="a-Eu"></a>唯然婆罗门。<a id="a-Ev"></a>毗沙门大王。<a id="a-Ew"></a>闻婆罗门语已。<a id="a-Ex"></a>还本住处。<a id="a-Ey"></a>击鼓集诸夜叉罗刹。<a id="a-Ez"></a>作如是言。<a id="a-F0"></a>汝等当知。<a id="a-F1"></a>是阎浮提有婆罗门。<a id="a-F2"></a>名曰海济。<a id="a-F3"></a>是离诤王国之大师。<a id="a-F4"></a>彼请宝藏如来应供正遍知及比丘僧。<a id="a-F5"></a>俱七年供养一切所须。<a id="a-F6"></a>汝等于彼善根随喜。<a id="a-F7"></a>以是善根发阿耨多罗三藐三菩提心。<a id="a-F8"></a>即于尔时多亿那由他百千夜叉罗刹叉手合掌作如是言。<a id="a-F9"></a>如海济婆罗门福德善业。<a id="a-FA"></a>请宝藏如来应供正遍知及无量比丘僧。<a id="a-FB"></a>七年供养一切所须。<a id="a-FC"></a>如是彼福德业我等随喜。<a id="a-FD"></a>以是善根愿我成阿耨多罗三藐三菩提。<a id="a-FE"></a>毗沙门大王曰。<a id="a-FF"></a>诸贤善听。<a id="a-FG"></a>汝等乐求菩提者。<a id="a-FH"></a>乐求福德者。<a id="a-FI"></a>日日可往海彼岸取海此岸牛头栴檀香来。<a id="a-FJ"></a>给海济婆罗门。<a id="a-FK"></a>为如来设食。<a id="a-FL"></a>并比丘僧。<a id="a-FM"></a>九万二千夜叉同声唱言。<a id="a-FN"></a>我等大士。<a id="a-FO"></a>于此七年。<a id="a-FP"></a>当取海此岸牛头栴檀香来。<a id="a-FQ"></a>以给海济婆罗门。<a id="a-FR"></a>为如来设供。<a id="a-FS"></a>并比丘僧。<a id="a-FT"></a>四万六千夜叉作如是言。<a id="a-FU"></a>我等取种种香来。<a id="a-FV"></a>五万二千夜叉作如是言。<a id="a-FW"></a>我取种种华来。<a id="a-FX"></a>二万夜叉作如是言。<a id="a-FY"></a>我等当取种种诸味之精来。<a id="a-FZ"></a>着如来比丘僧众食饮之中。<a id="a-Fa"></a>七万夜叉作如是言。<a id="a-Fb"></a>我等大士。<a id="a-Fc"></a>为世尊造作饭食并比丘僧。<a id="a-Fd"></a>善男子。<a id="a-Fe"></a>尔时海济婆罗门。<a id="a-Ff"></a>思念欲见毗留勒迦大王。<a id="a-Fg"></a>即时毗留勒迦大王诣海济婆罗门所。<a id="a-Fh"></a>乃至多亿那由他百千鸠槃茶。<a id="a-Fi"></a>勤劝发阿耨多罗三藐三菩提心。<a id="a-Fj"></a>如是毗留波叉。<a id="a-Fk"></a>提陀罗吒。<a id="a-Fl"></a>与多亿那由他百千龙乾闼婆。<a id="a-Fm"></a>劝发阿耨多罗三藐三菩提心。<a id="a-Fn"></a>善男子。<a id="a-Fo"></a>尔时海济婆罗门。<a id="a-Fp"></a>思念二四天下护世。<a id="a-Fq"></a>彼以佛威神。<a id="a-Fr"></a>至婆罗门所。<a id="a-Fs"></a>婆罗门。<a id="a-Ft"></a>亦以如是劝化已。<a id="a-Fu"></a>各还本处劝其眷属。<a id="a-Fv"></a>以阿耨多罗三藐三菩提。<a id="a-Fw"></a>乃至一切三千大千佛土。<a id="a-Fx"></a>百亿毗沙门。<a id="a-Fy"></a>与其眷属劝化阿耨多罗三藐三菩提。<a id="a-Fz"></a>百亿毗留勒迦。<a id="a-G0"></a>百亿毗留波叉。<a id="a-G1"></a>百亿提陀罗吒。<a id="a-G2"></a>与其眷属俱劝以阿耨多罗三藐三菩提。<a id="a-G3"></a>善男子。<a id="a-G4"></a>尔时海济婆罗门心生是念。<a id="a-G5"></a>若我阿耨多罗三藐三菩提意必成所愿心果。<a id="a-G6"></a>我当分此大耶。<a id="a-G7"></a>若福与彼欲界诸天。<a id="a-G8"></a>劝以阿耨多罗三藐三菩提。<a id="a-G9"></a>我以是善根。<a id="a-GA"></a>审得阿耨多罗三藐三菩提者。<a id="a-GB"></a>天帝释今应来现。<a id="a-GC"></a>须夜摩天子。<a id="a-GD"></a>删兜率陀天子。<a id="a-GE"></a>化乐天子。<a id="a-GF"></a>他化自在天子。<a id="a-GG"></a>悉应来现。<a id="a-GH"></a>善男子海济婆罗门。<a id="a-GI"></a>适发念已。<a id="a-GJ"></a>释提桓因来现在前。<a id="a-GK"></a>及须夜摩天子。<a id="a-GL"></a>删兜率陀天子。<a id="a-GM"></a>化乐天子。<a id="a-GN"></a>他化自在天子。<a id="a-GO"></a>来现在前。<a id="a-GP"></a>婆罗门问曰。<a id="a-GQ"></a>汝等是谁。<a id="a-GR"></a>彼五天王。<a id="a-GS"></a>各各自说名字已。<a id="a-GT"></a>作如是言。<a id="a-GU"></a>汝婆罗门。<a id="a-GV"></a>欲使我等何所施作。<a id="a-GW"></a>欲使我等于此大施何所供给。<a id="a-GX"></a>婆罗门曰。<a id="a-GY"></a>汝等天上所有最妙宝台宝树。<a id="a-GZ"></a>若劫波树。<a id="a-Ga"></a>若香树。<a id="a-Gb"></a>若华树。<a id="a-Gc"></a>若果树。<a id="a-Gd"></a>天衣天座天众敷具。<a id="a-Ge"></a>天诸宝器。<a id="a-Gf"></a>天庄挍。<a id="a-Gg"></a>天盖幢幡璎珞伎乐。<a id="a-Gh"></a>如是等一切尽为佛及僧。<a id="a-Gi"></a>严饰此阎披罗园。<a id="a-Gj"></a>唯然大士。<a id="a-Gk"></a>彼五天王从婆罗门所闻是语已各还天上。<a id="a-Gl"></a>告鞞宅居天子。<a id="a-Gm"></a>旷野天子。<a id="a-Gn"></a>毕天子。<a id="a-Go"></a>居蓝披天子。<a id="a-Gp"></a>难陀天子。<a id="a-Gq"></a>作如是言。<a id="a-Gr"></a>汝等大士。<a id="a-Gs"></a>至阎浮提阎披罗园。<a id="a-Gt"></a>以如是庄挍。<a id="a-Gu"></a>以如是严饰。<a id="a-Gv"></a>以如是璎珞。<a id="a-Gw"></a>以如是座以如是敷具。<a id="a-Gx"></a>以为庄严。<a id="a-Gy"></a>如天严饰等无有异。<a id="a-Gz"></a>又为世尊造立宝台。<a id="a-H0"></a>如众宝严台。<a id="a-H1"></a>对曰。<a id="a-H2"></a>唯然。<a id="a-H3"></a>彼五天子于五天王所闻已。<a id="a-H4"></a>至阎浮提竟夜。<a id="a-H5"></a>如是一切庄严阎披罗园。<a id="a-H6"></a>从宝树乃至幢幡以为庄严。<a id="a-H7"></a>又为世尊造立宝台。<a id="a-H8"></a>如释提桓因众宝严台。<a id="a-H9"></a>一切庄挍阎披罗园。<a id="a-HA"></a>如天庄严。<a id="a-HB"></a>作已还至天上。<a id="a-HC"></a>白诸天王。<a id="a-HD"></a>大士当知。<a id="a-HE"></a>如此天上庄挍。<a id="a-HF"></a>阎浮提阎披罗园庄挍。<a id="a-HG"></a>一切璎珞亦如是。<a id="a-HH"></a>又为世尊造立宝台。<a id="a-HI"></a>如释提桓因众宝严台。<a id="a-HJ"></a>天上阎浮提阎披罗园等无有异。<a id="a-HK"></a>彼时五天王。<a id="a-HL"></a>帝释须夜摩删兜率陀化乐他化天主。<a id="a-HM"></a>来至阎浮提。<a id="a-HN"></a>语海济婆罗门言。<a id="a-HO"></a>为世尊及比丘僧。<a id="a-HP"></a>庄挍园已。<a id="a-HQ"></a>复何所为。<a id="a-HR"></a>尔时海济婆罗门语诸天王。<a id="a-HS"></a>作如是言。<a id="a-HT"></a>汝等天王。<a id="a-HU"></a>所主领处普集天众。<a id="a-HV"></a>以我语而告之言。<a id="a-HW"></a>阎浮提有婆罗门名海济。<a id="a-HX"></a>彼请宝藏如来应供正遍知并无量比丘僧。<a id="a-HY"></a>七年供养一切所须。<a id="a-HZ"></a>汝等于彼福业应当随喜发阿耨多罗三藐三菩提心。<a id="a-Ha"></a>汝应下阎浮提奉觐世尊恭敬亲近并比丘僧。<a id="a-Hb"></a>于世尊所听微妙法。<a id="a-Hc"></a>彼五天王闻婆罗门语已。<a id="a-Hd"></a>各还本处。<a id="a-He"></a>时释提桓因集三十三天。<a id="a-Hf"></a>以海济婆罗门语。<a id="a-Hg"></a>劝化而告之言。<a id="a-Hh"></a>汝等大士当知阎浮提离诤王。<a id="a-Hi"></a>有大师婆罗门名曰海济。<a id="a-Hj"></a>请宝藏如来及无量比丘僧。<a id="a-Hk"></a>七年供养一切所须。<a id="a-Hl"></a>我等为佛僧庄挍园已。<a id="a-Hm"></a>汝等于彼善根应当随喜发阿耨多罗三藐三菩提心。<a id="a-Hn"></a>即于尔时多亿那由他百千三十三天。<a id="a-Ho"></a>叉手合掌而说是言。<a id="a-Hp"></a>我等于福业随喜。<a id="a-Hq"></a>以随喜福业。<a id="a-Hr"></a>尽回向阿耨多罗三藐三菩提。<a id="a-Hs"></a>如是须夜摩天子集须夜天。<a id="a-Ht"></a>略说。<a id="a-Hu"></a>删兜率陀化自在他化自在天子。<a id="a-Hv"></a>集他化自在天。<a id="a-Hw"></a>乃至多无数亿那由他百千天子。<a id="a-Hx"></a>叉手合掌而说是言。<a id="a-Hy"></a>我等于彼善根随喜。<a id="a-Hz"></a>以是善根我等得阿耨多罗三藐三菩提。<a id="a-I0"></a>是故汝等大士。<a id="a-I1"></a>应下阎浮提奉觐世尊。<a id="a-I2"></a>恭敬亲近听受妙法。<a id="a-I3"></a>并比丘僧。<a id="a-I4"></a>时五天王。<a id="a-I5"></a>即夜一一天王与天子天女及童男女多亿那由他百千围绕。<a id="a-I6"></a>俱下阎浮提。<a id="a-I7"></a>头面礼世尊足并比丘僧。<a id="a-I8"></a>于世尊所听受法。<a id="a-I9"></a>昼则空中雨众天华。<a id="a-IA"></a>优钵罗。<a id="a-IB"></a>钵昙摩。<a id="a-IC"></a>俱物头。<a id="a-ID"></a>分陀利伽。<a id="a-IE"></a>须摩那。<a id="a-IF"></a>波利师迦阿提目多伽。<a id="a-IG"></a>瞻匐伽华。<a id="a-IH"></a>曼陀罗华。<a id="a-II"></a>摩诃曼陀罗华。<a id="a-IJ"></a>并作天乐。<a id="a-IK"></a>复次善男子。<a id="a-IL"></a>海济婆罗门心生是念。<a id="a-IM"></a>若我阿耨多罗三藐三菩提意满所愿必成。<a id="a-IN"></a>我当以菩提劝阿修罗。<a id="a-IO"></a>善男子适发心已。<a id="a-IP"></a>五阿修罗王来诣海济婆罗门所。<a id="a-IQ"></a>乃至多亿那由他百千阿修罗男女大小。<a id="a-IR"></a>以婆罗门语劝令发阿耨多罗三藐三菩提心。<a id="a-IS"></a>来至佛所而听受法。<a id="a-IT"></a>略说。<a id="a-IU"></a>婆罗门。<a id="a-IV"></a>如是思念魔王。<a id="a-IW"></a>即时魔王名佛楼那。<a id="a-IX"></a>来至婆罗门所。<a id="a-IY"></a>乃至无数亿那由他百千魔子魔女大小。<a id="a-IZ"></a>劝发阿耨多罗三藐三菩提心。<a id="a-Ia"></a>乃至听法。<a id="a-Ib"></a>善男子。<a id="a-Ic"></a>尔时海济婆罗门。<a id="a-Id"></a>思念螺髻大梵。<a id="a-Ie"></a>螺髻大梵亦来至婆罗门所。<a id="a-If"></a>闻已还梵天上。<a id="a-Ig"></a>乃至多亿那由他百千梵天。<a id="a-Ih"></a>劝发阿耨多罗三藐三菩提心。<a id="a-Ii"></a>从上来下至世尊所。<a id="a-Ij"></a>恭敬亲近比丘僧。<a id="a-Ik"></a>而听受法。<a id="a-Il"></a>善男子。<a id="a-Im"></a>尔时海济婆罗门。<a id="a-In"></a>思念二四天下帝释。<a id="a-Io"></a>思念须夜摩删兜率陀化乐他化天子。<a id="a-Ip"></a>彼五天王亦以佛威神来至婆罗门所。<a id="a-Iq"></a>婆罗门如是约敕。<a id="a-Ir"></a>彼各还去。<a id="a-Is"></a>以婆罗门语。<a id="a-It"></a>劝眷属以菩提。<a id="a-Iu"></a>如是多亿那由他百千三十三天子天女。<a id="a-Iv"></a>劝发阿耨多罗三藐三菩提心。<a id="a-Iw"></a>及帝释来此四天下。<a id="a-Ix"></a>恭敬亲近世尊并比丘僧。<a id="a-Iy"></a>而听受法。<a id="a-Iz"></a>如是须夜摩删兜率陀化自在。<a id="a-J0"></a>如是他化天子。<a id="a-J1"></a>劝发他化自在天以菩提。<a id="a-J2"></a>多亿那由他百千他化自在天子天女大小。<a id="a-J3"></a>劝发阿耨多罗三藐三菩提心。<a id="a-J4"></a>来此四天下。<a id="a-J5"></a>恭敬亲近世尊并比丘僧。<a id="a-J6"></a>而听受法。<a id="a-J7"></a>如是二四天下。<a id="a-J8"></a>阿修罗魔及大梵。<a id="a-J9"></a>如是三四天下。<a id="a-JA"></a>如是四四天下。<a id="a-JB"></a>如是五四天下。<a id="a-JC"></a>帝释须夜摩删兜率陀他化。<a id="a-JD"></a>阿修罗魔及大梵。<a id="a-JE"></a>以佛威神故。<a id="a-JF"></a>与眷属俱来此四天下。<a id="a-JG"></a>而听受法。<a id="a-JH"></a>乃至三千大千佛土。<a id="a-JI"></a>百亿帝释。<a id="a-JJ"></a>百亿须夜摩。<a id="a-JK"></a>百亿删兜率陀。<a id="a-JL"></a>百亿化自在。<a id="a-JM"></a>百亿他化自在天子。<a id="a-JN"></a>百亿阿修罗王。<a id="a-JO"></a>百亿魔。<a id="a-JP"></a>百亿大梵。<a id="a-JQ"></a>一一大梵。<a id="a-JR"></a>劝无数亿那由他百千梵天。<a id="a-JS"></a>发阿耨多罗三藐三菩提心。<a id="a-JT"></a>彼以世尊威神。<a id="a-JU"></a>一切来此四天下。<a id="a-JV"></a>恭敬亲近世尊并比丘僧。<a id="a-JW"></a>而听受法。<a id="a-JX"></a>尔时三千大千世界。<a id="a-JY"></a>地无如毫发空不周者。<a id="a-JZ"></a>善男子。<a id="a-Ja"></a>尔时海济婆罗门而生是念。<a id="a-Jb"></a>若我阿耨多罗三藐三菩提意得满者。<a id="a-Jc"></a>如百亿毗沙门。<a id="a-Jd"></a>乃至百亿大梵悉皆随我者。<a id="a-Je"></a>应现如是大神通。<a id="a-Jf"></a>令遍三千大千世界人及畜生饿鬼地狱。<a id="a-Jg"></a>一切苦受得息乐受得生。<a id="a-Jh"></a>一一众生化佛在前。<a id="a-Ji"></a>劝发阿耨多罗三藐三菩提。<a id="a-Jj"></a>善男子。<a id="a-Jk"></a>尔时宝藏如来应供正遍知。<a id="a-Jl"></a>知海济婆罗门心所念。<a id="a-Jm"></a>即入三昧名钵罗名婆。<a id="a-Jn"></a>入已一一毛孔放过数光明。<a id="a-Jo"></a>照此三千大千世界。<a id="a-Jp"></a>妙光普遍。<a id="a-Jq"></a>其光明至地狱者。<a id="a-Jr"></a>令寒地狱众生暖风来吹。<a id="a-Js"></a>有众生举身火然冷风来吹。<a id="a-Jt"></a>彼诸地狱众生。<a id="a-Ju"></a>饥渴困乏。<a id="a-Jv"></a>苦受即灭极得乐受。<a id="a-Jw"></a>一一地狱众生化佛在前。<a id="a-Jx"></a>具三十二大人之相。<a id="a-Jy"></a>八十种好庄严其身。<a id="a-Jz"></a>彼地狱众生受喜乐已。<a id="a-K0"></a>而生是念。<a id="a-K1"></a>以何因缘。<a id="a-K2"></a>我等苦灭乐受得生。<a id="a-K3"></a>彼见世尊三十二大人之相八十种好庄严其身。<a id="a-K4"></a>见已作是言。<a id="a-K5"></a>蒙是具足大悲之恩得受乐受。<a id="a-K6"></a>倍极欢喜善心生焉。<a id="a-K7"></a>瞻仰世尊。<a id="a-K8"></a>世尊告曰。<a id="a-K9"></a>咄汝众生当作是言。<a id="a-KA"></a>南无佛陀。<a id="a-KB"></a>发阿耨多罗三藐三菩提心。<a id="a-KC"></a>汝等众生更不受苦常得受乐。<a id="a-KD"></a>彼作是言。<a id="a-KE"></a>南无佛陀。<a id="a-KF"></a>我等发阿耨多罗三藐三菩提心。<a id="a-KG"></a>以是善根愿罪业永灭。<a id="a-KH"></a>于中有命终者。<a id="a-KI"></a>生此人间。<a id="a-KJ"></a>于地狱众生火所烧者。<a id="a-KK"></a>光明至已。<a id="a-KL"></a>冷风来吹。<a id="a-KM"></a>彼一切饥渴困乏苦痛即灭。<a id="a-KN"></a>乃至于中命终。<a id="a-KO"></a>来生人间。<a id="a-KP"></a>畜生饿鬼及人亦如是说。<a id="a-KQ"></a>彼光还来。<a id="a-KR"></a>绕佛三匝从顶上入。<a id="a-KS"></a>过数天人夜叉罗刹龙阿修罗。<a id="a-KT"></a>得不退转住阿耨多罗三藐三菩提。<a id="a-KU"></a>于彼过数众生得三昧忍辱陀罗尼。<a id="a-KV"></a>于此阎浮提人间安詶罗城王之住处阎披罗园。<a id="a-KW"></a>诸天为佛及僧。<a id="a-KX"></a>以天庄严已。<a id="a-KY"></a>彼生是念。<a id="a-KZ"></a>我等宜应往观奉觐宝藏如来应供正遍知敬瞻圣众。<a id="a-Ka"></a>于如来所听受正法。<a id="a-Kb"></a>当于尔时。<a id="a-Kc"></a>无数亿那由他百千男女长幼。<a id="a-Kd"></a>日往见世尊恭敬亲近并比丘僧。<a id="a-Ke"></a>周遍观园。<a id="a-Kf"></a>彼园有二万七宝门。<a id="a-Kg"></a>一一门侧敷五百宝床。<a id="a-Kh"></a>五百童子各坐其上。<a id="a-Ki"></a>来入园者。<a id="a-Kj"></a>彼诸童子诲以三归依佛法圣众。<a id="a-Kk"></a>劝发阿耨多罗三藐三菩提心令住其中。<a id="a-Kl"></a>然后乃听入园。<a id="a-Km"></a>见佛及僧恭敬亲近周遍观园。<a id="a-Kn"></a>善男子。<a id="a-Ko"></a>尔时国大师海济婆罗门。<a id="a-Kp"></a>于七年中劝过数诸天发阿耨多罗三藐三菩提令住其中。<a id="a-Kq"></a>过数龙阿修罗夜叉罗刹鸠槃茶乾闼婆饥鬼毗舍遮及地狱过数人。<a id="a-Kr"></a>尽劝发阿耨多罗三藐三菩提令住其中。<a id="a-Ks"></a>过数众生劝发阿耨多罗三藐三菩提令住其中。<a id="a-Kt"></a>彼七年将欲尽时。<a id="a-Ku"></a>海济婆罗门。<a id="a-Kv"></a>具八万四千金轮除自然轮宝。<a id="a-Kw"></a>八万四千象挍以七宝除自然象宝。<a id="a-Kx"></a>乃至八万四千味。<a id="a-Ky"></a>欲以回向。<a id="a-Kz"></a>于彼七年离诤王曾无欲想嗔恚愚痴及吾我想。<a id="a-L0"></a>悉皆无有。<a id="a-L1"></a>又无王想无施想。<a id="a-L2"></a>无妻息想。<a id="a-L3"></a>无食饮想。<a id="a-L4"></a>无香花衣服想。<a id="a-L5"></a>无车乘想。<a id="a-L6"></a>无睡眠想。<a id="a-L7"></a>无乐想无彼我想。<a id="a-L8"></a>于七年中未曾倚卧。<a id="a-L9"></a>无昼夜想。<a id="a-LA"></a>无有色声香味触想。<a id="a-LB"></a>于七年中未曾疲懈。<a id="a-LC"></a>常观见十方各千佛土微尘数世界佛土庄严。<a id="a-LD"></a>诸须弥山不障于眼。<a id="a-LE"></a>其余诸山铁围大铁围山障。<a id="a-LF"></a>日月障。<a id="a-LG"></a>天宫殿悉无障碍。<a id="a-LH"></a>如彼所见庄严佛土。<a id="a-LI"></a>彼思惟庄严净佛土愿。<a id="a-LJ"></a>如离诤王。<a id="a-LK"></a>以如是德乐住七年。<a id="a-LL"></a>如是见庄严佛土。<a id="a-LM"></a>彼坐思惟庄严净佛土愿。<a id="a-LN"></a>王子不眴。<a id="a-LO"></a>尼摸。<a id="a-LP"></a>因陀罗伽卢。<a id="a-LQ"></a>乃至彼王千子。<a id="a-LR"></a>八万四千诸小国王并余九十二亿众生。<a id="a-LS"></a>亦复如是。<a id="a-LT"></a>彼一切于七年中独坐一处而入三昧。<a id="a-LU"></a>见十方各千佛土微尘数世界。<a id="a-LV"></a>彼亦于七年中。<a id="a-LW"></a>不生欲想无嗔恚想。<a id="a-LX"></a>乃至无疲懈处。<a id="a-LY"></a>常普见十方各千佛土微尘数佛国庄严。<a id="a-LZ"></a>彼须弥山不障于眼。<a id="a-La"></a>其余诸山铁围大铁围山障。<a id="a-Lb"></a>日月天诸宫殿悉无所碍。<a id="a-Lc"></a>如彼所见庄严佛土。<a id="a-Ld"></a>思惟庄严净佛土愿。<a id="a-Le"></a>彼一切以如是功德快乐于七年住。<a id="a-Lf"></a>有思惟庄严净佛土愿有取不净佛土。<a id="a-Lg"></a>尔时海济婆罗门知七年竟。<a id="a-Lh"></a>欲以七宝回施宝藏如来应供正遍知。<a id="a-Li"></a>叉手合掌白言。<a id="a-Lj"></a>世尊。<a id="a-Lk"></a>我劝离诤王于阿耨多罗三藐三菩提。<a id="a-Ll"></a>彼自还家。<a id="a-Lm"></a>独坐一处而入三昧。<a id="a-Ln"></a>无敢入者无人能觉。<a id="a-Lo"></a>如是彼王千子。<a id="a-Lp"></a>我劝以阿耨多罗三藐三菩提。<a id="a-Lq"></a>彼亦如是。<a id="a-Lr"></a>各各还家。<a id="a-Ls"></a>独在一处而入三昧。<a id="a-Lt"></a>无敢入者无人能觉。<a id="a-Lu"></a>我亦如是。<a id="a-Lv"></a>劝八万四千诸小国王。<a id="a-Lw"></a>并余九十二亿众生。<a id="a-Lx"></a>已发阿耨多罗三藐三菩提。<a id="a-Ly"></a>于彼一切各各还家。<a id="a-Lz"></a>皆在一处而入三昧无能入者。<a id="a-M0"></a>唯愿世尊。<a id="a-M1"></a>觉离诤王。<a id="a-M2"></a>令三昧起来至于此。<a id="a-M3"></a>彼一切我所劝化菩提者皆亦使来。<a id="a-M4"></a>彼独坐三昧者一切使来。<a id="a-M5"></a>取阿耨多罗三藐三菩提意不动。<a id="a-M6"></a>于世尊所。<a id="a-M7"></a>得受名号国土之记。<a id="a-M8"></a>善男子。<a id="a-M9"></a>尔时宝藏如来应供正遍知。<a id="a-MA"></a>入于三昧。<a id="a-MB"></a>名涅逻诃逻波帝。<a id="a-MC"></a>口出青黄赤白红紫色光。<a id="a-MD"></a>于彼住三昧者。<a id="a-ME"></a>一切化婆罗门在前立。<a id="a-MF"></a>作是言。<a id="a-MG"></a>起大士。<a id="a-MH"></a>往见世尊并比丘僧。<a id="a-MI"></a>恭敬亲近。<a id="a-MJ"></a>大士海济婆罗门。<a id="a-MK"></a>槃遮于色已竟七年。<a id="a-ML"></a>世尊复欲游诸聚落。<a id="a-MM"></a>彼闻婆罗门语已。<a id="a-MN"></a>一切皆起。<a id="a-MO"></a>离诤王闻是语即从座起。<a id="a-MP"></a>天于空中。<a id="a-MQ"></a>捶钟击鼓作天伎乐。<a id="a-MR"></a>时离诤王躬自乘车与千子俱。<a id="a-MS"></a>及八万四千诸小国王。<a id="a-MT"></a>余九十二亿众生俱围绕出城。<a id="a-MU"></a>诣世尊所。<a id="a-MV"></a>至已头面礼足并比丘僧却坐一面。<a id="a-MW"></a>离诤王与无数亿众生俱。<a id="a-MX"></a>时海济婆罗门语离诤王曰。<a id="a-MY"></a>大王。<a id="a-MZ"></a>于此达嚫应发随喜。<a id="a-Ma"></a>大王。<a id="a-Mb"></a>汝于三月供养世尊以一切所须。<a id="a-Mc"></a>及无数比丘僧。<a id="a-Md"></a>种种杂宝回施。<a id="a-Me"></a>及八万四千城回施已。<a id="a-Mf"></a>以此随喜福业。<a id="a-Mg"></a>是一切可回向阿耨多罗三藐三菩提。<a id="a-Mh"></a>亦如是劝王千子。<a id="a-Mi"></a>八万四千诸小国王。<a id="a-Mj"></a>并余多亿众生。<a id="a-Mk"></a>以此随喜福业。<a id="a-Ml"></a>劝于阿耨多罗三藐三菩提令住其中。<a id="a-Mm"></a>是达嚫应随喜应回向。<a id="a-Mn"></a>而说偈言。</p>
  <p id="aMo">我以是施不求释　　亦复不求梵天果</p>
  <p id="aMp">危脆不坚如疾风　　况求世间人王福</p>
  <p id="aMq">心得自在妙菩提　　度诸众生无有量</p>
  <p id="aMr">此施果报极宽广　　我所愿求毕令获</p>
 </body>
</html>