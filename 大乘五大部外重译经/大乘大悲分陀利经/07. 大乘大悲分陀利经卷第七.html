<!doctype html>
<html id="z3IBTmbPC" data-ver="847">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘五大部外重译经">
  <meta period="秦">
 </head>
 <body>
  <h1 id="a1">大乘大悲分陀利经卷第七</h1>
  <h2 id="a2">庄严品第二十二</h2>
  <p id="a3">善男子。<a id="a-4"></a>尔时大悲菩萨摩诃萨。<a id="a-5"></a>五体礼宝藏如来足已。<a id="a-6"></a>还坐如来前。<a id="a-7"></a>问宝藏如来言。<a id="a-8"></a>世尊。<a id="a-9"></a>说菩萨道决定三昧门净资用法门。<a id="a-A"></a>世尊。<a id="a-B"></a>云何得满三昧门净资用法门。<a id="a-C"></a>世尊。<a id="a-D"></a>善男子善女人。<a id="a-E"></a>具何资用得住坚固。<a id="a-F"></a>以何决定三昧门而自庄严。<a id="a-G"></a>善男子。<a id="a-H"></a>彼时宝藏如来应供正遍知。<a id="a-I"></a>告大悲菩萨言。<a id="a-J"></a>善哉善哉。<a id="a-K"></a>大悲。<a id="a-L"></a>所问甚善辩才极妙。<a id="a-M"></a>又汝大悲。<a id="a-N"></a>能为饶益多无量阿僧祇菩萨摩诃萨故出现。<a id="a-O"></a>又汝大悲。<a id="a-P"></a>乃能问于如来如斯之义。<a id="a-Q"></a>是故汝大悲善听。<a id="a-R"></a>吾当为汝分别说之。<a id="a-S"></a>大悲。<a id="a-T"></a>求大乘善男子。<a id="a-U"></a>有三昧名首楞严。<a id="a-V"></a>菩萨住是三昧者能入诸三昧。<a id="a-W"></a>有三昧名宝印能印诸三昧。<a id="a-X"></a>有三昧名师子游戏能游戏诸三昧。<a id="a-Y"></a>妙月三昧能照诸三昧。<a id="a-Z"></a>如净月幢胜三昧能持诸三昧幢。<a id="a-a"></a>诸法勇出三昧能踊出诸三昧。<a id="a-b"></a>观顶三昧。<a id="a-c"></a>能观诸三昧顶。<a id="a-d"></a>菩萨住毕法性三昧能决定诸法性毕。<a id="a-e"></a>幢胜三昧能持诸三昧。<a id="a-f"></a>幢金刚三昧能破诸三昧。<a id="a-g"></a>入法印三昧能印诸法三昧。<a id="a-h"></a>王善住三昧能住诸三昧如王住。<a id="a-i"></a>放光三昧能放诸三昧光。<a id="a-j"></a>力进诸三昧能进诸三昧力。<a id="a-k"></a>踊出三昧能踊出诸三昧。<a id="a-l"></a>必入言辞三昧能辩说诸三昧。<a id="a-m"></a>释名字三昧能辩诸三昧名号。<a id="a-n"></a>观方三昧能观诸三昧方。<a id="a-o"></a>破诸法三昧能破诸法。<a id="a-p"></a>持印三昧能持诸三昧印诸法。<a id="a-q"></a>闲静三昧得入诸三昧闲静。<a id="a-r"></a>不忘失三昧能不忘失诸三昧法。<a id="a-s"></a>不动三昧能住诸三昧不动诸法等说。<a id="a-t"></a>海印三昧能摄诸三昧如大海水。<a id="a-u"></a>不轻诸法三昧能至诸三昧不轻生灭遍覆诸三昧如虚空。<a id="a-v"></a>诸法无断三昧能持诸三昧无断。<a id="a-w"></a>金刚轮三昧能持诸三昧轮。<a id="a-x"></a>诸法一味三昧能持诸三昧一味。<a id="a-y"></a>舍宝三昧能舍诸三昧烦恼垢。<a id="a-z"></a>诸法无生三昧能现诸法无生灭。<a id="a-10"></a>显明三昧能以光明显照诸三昧。<a id="a-11"></a>诸法无灭三昧能破诸三昧。<a id="a-12"></a>无是非三昧能终不是非诸三昧法。<a id="a-13"></a>无住相三昧能见诸三昧法中无住相。<a id="a-14"></a>虚空相三昧能见诸三昧如虚空无坚实。<a id="a-15"></a>无心三昧能舍诸三昧中心心数法。<a id="a-16"></a>色无边三昧能照诸三昧中色。<a id="a-17"></a>无垢灯三昧能诸三昧中作灯。<a id="a-18"></a>诸法无边三昧能诸三昧中现无边。<a id="a-19"></a>智无边明三昧能明现诸三昧中无边智。<a id="a-1A"></a>作诸光三昧能现诸三昧门光。<a id="a-1B"></a>性无边三昧能现诸三昧无边通三昧。<a id="a-1C"></a>净坚三昧能逮空三昧。<a id="a-1D"></a>佉弥楼杂三昧能现诸法空。<a id="a-1E"></a>无垢光三昧能除诸三昧中垢。<a id="a-1F"></a>诸法无畏三昧能于诸三昧现无著。<a id="a-1G"></a>作乐三昧能得诸三昧中乐诸法实。<a id="a-1H"></a>游戏三昧能得现诸三昧中色。<a id="a-1I"></a>散明三昧能现诸三昧中难诸法。<a id="a-1J"></a>无垢着三昧能现诸三昧垢智光。<a id="a-1K"></a>尽相三昧能现诸三昧中无尽不尽诸法。<a id="a-1L"></a>不可思议净三昧。<a id="a-1M"></a>能现诸法如影。<a id="a-1N"></a>火相三昧能然诸三昧中智。<a id="a-1O"></a>无尽相三昧能现诸三昧中无尽相。<a id="a-1P"></a>无想三昧能于诸法中无想无受无掉。<a id="a-1Q"></a>增长三昧能见诸三昧中增长。<a id="a-1R"></a>日灯三昧能于诸三昧门放光。<a id="a-1S"></a>月无垢三昧能于诸三昧作明。<a id="a-1T"></a>净影三昧能于诸三昧得四正解。<a id="a-1U"></a>作不作三昧能于诸法见作不作智相。<a id="a-1V"></a>如金刚三昧能于诸法作厌亦不见厌者。<a id="a-1W"></a>心住三昧能于诸法心不动不觉不照不恼不生。<a id="a-1X"></a>是念此是心也。<a id="a-1Y"></a>普明三昧能普见诸三昧明。<a id="a-1Z"></a>安住三昧能诸三昧中得安住不动。<a id="a-1a"></a>宝聚三昧能见诸三昧中如宝聚。<a id="a-1b"></a>妙法印三昧能印诸三昧法。<a id="a-1c"></a>等三昧能见诸法无离等者。<a id="a-1d"></a>舍喜乐三昧能舍诸法中喜乐。<a id="a-1e"></a>法炬三昧能除诸法中闇冥。<a id="a-1f"></a>散相三昧能散诸法破诸法中着。<a id="a-1g"></a>字相三昧能诸法中得字相。<a id="a-1h"></a>无字相三昧能诸法中不得一字。<a id="a-1i"></a>断作三昧能断诸法中作。<a id="a-1j"></a>无作三昧能诸法中得无作。<a id="a-1k"></a>性净三昧能诸法中得无思无相行三昧能诸法中不得相行。<a id="a-1l"></a>无曚昧三昧能不见诸三昧行过等不等。<a id="a-1m"></a>除集诸功德三昧能舍诸法中集住。<a id="a-1n"></a>无心三昧能诸法中不得心。<a id="a-1o"></a>觉分三昧能觉诸法。<a id="a-1p"></a>无量辩三昧能诸法中得阿僧祇辩。<a id="a-1q"></a>智净相三昧能得诸法中无等等。<a id="a-1r"></a>智胜三昧能度一切三界。<a id="a-1s"></a>断智三昧能见诸法断。<a id="a-1t"></a>分别诸法三昧能建分别诸法。<a id="a-1u"></a>无住三昧能见诸法无所依。<a id="a-1v"></a>一庄严三昧能不见二法。<a id="a-1w"></a>作相三昧能诸法中不见作相。<a id="a-1x"></a>一切作一切处散三昧。<a id="a-1y"></a>能入一切法作相智。<a id="a-1z"></a>所可入无所受。<a id="a-20"></a>等相辞入三昧能入诸辞等相中音声。<a id="a-21"></a>字解脱三昧能见诸法中字解脱。<a id="a-22"></a>智炬相三昧能以光明照诸三昧。<a id="a-23"></a>妙智相奋迅三昧能现诸法净相。<a id="a-24"></a>破相三昧能见诸法破相诸作妙相三昧能得诸法三昧中诸妙作相。<a id="a-25"></a>舍诸苦乐三昧能见诸法无所依。<a id="a-26"></a>无尽相三昧能不见诸法中尽。<a id="a-27"></a>陀罗尼句三昧能持诸三昧诸法不见邪正。<a id="a-28"></a>除逆顺三昧能诸法中不见逆顺。<a id="a-29"></a>无垢光三昧能诸三昧中不见有为垢。<a id="a-2A"></a>必坚三昧能诸法中得无不坚。<a id="a-2B"></a>满月净三昧能满诸三昧功德。<a id="a-2C"></a>大庄严三昧能于诸三昧具大庄严。<a id="a-2D"></a>一切世光三昧能以智照诸法三昧。<a id="a-2E"></a>等明三昧能诸三昧中得第一净。<a id="a-2F"></a>无诤三昧能诸法中得无诤。<a id="a-2G"></a>无住处乐三昧能诸法中不得住处。<a id="a-2H"></a>如住无心三昧能诸法中如住不退。<a id="a-2I"></a>除身秽三昧能诸法中不得身。<a id="a-2J"></a>菩萨得除语秽虚空相三昧能诸法中不得语业。<a id="a-2K"></a>菩萨住虚空无染着三昧能逮诸法虚空无数。<a id="a-2L"></a>是名求大乘菩萨决定三昧门。<a id="a-2M"></a>何谓菩萨摩诃萨资用法门。<a id="a-2N"></a>善男子。<a id="a-2O"></a>菩萨摩诃萨。<a id="a-2P"></a>有施资用得劝进。<a id="a-2Q"></a>菩萨戒资用得满愿。<a id="a-2R"></a>菩萨忍资用得调心。<a id="a-2S"></a>菩萨慧资用得知诸结使。<a id="a-2T"></a>菩萨闻资用得阿僧祇辩。<a id="a-2U"></a>菩萨福资用得饶益众生。<a id="a-2V"></a>菩萨智资用得阿僧祇智。<a id="a-2W"></a>菩萨止资用得成作心。<a id="a-2X"></a>菩萨观资用得无是非。<a id="a-2Y"></a>菩萨慈资用得无碍心。<a id="a-2Z"></a>菩萨悲资用得化众生无厌。<a id="a-2a"></a>菩萨喜资用得乐法喜。<a id="a-2b"></a>菩萨舍资用得舍爱憎。<a id="a-2c"></a>菩萨听法资用得舍盖障。<a id="a-2d"></a>菩萨出家资用得舍一切有为。<a id="a-2e"></a>菩萨闲居资用得不失作业。<a id="a-2f"></a>菩萨念资用得陀罗尼。<a id="a-2g"></a>菩萨意资用以得意解。<a id="a-2h"></a>菩萨至资用得觉至议。<a id="a-2i"></a>菩萨念处资用得觉身受心法。<a id="a-2j"></a>菩萨正舍资用得舍诸不善法修诸善法。<a id="a-2k"></a>菩萨神足资用得轻身心。<a id="a-2l"></a>菩萨根资用得满一切众生根。<a id="a-2m"></a>菩萨力资用得伏一切结使。<a id="a-2n"></a>菩萨觉分资用得觉法宝。<a id="a-2o"></a>菩萨得生天上。<a id="a-2p"></a>菩萨正解资用得释一切众生疑。<a id="a-2q"></a>菩萨无依资用得自然智。<a id="a-2r"></a>菩萨善知识资用得一切功德门。<a id="a-2s"></a>菩萨志资用得不离一切世。<a id="a-2t"></a>菩萨作资用得辩诸作。<a id="a-2u"></a>菩萨至志资用得至殊胜。<a id="a-2v"></a>菩萨思惟资用得具修如所闻法。<a id="a-2w"></a>菩萨摄物资用得劝进众生。<a id="a-2x"></a>菩萨摄正法资用得不断三宝种。<a id="a-2y"></a>菩萨解方便回向资用得佛土净。<a id="a-2z"></a>菩萨方便资用得满萨婆若智。<a id="a-30"></a>善男子。<a id="a-31"></a>是名菩萨摩诃萨净资用法门。<a id="a-32"></a>复次善男子。<a id="a-33"></a>时宝藏如来又观菩萨大众已。<a id="a-34"></a>告大悲菩萨摩诃萨言。<a id="a-35"></a>大悲。<a id="a-36"></a>于中以何无畏庄严。<a id="a-37"></a>菩萨摩诃萨得庄严满忍观第一义。<a id="a-38"></a>菩萨摩诃萨得无碍作一切三界无为心。<a id="a-39"></a>于诸众生心亦无为。<a id="a-3A"></a>是无畏三昧沙门法。<a id="a-3B"></a>其有一切法中心如虚空平如掌者。<a id="a-3C"></a>大悲。<a id="a-3D"></a>是名菩萨摩诃萨无畏庄严。<a id="a-3E"></a>又何谓满忍。<a id="a-3F"></a>彼如是者于中不见得法可觉可知解无报法。<a id="a-3G"></a>所谓说慈无我悲无众生喜无命舍无人。<a id="a-3H"></a>施谓调心戒静心忍善心进勤心禅灭心慧无行心。<a id="a-3I"></a>念处无念思惟心。<a id="a-3J"></a>正舍无生灭心。<a id="a-3K"></a>神足无量心。<a id="a-3L"></a>信无数心。<a id="a-3M"></a>念自然心。<a id="a-3N"></a>三昧无三昧心。<a id="a-3O"></a>慧根无根心。<a id="a-3P"></a>力无伏心。<a id="a-3Q"></a>觉分破意心。<a id="a-3R"></a>道无修心。<a id="a-3S"></a>止灭心。<a id="a-3T"></a>观无失心。<a id="a-3U"></a>修圣谛永断修心。<a id="a-3V"></a>思念佛无量相心。<a id="a-3W"></a>思念法法性等心。<a id="a-3X"></a>思念僧无住心。<a id="a-3Y"></a>化众生极净心。<a id="a-3Z"></a>摄正法法性无破心。<a id="a-3a"></a>净佛土等虚空心。<a id="a-3b"></a>满相无相心。<a id="a-3c"></a>得忍无得心。<a id="a-3d"></a>无退转地无退不退心。<a id="a-3e"></a>庄严道场心。<a id="a-3f"></a>三界场心。<a id="a-3g"></a>于一切众生降魔心。<a id="a-3h"></a>摄一切众生心菩提一切法等无觉心。<a id="a-3i"></a>转法轮一切法无转心。<a id="a-3j"></a>现大般涅槃生死实等心。<a id="a-3k"></a>说是法时。<a id="a-3l"></a>六十四百千菩萨。<a id="a-3m"></a>于十方来诣耆阇崛山释迦牟尼如来所。<a id="a-3n"></a>为听本事决定三昧门净资用法门故。<a id="a-3o"></a>彼皆得无生法忍。<a id="a-3p"></a>时释迦牟尼如来告大众言。<a id="a-3q"></a>诸善男子。<a id="a-3r"></a>宝藏如来应供正遍知。<a id="a-3s"></a>说是法时。<a id="a-3t"></a>四十八恒河沙数菩萨摩诃萨。<a id="a-3u"></a>得无生法忍。<a id="a-3v"></a>四天下微尘数菩萨摩诃萨。<a id="a-3w"></a>得不退转地。<a id="a-3x"></a>恒河沙数菩萨摩诃萨。<a id="a-3y"></a>得具满足决定三昧门净资用法门清净智慧。<a id="a-3z"></a>善男子。<a id="a-40"></a>时大悲菩萨摩诃萨。<a id="a-41"></a>以彼欢喜变成童子如年二十。<a id="a-42"></a>从宝藏如来后如影随形。<a id="a-43"></a>善男子。<a id="a-44"></a>彼时无量净王。<a id="a-45"></a>与其千子八万四千诸小国王。<a id="a-46"></a>及余九十亿众生俱。<a id="a-47"></a>出家为道。<a id="a-48"></a>奉持禁戒学问修禅。<a id="a-49"></a>善男子。<a id="a-4A"></a>尔时大悲菩萨摩诃萨。<a id="a-4B"></a>渐渐从宝藏如来所。<a id="a-4C"></a>诵八万四千部说声闻乘法。<a id="a-4D"></a>诵九万部说辟支佛乘法。<a id="a-4E"></a>诵百千部说无上大乘。<a id="a-4F"></a>百千身念处。<a id="a-4G"></a>百千受念处。<a id="a-4H"></a>百千心念处。<a id="a-4I"></a>百千法念处。<a id="a-4J"></a>百千部界。<a id="a-4K"></a>百千部入。<a id="a-4L"></a>百千部舍贪欲使。<a id="a-4M"></a>百千部舍嗔恚使。<a id="a-4N"></a>百千部舍愚痴因缘生。<a id="a-4O"></a>百千部三昧解脱。<a id="a-4P"></a>百千部力无畏佛不共法。<a id="a-4Q"></a>乃至宝藏如来所。<a id="a-4R"></a>受百万部法而诵读之。<a id="a-4S"></a>乃至异时彼宝藏如来应供正遍知。<a id="a-4T"></a>入无余涅槃。<a id="a-4U"></a>善男子。<a id="a-4V"></a>彼时大悲菩萨摩诃萨。<a id="a-4W"></a>以种种若干无量阿僧祇音乐华鬘末香涂香幢盖幡麾及余杂宝而供养之。<a id="a-4X"></a>以种种阇维讫。<a id="a-4Y"></a>以舍利起七宝塔。<a id="a-4Z"></a>高五由旬纵广半由旬。<a id="a-4a"></a>于七日中以无量阿僧祇音乐华鬘末香涂香幢盖幡麾及余杂宝供养已。<a id="a-4b"></a>又即于彼化无量阿僧祇众生令住三乘。<a id="a-4c"></a>彼竟七日后与八万四千人俱共出家。<a id="a-4d"></a>剃除须发而被法服。<a id="a-4e"></a>正法坚固皆如法已。<a id="a-4f"></a>宝藏如来般涅槃后。<a id="a-4g"></a>护持正法兴显道化满十千岁。<a id="a-4h"></a>其中劝化无量阿僧祇众生令住三乘。<a id="a-4i"></a>有住三归依。<a id="a-4j"></a>有住优婆塞戒。<a id="a-4k"></a>有住沙弥戒。<a id="a-4l"></a>有具修比丘梵行令住其中。<a id="a-4m"></a>彼令多亿那由他百千众生得善神通修住梵行。<a id="a-4n"></a>令知阴如怨入如空聚。<a id="a-4o"></a>又令得知因缘生诸有为知见。<a id="a-4p"></a>现一切法无我。<a id="a-4q"></a>如影野马。<a id="a-4r"></a>如水中月。<a id="a-4s"></a>现无生无灭。<a id="a-4t"></a>无续永灭静寂惔怕。<a id="a-4u"></a>极妙灭尽真实涅槃。<a id="a-4v"></a>令其知之住八圣道已。<a id="a-4w"></a>时彼大悲大沙门即便命终已。<a id="a-4x"></a>众生云集如是供养舍利。<a id="a-4y"></a>犹如供养转轮圣王舍利也。<a id="a-4z"></a>尔时如是供养大悲大沙门舍利已。<a id="a-50"></a>其命终日宝藏如来正法亦灭。<a id="a-51"></a>彼诸菩萨摩诃萨。<a id="a-52"></a>各随本愿生他方界。<a id="a-53"></a>有随愿生兜率陀天。<a id="a-54"></a>有生人中。<a id="a-55"></a>有生龙中。<a id="a-56"></a>有生夜叉中。<a id="a-57"></a>有生阿修罗中。<a id="a-58"></a>有随愿受种种畜生。</p>
  <p data-pb></p>
  <h2 id="a59">眼施品第二十三</h2>
  <p id="a5A">善男子。<a id="a-5B"></a>时大悲大沙门命终已。<a id="a-5C"></a>以本愿故生于南方。<a id="a-5D"></a>去此佛土过十千佛刹。<a id="a-5E"></a>有世界名集秽。<a id="a-5F"></a>其中世人寿八十岁。<a id="a-5G"></a>集不善根凶害手血乐作众恶。<a id="a-5H"></a>于诸众生无有怜愍。<a id="a-5I"></a>无父无母乃至不畏后世。<a id="a-5J"></a>其大沙门以本愿故。<a id="a-5K"></a>生集秽刹旃陀罗家。<a id="a-5L"></a>巨身甚长有极大力。<a id="a-5M"></a>所为迅速念力极大。<a id="a-5N"></a>才辩难折众行悉备。<a id="a-5O"></a>彼以强力疾摄众生。<a id="a-5P"></a>而告之言。<a id="a-5Q"></a>咄汝众生。<a id="a-5R"></a>能断窃盗邪淫。<a id="a-5S"></a>乃至能断邪见者。<a id="a-5T"></a>我当赐汝等命及养身具。<a id="a-5U"></a>若不止者。<a id="a-5V"></a>我当断汝等命。<a id="a-5W"></a>断已更至余处。<a id="a-5X"></a>彼时众生叉手合掌。<a id="a-5Y"></a>同声白言。<a id="a-5Z"></a>若济我命当随汝教。<a id="a-5a"></a>尽断杀盗乃至邪见。<a id="a-5b"></a>彼时强力旃陀罗。<a id="a-5c"></a>往语王及王子群臣百官言。<a id="a-5d"></a>我须养命之具。<a id="a-5e"></a>若饮若食。<a id="a-5f"></a>若佉阇蒱阇。<a id="a-5g"></a>若薜夜梨舍。<a id="a-5h"></a>衣服卧具种种涂香。<a id="a-5i"></a>金银摩尼真珠琉璃车磲马瑙珊瑚琥珀具及玫瑰。<a id="a-5j"></a>我用与此众生。<a id="a-5k"></a>时王群臣多与养命之具。<a id="a-5l"></a>彼时强力旃陀罗。<a id="a-5m"></a>又令王及眷属尽形寿住九善业已。<a id="a-5n"></a>人寿转增至五百岁。<a id="a-5o"></a>时彼国王忽然崩亡。<a id="a-5p"></a>群臣百官拜彼强力旃陀罗为王。<a id="a-5q"></a>拜已即为立号。<a id="a-5r"></a>号曰福力。<a id="a-5s"></a>善男子。<a id="a-5t"></a>尔时福力王未久教化一国已。<a id="a-5u"></a>如是坚进。<a id="a-5v"></a>复化二国。<a id="a-5w"></a>福力王不久。<a id="a-5x"></a>乃至作一切阎浮提强力转轮王。<a id="a-5y"></a>时福力王自知摄一切阎浮提为大王已。<a id="a-5z"></a>然后劝人不夺他命住不杀生。<a id="a-60"></a>如是调施乃至断邪见。<a id="a-61"></a>教化众生令住正见。<a id="a-62"></a>随众生意劝以三乘令住其中。<a id="a-63"></a>时福力王普劝阎浮提众生修十善业。<a id="a-64"></a>得住三乘已。<a id="a-65"></a>遍令阎浮提言。<a id="a-66"></a>其有求索饮食乃至杂宝。<a id="a-67"></a>彼一切来诣我所。<a id="a-68"></a>我悉与之。<a id="a-69"></a>于余时阎浮提诸求索者皆来诣。<a id="a-6A"></a>福力王随其所求种种给与。<a id="a-6B"></a>时有邪命名曰土鸣。<a id="a-6C"></a>来立王前白言。<a id="a-6D"></a>汝大王。<a id="a-6E"></a>能种种极大施与。<a id="a-6F"></a>为求阿耨多罗三藐三菩提故。<a id="a-6G"></a>大王。<a id="a-6H"></a>汝能满我意者。<a id="a-6I"></a>必当于世为灯明尊。<a id="a-6J"></a>王曰。<a id="a-6K"></a>欲求何等。<a id="a-6L"></a>土鸣邪命言。<a id="a-6M"></a>大王。<a id="a-6N"></a>我是咒师。<a id="a-6O"></a>欲成降伏天咒故来白汝。<a id="a-6P"></a>我今欲得生人肉眼。<a id="a-6Q"></a>善男子。<a id="a-6R"></a>时福力王思惟念言。<a id="a-6S"></a>吾已得为强力转轮王。<a id="a-6T"></a>又复劝化过数众生。<a id="a-6U"></a>住十善业随住三乘。<a id="a-6V"></a>无量施已。<a id="a-6W"></a>此是我善知识。<a id="a-6X"></a>能劝我危脆身令为坚固。<a id="a-6Y"></a>王曰。<a id="a-6Z"></a>汝且欢喜。<a id="a-6a"></a>我当与汝此凡肉眼。<a id="a-6b"></a>令我得无上慧眼。<a id="a-6c"></a>以欢喜心与汝身皮。<a id="a-6d"></a>令我得佛无上菩提。<a id="a-6e"></a>善男子。<a id="a-6f"></a>时福力王以右手自挑两眼以与邪命。<a id="a-6g"></a>血遍流面。<a id="a-6h"></a>而作是言。</p>
  <p id="a6i">听我此多天夜叉　　紧那修罗诸善神</p>
  <p id="a6j">若于虚空住地人　　明我是施为菩萨</p>
  <p id="a6k">愿逮最胜妙寂道　　于四暴流度众生</p>
  <p id="a6l">迁置涅槃到彼岸</p>
  <p id="a6m">复作是言。<a id="a-6n"></a>若我得逮阿耨多罗三藐三菩提。<a id="a-6o"></a>令我命根于尔所日不绝。<a id="a-6p"></a>意念不乱不生悔心。<a id="a-6q"></a>尽彼邪命咒术得成。<a id="a-6r"></a>告言。<a id="a-6s"></a>善男子。<a id="a-6t"></a>可取我皮。<a id="a-6u"></a>时土鸣邪命手执利刀剥取王皮。<a id="a-6v"></a>于七日中得成咒已。<a id="a-6w"></a>时王福力亦于七日命根不绝意念不动。<a id="a-6x"></a>受如是苦无一念顷而生悔心。<a id="a-6y"></a>善男子。<a id="a-6z"></a>彼时大悲宝藏如来父岂异人乎。<a id="a-70"></a>莫造斯观。<a id="a-71"></a>我身是也。<a id="a-72"></a>是我先初发阿耨多罗三藐三菩提。<a id="a-73"></a>我于初发心。<a id="a-74"></a>劝过数众生于阿耨多罗三藐三菩提。<a id="a-75"></a>是我初勇健行。<a id="a-76"></a>我随愿故从彼终已。<a id="a-77"></a>生集秽佛土旃陀罗家。<a id="a-78"></a>是我二勇健行。<a id="a-79"></a>能于旃陀罗种中。<a id="a-7A"></a>劝众生住善已。<a id="a-7B"></a>以自进力。<a id="a-7C"></a>乃至得为强力转轮王。<a id="a-7D"></a>灭除一切阎浮提斗诤怨嫉及诸秽浊。<a id="a-7E"></a>又寿命转增是我初自施眼及皮。<a id="a-7F"></a>从彼命终。<a id="a-7G"></a>还生集秽刹二天下中。<a id="a-7H"></a>以本愿故。<a id="a-7I"></a>复生旃陀罗家。<a id="a-7J"></a>略说。<a id="a-7K"></a>于中用是坚进。<a id="a-7L"></a>以善法劝众生。<a id="a-7M"></a>乃至得为强力转轮王。<a id="a-7N"></a>灭除其中斗诤怨嫉种种秽浊。<a id="a-7O"></a>增其寿命。<a id="a-7P"></a>于中亦自施舌及耳。<a id="a-7Q"></a>乃至一切三千大千集秽佛土。<a id="a-7R"></a>一一方中作如是丈夫行。<a id="a-7S"></a>以本愿坚进勇猛相续。<a id="a-7T"></a>以本愿故。<a id="a-7U"></a>于恒河沙数五浊佛刹中。<a id="a-7V"></a>作如是大丈夫行。<a id="a-7W"></a>劝众生令住善业。<a id="a-7X"></a>于三乘中。<a id="a-7Y"></a>又复灭除斗诤怨嫉种种秽恶。<a id="a-7Z"></a>善男子。<a id="a-7a"></a>是故余诸佛世尊佛土清净。<a id="a-7b"></a>以彼诸佛世尊先行无上菩提行时。<a id="a-7c"></a>不说他非不粗言加人。<a id="a-7d"></a>不现恐怖。<a id="a-7e"></a>不以声闻辟支佛乘化众生。<a id="a-7f"></a>是故彼诸佛世尊随意尽满得净佛土。<a id="a-7g"></a>其佛土中无受戒犯名。<a id="a-7h"></a>又不闻粗言不善之声。<a id="a-7i"></a>无诸恶音。<a id="a-7j"></a>唯以法声充满佛土。<a id="a-7k"></a>其中众生随意所欲。<a id="a-7l"></a>无声闻辟支佛名。<a id="a-7m"></a>不如我于恒河沙数大劫。<a id="a-7n"></a>在恒河沙数五浊空佛刹中。<a id="a-7o"></a>以恐逼粗言劝众行。<a id="a-7p"></a>善随众生意令住三乘。<a id="a-7q"></a>以彼残业令我今此佛土秽浊多诸不善恶声充塞集不善根众生遍满。<a id="a-7r"></a>我以三乘说法。<a id="a-7s"></a>如我先所立愿而取佛土。<a id="a-7t"></a>随所化众生。<a id="a-7u"></a>如是以勤修进力行菩提行。<a id="a-7v"></a>如本所种得如是佛土。<a id="a-7w"></a>如我先所立愿。<a id="a-7x"></a>善男子。<a id="a-7y"></a>我今略说所行檀波罗蜜。<a id="a-7z"></a>如我行菩提行时极尽施与。<a id="a-80"></a>先无有菩萨能如是行施者。<a id="a-81"></a>后亦无有菩萨行菩提行时能行如是施者。<a id="a-82"></a>如我行菩提行时施与。<a id="a-83"></a>除八大丈夫。<a id="a-84"></a>名持与菩萨。<a id="a-85"></a>于南方一切护世界中成阿耨多罗三藐三菩提。<a id="a-86"></a>号除秽明如来。<a id="a-87"></a>百岁世人中说法。<a id="a-88"></a>彼却后七日当入涅槃。<a id="a-89"></a>如是菩萨名进觉。<a id="a-8A"></a>于东方阿阇跋提世界成阿耨多罗三藐三菩提。<a id="a-8B"></a>二千岁世人中作佛事。<a id="a-8C"></a>彼舍提如来以无上般涅槃而般涅槃已。<a id="a-8D"></a>过恒河沙数大劫。<a id="a-8E"></a>彼大悲舍利今犹在五浊空佛刹中作佛事。<a id="a-8F"></a>道是坚华菩萨以进誓力施行菩萨行。<a id="a-8G"></a>彼却后于来世过十恒河沙数大劫后。<a id="a-8H"></a>于北方有五浊佛刹当名因耨。<a id="a-8I"></a>彼大丈夫于中当成阿耨多罗三藐三菩提。<a id="a-8J"></a>号因除爱王如来应供正遍知乃至佛世尊。<a id="a-8K"></a>菩萨名慧明无畏喜。<a id="a-8L"></a>彼善丈夫过一大劫。<a id="a-8M"></a>当于西方五浊世界名三毗罗婆帝。<a id="a-8N"></a>百岁世人中当成阿耨多罗三藐三菩提。<a id="a-8O"></a>号名日藏明无后主王如来应供正遍知乃至佛世尊。<a id="a-8P"></a>又今是二等乐喜臂当竟。<a id="a-8Q"></a>过数大劫后。<a id="a-8R"></a>于上方有世界名灰集曲五浊极恶。<a id="a-8S"></a>劫名大乱。<a id="a-8T"></a>彼等乐以本愿故。<a id="a-8U"></a>于灰集曲世界五十岁世人中。<a id="a-8V"></a>当成阿耨多罗三藐三菩提。<a id="a-8W"></a>号不可思议乐如来乃至佛世尊。<a id="a-8X"></a>彼以本愿当十年中具作佛事已而般涅槃。<a id="a-8Y"></a>即于是日正法亦灭。<a id="a-8Z"></a>时彼佛土当十年空。<a id="a-8a"></a>又彼喜臂菩萨以本愿故。<a id="a-8b"></a>于灰集曲佛土三十人中。<a id="a-8c"></a>当成阿耨多罗三藐三菩提。<a id="a-8d"></a>号照明伏如来乃至佛世尊。<a id="a-8e"></a>于十年中具作佛事已。<a id="a-8f"></a>当入无余涅槃界。<a id="a-8g"></a>以本愿故。<a id="a-8h"></a>般涅槃后正法住世满七十岁。<a id="a-8i"></a>彼二丈夫得前授记得善哉得受阿耨多罗三藐三菩提记。<a id="a-8j"></a>彼二丈夫头面礼世尊足已。<a id="a-8k"></a>以是欢喜上升虚空去地七仞。<a id="a-8l"></a>叉手合掌同声以此偈赞世尊。</p>
  <p id="a8m">佛照世间譬如日　　上智勇出于此时</p>
  <p id="a8n">目净无尘世导师　　明能降伏诸异学</p>
  <p id="a8o">于多劫中修无相　　为求微妙上菩提</p>
  <p id="a8p">供养诸佛如恒沙　　过去导师未记我</p>
  <p id="a8q">心善解脱无贪欲　　能使盲世修善行</p>
  <p id="a8r">为失道者说妙法　　于生死河度众生</p>
  <p id="a8s">我于自然法出家　　世尊所说解脱戒</p>
  <p id="a8t">我等已学及三昧　　随从世尊犹如影</p>
  <p id="a8u">乐法自活无所依　　闻法生心如尊想</p>
  <p id="a8v">我今现前得职地　　佛授我等菩提记</p>
  <p id="a8w">佛言。<a id="a-8x"></a>其二未发菩提心。<a id="a-8y"></a>善男子。<a id="a-8z"></a>此等乐、<a id="a-90"></a>喜臂、<a id="a-91"></a>彼四持与．进觉道是坚华．慧明无畏喜。<a id="a-92"></a>此六丈夫我初化于菩提者。<a id="a-93"></a>汝等善听我今当说。</p>
  <p data-pb></p>
  <h2 id="a94">身施品第二十四</h2>
  <p id="a95">善男子。<a id="a-96"></a>往昔古世过无量阿僧祇大劫。<a id="a-97"></a>尔时此土名无尘弥楼厌。<a id="a-98"></a>彼大劫百岁世人莲华香如来像法中。<a id="a-99"></a>善男子。<a id="a-9A"></a>我时为阎浮提强力转轮王名无胜。<a id="a-9B"></a>有千子。<a id="a-9C"></a>我皆劝于阿耨多罗三藐三菩提。<a id="a-9D"></a>彼亦于余时出家。<a id="a-9E"></a>于莲花香如来法中具修梵行。<a id="a-9F"></a>彼亦与显莲花香如来法。<a id="a-9G"></a>唯我六子不欲出家。<a id="a-9H"></a>不欲发菩提心。<a id="a-9I"></a>我数教语。<a id="a-9J"></a>汝等何求不发菩提心不肯出家耶。<a id="a-9K"></a>彼言。<a id="a-9L"></a>我不能出家。<a id="a-9M"></a>所以者何。<a id="a-9N"></a>于像法弊恶时有出家者。<a id="a-9O"></a>不能具持戒身。<a id="a-9P"></a>彼当乏七财恒处生死渊。<a id="a-9Q"></a>彼当复失人天功德有不具持佛禁戒者。<a id="a-9R"></a>长在三涂。<a id="a-9S"></a>是故我等不能出家我复问言。<a id="a-9T"></a>汝等何故不发菩提心。<a id="a-9U"></a>彼言。<a id="a-9V"></a>若能以一切阎浮提与我等者。<a id="a-9W"></a>当发阿耨多罗三藐三菩提心。<a id="a-9X"></a>善男子。<a id="a-9Y"></a>我闻语已。<a id="a-9Z"></a>甚大欢喜而自思惟我已令一切阎浮提人住三归依劝八圣分斋。<a id="a-9a"></a>又劝三乘。<a id="a-9b"></a>我今应分此阎浮提为六分。<a id="a-9c"></a>持与六子劝以菩提。<a id="a-9d"></a>我宜出家具修梵行。<a id="a-9e"></a>寻如所思分一切阎浮提。<a id="a-9f"></a>而作六分与诸子等。<a id="a-9g"></a>我即出家具修梵行。<a id="a-9h"></a>彼阎浮提六王不相和顺。<a id="a-9i"></a>斗诤怨嫉疫气流行。<a id="a-9j"></a>兴兵交战各不自宁。<a id="a-9k"></a>普令阎浮提极大饥馑。<a id="a-9l"></a>天不降雨五谷不成。<a id="a-9m"></a>树木不生华叶果实。<a id="a-9n"></a>及诸草药亦复不生。<a id="a-9o"></a>人民鸟兽饥渴身然苦逼难堪。<a id="a-9p"></a>我即思惟今正是时。<a id="a-9q"></a>应以身施自身血肉充足众生。<a id="a-9r"></a>舍床而去往诣中国上障水山上。<a id="a-9s"></a>立誓愿言。</p>
  <p id="a9t">如我今者舍身命　　但因悲念不为天</p>
  <p id="a9u">为利世人及诸天　　令成肉山给众生</p>
  <p id="a9v">如我舍身受妙色　　不求释梵及魔王</p>
  <p id="a9w">为益世人及诸天　　令我肉血成弥楼</p>
  <p id="a9x">听我人天龙夜叉　　有在于此山树神</p>
  <p id="a9y">我因众生起怜愍　　以身血肉济群臣</p>
  <p id="a9z">我立愿时。<a id="a-A0"></a>阿须罗宫皆悉大动地极肃震。<a id="a-A1"></a>弥楼倾摇海水波踊。<a id="a-A2"></a>天及诸神皆悉悲泣。<a id="a-A3"></a>我时即从障水山上便自投下。<a id="a-A4"></a>以本愿故即成肉山。<a id="a-A5"></a>高一由旬。<a id="a-A6"></a>纵广正等亦一由旬。<a id="a-A7"></a>人民鸟兽来食血肉。<a id="a-A8"></a>以本愿故昼夜生长。<a id="a-A9"></a>渐渐乃至高千由旬。<a id="a-AA"></a>纵广正等亦千由旬。<a id="a-AB"></a>周匝四边皆有人头悉具发爪眼耳鼻舌口齿悉备。<a id="a-AC"></a>彼诸人头高声唱言。<a id="a-AD"></a>咄汝众生各随所欲。<a id="a-AE"></a>恣意取之食肉饮血。<a id="a-AF"></a>若眼耳鼻舌口齿发随汝所欲身得充满从意所求。<a id="a-AG"></a>若发阿耨多罗三藐三菩提心若声闻乘若辟支佛乘。<a id="a-AH"></a>此是汝等养身之具卒未便尽不与汝等作信施罪。<a id="a-AI"></a>又令汝等命不速尽。<a id="a-AJ"></a>其解脱慧众生。<a id="a-AK"></a>有发声闻乘心。<a id="a-AL"></a>有发辟支佛乘。<a id="a-AM"></a>有发阿耨多罗三藐三菩提心。<a id="a-AN"></a>有求人天福心。<a id="a-AO"></a>食肉饮血有取眼者。<a id="a-AP"></a>有取耳有取鼻。<a id="a-AQ"></a>有取唇有取齿有取舌者。<a id="a-AR"></a>以本愿故寻即还复。<a id="a-AS"></a>不尽不减乃至十千年。<a id="a-AT"></a>以身肉血充满一切阎浮提人夜叉及诸鸟兽。<a id="a-AU"></a>于十千年中施眼如恒河沙。<a id="a-AV"></a>施血犹四大海。<a id="a-AW"></a>施己身肉若千须弥。<a id="a-AX"></a>以舌施人如铁围山。<a id="a-AY"></a>以身施与中弥楼等。<a id="a-AZ"></a>施鼻犹若大弥楼山。<a id="a-Aa"></a>我以齿施如耆阇崛山。<a id="a-Ab"></a>我身肉施遍娑诃刹。<a id="a-Ac"></a>善男子。<a id="a-Ad"></a>观我于十千年中以一身命如是无量无边阿僧祇施。<a id="a-Ae"></a>以是充满无量无边阿僧祇众生。<a id="a-Af"></a>无一念顷而生悔心我即于彼立如是愿。<a id="a-Ag"></a>若我得成阿耨多罗三藐三菩提意如是满者。<a id="a-Ah"></a>如我于此一天下中自身血肉充足一切。<a id="a-Ai"></a>令我如是于恒河沙数千年中。<a id="a-Aj"></a>于此无尘弥楼厌佛刹一切方中。<a id="a-Ak"></a>我以如是身。<a id="a-Al"></a>于一一方满十千年。<a id="a-Am"></a>以身血肉皮肤眼耳鼻舌唇齿及发。<a id="a-An"></a>充满众生劝以三乘。<a id="a-Ao"></a>若人夜叉罗刹及诸畜生有四大者。<a id="a-Ap"></a>啖肉饮血乃至饿鬼。<a id="a-Aq"></a>我当充足于彼一切。<a id="a-Ar"></a>如我一佛刹中以身血肉济诸众生。<a id="a-As"></a>如是普于十方恒河沙数五浊佛土中。<a id="a-At"></a>以身血肉眼乃至舌充彼众生。<a id="a-Au"></a>以如是身恒河沙数大劫之中以己身命充足于彼诸佛土中一切众生。<a id="a-Av"></a>若我是愿意不满者。<a id="a-Aw"></a>令我永已不见十方余世界中已转法轮现在住世说法诸佛世尊。<a id="a-Ax"></a>我不成阿耨多罗三藐三菩提。<a id="a-Ay"></a>使我于生死中不闻佛声法声僧声波罗蜜声力声无畏声。<a id="a-Az"></a>使我于生死中乃至不闻善声。<a id="a-B0"></a>若我自身施与充足一切众生。<a id="a-B1"></a>如是愿不满者。<a id="a-B2"></a>使我常处阿鼻地狱。<a id="a-B3"></a>若我求愿如是得满。<a id="a-B4"></a>如我于此一佛刹土。<a id="a-B5"></a>一一方中以己肉血如是充足一切众生。<a id="a-B6"></a>亦于十方恒河沙数余佛土中。<a id="a-B7"></a>以身肉血充足众生。<a id="a-B8"></a>善男子。<a id="a-B9"></a>观如来所行身施檀波罗蜜相续眼施。<a id="a-BA"></a>积满阎浮提至三十三天际。<a id="a-BB"></a>善男子。<a id="a-BC"></a>此如来略说身施檀波罗蜜。</p>
  <p data-pb></p>
  <h2 id="aBD">宝施品第二十五</h2>
  <p id="aBE">次善男子。<a id="a-BF"></a>从彼已后亿无量劫时。<a id="a-BG"></a>此佛刹名月明。<a id="a-BH"></a>亦复五浊。<a id="a-BI"></a>我于此阎浮提为强力转轮王名灯明。<a id="a-BJ"></a>以如是善劝化阎浮提一切众生如前所说。<a id="a-BK"></a>我时出游观园。<a id="a-BL"></a>见有一人反缚两臂极为急切。<a id="a-BM"></a>即问诸臣。<a id="a-BN"></a>此人何罪。<a id="a-BO"></a>诸臣答言。<a id="a-BP"></a>此犯王法敢是天民。<a id="a-BQ"></a>岁由常课六分税一。<a id="a-BR"></a>此人违命。<a id="a-BS"></a>又居王境种殖自济。<a id="a-BT"></a>赋税不顺。<a id="a-BU"></a>是以系身。<a id="a-BV"></a>即告诸臣。<a id="a-BW"></a>速放斯人。<a id="a-BX"></a>储粮苏油勿苦索之。<a id="a-BY"></a>臣答王言。<a id="a-BZ"></a>终无有人能以善心输王诸物。<a id="a-Ba"></a>所可日日给王夫人及诸眷属。<a id="a-Bb"></a>厨供所须皆从民出。<a id="a-Bc"></a>自非王力终不可得。<a id="a-Bd"></a>未有一人好心与者我时愁忧却自思惟。<a id="a-Be"></a>此一切阎浮提王位今当付谁。<a id="a-Bf"></a>时我有子五百人皆劝以菩提。<a id="a-Bg"></a>我即分此阎浮提为五百分用与诸子。<a id="a-Bh"></a>即舍诣林求仙梵行。<a id="a-Bi"></a>南近大海忧昙波罗林中坐禅。<a id="a-Bj"></a>食果草根用济身命。<a id="a-Bk"></a>渐渐不久得具五通。<a id="a-Bl"></a>尔时阎浮提有五百商人。<a id="a-Bm"></a>入海采宝获众宝聚。<a id="a-Bn"></a>其中商主名宿王。<a id="a-Bo"></a>以福力故得如意摩尼。<a id="a-Bp"></a>从彼宝洲多取众珍宝及与摩尼。<a id="a-Bq"></a>始发引时海水波涌。<a id="a-Br"></a>诸龙恼乱海神啼泣。<a id="a-Bs"></a>中有龙仙名马藏实是菩萨。<a id="a-Bt"></a>以本愿故生于其中。<a id="a-Bu"></a>彼摩诃萨拥护商客。<a id="a-Bv"></a>安隐度海自还所住。<a id="a-Bw"></a>随彼商客有恶罗刹。<a id="a-Bx"></a>恒逐于后伺求其便。<a id="a-By"></a>彼于昼日放暴风雨。<a id="a-Bz"></a>使诸商人迷失迳路不知所趣极甚恐怖。<a id="a-C0"></a>发大音声啼[口*睪]悲泣。<a id="a-C1"></a>求诸天神风神水神。<a id="a-C2"></a>乃至称唤父母所爱儿息。<a id="a-C3"></a>尔时我以天耳闻彼音声即往慰喻。<a id="a-C4"></a>汝等商人勿得恐怖我当示导汝等迳路。<a id="a-C5"></a>令汝安隐至阎浮提。<a id="a-C6"></a>我即以缯而自缠手内着油中以火然之。<a id="a-C7"></a>发至诚言。<a id="a-C8"></a>我于林中三十六年游四梵处。<a id="a-C9"></a>为益众生故食众果实及诸草根。<a id="a-CA"></a>既化八万四千龙夜叉。<a id="a-CB"></a>令住不退转阿耨多罗三藐三菩提。<a id="a-CC"></a>以是善根业报令我手然。<a id="a-CD"></a>使此商人得道安隐至阎浮提。<a id="a-CE"></a>如是手然经七日七夜。<a id="a-CF"></a>彼诸商人安隐还到于阎浮提。<a id="a-CG"></a>我于彼时即自立愿。<a id="a-CH"></a>如此阎浮提乏诸珍宝。<a id="a-CI"></a>若我得成阿耨多罗三藐三菩提是意满者。<a id="a-CJ"></a>令我得为商主采如意珠。<a id="a-CK"></a>于一一方七返雨种种众宝之雨于此佛土一切方中。<a id="a-CL"></a>如是于十方恒河沙数五浊空佛土中。<a id="a-CM"></a>如前所说。<a id="a-CN"></a>我如是意皆已得满。<a id="a-CO"></a>于恒河沙数大劫中为无上商主。<a id="a-CP"></a>于恒河沙数五浊空佛土中雨于众宝。<a id="a-CQ"></a>一一方中七返雨种种众宝之雨。<a id="a-CR"></a>以如是随意充足无量阿僧祇众生令住三乘。<a id="a-CS"></a>善男子。<a id="a-CT"></a>汝观如来宝施善根相好果报。</p>
  <h2 id="aCU">医方施品第二十六</h2>
  <p id="aCV">复次善男子。<a id="a-CW"></a>竟无量劫时此佛土名日曚昧。<a id="a-CX"></a>劫名喜悦。<a id="a-CY"></a>亦复五浊。<a id="a-CZ"></a>五万岁世人中。<a id="a-Ca"></a>我以本愿故。<a id="a-Cb"></a>于此阎浮提为婆罗门名曰鬘香。<a id="a-Cc"></a>通四鞞陀。<a id="a-Cd"></a>尔时众生常见极重乐怨嫉好斗诤。<a id="a-Ce"></a>我以勇猛力为众生说法。<a id="a-Cf"></a>示阴如怨入如空聚因缘相续生灭。<a id="a-Cg"></a>现阿那波那念思惟。<a id="a-Ch"></a>劝发阿耨多罗三藐三菩提心。<a id="a-Ci"></a>善根回向皆悉住中。<a id="a-Cj"></a>我自得五通。<a id="a-Ck"></a>尔时无量阿僧祇众生。<a id="a-Cl"></a>以我教授亦得五通。<a id="a-Cm"></a>如是无量阿僧祇众生。<a id="a-Cn"></a>舍诸怨嫉种种斗诤。<a id="a-Co"></a>往诣园林食众果实及诸草根坐禅思惟。<a id="a-Cp"></a>游四梵处日夜无诤。<a id="a-Cq"></a>劫欲尽时堪受供人满阎浮提。<a id="a-Cr"></a>以是灭除斗诤怨嫉非时风雨。<a id="a-Cs"></a>地生五谷皆悉香美食增气力。<a id="a-Ct"></a>以劫恶故众生种种诸病所困。<a id="a-Cu"></a>我即思惟。<a id="a-Cv"></a>若我不能除此众生诸疾病者。<a id="a-Cw"></a>令我不逮阿耨多罗三藐三菩提。<a id="a-Cx"></a>不能得除众生结病。<a id="a-Cy"></a>我当以何方便除众生病。<a id="a-Cz"></a>复生是念。<a id="a-D0"></a>我宜集释梵护世诸余天仙龙仙夜叉仙人仙。<a id="a-D1"></a>为饶益众生故造现方药。<a id="a-D2"></a>我即以神足往告释梵护世天仙龙仙夜叉仙人仙。<a id="a-D3"></a>有山名亿迦毗罗钵帝。<a id="a-D4"></a>来集其上顶石鞞陀遮罗迦大医之处。<a id="a-D5"></a>于中造说治风水火诸大病方。<a id="a-D6"></a>令无量阿僧祇众生病尽除灭。<a id="a-D7"></a>我于其中立愿如是。<a id="a-D8"></a>我今以此慧照明无量阿僧祇众生。<a id="a-D9"></a>令住三乘闭恶趣门。<a id="a-DA"></a>置天道中灭除众病。<a id="a-DB"></a>如是为无量阿僧祇众生。<a id="a-DC"></a>而作慧明置安隐乐。<a id="a-DD"></a>以是善根业报愿我是意得满。<a id="a-DE"></a>如此一方闭无量阿僧祇众生恶趣门置天道中。<a id="a-DF"></a>为疾病故。<a id="a-DG"></a>集诸天众仙众夜叉众龙众。<a id="a-DH"></a>为众生故集鞞陀遮罗迦山顶众医集处。<a id="a-DI"></a>说除众病平健方药。<a id="a-DJ"></a>如是曚昧佛土一切方中。<a id="a-DK"></a>作如是丈夫行。<a id="a-DL"></a>安置众生于天道中。<a id="a-DM"></a>如是集天龙夜叉人仙。<a id="a-DN"></a>为众生故造说种种咒术。<a id="a-DO"></a>如此曚昧佛土当于十方恒河沙数五浊空佛土中。<a id="a-DP"></a>作如是丈夫行。<a id="a-DQ"></a>令众生得住三乘安置天道。<a id="a-DR"></a>现诸种种咒术。<a id="a-DS"></a>于世除众疾病。<a id="a-DT"></a>善男子。<a id="a-DU"></a>我以如是满无上意。<a id="a-DV"></a>又复于此曚昧佛土一切方中。<a id="a-DW"></a>作如是丈夫行。<a id="a-DX"></a>如所立愿亦以无上。<a id="a-DY"></a>于十方恒河沙数五浊空佛土。<a id="a-DZ"></a>一一佛刹一切方中。<a id="a-Da"></a>作如是丈夫行。<a id="a-Db"></a>如我本所立愿。<a id="a-Dc"></a>善男子。<a id="a-Dd"></a>观如来胜慧行菩提行。<a id="a-De"></a>是如来三善护持善根种。</p>
 </body>
</html>