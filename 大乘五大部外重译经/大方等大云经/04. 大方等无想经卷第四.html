<!doctype html>
<html id="z3IBTpOQ8" data-ver="1078">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘五大部外重译经">
  <meta period="北凉">
 </head>
 <body>
  <h1 id="a1">大方等无想经卷第四</h1>
  <h2 id="a2">大云初分增长健度第三十七之二</h2>
  <p id="a3">尔时大云密藏菩萨白佛言。<a id="a-4"></a>世尊。<a id="a-5"></a>唯愿如来。<a id="a-6"></a>为未来世薄福德众生。<a id="a-7"></a>演说如是深进大海水潮三昧。<a id="a-8"></a>佛言。<a id="a-9"></a>善男子。<a id="a-A"></a>汝今不应作如是言。<a id="a-B"></a>何以故。<a id="a-C"></a>佛出世难。<a id="a-D"></a>此大云经闻者亦难。<a id="a-E"></a>若有书写受持读诵一句一字亦复难得。<a id="a-F"></a>云何偏为未来之人。<a id="a-G"></a>吾当普为三世众生广开分别。<a id="a-H"></a>善男子。<a id="a-I"></a>我以未来薄福众生罪根深重。<a id="a-J"></a>是故唱言此经当于未来流布。<a id="a-K"></a>善男子。<a id="a-L"></a>未来之世若能于此大云经中。<a id="a-M"></a>信心不疑读诵一偈。<a id="a-N"></a>如是之人甚为难得。<a id="a-O"></a>世尊。<a id="a-P"></a>如来何故作如是言。<a id="a-Q"></a>善男子。<a id="a-R"></a>我亦不独为未来说。<a id="a-S"></a>何故而生如是疑心。<a id="a-T"></a>若有能听如来所说一偈一句。<a id="a-U"></a>不生疑心。<a id="a-V"></a>于三世中亦复难得。<a id="a-W"></a>何以故。<a id="a-X"></a>三世众生难得三昧陀罗尼门知恩报恩。<a id="a-Y"></a>未来众生不知恩分不能报恩。<a id="a-Z"></a>不知恩故信心难得。<a id="a-a"></a>信难得故是故我言为未来世说此经典。<a id="a-b"></a>若能读诵受持是经一偈一句是人难得。<a id="a-c"></a>未来众生薄福罪重。<a id="a-d"></a>是故复言为未来世说此经典。<a id="a-e"></a>大云密藏菩萨言。<a id="a-f"></a>世尊。<a id="a-g"></a>若有菩萨安住如是深进大海水潮三昧。<a id="a-h"></a>成就无量无边功德。<a id="a-i"></a>非是声闻缘觉所知。<a id="a-j"></a>佛言。<a id="a-k"></a>善哉善哉。<a id="a-l"></a>善男子。<a id="a-m"></a>住是三昧诸菩萨等深不可测。<a id="a-n"></a>譬如大海众流所归不可量数。<a id="a-o"></a>善男子。<a id="a-p"></a>如是大海犹可量数。<a id="a-q"></a>而诸菩萨不可量数。<a id="a-r"></a>何以故。<a id="a-s"></a>安住如是深三昧故。</p>
  <p id="at">复次善男子。<a id="a-u"></a>若有菩萨住是三昧。<a id="a-v"></a>能以足指一毛。<a id="a-w"></a>举此恒河沙等三千大千诸大世界。<a id="a-x"></a>高至上方无量世界。<a id="a-y"></a>令诸众生无有怖畏往反之想。<a id="a-z"></a>而今他方一切悉见为化度故。<a id="a-10"></a>乃至十方亦复如是。<a id="a-11"></a>世尊。<a id="a-12"></a>如是三昧乃为无量无边功德之所成就。<a id="a-13"></a>是故佛说普为三世。<a id="a-14"></a>善男子。<a id="a-15"></a>善哉善哉。<a id="a-16"></a>实如所言。<a id="a-17"></a>善男子。<a id="a-18"></a>譬如大海总摄一切诸河泉流。<a id="a-19"></a>此大云经亦复如是。<a id="a-1A"></a>总摄一切无量经典。<a id="a-1B"></a>复次善男子。<a id="a-1C"></a>若诸经典有如是等无著三昧。<a id="a-1D"></a>当知彼经已为摄在此经典中。<a id="a-1E"></a>一切声闻辟支佛等所得三昧。<a id="a-1F"></a>比此三昧不可为喻。<a id="a-1G"></a>何以故。<a id="a-1H"></a>声闻缘觉无常无我无乐无净。<a id="a-1I"></a>无著三昧广开如来常乐我净无有变易。<a id="a-1J"></a>是故此二不得相喻。<a id="a-1K"></a>善男子。<a id="a-1L"></a>若闻如来常不变易信心清净。<a id="a-1M"></a>当知是人得阿耨多罗三藐三菩提心修菩提道。<a id="a-1N"></a>善男子。<a id="a-1O"></a>若男若女欲得常住无有变易。<a id="a-1P"></a>应当受持读诵书写演说是经。<a id="a-1Q"></a>若能如是受持演说是经典者。<a id="a-1R"></a>当知是人不久当得阿耨多罗三藐三菩提。<a id="a-1S"></a>若有人闻如来常住无有变易心生疑怖。<a id="a-1T"></a>当知是人不见如来真实之相。<a id="a-1U"></a>真实相者。<a id="a-1V"></a>所谓如来常恒不变湛然安住。<a id="a-1W"></a>是故闻者不应疑怖。<a id="a-1X"></a>应当受持广为人说。<a id="a-1Y"></a>如是说者。<a id="a-1Z"></a>当知佛法常住无灭。<a id="a-1a"></a>善男子。<a id="a-1b"></a>如一切众生迹入象迹中。<a id="a-1c"></a>一切三昧亦复如是入此经中。<a id="a-1d"></a>善男子。<a id="a-1e"></a>如阎浮提一切山河丛林树木。<a id="a-1f"></a>及四天下山河树木日月星宿。<a id="a-1g"></a>悉皆入于三千大千世界之中。<a id="a-1h"></a>一切凡夫声闻缘觉诸佛菩萨所有功德。<a id="a-1i"></a>禅定三昧亦复如是。<a id="a-1j"></a>皆悉入此大云经中。<a id="a-1k"></a>若有众生能于一念。<a id="a-1l"></a>念诸如来常住不变。<a id="a-1m"></a>当知即得阿耨多罗三藐三菩提。<a id="a-1n"></a>善男子。<a id="a-1o"></a>譬如秋月无诸云雾。<a id="a-1p"></a>虚空清净日初出时。<a id="a-1q"></a>光明端严人所爱乐。<a id="a-1r"></a>除破一切幽闇黑冥。<a id="a-1s"></a>是大云经亦复如是。<a id="a-1t"></a>演出如来常恒不变猛盛之日。<a id="a-1u"></a>处在清净密语虚空。<a id="a-1v"></a>破除众生无常无我无乐无净一切暗障。<a id="a-1w"></a>端严爱乐者。<a id="a-1x"></a>喻于如来终不毕竟入于涅槃。</p>
  <p id="a1y">复次善男子。<a id="a-1z"></a>譬如有人身轻行疾喻四风王。<a id="a-20"></a>寿命满足天数千年。<a id="a-21"></a>飞行周游十方世界。<a id="a-22"></a>遍已还到本所住处。<a id="a-23"></a>如是行处满中七宝。<a id="a-24"></a>并以己身供养三宝。<a id="a-25"></a>复满无数千年之中。<a id="a-26"></a>善男子。<a id="a-27"></a>如是福德可数量不。<a id="a-28"></a>不也世尊。<a id="a-29"></a>善男子。<a id="a-2A"></a>如是福德不比有人一念之中。<a id="a-2B"></a>念如来常法僧不灭。<a id="a-2C"></a>善男子。<a id="a-2D"></a>若复有人为利养故为恐怖故为亲近故。<a id="a-2E"></a>演说如来常恒不变一字一句。<a id="a-2F"></a>所得福德比前功德。<a id="a-2G"></a>百分不及一分。<a id="a-2H"></a>千分百千万分。<a id="a-2I"></a>乃至算数譬喻所不能及。<a id="a-2J"></a>善男子。<a id="a-2K"></a>譬如药树。<a id="a-2L"></a>若有众生取枝取茎取叶取华取果取皮。<a id="a-2M"></a>是树亦不生念取枝莫取茎。<a id="a-2N"></a>取茎莫取叶。<a id="a-2O"></a>取叶莫取华。<a id="a-2P"></a>取华莫取果。<a id="a-2Q"></a>取果莫取皮。<a id="a-2R"></a>而令一切众病除愈。<a id="a-2S"></a>随上中下众生所用。<a id="a-2T"></a>若以合水若以合苏。<a id="a-2U"></a>若末若丸若涂若服。<a id="a-2V"></a>悉能愈病。<a id="a-2W"></a>是大云经亦复如是。<a id="a-2X"></a>不观众生若举一偈若半偈。<a id="a-2Y"></a>一名一义一句半句。<a id="a-2Z"></a>信受二字言如来常。<a id="a-2a"></a>亦不观察众生有修深进大海水潮三昧。<a id="a-2b"></a>大慈大悲及不修行。<a id="a-2c"></a>悉能令断三恶道病。<a id="a-2d"></a>如来亦不观察众生取一偈不取半偈。<a id="a-2e"></a>取半偈不取名。<a id="a-2f"></a>取名不取义。<a id="a-2g"></a>取义不取句。<a id="a-2h"></a>取句不取半句。<a id="a-2i"></a>取半句乃至二字。<a id="a-2j"></a>皆悉能令四部之众离三恶道。<a id="a-2k"></a>善男子。<a id="a-2l"></a>未来之人不修身不修戒不修心不修慧。<a id="a-2m"></a>轻笑贱慢为求过失及以利养。<a id="a-2n"></a>少多读诵书写听受。<a id="a-2o"></a>亦得远离无量恶。<a id="a-2p"></a>业。<a id="a-2q"></a>永断贪欲恚痴等病。<a id="a-2r"></a>善男子。<a id="a-2s"></a>如日出时能消冰雪。<a id="a-2t"></a>是大云经亦复如是。<a id="a-2u"></a>说如来常。<a id="a-2v"></a>能消一切无常冰雪。<a id="a-2w"></a>复次善男子。<a id="a-2x"></a>譬如虚空猛风起时吹众生身入诸毛孔。<a id="a-2y"></a>能令热病一切除愈身得清凉。<a id="a-2z"></a>虚空者喻大云经。<a id="a-30"></a>猛风起者喻如来常。<a id="a-31"></a>风入毛孔者喻诸众生悉有佛性。<a id="a-32"></a>除热病者喻断声闻辟支佛心。<a id="a-33"></a>复次善男子。<a id="a-34"></a>若有人能读诵受持如是经典。<a id="a-35"></a>终不为于须陀洹果。<a id="a-36"></a>护持禁戒终不为向斯陀含得斯陀含。<a id="a-37"></a>向阿那含得阿那含。<a id="a-38"></a>向阿罗汉得阿罗汉。<a id="a-39"></a>护持禁戒若为向佛取无上果。<a id="a-3A"></a>是则名为真持禁戒。<a id="a-3B"></a>非为三十二相八十种好护持禁戒。<a id="a-3C"></a>若为如来不可思议乃名护戒。<a id="a-3D"></a>如来非为住心修集无量三昧。<a id="a-3E"></a>亦复不为住心修集与诸佛等。<a id="a-3F"></a>亦复不为住心修集无量因果。<a id="a-3G"></a>不为住心修集诸佛无量功德。<a id="a-3H"></a>如来住于无所住者。<a id="a-3I"></a>是为实相。<a id="a-3J"></a>若欺如来无上印者。<a id="a-3K"></a>不名护戒。<a id="a-3L"></a>若言如来为是印故。<a id="a-3M"></a>名护戒者。<a id="a-3N"></a>汝于此中慎勿生疑。<a id="a-3O"></a>如来无相故名为护戒。<a id="a-3P"></a>若言如来为于相故名护戒者。<a id="a-3Q"></a>亦勿生疑。<a id="a-3R"></a>如来无种好故名为护戒。<a id="a-3S"></a>若言如来为种好故名持戒者。<a id="a-3T"></a>亦勿生疑。<a id="a-3U"></a>如来非神通因缘故名为护戒。<a id="a-3V"></a>如来非密藏故名为护戒。<a id="a-3W"></a>如来非无上福田故名为护戒。<a id="a-3X"></a>如来非为如来藏故名为护戒。<a id="a-3Y"></a>如来为断一切众生生老病死众苦逼切名为护戒。<a id="a-3Z"></a>为欲安乐诸众生故名为护戒。<a id="a-3a"></a>为断众生生死缚故名为护戒。<a id="a-3b"></a>为令众生专向无上菩提道故名为护戒。<a id="a-3c"></a>为诸众生得阿耨多罗三藐三菩提故名为护戒。<a id="a-3d"></a>欲为众生转法轮故名为护戒。<a id="a-3e"></a>为令众生一切皆得圣僧名故名为护戒。<a id="a-3f"></a>为令众生不断如来圣。<a id="a-3g"></a>种姓故名为护戒。<a id="a-3h"></a>为令众生一切不断法僧种故名为护戒。<a id="a-3i"></a>为令众生一切悉得三昧禅定智慧解脱故名为护戒。<a id="a-3j"></a>为令众生悉得净戒具足无缺故名为护戒。<a id="a-3k"></a>如来无戒故名护戒。<a id="a-3l"></a>断一切戒故名护戒。<a id="a-3m"></a>如来非有此戒故名护戒。<a id="a-3n"></a>非无此戒故名护戒。</p>
  <p id="a3o">尔时大云密藏菩萨摩诃萨白佛言。<a id="a-3p"></a>世尊。<a id="a-3q"></a>若言如来不护戒者。<a id="a-3r"></a>其义云何。<a id="a-3s"></a>若复有言菩萨住是深进大海水潮三昧不护戒者。<a id="a-3t"></a>其义云何。<a id="a-3u"></a>如来非为无上印故名护戒者。<a id="a-3v"></a>义复云何。<a id="a-3w"></a>佛言。<a id="a-3x"></a>善男子。<a id="a-3y"></a>菩萨摩诃萨自从住是三昧已来。<a id="a-3z"></a>初不曾住有为法中。<a id="a-40"></a>具足成就一切佛法。<a id="a-41"></a>何以故。<a id="a-42"></a>如是三昧悉已摄取一切佛法故。<a id="a-43"></a>善男子。<a id="a-44"></a>如大宝聚有青琉璃其色清净。<a id="a-45"></a>人见之者不生疑心。<a id="a-46"></a>菩萨摩诃萨从得住是三昧已来。<a id="a-47"></a>即见佛性了了无疑。<a id="a-48"></a>何以故。<a id="a-49"></a>见了了故若有疑者无有是处。<a id="a-4A"></a>如来境界不可思议。<a id="a-4B"></a>善男子。<a id="a-4C"></a>菩萨住是三昧已。<a id="a-4D"></a>成就具足诸佛功德。<a id="a-4E"></a>世尊。<a id="a-4F"></a>菩萨摩诃萨住是三昧得毕竟不。<a id="a-4G"></a>善男子。<a id="a-4H"></a>汝不应言如是菩萨得毕竟不。<a id="a-4I"></a>何以故。<a id="a-4J"></a>若一切众生得是三昧。<a id="a-4K"></a>悉成阿耨多罗三藐三菩提尽毕竟已。<a id="a-4L"></a>然后乃当问是菩萨得毕竟不。<a id="a-4M"></a>世尊。<a id="a-4N"></a>如是三昧甚为希有。<a id="a-4O"></a>若诸众生不得闻受甚可怜愍。<a id="a-4P"></a>若得闻者当知是人得大饶益。<a id="a-4Q"></a>佛言。<a id="a-4R"></a>善哉善哉。<a id="a-4S"></a>若有闻是三昧名者。<a id="a-4T"></a>当知是人人中之上。<a id="a-4U"></a>譬如族姓端正王子。<a id="a-4V"></a>威猛勇健心无悭吝。<a id="a-4W"></a>持戒清净无可讥呵。<a id="a-4X"></a>人所乐见眷属敬念。<a id="a-4Y"></a>统领国土人民归顺。<a id="a-4Z"></a>菩萨摩诃萨住是三昧。<a id="a-4a"></a>亦复如是。<a id="a-4b"></a>皆悉成就诸佛功德。<a id="a-4c"></a>善男子。<a id="a-4d"></a>如旃陀罗终不作王。<a id="a-4e"></a>若作王者无有是处。<a id="a-4f"></a>何以故。<a id="a-4g"></a>诸上族等所蚩笑故。<a id="a-4h"></a>若有众生不能受持读诵书写如是三昧。<a id="a-4i"></a>欲得成就诸佛所有微妙功德。<a id="a-4j"></a>亦无是处。<a id="a-4k"></a>何以故。<a id="a-4l"></a>当为一切诸菩萨等所蚩笑故。<a id="a-4m"></a>善男子。<a id="a-4n"></a>汝今观是安住三昧诸菩萨等。<a id="a-4o"></a>能知如来常恒不变。<a id="a-4p"></a>若有不能住是三昧。<a id="a-4q"></a>则不能知如来常恒无有变易。<a id="a-4r"></a>菩萨摩诃萨为众生故。<a id="a-4s"></a>受持读诵如是三昧。<a id="a-4t"></a>则得具足檀波罗蜜。<a id="a-4u"></a>何以故。<a id="a-4v"></a>如是菩萨见有求索头目髓脑支节手足国城妻子奴婢仆从象马七珍。<a id="a-4w"></a>则能随彼种种给施。<a id="a-4x"></a>尚以身施况复外宝。<a id="a-4y"></a>施时欢喜施已无悔。<a id="a-4z"></a>于阿耨多罗三藐三菩提。<a id="a-50"></a>若得不得心无疑虑。<a id="a-51"></a>终不为报而行布施若言为报行布施者无有是处。<a id="a-52"></a>不为贪故而行布施。<a id="a-53"></a>为怜愍故而行惠施。<a id="a-54"></a>为如来常故为护法故。<a id="a-55"></a>为欲具足檀波罗蜜。<a id="a-56"></a>演说如来常恒不变故行惠施。</p>
  <p id="a57">复次善男子。<a id="a-58"></a>菩萨摩诃萨住是三昧已。<a id="a-59"></a>则能少知一切众生悉有佛性。<a id="a-5A"></a>如来常恒无有变易。<a id="a-5B"></a>住是三昧菩萨摩诃萨常作是观。<a id="a-5C"></a>我今此身空无所有。<a id="a-5D"></a>已得无上大利益事。<a id="a-5E"></a>我今以此支节手足头目髓脑肌皮血肉。<a id="a-5F"></a>布施于人未来当得阿耨多罗三藐三菩提。<a id="a-5G"></a>世尊。<a id="a-5H"></a>菩萨摩诃萨住是三昧。<a id="a-5I"></a>云何而作如是观身。<a id="a-5J"></a>善男子。<a id="a-5K"></a>是菩萨摩诃萨不见是身去来坐卧犹如空瓶。<a id="a-5L"></a>是故菩萨观身空寂血肉骨髓名为空身。<a id="a-5M"></a>住是三昧诸菩萨等。<a id="a-5N"></a>得非血肉骨髓之身。<a id="a-5O"></a>成就法身不名食身。<a id="a-5P"></a>世尊。<a id="a-5Q"></a>如来法身不名食身。<a id="a-5R"></a>其义云何。<a id="a-5S"></a>法身无像不可睹见。<a id="a-5T"></a>云何而得教化众生。<a id="a-5U"></a>如来常于诸经中说。<a id="a-5V"></a>如鸟飞空无有足迹。<a id="a-5W"></a>如来法身亦复如是。<a id="a-5X"></a>无有去来无转无说不可破坏。</p>
  <p id="a5Y">佛言。<a id="a-5Z"></a>善男子。<a id="a-5a"></a>勿作是语。<a id="a-5b"></a>如来常所化众生身。<a id="a-5c"></a>是名化身。<a id="a-5d"></a>世尊。<a id="a-5e"></a>其义云何。<a id="a-5f"></a>世尊。<a id="a-5g"></a>如佛所说住是三昧则得法身。<a id="a-5h"></a>云何复言是变化身。<a id="a-5i"></a>如来法身。<a id="a-5j"></a>若为教化作杂食身。<a id="a-5k"></a>云何此身非虚妄耶。<a id="a-5l"></a>真法身者。<a id="a-5m"></a>云何复作杂食之身。<a id="a-5n"></a>若作 食身是义不然。<a id="a-5o"></a>佛言。<a id="a-5p"></a>止止勿作是语。<a id="a-5q"></a>住是三昧菩萨摩诃萨。<a id="a-5r"></a>若有化身是名幻身。<a id="a-5s"></a>世尊。<a id="a-5t"></a>何故颠倒以此非身而名为身。<a id="a-5u"></a>无物者名之为幻。<a id="a-5v"></a>若是幻身。<a id="a-5w"></a>云何而得不诳众生。<a id="a-5x"></a>佛言。<a id="a-5y"></a>善男子。<a id="a-5z"></a>莫作是观。<a id="a-60"></a>住是三昧菩萨摩诃萨无有住身。<a id="a-61"></a>虽无住身如药树王。<a id="a-62"></a>如草木瓦砾。<a id="a-63"></a>我身亦尔。<a id="a-64"></a>何以故。<a id="a-65"></a>我身无我无有我所。<a id="a-66"></a>无命无语无心无实无阴界入。<a id="a-67"></a>犹如药树能除众生一切病苦。<a id="a-68"></a>我身亦尔。<a id="a-69"></a>除灭众生无量病苦。<a id="a-6A"></a>何以故。<a id="a-6B"></a>身如幻故。<a id="a-6C"></a>复次善男子。<a id="a-6D"></a>譬如药树终不生念取叶莫取枝。<a id="a-6E"></a>菩萨摩诃萨亦复如是。<a id="a-6F"></a>终不生念取手莫取足。<a id="a-6G"></a>何以故。<a id="a-6H"></a>是三昧力故。<a id="a-6I"></a>亦能除断一切众生贪欲嗔恚愚痴等病。<a id="a-6J"></a>住是三昧菩萨摩诃萨。<a id="a-6K"></a>无内身无外身无内外身。<a id="a-6L"></a>无死生身得甘露身。<a id="a-6M"></a>甘露身故。<a id="a-6N"></a>能断众生贪欲嗔恚愚痴等病。<a id="a-6O"></a>复次善男子。<a id="a-6P"></a>住是三昧菩萨摩诃萨作变化身。<a id="a-6Q"></a>为断一切诸恶鸟兽及三恶道。<a id="a-6R"></a>犹如药树。<a id="a-6S"></a>若有人言诸恶鸟兽遇菩萨身到三恶道。<a id="a-6T"></a>无有是处。<a id="a-6U"></a>若言舍身转至人天见诸佛者。<a id="a-6V"></a>斯有是处。<a id="a-6W"></a>复次善男子。<a id="a-6X"></a>若言四众住是三昧。<a id="a-6Y"></a>则得亲近无量诸佛。<a id="a-6Z"></a>亦有是处。</p>
  <p id="a6a">复次善男子。<a id="a-6b"></a>比丘比丘尼优婆塞优婆夷。<a id="a-6c"></a>若欲修习是三昧者。<a id="a-6d"></a>先当思惟如来常恒无有变易佛法不灭。<a id="a-6e"></a>无有毕竟入涅槃者。<a id="a-6f"></a>复作是念。<a id="a-6g"></a>一切众生种种所须我当给施。<a id="a-6h"></a>若脚若手若头若目。<a id="a-6i"></a>为正法故悉舍所有。<a id="a-6j"></a>舍时欢乐舍已无悔。<a id="a-6k"></a>何以故。<a id="a-6l"></a>我此身者犹如药树。<a id="a-6m"></a>若能作是一念思惟。<a id="a-6n"></a>当知不久得是三昧。<a id="a-6o"></a>复次善男子。<a id="a-6p"></a>譬如骏马髦尾纤长。<a id="a-6q"></a>于十五日布萨之时。<a id="a-6r"></a>在大海中悲鸣三唱。<a id="a-6s"></a>谁欲度海谁欲度海。<a id="a-6t"></a>若有诸人乘其背者。<a id="a-6u"></a>及捉髦尾颈项首脚。<a id="a-6v"></a>悉得到于大海彼岸。<a id="a-6w"></a>是大云经亦复如是。<a id="a-6x"></a>若有人能受持读诵解说书写。<a id="a-6y"></a>乃至一句一字二字。<a id="a-6z"></a>一切皆度三恶彼岸永得解脱。<a id="a-70"></a>复次善男子。<a id="a-71"></a>比丘比丘尼优婆塞优婆夷。<a id="a-72"></a>若有得闻是三昧名。<a id="a-73"></a>生生常得转轮圣王帝释梵王。<a id="a-74"></a>终无退转常得亲近佛法圣众。<a id="a-75"></a>于菩提心坚固不动。<a id="a-76"></a>不舍大乘方等经典。<a id="a-77"></a>世尊。<a id="a-78"></a>云何菩萨摩诃萨住是三昧。<a id="a-79"></a>于一切法所见真正。<a id="a-7A"></a>佛言。<a id="a-7B"></a>善男子。<a id="a-7C"></a>若有成就是三昧者。<a id="a-7D"></a>见于如来无常无乐无我无净毕竟涅槃。<a id="a-7E"></a>则不得名所见真正。<a id="a-7F"></a>若见如来常乐我净终不毕竟入于涅槃。<a id="a-7G"></a>如是乃名所见真正。<a id="a-7H"></a>世尊。<a id="a-7I"></a>如佛所说若见如来常乐我净其义云何。<a id="a-7J"></a>善男子。<a id="a-7K"></a>常乐我净即是如来真实之性。<a id="a-7L"></a>世尊。<a id="a-7M"></a>若如是者。<a id="a-7N"></a>一切凡夫亦得成就如是实性。<a id="a-7O"></a>何以故。<a id="a-7P"></a>凡夫之人亦复计于常乐我净。<a id="a-7Q"></a>善男子。<a id="a-7R"></a>汝今不应作如是说。<a id="a-7S"></a>我言具是三昧菩萨。<a id="a-7T"></a>乃能见于常乐我净。<a id="a-7U"></a>不说凡夫所计颠倒常乐我净。<a id="a-7V"></a>世尊。<a id="a-7W"></a>如佛所说若见诸法无常无乐无我无净。<a id="a-7X"></a>是人则见上道下道得须陀洹果。<a id="a-7Y"></a>乃至得阿耨多罗三藐三菩提。<a id="a-7Z"></a>若见诸法常乐我净。<a id="a-7a"></a>则不能得须陀洹果。<a id="a-7b"></a>乃至阿耨多罗三藐三菩提。<a id="a-7c"></a>云何世尊言。<a id="a-7d"></a>菩萨成就是三昧已。<a id="a-7e"></a>则得见于常乐我净。<a id="a-7f"></a>又如佛言。<a id="a-7g"></a>真解脱者犹如虚空。<a id="a-7h"></a>如是解脱即是涅槃。<a id="a-7i"></a>云何如来说言涅槃常乐我净。<a id="a-7j"></a>一切众生亦如虚空。<a id="a-7k"></a>水月梦幻芭蕉云电。<a id="a-7l"></a>空无性相不得暂住。<a id="a-7m"></a>犹如画水随画随合。<a id="a-7n"></a>见觉无常无乐无我无净。<a id="a-7o"></a>见如是相则名真见。<a id="a-7p"></a>真见者得须陀洹果。<a id="a-7q"></a>乃至阿耨多罗三藐三菩提。<a id="a-7r"></a>云何如来说言菩萨成就是三昧。<a id="a-7s"></a>乃得见于常乐我净。<a id="a-7t"></a>如佛先说诸佛如来观一切法无常无乐无我无净。<a id="a-7u"></a>无有寿命士夫众生空无所有。<a id="a-7v"></a>是名诸法真实之性。<a id="a-7w"></a>今者复言见一切法常乐我净。<a id="a-7x"></a>是义云何。<a id="a-7y"></a>善男子。<a id="a-7z"></a>止止莫作是言。<a id="a-80"></a>善男子。<a id="a-81"></a>若有菩萨成就具足是三昧已。<a id="a-82"></a>则不复与诸法和合。<a id="a-83"></a>不和合故得名护戒修习三昧菩萨摩诃萨。<a id="a-84"></a>不见诸法断常之相。<a id="a-85"></a>不见断故不生喜悦。<a id="a-86"></a>不见常故不生忧戚。<a id="a-87"></a>为知法印不为护戒。<a id="a-88"></a>亦不得名修习三昧。<a id="a-89"></a>如来不着护戒毁戒常无常。<a id="a-8A"></a>觉不觉作不作。<a id="a-8B"></a>净不净空不空。<a id="a-8C"></a>戒非戒知非知。<a id="a-8D"></a>名非名取非取。<a id="a-8E"></a>怖非怖畏非畏。<a id="a-8F"></a>因非因灭非灭。<a id="a-8G"></a>菩提非菩提。<a id="a-8H"></a>解脱非解脱。<a id="a-8I"></a>涅槃非涅槃。<a id="a-8J"></a>一切诸法无有怖畏。<a id="a-8K"></a>为解脱故护持禁戒修习三昧。<a id="a-8L"></a>一切诸法无有退灭。<a id="a-8M"></a>菩萨知已其心甘乐。<a id="a-8N"></a>修是三昧为诸众生说。<a id="a-8O"></a>佛如来常恒不变正法不灭。<a id="a-8P"></a>是故护戒修习三昧。<a id="a-8Q"></a>复次善男子。<a id="a-8R"></a>若有欲得如是三昧。<a id="a-8S"></a>应当修习常想我想命想人想。<a id="a-8T"></a>习此想已则得成就具是三昧。<a id="a-8U"></a>若言不得无有是处。</p>
  <p id="a8V">世尊。<a id="a-8W"></a>如来或说无常无乐无我无净。<a id="a-8X"></a>或时复说常乐我净。<a id="a-8Y"></a>其义云何。<a id="a-8Z"></a>善男子。<a id="a-8a"></a>世俗之道。<a id="a-8b"></a>谬见诸法常乐我净。<a id="a-8c"></a>是故我说无常无我无乐无净。<a id="a-8d"></a>世尊。<a id="a-8e"></a>出世之法。<a id="a-8f"></a>颇复得有常乐我净不。<a id="a-8g"></a>善男子。<a id="a-8h"></a>若有菩萨住是三昧。<a id="a-8i"></a>欲说我时先说五事。<a id="a-8j"></a>何等为五。<a id="a-8k"></a>一者谷子。<a id="a-8l"></a>二者树子。<a id="a-8m"></a>三者肥味。<a id="a-8n"></a>四者伏藏。<a id="a-8o"></a>五者蛇蜕。<a id="a-8p"></a>善男子。<a id="a-8q"></a>如谷子者。<a id="a-8r"></a>芽时茎时叶时华时。<a id="a-8s"></a>名为无常。<a id="a-8t"></a>若收果实众生受用。<a id="a-8u"></a>则名为常。<a id="a-8v"></a>菩萨摩诃萨若未成就是三昧者。<a id="a-8w"></a>无常无我无乐无净若已成就则得名为常乐我净。<a id="a-8x"></a>未能度脱一切众生。<a id="a-8y"></a>名无常无我无乐无净。<a id="a-8z"></a>若能度脱则得名为常乐我净。<a id="a-90"></a>不能破坏一切邪见。<a id="a-91"></a>名无常无乐无我无净。<a id="a-92"></a>若能破坏则得名为常乐我净。<a id="a-93"></a>不能永断诸烦恼故。<a id="a-94"></a>名无常无乐无我无净。<a id="a-95"></a>若能永断是则名为常乐我净。<a id="a-96"></a>善男子。<a id="a-97"></a>是名谷子。<a id="a-98"></a>复次善男子。<a id="a-99"></a>如庵罗树未得果时。<a id="a-9A"></a>名无常无乐无我无净。<a id="a-9B"></a>若得果实众生受用。<a id="a-9C"></a>是则名为常乐我净。<a id="a-9D"></a>菩萨摩诃萨未得成就是三昧者。<a id="a-9E"></a>名无常无我无乐无净。<a id="a-9F"></a>若成就已则得名为常乐我净。<a id="a-9G"></a>未能度脱诸众生故。<a id="a-9H"></a>名无常无乐无我无净。<a id="a-9I"></a>若能度脱则得名为常乐我净。<a id="a-9J"></a>不能破坏一切邪见。<a id="a-9K"></a>名无常无乐无我无净。<a id="a-9L"></a>若能破坏则得名为常乐我净。<a id="a-9M"></a>不能永断诸烦恼故。<a id="a-9N"></a>名无常无乐无我无净。<a id="a-9O"></a>若能永断则得名为常乐我净。<a id="a-9P"></a>善男子。<a id="a-9Q"></a>是名树子。<a id="a-9R"></a>复次善男子。<a id="a-9S"></a>如胡麻子未成油时。<a id="a-9T"></a>不能消除众生病苦。<a id="a-9U"></a>名无常无乐无我无净。<a id="a-9V"></a>若成油已能除众生所有病苦。<a id="a-9W"></a>是故得名常乐我净。<a id="a-9X"></a>菩萨摩诃萨未得成就是三昧者。<a id="a-9Y"></a>无常无乐无我无净。<a id="a-9Z"></a>若成就已则得名为常乐我净。<a id="a-9a"></a>未能度脱诸众生故。<a id="a-9b"></a>名无常无乐无我无净。<a id="a-9c"></a>若能度脱则得名为常乐我净。<a id="a-9d"></a>不能破坏一切邪见。<a id="a-9e"></a>名无常无乐无我无净。<a id="a-9f"></a>若能破坏是则名为常乐我净。<a id="a-9g"></a>不能永断诸烦恼故。<a id="a-9h"></a>名无常无乐无我无净。<a id="a-9i"></a>若能永断是则名为常乐我净。<a id="a-9j"></a>善男子。<a id="a-9k"></a>是名肥味。<a id="a-9l"></a>复次善男子。<a id="a-9m"></a>如有宝藏隐伏地中。<a id="a-9n"></a>不能润益一切众生。<a id="a-9o"></a>故名无常无乐无我无净。<a id="a-9p"></a>若出地已众生受用为大利益。<a id="a-9q"></a>是则名为常乐我净。<a id="a-9r"></a>菩萨摩诃萨若未成就是三昧者。<a id="a-9s"></a>名无常无乐无我无净。<a id="a-9t"></a>若成就已则得名为常乐我净。<a id="a-9u"></a>未能度脱诸众生故。<a id="a-9v"></a>名无常无乐无我无净。<a id="a-9w"></a>若能度脱则得名为常乐我净。<a id="a-9x"></a>若不能坏一切邪见。<a id="a-9y"></a>名无常无乐无我无净。<a id="a-9z"></a>若能破坏是则名为常乐我净。<a id="a-A0"></a>不能永断诸烦恼故。<a id="a-A1"></a>名无常无我无乐无净。<a id="a-A2"></a>若能永断则得名为常乐我净。<a id="a-A3"></a>善男子。<a id="a-A4"></a>是名宝藏。<a id="a-A5"></a>复次善男子。<a id="a-A6"></a>如蛇脱皮。<a id="a-A7"></a>未脱皮时名无常无乐无我无净。<a id="a-A8"></a>若脱皮已则得名为常乐我净。<a id="a-A9"></a>菩萨摩诃萨未得成就是三昧者。<a id="a-AA"></a>名无常无乐无我无净。<a id="a-AB"></a>若成就已则得名为常乐我净。<a id="a-AC"></a>未能度脱一切众生。<a id="a-AD"></a>名无常无乐无我无净。<a id="a-AE"></a>若能度脱则得名为常乐我净。<a id="a-AF"></a>若不能坏一切邪见。<a id="a-AG"></a>名无常无乐无我无净。<a id="a-AH"></a>若能破坏则得名为常乐我净。<a id="a-AI"></a>不能永断诸烦恼故。<a id="a-AJ"></a>名无常无乐无我无净。<a id="a-AK"></a>若能永断则得名为常乐我净。<a id="a-AL"></a>又断众生于佛所起四种疑心常乐我净。<a id="a-AM"></a>善男子。<a id="a-AN"></a>是名蛇蜕。<a id="a-AO"></a>善男子。<a id="a-AP"></a>菩萨摩诃萨住是三昧。<a id="a-AQ"></a>以此五事演说如来常乐我净。<a id="a-AR"></a>能说我人寿命众生士夫。<a id="a-AS"></a>能如是见名为正见。<a id="a-AT"></a>世尊。<a id="a-AU"></a>如来所说如是五事。<a id="a-AV"></a>是义不然。<a id="a-AW"></a>何以故。<a id="a-AX"></a>如来常于诸经中说。<a id="a-AY"></a>诸法无常如向五事。<a id="a-AZ"></a>因亦无常果亦无常。<a id="a-Aa"></a>若使菩萨住是三昧如五事者。<a id="a-Ab"></a>亦应无常。<a id="a-Ac"></a>以是义故。<a id="a-Ad"></a>一切诸法无非无常。<a id="a-Ae"></a>世尊。<a id="a-Af"></a>有因必有果。<a id="a-Ag"></a>有果必有因。<a id="a-Ah"></a>一切众生及诸菩萨亦复如是。<a id="a-Ai"></a>有生必有死。<a id="a-Aj"></a>有死必有生。<a id="a-Ak"></a>若如是者常亦无常。<a id="a-Al"></a>无常亦常。<a id="a-Am"></a>以是义故一切诸法悉有二性常与无常。<a id="a-An"></a>不应定言世法无常出世法常。<a id="a-Ao"></a>如来实语云何出是虚妄之言。<a id="a-Ap"></a>善男子。<a id="a-Aq"></a>汝今何故如蚕自裹。<a id="a-Ar"></a>善男子。<a id="a-As"></a>若有人言端正之人犹如满月。<a id="a-At"></a>香象姝白犹如雪山。<a id="a-Au"></a>人实非月。<a id="a-Av"></a>象非雪山。<a id="a-Aw"></a>少有相似故引为喻。<a id="a-Ax"></a>善男子。<a id="a-Ay"></a>世间五事亦复如是。<a id="a-Az"></a>有少常故故以为喻。<a id="a-B0"></a>诸佛如来实不可喻。<a id="a-B1"></a>犹引喻为喻。<a id="a-B2"></a>世尊。<a id="a-B3"></a>若如来常者。<a id="a-B4"></a>何故复于余经中说。<a id="a-B5"></a>犹如灯灭解脱亦尔。<a id="a-B6"></a>世尊。<a id="a-B7"></a>如来若常云何得灭。<a id="a-B8"></a>如其灭者云何言常。<a id="a-B9"></a>如来若言亦常亦灭。<a id="a-BA"></a>如是之言非虚妄耶。<a id="a-BB"></a>又如佛言。<a id="a-BC"></a>一切诸法犹如水月。<a id="a-BD"></a>诸法若常。<a id="a-BE"></a>云何复言犹如水月。<a id="a-BF"></a>善男子。<a id="a-BG"></a>我说有为如水中月。<a id="a-BH"></a>是故我说。<a id="a-BI"></a>余法有常余法无常。<a id="a-BJ"></a>若有众生未得解脱。<a id="a-BK"></a>未断烦恼未断名相未断众生相。<a id="a-BL"></a>不得法相未得修习如是三昧。<a id="a-BM"></a>是名无常。<a id="a-BN"></a>若有众生已得解脱。<a id="a-BO"></a>永断烦恼名相众生相。<a id="a-BP"></a>得于法相修习三昧。<a id="a-BQ"></a>是名为常。<a id="a-BR"></a>是故我说。<a id="a-BS"></a>余法有常余法无常。<a id="a-BT"></a>世尊。<a id="a-BU"></a>若尔者如来何故说。<a id="a-BV"></a>佛涅槃犹如灯灭。<a id="a-BW"></a>如灯灭者为喻身灭为喻结灭。<a id="a-BX"></a>如膏不离灯灯不离膏。<a id="a-BY"></a>众生亦尔。<a id="a-BZ"></a>身不离结结不离身。<a id="a-Ba"></a>云何言灭。<a id="a-Bb"></a>佛言。<a id="a-Bc"></a>善哉善哉。<a id="a-Bd"></a>善男子。<a id="a-Be"></a>若如是见名为正见。<a id="a-Bf"></a>善男子。<a id="a-Bg"></a>身有二种。<a id="a-Bh"></a>一者烦恼身。<a id="a-Bi"></a>二者法身。<a id="a-Bj"></a>烦恼身灭犹如灯灭。<a id="a-Bk"></a>是故我说余法无常。<a id="a-Bl"></a>法身无灭犹如虚空。<a id="a-Bm"></a>是故我说余法是常。<a id="a-Bn"></a>断烦恼器名为解脱。<a id="a-Bo"></a>得解脱已无常身者。<a id="a-Bp"></a>诸佛世尊则是断见。<a id="a-Bq"></a>若烦恼气常不灭者。<a id="a-Br"></a>诸佛世尊则是常见。<a id="a-Bs"></a>诸佛世尊定无有此断常二见。<a id="a-Bt"></a>诸佛世尊已于无量阿僧祇劫断此二见。<a id="a-Bu"></a>如来若有众生相者则应无常。<a id="a-Bv"></a>如来已于无量劫中断众生相。<a id="a-Bw"></a>若言如来有众生相无有是处。<a id="a-Bx"></a>善男子。<a id="a-By"></a>譬如大王出入游巡。<a id="a-Bz"></a>若在外时内则不见。<a id="a-C0"></a>内虽不见不得言无。<a id="a-C1"></a>外亦如是。<a id="a-C2"></a>菩萨摩诃萨住是三昧无常已断。<a id="a-C3"></a>为众生故受无常身。<a id="a-C4"></a>若言如来身无常者无有是处。<a id="a-C5"></a>是故我说常与无常。<a id="a-C6"></a>说我无我。<a id="a-C7"></a>说众生非众生。<a id="a-C8"></a>说人非人。<a id="a-C9"></a>说命非命。<a id="a-CA"></a>说士夫非士夫。<a id="a-CB"></a>如来常说。<a id="a-CC"></a>有为之法皆是无常终不言常。<a id="a-CD"></a>若言常者无有是处。</p>
  <p id="aCE">复次善男子。<a id="a-CF"></a>菩萨摩诃萨住是三昧。<a id="a-CG"></a>则得断除世见命见声闻缘觉见。<a id="a-CH"></a>无有贪爱无取无求常不变易。<a id="a-CI"></a>成就安住得无所畏。<a id="a-CJ"></a>无有憍慢垢不能污。<a id="a-CK"></a>是故我说常乐我净。<a id="a-CL"></a>善男子。<a id="a-CM"></a>我说声闻辟支佛乘。<a id="a-CN"></a>一切世人之所不解。<a id="a-CO"></a>虽世人不解终不得。<a id="a-CP"></a>言慧者亦尔。<a id="a-CQ"></a>世间之人虽见如来无常无乐无我无净。<a id="a-CR"></a>亦不得言有智慧者。<a id="a-CS"></a>同于彼见。<a id="a-CT"></a>薄福钝根行邪道者作如是言。<a id="a-CU"></a>如来无常永灭涅槃。<a id="a-CV"></a>若言如来永灭度者。<a id="a-CW"></a>当知是人不离三恶。<a id="a-CX"></a>善男子。<a id="a-CY"></a>譬如深汪其水浑浊。<a id="a-CZ"></a>中有宝珠人所不见。<a id="a-Ca"></a>有人唱言。<a id="a-Cb"></a>此浊水中有大宝珠。<a id="a-Cc"></a>众人闻已竞共求觅。<a id="a-Cd"></a>或得瓦石沙砾草木。<a id="a-Ce"></a>然无有能得真宝者。<a id="a-Cf"></a>以不得故便言虚妄。<a id="a-Cg"></a>复更有人善知方便。<a id="a-Ch"></a>以无价珠置之浊水。<a id="a-Ci"></a>水即为清。<a id="a-Cj"></a>众人因是悉见真宝。<a id="a-Ck"></a>善男子。<a id="a-Cl"></a>声闻缘觉不解如是三昧力故。<a id="a-Cm"></a>说言如来无常无乐无我无净空无所有。<a id="a-Cn"></a>不知如来常恒不变轮转生死。<a id="a-Co"></a>菩萨摩诃萨住是三昧。<a id="a-Cp"></a>善解如来所有密语。<a id="a-Cq"></a>是故以此无价宝珠喻于三昧。<a id="a-Cr"></a>善男子。<a id="a-Cs"></a>若男若女欲见如来常恒不变。<a id="a-Ct"></a>应当修习如是三昧。<a id="a-Cu"></a>菩萨摩诃萨住是三昧。<a id="a-Cv"></a>则见如来常恒不变。<a id="a-Cw"></a>解脱亦尔。<a id="a-Cx"></a>善男子。<a id="a-Cy"></a>譬如树荫行路之人因之憩息。<a id="a-Cz"></a>住是三昧诸菩萨等亦复如是。<a id="a-D0"></a>为诸众生而作荫覆善男子。<a id="a-D1"></a>若有人言如来无常永涅槃者。<a id="a-D2"></a>是魔弟子。<a id="a-D3"></a>若不如是真我弟子。<a id="a-D4"></a>若言如来毕入涅槃。<a id="a-D5"></a>当知是人污辱我法。<a id="a-D6"></a>若有信受如是语者甚可悲伤。<a id="a-D7"></a>说是语时于会右面出大光明。<a id="a-D8"></a>其光金色遍照三千大千世界。<a id="a-D9"></a>悉蔽日月梵天之明。<a id="a-DA"></a>惟不能障佛之光明。<a id="a-DB"></a>其余光明黤黮不现。<a id="a-DC"></a>大小须弥草木丛林。<a id="a-DD"></a>二国中间幽闇之处无不大明。<a id="a-DE"></a>地狱众生遇斯光已。<a id="a-DF"></a>苦痛休息身得安乐。<a id="a-DG"></a>尔时一切大众之前。<a id="a-DH"></a>即时出生六万亿莲华。<a id="a-DI"></a>其华微妙色香具足。<a id="a-DJ"></a>千叶盛满四宝为质。<a id="a-DK"></a>一一莲华出微妙香。<a id="a-DL"></a>遍满三千大千世界。<a id="a-DM"></a>其中所有天龙鬼神乾闼婆阿修罗迦楼罗紧那罗摩睺罗伽释梵魔天沙门婆罗门。<a id="a-DN"></a>一切众生闻香气已。<a id="a-DO"></a>皆得爱法心乐大乘。<a id="a-DP"></a>乐欲听法断诸烦恼。<a id="a-DQ"></a>是华成就如是功德微妙之香。</p>
  <p id="aDR">尔时大云密藏菩萨摩诃萨。<a id="a-DS"></a>在大会中见是神变。<a id="a-DT"></a>即从座起合掌恭敬白佛言。<a id="a-DU"></a>世尊。<a id="a-DV"></a>是何相貌谁之德力。<a id="a-DW"></a>是大众中有是妙华出无量香。<a id="a-DX"></a>于是净光天女。<a id="a-DY"></a>语大云密藏菩萨言。<a id="a-DZ"></a>善男子。<a id="a-Da"></a>一切诸法皆悉无相。<a id="a-Db"></a>云何问言是何相貌。<a id="a-Dc"></a>诸法如梦。<a id="a-Dd"></a>何故颠倒如狂所问大云密藏言。<a id="a-De"></a>善哉善哉。<a id="a-Df"></a>天女。<a id="a-Dg"></a>我非不见诸法如梦。<a id="a-Dh"></a>为欲断彼着相故问。<a id="a-Di"></a>天女言。<a id="a-Dj"></a>大德。<a id="a-Dk"></a>何故见于着相而生此问。<a id="a-Dl"></a>天女。<a id="a-Dm"></a>是故我先言为众生故。<a id="a-Dn"></a>欲令度脱是故而问。<a id="a-Do"></a>大德。<a id="a-Dp"></a>若不自断我见我疑。<a id="a-Dq"></a>云何而能度脱众生。<a id="a-Dr"></a>若不自断我见我疑。<a id="a-Ds"></a>欲为众生除断见疑无有是处。<a id="a-Dt"></a>佛言善哉善哉。<a id="a-Du"></a>善男子。<a id="a-Dv"></a>实如天女之所宣说。<a id="a-Dw"></a>菩萨摩诃萨住是三昧。<a id="a-Dx"></a>惟见无相。<a id="a-Dy"></a>善男子若男若女欲见无相。<a id="a-Dz"></a>应当精勤修是三昧。<a id="a-E0"></a>菩萨摩诃萨住是三昧。<a id="a-E1"></a>能于三千大千世界现种种身。<a id="a-E2"></a>世尊。<a id="a-E3"></a>云何菩萨住是三昧。<a id="a-E4"></a>能于三千大千世界现种种身。<a id="a-E5"></a>善男子。<a id="a-E6"></a>若有幻师若幻弟子。<a id="a-E7"></a>于大众中能作种种若男若女。<a id="a-E8"></a>若大若小若生若死若去若来。<a id="a-E9"></a>若舍若林若象若马。<a id="a-EA"></a>若断若折若破若坏若续若绝。<a id="a-EB"></a>大众见已不生惊怪。<a id="a-EC"></a>何以故了知幻故。<a id="a-ED"></a>菩萨摩诃萨亦复如是。<a id="a-EE"></a>住是三昧修习正道。<a id="a-EF"></a>于此三千大千世界化种种身。<a id="a-EG"></a>为度众生故住是三昧。<a id="a-EH"></a>诸菩萨等见是化已。<a id="a-EI"></a>不生惊怪无有疑心。<a id="a-EJ"></a>随顺于义无有违逆。<a id="a-EK"></a>何以故。<a id="a-EL"></a>定知即是三昧力故。</p>
  <p id="aEM">复次善男子。<a id="a-EN"></a>菩萨摩诃萨住是三昧。<a id="a-EO"></a>能于三千大千世界。<a id="a-EP"></a>随诸众生种种所行处处现身。<a id="a-EQ"></a>或阎浮提现处母胎。<a id="a-ER"></a>一切众生实见菩萨处在母胎。<a id="a-ES"></a>而是菩萨实不在胎。<a id="a-ET"></a>或阎浮提现出母胎。<a id="a-EU"></a>众生亦见菩萨出胎。<a id="a-EV"></a>而是菩萨实不出胎。<a id="a-EW"></a>或阎浮提现初剃发造制周罗。<a id="a-EX"></a>一切众生皆见如是。<a id="a-EY"></a>而于菩萨实无是相。<a id="a-EZ"></a>或阎浮提现诣学堂习诸伎艺书疏算计。<a id="a-Ea"></a>一切众生皆见菩萨始初习学。<a id="a-Eb"></a>而是菩萨已于过去无量劫中悉修学已。<a id="a-Ec"></a>或阎浮提现行如人师子白鹅。<a id="a-Ed"></a>一切众生皆见菩萨现行如人师子白鹅。<a id="a-Ee"></a>而是菩萨都无此相。<a id="a-Ef"></a>或阎浮提示有妻子五欲相乐。<a id="a-Eg"></a>一切众生皆见是相。<a id="a-Eh"></a>而是菩萨已于昔劫久远离之。<a id="a-Ei"></a>惟以法乐而自娱乐。<a id="a-Ej"></a>或阎浮提示大小便。<a id="a-Ek"></a>一切众生亦见是相。<a id="a-El"></a>而此菩萨得真法身非杂食身。<a id="a-Em"></a>云何而有大小便利。<a id="a-En"></a>咀嚼杨枝着衣洗手。<a id="a-Eo"></a>履践革屣执持伞盖。<a id="a-Ep"></a>身服缨络饮食饥渴。<a id="a-Eq"></a>生老病死行檀波罗蜜。<a id="a-Er"></a>得转轮王奴婢仆从男女大小。<a id="a-Es"></a>或作人天头陀苦行。<a id="a-Et"></a>现为比丘福利众生。<a id="a-Eu"></a>现须陀洹果斯陀含果阿那含果阿罗汉果。<a id="a-Ev"></a>破坏众僧听法说法食啖毒饭。<a id="a-Ew"></a>犯四重禁作五逆罪。<a id="a-Ex"></a>作声闻像辟支佛像。<a id="a-Ey"></a>出家学道菩提树下。<a id="a-Ez"></a>转正法轮现大神足入于涅槃。<a id="a-F0"></a>或作释梵天魔波旬。<a id="a-F1"></a>流转诸有犹如车轮。<a id="a-F2"></a>亦复如是。<a id="a-F3"></a>善男子。<a id="a-F4"></a>菩萨摩诃萨虽作如是随顺世间种种诸行。<a id="a-F5"></a>为欲度脱终不生于众生之相常修法相。<a id="a-F6"></a>何以故。<a id="a-F7"></a>是三昧力故。<a id="a-F8"></a>菩萨摩诃萨无有着处。<a id="a-F9"></a>不着声闻不着缘觉。<a id="a-FA"></a>为欲怜愍一切世间度众生故。<a id="a-FB"></a>在在处处随其所乐而现其身。<a id="a-FC"></a>是故菩萨修习无相见于无相。<a id="a-FD"></a>若人能见如是无相。<a id="a-FE"></a>是名正见净光天女亦修无相。<a id="a-FF"></a>诸佛世尊住是三昧。<a id="a-FG"></a>故不可思议。<a id="a-FH"></a>世尊。<a id="a-FI"></a>是净光天女。<a id="a-FJ"></a>成就具足甚深智慧。<a id="a-FK"></a>若无相境界不可思议。<a id="a-FL"></a>其修习者亦不可思议。<a id="a-FM"></a>尔时世尊熙怡微笑。<a id="a-FN"></a>从其面门出无量光。<a id="a-FO"></a>其光五色遍照无量无边世界。<a id="a-FP"></a>上至梵世一切周遍绕身三匝还从口入。<a id="a-FQ"></a>尔时大地六种震动。<a id="a-FR"></a>庄严清净如郁单越。<a id="a-FS"></a>三千大千世界亦复如是。<a id="a-FT"></a>一切众生佛神力故悉得睹见。<a id="a-FU"></a>尔时大云密藏菩萨复从座起。<a id="a-FV"></a>整衣服合掌恭敬白佛言。<a id="a-FW"></a>世尊。<a id="a-FX"></a>何因缘故放是光明。<a id="a-FY"></a>佛言。<a id="a-FZ"></a>善男子汝向所疑我今欲答。<a id="a-Fa"></a>是故放是瑞相光明。<a id="a-Fb"></a>善男子。<a id="a-Fc"></a>于此西方有一世界名曰安乐。<a id="a-Fd"></a>其土有佛号无量寿。<a id="a-Fe"></a>今现在世常为众生讲宣正法告一菩萨。<a id="a-Ff"></a>汝善男子。<a id="a-Fg"></a>娑婆世界释迦牟尼佛。<a id="a-Fh"></a>为诸少福钝根众生说大云经。<a id="a-Fi"></a>汝可往彼至心听受。<a id="a-Fj"></a>是彼菩萨。<a id="a-Fk"></a>欲来至此故先现瑞。<a id="a-Fl"></a>善男子。<a id="a-Fm"></a>汝观彼土诸菩萨身。<a id="a-Fn"></a>满足五万六千由旬。<a id="a-Fo"></a>世尊。<a id="a-Fp"></a>彼来菩萨字号何等。<a id="a-Fq"></a>复以何缘而来此土。<a id="a-Fr"></a>将非为度众生故来。<a id="a-Fs"></a>惟愿如来。<a id="a-Ft"></a>为诸众生分别解说。<a id="a-Fu"></a>善男子。<a id="a-Fv"></a>彼土菩萨欲闻净光授记别事。<a id="a-Fw"></a>并欲供养如是三昧是故而来。<a id="a-Fx"></a>善男子。<a id="a-Fy"></a>是菩萨名无边光。<a id="a-Fz"></a>通达方便善能教导。<a id="a-G0"></a>世尊。<a id="a-G1"></a>惟愿如来说是天女。<a id="a-G2"></a>在何佛所发阿耨多罗三藐三菩提心。<a id="a-G3"></a>何时当得转此女身。<a id="a-G4"></a>善男子。<a id="a-G5"></a>汝今不应问转女身。<a id="a-G6"></a>是天女者。<a id="a-G7"></a>常于无量阿僧祇劫。<a id="a-G8"></a>为众生故现受女身。<a id="a-G9"></a>当知乃是方便之身非实女身。<a id="a-GA"></a>云何当言何时当得转此女身。<a id="a-GB"></a>善男子。<a id="a-GC"></a>菩萨摩诃萨住是三昧。<a id="a-GD"></a>其身自在能作种种随宜方便。<a id="a-GE"></a>虽受女像心无贪着欲结不污。<a id="a-GF"></a>世尊。<a id="a-GG"></a>惟愿如来。<a id="a-GH"></a>为诸众生。<a id="a-GI"></a>说是天女未来之事。<a id="a-GJ"></a>善男子。<a id="a-GK"></a>汝今谛听我当说之。<a id="a-GL"></a>以方便故我涅槃已。<a id="a-GM"></a>七百年后是南天竺。<a id="a-GN"></a>有一小国名曰无明。<a id="a-GO"></a>彼国有河名曰黑闇。<a id="a-GP"></a>南岸有城名曰熟谷。<a id="a-GQ"></a>其城有王名曰等乘。<a id="a-GR"></a>其王夫人产育一女。<a id="a-GS"></a>名曰增长。<a id="a-GT"></a>其形端严人所爱敬。<a id="a-GU"></a>护持禁戒精进不惓。<a id="a-GV"></a>其王国土以生此女故谷米丰熟快乐无极。<a id="a-GW"></a>人民炽盛。<a id="a-GX"></a>无有衰耗病苦忧恼恐怖祸难。<a id="a-GY"></a>成就具足一切吉事。<a id="a-GZ"></a>邻比诸王咸来归属。<a id="a-Ga"></a>有为之法无常迁代。<a id="a-Gb"></a>其王未免忽然崩亡。<a id="a-Gc"></a>尔时诸臣即奉此女以继王嗣。<a id="a-Gd"></a>女既承正威伏天下。<a id="a-Ge"></a>阎浮提中所有国土。<a id="a-Gf"></a>悉来承奉无拒违者。<a id="a-Gg"></a>女王自在摧伏邪见。<a id="a-Gh"></a>为欲供养佛舍利故。<a id="a-Gi"></a>遍阎浮提起七宝塔。<a id="a-Gj"></a>赍持杂彩上妙幡盖。<a id="a-Gk"></a>栴檀妙香周遍供养。<a id="a-Gl"></a>见有护法持净戒者。<a id="a-Gm"></a>供养恭敬。<a id="a-Gn"></a>见有破戒毁正法者。<a id="a-Go"></a>呵责毁辱令灭无余。<a id="a-Gp"></a>具足修习十波罗蜜。<a id="a-Gq"></a>受持五戒拯济贫穷。<a id="a-Gr"></a>教导无量一切众生。<a id="a-Gs"></a>说大云经以调其心。<a id="a-Gt"></a>若闻大乘方等经者。<a id="a-Gu"></a>恭敬供养尊重赞汉。<a id="a-Gv"></a>满二十年受持读诵书写解说是大云经。<a id="a-Gw"></a>然后寿尽。<a id="a-Gx"></a>是时乃当转此女身。<a id="a-Gy"></a>为众生故示大神通。<a id="a-Gz"></a>为欲供养无量寿佛故。<a id="a-H0"></a>故生彼界。<a id="a-H1"></a>世尊。<a id="a-H2"></a>是女王者。<a id="a-H3"></a>未来当得阿耨多罗三藐三菩提不耶。<a id="a-H4"></a>善男子。<a id="a-H5"></a>如是女王。<a id="a-H6"></a>未来之世过无量劫当得作佛。<a id="a-H7"></a>号净实增长如来应正遍知明行足善逝世间解无上士调御丈夫天人师佛世尊。<a id="a-H8"></a>此娑婆世界尔时转名净洁浣濯。<a id="a-H9"></a>有城名曰清净妙香。<a id="a-HA"></a>其城纯以七宝庄严。<a id="a-HB"></a>最胜无上犹忉利宫。<a id="a-HC"></a>其城凡有九万亿人。<a id="a-HD"></a>土地平正无有荆棘土沙砾石。<a id="a-HE"></a>其土人民不生邪见爱重大乘。<a id="a-HF"></a>无有声闻缘觉之名。<a id="a-HG"></a>一切纯是菩萨大士。<a id="a-HH"></a>修习慈悲喜舍之心。<a id="a-HI"></a>成就忍辱寿命无量。<a id="a-HJ"></a>善男子。<a id="a-HK"></a>若有众生得闻彼佛如来名号。<a id="a-HL"></a>不堕三恶转生人天。<a id="a-HM"></a>说是经已。<a id="a-HN"></a>无量众生得阿毗跋致。</p>
 </body>
</html>