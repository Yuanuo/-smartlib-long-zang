<!doctype html>
<html id="z3IBThdNI" data-ver="906">
 <head>
  <meta charset="utf-8">
  <meta author="曼陀罗仙">
  <meta author="僧伽娑罗">
  <meta library="龙藏">
  <meta catalog="大乘五大部外重译经">
  <meta period="梁">
 </head>
 <body>
  <h1 id="a1">佛说宝云经卷第五</h1>
  <p id="a2">善男子。<a id="a-3"></a>菩萨复有十法名善住空处。<a id="a-4"></a>何等为十。<a id="a-5"></a>善知力空。<a id="a-6"></a>善知无畏空。<a id="a-7"></a>善知不共法空。<a id="a-8"></a>善知戒聚空。<a id="a-9"></a>善知定聚空。<a id="a-A"></a>善知慧聚空。<a id="a-B"></a>善知解脱聚空。<a id="a-C"></a>善知解脱知见聚空。<a id="a-D"></a>善知空空。<a id="a-E"></a>善知实谛空。<a id="a-F"></a>虽知于空而不取空相。<a id="a-G"></a>不作空见不依止空。<a id="a-H"></a>不以此空因缘相貌堕于断见。<a id="a-I"></a>善男子。<a id="a-J"></a>具此十事。<a id="a-K"></a>是名菩萨善住空处。<a id="a-L"></a>善男子。<a id="a-M"></a>菩萨复有十法名住无相。<a id="a-N"></a>何等为十。<a id="a-O"></a>除外相。<a id="a-P"></a>除内相。<a id="a-Q"></a>除戏论相。<a id="a-R"></a>除一切计有相。<a id="a-S"></a>除一切境界相。<a id="a-T"></a>除一切举动相。<a id="a-U"></a>除一切趣向处所相。<a id="a-V"></a>除一切造作相。<a id="a-W"></a>除一切识相。<a id="a-X"></a>除一切识所缘相。<a id="a-Y"></a>除盖障菩萨白佛言。<a id="a-Z"></a>世尊。<a id="a-a"></a>若诸菩萨。<a id="a-b"></a>已能如是住于无相者。<a id="a-c"></a>佛住无相当复云何。<a id="a-d"></a>佛即答言。<a id="a-e"></a>如来境界不可思议。<a id="a-f"></a>何以故。<a id="a-g"></a>非智思量故。<a id="a-h"></a>若欲思者心则狂乱。<a id="a-i"></a>一切众生尽共度量。<a id="a-j"></a>不能知于如来此彼岸事。<a id="a-k"></a>何以故。<a id="a-l"></a>如来境界深远不可思议。<a id="a-m"></a>犹如虚空。<a id="a-n"></a>出过一切诸数量表。<a id="a-o"></a>取着见者心常颠倒故。<a id="a-p"></a>非算数之所思计。<a id="a-q"></a>除盖障菩萨白佛言。<a id="a-r"></a>世尊。<a id="a-s"></a>欲有疑问唯愿听许。<a id="a-t"></a>善男子。<a id="a-u"></a>随汝意问。<a id="a-v"></a>吾今当为分别解说。<a id="a-w"></a>一切诸佛亦悉听许。<a id="a-x"></a>除盖障菩萨白佛言。<a id="a-y"></a>世尊。<a id="a-z"></a>若着我所非智人法。<a id="a-10"></a>世尊。<a id="a-11"></a>是大法主。<a id="a-12"></a>云何当得而自称誉。<a id="a-13"></a>佛言。<a id="a-14"></a>善哉善哉。<a id="a-15"></a>善男子。<a id="a-16"></a>谛听谛听当为说之。<a id="a-17"></a>除盖障菩萨白佛言。<a id="a-18"></a>唯然世尊。<a id="a-19"></a>诸佛如来不以憍慢而自称誉。<a id="a-1A"></a>不为利养不为名闻。<a id="a-1B"></a>不为使他知。<a id="a-1C"></a>不虚妄自称。<a id="a-1D"></a>不谄曲欺伪。<a id="a-1E"></a>何以故。<a id="a-1F"></a>但为利益一切众生。<a id="a-1G"></a>令得安乐修行法故。<a id="a-1H"></a>何以故。<a id="a-1I"></a>欲令众生于如来所深生信敬。<a id="a-1J"></a>心甚欢喜堪为法器者使长夜安隐获得善利常受快乐。<a id="a-1K"></a>乃至得阿耨多罗三藐三菩提。<a id="a-1L"></a>除盖障菩萨白佛言。<a id="a-1M"></a>世尊。<a id="a-1N"></a>众生岂不知。<a id="a-1O"></a>如来是天中尊自在法王。<a id="a-1P"></a>佛言。<a id="a-1Q"></a>善男子。<a id="a-1R"></a>不知。<a id="a-1S"></a>何以故。<a id="a-1T"></a>下劣众生业行卑漏。<a id="a-1U"></a>少智少信。<a id="a-1V"></a>常为不善诸恶所持。<a id="a-1W"></a>不知如来有大威德。<a id="a-1X"></a>为如此等。<a id="a-1Y"></a>是以如来自称实德。<a id="a-1Z"></a>令彼众生信受修行。<a id="a-1a"></a>善男子。<a id="a-1b"></a>譬如医师善知医法。<a id="a-1c"></a>医所住处多诸病苦。<a id="a-1d"></a>更无余医能疗治者。<a id="a-1e"></a>是诸人等不知此医有大威德。<a id="a-1f"></a>是时良医观诸病者。<a id="a-1g"></a>不识方药亦复不知所不应食。<a id="a-1h"></a>尔时良医起大慈悲。<a id="a-1i"></a>我当疗治除其病苦。<a id="a-1j"></a>尔时良医于众人前。<a id="a-1k"></a>自叹己德而作是言。<a id="a-1l"></a>我善知是病及知病因。<a id="a-1m"></a>善知药病随应而授。<a id="a-1n"></a>尔时众生于良医所心生信敬。<a id="a-1o"></a>以信心故便即依凭。<a id="a-1p"></a>尔时良医以若干种药随授而与。<a id="a-1q"></a>诸人服已病悉除愈。<a id="a-1r"></a>善男子。<a id="a-1s"></a>尔时彼医是自称誉不。<a id="a-1t"></a>除盖障菩萨白佛言。<a id="a-1u"></a>不也世尊。<a id="a-1v"></a>佛言。<a id="a-1w"></a>善男子。<a id="a-1x"></a>如来世尊如大医王。<a id="a-1y"></a>能治众生烦恼之病。<a id="a-1z"></a>亦知烦恼所因起处。<a id="a-20"></a>以大法药而普与之。<a id="a-21"></a>众生愚痴为烦恼所覆。<a id="a-22"></a>不知如来是大医王。<a id="a-23"></a>如来处处于众生前常自叹说。<a id="a-24"></a>尔时众生便生信敬归依如来。<a id="a-25"></a>圣主世尊犹如医王。<a id="a-26"></a>以大法药能灭众生烦恼之病。<a id="a-27"></a>云何名为是大法药。<a id="a-28"></a>贪欲者以不净治。<a id="a-29"></a>嗔恚者以慈心治。<a id="a-2A"></a>愚痴者以因缘法治。<a id="a-2B"></a>如是等无量法药。<a id="a-2C"></a>悉能对治诸烦恼病。<a id="a-2D"></a>善男子。<a id="a-2E"></a>如来见有如是无量利故而自赞叹。<a id="a-2F"></a>善男子。<a id="a-2G"></a>具此十事。<a id="a-2H"></a>是名菩萨住于无相。</p>
  <p id="a2I">善男子。<a id="a-2J"></a>菩萨复有十法名为无愿。<a id="a-2K"></a>何等为十。<a id="a-2L"></a>虽行布施不依布施而有愿求。<a id="a-2M"></a>虽持禁戒亦不依禁戒而有愿求。<a id="a-2N"></a>忍辱精进禅定智慧亦复如是。<a id="a-2O"></a>虽依三界而不愿求三界相。<a id="a-2P"></a>虽求菩提而不取菩提相。<a id="a-2Q"></a>虽行正道而不取正道相。<a id="a-2R"></a>虽求涅槃而不取涅槃相。<a id="a-2S"></a>何以故。<a id="a-2T"></a>菩萨离一切愿求相故。<a id="a-2U"></a>虽行一切佛法。<a id="a-2V"></a>而心常无所愿求。<a id="a-2W"></a>善男子。<a id="a-2X"></a>具此十事是名菩萨无愿。</p>
  <p id="a2Y">善男子。<a id="a-2Z"></a>菩萨复有十法名修慈无量。<a id="a-2a"></a>何等为十。<a id="a-2b"></a>不作方所慈。<a id="a-2c"></a>不随所亲慈。<a id="a-2d"></a>常行法慈。<a id="a-2e"></a>依定修慈。<a id="a-2f"></a>不为离嗔修慈。<a id="a-2g"></a>恒为利益一切众生而起于慈。<a id="a-2h"></a>常为众生修等之慈。<a id="a-2i"></a>不为离恼害修慈。<a id="a-2j"></a>遍于十方普皆修慈。<a id="a-2k"></a>出世间修慈。<a id="a-2l"></a>具此十事。<a id="a-2m"></a>是名菩萨修慈无量。</p>
  <p id="a2n">善男子。<a id="a-2o"></a>菩萨复有十法名悲无量。<a id="a-2p"></a>何等为十。<a id="a-2q"></a>见众生无依无救无怙为苦所恼。<a id="a-2r"></a>菩萨即发菩提心。<a id="a-2s"></a>得如法修行。<a id="a-2t"></a>获得法已利益众生。<a id="a-2u"></a>于贪众生教令布施。<a id="a-2v"></a>破戒众生教修持戒。<a id="a-2w"></a>恼害众生教修忍辱。<a id="a-2x"></a>懈怠众生教修精进。<a id="a-2y"></a>乱心众生教修禅定。<a id="a-2z"></a>愚痴众生教修智慧。<a id="a-30"></a>若见刚强诸恶众生不受教者。<a id="a-31"></a>而菩萨心亦不退没。<a id="a-32"></a>虽为众生久受诸苦。<a id="a-33"></a>志必济彼无有疲厌。<a id="a-34"></a>善男子。<a id="a-35"></a>具此十事。<a id="a-36"></a>是名菩萨修悲无量。</p>
  <p id="a37">善男子。<a id="a-38"></a>菩萨复有十法名喜无量。<a id="a-39"></a>何等为十。<a id="a-3A"></a>见诸众生于生死炽然。<a id="a-3B"></a>得离三有虚伪之主而生欢喜。<a id="a-3C"></a>断绝生死震动来往结业之索生欢喜心。<a id="a-3D"></a>见生死海中魔竭恶觉水罗刹难。<a id="a-3E"></a>今得远离生死大海如是众难生欢喜心。<a id="a-3F"></a>倾倒魔幢生欢喜心。<a id="a-3G"></a>以智金刚摧结使山令无尘末生欢喜心。<a id="a-3H"></a>我今自得止息。<a id="a-3I"></a>亦令他得止息生欢喜心。<a id="a-3J"></a>我今自于生死长眠境界心得觉悟。<a id="a-3K"></a>而诸众生为爱所缚无明所盲。<a id="a-3L"></a>亦当令彼悉得觉悟生欢喜心。<a id="a-3M"></a>我今自得解脱。<a id="a-3N"></a>离诸恶趣崄难之处。<a id="a-3O"></a>亦当度脱诸堕恶趣崄难之者生欢喜心。<a id="a-3P"></a>于生死旷野六趣崄路。<a id="a-3Q"></a>独行无侣周回往返。<a id="a-3R"></a>不善知道不识方所。<a id="a-3S"></a>我今得知正道识于方所生欢喜心。<a id="a-3T"></a>我今得近一切智城邻于佛坐生欢喜心。<a id="a-3U"></a>善男子。<a id="a-3V"></a>具此十事。<a id="a-3W"></a>是名菩萨喜心无量。</p>
  <p id="a3X">善男子。<a id="a-3Y"></a>菩萨复有十法名舍无量。<a id="a-3Z"></a>何等为十。<a id="a-3a"></a>眼见好色而无染着入于舍心。<a id="a-3b"></a>耳闻声鼻嗅香舌尝味身触细滑意知诸法。<a id="a-3c"></a>如是五尘不取其相。<a id="a-3d"></a>亦不恼逼常行舍心。<a id="a-3e"></a>苦苦行苦坏苦。<a id="a-3f"></a>于此三受心无增减。<a id="a-3g"></a>而不恼逼常行舍心。<a id="a-3h"></a>所作已办尽诸有结常行舍心。<a id="a-3i"></a>菩萨作是思惟。<a id="a-3j"></a>我欲度之彼已自度常行舍心。<a id="a-3k"></a>善男子。<a id="a-3l"></a>具此十事。<a id="a-3m"></a>是名菩萨舍心无量。</p>
  <p id="a3n">善男子。<a id="a-3o"></a>菩萨复有十法名游戏神通。<a id="a-3p"></a>何等为十。<a id="a-3q"></a>现舍寿。<a id="a-3r"></a>现受生。<a id="a-3s"></a>现为童子种种戏笑。<a id="a-3t"></a>现作出家。<a id="a-3u"></a>现作苦行。<a id="a-3v"></a>现向菩提树。<a id="a-3w"></a>现降魔劳怨。<a id="a-3x"></a>现乐寂静。<a id="a-3y"></a>现转法轮。<a id="a-3z"></a>现入涅槃。<a id="a-40"></a>除盖障菩萨白佛言。<a id="a-41"></a>世尊。<a id="a-42"></a>以何因缘。<a id="a-43"></a>现兜率陀天舍寿。<a id="a-44"></a>乃至现入涅槃。<a id="a-45"></a>佛答言。<a id="a-46"></a>兜率陀天染着五欲多生常想见。<a id="a-47"></a>菩萨于一切众生中最上最胜。<a id="a-48"></a>不染五欲而身终没。<a id="a-49"></a>能破众生常想之病。<a id="a-4A"></a>得无常想心不放逸。<a id="a-4B"></a>兜率陀天多诸放逸。<a id="a-4C"></a>不生恭敬信乐之心。<a id="a-4D"></a>染着爱欲不受正法。<a id="a-4E"></a>长夜喜戏自恣娱乐。<a id="a-4F"></a>是以菩萨。<a id="a-4G"></a>为欲除彼放逸心故示现舍寿。<a id="a-4H"></a>尔时众生见菩萨舍寿。<a id="a-4I"></a>皆除放逸生厌离心。<a id="a-4J"></a>除放逸故便发阿耨多罗三藐三菩提心。<a id="a-4K"></a>菩萨现处母胎多有异相。<a id="a-4L"></a>亦令众生信受其化。<a id="a-4M"></a>虽处母胎为众说法。<a id="a-4N"></a>皆得阿毗跋致。<a id="a-4O"></a>疾向阿耨多罗三藐三菩提。<a id="a-4P"></a>若有众生。<a id="a-4Q"></a>见菩萨婴孩时善根得熟。<a id="a-4R"></a>菩萨为此众生得成熟善根故现处婴孩。<a id="a-4S"></a>若有众生。<a id="a-4T"></a>见菩萨出家善根增长。<a id="a-4U"></a>菩萨便为是等舍家出家。<a id="a-4V"></a>若有众生志着粗弊。<a id="a-4W"></a>菩萨现作苦行而成熟之。<a id="a-4X"></a>天龙夜叉乾闼婆。<a id="a-4Y"></a>应见苦行成熟者。<a id="a-4Z"></a>即为现之而使成熟。<a id="a-4a"></a>亦为调伏诸外道等。<a id="a-4b"></a>无量众生长夜发愿。<a id="a-4c"></a>菩萨疾趣菩提树我当随逐。<a id="a-4d"></a>尔时菩萨即便现趣菩提树下。<a id="a-4e"></a>时是众生得阿毗跋致。<a id="a-4f"></a>乃至发阿耨多罗三藐三菩提心。<a id="a-4g"></a>又为众生憍慢贡高自恃势力。<a id="a-4h"></a>菩萨为欲破彼憍慢心故现坐道场摧伏魔怨令使信伏。<a id="a-4i"></a>菩萨为乐寂静众生增长善根故现坐道场。<a id="a-4j"></a>菩萨坐道场时。<a id="a-4k"></a>能使三千大千世界。<a id="a-4l"></a>一切众声悉皆不现。<a id="a-4m"></a>三千大千世界即便寂静。<a id="a-4n"></a>令乐寂静者生希有想。<a id="a-4o"></a>皆发阿耨多罗三藐三菩提心。<a id="a-4p"></a>能令众生悉得寂静。<a id="a-4q"></a>又有众生自谓大师。<a id="a-4r"></a>作一切智想。<a id="a-4s"></a>不知出要道。<a id="a-4t"></a>不识出世法。<a id="a-4u"></a>亦不知现生后报。<a id="a-4v"></a>为欲摧伏如此众生故。<a id="a-4w"></a>见堪任法器成熟众生。<a id="a-4x"></a>为是等故现成无上三菩提道。<a id="a-4y"></a>诣波罗奈三转四谛法轮。<a id="a-4z"></a>又有众生应现涅槃而成熟者。<a id="a-50"></a>为欲成熟彼众生故现入涅槃。<a id="a-51"></a>菩萨以如是缘如是义故。<a id="a-52"></a>现坐道场乃至现入涅槃。<a id="a-53"></a>善男子。<a id="a-54"></a>具此十事是名菩萨游戏神通。</p>
  <p id="a55">善男子。<a id="a-56"></a>菩萨复有十法名离八难。<a id="a-57"></a>何等为十。<a id="a-58"></a>离恶业不善。<a id="a-59"></a>如来所制禁戒终不毁犯除贪嫉。<a id="a-5A"></a>于过去佛所种诸善根。<a id="a-5B"></a>恒修福业智慧具足。<a id="a-5C"></a>善知方便善知发愿。<a id="a-5D"></a>多厌恶心能勤精进。<a id="a-5E"></a>菩萨不造恶业而入地狱。<a id="a-5F"></a>虽处地狱终不受于地狱苦报。<a id="a-5G"></a>所不喜者亦不能恼。<a id="a-5H"></a>虽堕地狱而不久处。<a id="a-5I"></a>亦复不生恼害之心。<a id="a-5J"></a>菩萨志性调柔恒修十善。<a id="a-5K"></a>以十善故不堕地狱。<a id="a-5L"></a>菩萨不毁佛戒堕畜生中。<a id="a-5M"></a>虽现畜生而不受于畜生之苦。<a id="a-5N"></a>菩萨不起贪嫉堕饿鬼中。<a id="a-5O"></a>虽现饿鬼而不受于饿鬼之苦。<a id="a-5P"></a>菩萨终不生邪见家。<a id="a-5Q"></a>虽生邪见处必遇善知识。<a id="a-5R"></a>何以故。<a id="a-5S"></a>己于过去修诸善故。<a id="a-5T"></a>亦于过去佛久植善根故。<a id="a-5U"></a>常生正见家具善因缘。<a id="a-5V"></a>具善因缘故功德增广。<a id="a-5W"></a>菩萨终不诸根毁缺。<a id="a-5X"></a>若根减少不任法器。<a id="a-5Y"></a>菩萨积德久远修福不倦。<a id="a-5Z"></a>于诸形像塔寺及法僧中。<a id="a-5a"></a>处处修福心常不懈。<a id="a-5b"></a>以常修故诸根具足无有阙少堪为法器。<a id="a-5c"></a>菩萨终不生边地愚騃聋哑诸恶之处。<a id="a-5d"></a>譬如白羊愚痴无智。<a id="a-5e"></a>而不能识善恶义趣。<a id="a-5f"></a>不任法器。<a id="a-5g"></a>亦复不识沙门婆罗门。<a id="a-5h"></a>菩萨生于中国聪慧利根有大智见。<a id="a-5i"></a>又心信乐亲近有智。<a id="a-5j"></a>而于善恶善知分别堪为法器。<a id="a-5k"></a>深信沙门婆罗门。<a id="a-5l"></a>何以故。<a id="a-5m"></a>菩萨本修智慧力故。<a id="a-5n"></a>菩萨不生长寿天。<a id="a-5o"></a>若生长寿天。<a id="a-5p"></a>不睹佛出世。<a id="a-5q"></a>远离道果。<a id="a-5r"></a>不能成熟众生。<a id="a-5s"></a>是故菩萨生于欲界佛出世时。<a id="a-5t"></a>必当遭遇能化众生。<a id="a-5u"></a>以何因缘善方便故。<a id="a-5v"></a>菩萨终不生于无佛世界。<a id="a-5w"></a>亦不生于不闻法处。<a id="a-5x"></a>乃至不生无众僧可供养处。<a id="a-5y"></a>菩萨生处必遇三宝。<a id="a-5z"></a>何以故。<a id="a-60"></a>本誓愿力故。<a id="a-61"></a>菩萨生处必有厌恶。<a id="a-62"></a>心不憍慢而自贡高。<a id="a-63"></a>若闻八难诸恶之处。<a id="a-64"></a>必生厌离心不喜乐。<a id="a-65"></a>勤修精进具诸善法除灭恶法。<a id="a-66"></a>善男子。<a id="a-67"></a>具此十事。<a id="a-68"></a>是名菩萨离于八难。</p>
  <p id="a69">善男子。<a id="a-6A"></a>菩萨摩诃萨复有十法。<a id="a-6B"></a>名不忘失菩提之心。<a id="a-6C"></a>何等为十。<a id="a-6D"></a>心无谄伪亦无幻惑。<a id="a-6E"></a>心常吉实澄清净白。<a id="a-6F"></a>于佛法僧终不生疑。<a id="a-6G"></a>受持佛法者亦不生疑。<a id="a-6H"></a>不生师想而吝于法。<a id="a-6I"></a>除却法悭终不作灭佛法因缘。<a id="a-6J"></a>言行相应终不虚妄受持大乘。<a id="a-6K"></a>若见受持者常能恭敬。<a id="a-6L"></a>于摩诃衍以渐深入。<a id="a-6M"></a>于说法者生于佛想生善知识想。<a id="a-6N"></a>善男子。<a id="a-6O"></a>具此十事。<a id="a-6P"></a>是名菩萨常不忘失菩提之心。</p>
  <p id="a6Q">善男子。<a id="a-6R"></a>菩萨复有十法能识宿命。<a id="a-6S"></a>何等为十。<a id="a-6T"></a>曾多恭敬供养诸佛。<a id="a-6U"></a>受持诸佛法。<a id="a-6V"></a>能净持戒。<a id="a-6W"></a>除诸疑悔除诸盖障。<a id="a-6X"></a>多欢喜心乐于禅定。<a id="a-6Y"></a>常受化生得不妄识。<a id="a-6Z"></a>供养佛者恒于正法常生恭敬。<a id="a-6a"></a>受持正法者亦常恭敬。<a id="a-6b"></a>以是因缘能受持法。<a id="a-6c"></a>读诵书写广为人说。<a id="a-6d"></a>不惜身命专为正法。<a id="a-6e"></a>净修戒行身口意业悉皆清净。<a id="a-6f"></a>以戒清净故心无疑悔。<a id="a-6g"></a>净持戒故无有盖障。<a id="a-6h"></a>无盖障故心得欢喜。<a id="a-6i"></a>心欢喜故得修禅定。<a id="a-6j"></a>得修禅定故生处清净。<a id="a-6k"></a>生处清净故便得化生。<a id="a-6l"></a>得化生故得不妄识。<a id="a-6m"></a>得不妄识故便得宿命。<a id="a-6n"></a>得宿命故能知一身二身。<a id="a-6o"></a>乃至知百千身。<a id="a-6p"></a>善男子。<a id="a-6q"></a>具此十事。<a id="a-6r"></a>是名菩萨得宿命智。<a id="a-6s"></a>善男子。<a id="a-6t"></a>菩萨复有十法。<a id="a-6u"></a>得不离善知识。<a id="a-6v"></a>何等为十。<a id="a-6w"></a>得不离值佛若闻佛若忆佛。<a id="a-6x"></a>得不离常闻法。<a id="a-6y"></a>得不离常供养僧。<a id="a-6z"></a>得不离诸佛菩萨礼拜问讯恭敬合掌供养等。<a id="a-70"></a>得不离多闻人值说法人。<a id="a-71"></a>得不离闻诸波罗蜜。<a id="a-72"></a>得不离闻诸道品觉意之法。<a id="a-73"></a>得不离闻三解脱门。<a id="a-74"></a>得不离闻四梵当。<a id="a-75"></a>得不离闻一切种智。<a id="a-76"></a>善男子。<a id="a-77"></a>具此十事。<a id="a-78"></a>是名菩萨得不离善知识。</p>
  <p id="a79">善男子。<a id="a-7A"></a>菩萨复有十法。<a id="a-7B"></a>得远离恶知识。<a id="a-7C"></a>何等为十。<a id="a-7D"></a>远离破戒恶知识。<a id="a-7E"></a>远离破正见者。<a id="a-7F"></a>远离坏威仪者。<a id="a-7G"></a>远离邪命者。<a id="a-7H"></a>远离乐世俗言说多愦闹者。<a id="a-7I"></a>远离多懈怠者。<a id="a-7J"></a>远离乐着生死者。<a id="a-7K"></a>远离背菩提者。<a id="a-7L"></a>远离在家之众。<a id="a-7M"></a>远离一切结使。<a id="a-7N"></a>菩萨虽乐远离如是等事终不生恼害。<a id="a-7O"></a>亦不生轻毁之心。<a id="a-7P"></a>菩萨作如是念。<a id="a-7Q"></a>我曾闻佛说众生性欲相染。<a id="a-7R"></a>以习近故多有所坏。<a id="a-7S"></a>是故我应一切远离。<a id="a-7T"></a>善男子。<a id="a-7U"></a>具此十事。<a id="a-7V"></a>是名菩萨远离恶知识。</p>
  <p id="a7W">善男子。<a id="a-7X"></a>菩萨复有十法。<a id="a-7Y"></a>得如来法身。<a id="a-7Z"></a>何等为十。<a id="a-7a"></a>等身无二身。<a id="a-7b"></a>清净无尽身久习善身。<a id="a-7c"></a>法身。<a id="a-7d"></a>非算数筹量甚深之身。<a id="a-7e"></a>不思议身。<a id="a-7f"></a>寂灭身。<a id="a-7g"></a>虚空身。<a id="a-7h"></a>智身。<a id="a-7i"></a>善男子。<a id="a-7j"></a>具此十事。<a id="a-7k"></a>是名菩萨得如来法身。<a id="a-7l"></a>除盖障菩萨白佛言。<a id="a-7m"></a>世尊。<a id="a-7n"></a>菩萨何时当得如来法身满答言善男子。<a id="a-7o"></a>初地菩萨得等身。<a id="a-7p"></a>何以故。<a id="a-7q"></a>初地菩萨除一切恶身。<a id="a-7r"></a>与诸菩萨同是名等身。<a id="a-7s"></a>二地菩萨得清净身。<a id="a-7t"></a>以持戒清净故。<a id="a-7u"></a>三地菩萨得无尽身。<a id="a-7v"></a>付除嗔恼害故。<a id="a-7w"></a>四地菩萨得久积一切善身。<a id="a-7x"></a>以修集一切佛法故。<a id="a-7y"></a>五地菩萨得于法身。<a id="a-7z"></a>以禅定力知一切佛法故。<a id="a-80"></a>六地菩萨非世间算数筹量所不能知身。<a id="a-81"></a>以深远故。<a id="a-82"></a>七地菩萨得不思议身以善方便故。<a id="a-83"></a>八地菩萨得寂灭身善除调戏尽一切烦恼故。<a id="a-84"></a>九地菩萨得虚空身。<a id="a-85"></a>得无碍身遍虚空故。<a id="a-86"></a>十地菩萨得妙智身。<a id="a-87"></a>何以故。<a id="a-88"></a>遍知一切菩萨诸地法故。<a id="a-89"></a>除盖障菩萨白佛言。<a id="a-8A"></a>世尊。<a id="a-8B"></a>菩萨法身。<a id="a-8C"></a>如来法身无差别耶。<a id="a-8D"></a>佛言。<a id="a-8E"></a>身无差别但功德有异。<a id="a-8F"></a>除盖障菩萨白佛言。<a id="a-8G"></a>世尊。<a id="a-8H"></a>云何身无差别功德有异。<a id="a-8I"></a>佛言。<a id="a-8J"></a>身名无异。<a id="a-8K"></a>何以故。<a id="a-8L"></a>身口一相故。<a id="a-8M"></a>而功德相各有差别。<a id="a-8N"></a>云何身中别见功德相。<a id="a-8O"></a>佛言。<a id="a-8P"></a>善男子。<a id="a-8Q"></a>我今为汝说喻以释此义。<a id="a-8R"></a>譬如摩尼珠皆同名摩尼。<a id="a-8S"></a>此珠名虽是一。<a id="a-8T"></a>若莹磨治饰光则明显心意悦乐。<a id="a-8U"></a>譬如如来身不莹治者犹如菩萨身。<a id="a-8V"></a>如来身摩尼宝。<a id="a-8W"></a>菩萨身摩尼宝如实无异。<a id="a-8X"></a>然如来摩尼宝。<a id="a-8Y"></a>菩萨摩尼宝。<a id="a-8Z"></a>然其光明色相各异。<a id="a-8a"></a>何以故。<a id="a-8b"></a>如来身摩尼宝无量。<a id="a-8c"></a>满众生界满虚空界。<a id="a-8d"></a>清净离一切尘垢。<a id="a-8e"></a>菩萨身摩尼宝有限。<a id="a-8f"></a>不能满虚空界。<a id="a-8g"></a>何以故。<a id="a-8h"></a>有垢障故。<a id="a-8i"></a>善男子。<a id="a-8j"></a>譬如月初至十五日名盛满月。<a id="a-8k"></a>后十五日亦名为月。<a id="a-8l"></a>乃至月尽皆名为月。<a id="a-8m"></a>虽月名同。<a id="a-8n"></a>而明不如十五日月盛然月。<a id="a-8o"></a>法尔而如来身菩萨之身俱名为月。<a id="a-8p"></a>如月名同而实亦同。<a id="a-8q"></a>然光明照曜菩萨如来而各不同。<a id="a-8r"></a>菩萨之身光明照曜。<a id="a-8s"></a>不及如来其光炽盛。<a id="a-8t"></a>譬如月末时月月初之月不可相比。<a id="a-8u"></a>善男子。<a id="a-8v"></a>以是故。<a id="a-8w"></a>如来身菩萨身。<a id="a-8x"></a>二身虽同功德有别。<a id="a-8y"></a>善男子。<a id="a-8z"></a>菩萨复有十法。<a id="a-90"></a>名金刚不坏身。<a id="a-91"></a>何等为十。<a id="a-92"></a>贪欲嗔恚愚痴不能坏。<a id="a-93"></a>恼害憍慢着我自恃见颠倒不能坏。<a id="a-94"></a>世八法不能坏。<a id="a-95"></a>恶道不能坏。<a id="a-96"></a>一切苦不能坏。<a id="a-97"></a>生老病死忧悲苦恼不能坏。<a id="a-98"></a>一切外道异见不能坏。<a id="a-99"></a>一切魔天及魔眷属不能坏。<a id="a-9A"></a>一切声闻辟支佛不能坏。<a id="a-9B"></a>一切欲界不能坏。<a id="a-9C"></a>善男子。<a id="a-9D"></a>具此十事。<a id="a-9E"></a>是名菩萨金刚不坏身。</p>
  <p id="a9F">善男子。<a id="a-9G"></a>菩萨复有十法。<a id="a-9H"></a>名大商主。<a id="a-9I"></a>何等为十。<a id="a-9J"></a>能使商人随顺言教。<a id="a-9K"></a>能使商人供养恭敬。<a id="a-9L"></a>能作引导不畏诸难。<a id="a-9M"></a>能为众人作依凭处。<a id="a-9N"></a>能令人依。<a id="a-9O"></a>常得活命。<a id="a-9P"></a>丰饶资粮。<a id="a-9Q"></a>多诸珍宝。<a id="a-9R"></a>心无止足。<a id="a-9S"></a>常为前导得至一切种智大城善男子。<a id="a-9T"></a>云何名菩萨能使商人随顺言教。<a id="a-9U"></a>譬如商主善导众商若有所说皆悉随从。<a id="a-9V"></a>菩萨亦尔。<a id="a-9W"></a>善化众生能令一切悉皆随从。<a id="a-9X"></a>譬如商主为诸商人恭敬供养。<a id="a-9Y"></a>菩萨商主亦复如是。<a id="a-9Z"></a>学无学人天龙鬼神乾闼婆阿修罗迦楼罗人非人等。<a id="a-9a"></a>亦皆悉来恭敬供养。<a id="a-9b"></a>譬如商主善于旷野贼难之处。<a id="a-9c"></a>能令众伴安隐得过。<a id="a-9d"></a>菩萨商主亦复如是。<a id="a-9e"></a>于生死旷野烦恼贼处能将诸人安隐得过。<a id="a-9f"></a>譬如商主能将诸人。<a id="a-9g"></a>出于旷野令济身命。<a id="a-9h"></a>菩萨亦复如是。<a id="a-9i"></a>令诸外道钵罗婆殖尼乾陀等。<a id="a-9j"></a>于生死旷野将导使出济其躯命。<a id="a-9k"></a>或有王者大臣官属及诸众生乐生死者。<a id="a-9l"></a>亦依菩萨大商主故悉得全济。<a id="a-9m"></a>如大商主善备资粮所须珍宝。<a id="a-9n"></a>能将众人过险道已便得安隐乃到大城。<a id="a-9o"></a>菩萨商主亦复如是。<a id="a-9p"></a>欲至佛所多共众伴。<a id="a-9q"></a>经历生死险远旷野到彼岸城。<a id="a-9r"></a>当修功德以自庄严。<a id="a-9s"></a>禅定解脱悉令具足。<a id="a-9t"></a>菩萨商主。<a id="a-9u"></a>欲至一切种智大城。<a id="a-9v"></a>具一切佛法功德珍宝。<a id="a-9w"></a>譬如商主集诸珍宝无有止足。<a id="a-9x"></a>菩萨亦尔。<a id="a-9y"></a>集法财宝无有厌足。<a id="a-9z"></a>譬如商主善导众商。<a id="a-A0"></a>聪慧最胜财产巨富。<a id="a-A1"></a>所有言说众悉奉用。<a id="a-A2"></a>菩萨商主亦复如是。<a id="a-A3"></a>为众导首功德无量。<a id="a-A4"></a>于法自在所言无二。<a id="a-A5"></a>善能将导超过险路至彼大城。<a id="a-A6"></a>菩萨商主亦复如是。<a id="a-A7"></a>将导诸众生。<a id="a-A8"></a>超生死险。<a id="a-A9"></a>能到涅槃种智大城。<a id="a-AA"></a>善男子。<a id="a-AB"></a>具此十事。<a id="a-AC"></a>是名菩萨为大商主。</p>
  <p id="aAD">善男子。<a id="a-AE"></a>菩萨复有十法名善知道。<a id="a-AF"></a>何等为十。<a id="a-AG"></a>知于平道。<a id="a-AH"></a>知险恶处。<a id="a-AI"></a>知安隐道。<a id="a-AJ"></a>知不安隐处。<a id="a-AK"></a>知诸奇道。<a id="a-AL"></a>知诸道处。<a id="a-AM"></a>知止住处所。<a id="a-AN"></a>知于道相。<a id="a-AO"></a>知道曲直。<a id="a-AP"></a>知道出要。<a id="a-AQ"></a>善男子。<a id="a-AR"></a>具此十事。<a id="a-AS"></a>是名菩萨善知于道。</p>
  <p id="aAT">善男子。<a id="a-AU"></a>菩萨复有十法知道不颠倒。<a id="a-AV"></a>何等为十。<a id="a-AW"></a>应示大乘道度者。<a id="a-AX"></a>即示大乘道不示声闻道。<a id="a-AY"></a>应示声闻道度者。<a id="a-AZ"></a>即示声闻道不示大乘道。<a id="a-Aa"></a>应示一切种智道得度者。<a id="a-Ab"></a>即示一切种智道不示声闻道。<a id="a-Ac"></a>应示缘觉道得度者。<a id="a-Ad"></a>即示缘觉道不示一切种智道。<a id="a-Ae"></a>着我见众生不为说空无我。<a id="a-Af"></a>不着我见者不为说苦无常无我。<a id="a-Ag"></a>着二边者不为说中道。<a id="a-Ah"></a>着中道者不为说二边。<a id="a-Ai"></a>失心狂乱者不为说奢摩他毗婆奢那。<a id="a-Aj"></a>着邪道者为说正道。<a id="a-Ak"></a>令离结使棘刺之属。<a id="a-Al"></a>善男子。<a id="a-Am"></a>具此十事。<a id="a-An"></a>是名菩萨不颠倒道。</p>
  <p id="aAo">善男子。<a id="a-Ap"></a>菩萨复有十法。<a id="a-Aq"></a>名为常在禅定。<a id="a-Ar"></a>何等为十。<a id="a-As"></a>观身身念处。<a id="a-At"></a>观受受念处。<a id="a-Au"></a>观心心念处。<a id="a-Av"></a>观法法念处。<a id="a-Aw"></a>阿练若处摄心而行。<a id="a-Ax"></a>观于五欲摄心而行。<a id="a-Ay"></a>于村里营舍城邑聚落国土方所摄心而行。<a id="a-Az"></a>于名闻利养摄心而行。<a id="a-B0"></a>于如来所制禁戒摄心而行。<a id="a-B1"></a>诸于烦恼起嗔恚处及心谄曲摄心而行。<a id="a-B2"></a>云何观身念处摄心而行。<a id="a-B3"></a>以正智慧选择诸恶除去不善。<a id="a-B4"></a>从足至顶乃至脑膜。<a id="a-B5"></a>观察诸分无我我所。<a id="a-B6"></a>念念不住是败坏法。<a id="a-B7"></a>筋脉所缠臭秽可恶纯集恶色。<a id="a-B8"></a>如是观察。<a id="a-B9"></a>横生身想我所之想。<a id="a-BA"></a>以是因缘以是相貌。<a id="a-BB"></a>谛观身相心得自在。<a id="a-BC"></a>云何观受念处。<a id="a-BD"></a>菩萨作是念。<a id="a-BE"></a>观察一切诸受悉皆是苦。<a id="a-BF"></a>凡夫愚人倒生乐想。<a id="a-BG"></a>愚痴无智不识苦乐。<a id="a-BH"></a>贤圣之人悉观是苦。<a id="a-BI"></a>勤修方便断除是苦。<a id="a-BJ"></a>亦教余众生如是观受。<a id="a-BK"></a>不憎不爱断于诸受。<a id="a-BL"></a>云何观心意止观心。<a id="a-BM"></a>无常而作常想。<a id="a-BN"></a>苦作乐想。<a id="a-BO"></a>无我我想。<a id="a-BP"></a>不净净想。<a id="a-BQ"></a>心甚猿猴如风动摇。<a id="a-BR"></a>念念不住速疾变异。<a id="a-BS"></a>是结使根本恶道之源。<a id="a-BT"></a>常生谄曲为烦恼主。<a id="a-BU"></a>亦是贪欲嗔恚愚痴因缘。<a id="a-BV"></a>是一切法宗主工匠心为前道。<a id="a-BW"></a>心从缘起悉知诸法。<a id="a-BX"></a>心如画师画一切像而心不知。<a id="a-BY"></a>心集诸业善恶所由。<a id="a-BZ"></a>心如循环如旋火轮。<a id="a-Ba"></a>心如火种然三有薪。<a id="a-Bb"></a>心能生物犹如大水。<a id="a-Bc"></a>观察之者。<a id="a-Bd"></a>当知心相是大患本。<a id="a-Be"></a>不令是心而得自在。<a id="a-Bf"></a>若能于心得自在者。<a id="a-Bg"></a>于一切法亦得自在。<a id="a-Bh"></a>云何观法念处。<a id="a-Bi"></a>不善之法如实而知贪欲嗔恚愚痴及所依起一切恶法能修对治贪嗔痴等。<a id="a-Bj"></a>断除不善观诸善法心乐随顺。<a id="a-Bk"></a>系心专念顺行诸善。<a id="a-Bl"></a>亦教他人同己所观。<a id="a-Bm"></a>云何观于五欲摄心修行。<a id="a-Bn"></a>于五欲中不生喜乐亦不憎恶。<a id="a-Bo"></a>于色声香味触。<a id="a-Bp"></a>亦不生爱亦不憎恶。<a id="a-Bq"></a>于此无体相法生憎爱心。<a id="a-Br"></a>便同愚痴凡夫婴孩不善之者。<a id="a-Bs"></a>又世尊说。<a id="a-Bt"></a>若于法生爱乐亦生染着。<a id="a-Bu"></a>若生染着便成愚痴。<a id="a-Bv"></a>若生愚痴便是不识善恶。<a id="a-Bw"></a>以是因缘堕于恶道。<a id="a-Bx"></a>是故于此空法不应憎恶。<a id="a-By"></a>若憎恶者名不堪忍。<a id="a-Bz"></a>若不堪忍则增长恚心。<a id="a-C0"></a>为阿耆梨之所呵责。<a id="a-C1"></a>亦为同梵行者之所讥嫌。<a id="a-C2"></a>如是观察五欲修行正念。<a id="a-C3"></a>心不染着亦不憎恶。<a id="a-C4"></a>亦教他人作如是观。<a id="a-C5"></a>云何名阿练若处。<a id="a-C6"></a>摄心离乱如法修行名阿练若处。<a id="a-C7"></a>名为无诤住处。<a id="a-C8"></a>亦名寂灭住处。<a id="a-C9"></a>此阿练若处。<a id="a-CA"></a>有诸天龙鬼神他心智者善见我心。<a id="a-CB"></a>是故我今不应起不善思觉。<a id="a-CC"></a>断除不善觉勤修善觉。<a id="a-CD"></a>当令善觉常得增广。<a id="a-CE"></a>云何菩萨。<a id="a-CF"></a>于里巷村营城邑聚落国土方所。<a id="a-CG"></a>是中行住坐卧。<a id="a-CH"></a>于不善处于出家所。<a id="a-CI"></a>不应行处悉皆远离。<a id="a-CJ"></a>何处是不应行处。<a id="a-CK"></a>酤酒家淫女家王家。<a id="a-CL"></a>棋博之处。<a id="a-CM"></a>醉客之处。<a id="a-CN"></a>歌舞伎乐之处。<a id="a-CO"></a>如是种种非是出家所应到处皆悉不往。<a id="a-CP"></a>如是村邑聚落之处摄心而行。<a id="a-CQ"></a>云何于名闻利养摄心而行。<a id="a-CR"></a>于得利养处欲使檀越增长福业不为贪着。<a id="a-CS"></a>所得财利不作己想。<a id="a-CT"></a>与一切苦恼众生悉皆共之。<a id="a-CU"></a>以是施因缘得名称赞叹。<a id="a-CV"></a>虽得名称赞叹。<a id="a-CW"></a>而不自举不生憍慢不自憍逸。<a id="a-CX"></a>如是名称赞叹不久自灭。<a id="a-CY"></a>谁有智者。<a id="a-CZ"></a>于无常迅速不住之法不可保信。<a id="a-Ca"></a>云何于中生于爱憎。<a id="a-Cb"></a>何有智者。<a id="a-Cc"></a>生己有想生憍逸心。<a id="a-Cd"></a>是名菩萨于名闻利养摄心而行。<a id="a-Ce"></a>云何菩萨于如来所制禁戒常念修行。<a id="a-Cf"></a>过去诸佛履行禁戒。<a id="a-Cg"></a>而得成佛乃至涅槃。<a id="a-Ch"></a>未来诸佛亦履行禁戒。<a id="a-Ci"></a>而得成佛乃至涅槃。<a id="a-Cj"></a>现在诸佛亦履行禁戒。<a id="a-Ck"></a>而得成佛乃至涅槃。<a id="a-Cl"></a>作是观察能持禁戒终不毁犯。<a id="a-Cm"></a>是名善修是名善持。<a id="a-Cn"></a>云何菩萨于诸烦恼尘垢盖障。<a id="a-Co"></a>能善修习摄心而行。<a id="a-Cp"></a>菩萨善知烦恼结使尘垢盖障。<a id="a-Cq"></a>善知其因。<a id="a-Cr"></a>善知所因起处从是因出。<a id="a-Cs"></a>菩萨于结使盖障常念摄心如是修行。<a id="a-Ct"></a>善男子。<a id="a-Cu"></a>具此十事。<a id="a-Cv"></a>是名菩萨常在禅定。<a id="a-Cw"></a>善男子。<a id="a-Cx"></a>菩萨复有十法。<a id="a-Cy"></a>名为粪扫衣。<a id="a-Cz"></a>何等为十。<a id="a-D0"></a>以能受持终不毁坏。<a id="a-D1"></a>心常卑下而不疲厌。<a id="a-D2"></a>不以此事而得解脱。<a id="a-D3"></a>不见其过。<a id="a-D4"></a>见切德利。<a id="a-D5"></a>不自高己。<a id="a-D6"></a>不多聚积。<a id="a-D7"></a>善持禁戒。<a id="a-D8"></a>诸天亲近。<a id="a-D9"></a>云何受持能不毁坏。<a id="a-DA"></a>菩萨有信敬心体性具足。<a id="a-DB"></a>于如来所深生敬信。<a id="a-DC"></a>宁舍身命不舍所受。<a id="a-DD"></a>所受不动以所受坚固心能卑下。<a id="a-DE"></a>以卑下故不生我慢。<a id="a-DF"></a>以意卑下故。<a id="a-DG"></a>便于恶贱粪扫之物。<a id="a-DH"></a>取以净洗。<a id="a-DI"></a>洗以缝染。<a id="a-DJ"></a>心不疲厌。<a id="a-DK"></a>不疲厌故常取粪扫衣。<a id="a-DL"></a>亦不以小行而怀自足。<a id="a-DM"></a>方进求上法必获前利。<a id="a-DN"></a>亦不现此粪扫衣过我常着粪扫衣。<a id="a-DO"></a>乃至今老。<a id="a-DP"></a>不以此衣而为粗弊。<a id="a-DQ"></a>亦不作念。<a id="a-DR"></a>此衣粗弊多有蚤虱。<a id="a-DS"></a>若常著者令身垢污当念思惟着粪扫衣有诸功德。<a id="a-DT"></a>贤圣所服远离欲者之所修行。<a id="a-DU"></a>是名圣种。<a id="a-DV"></a>诸佛所赞如来所誉。<a id="a-DW"></a>以是因缘故不自称誉。<a id="a-DX"></a>不应自高亦不下他。<a id="a-DY"></a>是名戒具足。<a id="a-DZ"></a>戒具足故诸天亲近。<a id="a-Da"></a>诸佛赞叹菩萨守护。<a id="a-Db"></a>善能观察人非人等刹利婆罗门聚落邑主恭敬礼拜。<a id="a-Dc"></a>同梵行者之所赞叹。<a id="a-Dd"></a>善男子。<a id="a-De"></a>具此十事。<a id="a-Df"></a>是名菩萨粪扫衣。<a id="a-Dg"></a>除盖障菩萨白佛言。<a id="a-Dh"></a>世尊。<a id="a-Di"></a>菩萨志大。<a id="a-Dj"></a>何缘乐此下劣粗弊。<a id="a-Dk"></a>佛答言。<a id="a-Dl"></a>善男子。<a id="a-Dm"></a>菩萨为护众生德力所能。<a id="a-Dn"></a>非诸凡愚下劣所堪。<a id="a-Do"></a>为未生烦恼作障碍故。<a id="a-Dp"></a>佛语除盖障菩萨。<a id="a-Dq"></a>善男子。<a id="a-Dr"></a>汝谓如来为是大志为是小乎。<a id="a-Ds"></a>除盖障菩萨白佛言。<a id="a-Dt"></a>世尊。<a id="a-Du"></a>我无此辩当何能答。<a id="a-Dv"></a>何以故。<a id="a-Dw"></a>无有能知如来量者。<a id="a-Dx"></a>现见如来知一切法。<a id="a-Dy"></a>受粪扫衣者能制结使。<a id="a-Dz"></a>不见如来有所遮制。<a id="a-E0"></a>此四天下天人龙鬼。<a id="a-E1"></a>皆有卑下之志。<a id="a-E2"></a>如来虽见卑下。<a id="a-E3"></a>但为成熟彼众生故。<a id="a-E4"></a>于诸众生前赞叹头陀。<a id="a-E5"></a>汝今当知如是因缘。<a id="a-E6"></a>除盖障菩萨白佛言。<a id="a-E7"></a>世尊。<a id="a-E8"></a>为成熟众生及新学者。<a id="a-E9"></a>菩萨遮断结使故说此事。<a id="a-EA"></a>善男子。<a id="a-EB"></a>威德力菩萨。<a id="a-EC"></a>为化众生现受粪扫衣。<a id="a-ED"></a>非志卑漏。<a id="a-EE"></a>以是义故菩萨受粪扫衣。</p>
  <p id="aEF">善男子。<a id="a-EG"></a>菩萨复有十法。<a id="a-EH"></a>名受取三衣。<a id="a-EI"></a>何等为十。<a id="a-EJ"></a>少欲知足不多贪求不多积聚。<a id="a-EK"></a>无积聚故离诸过患。<a id="a-EL"></a>无失坏故离诸忧恼。<a id="a-EM"></a>离忧恼故离众苦聚集。<a id="a-EN"></a>离众苦聚集故无有爱欲。<a id="a-EO"></a>无爱欲故能尽诸漏。<a id="a-EP"></a>少欲菩萨。<a id="a-EQ"></a>趣得为足。<a id="a-ER"></a>知足之人少得而足。<a id="a-ES"></a>以少欲故无多所求。<a id="a-ET"></a>离所求故无多积聚。<a id="a-EU"></a>离积聚故无恼失苦。<a id="a-EV"></a>无恼失苦故无有忧愁。<a id="a-EW"></a>无有忧愁故无有苦恼。<a id="a-EX"></a>无有苦恼故无有受用。<a id="a-EY"></a>无有受用故便得漏尽。<a id="a-EZ"></a>善男子。<a id="a-Ea"></a>具此十事。<a id="a-Eb"></a>是名菩萨受持三衣。</p>
 </body>
</html>