<!doctype html>
<html id="z3IBThZNF" data-ver="788">
 <head>
  <meta charset="utf-8">
  <meta author="曼陀罗仙">
  <meta author="僧伽娑罗">
  <meta library="龙藏">
  <meta catalog="大乘五大部外重译经">
  <meta period="梁">
 </head>
 <body>
  <h1 id="a1">佛说宝云经卷第二</h1>
  <p id="a2">善男子。<a id="a-3"></a>菩萨摩诃萨。<a id="a-4"></a>复有十法能净于忍。<a id="a-5"></a>何等为十。<a id="a-6"></a>内忍。<a id="a-7"></a>外忍。<a id="a-8"></a>法忍。<a id="a-9"></a>随佛教忍。<a id="a-A"></a>无方所忍。<a id="a-B"></a>修处处忍。<a id="a-C"></a>非所为忍。<a id="a-D"></a>不逼恼忍。<a id="a-E"></a>悲心忍。<a id="a-F"></a>誓愿忍。<a id="a-G"></a>云何名菩萨内忍。<a id="a-H"></a>菩萨饥渴寒热忧悲疼痛身心楚切。<a id="a-I"></a>能自忍受不为苦恼。<a id="a-J"></a>是名菩萨内忍。<a id="a-K"></a>云何名菩萨外忍。<a id="a-L"></a>菩萨从他闻恶言骂詈毁辱诽谤。<a id="a-M"></a>或毁辱父母兄弟姊妹眷属和上阿阇梨师徒同学。<a id="a-N"></a>或闻毁佛法僧有。<a id="a-O"></a>如是种种毁訾菩萨。<a id="a-P"></a>忍辱不生嗔恚。<a id="a-Q"></a>是名菩萨外忍。<a id="a-R"></a>云何名菩萨法忍。<a id="a-S"></a>佛于诸经说微妙义。<a id="a-T"></a>诸法寂静诸法寂灭。<a id="a-U"></a>如涅槃相不惊不怖。<a id="a-V"></a>菩萨作是念言。<a id="a-W"></a>我若不解是经不知是法。<a id="a-X"></a>终不得阿耨多罗三藐三菩提。<a id="a-Y"></a>是故菩萨勤求咨问读诵。<a id="a-Z"></a>是名菩萨法忍。<a id="a-a"></a>云何名菩萨随佛教忍。<a id="a-b"></a>菩萨嗔恼毒心起时。<a id="a-c"></a>作是思惟。<a id="a-d"></a>此身从何而生从何而灭。<a id="a-e"></a>从我生者何者是我。<a id="a-f"></a>从彼生者何者是彼。<a id="a-g"></a>法相如是从何因缘起。<a id="a-h"></a>菩萨作是思惟时。<a id="a-i"></a>不见所从生亦不见所缘起。<a id="a-j"></a>亦不见从我生。<a id="a-k"></a>亦不见从彼起。<a id="a-l"></a>亦不见从因缘生。<a id="a-m"></a>作是思惟。<a id="a-n"></a>亦不嗔亦不恼亦不毒。<a id="a-o"></a>嗔怒之心即便减少。<a id="a-p"></a>是名菩萨随佛教忍。<a id="a-q"></a>云何名菩萨无方所忍。<a id="a-r"></a>或有夜忍昼不忍。<a id="a-s"></a>或昼忍夜不忍。<a id="a-t"></a>或彼方忍此方不忍。<a id="a-u"></a>或此方忍彼方不忍。<a id="a-v"></a>或知识边忍不知识边不忍。<a id="a-w"></a>或不知识边忍知识边不忍。<a id="a-x"></a>菩萨不尔。<a id="a-y"></a>于一切时一切方常生忍心。<a id="a-z"></a>是名菩萨无方所忍。<a id="a-10"></a>云何名菩萨修处处忍。<a id="a-11"></a>有人于父母师长夫妻男女大小内外如是中生忍。<a id="a-12"></a>余则不忍。<a id="a-13"></a>菩萨忍者则不如是。<a id="a-14"></a>如父母边生忍。<a id="a-15"></a>旃陀罗边生忍亦尔。<a id="a-16"></a>是名菩萨修处处忍。<a id="a-17"></a>云何名菩萨非所为忍。<a id="a-18"></a>不以事故生忍。<a id="a-19"></a>不以利故生忍。<a id="a-1A"></a>不以畏故生忍。<a id="a-1B"></a>不以受他恩故生忍。<a id="a-1C"></a>不以相亲友故生忍。<a id="a-1D"></a>不以愧赧故生忍。<a id="a-1E"></a>菩萨常修于忍。<a id="a-1F"></a>是名菩萨非所为忍。<a id="a-1G"></a>善男子。<a id="a-1H"></a>云何名菩萨不逼恼忍若嗔因缘烦恼未起不名为忍。<a id="a-1I"></a>若遇嗔因缘时。<a id="a-1J"></a>拳打刀杖手脚蹴蹋恶口骂詈。<a id="a-1K"></a>于如是中心不动者则名为忍。<a id="a-1L"></a>菩萨若有人来起发嗔恚亦忍。<a id="a-1M"></a>不起发嗔恚亦忍。<a id="a-1N"></a>是名菩萨不逼恼忍。<a id="a-1O"></a>云何名菩萨悲心忍。<a id="a-1P"></a>尔时菩萨。<a id="a-1Q"></a>若作王若王等有大功业。<a id="a-1R"></a>为苦众生而作其主。<a id="a-1S"></a>是苦众生若来骂辱触恼之时。<a id="a-1T"></a>菩萨不以我是主故而生嗔恚。<a id="a-1U"></a>如是众生我当拔济常为拥护。<a id="a-1V"></a>云何而得生于嗔恼。<a id="a-1W"></a>是故我今悲心怜愍不生忿恚。<a id="a-1X"></a>是名菩萨悲心忍。<a id="a-1Y"></a>云何名菩萨誓愿忍。<a id="a-1Z"></a>菩萨作是念。<a id="a-1a"></a>我先于诸佛前曾作师子吼发誓愿言。<a id="a-1b"></a>我当成佛于一切生死淤泥中为拔诸苦众生。<a id="a-1c"></a>我今欲拔不应嗔恚而恼于彼。<a id="a-1d"></a>若我不忍尚不自度况利众生。<a id="a-1e"></a>善男子。<a id="a-1f"></a>譬如良医善知治眼。<a id="a-1g"></a>见诸众生多有患目。<a id="a-1h"></a>或患眼翳或患眼膜。<a id="a-1i"></a>种种患眼不可称计。<a id="a-1j"></a>是医若言。<a id="a-1k"></a>我欲疗治众生眼患。<a id="a-1l"></a>彼时医师后自盲冥。<a id="a-1m"></a>佛言。<a id="a-1n"></a>如此医师能治他眼不。<a id="a-1o"></a>除盖障菩萨摩诃萨白佛言。<a id="a-1p"></a>不也世尊。<a id="a-1q"></a>佛告除盖障菩萨摩诃萨。<a id="a-1r"></a>欲除一切众生无明冥者。<a id="a-1s"></a>应先自除闇障后及于人。<a id="a-1t"></a>若内无智慧能治他疾。<a id="a-1u"></a>是义不然。<a id="a-1v"></a>以是因缘。<a id="a-1w"></a>当修于忍不应生嗔。<a id="a-1x"></a>是名菩萨大誓愿忍。<a id="a-1y"></a>善男子。<a id="a-1z"></a>具此十事是名菩萨能净于忍。<a id="a-20"></a>善男子。<a id="a-21"></a>菩萨复有十法。<a id="a-22"></a>名为精进满足。<a id="a-23"></a>何等为十。<a id="a-24"></a>如金刚精进。<a id="a-25"></a>无等精进。<a id="a-26"></a>处中精进。<a id="a-27"></a>显胜精进。<a id="a-28"></a>炽盛精进。<a id="a-29"></a>常恒精进。<a id="a-2A"></a>清净精进。<a id="a-2B"></a>不共二乘精进。<a id="a-2C"></a>不轻贱精进。<a id="a-2D"></a>不退转精进。<a id="a-2E"></a>云何菩萨如金刚精进。<a id="a-2F"></a>未解者令解。<a id="a-2G"></a>未涅槃者令得涅槃。<a id="a-2H"></a>未安者令安。<a id="a-2I"></a>未度者令度。<a id="a-2J"></a>未得阿耨多罗三藐三菩提者。<a id="a-2K"></a>当令得阿耨多罗三藐三菩提。<a id="a-2L"></a>若作如是修行精进时。<a id="a-2M"></a>天魔波旬来谓菩萨言。<a id="a-2N"></a>汝今何故作如是精进。<a id="a-2O"></a>徒自勤苦终无所获。<a id="a-2P"></a>何以故。<a id="a-2Q"></a>我亦曾作如是精进。<a id="a-2R"></a>未解者令解。<a id="a-2S"></a>未涅槃者令得涅槃。<a id="a-2T"></a>未安者令安。<a id="a-2U"></a>未度者令度。<a id="a-2V"></a>未得阿耨多罗三藐三菩提者。<a id="a-2W"></a>当令悉得如是等事。<a id="a-2X"></a>皆是妄语但诳凡愚无有真实。<a id="a-2Y"></a>我未曾见如是精进而得阿耨多罗三藐三菩提者。<a id="a-2Z"></a>善男子。<a id="a-2a"></a>我曾见无量众生如是精进有得阿罗汉涅槃。<a id="a-2b"></a>如是精进有得辟支佛涅槃。<a id="a-2c"></a>魔王复言。<a id="a-2d"></a>善男子。<a id="a-2e"></a>虽行精进未有得阿耨多罗三藐三菩提。<a id="a-2f"></a>汝今思惟疾舍是心。<a id="a-2g"></a>空无所获徒自劳苦。<a id="a-2h"></a>汝今速求二乘。<a id="a-2i"></a>可得早离生死。<a id="a-2j"></a>菩萨即作是念。<a id="a-2k"></a>此是魔说欲坏我心。<a id="a-2l"></a>汝但少事而自忧己。<a id="a-2m"></a>莫为多事反忧我耶。<a id="a-2n"></a>随所造业各得受报。<a id="a-2o"></a>依止于业业为亲友。<a id="a-2p"></a>汝亦有此随业受报。<a id="a-2q"></a>依止于业业为亲属。<a id="a-2r"></a>恶魔波旬。<a id="a-2s"></a>汝今速疾复道还去。<a id="a-2t"></a>汝恼我故当长夜受苦。<a id="a-2u"></a>魔即惭愧隐形而去。<a id="a-2v"></a>是名菩萨如金刚精进魔不能坏。<a id="a-2w"></a>云何名菩萨无等精进。<a id="a-2x"></a>尔时菩萨所行精进。<a id="a-2y"></a>超诸菩萨百千万亿算数譬喻所不能及。<a id="a-2z"></a>况余声闻二乘学者而能及乎。<a id="a-30"></a>一切诸佛善法。<a id="a-31"></a>以精进力故悉能摄取。<a id="a-32"></a>一切恶法无不舍离。<a id="a-33"></a>是则名为无等精进。<a id="a-34"></a>云何名菩萨处中精进。<a id="a-35"></a>勤不过分亦不懈退。<a id="a-36"></a>如是精进名为处中精进。<a id="a-37"></a>云何名菩萨高胜精进。<a id="a-38"></a>菩萨发大精进。<a id="a-39"></a>愿使现身如佛色相。<a id="a-3A"></a>若我得佛。<a id="a-3B"></a>无见顶相圆光一寻。<a id="a-3C"></a>佛之相好无碍智慧大自在者愿我悉得。<a id="a-3D"></a>是名高胜精进。<a id="a-3E"></a>云何名菩萨炽盛精进。<a id="a-3F"></a>譬如真金摩尼珠宝无有垢秽。<a id="a-3G"></a>光明炽盛端严殊显。<a id="a-3H"></a>真金精曜无量焰炽。<a id="a-3I"></a>摩尼宝珠焕然炳彻。<a id="a-3J"></a>菩萨精进亦复如是。<a id="a-3K"></a>无诸垢秽。<a id="a-3L"></a>何者是精进垢。<a id="a-3M"></a>何者是精进翳。<a id="a-3N"></a>懈怠是精进垢。<a id="a-3O"></a>懒堕是精进翳。<a id="a-3P"></a>食不知足是精进垢。<a id="a-3Q"></a>贪嗜睡眠是精进翳。<a id="a-3R"></a>好乐亲近是精进垢。<a id="a-3S"></a>不见无我是精进障。<a id="a-3T"></a>如是名为精进垢精进障。<a id="a-3U"></a>除如是垢障。<a id="a-3V"></a>是名菩萨炽盛精进。<a id="a-3W"></a>善男子。<a id="a-3X"></a>云何名菩萨常恒精进。<a id="a-3Y"></a>举动威仪不离精进。<a id="a-3Z"></a>行住坐卧不曾休废身心不懈。<a id="a-3a"></a>是名菩萨常恒精进。<a id="a-3b"></a>云何名菩萨清净精进。<a id="a-3c"></a>如上常恒精进。<a id="a-3d"></a>有所起恶不善之业能障道法能作衰损。<a id="a-3e"></a>皆悉除断一切善法于涅槃因不作障碍。<a id="a-3f"></a>能助道法安止道处。<a id="a-3g"></a>皆悉修广增长炽盛。<a id="a-3h"></a>乃至微细一念之恶不令得起况复大恶。<a id="a-3i"></a>是名菩萨清净精进。<a id="a-3j"></a>云何名菩萨不共二乘精进。<a id="a-3k"></a>菩萨摩诃萨。<a id="a-3l"></a>周遍十方。<a id="a-3m"></a>如恒河沙数世界满中阿鼻地狱猛火炽盛。<a id="a-3n"></a>如此世界外。<a id="a-3o"></a>有极苦众生无依无救。<a id="a-3p"></a>乃至若一众生如是苦恼。<a id="a-3q"></a>菩萨能忍大火。<a id="a-3r"></a>过无量恒河沙世界。<a id="a-3s"></a>拔济成熟一众生苦。<a id="a-3t"></a>为一尚尔。<a id="a-3u"></a>况多众生而不救济。<a id="a-3v"></a>一切外道二乘学人所不能及。<a id="a-3w"></a>是名菩萨不共二乘精进。<a id="a-3x"></a>云何名菩萨不自轻贱精进。<a id="a-3y"></a>菩萨作是思惟。<a id="a-3z"></a>三世诸佛。<a id="a-40"></a>皆从微少精进修无量德。<a id="a-41"></a>乃能久积苦行成等正觉。<a id="a-42"></a>是故我今因少精进渐殖德本。<a id="a-43"></a>不久亦应得佛不疑。<a id="a-44"></a>是名菩萨不自轻贱精进。<a id="a-45"></a>云何名菩萨不退转精进。<a id="a-46"></a>菩萨不以己身精进微薄。<a id="a-47"></a>不以贫穷又少财宝而生舍心。<a id="a-48"></a>常修精进向阿耨多罗三藐三菩提。<a id="a-49"></a>过去未来现在三世诸佛。<a id="a-4A"></a>皆以积善微细精进悉得菩提。<a id="a-4B"></a>我今不以微贱而自轻毁。<a id="a-4C"></a>以微精进故。<a id="a-4D"></a>为一切众生积集众善。<a id="a-4E"></a>成阿耨多罗三藐三菩提。<a id="a-4F"></a>不为己乐而入涅槃。<a id="a-4G"></a>宁为众生久处地狱。<a id="a-4H"></a>是名菩萨不退转精进。<a id="a-4I"></a>善男子。<a id="a-4J"></a>具此十事。<a id="a-4K"></a>是名菩萨满足精进。</p>
  <p id="a4L">善男子。<a id="a-4M"></a>菩萨摩诃萨。<a id="a-4N"></a>复有十法名具禅波罗蜜。<a id="a-4O"></a>何等为十。<a id="a-4P"></a>多集福德深厌诸恶。<a id="a-4Q"></a>能勤精进具于多闻。<a id="a-4R"></a>不颠倒解解法向法。<a id="a-4S"></a>利根聪明有纯善心。<a id="a-4T"></a>善解定智不着禅相。<a id="a-4U"></a>云何名为多集福德。<a id="a-4V"></a>久于大乘积集善根。<a id="a-4W"></a>在所生处常护持善戒遇善知识。<a id="a-4X"></a>世世恒生种族刹利大姓婆罗门大家居士。<a id="a-4Y"></a>生处恒生正见家增长善法。<a id="a-4Z"></a>忆所修善方便不舍。<a id="a-4a"></a>常不离善知识菩萨诸佛。<a id="a-4b"></a>渐渐增长观察诸法。<a id="a-4c"></a>世间大苦常为灾患之所逼恼。<a id="a-4d"></a>无有暂停长为众苦。<a id="a-4e"></a>无明所盲皆因爱欲欲为根本。<a id="a-4f"></a>我今不应同于凡夫亲近于欲。<a id="a-4g"></a>欲者诸佛世尊说从妄想生。<a id="a-4h"></a>无量因缘毁訾过患。<a id="a-4i"></a>譬如以木贯人心肾。<a id="a-4j"></a>欲如利戟欲如剑刃欲如毒蛇欲如锋焰。<a id="a-4k"></a>欲如脓烂不可触近。<a id="a-4l"></a>欲如聚沫欲如热焰。<a id="a-4m"></a>欲如幻化欲如梦想。<a id="a-4n"></a>欲为不净令人臭秽。<a id="a-4o"></a>欲如熟痈欲如腐败烂肉。<a id="a-4p"></a>作如是厌恶欲想。<a id="a-4q"></a>剃除须发舍离产业。<a id="a-4r"></a>出家学道被服法衣。<a id="a-4s"></a>而作沙门。<a id="a-4t"></a>正法出家信家非家。<a id="a-4u"></a>出家学道发大精进。<a id="a-4v"></a>未得善法者能令使得。<a id="a-4w"></a>未得智者能令得智。<a id="a-4x"></a>未得证者当令得证。<a id="a-4y"></a>如是因如是缘。<a id="a-4z"></a>以是事故即得多闻。<a id="a-50"></a>于世谛第一义谛悉能宣说。<a id="a-51"></a>善知世谛即第一义谛。<a id="a-52"></a>善知不颠倒法如法体相。<a id="a-53"></a>何者是善知法相。<a id="a-54"></a>正见正志正语正业正命正方便正念正定。<a id="a-55"></a>得见正道。<a id="a-56"></a>利根转胜心常在道。<a id="a-57"></a>以利根故多生厌恶。<a id="a-58"></a>远离大众愦闹之处。<a id="a-59"></a>远离欲觉贪嗔邪见残害之心。<a id="a-5A"></a>远离眷属。<a id="a-5B"></a>远离名闻利养。<a id="a-5C"></a>远离一切身心。<a id="a-5D"></a>常念自观察己心。<a id="a-5E"></a>为念善不善无记。<a id="a-5F"></a>若念善应念胜善。<a id="a-5G"></a>念胜善者。<a id="a-5H"></a>心生欢喜起发信乐。<a id="a-5I"></a>云何是胜善心。<a id="a-5J"></a>三十七品。<a id="a-5K"></a>云何是三十七品。<a id="a-5L"></a>四念处四正勤四如意足。<a id="a-5M"></a>五根五力。<a id="a-5N"></a>七觉分八正道法是名胜善是真道支。<a id="a-5O"></a>心犹不善极生厌恶多作观察。<a id="a-5P"></a>勤行方便断于不善。<a id="a-5Q"></a>何等不善。<a id="a-5R"></a>贪欲嗔恚愚痴。<a id="a-5S"></a>贪欲有三种上中下。<a id="a-5T"></a>何者是上贪欲。<a id="a-5U"></a>欲心逼身正见衰损。<a id="a-5V"></a>离欲心少离于惭愧。<a id="a-5W"></a>云何离惭愧心。<a id="a-5X"></a>若摄身静念独处林野。<a id="a-5Y"></a>尔时思惟欲觉增长炽盛。<a id="a-5Z"></a>贵于欲觉赞叹欲觉。<a id="a-5a"></a>以欲觉故。<a id="a-5b"></a>作是思惟时。<a id="a-5c"></a>无有愧心。<a id="a-5d"></a>云何无惭。<a id="a-5e"></a>以欲业欲作欲因缘。<a id="a-5f"></a>于父母所生怼恨语。<a id="a-5g"></a>于尊重处而无畏难。<a id="a-5h"></a>亦不羞愧自现有德。<a id="a-5i"></a>以是欲故命终之时堕于恶趣。<a id="a-5j"></a>是名上欲。<a id="a-5k"></a>云何名为中欲。<a id="a-5l"></a>若受欲已心生厌离或起悔心。<a id="a-5m"></a>是名中欲。<a id="a-5n"></a>云何名为下欲。<a id="a-5o"></a>若摩触之时欲想即息。<a id="a-5p"></a>或共言语。<a id="a-5q"></a>虽有染想生念即灭。<a id="a-5r"></a>或见欲时欲想亦息。<a id="a-5s"></a>是名下欲。<a id="a-5t"></a>欲者一切衣服饮食供身之具悉名为欲。<a id="a-5u"></a>嗔恚亦有三种上中下。<a id="a-5v"></a>何者为上嗔。<a id="a-5w"></a>若恼彼时深生忿怒或作五逆。<a id="a-5x"></a>或五逆中作一一逆。<a id="a-5y"></a>或诽谤正法等。<a id="a-5z"></a>如是之罪。<a id="a-60"></a>非算数譬喻之所能及。<a id="a-61"></a>身坏命终堕大地狱受罪。<a id="a-62"></a>余报得生人中。<a id="a-63"></a>肤体黑瘦两目皆赤。<a id="a-64"></a>志逞常怒多怀扰害。<a id="a-65"></a>以是义故名为上嗔。<a id="a-66"></a>云何名为中嗔。<a id="a-67"></a>所作诸恶速疾变悔。<a id="a-68"></a>即修对治之法。<a id="a-69"></a>是名中嗔。<a id="a-6A"></a>云何名为下嗔。<a id="a-6B"></a>或出恶言或起讥诃。<a id="a-6C"></a>或集微恶业。<a id="a-6D"></a>或时时起发寻生对治。<a id="a-6E"></a>是名下嗔。<a id="a-6F"></a>愚痴亦有三种上中下。<a id="a-6G"></a>何者为上痴。<a id="a-6H"></a>作恶不悔不生惭愧心无厌时。<a id="a-6I"></a>如是名为上痴。<a id="a-6J"></a>云何名为中痴。<a id="a-6K"></a>身作恶时寻生变悔。<a id="a-6L"></a>于同梵行边发露忏悔不显己德。<a id="a-6M"></a>是名中痴。<a id="a-6N"></a>云何名为下痴。<a id="a-6O"></a>依如来所制非性重罪少有所犯。<a id="a-6P"></a>是故名为下痴。<a id="a-6Q"></a>菩萨摩诃萨。<a id="a-6R"></a>善心起时。<a id="a-6S"></a>能回贪嗔痴能除欲爱。<a id="a-6T"></a>能除欲乐能除欲着。<a id="a-6U"></a>以善心故令欲不起。<a id="a-6V"></a>云何名为无记心。<a id="a-6W"></a>此心起时不缘外不缘内。<a id="a-6X"></a>不缘善不缘不善。<a id="a-6Y"></a>不从定不从智。<a id="a-6Z"></a>如从眠起目视不了。<a id="a-6a"></a>不缘善恶名为无记。<a id="a-6b"></a>若无记心生时。<a id="a-6c"></a>菩萨方便自策发起善心。<a id="a-6d"></a>令生欢喜安住于善。<a id="a-6e"></a>是名菩萨得于善心。<a id="a-6f"></a>以善心故观察一切诸法。<a id="a-6g"></a>如幻如梦如热时焰如呼声响。<a id="a-6h"></a>此是善法此非善法。<a id="a-6i"></a>此法迹乘此法不迹乘。<a id="a-6j"></a>菩萨摩诃萨。<a id="a-6k"></a>观于一切法发起善心。<a id="a-6l"></a>以法为想心为先导。<a id="a-6m"></a>当善持其心调顺其心。<a id="a-6n"></a>善持诸法调伏诸法。<a id="a-6o"></a>见正法已。<a id="a-6p"></a>以是缘故便得寂定。<a id="a-6q"></a>心为境界以心系心渐入寂定。<a id="a-6r"></a>以心住心正住三昧。<a id="a-6s"></a>心寂定故便能专一。<a id="a-6t"></a>心专一故次第无间。<a id="a-6u"></a>得定心故心常寂静。<a id="a-6v"></a>心寂静故心生喜乐。<a id="a-6w"></a>便除欲爱诸恶不善。<a id="a-6x"></a>有觉有观定生喜乐成就初禅。<a id="a-6y"></a>无觉少观定生喜乐成就二禅。<a id="a-6z"></a>除喜得乐念舍得第三禅。<a id="a-70"></a>离喜乐行舍心得第四禅。<a id="a-71"></a>除我见离忧喜舍苦乐净念舍行四禅。<a id="a-72"></a>一切解脱离色相如虚空。<a id="a-73"></a>众生心相虚空相等作一解脱观。<a id="a-74"></a>以是故色相灭空相生。<a id="a-75"></a>恼坏相已灭无边虚空相成。<a id="a-76"></a>从无边虚空相以次观识。<a id="a-77"></a>识无边故虚空相灭。<a id="a-78"></a>观识渐损乃至少识。<a id="a-79"></a>名为不用处。<a id="a-7A"></a>复观此识若有若无。<a id="a-7B"></a>是名非想非非想处。<a id="a-7C"></a>灭诸想受是名灭定。<a id="a-7D"></a>菩萨虽入灭定。<a id="a-7E"></a>而不舍教化众生。<a id="a-7F"></a>亦不永乐灭定以为寂静。<a id="a-7G"></a>不舍灭定而能慈悲普覆众生。<a id="a-7H"></a>于灭定中乃至起悲喜舍心亦复如是。<a id="a-7I"></a>菩萨尔时便获五神通。<a id="a-7J"></a>而不以十二门禅五神通等以为自足。<a id="a-7K"></a>方求上法阿耨多罗三藐三菩提。<a id="a-7L"></a>庄严之具功德满足。<a id="a-7M"></a>善男子。<a id="a-7N"></a>具此十事。<a id="a-7O"></a>是名菩萨具禅波罗蜜。</p>
  <p id="a7P">善男子。<a id="a-7Q"></a>菩萨复有十法。<a id="a-7R"></a>名为智慧满足。<a id="a-7S"></a>何等为十。<a id="a-7T"></a>具无我善。<a id="a-7U"></a>善解业报。<a id="a-7V"></a>善解有为法。<a id="a-7W"></a>善解生死相续不绝。<a id="a-7X"></a>善解生死出要之法。<a id="a-7Y"></a>善解声闻辟支二乘之法。<a id="a-7Z"></a>善解摩诃衍。<a id="a-7a"></a>善解遮魔业智慧不颠倒智慧无等智慧。<a id="a-7b"></a>善男子。<a id="a-7c"></a>云何具无我善。<a id="a-7d"></a>菩萨以智观察色受想行识。<a id="a-7e"></a>观色不生不起不见起因。<a id="a-7f"></a>受亦不生不起不见起因。<a id="a-7g"></a>想亦不生不起不见起因。<a id="a-7h"></a>行亦不生不起不见起因。<a id="a-7i"></a>识亦不生不起不见起因。<a id="a-7j"></a>灭亦不生不起不见起因。<a id="a-7k"></a>第一义谛亦不见不生不起。<a id="a-7l"></a>世谛第一义谛。<a id="a-7m"></a>但有假名而无实体。<a id="a-7n"></a>虽知诸法虚寂。<a id="a-7o"></a>而不舍于精进。<a id="a-7p"></a>深矜一切众生。<a id="a-7q"></a>如救头然如救衣裳然。<a id="a-7r"></a>勤修方便不懈不舍。<a id="a-7s"></a>为一切众生故。<a id="a-7t"></a>而求阿耨多罗三藐三菩提果。<a id="a-7u"></a>庄严具足。<a id="a-7v"></a>是名菩萨无我善根。<a id="a-7w"></a>云何名菩萨善知业报。<a id="a-7x"></a>菩萨选择观察一切众生皆如幻相。<a id="a-7y"></a>如乾闼婆城水中之月体性空寂。<a id="a-7z"></a>一切众生染着我见及我所见。<a id="a-80"></a>以是因缘不见正道。<a id="a-81"></a>众生作如是想。<a id="a-82"></a>若无我无人无众生无寿命无丈夫者。<a id="a-83"></a>若悉皆无。<a id="a-84"></a>谁受善恶六趣差别。<a id="a-85"></a>菩萨摩诃萨。<a id="a-86"></a>虽知业报不断不常而受不舍。<a id="a-87"></a>是名菩萨善知业报。<a id="a-88"></a>云何名菩萨善知有为而不取有为相。<a id="a-89"></a>如实正见知有为法迅速不停。<a id="a-8A"></a>念念流动犹华上露。<a id="a-8B"></a>如山涧水駃流赴下间无暂息。<a id="a-8C"></a>亦如沙卤无有牢固。<a id="a-8D"></a>何有智者当生乐着而恋亲爱。<a id="a-8E"></a>见有为法如是之相。<a id="a-8F"></a>云何智者而生忧悲。<a id="a-8G"></a>以是因缘深乐涅槃厌恶生死。<a id="a-8H"></a>是名菩萨善知有为法。<a id="a-8I"></a>云何名菩萨善解生死流转。<a id="a-8J"></a>菩萨观察一切众生。<a id="a-8K"></a>无明所盲漂流生死。<a id="a-8L"></a>恒为爱罥诸结所缚。<a id="a-8M"></a>以是因缘故受。<a id="a-8N"></a>以受故造善恶业。<a id="a-8O"></a>以业因缘故有。<a id="a-8P"></a>有因缘故生。<a id="a-8Q"></a>生因缘故死忧悲苦恼众苦聚集。<a id="a-8R"></a>生死流转互为上下犹如火轮。<a id="a-8S"></a>是故菩萨正观生死如实而知。<a id="a-8T"></a>是名菩萨善解生死流转。<a id="a-8U"></a>云何名菩萨善解生死出要之法。<a id="a-8V"></a>无无明则无行。<a id="a-8W"></a>无行则无识。<a id="a-8X"></a>无识则无名色。<a id="a-8Y"></a>无名色则无六入。<a id="a-8Z"></a>无六入则无触。<a id="a-8a"></a>无触则无受。<a id="a-8b"></a>无受则无爱。<a id="a-8c"></a>无爱则无取。<a id="a-8d"></a>无取则无有。<a id="a-8e"></a>无有则无生。<a id="a-8f"></a>无生则无老死忧悲苦恼众苦聚集。<a id="a-8g"></a>菩萨以如实知见十二因缘。<a id="a-8h"></a>是名菩萨善解生死出要之法。<a id="a-8i"></a>云何名菩萨善解声闻辟支二乘之法。<a id="a-8j"></a>菩萨观察如此法时。<a id="a-8k"></a>成须陀洹。<a id="a-8l"></a>成斯陀含。<a id="a-8m"></a>成阿那含。<a id="a-8n"></a>成阿罗汉。<a id="a-8o"></a>断诸结漏得成辟支佛。<a id="a-8p"></a>成辟支佛已如犀一角。<a id="a-8q"></a>善解声闻辟支佛法而不取证。<a id="a-8r"></a>何以故。<a id="a-8s"></a>我摄受一切众生故。<a id="a-8t"></a>作师子吼而作是言。<a id="a-8u"></a>我当拔一切众生旷野生死之苦。<a id="a-8v"></a>以是故我今不应独出生死。<a id="a-8w"></a>是名菩萨善解声闻辟支佛法。<a id="a-8x"></a>云何名菩萨善解摩诃衍法。<a id="a-8y"></a>菩萨善学一切诸法而不得诸法相。<a id="a-8z"></a>善修学道而不得是道相。<a id="a-90"></a>不见能行者。<a id="a-91"></a>不见所行法。<a id="a-92"></a>亦不见所至到处。<a id="a-93"></a>以是因缘相貌而不堕于断见。<a id="a-94"></a>是名菩萨善解摩诃衍。<a id="a-95"></a>云何名菩萨善知遮魔业智慧。<a id="a-96"></a>菩萨善知不亲近恶知识。<a id="a-97"></a>亦不至恶国而常远离世俗谈话。<a id="a-98"></a>不乐亲近诸余非法。<a id="a-99"></a>不求利养。<a id="a-9A"></a>亦于此法不生欣乐。<a id="a-9B"></a>一切结使能障菩提者悉皆远离。<a id="a-9C"></a>善知对治法。<a id="a-9D"></a>是名菩萨善知遮魔业智慧。<a id="a-9E"></a>云何名菩萨不颠倒智慧。<a id="a-9F"></a>善学世谛第一义谛及诸经论。<a id="a-9G"></a>善学世间杂论。<a id="a-9H"></a>为成熟众生故虽广闻多学。<a id="a-9I"></a>而不为于显己功德。<a id="a-9J"></a>但为成熟众生。<a id="a-9K"></a>虽明知世典。<a id="a-9L"></a>而常尊佛法以为最胜。<a id="a-9M"></a>终不染于外道邪见。<a id="a-9N"></a>是名菩萨不颠倒智慧。<a id="a-9O"></a>云何名菩萨无等智慧。<a id="a-9P"></a>不见若天若人沙门婆罗门诸外道与菩萨智慧等者。<a id="a-9Q"></a>除诸如来世尊等正觉。<a id="a-9R"></a>余天人阿修罗无有能及菩萨智者。<a id="a-9S"></a>是名菩萨无等智慧。<a id="a-9T"></a>善男子。<a id="a-9U"></a>具此十事。<a id="a-9V"></a>是名菩萨满足智慧。</p>
  <p id="a9W">善男子。<a id="a-9X"></a>菩萨复有十法。<a id="a-9Y"></a>名满足方便。<a id="a-9Z"></a>何等为十。<a id="a-9a"></a>善解方便回向。<a id="a-9b"></a>善回外道诸见。<a id="a-9c"></a>善回五尘。<a id="a-9d"></a>善除疑悔。<a id="a-9e"></a>善救护众生。<a id="a-9f"></a>善知众生济命。<a id="a-9g"></a>善受供养。<a id="a-9h"></a>善移声闻辟支二乘学者入于大乘。<a id="a-9i"></a>善知示教利喜。<a id="a-9j"></a>善知供养恭敬。<a id="a-9k"></a>云何名菩萨善解方便回向。<a id="a-9l"></a>一切所有若华若果。<a id="a-9m"></a>若香若香树。<a id="a-9n"></a>若宝若宝树。<a id="a-9o"></a>若叠若叠树。<a id="a-9p"></a>一切空泽旷野无主非我所诸物。<a id="a-9q"></a>尽皆昼三时夜三时回心施佛。<a id="a-9r"></a>以是善根。<a id="a-9s"></a>回向阿耨多罗三藐三菩提。<a id="a-9t"></a>于修多罗经中。<a id="a-9u"></a>赞叹供养三宝之处。<a id="a-9v"></a>深生随喜十方世界一切菩萨及诸众生。<a id="a-9w"></a>若起一念善根。<a id="a-9x"></a>身心随喜悉皆回向。<a id="a-9y"></a>香华供养诸佛形像塔庙。<a id="a-9z"></a>以是善根。<a id="a-A0"></a>愿令一切众生悉除破戒非法臭秽。<a id="a-A1"></a>当使一切众生皆得诸佛戒香之身。<a id="a-A2"></a>若有扫塔涂地。<a id="a-A3"></a>愿使一切众生悉得端正庄严之具。<a id="a-A4"></a>若以华盖供养佛塔。<a id="a-A5"></a>愿一切众生除烦恼热。<a id="a-A6"></a>若入僧坊塔寺。<a id="a-A7"></a>愿一切众生入涅槃城。<a id="a-A8"></a>若出塔寺。<a id="a-A9"></a>愿一切众生永离生死。<a id="a-AA"></a>若开门时。<a id="a-AB"></a>愿一切众生开善趣门。<a id="a-AC"></a>若闭门时。<a id="a-AD"></a>愿一切众生闭恶趣门。<a id="a-AE"></a>若欲坐时。<a id="a-AF"></a>愿一切众生当坐道场。<a id="a-AG"></a>若欲起时。<a id="a-AH"></a>愿一切众生于烦恼淤埿悉令超出。<a id="a-AI"></a>若右胁卧时。<a id="a-AJ"></a>愿一切众生得右胁涅槃。<a id="a-AK"></a>若着衣时。<a id="a-AL"></a>愿一切众生着惭愧衣。<a id="a-AM"></a>若捉钵时。<a id="a-AN"></a>愿一切众生满足佛法。<a id="a-AO"></a>若欲食时。<a id="a-AP"></a>愿一切众生悉得法食。<a id="a-AQ"></a>若大小便利时。<a id="a-AR"></a>愿一切众生蠲除垢秽无淫怒痴。<a id="a-AS"></a>若洗手时。<a id="a-AT"></a>当愿众生悉离染秽。<a id="a-AU"></a>若洗脚时。<a id="a-AV"></a>愿一切众生除烦恼垢。<a id="a-AW"></a>若嚼杨枝时。<a id="a-AX"></a>愿一切众生种种垢秽皆悉得除。<a id="a-AY"></a>若身行止及举动时。<a id="a-AZ"></a>愿一切众生悉得安乐。<a id="a-Aa"></a>若礼塔寺时。<a id="a-Ab"></a>愿一切众生亦皆敬礼。<a id="a-Ac"></a>是名菩萨善解方便回向。<a id="a-Ad"></a>云何名菩萨善回外道诸见。<a id="a-Ae"></a>能令异学九十六种调伏出家。<a id="a-Af"></a>欲调伏时而不贡高。<a id="a-Ag"></a>为作师范要先恭事。<a id="a-Ah"></a>现为弟子然后调伏。<a id="a-Ai"></a>随诸外道所有威仪法则。<a id="a-Aj"></a>悉皆习学究尽胜彼。<a id="a-Ak"></a>令调伏已而反制之。<a id="a-Al"></a>使为弟子信受其语。<a id="a-Am"></a>尔时便为说言。<a id="a-An"></a>汝先所学法。<a id="a-Ao"></a>无有离欲亦无出要。<a id="a-Ap"></a>乃以正道诱化其心令立佛法。<a id="a-Aq"></a>是名菩萨善调外道诸见。<a id="a-Ar"></a>云何名菩萨善回五尘。<a id="a-As"></a>见诸众生贪欲炽盛。<a id="a-At"></a>为化彼故现作女身。<a id="a-Au"></a>端正殊妙超诸女人。<a id="a-Av"></a>使彼染着。<a id="a-Aw"></a>即复现身变为死尸。<a id="a-Ax"></a>膖胀臭烂。<a id="a-Ay"></a>众生见者悉生惊怖。<a id="a-Az"></a>即便厌恶。<a id="a-B0"></a>我今云何疾得远离臭秽之身。<a id="a-B1"></a>菩萨尔时即复本形而说法要。<a id="a-B2"></a>皆令坚固无上道心。<a id="a-B3"></a>是名菩萨善回五尘。<a id="a-B4"></a>云何名菩萨善除疑悔。<a id="a-B5"></a>若见众生作五逆罪及余诸恶。<a id="a-B6"></a>菩萨即语众生言。<a id="a-B7"></a>汝今何为愁苦如是。<a id="a-B8"></a>彼人答言。<a id="a-B9"></a>我作五逆罪愁忧悔恨。<a id="a-BA"></a>舍此身已当久受苦恼。<a id="a-BB"></a>长夜衰损无有义利。<a id="a-BC"></a>菩萨为现神变适其心念。<a id="a-BD"></a>令彼信服便生信敬爱乐。<a id="a-BE"></a>菩萨又复化作父母而加逆害。<a id="a-BF"></a>彼作是念。<a id="a-BG"></a>菩萨神足威力无量犹害父母。<a id="a-BH"></a>况我愚痴而能不作。<a id="a-BI"></a>菩萨答言。<a id="a-BJ"></a>我真汝伴同作逆罪。<a id="a-BK"></a>菩萨便为说种种法。<a id="a-BL"></a>令彼逆罪即得轻微犹如蚊翅。<a id="a-BM"></a>是名菩萨善除疑悔。<a id="a-BN"></a>云何名菩萨善能救拔众生。<a id="a-BO"></a>菩萨观彼众生。<a id="a-BP"></a>堪为法器而造诸恶。<a id="a-BQ"></a>菩萨即为现形种种说法。<a id="a-BR"></a>应现王身得度者。<a id="a-BS"></a>即现王等身。<a id="a-BT"></a>应现刹利身得度者。<a id="a-BU"></a>即现刹利身。<a id="a-BV"></a>应现婆罗门身得度者。<a id="a-BW"></a>即现婆罗门身。<a id="a-BX"></a>应现天身得度者。<a id="a-BY"></a>即现天身。<a id="a-BZ"></a>应现金刚力士身得度者。<a id="a-Ba"></a>即现金刚力士身。<a id="a-Bb"></a>应现恐怖身得度者。<a id="a-Bc"></a>即现恐怖身。<a id="a-Bd"></a>应见系闭鞭打惊怖身得度者。<a id="a-Be"></a>即现系闭鞭打惊怖身。<a id="a-Bf"></a>应见亲友爱乐身得度者。<a id="a-Bg"></a>即现亲友爱乐身。<a id="a-Bh"></a>所应见者皆为现之。<a id="a-Bi"></a>是名菩萨善能救拔众生。<a id="a-Bj"></a>云何名菩萨善知众生济命。<a id="a-Bk"></a>菩萨摩诃萨。<a id="a-Bl"></a>见众生无所堪任不识正法。<a id="a-Bm"></a>惟知贪欲饮食衣服更无余求。<a id="a-Bn"></a>菩萨尔时为示算数医方种种伎术。<a id="a-Bo"></a>如是善者皆令学习。<a id="a-Bp"></a>悉令不乏衣服饮食。<a id="a-Bq"></a>是名菩萨善知众生济命。<a id="a-Br"></a>云何名菩萨善解受供。</p>
  <p id="aBs">菩萨尔时得大宝聚。<a id="a-Bt"></a>如须弥山悉能受之。<a id="a-Bu"></a>若得少施微毫缕綖亦皆受用。<a id="a-Bv"></a>菩萨以何缘故大小皆受。<a id="a-Bw"></a>见众生悭贪嫉妒无有施心。<a id="a-Bx"></a>又见众生出没生死如水中鱼。<a id="a-By"></a>深愍众生漂溺巨海。<a id="a-Bz"></a>为作利益令使快乐。<a id="a-C0"></a>受财宝已为供养佛法僧给施穷乏。<a id="a-C1"></a>随所施处而为说法。<a id="a-C2"></a>皆发阿耨多罗三藐三菩提心。<a id="a-C3"></a>是名菩萨善解受供。<a id="a-C4"></a>云何名菩萨善能移于二乘入于大乘。<a id="a-C5"></a>菩萨见众生堪任大器。<a id="a-C6"></a>乃至作声闻辟支佛二乘精进勤修苦行。<a id="a-C7"></a>尔时菩萨令住大乘。<a id="a-C8"></a>及其徒众悉皆令转舍于小心。<a id="a-C9"></a>为继佛种不断三宝故。<a id="a-CA"></a>是名菩萨移于二乘安住大乘。<a id="a-CB"></a>云何名菩萨善能示教利喜。<a id="a-CC"></a>未发菩提心者能令发心。<a id="a-CD"></a>懈怠懒堕者令勤精进。<a id="a-CE"></a>若以少善而自足者。<a id="a-CF"></a>方便发起令具诸善。<a id="a-CG"></a>若有亏损少戒生大障碍而心远离一切诸善者。<a id="a-CH"></a>菩萨即为说法。<a id="a-CI"></a>令其欢喜具修戒行。<a id="a-CJ"></a>是名菩萨善能示教利喜。<a id="a-CK"></a>云何名菩萨善能恭敬供养三宝。<a id="a-CL"></a>出家菩萨少欲知足不积财宝。<a id="a-CM"></a>唯以法施为利。<a id="a-CN"></a>尔时在闲静处独坐思惟。<a id="a-CO"></a>我今何为不作供养佛想。<a id="a-CP"></a>即自思惟种种运心供养诸佛。<a id="a-CQ"></a>如是思惟已便能具足六度。<a id="a-CR"></a>云何具足六度。<a id="a-CS"></a>以种种供养而具檀波罗蜜。<a id="a-CT"></a>恒与一切众生善。<a id="a-CU"></a>是名尸波罗蜜。<a id="a-CV"></a>欢喜忍乐。<a id="a-CW"></a>是名羼提波罗蜜。<a id="a-CX"></a>心身不懈。<a id="a-CY"></a>是名毗梨耶波罗蜜。<a id="a-CZ"></a>专心不散。<a id="a-Ca"></a>是名禅波罗蜜。<a id="a-Cb"></a>庄严众行皆悉具足。<a id="a-Cc"></a>是名般若波罗蜜。<a id="a-Cd"></a>菩萨如是静处思惟时。<a id="a-Ce"></a>能具六波罗蜜。<a id="a-Cf"></a>是名菩萨善解恭敬供养三宝。<a id="a-Cg"></a>善男子。<a id="a-Ch"></a>具此十事是名菩萨具足方便。</p>
 </body>
</html>