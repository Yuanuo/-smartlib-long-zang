<!doctype html>
<html id="z3IBThgNJ" data-ver="1093">
 <head>
  <meta charset="utf-8">
  <meta author="曼陀罗仙">
  <meta author="僧伽娑罗">
  <meta library="龙藏">
  <meta catalog="大乘五大部外重译经">
  <meta period="梁">
 </head>
 <body>
  <h1 id="a1">佛说宝云经卷第六</h1>
  <p id="a2">善男子。<a id="a-3"></a>复有十法。<a id="a-4"></a>名菩萨具旃衣。<a id="a-5"></a>何等为十。<a id="a-6"></a>不随染欲名为旃衣。<a id="a-7"></a>不随嗔故名为旃衣。<a id="a-8"></a>不随痴故名为旃衣。<a id="a-9"></a>不随恼害故名为旃衣。<a id="a-A"></a>不随贪嫉故名为旃衣。<a id="a-B"></a>不随憍慢吾我故名为旃衣。<a id="a-C"></a>不为人知故名为旃衣。<a id="a-D"></a>不为名闻利养故名为旃衣。<a id="a-E"></a>不使魔得自在故名为旃衣。<a id="a-F"></a>心不高下故名为旃衣。<a id="a-G"></a>善男子。<a id="a-H"></a>具此十事是名菩萨旃衣。</p>
  <p id="aI">善男子。<a id="a-J"></a>菩萨复有十法名为乞食。<a id="a-K"></a>何等为十。<a id="a-L"></a>为益众生令得福故。<a id="a-M"></a>是以乞食次第乞食。<a id="a-N"></a>好恶随时不生悔恨。<a id="a-O"></a>小欲知足。<a id="a-P"></a>乞食得已与人共同。<a id="a-Q"></a>于食好恶不生增减不生贪着。<a id="a-R"></a>于食知量趣向于善。<a id="a-S"></a>修集善根离诸取着。<a id="a-T"></a>云何乞食为益众生。<a id="a-U"></a>菩萨乞食见诸众生善根鲜少。<a id="a-V"></a>受乞食法为利益众生故。<a id="a-W"></a>若城邑聚落到中乞食。<a id="a-X"></a>系念不舍威仪具足。<a id="a-Y"></a>若顾视时终不轻躁。<a id="a-Z"></a>举动安庠诸根寂定。<a id="a-a"></a>谛视目前不过一寻。<a id="a-b"></a>于佛法僧深生信敬。<a id="a-c"></a>然后乞食。<a id="a-d"></a>次第乞食心无算择。<a id="a-e"></a>刹利婆罗门富贵之家一向次第食足便止。<a id="a-f"></a>除恶狗新生犊母先破禁戒堕畜生中。<a id="a-g"></a>若男若女童男童女诸能扰恼者皆悉不往。<a id="a-h"></a>可讥嫌处亦皆不往。<a id="a-i"></a>次第先食。<a id="a-j"></a>不得生着不得生嗔。<a id="a-k"></a>于诸众生不起憎爱。<a id="a-l"></a>于好于恶其心正等。<a id="a-m"></a>少欲知足随得多少。<a id="a-n"></a>还至僧坊安置衣钵。<a id="a-o"></a>至洗足处。<a id="a-p"></a>若到佛像塔寺众僧所恭敬供养。<a id="a-q"></a>乞食之食分作四分。<a id="a-r"></a>一分与同梵行者。<a id="a-s"></a>第二分与穷下乞食之者。<a id="a-t"></a>第三分与诸鬼神。<a id="a-u"></a>第四分自供身食。<a id="a-v"></a>我今食者但念修道不应于食而起染着。<a id="a-w"></a>亦不憍逸贪嗜无厌。<a id="a-x"></a>作如是食为存此身济其躯命。<a id="a-y"></a>是故于食趣得安身。<a id="a-z"></a>不使羸乏亦不令肥。<a id="a-10"></a>何以故。<a id="a-11"></a>若身羸瘦妨废行道。<a id="a-12"></a>若食厚重复多睡眠。<a id="a-13"></a>为行道故。<a id="a-14"></a>于食知节不多不少。<a id="a-15"></a>勤修精进除去懈怠。<a id="a-16"></a>为满菩提觉支。<a id="a-17"></a>满菩提觉支故我见得灭。<a id="a-18"></a>我见灭故能以身肉施于众生。<a id="a-19"></a>善男子。<a id="a-1A"></a>具此十事。<a id="a-1B"></a>是名菩萨乞食法。<a id="a-1C"></a>善男子。<a id="a-1D"></a>菩萨复有十法。<a id="a-1E"></a>名为一处坐。<a id="a-1F"></a>何等为十。<a id="a-1G"></a>于菩提树一坐道场。<a id="a-1H"></a>降伏魔官皆悉惊怖。<a id="a-1I"></a>此处不动得出世定。<a id="a-1J"></a>此处不动得世间慧。<a id="a-1K"></a>此处不动得出世间智。<a id="a-1L"></a>此处不动得空三昧。<a id="a-1M"></a>此处不动得觉一切法。<a id="a-1N"></a>此处不动得八正道。<a id="a-1O"></a>此处不动得于真实。<a id="a-1P"></a>此处不动得于如实。<a id="a-1Q"></a>此处不动得一切种智坐。<a id="a-1R"></a>善男子。<a id="a-1S"></a>一坐者即是法坐。<a id="a-1T"></a>菩萨不动摇故名为一坐。<a id="a-1U"></a>善男子。<a id="a-1V"></a>具此十事。<a id="a-1W"></a>是名菩萨一坐法。</p>
  <p id="a1X">善男子。<a id="a-1Y"></a>菩萨复有十法名一受食。<a id="a-1Z"></a>何等为十。<a id="a-1a"></a>不贪食。<a id="a-1b"></a>不染着食。<a id="a-1c"></a>以言食足一切不受苏油黑石蜜阿摩勒汁甘蔗汁及诸果汁。<a id="a-1d"></a>时非时都不饮食。<a id="a-1e"></a>见他饮食而不生恼常一受食。<a id="a-1f"></a>菩萨设有患苦。<a id="a-1g"></a>若为命难善法留难。<a id="a-1h"></a>当尔之时不生疑悔。<a id="a-1i"></a>作药想服。<a id="a-1j"></a>善男子。<a id="a-1k"></a>具此十事。<a id="a-1l"></a>是名菩萨一受食法。</p>
  <p id="a1m">善男子。<a id="a-1n"></a>菩萨复有十法。<a id="a-1o"></a>名为阿练若处。<a id="a-1p"></a>何等为十。<a id="a-1q"></a>久习梵行。<a id="a-1r"></a>善解毗尼。<a id="a-1s"></a>诸根具足。<a id="a-1t"></a>具足多闻。<a id="a-1u"></a>广博多智。<a id="a-1v"></a>除去我见。<a id="a-1w"></a>譬如獐鹿。<a id="a-1x"></a>不肥不瘦。<a id="a-1y"></a>心常厌恶。<a id="a-1z"></a>乐处闲静阿练若处。<a id="a-20"></a>云何久修梵行。<a id="a-21"></a>善男子。<a id="a-22"></a>菩萨摩诃萨。<a id="a-23"></a>于佛法中出家学道。<a id="a-24"></a>三业清净净持禁戒善知诸法。<a id="a-25"></a>善知威仪行止之处。<a id="a-26"></a>来去坐卧尽依法律。<a id="a-27"></a>于如来法中上中下坐教戒威仪能教禅法。<a id="a-28"></a>如此之法已自体解不从他受。<a id="a-29"></a>知义知出要。<a id="a-2A"></a>知坐知出罪。<a id="a-2B"></a>避诸毁犯精勤修戒。<a id="a-2C"></a>少有所犯讥呵忏悔随所犯处及以不犯悉能了知。<a id="a-2D"></a>若犯重事乃至中下。<a id="a-2E"></a>悉能分别受报轻重近远。<a id="a-2F"></a>诸根具足依阿练若处。<a id="a-2G"></a>所依之处不为他恼。<a id="a-2H"></a>常乐乞食。<a id="a-2I"></a>往返不近不远。<a id="a-2J"></a>近清净水不污不浊。<a id="a-2K"></a>多诸林树无恐怖处花果具足。<a id="a-2L"></a>远离恶兽多诸龛窟。<a id="a-2M"></a>往返不难寂静第一。<a id="a-2N"></a>菩萨如此处。<a id="a-2O"></a>昼诵三遍夜亦三遍。<a id="a-2P"></a>声不高下善守诸根心不散乱。<a id="a-2Q"></a>深信欢喜能忆偈句。<a id="a-2R"></a>善取因相除去睡眠。<a id="a-2S"></a>王若王等若诸王子。<a id="a-2T"></a>婆罗门刹利及余人民。<a id="a-2U"></a>往至菩萨阿练若处。<a id="a-2V"></a>比丘唱言。<a id="a-2W"></a>善来大王可坐此处。<a id="a-2X"></a>彼若坐时菩萨共坐。<a id="a-2Y"></a>彼若不坐菩萨不坐。<a id="a-2Z"></a>彼王根若不定应当赞叹。<a id="a-2a"></a>大王善得大利。<a id="a-2b"></a>王之国界多诸持戒沙门婆罗门住王界中。<a id="a-2c"></a>不为恶臣盗贼之所恼害。<a id="a-2d"></a>王若利根柔和善顺堪为法器。<a id="a-2e"></a>当为种种说法。<a id="a-2f"></a>若不乐种种说法。<a id="a-2g"></a>当为说五欲无常令知厌恶。<a id="a-2h"></a>若不乐厌恶。<a id="a-2i"></a>当复为说诸佛有大慈悲威德自在之所行处。<a id="a-2j"></a>刹利婆罗门邑主长者及以国人随宜为说。<a id="a-2k"></a>如是多闻堪法器者。<a id="a-2l"></a>即便为说种种之法。<a id="a-2m"></a>闻已信受心生悦乐皆令欢喜。<a id="a-2n"></a>多闻广博故无烦恼起善修对治。<a id="a-2o"></a>能除我见故不生怖畏。<a id="a-2p"></a>智辩具足故无大众畏。<a id="a-2q"></a>勇猛无难具如是事。<a id="a-2r"></a>能得阿练若处安止而住。<a id="a-2s"></a>继心厌恶乐独静处。<a id="a-2t"></a>犹如野鹿常在山林。<a id="a-2u"></a>阿练若比丘不如野鹿恒怀惊怖。<a id="a-2v"></a>譬如野鹿见人避走以畏死故。<a id="a-2w"></a>菩萨摩诃萨亦复如是。<a id="a-2x"></a>于愦闹处一切男女悉皆远离。<a id="a-2y"></a>何以故。<a id="a-2z"></a>令我心乱远离定故。<a id="a-30"></a>不得厌恶修于功德复乐寂静。<a id="a-31"></a>我今不应染近愦乱令失定心住阿练若处善男子。<a id="a-32"></a>具此十事。<a id="a-33"></a>是名菩萨阿练若处。</p>
  <p id="a34">善男子。<a id="a-35"></a>菩萨复有十法名树下止处。<a id="a-36"></a>何等为十。<a id="a-37"></a>不近聚落依止树木而住。<a id="a-38"></a>不近于饶棘刺处依止而住。<a id="a-39"></a>不近摩楼陀兰草之处依止而住。<a id="a-3A"></a>不依枯叶处住。<a id="a-3B"></a>不依猿猴处住。<a id="a-3C"></a>不依鸟樔窟处住。<a id="a-3D"></a>不依恶兽处住。<a id="a-3E"></a>不依盗贼危难处住。<a id="a-3F"></a>菩萨所依止处。<a id="a-3G"></a>无诸恐怖令心悦乐。<a id="a-3H"></a>善男子。<a id="a-3I"></a>具此十事。<a id="a-3J"></a>是名菩萨树下止处。</p>
  <p id="a3K">善男子。<a id="a-3L"></a>菩萨复有十法。<a id="a-3M"></a>名为露地坐。<a id="a-3N"></a>何等为十。<a id="a-3O"></a>春秋冬夏不依墙壁住。<a id="a-3P"></a>亦不依树下住。<a id="a-3Q"></a>不依蘘草[卄/積]住。<a id="a-3R"></a>不依山掩处住。<a id="a-3S"></a>不依河岸住。<a id="a-3T"></a>不作障寒具。<a id="a-3U"></a>不作障风具。<a id="a-3V"></a>不作障遮雨具。<a id="a-3W"></a>不作遮热具。<a id="a-3X"></a>不作障露具。<a id="a-3Y"></a>菩萨在于露地而身有病形体羸弱。<a id="a-3Z"></a>应至僧坊。<a id="a-3a"></a>便作是念。<a id="a-3b"></a>如来为遮诸结使故说于头陀。<a id="a-3c"></a>我今虽在僧坊当断除结使。<a id="a-3d"></a>我今虽在僧坊中不生贪着心。<a id="a-3e"></a>我不为己身。<a id="a-3f"></a>但为僧坊檀越成诸功德故常作露地想。<a id="a-3g"></a>具此十事。<a id="a-3h"></a>是名菩萨露地而坐。</p>
  <p id="a3i">善男子。<a id="a-3j"></a>菩萨复有十法名冢间坐。<a id="a-3k"></a>何等为十。<a id="a-3l"></a>随所住处多厌恶心。<a id="a-3m"></a>常修死想啖残想血涂想青淤想膖胀想烧然想解散想骨想。<a id="a-3n"></a>冢间坐者常修慈心。<a id="a-3o"></a>生利益想怜愍众生。<a id="a-3p"></a>净持禁戒威仪不阙终不食肉。<a id="a-3q"></a>何以故。<a id="a-3r"></a>不远冢间有诸非人及恶鬼神。<a id="a-3s"></a>以食肉故心皆厌贱。<a id="a-3t"></a>无喜见者常作恼害。<a id="a-3u"></a>冢间比丘往至僧坊先礼佛塔。<a id="a-3v"></a>却礼上坐与诸下坐。<a id="a-3w"></a>谈论语说立住而去。<a id="a-3x"></a>不坐僧祇旃蓐。<a id="a-3y"></a>何以故。<a id="a-3z"></a>为护惜僧物故。<a id="a-40"></a>如凡夫愚人鄙贱冢间。<a id="a-41"></a>设若有人。<a id="a-42"></a>施于床敷请命使坐。<a id="a-43"></a>问言。<a id="a-44"></a>为是汝己有。<a id="a-45"></a>为是僧有观前人意不生悔心然后始坐。<a id="a-46"></a>心生下劣如旃陀罗子。<a id="a-47"></a>善男子。<a id="a-48"></a>具此十事。<a id="a-49"></a>是名菩萨冢间坐法。</p>
  <p id="a4A">善男子。<a id="a-4B"></a>菩萨复有十法。<a id="a-4C"></a>名常坐不卧。<a id="a-4D"></a>何等为十。<a id="a-4E"></a>不为苦身故常坐。<a id="a-4F"></a>不为苦心故常坐。<a id="a-4G"></a>不为止睡故常坐。<a id="a-4H"></a>不为疲极故常坐。<a id="a-4I"></a>为满足菩提故常坐。<a id="a-4J"></a>欲使心专一故常坐。<a id="a-4K"></a>欲使向正道故常坐。<a id="a-4L"></a>欲坐道场为得菩提故常坐。<a id="a-4M"></a>欲利益众生故常坐。<a id="a-4N"></a>为断一切结使故常坐。<a id="a-4O"></a>善男子。<a id="a-4P"></a>具此十事。<a id="a-4Q"></a>是名菩萨常坐不卧。<a id="a-4R"></a>善男子。<a id="a-4S"></a>菩萨复有十法。<a id="a-4T"></a>名为随敷坐。<a id="a-4U"></a>何等为十。<a id="a-4V"></a>不贪着敷故随敷而坐。<a id="a-4W"></a>不自安敷亦不使他敷。<a id="a-4X"></a>不作形相使他敷。<a id="a-4Y"></a>敷若草若枯树枝叶随在上坐。<a id="a-4Z"></a>若有蚁子蚊蚋蝇蚤毒蝎之处。<a id="a-4a"></a>即时舍去不住于中。<a id="a-4b"></a>若欲卧时右胁而卧。<a id="a-4c"></a>足足相叠善敛衣服不令解散。<a id="a-4d"></a>若睡眠时当系心。<a id="a-4e"></a>明相作必起。<a id="a-4f"></a>意不着睡眠以为喜乐。<a id="a-4g"></a>右胁卧时若有疲极。<a id="a-4h"></a>终不更转左胁而卧。<a id="a-4i"></a>为调和四大常不离善。<a id="a-4j"></a>善男子。<a id="a-4k"></a>具此十事。<a id="a-4l"></a>是名为菩萨随敷而坐法。</p>
  <p id="a4m">善男子。<a id="a-4n"></a>菩萨复有十法。<a id="a-4o"></a>名成就禅。<a id="a-4p"></a>何等为十。<a id="a-4q"></a>多修不净观。<a id="a-4r"></a>多修慈心。<a id="a-4s"></a>多修十二因缘。<a id="a-4t"></a>多修离过患法。<a id="a-4u"></a>多修于空。<a id="a-4v"></a>多修无相。<a id="a-4w"></a>多修习禅。<a id="a-4x"></a>多修不悔恨持戒完具。<a id="a-4y"></a>善男子。<a id="a-4z"></a>云何多修不净观。<a id="a-50"></a>菩萨独处闲静默然摄意。<a id="a-51"></a>厌恶现前正身端坐。<a id="a-52"></a>支节完具深心喜悦。<a id="a-53"></a>结加趺坐作是思惟。<a id="a-54"></a>如人饮食美味好浆及余粗涩。<a id="a-55"></a>是诸美味及不美味。<a id="a-56"></a>皆依此身变成不净。<a id="a-57"></a>脓血臭秽悉皆可恶。<a id="a-58"></a>一切众生贪嗜美味心恒乐着。<a id="a-59"></a>我今当愿依佛正法如实之相观察此身。<a id="a-5A"></a>不可染着亦不厌离速求涅槃。<a id="a-5B"></a>是名菩萨多观不净。<a id="a-5C"></a>云何菩萨多修慈心。<a id="a-5D"></a>如上染处端身独坐寂静思惟。<a id="a-5E"></a>众生多有嗔恚。<a id="a-5F"></a>便生恼害作诸不善。<a id="a-5G"></a>若有众生与我等者。<a id="a-5H"></a>云何来世自生怨恨。<a id="a-5I"></a>如是众生我当方便断其嗔恚。<a id="a-5J"></a>作如是念深心思惟不但口说。<a id="a-5K"></a>云何菩萨多修十二因缘。<a id="a-5L"></a>众生多起贪欲嗔恚。<a id="a-5M"></a>有如是等皆因缘生。<a id="a-5N"></a>假使余法一切皆从因缘而起。<a id="a-5O"></a>云何智者见如是相。<a id="a-5P"></a>一刹那顷从因缘法皆悉是空。<a id="a-5Q"></a>不应为此而自毁害。<a id="a-5R"></a>云何菩萨多修离过患法。<a id="a-5S"></a>若自生过寻能除断。<a id="a-5T"></a>见他过患深入舍心。<a id="a-5U"></a>云何寻自除患。<a id="a-5V"></a>患者于诸佛不生信敬心。<a id="a-5W"></a>于法僧所亦不生信敬心。<a id="a-5X"></a>于戒不生信敬心。<a id="a-5Y"></a>于和上阿阇梨时类宿旧有智者边上中下坐亦不生信敬心。<a id="a-5Z"></a>自高己身卑下他人。<a id="a-5a"></a>于五欲所心乐趣向背舍涅槃。<a id="a-5b"></a>我见众生见寿者见人者见。<a id="a-5c"></a>计有虚空起于断见。<a id="a-5d"></a>深著有想起于常见。<a id="a-5e"></a>于贤圣所背舍远离亲近凡愚。<a id="a-5f"></a>远离持戒者亲近破戒者。<a id="a-5g"></a>近恶知识远离善知识。<a id="a-5h"></a>诽谤经法常生不信。<a id="a-5i"></a>闻诸深义心生惊畏。<a id="a-5j"></a>懈怠懒堕。<a id="a-5k"></a>于修法所轻而不为。<a id="a-5l"></a>意志下劣无有言辩。<a id="a-5m"></a>应不疑处返生疑惑。<a id="a-5n"></a>于可疑处而不生疑。<a id="a-5o"></a>为五盖所覆。<a id="a-5p"></a>幻惑谄诡睡眠所覆。<a id="a-5q"></a>贪着利养世间名称。<a id="a-5r"></a>爱乐种姓恃于居业。<a id="a-5s"></a>爱着徒众远离正法。<a id="a-5t"></a>乐俗谈话舍离禅思。<a id="a-5u"></a>见善不欣闻恶贪乐。<a id="a-5v"></a>而心不肯亲近出家。<a id="a-5w"></a>但念亲近年少妇女童男童女。<a id="a-5x"></a>不悕阿练若处。<a id="a-5y"></a>食不知量。<a id="a-5z"></a>不亲近有智师友善人。<a id="a-60"></a>不知诵习经行时节。<a id="a-61"></a>亦不知所应行来往返之处。<a id="a-62"></a>于微细戒而作轻心。<a id="a-63"></a>轻于小恶视瞻不端。<a id="a-64"></a>举动轻躁恒作左法言语粗犷。<a id="a-65"></a>于好恶色心皆贪着。<a id="a-66"></a>好喜嗔恚不修慈心。<a id="a-67"></a>于苦众生不生怜愍。<a id="a-68"></a>见病苦者亦不厌恶闻死不惊。<a id="a-69"></a>常处炽然不求出要。<a id="a-6A"></a>不观察身不守禁戒。<a id="a-6B"></a>不观己身。<a id="a-6C"></a>可作不可作。<a id="a-6D"></a>可觉不觉。<a id="a-6E"></a>可思不思。<a id="a-6F"></a>非道为道。<a id="a-6G"></a>道为非道。<a id="a-6H"></a>未得谓得。<a id="a-6I"></a>若少营福便多封着而心错乱。<a id="a-6J"></a>于大功德终不修行。<a id="a-6K"></a>谤毁摩诃衍。<a id="a-6L"></a>诽谤声闻。<a id="a-6M"></a>诽谤乐大乘者。<a id="a-6N"></a>诽谤乐小乘者。<a id="a-6O"></a>亦生诽谤讥呵于戒。<a id="a-6P"></a>为戒斗诤。<a id="a-6Q"></a>为人刚强言常粗恶。<a id="a-6R"></a>而自贡高无怀惭色。<a id="a-6S"></a>不知羞厌躁恶粗弊言辞不逊。<a id="a-6T"></a>好喜绮语常行恶口。<a id="a-6U"></a>多诸妄语调戏无度。<a id="a-6V"></a>有如是等过。<a id="a-6W"></a>为离此过患法。<a id="a-6X"></a>离一切调戏。<a id="a-6Y"></a>修习空定。<a id="a-6Z"></a>多修空故处处观察体性悉空。<a id="a-6a"></a>能观空智此亦是空。<a id="a-6b"></a>作是观已。<a id="a-6c"></a>系心无相观内外法。<a id="a-6d"></a>不得身相亦不得系念相。<a id="a-6e"></a>尔时不见系心。<a id="a-6f"></a>于身亦不得身相。<a id="a-6g"></a>亦不得外相。<a id="a-6h"></a>亦不得念外相。<a id="a-6i"></a>去除外相身相亦除。<a id="a-6j"></a>除断内眼心乐善法。<a id="a-6k"></a>修道增广次第不断。<a id="a-6l"></a>常念定慧修功德本。<a id="a-6m"></a>正观诸法如实深义。<a id="a-6n"></a>是名为慧善摄乱意。<a id="a-6o"></a>欢喜无悔。<a id="a-6p"></a>是名为定。<a id="a-6q"></a>何以故。<a id="a-6r"></a>净持戒故菩萨能净持戒。<a id="a-6s"></a>必成就禅戒具足禅道。<a id="a-6t"></a>是故持戒具足名为修禅。<a id="a-6u"></a>善男子。<a id="a-6v"></a>具此十事。<a id="a-6w"></a>是名菩萨善修禅法。</p>
  <p id="a6x">善男子。<a id="a-6y"></a>菩萨复有十法。<a id="a-6z"></a>名持修多罗。<a id="a-70"></a>何等为十。<a id="a-71"></a>为守护法闻则能持。<a id="a-72"></a>不为财物饮食故持。<a id="a-73"></a>为绍三宝种佛法不断。<a id="a-74"></a>不为利养故持。<a id="a-75"></a>为使摩诃衍广流布故持。<a id="a-76"></a>不为恭敬利养故持。<a id="a-77"></a>无救众生为作救护故持。<a id="a-78"></a>不为名称赞叹故持。<a id="a-79"></a>为苦恼众生使得乐故持。<a id="a-7A"></a>为令众生得慧眼故持。<a id="a-7B"></a>为求声闻者令得声闻道故持。<a id="a-7C"></a>为修摩诃衍成就摩诃衍故持。<a id="a-7D"></a>为成一切种智故持。<a id="a-7E"></a>不为求下乘故持。<a id="a-7F"></a>善男子。<a id="a-7G"></a>具此十事。<a id="a-7H"></a>是名为菩萨持修多罗。</p>
  <p id="a7I">善男子。<a id="a-7J"></a>菩萨复有十法。<a id="a-7K"></a>名为律师。<a id="a-7L"></a>何等为十。<a id="a-7M"></a>善解毗尼所起因缘。<a id="a-7N"></a>善解毗尼甚深之处。<a id="a-7O"></a>善解毗尼微细之事。<a id="a-7P"></a>善解毗尼此事得彼事不得。<a id="a-7Q"></a>善解毗尼性重戒。<a id="a-7R"></a>善解毗尼制重戒。<a id="a-7S"></a>善解毗尼制起因缘。<a id="a-7T"></a>善解声闻毗尼。<a id="a-7U"></a>善解辟支佛毗尼。<a id="a-7V"></a>善解菩萨毗尼。<a id="a-7W"></a>善男子。<a id="a-7X"></a>具此十事。<a id="a-7Y"></a>是名为菩萨善持律师。</p>
  <p id="a7Z">善男子。<a id="a-7a"></a>菩萨复有十法。<a id="a-7b"></a>名善知威仪。<a id="a-7c"></a>善知可行不可行处。<a id="a-7d"></a>善知行法。<a id="a-7e"></a>善知威仪举止。<a id="a-7f"></a>何等为十。<a id="a-7g"></a>善学声闻戒。<a id="a-7h"></a>善学辟支佛戒。<a id="a-7i"></a>以善学故威仪具足。<a id="a-7j"></a>威仪具足故。<a id="a-7k"></a>不可行处终不往彼。<a id="a-7l"></a>不应往方亦不往彼。<a id="a-7m"></a>非时不行。<a id="a-7n"></a>沙门所行处行。<a id="a-7o"></a>不可行处不行。<a id="a-7p"></a>是故威仪具足。<a id="a-7q"></a>沙门婆罗门所讥呵处亦终不住。<a id="a-7r"></a>以是故沙门婆罗门无讥呵者。<a id="a-7s"></a>亦能教他修行如是威仪禁戒。<a id="a-7t"></a>以是义故威仪具足。<a id="a-7u"></a>寂灭威仪。<a id="a-7v"></a>无谄诳威仪。<a id="a-7w"></a>善男子。<a id="a-7x"></a>具此十事。<a id="a-7y"></a>是名菩萨威仪进止所行具足。</p>
  <p id="a7z">善男子。<a id="a-80"></a>菩萨复有十法。<a id="a-81"></a>名除嫉妒。<a id="a-82"></a>何等为十。<a id="a-83"></a>自行布施亦教他人行布施。<a id="a-84"></a>赞叹布施法。<a id="a-85"></a>见他布施心生随喜。<a id="a-86"></a>为说法要赞叹彼人。<a id="a-87"></a>令使欢喜终不生念。<a id="a-88"></a>但施于我莫施于彼。<a id="a-89"></a>愿一切众生皆得施利。<a id="a-8A"></a>所须具足皆得快乐。<a id="a-8B"></a>得世间利乐。<a id="a-8C"></a>得出世利乐。<a id="a-8D"></a>我今勤为众生修无上道。<a id="a-8E"></a>为欲利益故。<a id="a-8F"></a>云何当起嫉妒之心。<a id="a-8G"></a>善男子。<a id="a-8H"></a>具此十事。<a id="a-8I"></a>是名菩萨能除嫉妒。</p>
  <p id="a8J">善男子。<a id="a-8K"></a>菩萨复有十法。<a id="a-8L"></a>能为众生起平等心。<a id="a-8M"></a>何等为十。<a id="a-8N"></a>为一切众生作修福因缘。<a id="a-8O"></a>令一切众生心无嫌恨。<a id="a-8P"></a>不使一切众生起于嗔忿。<a id="a-8Q"></a>为一切众生故布施持戒忍辱精进禅定智慧。<a id="a-8R"></a>为一切众生故发一切种智心。<a id="a-8S"></a>为一切众生故自满一切种智心。<a id="a-8T"></a>皆不生二想。<a id="a-8U"></a>所作功德与一切众生悉皆共之。<a id="a-8V"></a>缘一切众生以为境界。<a id="a-8W"></a>如是思惟时。<a id="a-8X"></a>能速成就菩萨之法。<a id="a-8Y"></a>速成就菩萨法故。<a id="a-8Z"></a>能观生死如火炽然。<a id="a-8a"></a>自乘此法能出生死。<a id="a-8b"></a>亦使众生得济苦海。<a id="a-8c"></a>皆起等心不生增减。<a id="a-8d"></a>善男子。<a id="a-8e"></a>譬如长者唯有六子其心爱着。<a id="a-8f"></a>于诸子中悉皆平等。<a id="a-8g"></a>为设方便。<a id="a-8h"></a>然诸子等幼小无智。<a id="a-8i"></a>不能行来不识善恶。<a id="a-8j"></a>其家火起。<a id="a-8k"></a>是诸小儿各在异处。<a id="a-8l"></a>善男子。<a id="a-8m"></a>而此长者宁可作心。<a id="a-8n"></a>此子应出彼不应出。<a id="a-8o"></a>此子先出彼应后出。<a id="a-8p"></a>除盖障菩萨白佛言。<a id="a-8q"></a>不也世尊。<a id="a-8r"></a>何以故。<a id="a-8s"></a>是长者等心于子无差别故。<a id="a-8t"></a>善男子。<a id="a-8u"></a>菩萨亦复如是。<a id="a-8v"></a>于诸众生心皆如子。<a id="a-8w"></a>愚小无智。<a id="a-8x"></a>于生死摩竭炽然世界。<a id="a-8y"></a>是诸子等各处六道。<a id="a-8z"></a>菩萨随应成就。<a id="a-90"></a>皆悉拔济。<a id="a-91"></a>咸令得出置寂灭处。<a id="a-92"></a>善男子。<a id="a-93"></a>具此十事。<a id="a-94"></a>是名菩萨于一切众生得平等心。</p>
  <p id="a95">善男子。<a id="a-96"></a>菩萨复有十法。<a id="a-97"></a>名善供养佛。<a id="a-98"></a>何等为十。<a id="a-99"></a>以法供养于佛。<a id="a-9A"></a>以救拔济众生供养于佛。<a id="a-9B"></a>以教化众生令立诸善供养于佛。<a id="a-9C"></a>常与一切众生利供养于佛。<a id="a-9D"></a>不舍愿行供养于佛。<a id="a-9E"></a>不舍菩萨所行供养于佛。<a id="a-9F"></a>言行相应供养于佛。<a id="a-9G"></a>心无疲厌供养于佛。<a id="a-9H"></a>不舍菩提供养于佛。<a id="a-9I"></a>不以财施供养于佛。<a id="a-9J"></a>何以故。<a id="a-9K"></a>善男子。<a id="a-9L"></a>如来法身不待财施供养。<a id="a-9M"></a>惟以法施供养为上。<a id="a-9N"></a>以具足供养利益众生。<a id="a-9O"></a>令得安乐常获善利。<a id="a-9P"></a>善男子。<a id="a-9Q"></a>若不能利益众生。<a id="a-9R"></a>放舍善法所作疲厌。<a id="a-9S"></a>好喜妄语志意下劣。<a id="a-9T"></a>心生疲惓离菩提心。<a id="a-9U"></a>有如是等不能为诸众生而作利益。<a id="a-9V"></a>何以故。<a id="a-9W"></a>菩萨要依众生修诸功德。<a id="a-9X"></a>乃至成阿耨多罗三藐三菩提。<a id="a-9Y"></a>若无众生。<a id="a-9Z"></a>终不能成阿耨多罗三藐三菩提无上正觉为具佛道。<a id="a-9a"></a>以法供养为最第一。<a id="a-9b"></a>不以财施为真供养。<a id="a-9c"></a>善男子。<a id="a-9d"></a>具此十事。<a id="a-9e"></a>是名菩萨能善供养。</p>
  <p id="a9f">善男子。<a id="a-9g"></a>菩萨复有十法。<a id="a-9h"></a>名摧伏憍慢。<a id="a-9i"></a>何等为十。<a id="a-9j"></a>菩萨或时出家作是思惟。<a id="a-9k"></a>父母眷属已舍出家。<a id="a-9l"></a>犹如被弃坏烂死尸。<a id="a-9m"></a>云何于中当起憍慢。<a id="a-9n"></a>我今剃除须发。<a id="a-9o"></a>毁形向道节身知足。<a id="a-9p"></a>着坏色衣改先所好。<a id="a-9q"></a>修出家法舍俗威仪。<a id="a-9r"></a>云何当起憍慢之心。<a id="a-9s"></a>剃头持钵而行乞食。<a id="a-9t"></a>作乞丐想不应憍慢。<a id="a-9u"></a>当自卑下如旃陀罗子。<a id="a-9v"></a>我今乞丐由他济命。<a id="a-9w"></a>云何憍慢而自毁伤。<a id="a-9x"></a>是故思惟摧伏憍慢。<a id="a-9y"></a>我今受乞食法为他所贱。<a id="a-9z"></a>人与食时如似舍弃。<a id="a-A0"></a>如是思惟云何憍慢。<a id="a-A1"></a>我今于一切众生。<a id="a-A2"></a>恒如和上阿阇梨想。<a id="a-A3"></a>应加谦敬摧伏憍慢。<a id="a-A4"></a>我与诸同学同梵行者。<a id="a-A5"></a>善护威仪常念顺行。<a id="a-A6"></a>不应到于非律仪处。<a id="a-A7"></a>当使诸同梵行者见我欢喜。<a id="a-A8"></a>如此思惟时摧伏憍慢。<a id="a-A9"></a>我未曾得行佛法今得修行。<a id="a-AA"></a>于嗔恚恼害众生中当念忍辱。<a id="a-AB"></a>如是思惟时摧伏憍慢。<a id="a-AC"></a>善男子。<a id="a-AD"></a>具此十事。<a id="a-AE"></a>是名菩萨摧伏憍慢。</p>
  <p id="aAF">善男子。<a id="a-AG"></a>菩萨复有十法名为信敬。<a id="a-AH"></a>何等为十。<a id="a-AI"></a>善根深厚宿殖德本。<a id="a-AJ"></a>得于正见不随他信不归依他。<a id="a-AK"></a>志性恒正不为虚妄。<a id="a-AL"></a>其心质直无有谄曲。<a id="a-AM"></a>利根智慧功德具足。<a id="a-AN"></a>除诸阴盖其心清净。<a id="a-AO"></a>常依善知识远离恶知识。<a id="a-AP"></a>摧伏憍慢。<a id="a-AQ"></a>闻深妙法能善谛受。<a id="a-AR"></a>终不颠倒妄解如来甚深法藏威德自在。<a id="a-AS"></a>善男子。<a id="a-AT"></a>具此十事。<a id="a-AU"></a>是名菩萨能多信敬。</p>
  <p id="aAV">尔时除盖障菩萨白佛言。<a id="a-AW"></a>世尊。<a id="a-AX"></a>我今于如来大威德所。<a id="a-AY"></a>愿说少法令我得闻。<a id="a-AZ"></a>善男子。<a id="a-Aa"></a>汝今善听。<a id="a-Ab"></a>当为说之。<a id="a-Ac"></a>如来要法威德少分。<a id="a-Ad"></a>善哉世尊。<a id="a-Ae"></a>愿为演说。<a id="a-Af"></a>佛言。<a id="a-Ag"></a>如来大慈等与一切众生乐。<a id="a-Ah"></a>若于一众生起慈心时。<a id="a-Ai"></a>乃至十方众生亦复如是。<a id="a-Aj"></a>遍一切众生界。<a id="a-Ak"></a>亦满虚空界。<a id="a-Al"></a>无能遍知如来甚深境界边际。<a id="a-Am"></a>如来有大悲心。<a id="a-An"></a>不与声闻辟支佛共。<a id="a-Ao"></a>如来于一众生起于悲心。<a id="a-Ap"></a>乃至一切众生亦复如是。<a id="a-Aq"></a>为作利益。<a id="a-Ar"></a>如来大悲无有边际。<a id="a-As"></a>非诸二乘所能究竟。<a id="a-At"></a>善男子。<a id="a-Au"></a>如来说法不可穷尽。<a id="a-Av"></a>能于一时普为十方众生说法。<a id="a-Aw"></a>若一劫。<a id="a-Ax"></a>百千万亿劫。<a id="a-Ay"></a>无量阿僧祇劫。<a id="a-Az"></a>作如是说。<a id="a-B0"></a>一切众生无有能知如来说法边际本末。<a id="a-B1"></a>假使无量众生一时问难。<a id="a-B2"></a>而如来于一念中。<a id="a-B3"></a>各随其类一音能答。<a id="a-B4"></a>然如来辩才无有穷尽。<a id="a-B5"></a>如来有无量阿僧祇禅定三昧之所行处。<a id="a-B6"></a>善男子。<a id="a-B7"></a>假使一切众生皆得十住。<a id="a-B8"></a>各各皆入无量三昧。<a id="a-B9"></a>于百千劫中各入异定。<a id="a-BA"></a>如是经无量劫。<a id="a-BB"></a>犹不能尽知如来三昧境界。<a id="a-BC"></a>如来又作无量阿僧祇应身。<a id="a-BD"></a>令一切众生应受化者。<a id="a-BE"></a>悉见如来皆现其前。<a id="a-BF"></a>于一念顷一一色相皆生信解各有差别。<a id="a-BG"></a>如来又复一时皆现其前。<a id="a-BH"></a>随其所应而为说法。<a id="a-BI"></a>令诸众生悉皆受行。<a id="a-BJ"></a>善男子。<a id="a-BK"></a>如来天眼所见境界无量无边。<a id="a-BL"></a>非肉眼所见。<a id="a-BM"></a>是天眼境界。<a id="a-BN"></a>如来于一念中悉皆见之。<a id="a-BO"></a>如观掌中阿摩勒果。<a id="a-BP"></a>如来天耳所闻境界无量无边。<a id="a-BQ"></a>如上天眼。<a id="a-BR"></a>一切众生异类音声。<a id="a-BS"></a>随其大小。<a id="a-BT"></a>于一念顷悉分别知。<a id="a-BU"></a>如来复有无量无边无碍智慧。<a id="a-BV"></a>无与等者不可为譬。<a id="a-BW"></a>一切众生若心念所知。<a id="a-BX"></a>随其根性种种差别。<a id="a-BY"></a>如来于一刹那顷悉分别知。<a id="a-BZ"></a>随彼众生各各所念各各所作。<a id="a-Ba"></a>随造善恶所得业报。<a id="a-Bb"></a>如来能以三达无碍智慧。<a id="a-Bc"></a>于刹那顷悉分别知。<a id="a-Bd"></a>善男子。<a id="a-Be"></a>如来常在禅定。<a id="a-Bf"></a>何以故。<a id="a-Bg"></a>如来终无忘念。<a id="a-Bh"></a>如来诸根无有错谬。<a id="a-Bi"></a>如来断一切结使其心寂静。<a id="a-Bj"></a>若杂结使其心散乱离清净法。<a id="a-Bk"></a>如来已离一切业习。<a id="a-Bl"></a>尘垢永尽无漏无为。<a id="a-Bm"></a>于法自在。<a id="a-Bn"></a>一切三昧三摩提无量境界已度彼岸。<a id="a-Bo"></a>如来常在三昧。<a id="a-Bp"></a>常一威仪乃至涅槃。<a id="a-Bq"></a>如来于无量百千亿劫修集所得。<a id="a-Br"></a>无有众生能思惟分别知其量者。<a id="a-Bs"></a>除盖障菩萨白佛言。<a id="a-Bt"></a>世尊。<a id="a-Bu"></a>如来不从阿僧祇劫积集功德耶。<a id="a-Bv"></a>佛言不尔。<a id="a-Bw"></a>何以故。<a id="a-Bx"></a>善男子。<a id="a-By"></a>菩萨不能思议如来境界。<a id="a-Bz"></a>如来境界不可思量。<a id="a-C0"></a>但为浅近众生。<a id="a-C1"></a>说三阿僧祇修集所得。<a id="a-C2"></a>菩萨而实发心以来不可计数。<a id="a-C3"></a>除盖障菩萨白佛言。<a id="a-C4"></a>世尊。<a id="a-C5"></a>若众生久修善根。<a id="a-C6"></a>植诸业行除去盖障。<a id="a-C7"></a>多有信解近于阿耨多罗三藐三菩提。<a id="a-C8"></a>得闻如来无量威德。<a id="a-C9"></a>闻是法已欢喜信乐。<a id="a-CA"></a>况复受持读诵书写供养为人广说。<a id="a-CB"></a>如是之人。<a id="a-CC"></a>不久亦当得大威德堪任法器。<a id="a-CD"></a>佛言。<a id="a-CE"></a>如汝所说。<a id="a-CF"></a>如是如是。<a id="a-CG"></a>如此众生。<a id="a-CH"></a>为佛所护久种善根。<a id="a-CI"></a>亲近诸佛闻佛有大威德。<a id="a-CJ"></a>善男子善女人。<a id="a-CK"></a>而于其中不生疑惑。<a id="a-CL"></a>善男子善女人心不错乱。<a id="a-CM"></a>不错乱故思惟如来有大威德。<a id="a-CN"></a>深生殷重信乐之心。<a id="a-CO"></a>七日七夜着鲜净衣。<a id="a-CP"></a>恭敬供养。<a id="a-CQ"></a>专念如来大功德宝。<a id="a-CR"></a>心不移易必得见佛。<a id="a-CS"></a>若不满七日乃至一日一夜。<a id="a-CT"></a>命终之时亦得见佛。<a id="a-CU"></a>除盖障菩萨白佛言。<a id="a-CV"></a>世尊。<a id="a-CW"></a>颇有众生于如来所说不信受者。<a id="a-CX"></a>佛即答言。<a id="a-CY"></a>善男子有。<a id="a-CZ"></a>或有众生闻佛所说。<a id="a-Ca"></a>不肯信受深生恼害。<a id="a-Cb"></a>于说法者生恶知识想。<a id="a-Cc"></a>以是因缘身坏命终堕于地狱。<a id="a-Cd"></a>善男子。<a id="a-Ce"></a>若闻如来有大威德。<a id="a-Cf"></a>生世尊想生大师想。<a id="a-Cg"></a>如此之人。<a id="a-Ch"></a>已于前世得闻如来无量功德。<a id="a-Ci"></a>以是因缘今复续闻。<a id="a-Cj"></a>即自思惟。<a id="a-Ck"></a>我等先身必曾从佛闻如此法。<a id="a-Cl"></a>尔时如来。<a id="a-Cm"></a>即出广长舌相自覆其面。<a id="a-Cn"></a>其舌广长踰于发际乃至覆头。<a id="a-Co"></a>覆头已复覆其身。<a id="a-Cp"></a>覆身已覆师子座。<a id="a-Cq"></a>又覆菩萨声闻缘觉护世四天王梵天帝释。<a id="a-Cr"></a>遍覆一切无量大众。<a id="a-Cs"></a>佛还摄舌相告诸大众。<a id="a-Ct"></a>善男子等。<a id="a-Cu"></a>如是舌相无虚妄耶。<a id="a-Cv"></a>善男子。<a id="a-Cw"></a>若信是事长夜安隐得诸利乐。<a id="a-Cx"></a>说是语时。<a id="a-Cy"></a>八万四千众生得无生法忍。<a id="a-Cz"></a>无量众生远尘离垢得法眼净。<a id="a-D0"></a>无量众生未发菩提心者。<a id="a-D1"></a>皆发阿耨多罗三藐三菩提心。</p>
  <p id="aD2">佛复告除盖障菩萨言。<a id="a-D3"></a>善男子。<a id="a-D4"></a>菩萨复有十法。<a id="a-D5"></a>名满世间善。<a id="a-D6"></a>何等为十。<a id="a-D7"></a>虽说于色而于实谛不见有相。<a id="a-D8"></a>亦不着色相。<a id="a-D9"></a>受想行识亦复如是。<a id="a-DA"></a>虽说于地而于实谛不见有相。<a id="a-DB"></a>亦不着地相。<a id="a-DC"></a>水火风空识亦复如是。<a id="a-DD"></a>虽说于眼而于实谛不见有相。<a id="a-DE"></a>亦不着眼相。<a id="a-DF"></a>虽说鼻舌身意法而于实谛不见有相。<a id="a-DG"></a>亦不着意法等相。<a id="a-DH"></a>虽说有我而于实谛不见有相。<a id="a-DI"></a>亦不着我相。<a id="a-DJ"></a>众生寿者命者丈夫人。<a id="a-DK"></a>而于实谛不见有相亦不取着。<a id="a-DL"></a>但世谛假施设有。<a id="a-DM"></a>第一义谛则不可得亦不取着。<a id="a-DN"></a>世谛假施设有。<a id="a-DO"></a>第一义谛无有体相亦不取着。<a id="a-DP"></a>世流布中而有佛法差别。<a id="a-DQ"></a>若于实谛亦无佛法善恶之相。<a id="a-DR"></a>但世谛中而有菩提。<a id="a-DS"></a>第一义谛则无菩提亦无取着。<a id="a-DT"></a>善男子。<a id="a-DU"></a>假施设法名为世谛。<a id="a-DV"></a>终不说世谛为第一义谛。<a id="a-DW"></a>善男子。<a id="a-DX"></a>菩萨摩诃萨。<a id="a-DY"></a>善于世谛不名为善于第一义谛。<a id="a-DZ"></a>善男子。<a id="a-Da"></a>具此十事。<a id="a-Db"></a>是名菩萨满世间善。<a id="a-Dc"></a>善男子。<a id="a-Dd"></a>菩萨复有十法。<a id="a-De"></a>名为善说第一义谛。<a id="a-Df"></a>何等为十。<a id="a-Dg"></a>成就无生法忍。<a id="a-Dh"></a>成就灭法。<a id="a-Di"></a>成就不坏法。<a id="a-Dj"></a>非造作法。<a id="a-Dk"></a>是究竟法。<a id="a-Dl"></a>非处所法。<a id="a-Dm"></a>无言语法。<a id="a-Dn"></a>无调戏法。<a id="a-Do"></a>是寂灭法。<a id="a-Dp"></a>是贤圣法。<a id="a-Dq"></a>何以故。<a id="a-Dr"></a>善男子。<a id="a-Ds"></a>第一义谛不生不灭。<a id="a-Dt"></a>非坏非所作亦非尽。<a id="a-Du"></a>非文字亦非调戏所得。<a id="a-Dv"></a>善男子。<a id="a-Dw"></a>第一义谛非言语道。<a id="a-Dx"></a>法相寂灭贤圣之所证觉。<a id="a-Dy"></a>善男子。<a id="a-Dz"></a>第一义谛非坏败相。<a id="a-E0"></a>诸佛出世及不出世法相常尔。<a id="a-E1"></a>以是因缘故。<a id="a-E2"></a>菩萨剃除须发。<a id="a-E3"></a>信家非家出家学道。<a id="a-E4"></a>正信出家身服袈裟着坏色衣。<a id="a-E5"></a>精勤修道如救头然。<a id="a-E6"></a>舍诸虚妄志求实法善男子。<a id="a-E7"></a>若无实法则虚出家。<a id="a-E8"></a>诸佛如来亦虚出世。<a id="a-E9"></a>以是因缘有真实法。<a id="a-EA"></a>善男子。<a id="a-EB"></a>具此十事。<a id="a-EC"></a>是名菩萨善解第一义谛。</p>
  <p id="aED">善男子。<a id="a-EE"></a>菩萨复有十法。<a id="a-EF"></a>名为善知十二因缘。<a id="a-EG"></a>何等为十。<a id="a-EH"></a>善知体相空。<a id="a-EI"></a>善知刹那法。<a id="a-EJ"></a>善知不坚法。<a id="a-EK"></a>善知如影如水中月如呼声响。<a id="a-EL"></a>善知法如幻。<a id="a-EM"></a>善知法如电。<a id="a-EN"></a>善知法如焰。<a id="a-EO"></a>如因缘生法此悉是空。<a id="a-EP"></a>一刹那顷不坚法。<a id="a-EQ"></a>如是乃至因缘生法。<a id="a-ER"></a>此法生亦见生。<a id="a-ES"></a>住亦见住。<a id="a-ET"></a>异坏亦见异坏。<a id="a-EU"></a>菩萨如是思惟。<a id="a-EV"></a>以何因缘生以何因缘灭。<a id="a-EW"></a>菩萨复更思惟。<a id="a-EX"></a>因无明故能生诸法。<a id="a-EY"></a>无明力故诸法得出。<a id="a-EZ"></a>一切诸法无明为导。<a id="a-Ea"></a>一切诸法依止无明。<a id="a-Eb"></a>依无明故能生于行。<a id="a-Ec"></a>依行故生识。<a id="a-Ed"></a>识因缘生名色。<a id="a-Ee"></a>名色因缘生六入。<a id="a-Ef"></a>六入因缘生触。<a id="a-Eg"></a>触因缘生受。<a id="a-Eh"></a>受因缘故凡愚众生于受少分便起染爱。<a id="a-Ei"></a>爱因缘生取。<a id="a-Ej"></a>取因缘生有。<a id="a-Ek"></a>有因缘生生。<a id="a-El"></a>生因缘有老死丈夫人老死。<a id="a-Em"></a>死因缘忧悲苦恼众苦聚集。<a id="a-En"></a>以是因缘生大苦阴。<a id="a-Eo"></a>以深智慧殷勤方便。<a id="a-Ep"></a>当断无明拔无明根。<a id="a-Eq"></a>灭于无明。<a id="a-Er"></a>无明相应法一切尽灭。<a id="a-Es"></a>譬如命根尽时诸根都尽。<a id="a-Et"></a>无明尽时。<a id="a-Eu"></a>依无明法一切悉尽。<a id="a-Ev"></a>无明灭故诸烦恼灭。<a id="a-Ew"></a>烦恼灭故生死因皆灭。<a id="a-Ex"></a>生死灭故近于涅槃。<a id="a-Ey"></a>善男子。<a id="a-Ez"></a>具此十事。<a id="a-F0"></a>是名菩萨善知十二因缘。</p>
  <p id="aF1">善男子。<a id="a-F2"></a>菩萨复有十法。<a id="a-F3"></a>名善知我何等为十。<a id="a-F4"></a>菩萨作如是观察。<a id="a-F5"></a>我生谁家。<a id="a-F6"></a>为是婆罗门家。<a id="a-F7"></a>为是刹利家。<a id="a-F8"></a>为是长者家。<a id="a-F9"></a>为是下贱家。<a id="a-FA"></a>菩萨虽生上族家而无憍慢想。<a id="a-FB"></a>若生下贱处而作是念。<a id="a-FC"></a>我本曾作不善诸业。<a id="a-FD"></a>以恶业故今生下贱家。<a id="a-FE"></a>以是因缘多修厌恶。<a id="a-FF"></a>多修厌恶故欲得出家。<a id="a-FG"></a>既出家已作是思惟。<a id="a-FH"></a>我为何事而求出家。<a id="a-FI"></a>夫出家法为自度脱亦度于彼。<a id="a-FJ"></a>以是因缘。<a id="a-FK"></a>不应懈怠而自懒堕。<a id="a-FL"></a>作是思惟。<a id="a-FM"></a>我今出家当何不善。<a id="a-FN"></a>若有少恶速疾除断。<a id="a-FO"></a>于诸善法深起爱乐欢喜无厌。<a id="a-FP"></a>所未断恶方便令断。<a id="a-FQ"></a>如是复更观察。<a id="a-FR"></a>我等出家。<a id="a-FS"></a>云何增广善法。<a id="a-FT"></a>善法增已当倍爱乐深心欢喜。<a id="a-FU"></a>善法未增当令增广。<a id="a-FV"></a>我今依怙师僧增广善法。<a id="a-FW"></a>以是因缘于和上所。<a id="a-FX"></a>若持戒若破戒。<a id="a-FY"></a>若多闻若少闻。<a id="a-FZ"></a>若聪明若无智。<a id="a-Fa"></a>悉皆恭敬生世尊想。<a id="a-Fb"></a>于诸世尊恭敬供养信乐欢喜。<a id="a-Fc"></a>于和上所亦复如是。<a id="a-Fd"></a>于阿阇梨复生恭敬。<a id="a-Fe"></a>我依阿阇梨故善法增广。<a id="a-Ff"></a>菩提法分未满足者当令使满。<a id="a-Fg"></a>诸结未断者当令使断。<a id="a-Fh"></a>于阿阇梨复生和上想。<a id="a-Fi"></a>供养如前爱乐欢喜。<a id="a-Fj"></a>增长右法损减左法。<a id="a-Fk"></a>如是左法不令增长。<a id="a-Fl"></a>复更观察。<a id="a-Fm"></a>谁是我世尊。<a id="a-Fn"></a>一切种智是我世尊。<a id="a-Fo"></a>能一切觉。<a id="a-Fp"></a>能一切说。<a id="a-Fq"></a>救济世间怜愍众生具大悲心。<a id="a-Fr"></a>是大福田。<a id="a-Fs"></a>是我世尊。<a id="a-Ft"></a>天人之师。<a id="a-Fu"></a>以是因缘。<a id="a-Fv"></a>以是相貌应生信敬爱乐欢喜。<a id="a-Fw"></a>又复思惟。<a id="a-Fx"></a>我得大利遇佛世尊如来制戒。<a id="a-Fy"></a>我今宁舍身命终不毁犯如来制戒。<a id="a-Fz"></a>是名善受佛教。<a id="a-G0"></a>我今当应从谁受供。<a id="a-G1"></a>如我今者。<a id="a-G2"></a>当从刹利婆罗门聚落城邑受彼供施。<a id="a-G3"></a>令彼果报尊贵富乐。<a id="a-G4"></a>我亦不应虚受人供。<a id="a-G5"></a>如是刹利婆罗门聚落城邑皆作何想。<a id="a-G6"></a>我今思惟。<a id="a-G7"></a>有何功德而施饮食。<a id="a-G8"></a>刹利婆罗门聚落城邑。<a id="a-G9"></a>当念我是沙门作福田想。<a id="a-GA"></a>我今应当具满沙门所行之道。<a id="a-GB"></a>比丘功德沙门功德。<a id="a-GC"></a>福田净业宜称其名。<a id="a-GD"></a>我今处生死中当自拔出。<a id="a-GE"></a>我今已得出家善利。<a id="a-GF"></a>我今初得无上大利。<a id="a-GG"></a>我得出家即是无上大利。<a id="a-GH"></a>我今能称出家之法。<a id="a-GI"></a>亦是无上大利。<a id="a-GJ"></a>我今当勤精进远离懈怠。<a id="a-GK"></a>亦疾速出生死灾患。<a id="a-GL"></a>善男子。<a id="a-GM"></a>菩萨出家常应执念如是思惟。<a id="a-GN"></a>善男子。<a id="a-GO"></a>具此十事。<a id="a-GP"></a>是名菩萨善知于我。<a id="a-GQ"></a>善男子。<a id="a-GR"></a>菩萨复有十法。<a id="a-GS"></a>名善知世法。<a id="a-GT"></a>何等为十。<a id="a-GU"></a>于自高人起卑贱想。<a id="a-GV"></a>于憍慢人起恭敬想。<a id="a-GW"></a>于谄曲人起质直想。<a id="a-GX"></a>于妄语人起真实想。<a id="a-GY"></a>于憎恶人起爱乐想。<a id="a-GZ"></a>于刚强人起柔软想。<a id="a-Ga"></a>于不忍人起忍辱想。<a id="a-Gb"></a>于嗔忿人起慈心想。<a id="a-Gc"></a>于苦恼人起悲心想。<a id="a-Gd"></a>于多贪人起施与想。<a id="a-Ge"></a>善男子。<a id="a-Gf"></a>具此十事。<a id="a-Gg"></a>是名菩萨善知世法。<a id="a-Gh"></a>善男子。<a id="a-Gi"></a>菩萨复有十法。<a id="a-Gj"></a>名能生净佛国土。<a id="a-Gk"></a>何等为十。<a id="a-Gl"></a>持戒清净无阙戒无嫌戒。<a id="a-Gm"></a>于一切众生心常平等。<a id="a-Gn"></a>同其事业具诸功德。<a id="a-Go"></a>远离名闻赞叹利养。<a id="a-Gp"></a>不染八法深信不疑。<a id="a-Gq"></a>勤修精进无有懈怠。<a id="a-Gr"></a>摄心禅定无诸错乱。<a id="a-Gs"></a>善修多闻远离无智。<a id="a-Gt"></a>利根聪慧灭除愚闇。<a id="a-Gu"></a>于嗔恼众生恒修慈心。<a id="a-Gv"></a>除盖障菩萨白佛言。<a id="a-Gw"></a>世尊。<a id="a-Gx"></a>若十事不具能生净土不。<a id="a-Gy"></a>佛即答言。<a id="a-Gz"></a>善男子。<a id="a-H0"></a>若能于一事具足无阙。<a id="a-H1"></a>当知十事悉皆清净。<a id="a-H2"></a>以是义故。<a id="a-H3"></a>名具十事得生净土。<a id="a-H4"></a>善男子。<a id="a-H5"></a>具此十事。<a id="a-H6"></a>是名菩萨能生净佛国土。</p>
  <p id="aH7">善男子。<a id="a-H8"></a>菩萨复有十法名胎不染污。<a id="a-H9"></a>何等为十。<a id="a-HA"></a>作诸形像。<a id="a-HB"></a>如来塔寺若有毁坏严饰修治。<a id="a-HC"></a>复以诸香泥涂于佛塔如来形像。<a id="a-HD"></a>常以香汤洗浴于如来塔涂扫清净。<a id="a-HE"></a>于父母所躬自供养。<a id="a-HF"></a>于和上阿阇梨同梵行者。<a id="a-HG"></a>心常恭敬供养不为财利。<a id="a-HH"></a>以此善根回与一切众生。<a id="a-HI"></a>愿令皆得胎不染污。<a id="a-HJ"></a>心常殷重如是思惟。<a id="a-HK"></a>善男子。<a id="a-HL"></a>具此十事。<a id="a-HM"></a>是名菩萨胎不染污。<a id="a-HN"></a>善男子。<a id="a-HO"></a>菩萨复有十法名舍家出家。<a id="a-HP"></a>何等为十。<a id="a-HQ"></a>无所受用。<a id="a-HR"></a>于可染处终不亲近。<a id="a-HS"></a>背于五欲。<a id="a-HT"></a>除诸爱渴。<a id="a-HU"></a>于如来所制禁戒终不毁犯。<a id="a-HV"></a>少欲知足。<a id="a-HW"></a>衣服饮食床敷卧具。<a id="a-HX"></a>趣得支命终不贪积。<a id="a-HY"></a>于五欲所常生畏怖。<a id="a-HZ"></a>恒念厌离修集善法。<a id="a-Ha"></a>善男子。<a id="a-Hb"></a>具此十事。<a id="a-Hc"></a>是名菩萨舍家出家。</p>
 </body>
</html>