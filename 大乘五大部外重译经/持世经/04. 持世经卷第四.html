<!doctype html>
<html id="z3IBTk2OA" data-ver="1281">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">持世经卷第四</h1>
  <h2 id="a2">八圣道分品第八</h2>
  <p id="a3">“持世，<a id="a-4"></a>何谓菩萨摩诃萨善能知道？<a id="a-5"></a>菩萨摩诃萨安住道中。<a id="a-6"></a>何等为道？<a id="a-7"></a>所谓八圣道分，<a id="a-8"></a>正见、<a id="a-9"></a>正思惟、<a id="a-A"></a>正语、<a id="a-B"></a>正业、<a id="a-C"></a>正命、<a id="a-D"></a>正精进、<a id="a-E"></a>正念、<a id="a-F"></a>正定。<a id="a-G"></a>持世，<a id="a-H"></a>何谓菩萨摩诃萨名为行八圣道分？<a id="a-I"></a>何谓名为得八圣道分方便？</p>
  <p id="aJ">“菩萨摩诃萨得正见安住正见，<a id="a-K"></a>为断一切见故行道，<a id="a-L"></a>为断一切诸见故安住于道，<a id="a-M"></a>乃至断涅槃见、<a id="a-N"></a>佛见。<a id="a-O"></a>何以故？<a id="a-P"></a>持世，<a id="a-Q"></a>一切诸见皆名为邪，<a id="a-R"></a>乃至涅槃见、<a id="a-S"></a>佛见；<a id="a-T"></a>破坏一切贪著诸见故，<a id="a-U"></a>名为正见。<a id="a-V"></a>又无诸见，<a id="a-W"></a>无取诸见，<a id="a-X"></a>不念不贪著不缘不行不分别一切诸见，<a id="a-Y"></a>是名正见。<a id="a-Z"></a>以是正见为见何等？<a id="a-a"></a>见一切世间虚妄颠倒，<a id="a-b"></a>为诸见所缚，<a id="a-c"></a>如是见时，<a id="a-d"></a>名为安住断一切见。<a id="a-e"></a>于是正见亦不念不见，<a id="a-f"></a>不贪著分别乃至涅槃见、<a id="a-g"></a>佛见，<a id="a-h"></a>为不起一切见故行。<a id="a-i"></a>云何名为正见？<a id="a-j"></a>一切法寂灭，<a id="a-k"></a>念相不生不灭同于涅槃，<a id="a-l"></a>如是亦不念不分别是一切法，<a id="a-m"></a>不念不分别不现在前，<a id="a-n"></a>不正不邪，<a id="a-o"></a>不取不舍，<a id="a-p"></a>是名出世间正见。<a id="a-q"></a>何故名为出世间正见？<a id="a-r"></a>是人不得世间，<a id="a-s"></a>不得出世间，<a id="a-t"></a>度世间已无所分别，<a id="a-u"></a>是故名为出世间正见。<a id="a-v"></a>正见者如知见世间，<a id="a-w"></a>出世间亦如是，<a id="a-x"></a>是人不复分别是世间、<a id="a-y"></a>是出世间，<a id="a-z"></a>断诸忆想分别，<a id="a-10"></a>名为出世间正见。<a id="a-11"></a>是人不见邪、<a id="a-12"></a>不见正，<a id="a-13"></a>断一切心所念，<a id="a-14"></a>名为正见。<a id="a-15"></a>又正见者，<a id="a-16"></a>于诸法中更无差别，<a id="a-17"></a>是故说名正见。<a id="a-18"></a>又正见者，<a id="a-19"></a>如实知诸邪见义。<a id="a-1A"></a>又正见者，<a id="a-1B"></a>观诸邪见即是平等，<a id="a-1C"></a>是名菩萨摩诃萨安住正见。</p>
  <p id="a1D">“持世，<a id="a-1E"></a>菩萨摩诃萨住正见中，<a id="a-1F"></a>如实知正思惟，<a id="a-1G"></a>作是念：<a id="a-1H"></a>‘一切思惟皆为是邪！<a id="a-1I"></a>乃至涅槃思惟、<a id="a-1J"></a>佛思惟皆是邪思惟！<a id="a-1K"></a>何以故？<a id="a-1L"></a>断诸分别名为正思惟，<a id="a-1M"></a>无所分别名为正分别，<a id="a-1N"></a>断分别是正分别。<a id="a-1O"></a>’何以故？<a id="a-1P"></a>是人知见一切思惟相已则无有邪，<a id="a-1Q"></a>是人更不分别是此是彼，<a id="a-1R"></a>住如是正分别中，<a id="a-1S"></a>更不得诸分别若正若邪。<a id="a-1T"></a>如是之人离诸分别，<a id="a-1U"></a>过诸分别故说名正思惟。<a id="a-1V"></a>正思惟者，<a id="a-1W"></a>即是分别知见一切分别皆虚诳不实从颠倒起，<a id="a-1X"></a>诸分别中无有分别。<a id="a-1Y"></a>是人安住正思惟，<a id="a-1Z"></a>更不得分别若正若邪，<a id="a-1a"></a>离诸分别，<a id="a-1b"></a>过诸分别，<a id="a-1c"></a>断诸分别故说名正分别。<a id="a-1d"></a>是人尔时于一切分别中无所系缚，<a id="a-1e"></a>知见诸分别性皆平等故，<a id="a-1f"></a>是名安住正思惟。</p>
  <p id="a1g">“持世，<a id="a-1h"></a>菩萨摩诃萨勤集正语，<a id="a-1i"></a>是人见一切语言虚妄不实从颠倒起，<a id="a-1j"></a>但忆想分别从众因缘有，<a id="a-1k"></a>作是念：<a id="a-1l"></a>‘是语言相语言中不可得。<a id="a-1m"></a>’灭一切语，<a id="a-1n"></a>如实知一切口业，<a id="a-1o"></a>名为正语。<a id="a-1p"></a>是语言无所从来亦无所去，<a id="a-1q"></a>能如是见者，<a id="a-1r"></a>名为正语。<a id="a-1s"></a>是人尔时安住实相中，<a id="a-1t"></a>有所语言皆是正语，<a id="a-1u"></a>是故说安住正语中。<a id="a-1v"></a>是人得住第一清净口业，<a id="a-1w"></a>亦知见诸口业相，<a id="a-1x"></a>亦通达一切语言。<a id="a-1y"></a>是人所说终不有邪，<a id="a-1z"></a>是故说名住于正语。</p>
  <p id="a20">“持世，<a id="a-21"></a>菩萨摩诃萨善知一切语业皆是邪业，<a id="a-22"></a>知一切诸业虚妄无所有不作不起。<a id="a-23"></a>何以故？<a id="a-24"></a>诸业中无一决定，<a id="a-25"></a>灭一切业名为正业。<a id="a-26"></a>正业者，<a id="a-27"></a>于业不分别若正若邪；<a id="a-28"></a>入诸业平等故，<a id="a-29"></a>不分别业若正若邪，<a id="a-2A"></a>是故说名正业。<a id="a-2B"></a>又正业者，<a id="a-2C"></a>则是不系三界义，<a id="a-2D"></a>如实知见义，<a id="a-2E"></a>如实平等中，<a id="a-2F"></a>更无分别是正是邪。<a id="a-2G"></a>菩萨行如是正业，<a id="a-2H"></a>如实知见一切业故，<a id="a-2I"></a>如实于法无取无舍，<a id="a-2J"></a>是故说名行正业。<a id="a-2K"></a>正业中无有邪业，<a id="a-2L"></a>是人如实知见故，<a id="a-2M"></a>说名住于正业中。</p>
  <p id="a2N">“持世，<a id="a-2O"></a>何谓菩萨摩诃萨善知一切诸命皆是邪命？<a id="a-2P"></a>何以故？<a id="a-2Q"></a>若有命相、<a id="a-2R"></a>法相、<a id="a-2S"></a>取相，<a id="a-2T"></a>乃至涅槃相、<a id="a-2U"></a>佛相，<a id="a-2V"></a>乃至清净佛法相，<a id="a-2W"></a>住于是中作清净命，<a id="a-2X"></a>皆名邪命。<a id="a-2Y"></a>正命者，<a id="a-2Z"></a>舍诸资生所著，<a id="a-2a"></a>断诸贩卖，<a id="a-2b"></a>不分别不戏论，<a id="a-2c"></a>过一切戏论，<a id="a-2d"></a>是名正命。<a id="a-2e"></a>正命中更不分别是邪命、<a id="a-2f"></a>是正命，<a id="a-2g"></a>即得一切清净命，<a id="a-2h"></a>是故说名得清净正命。<a id="a-2i"></a>又一切诸命皆不生，<a id="a-2j"></a>无有邪正，<a id="a-2k"></a>是人名为得清净命，<a id="a-2l"></a>安住正道无有戏论。<a id="a-2m"></a>住是正命中，<a id="a-2n"></a>不取正命，<a id="a-2o"></a>不舍邪命，<a id="a-2p"></a>是故说名住正命中。<a id="a-2q"></a>是人尔时不名住正，<a id="a-2r"></a>不名住邪，<a id="a-2s"></a>得清净平等命离于命相，<a id="a-2t"></a>无动无作，<a id="a-2u"></a>不念命不念非命，<a id="a-2v"></a>但名为如实知者、<a id="a-2w"></a>如实见者，<a id="a-2x"></a>是故说名住正命中。</p>
  <p id="a2y">“持世，<a id="a-2z"></a>何谓菩萨摩诃萨善知正精进，<a id="a-30"></a>菩萨摩诃萨住正精进？<a id="a-31"></a>若菩萨为断一切精进道故，<a id="a-32"></a>名为住正精进。<a id="a-33"></a>何以故？<a id="a-34"></a>一切精进皆为是邪，<a id="a-35"></a>诸有所发、<a id="a-36"></a>有作、<a id="a-37"></a>有行，<a id="a-38"></a>皆名为邪。<a id="a-39"></a>何以故？<a id="a-3A"></a>一切法皆是邪作，<a id="a-3B"></a>有所发作皆是虚妄，<a id="a-3C"></a>若虚妄者即亦是邪。<a id="a-3D"></a>正精进者，<a id="a-3E"></a>无发无作无行无愿，<a id="a-3F"></a>一切法中断有所作。<a id="a-3G"></a>是菩萨于一切法中断有所作，<a id="a-3H"></a>乃至涅槃相、<a id="a-3I"></a>佛相中不生有所作相。<a id="a-3J"></a>是人善知一切所作皆为虚妄，<a id="a-3K"></a>为无所作故行道。<a id="a-3L"></a>若是正者则无所作，<a id="a-3M"></a>一切法平等无差别，<a id="a-3N"></a>无有所作过所作相。<a id="a-3O"></a>是菩萨善知精进、<a id="a-3P"></a>非是精进道，<a id="a-3Q"></a>不取不舍故说名住正精进。<a id="a-3R"></a>正精进者，<a id="a-3S"></a>即是诸精进不可得义，<a id="a-3T"></a>即是诸法如实知见义。<a id="a-3U"></a>所谓正精进如是见者，<a id="a-3V"></a>不复分别是邪精进、<a id="a-3W"></a>是正精进，<a id="a-3X"></a>是故说名正精进。</p>
  <p id="a3Y">“持世，<a id="a-3Z"></a>何谓菩萨摩诃萨善知正念？<a id="a-3a"></a>菩萨摩诃萨知见一切念皆是邪念，<a id="a-3b"></a>有所念处皆是邪念。<a id="a-3c"></a>何以故？<a id="a-3d"></a>一切念是邪念。<a id="a-3e"></a>若于处所念生皆是邪念，<a id="a-3f"></a>无忆无念是名正念。<a id="a-3g"></a>何以故？<a id="a-3h"></a>一切念从虚妄因缘起，<a id="a-3i"></a>是故有生念处皆为邪念。<a id="a-3j"></a>若于处所无生无灭，<a id="a-3k"></a>是名正念；<a id="a-3l"></a>无有处所起念业，<a id="a-3m"></a>是名安住清净念中，<a id="a-3n"></a>无处生邪念。<a id="a-3o"></a>是人知见一切法皆为是邪，<a id="a-3p"></a>是正法中无念，<a id="a-3q"></a>是故说安住正念中。<a id="a-3r"></a>又正念者，<a id="a-3s"></a>于法无有分别是正念、<a id="a-3t"></a>是邪念。<a id="a-3u"></a>是人通达一切念皆无念相，<a id="a-3v"></a>常行六舍心故说名住正念。<a id="a-3w"></a>是人更无所贪乐，<a id="a-3x"></a>亦不分别是无念，<a id="a-3y"></a>以诸法平等通达一切念。<a id="a-3z"></a>是人如实知见一切念故，<a id="a-40"></a>若念、<a id="a-41"></a>若非念无取无舍，<a id="a-42"></a>是故说安住正念中。<a id="a-43"></a>是人所念更不分别是等、<a id="a-44"></a>是不等，<a id="a-45"></a>于念非念不随不缘，<a id="a-46"></a>以无缘故知一切念非念，<a id="a-47"></a>若念、<a id="a-48"></a>若非念不复在心。<a id="a-49"></a>是人安住正念故，<a id="a-4A"></a>不可说不可示，<a id="a-4B"></a>断一切语言，<a id="a-4C"></a>离一切语言，<a id="a-4D"></a>如实知一切语言，<a id="a-4E"></a>不分别此彼故，<a id="a-4F"></a>说名安住正念。</p>
  <p id="a4G">“持世，<a id="a-4H"></a>何谓菩萨摩诃萨安住正定？<a id="a-4I"></a>菩萨摩诃萨观一切定皆是邪定。<a id="a-4J"></a>何以故？<a id="a-4K"></a>凡诸法中，<a id="a-4L"></a>所取缘定相、<a id="a-4M"></a>所取知定相、<a id="a-4N"></a>所取三昧戏论定相，<a id="a-4O"></a>皆名为邪。<a id="a-4P"></a>邪者即是贪著义。<a id="a-4Q"></a>是定不尔，<a id="a-4R"></a>如所缘取相、<a id="a-4S"></a>不取相，<a id="a-4T"></a>无求无戏论无忆念，<a id="a-4U"></a>名为正定。<a id="a-4V"></a>若不贪著不分别此彼，<a id="a-4W"></a>断贪著喜不受定味，<a id="a-4X"></a>坏取定相心无所住，<a id="a-4Y"></a>是名正定。<a id="a-4Z"></a>又正定者，<a id="a-4a"></a>不依止一切定中而不戏论，<a id="a-4b"></a>如实通达法之本体，<a id="a-4c"></a>善知定相心不贪著，<a id="a-4d"></a>欲破彼此念道如是语亦不分别，<a id="a-4e"></a>断一切分别故，<a id="a-4f"></a>名为正定。<a id="a-4g"></a>又正定中，<a id="a-4h"></a>更不生邪正想，<a id="a-4i"></a>破一切想，<a id="a-4j"></a>断一切想，<a id="a-4k"></a>灭一切想故，<a id="a-4l"></a>名为正定。<a id="a-4m"></a>正定者，<a id="a-4n"></a>不生邪正，<a id="a-4o"></a>不分别邪正，<a id="a-4p"></a>是名正定。<a id="a-4q"></a>何以故？<a id="a-4r"></a>是菩萨通达诸定方便住是正定中，<a id="a-4s"></a>不复为若定、<a id="a-4t"></a>若定相所系，<a id="a-4u"></a>过诸定相故说名正定。<a id="a-4v"></a>正定名于法无所戏论，<a id="a-4w"></a>诸法平等中无有戏论所谓是正、<a id="a-4x"></a>是邪。<a id="a-4y"></a>正定者，<a id="a-4z"></a>即是诸法平等义。<a id="a-50"></a>正定者，<a id="a-51"></a>能出诸禅定三界一切有为法，<a id="a-52"></a>能如实知见一切五道生死义。<a id="a-53"></a>持世，<a id="a-54"></a>是名诸菩萨摩诃萨住如是定中，<a id="a-55"></a>名为得正定方便，<a id="a-56"></a>名为善知道善知道方便，<a id="a-57"></a>所谓如实知见能至涅槃道。</p>
  <p data-pb></p>
  <h2 id="a58">世间出世间品第九</h2>
  <p id="a59">“持世，<a id="a-5A"></a>何谓菩萨摩诃萨善知世间、<a id="a-5B"></a>出世间法？<a id="a-5C"></a>何谓得世间出世间法方便？<a id="a-5D"></a>持世，<a id="a-5E"></a>菩萨摩诃萨正观世间、<a id="a-5F"></a>出世间法。</p>
  <p id="a5G">“何等为世间法？<a id="a-5H"></a>菩萨作是念：<a id="a-5I"></a>‘凡所有法忆想分别，<a id="a-5J"></a>从颠倒起众因缘生，<a id="a-5K"></a>系虚妄缘从二相起，<a id="a-5L"></a>空无所有如虹杂色，<a id="a-5M"></a>亦如火轮诳于凡夫，<a id="a-5N"></a>破坏义故假名世间，<a id="a-5O"></a>是名世间。<a id="a-5P"></a>诸世间法皆非是实，<a id="a-5Q"></a>从虚妄缘起，<a id="a-5R"></a>不作不起相，<a id="a-5S"></a>但因阴界入、<a id="a-5T"></a>色声香味触法故说，<a id="a-5U"></a>因名色故说。<a id="a-5V"></a>随凡夫人心所贪著，<a id="a-5W"></a>又随种种贪著邪见，<a id="a-5X"></a>如乱丝无绪、<a id="a-5Y"></a>如茅根蔓草互相连著，<a id="a-5Z"></a>随颠倒相应故说名世间法。<a id="a-5a"></a>’</p>
  <p id="a5b">“何等为出世间法？<a id="a-5c"></a>‘如是世间法，<a id="a-5d"></a>从本已来如实性离，<a id="a-5e"></a>是名出世间。<a id="a-5f"></a>何以故？<a id="a-5g"></a>智者求世间法不可得，<a id="a-5h"></a>求出世间法不可得。<a id="a-5i"></a>无世间、<a id="a-5j"></a>无出世间处，<a id="a-5k"></a>是中无分别是世间、<a id="a-5l"></a>是出世间，<a id="a-5m"></a>但为世间故说出世间。<a id="a-5n"></a>世间实相即是出世间。<a id="a-5o"></a>何以故？<a id="a-5p"></a>世间无定相可得，<a id="a-5q"></a>世间相从本已来常空，<a id="a-5r"></a>世间法不决定故，<a id="a-5s"></a>世间从本已来是寂灭相。<a id="a-5t"></a>’</p>
  <p id="a5u">“是菩萨如是观世间、<a id="a-5v"></a>出世间，<a id="a-5w"></a>不可得世间，<a id="a-5x"></a>亦不贪著出世间。<a id="a-5y"></a>是人不念不著世间、<a id="a-5z"></a>出世间故，<a id="a-60"></a>不与世间诤讼。<a id="a-61"></a>何以故？<a id="a-62"></a>智者通达世间是虚妄相，<a id="a-63"></a>见世间实相故，<a id="a-64"></a>更不分别是世间、<a id="a-65"></a>是出世间。<a id="a-66"></a>何以故？<a id="a-67"></a>持世，<a id="a-68"></a>世间者即是五受阴义，<a id="a-69"></a>一切世间法皆摄在中。<a id="a-6A"></a>智者求阴不得阴、<a id="a-6B"></a>不得阴性、<a id="a-6C"></a>不得阴来处，<a id="a-6D"></a>不得住处、<a id="a-6E"></a>不得去处，<a id="a-6F"></a>无五阴、<a id="a-6G"></a>十二入、<a id="a-6H"></a>十八性，<a id="a-6I"></a>无分别无名字，<a id="a-6J"></a>无性无相无行，<a id="a-6K"></a>即名出世间。</p>
  <p id="a6L">“持世，<a id="a-6M"></a>菩萨观世间、<a id="a-6N"></a>出世间法时，<a id="a-6O"></a>不见世间与出世间合，<a id="a-6P"></a>不见出世间离世间。<a id="a-6Q"></a>是人不离世间见出世间，<a id="a-6R"></a>亦不离出世间见世间。<a id="a-6S"></a>是人不复缘于二行，<a id="a-6T"></a>所谓是世间、<a id="a-6U"></a>是出世间。<a id="a-6V"></a>何以故？<a id="a-6W"></a>持世，<a id="a-6X"></a>世间如实相即是出世间：<a id="a-6Y"></a>世间中世间相不可得，<a id="a-6Z"></a>世间法中世间法不可得，<a id="a-6a"></a>以无所有故，<a id="a-6b"></a>通达是法即是出世间。<a id="a-6c"></a>持世，<a id="a-6d"></a>若世间与出世间异者，<a id="a-6e"></a>诸佛不出于世，<a id="a-6f"></a>诸佛亦不说一切世间不可得、<a id="a-6g"></a>一切世间不生、<a id="a-6h"></a>如实知见一切世间。<a id="a-6i"></a>持世，<a id="a-6j"></a>若不得世间，<a id="a-6k"></a>不取世间，<a id="a-6l"></a>即是出世间。<a id="a-6m"></a>是故当知，<a id="a-6n"></a>如实知见世间、<a id="a-6o"></a>通达世间不可得故，<a id="a-6p"></a>即说出世间，<a id="a-6q"></a>是故诸佛出于世间。<a id="a-6r"></a>一切诸法若世间、<a id="a-6s"></a>若出世间，<a id="a-6t"></a>以不二不分别证如实知见故，<a id="a-6u"></a>即是说出世间法。</p>
  <p id="a6v">“持世，<a id="a-6w"></a>如是世间甚深难可得底。<a id="a-6x"></a>依世间法者、<a id="a-6y"></a>得世间法者、<a id="a-6z"></a>希望出世间法者、<a id="a-70"></a>于世俗语生第一义相者、<a id="a-71"></a>住在二法者，<a id="a-72"></a>不能得入如是法中。<a id="a-73"></a>何以故？<a id="a-74"></a>是人不知世间，<a id="a-75"></a>不知出世间，<a id="a-76"></a>是皆行二法者。<a id="a-77"></a>持世，<a id="a-78"></a>行二法者，<a id="a-79"></a>不能通达世间、<a id="a-7A"></a>出世间。<a id="a-7B"></a>持世，<a id="a-7C"></a>菩萨摩诃萨如是善知世间、<a id="a-7D"></a>出世间法，<a id="a-7E"></a>亦得世间、<a id="a-7F"></a>出世间法方便。</p>
  <p data-pb></p>
  <h2 id="a7G">有为无为法品第十</h2>
  <p id="a7H">“持世，<a id="a-7I"></a>何谓菩萨摩诃萨善知有为、<a id="a-7J"></a>无为法，<a id="a-7K"></a>得有为、<a id="a-7L"></a>无为法方便？<a id="a-7M"></a>持世，<a id="a-7N"></a>菩萨摩诃萨正观择有为、<a id="a-7O"></a>无为法。</p>
  <p id="a7P">“云何为正观择？<a id="a-7Q"></a>是有为法无有作者、<a id="a-7R"></a>无有受者，<a id="a-7S"></a>是有为法自生自堕数中，<a id="a-7T"></a>是故名有为法。<a id="a-7U"></a>是有为法以虚妄因缘和合行。<a id="a-7V"></a>云何为行自堕数中？<a id="a-7W"></a>以二相缘知故，<a id="a-7X"></a>名有为法生。<a id="a-7Y"></a>是法无有作者、<a id="a-7Z"></a>无使作者，<a id="a-7a"></a>是法自生无能起作者，<a id="a-7b"></a>是故说名有为法。<a id="a-7c"></a>是诸有为法不在内、<a id="a-7d"></a>不在外、<a id="a-7e"></a>不在中间，<a id="a-7f"></a>不合不散，<a id="a-7g"></a>从虚妄根本分别起，<a id="a-7h"></a>无明因缘故皆无所有，<a id="a-7i"></a>但以诸行力故有用。<a id="a-7j"></a>是法无有作者、<a id="a-7k"></a>无有起者，<a id="a-7l"></a>是名有为。<a id="a-7m"></a>有为者即是系义，<a id="a-7n"></a>随凡夫颠倒所贪著说。<a id="a-7o"></a>智者通达不得有为法，<a id="a-7p"></a>不得有为所摄法，<a id="a-7q"></a>智者所不数故名有为法。<a id="a-7r"></a>何以故？<a id="a-7s"></a>诸智者不得有为分别，<a id="a-7t"></a>为凡夫世俗假名故，<a id="a-7u"></a>分别是有为。<a id="a-7v"></a>贤圣不随一切诸法名数，<a id="a-7w"></a>诸贤圣离诸法名数，<a id="a-7x"></a>是故说得无为者，<a id="a-7y"></a>名为贤圣。<a id="a-7z"></a>智者通达一切有为法皆是无为，<a id="a-80"></a>是故不复起作诸业。<a id="a-81"></a>智者知见一切有为法起相虚诳妄想，<a id="a-82"></a>是故不复起作有为。<a id="a-83"></a>何以故？<a id="a-84"></a>有为法无有定性，<a id="a-85"></a>一切有为法皆无性无起作。<a id="a-86"></a>何以故？<a id="a-87"></a>持世，<a id="a-88"></a>无有行有为缘而能通达无为。<a id="a-89"></a>通达无为者，<a id="a-8A"></a>更不复缘有为。<a id="a-8B"></a>云何为通达？<a id="a-8C"></a>智者见一切有为法皆虚妄，<a id="a-8D"></a>无有根本无所系属，<a id="a-8E"></a>不堕数中，<a id="a-8F"></a>如是观时不复贪著有为缘，<a id="a-8G"></a>亦不取有为法。<a id="a-8H"></a>何以故？<a id="a-8I"></a>持世，<a id="a-8J"></a>非离有为得无为，<a id="a-8K"></a>非离无为得有为。<a id="a-8L"></a>有为如实相，<a id="a-8M"></a>即名无为。<a id="a-8N"></a>何以故？<a id="a-8O"></a>有为中无有为，<a id="a-8P"></a>无为中无无为，<a id="a-8Q"></a>但为颠倒相应众生令知见有为法故，<a id="a-8R"></a>分别说是有为法、<a id="a-8S"></a>是无为法，<a id="a-8T"></a>是有为相、<a id="a-8U"></a>是无为相。<a id="a-8V"></a>于是中何等为有为相？<a id="a-8W"></a>所谓生、<a id="a-8X"></a>灭、<a id="a-8Y"></a>住异。<a id="a-8Z"></a>何等为无为相？<a id="a-8a"></a>所谓无生、<a id="a-8b"></a>无灭、<a id="a-8c"></a>无住异。<a id="a-8d"></a>是有为相、<a id="a-8e"></a>无为相，<a id="a-8f"></a>但为引导凡夫故说。</p>
  <p id="a8g">“持世，<a id="a-8h"></a>有为法无生相、<a id="a-8i"></a>无灭相、<a id="a-8j"></a>无住异相，<a id="a-8k"></a>是故说生灭住异相无相无生。<a id="a-8l"></a>若是有为法定有三相，<a id="a-8m"></a>佛当决定说，<a id="a-8n"></a>如是相是生，<a id="a-8o"></a>如是相是灭，<a id="a-8p"></a>如是相是住异。<a id="a-8q"></a>持世，<a id="a-8r"></a>如如来说一切法皆是无相。<a id="a-8s"></a>持世，<a id="a-8t"></a>无生若当有相，<a id="a-8u"></a>无灭若当有相，<a id="a-8v"></a>无住异若当有相，<a id="a-8w"></a>佛应决定说是无为相。<a id="a-8x"></a>持世，<a id="a-8y"></a>若无为有相有说即非无为，<a id="a-8z"></a>以说相故。<a id="a-90"></a>但凡夫以数法故，<a id="a-91"></a>说有为三相，<a id="a-92"></a>所谓生、<a id="a-93"></a>灭、<a id="a-94"></a>住异；<a id="a-95"></a>无为三相，<a id="a-96"></a>所谓无生、<a id="a-97"></a>无灭、<a id="a-98"></a>无住异。</p>
  <p id="a99">“持世，<a id="a-9A"></a>若人通达知见有为、<a id="a-9B"></a>无为法，<a id="a-9C"></a>是人更不复有生、<a id="a-9D"></a>灭、<a id="a-9E"></a>住异，<a id="a-9F"></a>是故说得无为者。<a id="a-9G"></a>持世，<a id="a-9H"></a>生灭者，<a id="a-9I"></a>即是见集没义。<a id="a-9J"></a>若法无集则无有没，<a id="a-9K"></a>若不起集则不有退亦无住异。<a id="a-9L"></a>持世，<a id="a-9M"></a>是名有为如实知见。<a id="a-9N"></a>若人如实知见有为则不堕数中，<a id="a-9O"></a>所谓生、<a id="a-9P"></a>灭、<a id="a-9Q"></a>住异。<a id="a-9R"></a>菩萨如是思惟有为、<a id="a-9S"></a>无为法，<a id="a-9T"></a>不见有为法与无为法合，<a id="a-9U"></a>亦不见无为法与有为法合，<a id="a-9V"></a>但作是念：<a id="a-9W"></a>‘有为法如实相，<a id="a-9X"></a>即是无为。<a id="a-9Y"></a>’则更不复有所分别。<a id="a-9Z"></a>若不分别有为、<a id="a-9a"></a>无为法，<a id="a-9b"></a>即是无为法。<a id="a-9c"></a>若分别是有为、<a id="a-9d"></a>是无为，<a id="a-9e"></a>则不能通达无为。<a id="a-9f"></a>断一切分别，<a id="a-9g"></a>是名通达无为。<a id="a-9h"></a>如实通达缘性断诸缘故，<a id="a-9i"></a>不在数不在非数。<a id="a-9j"></a>持世，<a id="a-9k"></a>是名菩萨摩诃萨有为、<a id="a-9l"></a>无为法方便，<a id="a-9m"></a>所谓于诸法无所住无所系，<a id="a-9n"></a>亦不贪受若有为、<a id="a-9o"></a>若无为法。</p>
  <p data-pb></p>
  <h2 id="a9p">本事品第十一</h2>
  <p id="a9q">“持世，<a id="a-9r"></a>若菩萨摩诃萨能如是善知五阴，<a id="a-9s"></a>善知十八性，<a id="a-9t"></a>善知十二入，<a id="a-9u"></a>善知十二因缘，<a id="a-9v"></a>善知四念处，<a id="a-9w"></a>善知五根，<a id="a-9x"></a>善知八圣道分，<a id="a-9y"></a>善知世间、<a id="a-9z"></a>出世间法，<a id="a-A0"></a>善知有为、<a id="a-A1"></a>无为法，<a id="a-A2"></a>当得善知诸法实相，<a id="a-A3"></a>亦善分别一切法文辞章句，<a id="a-A4"></a>亦得念力，<a id="a-A5"></a>以是念力转身成就不断念，<a id="a-A6"></a>乃至得阿耨多罗三藐三菩提。</p>
  <p id="aA7">“持世，<a id="a-A8"></a>过去无量阿僧祇劫，<a id="a-A9"></a>尔时有佛，<a id="a-AA"></a>号阎浮檀金须弥山王如来、<a id="a-AB"></a>应供、<a id="a-AC"></a>正遍知、<a id="a-AD"></a>明行足、<a id="a-AE"></a>善逝、<a id="a-AF"></a>世间解、<a id="a-AG"></a>无上士、<a id="a-AH"></a>调御丈夫、<a id="a-AI"></a>天人师、<a id="a-AJ"></a>佛世尊。<a id="a-AK"></a>持世，<a id="a-AL"></a>是阎浮檀金须弥山王佛，<a id="a-AM"></a>寿命五劫，<a id="a-AN"></a>有无量声闻众。<a id="a-AO"></a>其佛国土清净严饰，<a id="a-AP"></a>丰乐安隐。<a id="a-AQ"></a>其诸众生具足快乐，<a id="a-AR"></a>少于贪欲、<a id="a-AS"></a>瞋恚、<a id="a-AT"></a>愚痴，<a id="a-AU"></a>易化易度易净。<a id="a-AV"></a>持世，<a id="a-AW"></a>是阎浮檀金须弥山王佛，<a id="a-AX"></a>为诸菩萨亦说是断众生疑菩萨藏经。<a id="a-AY"></a>持世，<a id="a-AZ"></a>时有菩萨名曰宝光，<a id="a-Aa"></a>闻是阴、<a id="a-Ab"></a>界、<a id="a-Ac"></a>入、<a id="a-Ad"></a>缘、<a id="a-Ae"></a>四念处、<a id="a-Af"></a>五根、<a id="a-Ag"></a>八圣道分、<a id="a-Ah"></a>世间出世间、<a id="a-Ai"></a>有为无为法方便，<a id="a-Aj"></a>即时发于精进，<a id="a-Ak"></a>二十亿岁终不生恶心，<a id="a-Al"></a>若贪欲、<a id="a-Am"></a>若瞋恚、<a id="a-An"></a>若愚痴、<a id="a-Ao"></a>若利养、<a id="a-Ap"></a>若饮食、<a id="a-Aq"></a>若衣钵，<a id="a-Ar"></a>但为入如是法方便门故常勤精进。<a id="a-As"></a>持世，<a id="a-At"></a>是宝光菩萨，<a id="a-Au"></a>于阎浮檀金须弥山王佛所，<a id="a-Av"></a>尽其形寿常修梵行，<a id="a-Aw"></a>命终之后还生其佛国土人中，<a id="a-Ax"></a>年少命终即复还生于其佛所修行梵行。<a id="a-Ay"></a>于一一劫五百生死，<a id="a-Az"></a>最后生阎浮檀金须弥山王佛欲涅槃时。<a id="a-B0"></a>在第五劫成就如是多闻法，<a id="a-B1"></a>亦得如是诸法实相方便，<a id="a-B2"></a>所从佛闻诸法皆能忆念；<a id="a-B3"></a>得如是念力故，<a id="a-B4"></a>白佛言：<a id="a-B5"></a>‘听我广演诸法。<a id="a-B6"></a>’即于其世中，<a id="a-B7"></a>度脱无量无边众生，<a id="a-B8"></a>令住阿耨多罗三藐三菩提道中。<a id="a-B9"></a>是阎浮檀金须弥山王佛，<a id="a-BA"></a>入涅槃时为持法故，<a id="a-BB"></a>护念宝光菩萨。<a id="a-BC"></a>佛灭度后，<a id="a-BD"></a>法住一劫。<a id="a-BE"></a>是人于是一劫，<a id="a-BF"></a>五百世中常生人间出家学道，<a id="a-BG"></a>亦常于是诸法实相得自增长，<a id="a-BH"></a>亦复利益无量无边众生。<a id="a-BI"></a>持世，<a id="a-BJ"></a>是宝光菩萨，<a id="a-BK"></a>如是展转得值万亿诸佛，<a id="a-BL"></a>末后无量光佛为其授记：<a id="a-BM"></a>‘过阿僧祇劫当得阿耨多罗三藐三菩提！<a id="a-BN"></a>于阿僧祇劫中更值百千万亿那由他诸佛，<a id="a-BO"></a>后得阿耨多罗三藐三菩提，<a id="a-BP"></a>成佛号一切义决定庄严如来、<a id="a-BQ"></a>应供、<a id="a-BR"></a>正遍知、<a id="a-BS"></a>明行足、<a id="a-BT"></a>善逝、<a id="a-BU"></a>世间解、<a id="a-BV"></a>无上士、<a id="a-BW"></a>调御丈夫、<a id="a-BX"></a>天人师、<a id="a-BY"></a>佛世尊。<a id="a-BZ"></a>有无量无边阿僧祇菩萨众，<a id="a-Ba"></a>无量声闻僧。<a id="a-Bb"></a>佛寿二劫，<a id="a-Bc"></a>其佛国土丰乐安隐普皆庄严。<a id="a-Bd"></a>’</p>
  <p id="aBe">“持世，<a id="a-Bf"></a>是故菩萨若欲得如是法中善知方便，<a id="a-Bg"></a>当勤行精进勤求，<a id="a-Bh"></a>读诵修集如是之法。<a id="a-Bi"></a>又复菩萨摩诃萨欲得如是诸法方便故，<a id="a-Bj"></a>于四法中勤行精进。<a id="a-Bk"></a>何等为四？<a id="a-Bl"></a>一者、<a id="a-Bm"></a>出家，<a id="a-Bn"></a>二者、<a id="a-Bo"></a>独行，<a id="a-Bp"></a>三者、<a id="a-Bq"></a>持戒清净，<a id="a-Br"></a>四者、<a id="a-Bs"></a>除懈怠心，<a id="a-Bt"></a>是为四。<a id="a-Bu"></a>菩萨有是四法，<a id="a-Bv"></a>勤求多闻安住忍辱，<a id="a-Bw"></a>当疾得值遇四法。<a id="a-Bx"></a>何等四？<a id="a-By"></a>一者、<a id="a-Bz"></a>生中阎浮提，<a id="a-C0"></a>二者、<a id="a-C1"></a>得值佛，<a id="a-C2"></a>三者、<a id="a-C3"></a>随法行，<a id="a-C4"></a>四者、<a id="a-C5"></a>除罪业障，<a id="a-C6"></a>是为四。<a id="a-C7"></a>又复持世，<a id="a-C8"></a>菩萨摩诃萨如是法中，<a id="a-C9"></a>应勤行精进，<a id="a-CA"></a>当得清净布施力、<a id="a-CB"></a>清净持戒、<a id="a-CC"></a>清净忍辱、<a id="a-CD"></a>清净精进、<a id="a-CE"></a>清净禅定、<a id="a-CF"></a>清净智慧力。<a id="a-CG"></a>菩萨摩诃萨住是法中，<a id="a-CH"></a>疾得如是方便力。<a id="a-CI"></a>又持世，<a id="a-CJ"></a>菩萨摩诃萨虽行头陀细法，<a id="a-CK"></a>亦能常于众生有大悲心。<a id="a-CL"></a>是人入大悲心，<a id="a-CM"></a>于是法方便中勤行精进。</p>
  <p id="aCN">“持世，<a id="a-CO"></a>复有菩萨摩诃萨欲得如是法，<a id="a-CP"></a>当入诸陀罗尼门勤行精进。<a id="a-CQ"></a>何谓为入陀罗尼门故勤行精进？<a id="a-CR"></a>所谓善观一切法无量缘，<a id="a-CS"></a>观一切法无量方便，<a id="a-CT"></a>亦观无量方便起。<a id="a-CU"></a>如是观时，<a id="a-CV"></a>以三昧门方便，<a id="a-CW"></a>善入诸法门无量缘，<a id="a-CX"></a>亦入无量方便，<a id="a-CY"></a>亦入无量方便起。<a id="a-CZ"></a>于是法中得力故，<a id="a-Ca"></a>善知诸法实相，<a id="a-Cb"></a>亦善分别一切文辞章句，<a id="a-Cc"></a>亦得念力，<a id="a-Cd"></a>亦得转身成就不断念不退法，<a id="a-Ce"></a>乃至得阿耨多罗三藐三菩提。<a id="a-Cf"></a>又复持世，<a id="a-Cg"></a>菩萨摩诃萨入诸陀罗尼门故，<a id="a-Ch"></a>通达一切诸法随宜因缘，<a id="a-Ci"></a>以一因缘能入千种因缘，<a id="a-Cj"></a>随智慧力得诸法方便。<a id="a-Ck"></a>又复持世，<a id="a-Cl"></a>菩萨摩诃萨如是法中勤精进故，<a id="a-Cm"></a>入一相门三昧；<a id="a-Cn"></a>得一相门三昧故，<a id="a-Co"></a>入无量相门三昧；<a id="a-Cp"></a>如是入已，<a id="a-Cq"></a>以种种因缘方便故，<a id="a-Cr"></a>能入是诸法门。<a id="a-Cs"></a>如是诸菩萨入一切诸法门已，<a id="a-Ct"></a>当得一切诸法方便。<a id="a-Cu"></a>又复持世，<a id="a-Cv"></a>菩萨摩诃萨多行智慧故，<a id="a-Cw"></a>善知诸禅定相，<a id="a-Cx"></a>亦善知无缘三昧。<a id="a-Cy"></a>是三昧力故，<a id="a-Cz"></a>能善知无量缘、<a id="a-D0"></a>无量禅定起。<a id="a-D1"></a>是菩萨住此地中，<a id="a-D2"></a>能得一切诸法实相方便。<a id="a-D3"></a>又复持世，<a id="a-D4"></a>菩萨摩诃萨常观世间缘方便，<a id="a-D5"></a>常观有为法缘方便，<a id="a-D6"></a>常观世谛缘方便，<a id="a-D7"></a>亦常勤行坏散一切法缘方便，<a id="a-D8"></a>亦无贪著处。<a id="a-D9"></a>是菩萨修集如是法，<a id="a-DA"></a>疾得诸法实相方便。<a id="a-DB"></a>又复持世，<a id="a-DC"></a>菩萨摩诃萨勤行精进起方便力，<a id="a-DD"></a>而亦常观诸法实相，<a id="a-DE"></a>不依止世乐，<a id="a-DF"></a>亦不杂行世间之法。<a id="a-DG"></a>成就如是法者，<a id="a-DH"></a>疾得诸法实相，<a id="a-DI"></a>亦善分别一切法文辞章句，<a id="a-DJ"></a>亦得念力，<a id="a-DK"></a>亦得转身成就不断念，<a id="a-DL"></a>乃至得阿耨多罗三藐三菩提。<a id="a-DM"></a>持世，<a id="a-DN"></a>是故菩萨摩诃萨欲得度如是诸法彼岸，<a id="a-DO"></a>当于是法如说修行。</p>
  <p id="aDP">“持世，<a id="a-DQ"></a>汝等于是法中勤行精进，<a id="a-DR"></a>汝等不久当于此法得无碍智慧。<a id="a-DS"></a>持世，<a id="a-DT"></a>过去无量无边不可思议阿僧祇劫，<a id="a-DU"></a>尔时有佛，<a id="a-DV"></a>号无量光德高王如来、<a id="a-DW"></a>应供、<a id="a-DX"></a>正遍知、<a id="a-DY"></a>明行足、<a id="a-DZ"></a>善逝、<a id="a-Da"></a>世间解、<a id="a-Db"></a>无上士、<a id="a-Dc"></a>调御丈夫、<a id="a-Dd"></a>天人师、<a id="a-De"></a>佛世尊。<a id="a-Df"></a>是无量光德高王佛寿命一劫。<a id="a-Dg"></a>其佛国土以七宝网罗覆其上，<a id="a-Dh"></a>普以七宝诸多罗树庄严世界。<a id="a-Di"></a>是诸多罗树亦复以七宝网罗覆其上，<a id="a-Dj"></a>一一树下敷师子座，<a id="a-Dk"></a>诸多罗树皆出天衣，<a id="a-Dl"></a>诸座皆以琉璃宝、<a id="a-Dm"></a>阎浮檀金、<a id="a-Dn"></a>赤真珠所成。<a id="a-Do"></a>诸多罗树四边，<a id="a-Dp"></a>皆有香树、<a id="a-Dq"></a>华树围绕庄严。<a id="a-Dr"></a>一一树下各各有池，<a id="a-Ds"></a>八功德水充满其中。<a id="a-Dt"></a>诸池皆以颇梨、<a id="a-Du"></a>车磲、<a id="a-Dv"></a>赤真珠所成。<a id="a-Dw"></a>诸池水上皆有青赤白红莲华遍覆水上。<a id="a-Dx"></a>诸池皆以七宝为栏楯。<a id="a-Dy"></a>持世，<a id="a-Dz"></a>彼佛国土，<a id="a-E0"></a>皆以如是众宝庄严世界。<a id="a-E1"></a>四边复有宝树，<a id="a-E2"></a>如忉利天波利耶多罗迦持毗陀罗树。<a id="a-E3"></a>如是宝树千万亿数围绕世界。<a id="a-E4"></a>是诸宝树光明，<a id="a-E5"></a>障蔽一切日月光明不复现。<a id="a-E6"></a>持世，<a id="a-E7"></a>诸多罗树及诸宝网，<a id="a-E8"></a>自然皆出种种妙香，<a id="a-E9"></a>如天伎女歌颂之声。<a id="a-EA"></a>其佛国土常出如是微妙音声，<a id="a-EB"></a>无三恶道亦无三恶道名。<a id="a-EC"></a>持世，<a id="a-ED"></a>是无量光德高王佛，<a id="a-EE"></a>为诸众生多说如是之法，<a id="a-EF"></a>所谓般若波罗蜜及菩萨藏，<a id="a-EG"></a>断一切众生疑、<a id="a-EH"></a>喜一切众生心经。<a id="a-EI"></a>持世，<a id="a-EJ"></a>其无量光德高王佛说法时，<a id="a-EK"></a>一日之中无量百千万亿众生发阿耨多罗三藐三菩提心，<a id="a-EL"></a>已发心者皆得具足助菩提法。<a id="a-EM"></a>持世，<a id="a-EN"></a>是无量光德高王佛，<a id="a-EO"></a>以是因缘教化成就无量无边众生于阿耨多罗三藐三菩提。<a id="a-EP"></a>其佛国土菩萨摩诃萨其数甚多。<a id="a-EQ"></a>持世，<a id="a-ER"></a>彼佛灭后，<a id="a-ES"></a>法住半劫。<a id="a-ET"></a>是无量光德高王佛，<a id="a-EU"></a>灭度之后法欲尽时，<a id="a-EV"></a>下方过十佛世界，<a id="a-EW"></a>有菩萨名无量意，<a id="a-EX"></a>命终来生，<a id="a-EY"></a>始年十六出家学道，<a id="a-EZ"></a>于无量光德高王佛法欲灭时，<a id="a-Ea"></a>闻是菩萨摩诃萨解说是阴界入方便经。<a id="a-Eb"></a>是无量意菩萨，<a id="a-Ec"></a>闻此经已发大精进，<a id="a-Ed"></a>于是法中尽到其边，<a id="a-Ee"></a>成就深方便力。<a id="a-Ef"></a>是菩萨善根因缘故，<a id="a-Eg"></a>于彼命终得值二十亿佛皆得成就如是之法，<a id="a-Eh"></a>常识宿命，<a id="a-Ei"></a>童真出家，<a id="a-Ej"></a>修行梵行，<a id="a-Ek"></a>常得念力，<a id="a-El"></a>世世不离如是之法，<a id="a-Em"></a>世世成就不断念，<a id="a-En"></a>然后得成阿耨多罗三藐三菩提，<a id="a-Eo"></a>号无量光庄严王佛。<a id="a-Ep"></a>持世，<a id="a-Eq"></a>是故菩萨摩诃萨，<a id="a-Er"></a>若欲疾得阿耨多罗三藐三菩提，<a id="a-Es"></a>若欲疾得具足一切智慧，<a id="a-Et"></a>于我灭后后五百岁恶世之中，<a id="a-Eu"></a>当勤护持发大誓愿，<a id="a-Ev"></a>应生大欲、<a id="a-Ew"></a>大精进、<a id="a-Ex"></a>大不放逸，<a id="a-Ey"></a>于后世中常当护持如是等经。<a id="a-Ez"></a>”</p>
  <p id="aF0">尔时，<a id="a-F1"></a>跋陀婆罗伽罗诃达多菩萨等为上首，<a id="a-F2"></a>从座而起，<a id="a-F3"></a>向佛合掌，<a id="a-F4"></a>白佛言：<a id="a-F5"></a>“世尊，<a id="a-F6"></a>我等于佛灭后后五百岁法欲灭时，<a id="a-F7"></a>我等当为守护如是等经，<a id="a-F8"></a>勤行精进，<a id="a-F9"></a>读诵听受，<a id="a-FA"></a>亦当复为他人广说。<a id="a-FB"></a>”</p>
  <p id="aFC">复有若干千数菩萨，<a id="a-FD"></a>从座而起，<a id="a-FE"></a>合掌向佛，<a id="a-FF"></a>瞻仰尊颜，<a id="a-FG"></a>发是愿言：<a id="a-FH"></a>“世尊，<a id="a-FI"></a>我等后世后五百岁，<a id="a-FJ"></a>作是誓愿，<a id="a-FK"></a>于如是等甚深无染污诸佛所，<a id="a-FL"></a>听能生菩萨诸善功德，<a id="a-FM"></a>能具足诸菩萨助菩提法，<a id="a-FN"></a>我等当共护持闻如是法，<a id="a-FO"></a>当大清净其心欢喜，<a id="a-FP"></a>专心勤求受持读诵。<a id="a-FQ"></a>”</p>
  <p id="aFR">佛便微笑，<a id="a-FS"></a>即时三千大千世界无量光明遍满其中，<a id="a-FT"></a>三千大千世界六种震动。</p>
  <p id="aFU">尔时，<a id="a-FV"></a>阿难从座而起，<a id="a-FW"></a>偏袒右肩，<a id="a-FX"></a>右膝著地，<a id="a-FY"></a>合掌白佛言：<a id="a-FZ"></a>“世尊，<a id="a-Fa"></a>何因缘故，<a id="a-Fb"></a>今者微笑地大震动？<a id="a-Fc"></a>”</p>
  <p id="aFd">佛告阿难：<a id="a-Fe"></a>“汝见此等菩萨发大誓愿，<a id="a-Ff"></a>后世护持如是甚深无染污法不？<a id="a-Fg"></a>阿难，<a id="a-Fh"></a>是诸菩萨非但今世发是誓愿。<a id="a-Fi"></a>阿难，<a id="a-Fj"></a>我念是诸菩萨，<a id="a-Fk"></a>于无量无边诸佛所发如是誓愿，<a id="a-Fl"></a>三时护持诸佛之法，<a id="a-Fm"></a>亦能利益无量众生；<a id="a-Fn"></a>今者亦复三时护持我法，<a id="a-Fo"></a>于今现在及我灭后法欲灭时，<a id="a-Fp"></a>亦大利益无量众生。<a id="a-Fq"></a>持世如跋陀婆罗等三时护持我法；<a id="a-Fr"></a>亦复于此贤劫之中，<a id="a-Fs"></a>三时护持诸佛之法；<a id="a-Ft"></a>亦于未来诸佛所，<a id="a-Fu"></a>三时护持如是之法。<a id="a-Fv"></a>阿难，<a id="a-Fw"></a>我今赞说是人，<a id="a-Fx"></a>成就如是无量功德说不可尽，<a id="a-Fy"></a>怜愍利益安隐众生。<a id="a-Fz"></a>阿难，<a id="a-G0"></a>若我悉说是人如是功德，<a id="a-G1"></a>人不能信。<a id="a-G2"></a>若人不信佛语，<a id="a-G3"></a>是人长夜失于利益，<a id="a-G4"></a>受诸苦恼坠堕恶趣。<a id="a-G5"></a>阿难，<a id="a-G6"></a>我今粗说是等菩萨利益众生。<a id="a-G7"></a>假使如三千大千世界满中众生，<a id="a-G8"></a>皆堕大地狱中，<a id="a-G9"></a>中有一人语诸众生：<a id="a-GA"></a>‘汝等莫怖！<a id="a-GB"></a>我今一一代汝受此大地狱苦。<a id="a-GC"></a>’是人即时出地狱众生，<a id="a-GD"></a>一一皆为多千万岁受地狱苦。<a id="a-GE"></a>阿难，<a id="a-GF"></a>于汝意云何？<a id="a-GG"></a>是人为大利益、<a id="a-GH"></a>大安乐不？<a id="a-GI"></a>”</p>
  <p id="aGJ">阿难言：<a id="a-GK"></a>“世尊，<a id="a-GL"></a>为大利益、<a id="a-GM"></a>大安乐。<a id="a-GN"></a>”</p>
  <p id="aGO">“阿难，<a id="a-GP"></a>是人出诸众生已，<a id="a-GQ"></a>现其力势，<a id="a-GR"></a>皆使令得成就世间第一快乐。<a id="a-GS"></a>阿难，<a id="a-GT"></a>是人为能有恩能与众生乐不？<a id="a-GU"></a>”</p>
  <p id="aGV">阿难言：<a id="a-GW"></a>“世尊，<a id="a-GX"></a>是人所利益非言所说。<a id="a-GY"></a>”</p>
  <p id="aGZ">“阿难，<a id="a-Ga"></a>我今实说是跋陀婆罗加罗诃达多菩萨等利益众生！<a id="a-Gb"></a>是人利益众生，<a id="a-Gc"></a>是二利益安乐之事，<a id="a-Gd"></a>算数譬喻不可为比。<a id="a-Ge"></a>何以故？<a id="a-Gf"></a>阿难，<a id="a-Gg"></a>是人乐具皆是有为相违之法，<a id="a-Gh"></a>不为厌足故，<a id="a-Gi"></a>不为离欲故，<a id="a-Gj"></a>不为智慧故，<a id="a-Gk"></a>不为沙门果故，<a id="a-Gl"></a>不为涅槃故。<a id="a-Gm"></a>阿难，<a id="a-Gn"></a>是诸菩萨等，<a id="a-Go"></a>利益众生与无上乐。<a id="a-Gp"></a>一切智人乐为求佛道者，<a id="a-Gq"></a>皆作佛事，<a id="a-Gr"></a>未入正位者令得声闻、<a id="a-Gs"></a>辟支佛地，<a id="a-Gt"></a>以佛法化诸菩萨示教利喜。<a id="a-Gu"></a>阿难，<a id="a-Gv"></a>是诸菩萨能示教利喜诸菩萨众，<a id="a-Gw"></a>为不断佛种故，<a id="a-Gx"></a>为守护一切智种故，<a id="a-Gy"></a>住于世间。<a id="a-Gz"></a>阿难，<a id="a-H0"></a>是人过去本行菩萨道时，<a id="a-H1"></a>无量百千万亿那由他劫，<a id="a-H2"></a>皆使有佛不令断绝；<a id="a-H3"></a>亦于未来无量百千万那由他劫，<a id="a-H4"></a>皆使有佛亦不断绝。<a id="a-H5"></a>何以故？<a id="a-H6"></a>阿难，<a id="a-H7"></a>是诸菩萨本行菩萨道时，<a id="a-H8"></a>已令无量诸佛住于佛道。<a id="a-H9"></a>是诸菩萨世世护持教化成就百千万亿诸佛，<a id="a-HA"></a>皆使成阿耨多罗三藐三菩提；<a id="a-HB"></a>从是以后，<a id="a-HC"></a>亦复教化无数百千万亿众生令住佛道，<a id="a-HD"></a>教化力故具足佛法，<a id="a-HE"></a>亦皆当得阿耨多罗三藐三菩提。</p>
  <p id="aHF">“阿难，<a id="a-HG"></a>是跋陀婆罗等，<a id="a-HH"></a>为与众生佛乐、<a id="a-HI"></a>一切智慧乐故，<a id="a-HJ"></a>勤行精进。<a id="a-HK"></a>阿难，<a id="a-HL"></a>若人实说，<a id="a-HM"></a>何等是诸菩萨父母、<a id="a-HN"></a>救、<a id="a-HO"></a>舍、<a id="a-HP"></a>依、<a id="a-HQ"></a>洲、<a id="a-HR"></a>生？<a id="a-HS"></a>诸菩萨当说是跋陀婆罗伽罗诃达多等五百菩萨是。<a id="a-HT"></a>阿难，<a id="a-HU"></a>若人实问何等是诸菩萨种？<a id="a-HV"></a>当言跋陀婆罗伽罗诃达多等五百人是。<a id="a-HW"></a>如是，<a id="a-HX"></a>善男子等，<a id="a-HY"></a>为不断佛种，<a id="a-HZ"></a>不断一切智慧种故，<a id="a-Ha"></a>住于世间。<a id="a-Hb"></a>是善男子等，<a id="a-Hc"></a>亦于后世后五百岁，<a id="a-Hd"></a>以是教化方便力故，<a id="a-He"></a>以乐因缘令诸众生不堕三恶道中，<a id="a-Hf"></a>亦令无量百千众生住菩萨乘。<a id="a-Hg"></a>阿难，<a id="a-Hh"></a>若干千佛说是善男子等功德不可得尽。<a id="a-Hi"></a>何以故？<a id="a-Hj"></a>是善男子等，<a id="a-Hk"></a>成就如是不可思议功德。<a id="a-Hl"></a>阿难，<a id="a-Hm"></a>我于无量百千万亿阿僧祇劫所集法藏，<a id="a-Hn"></a>是善男子等能受护持。<a id="a-Ho"></a>阿难，<a id="a-Hp"></a>我今以是无量亿劫所集法宝嘱累是人。<a id="a-Hq"></a>是善男子等，<a id="a-Hr"></a>为无量阿僧祇国土中现在诸佛之所护念。<a id="a-Hs"></a>阿难，<a id="a-Ht"></a>是善男子等，<a id="a-Hu"></a>一切天人世间所应礼事。<a id="a-Hv"></a>阿难，<a id="a-Hw"></a>是人十方千佛讲说法时，<a id="a-Hx"></a>常所赞叹。</p>
  <p id="aHy">“阿难，<a id="a-Hz"></a>我已印可，<a id="a-I0"></a>为断一切众生疑故。<a id="a-I1"></a>若人于后末世受持是经，<a id="a-I2"></a>读诵通利为人广说，<a id="a-I3"></a>当知是善男子、<a id="a-I4"></a>善女人近一切种智。<a id="a-I5"></a>有人于后末世乃至得闻如是深经，<a id="a-I6"></a>信解而发誓愿，<a id="a-I7"></a>我皆与受阿耨多罗三藐三菩提记。<a id="a-I8"></a>若于后世后五百岁生信解心，<a id="a-I9"></a>勤行精进护持是经。<a id="a-IA"></a>是善男子、<a id="a-IB"></a>善女人，<a id="a-IC"></a>我今亦以是阿耨多罗三藐三菩提法而嘱累之。<a id="a-ID"></a>若声闻人信受如是深法，<a id="a-IE"></a>心无违逆我与受记，<a id="a-IF"></a>后当得值弥勒佛会。<a id="a-IG"></a>若求佛道者，<a id="a-IH"></a>闻如是法受持信解，<a id="a-II"></a>是人皆为弥勒佛所授记，<a id="a-IJ"></a>以本愿故出家学道。<a id="a-IK"></a>阿难当知，<a id="a-IL"></a>是善男子、<a id="a-IM"></a>善女人等，<a id="a-IN"></a>若于后世后五百岁时，<a id="a-IO"></a>于是法中勤行精进，<a id="a-IP"></a>当知是人善根猛利。<a id="a-IQ"></a>”</p>
  <p data-pb></p>
  <h2 id="aIR">嘱累品第十二</h2>
  <p id="aIS">尔时，<a id="a-IT"></a>持世菩萨摩诃萨白佛言：<a id="a-IU"></a>“世尊，<a id="a-IV"></a>惟愿利益诸菩萨摩诃萨故，<a id="a-IW"></a>护念是经。<a id="a-IX"></a>菩萨摩诃萨若于后世得闻是法，<a id="a-IY"></a>心净喜乐，<a id="a-IZ"></a>亦为具足如是法故，<a id="a-Ia"></a>勤行精进。<a id="a-Ib"></a>”</p>
  <p id="aIc">尔时，<a id="a-Id"></a>世尊护念是经，<a id="a-Ie"></a>即以神力令此三千大千世界，<a id="a-If"></a>香气遍满所未曾有，<a id="a-Ig"></a>一切众生慈心相向。<a id="a-Ih"></a>佛护念已，<a id="a-Ii"></a>告持世菩萨：<a id="a-Ij"></a>“持世，<a id="a-Ik"></a>我今护念是法印品经断一切疑故。<a id="a-Il"></a>持世，<a id="a-Im"></a>若有能受持读诵是经者，<a id="a-In"></a>不久当得一切智慧，<a id="a-Io"></a>惟除本愿。<a id="a-Ip"></a>我今亦与是人受记，<a id="a-Iq"></a>疾得具足一切智慧故。<a id="a-Ir"></a>持世，<a id="a-Is"></a>菩萨摩诃萨若受持读诵是法印品经，<a id="a-It"></a>思惟广为人说，<a id="a-Iu"></a>是人不久当疾得五阴方便，<a id="a-Iv"></a>十二入、<a id="a-Iw"></a>十八界、<a id="a-Ix"></a>十二因缘、<a id="a-Iy"></a>四念处、<a id="a-Iz"></a>五根、<a id="a-J0"></a>八圣道分、<a id="a-J1"></a>世间出世间法、<a id="a-J2"></a>有为无为法方便，<a id="a-J3"></a>亦疾得诸法实相，<a id="a-J4"></a>亦疾得分别一切法章句，<a id="a-J5"></a>亦疾得念力，<a id="a-J6"></a>亦疾得转身成就不断念，<a id="a-J7"></a>乃至得阿耨多罗三藐三菩提。<a id="a-J8"></a>持世，<a id="a-J9"></a>是经后世能与众生，<a id="a-JA"></a>作大法明、<a id="a-JB"></a>大智慧光福德因缘，<a id="a-JC"></a>亦能与诸菩萨具足助阿耨多罗三藐三菩提法。</p>
  <p id="aJD">“持世，<a id="a-JE"></a>若诸菩萨于后末世时，<a id="a-JF"></a>得值是经及余深经，<a id="a-JG"></a>菩萨藏所摄与诸波罗蜜相应；<a id="a-JH"></a>是人不为魔事所覆，<a id="a-JI"></a>不为业障所恼。<a id="a-JJ"></a>持世，<a id="a-JK"></a>若是人未得无生法忍者，<a id="a-JL"></a>我与受记，<a id="a-JM"></a>于当来世第二、<a id="a-JN"></a>第三佛，<a id="a-JO"></a>当得无生法忍；<a id="a-JP"></a>已得无生法忍者，<a id="a-JQ"></a>于一切法中疾得自在力，<a id="a-JR"></a>疾得净佛国土，<a id="a-JS"></a>疾得无量声闻众，<a id="a-JT"></a>疾得无量菩萨众。<a id="a-JU"></a>持世，<a id="a-JV"></a>我今说是法印，<a id="a-JW"></a>为断后世一切疑故。</p>
  <p id="aJX">“持世，<a id="a-JY"></a>菩萨摩诃萨见四利故，<a id="a-JZ"></a>于后末世护持如是等经而发誓愿。<a id="a-Ja"></a>何等为四？<a id="a-Jb"></a>诸菩萨作是念：<a id="a-Jc"></a>‘我当疾得无量无边功德，<a id="a-Jd"></a>亦令众生生大善根，<a id="a-Je"></a>亦为诸佛护持正法，<a id="a-Jf"></a>亦作诸佛持法藏人，<a id="a-Jg"></a>亦为无量诸佛所见赞叹。<a id="a-Jh"></a>’是名四。<a id="a-Ji"></a>持世菩萨摩诃萨复见四利，<a id="a-Jj"></a>于后末世护持是经而发誓愿。<a id="a-Jk"></a>何等为四？<a id="a-Jl"></a>诸菩萨作是念：<a id="a-Jm"></a>‘我等于后恐怖恶世守护法故，<a id="a-Jn"></a>行大精进；<a id="a-Jo"></a>于后恶世正法坏时，<a id="a-Jp"></a>能持法藏为此难事；<a id="a-Jq"></a>于后恶世中法乱、<a id="a-Jr"></a>众生乱时，<a id="a-Js"></a>我等守护法故其心不乱，<a id="a-Jt"></a>尔时当得具足忍辱，<a id="a-Ju"></a>以无瞋道守护于法。<a id="a-Jv"></a>’是名四。<a id="a-Jw"></a>持世，<a id="a-Jx"></a>菩萨摩诃萨见是四利故，<a id="a-Jy"></a>于后恶世，<a id="a-Jz"></a>护持如是等深经而发誓愿。<a id="a-K0"></a>”</p>
  <p id="aK1">跋陀婆罗伽罗诃达多等五百菩萨，<a id="a-K2"></a>及余菩萨得闻是法印品经，<a id="a-K3"></a>佛前合掌，<a id="a-K4"></a>于后恶世发愿护持是深法者，<a id="a-K5"></a>佛以右手皆摩其头，<a id="a-K6"></a>作如是言：<a id="a-K7"></a>“诸善男子，<a id="a-K8"></a>我于无量阿僧祇劫所集阿耨多罗三藐三菩提大法宝藏甚为难集！<a id="a-K9"></a>受诸无量无边忧悲苦恼，<a id="a-KA"></a>亦舍无量无边欢喜快乐，<a id="a-KB"></a>今以嘱累汝等：<a id="a-KC"></a>于后末世当以是无量劫所集法藏善开与人，<a id="a-KD"></a>广为四众分别解说此正法种令不断绝，<a id="a-KE"></a>汝等还当燃大法炬。<a id="a-KF"></a>诸善男子，<a id="a-KG"></a>如来今者，<a id="a-KH"></a>请汝等佛子住佛所住，<a id="a-KI"></a>我于是无量百千万亿阿僧祇劫所集法宝藏，<a id="a-KJ"></a>为诸天人广宣流布。<a id="a-KK"></a>”</p>
  <p id="aKL">即时，<a id="a-KM"></a>跋陀婆罗伽罗诃达多等，<a id="a-KN"></a>即礼佛足，<a id="a-KO"></a>作如是言：<a id="a-KP"></a>“我等随力所能，<a id="a-KQ"></a>亦承佛威神，<a id="a-KR"></a>当于后世广宣流布是法宝藏。<a id="a-KS"></a>”</p>
  <p id="aKT">说是法印品经时，<a id="a-KU"></a>无量无边阿僧祇一生诸菩萨善根成就，<a id="a-KV"></a>亦有无量百千万亿众生发阿耨多罗三藐三菩提心，<a id="a-KW"></a>毕定受阿耨多罗三藐三菩提记。</p>
  <p id="aKX">佛说是经已，<a id="a-KY"></a>持世菩萨及跋陀婆罗伽罗诃达多等，<a id="a-KZ"></a>及余菩萨并诸四众，<a id="a-Ka"></a>一切天、<a id="a-Kb"></a>人、<a id="a-Kc"></a>阿修罗等，<a id="a-Kd"></a>闻佛所说，<a id="a-Ke"></a>皆大欢喜。</p>
 </body>
</html>