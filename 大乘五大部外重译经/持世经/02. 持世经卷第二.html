<!doctype html>
<html id="z3IBTjzO8" data-ver="1259">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">持世经卷第二</h1>
  <h2 id="a2">五阴品第二之二</h2>
  <p id="a3">“持世，<a id="a-4"></a>何谓菩萨摩诃萨正观察选择识阴？<a id="a-5"></a>菩萨摩诃萨观非阴是识阴，<a id="a-6"></a>颠倒阴是识阴，<a id="a-7"></a>虚妄阴是识阴。<a id="a-8"></a>何以故？<a id="a-9"></a>持世，<a id="a-A"></a>是识阴从颠倒起，<a id="a-B"></a>虚妄缘所系，<a id="a-C"></a>从先业有，<a id="a-D"></a>现在缘所系，<a id="a-E"></a>属众因缘，<a id="a-F"></a>虚妄无所有，<a id="a-G"></a>忆想分别起，<a id="a-H"></a>从识而生，<a id="a-I"></a>有所识故名之为识。<a id="a-J"></a>从忆想分别觉观生，<a id="a-K"></a>假借而有，<a id="a-L"></a>有所识故数名为识。<a id="a-M"></a>以识诸物故，<a id="a-N"></a>以起心业故，<a id="a-O"></a>以思惟故，<a id="a-P"></a>众缘生相故，<a id="a-Q"></a>起种种思惟故，<a id="a-R"></a>数名识阴。<a id="a-S"></a>从有所识，<a id="a-T"></a>有识像出，<a id="a-U"></a>示心业故，<a id="a-V"></a>摄思惟故，<a id="a-W"></a>数名识阴。<a id="a-X"></a>或名为心，<a id="a-Y"></a>或名为意，<a id="a-Z"></a>或名为识，<a id="a-a"></a>皆是意业分别故识阴所摄，<a id="a-b"></a>识相、<a id="a-c"></a>识行、<a id="a-d"></a>识性示故，<a id="a-e"></a>数名识阴。<a id="a-f"></a>如是非阴是识阴，<a id="a-g"></a>不生不起不作，<a id="a-h"></a>但以颠倒相应缘虚妄识故，<a id="a-i"></a>数名识阴。<a id="a-j"></a>何以故？<a id="a-k"></a>是识阴从众因缘生无自性，<a id="a-l"></a>次第相续生，<a id="a-m"></a>念念生灭，<a id="a-n"></a>是识缘不生阴相。<a id="a-o"></a>何以故？<a id="a-p"></a>是识阴生相不可得，<a id="a-q"></a>决定相亦不可得。<a id="a-r"></a>生相不可得故，<a id="a-s"></a>决定相不可得故，<a id="a-t"></a>根本无所有故，<a id="a-u"></a>自相无故，<a id="a-v"></a>牢坚不可得故，<a id="a-w"></a>智者正观察选择通达非阴是识阴。<a id="a-x"></a>凡夫于非识阴生识阴相，<a id="a-y"></a>以觉观分别忆想颠倒相应虚妄所缚，<a id="a-z"></a>强名为识阴，<a id="a-10"></a>贪著是识阴依止所识，<a id="a-11"></a>依止识种种示思惟故生起识阴。<a id="a-12"></a>是人种种分别，<a id="a-13"></a>贪著内识、<a id="a-14"></a>贪著外识、<a id="a-15"></a>贪著内外识、<a id="a-16"></a>贪著远识、<a id="a-17"></a>贪著近识，<a id="a-18"></a>以识相故分别起识阴。<a id="a-19"></a>是人以忆想分别若心若意若识，<a id="a-1A"></a>假借强名是心是意是识，<a id="a-1B"></a>如是知种种心相生。<a id="a-1C"></a>是凡夫贪著识阴，<a id="a-1D"></a>为识阴所缚；<a id="a-1E"></a>心意识合故，<a id="a-1F"></a>起种种识阴；<a id="a-1G"></a>分别虚妄事故，<a id="a-1H"></a>以一相故，<a id="a-1I"></a>以决定相故，<a id="a-1J"></a>能得是心是意是识，<a id="a-1K"></a>能得分别爱著。<a id="a-1L"></a>是人依止识阴深贪识故，<a id="a-1M"></a>亦得过去识阴贪著念有，<a id="a-1N"></a>亦得未来识阴贪著念有，<a id="a-1O"></a>亦得现在识阴贪著念有。<a id="a-1P"></a>诸凡夫于见闻觉知法中，<a id="a-1Q"></a>计得识阴贪著念有。<a id="a-1R"></a>是人贪著见闻觉知法，<a id="a-1S"></a>为识阴所缚贵其所知，<a id="a-1T"></a>以心意识合系故驰走往来，<a id="a-1U"></a>所谓从此世至彼世、<a id="a-1V"></a>从彼世至此世，<a id="a-1W"></a>皆识阴所缚故，<a id="a-1X"></a>不能如实知识阴。<a id="a-1Y"></a>识阴是虚妄不实颠倒相应，<a id="a-1Z"></a>因见闻觉知法起，<a id="a-1a"></a>此中无有实识者。<a id="a-1b"></a>若不能如是实观，<a id="a-1c"></a>或起善识、<a id="a-1d"></a>或起不善识、<a id="a-1e"></a>或起善不善识。<a id="a-1f"></a>是人常随识行，<a id="a-1g"></a>不知识所生处，<a id="a-1h"></a>不知识如实相。<a id="a-1i"></a>持世，<a id="a-1j"></a>菩萨摩诃萨于此中如是正观，<a id="a-1k"></a>知识阴从虚妄识起，<a id="a-1l"></a>所谓见闻觉知法中众因缘生，<a id="a-1m"></a>无法生法想故贪著识阴。<a id="a-1n"></a>‘我等不应随凡夫学人，<a id="a-1o"></a>我等当如实正观察选择识，<a id="a-1p"></a>如实正观察选择识阴。<a id="a-1q"></a>’是诸菩萨如实观时，<a id="a-1r"></a>知识阴虚妄不实从本已来常不生相，<a id="a-1s"></a>知非阴是识阴、<a id="a-1t"></a>像阴是识阴、<a id="a-1u"></a>幻阴是识阴。<a id="a-1v"></a>譬如幻所化人识，<a id="a-1w"></a>不在内、<a id="a-1x"></a>亦不在外、<a id="a-1y"></a>亦不在中间；<a id="a-1z"></a>识性亦如是，<a id="a-20"></a>如幻性虚妄缘生，<a id="a-21"></a>从忆想分别起，<a id="a-22"></a>无有实事。<a id="a-23"></a>如机关木人，<a id="a-24"></a>识亦如是，<a id="a-25"></a>从颠倒起虚妄因缘和合故有。<a id="a-26"></a>如是观时，<a id="a-27"></a>知识皆无常、<a id="a-28"></a>苦、<a id="a-29"></a>不净、<a id="a-2A"></a>无我，<a id="a-2B"></a>知识相如幻，<a id="a-2C"></a>观识性如幻。<a id="a-2D"></a>菩萨尔时作是念：<a id="a-2E"></a>‘世间甚为狂痴！<a id="a-2F"></a>所谓从忆想分别识起于世间，<a id="a-2G"></a>与心意识合，<a id="a-2H"></a>三界但皆是识。<a id="a-2I"></a>是心意识亦无形无方，<a id="a-2J"></a>不在法内不在法外。<a id="a-2K"></a>凡夫为虚妄相应所缚故，<a id="a-2L"></a>于识阴中贪著若我、<a id="a-2M"></a>若我所。<a id="a-2N"></a>是人贪著识阴在内、<a id="a-2O"></a>贪著识阴在外、<a id="a-2P"></a>贪著识阴在内外、<a id="a-2Q"></a>贪著识阴在彼我。<a id="a-2R"></a>是人贵此识阴，<a id="a-2S"></a>为识阴所缚，<a id="a-2T"></a>受识阴味说识阴相，<a id="a-2U"></a>所谓若心若意若识，<a id="a-2V"></a>随味行故贪受识阴。<a id="a-2W"></a>是人为识所缚，<a id="a-2X"></a>识阴合故为心意识所牵，<a id="a-2Y"></a>以心意识因缘力故生是凡夫：<a id="a-2Z"></a>若起下思得下身，<a id="a-2a"></a>若起上思得上身，<a id="a-2b"></a>若起中思得中身。<a id="a-2c"></a>是人随心意识力故，<a id="a-2d"></a>生依止诸入；<a id="a-2e"></a>贪著识阴故，<a id="a-2f"></a>不脱生老病死忧悲苦恼。<a id="a-2g"></a>’菩萨于此中如实正观选择识阴，<a id="a-2h"></a>如实正观识阴无常相故，<a id="a-2i"></a>过去识阴不贪不著不念，<a id="a-2j"></a>知非阴是识阴；<a id="a-2k"></a>未来世识阴亦不贪不著不念，<a id="a-2l"></a>知非阴是识阴；<a id="a-2m"></a>现在识阴亦不依止，<a id="a-2n"></a>如实知识阴无常相，<a id="a-2o"></a>如实知识阴生灭相。<a id="a-2p"></a>若如是思惟正观识阴，<a id="a-2q"></a>是名正观入识阴道，<a id="a-2r"></a>所谓如实知识，<a id="a-2s"></a>如实知识集，<a id="a-2t"></a>如实知识灭，<a id="a-2u"></a>如实知识灭道。<a id="a-2v"></a>是人如实观识阴集灭相，<a id="a-2w"></a>能坏识阴，<a id="a-2x"></a>能断一切相，<a id="a-2y"></a>知识阴集灭相，<a id="a-2z"></a>亦通达识阴集灭相。<a id="a-30"></a>菩萨尔时亦不生识阴，<a id="a-31"></a>亦不灭识阴，<a id="a-32"></a>是识阴从本已来无生。<a id="a-33"></a>如是观时不分别识灭相，<a id="a-34"></a>通达识阴无生相。<a id="a-35"></a>何以故？<a id="a-36"></a>持世，<a id="a-37"></a>是识阴无生无相无成。<a id="a-38"></a>是识阴生性虚妄故，<a id="a-39"></a>入在无生相中。<a id="a-3A"></a>持世，<a id="a-3B"></a>识阴终不有生成相，<a id="a-3C"></a>是识阴相从众因缘生。<a id="a-3D"></a>持世，<a id="a-3E"></a>菩萨摩诃萨如是观因缘法，<a id="a-3F"></a>非阴是识阴，<a id="a-3G"></a>观察选择信解证知，<a id="a-3H"></a>通达诸所有识悉皆知实。<a id="a-3I"></a>菩萨知识阴实故，<a id="a-3J"></a>如是一切所缘知皆破坏。<a id="a-3K"></a>持世，<a id="a-3L"></a>菩萨摩诃萨如是观识阴，<a id="a-3M"></a>知是识阴无生者，<a id="a-3N"></a>无作者、<a id="a-3O"></a>无起者、<a id="a-3P"></a>无受者、<a id="a-3Q"></a>无所受者，<a id="a-3R"></a>但以众缘生，<a id="a-3S"></a>众缘合故有，<a id="a-3T"></a>缘见闻觉识法故系有，<a id="a-3U"></a>从本已来常毕竟空。<a id="a-3V"></a>如是观识阴时，<a id="a-3W"></a>即知识阴是无作无起相，<a id="a-3X"></a>不贵不著。<a id="a-3Y"></a>持世，<a id="a-3Z"></a>菩萨摩诃萨如是正观察选择入识阴。</p>
  <p id="a3a">“若菩萨能如是方便入五阴，<a id="a-3b"></a>能如是方便正观五阴，<a id="a-3c"></a>是名通达入五阴集灭道，<a id="a-3d"></a>皆能断诸阴相，<a id="a-3e"></a>真知五阴方便。<a id="a-3f"></a>以是方便故，<a id="a-3g"></a>于五受阴中，<a id="a-3h"></a>不贪不著不缚不系，<a id="a-3i"></a>如实知色无常相。<a id="a-3j"></a>是菩萨若于色有欲染则能除断，<a id="a-3k"></a>亦如实知受想行识，<a id="a-3l"></a>亦如实知受想行识无常相；<a id="a-3m"></a>若于受想行识中，<a id="a-3n"></a>有欲染则能除断。<a id="a-3o"></a>菩萨于五受阴中除断欲染故，<a id="a-3p"></a>随顺通达决定五阴方便。<a id="a-3q"></a>如是观时，<a id="a-3r"></a>能知五受阴细微生灭相。</p>
  <p id="a3s">“持世，<a id="a-3t"></a>何谓菩萨摩诃萨能观察选择五受阴细微生灭相？<a id="a-3u"></a>菩萨摩诃萨观众生初入胎歌罗罗时，<a id="a-3v"></a>先五阴灭即更有五阴生，<a id="a-3w"></a>从是已来观五阴生灭相：<a id="a-3x"></a>虽先识灭，<a id="a-3y"></a>亦知五阴非断灭相识。<a id="a-3z"></a>虽依止歌罗罗，<a id="a-40"></a>亦知五阴不至不常。<a id="a-41"></a>如是观初入胎一念五受阴生灭相，<a id="a-42"></a>从歌罗罗乃至出生，<a id="a-43"></a>及后增长乃至死时，<a id="a-44"></a>观此五受阴念念生灭相，<a id="a-45"></a>如是观察选择五受阴微细生灭相。<a id="a-46"></a>持世，<a id="a-47"></a>是五受阴微细生灭相者，<a id="a-48"></a>所谓先五受阴灭，<a id="a-49"></a>次第无物有至胎，<a id="a-4A"></a>识初合时五阴即有生灭，<a id="a-4B"></a>因歌罗罗五受阴假名为人。<a id="a-4C"></a>所以者何？<a id="a-4D"></a>持世，<a id="a-4E"></a>识无所依则不能住，<a id="a-4F"></a>识所依者五受阴是。<a id="a-4G"></a>持世，<a id="a-4H"></a>又无色界中诸天，<a id="a-4I"></a>五受阴细微生灭相亦应如是知。<a id="a-4J"></a>持世，<a id="a-4K"></a>如是细微五受阴生灭相，<a id="a-4L"></a>辟支佛智慧所不能及，<a id="a-4M"></a>何况声闻智慧？<a id="a-4N"></a>唯诸佛如来善知五受阴，<a id="a-4O"></a>从初入胎细微生灭相，<a id="a-4P"></a>及无色天诸阴念念生灭，<a id="a-4Q"></a>所谓一切智慧，<a id="a-4R"></a>出一切世间智慧，<a id="a-4S"></a>菩萨摩诃萨得无生法忍，<a id="a-4T"></a>至佛慧境界。<a id="a-4U"></a>是人虽如是观察选择五受阴细微相，<a id="a-4V"></a>从初入胎乃至无色天，<a id="a-4W"></a>亦不能究尽如诸佛所知。<a id="a-4X"></a>持世，<a id="a-4Y"></a>诸佛如来无有随他智慧，<a id="a-4Z"></a>自然得一切智慧方便，<a id="a-4a"></a>得阿耨多罗三藐三菩提。<a id="a-4b"></a>诸佛智慧无所不达，<a id="a-4c"></a>诸佛无碍智慧，<a id="a-4d"></a>于一切法中得决定慧，<a id="a-4e"></a>于一切法中得自在力。<a id="a-4f"></a>何以故？<a id="a-4g"></a>于无量无数千万亿阿僧祇劫行于深法故。<a id="a-4h"></a>持世，<a id="a-4i"></a>一切凡夫不能如是方便观五受阴，<a id="a-4j"></a>何况观五受阴细微生灭相？<a id="a-4k"></a>何以故？<a id="a-4l"></a>诸凡夫人不能知五受阴如实，<a id="a-4m"></a>凡夫不知取，<a id="a-4n"></a>不知受阴。</p>
  <p id="a4o">“持世，<a id="a-4p"></a>何谓为取？<a id="a-4q"></a>取名我取、<a id="a-4r"></a>众生取、<a id="a-4s"></a>见取、<a id="a-4t"></a>戒取、<a id="a-4u"></a>五阴取、<a id="a-4v"></a>十八性取、<a id="a-4w"></a>十二因缘取，<a id="a-4x"></a>是名为取；<a id="a-4y"></a>乃至所有法若内若外，<a id="a-4z"></a>所谓欲取、<a id="a-50"></a>有取、<a id="a-51"></a>见闻觉识取、<a id="a-52"></a>我我所取。<a id="a-53"></a>持世，<a id="a-54"></a>凡夫于此虚妄取不知不见，<a id="a-55"></a>颠倒因缘而取诸法。<a id="a-56"></a>是人为取所系，<a id="a-57"></a>无明因缘取诸行，<a id="a-58"></a>诸行因缘取识，<a id="a-59"></a>识因缘取名色，<a id="a-5A"></a>名色粗相众生染著归趣，<a id="a-5B"></a>所谓色取色合色缚，<a id="a-5C"></a>及取四无色阴，<a id="a-5D"></a>受想行识分别为名。<a id="a-5E"></a>持世，<a id="a-5F"></a>若无诸佛，<a id="a-5G"></a>众生则无所知无所见，<a id="a-5H"></a>不能正观五受阴。<a id="a-5I"></a>诸佛出于世间，<a id="a-5J"></a>坏众生依止色，<a id="a-5K"></a>坏依止受想行识，<a id="a-5L"></a>坏和合一相故，<a id="a-5M"></a>诸佛如来作如是分别说：<a id="a-5N"></a>‘汝等所依所归，<a id="a-5O"></a>是名为色，<a id="a-5P"></a>是色但以四大和合。<a id="a-5Q"></a>受想行识但有名字，<a id="a-5R"></a>名色相成就故说五受阴。<a id="a-5S"></a>汝等众生莫贪归此不牢坚五受阴！<a id="a-5T"></a>’持世，<a id="a-5U"></a>如来何故说五受阴？<a id="a-5V"></a>持世，<a id="a-5W"></a>是凡夫人，<a id="a-5X"></a>从颠倒生入无明网，<a id="a-5Y"></a>驰走往来何所归趣，<a id="a-5Z"></a>贪受五受阴相作是念：<a id="a-5a"></a>‘我依止此，<a id="a-5b"></a>当以得乐。<a id="a-5c"></a>’是人以是乐想贪归五阴，<a id="a-5d"></a>以苦想、<a id="a-5e"></a>以不苦不乐想贪归五阴。<a id="a-5f"></a>凡夫人所归所依止处，<a id="a-5g"></a>是名五阴。<a id="a-5h"></a>持世，<a id="a-5i"></a>诸凡夫人从生以来盲不知五阴为是何等，<a id="a-5j"></a>不知五阴从何所来，<a id="a-5k"></a>不知五阴如实故，<a id="a-5l"></a>贪受五阴，<a id="a-5m"></a>是故说名受阴，<a id="a-5n"></a>于此中谁有受者？<a id="a-5o"></a>此中受者不可得，<a id="a-5p"></a>但以颠倒贪著分别虚妄自缚无明痴闇故，<a id="a-5q"></a>取我取我所，<a id="a-5r"></a>取此彼，<a id="a-5s"></a>是故说受阴是五阴，<a id="a-5t"></a>无有取者亦无决定相。<a id="a-5u"></a>是故智者，<a id="a-5v"></a>知非阴是五受阴，<a id="a-5w"></a>颠倒阴是五受阴，<a id="a-5x"></a>无明阴是五受阴。<a id="a-5y"></a>凡夫于此为所系缚，<a id="a-5z"></a>贪归五取阴；<a id="a-60"></a>以贪归故，<a id="a-61"></a>不知何等是取、<a id="a-62"></a>何等是取阴，<a id="a-63"></a>但为贪著所归五阴往来生死，<a id="a-64"></a>贪著是五阴故驰走诸趣。<a id="a-65"></a>贪归何等？<a id="a-66"></a>贪归见、<a id="a-67"></a>贪归闻、<a id="a-68"></a>贪归觉、<a id="a-69"></a>贪归识、<a id="a-6A"></a>贪归爱、<a id="a-6B"></a>贪归无明。<a id="a-6C"></a>是诸凡夫，<a id="a-6D"></a>为爱缚所缚贪爱五受阴，<a id="a-6E"></a>为诸盖所覆入无明闇冥，<a id="a-6F"></a>不知不觉我等今为贪归何处、<a id="a-6G"></a>系缚何处；<a id="a-6H"></a>以不知故，<a id="a-6I"></a>往来地狱、<a id="a-6J"></a>畜生、<a id="a-6K"></a>饿鬼、<a id="a-6L"></a>人、<a id="a-6M"></a>天道中生死所缚，<a id="a-6N"></a>贪归生死不放不舍，<a id="a-6O"></a>不断五阴亦不能知五阴如实相；<a id="a-6P"></a>不如实知故，<a id="a-6Q"></a>为种种苦恼所害，<a id="a-6R"></a>堕虚空狱不知出处。<a id="a-6S"></a>是人不见出道故，<a id="a-6T"></a>于无始生死道中受诸生死，<a id="a-6U"></a>是故不能得脱生老病死忧悲苦恼，<a id="a-6V"></a>亦不得度无量生死险道，<a id="a-6W"></a>亦不得脱诸大苦聚，<a id="a-6X"></a>还复归趣于苦，<a id="a-6Y"></a>贪著于苦，<a id="a-6Z"></a>为苦所使。<a id="a-6a"></a>何等为苦？<a id="a-6b"></a>五受阴是。<a id="a-6c"></a>生时但苦生，<a id="a-6d"></a>灭时但苦灭。</p>
  <p id="a6e">“持世，<a id="a-6f"></a>我以是因缘故，<a id="a-6g"></a>为弟子说法：<a id="a-6h"></a>‘汝等比丘，<a id="a-6i"></a>当正观色阴，<a id="a-6j"></a>亦当如实知色无常相。<a id="a-6k"></a>汝等若于色中有欲染者，<a id="a-6l"></a>当疾除断。<a id="a-6m"></a>汝等当正观受想行识，<a id="a-6n"></a>亦当如实知受想行识无常相。<a id="a-6o"></a>若于受想行识中有欲染者，<a id="a-6p"></a>当疾除断，<a id="a-6q"></a>除断欲染故心得正解脱。<a id="a-6r"></a>’持世，<a id="a-6s"></a>若有人知我所说法义，<a id="a-6t"></a>如是能如说修行，<a id="a-6u"></a>当得脱生老病死忧悲苦恼。<a id="a-6v"></a>若人不能如说修行，<a id="a-6w"></a>为色缚所缚，<a id="a-6x"></a>为爱系所系，<a id="a-6y"></a>入无明闇冥贪取五阴。<a id="a-6z"></a>是人贪取五阴故，<a id="a-70"></a>不能得脱生死险道。<a id="a-71"></a>持世，<a id="a-72"></a>以是义故，<a id="a-73"></a>我说世间与我诤，<a id="a-74"></a>我不与世间诤。<a id="a-75"></a>何等为世间？<a id="a-76"></a>所谓贪著五受阴者，<a id="a-77"></a>为世间所摄。<a id="a-78"></a>是人贪归五阴，<a id="a-79"></a>为五阴所缚，<a id="a-7A"></a>不知五阴性，<a id="a-7B"></a>不知五阴空相，<a id="a-7C"></a>而与我诤。<a id="a-7D"></a>是人违逆佛语，<a id="a-7E"></a>与佛共诤故堕大衰恼。<a id="a-7F"></a>若有人于佛在世、<a id="a-7G"></a>若佛灭后，<a id="a-7H"></a>能如是观虚妄五受阴空无所有，<a id="a-7I"></a>从颠倒无明闇冥起，<a id="a-7J"></a>虚诳妄想但诳凡夫，<a id="a-7K"></a>非五阴似五阴。<a id="a-7L"></a>如是之人不与佛诤，<a id="a-7M"></a>不逆佛语故，<a id="a-7N"></a>得脱地狱、<a id="a-7O"></a>畜生、<a id="a-7P"></a>饿鬼苦恼。<a id="a-7Q"></a>持世，<a id="a-7R"></a>诸佛不与人诤，<a id="a-7S"></a>断一切诤讼名之为佛，<a id="a-7T"></a>但为众生演说实法作是言：<a id="a-7U"></a>‘汝等先所取者皆是颠倒。<a id="a-7V"></a>一切众生颠倒力故，<a id="a-7W"></a>贪归五阴往来世间。<a id="a-7X"></a>’是人贪归五阴已，<a id="a-7Y"></a>起种种邪见，<a id="a-7Z"></a>贪归种种名字，<a id="a-7a"></a>贪归种种忧悲苦恼。<a id="a-7b"></a>是人为种种邪见烦恼、<a id="a-7c"></a>种种忧悲苦恼之所残害，<a id="a-7d"></a>无有能为作救、<a id="a-7e"></a>作舍、<a id="a-7f"></a>作归、<a id="a-7g"></a>作趣，<a id="a-7h"></a>唯佛能救！<a id="a-7i"></a>凡夫小心小智慧故贪嗜五欲，<a id="a-7j"></a>依止多过五阴。<a id="a-7k"></a>是凡夫人与救者、<a id="a-7l"></a>归者、<a id="a-7m"></a>依者、<a id="a-7n"></a>脱一切苦恼者，<a id="a-7o"></a>而共诤讼。</p>
  <p id="a7p">“持世，<a id="a-7q"></a>我今举手其有见五阴者、<a id="a-7r"></a>见阴相者、<a id="a-7s"></a>贪五阴者，<a id="a-7t"></a>我则不与是人为师，<a id="a-7u"></a>是人亦非我弟子，<a id="a-7v"></a>不随我出家，<a id="a-7w"></a>不随我行，<a id="a-7x"></a>不归依我。<a id="a-7y"></a>是人入于邪道，<a id="a-7z"></a>入虚妄道取不实者，<a id="a-80"></a>是为颠倒不知佛意，<a id="a-81"></a>不知佛随宜说五阴，<a id="a-82"></a>不知佛第一义。<a id="a-83"></a>是人不受佛教，<a id="a-84"></a>不应受供养而受。<a id="a-85"></a>是人我尚不听出家，<a id="a-86"></a>何况当得受人供养？<a id="a-87"></a>何以故？<a id="a-88"></a>如是之人是外道徒党，<a id="a-89"></a>所谓生五阴相者，<a id="a-8A"></a>贪著归趣五阴者。<a id="a-8B"></a>持世，<a id="a-8C"></a>当来之世后五百岁法欲灭时，<a id="a-8D"></a>于我法中出家多是生五阴相者，<a id="a-8E"></a>决定说五阴相，<a id="a-8F"></a>深著五阴入虚妄邪道，<a id="a-8G"></a>于我法中而得出家，<a id="a-8H"></a>袈裟绕咽，<a id="a-8I"></a>常乐往来白衣居家，<a id="a-8J"></a>当知是人与外道无异，<a id="a-8K"></a>亦以我法多为众人恭敬供养。<a id="a-8L"></a>持世，<a id="a-8M"></a>我说是见五阴者、<a id="a-8N"></a>决定说五阴者、<a id="a-8O"></a>贪著五阴者，<a id="a-8P"></a>不听受人一杯之水。<a id="a-8Q"></a>所以者何？<a id="a-8R"></a>是人于我法中，<a id="a-8S"></a>乃至无有柔顺法忍。<a id="a-8T"></a>是人违逆我法，<a id="a-8U"></a>背舍圣行。<a id="a-8V"></a>持世，<a id="a-8W"></a>是故菩萨摩诃萨于后恶世，<a id="a-8X"></a>应如是发大誓愿，<a id="a-8Y"></a>于我如是甚深经典当共护持，<a id="a-8Z"></a>亦断众生五阴见故而为说法。</p>
  <p id="a8a">“持世，<a id="a-8b"></a>我是经中说破一切阴相，<a id="a-8c"></a>离贪著阴相。<a id="a-8d"></a>尔时，<a id="a-8e"></a>多有在家、<a id="a-8f"></a>出家闻如是等经，<a id="a-8g"></a>起于诤讼不生实相。<a id="a-8h"></a>菩萨摩诃萨于此中应发大誓愿：<a id="a-8i"></a>‘我等于后恶世贪著五阴邪见众生作大利益，<a id="a-8j"></a>所谓度脱贪著见五阴众生，<a id="a-8k"></a>随宜方便以法利益。<a id="a-8l"></a>’是故，<a id="a-8m"></a>持世，<a id="a-8n"></a>菩萨摩诃萨若欲得善知诸法实相，<a id="a-8o"></a>亦善分别诸法章句，<a id="a-8p"></a>欲得念力，<a id="a-8q"></a>欲得转身成就不断念，<a id="a-8r"></a>乃至得阿耨多罗三藐三菩提，<a id="a-8s"></a>应常观是五阴无常相、<a id="a-8t"></a>苦相、<a id="a-8u"></a>无我相、<a id="a-8v"></a>虚妄相、<a id="a-8w"></a>不坚牢相、<a id="a-8x"></a>毕竟空相、<a id="a-8y"></a>从本已来不生相。<a id="a-8z"></a>常正观时五受阴中，<a id="a-90"></a>所有欲染则能除断，<a id="a-91"></a>亦得如是等深法中方便。</p>
  <p id="a92">“持世，<a id="a-93"></a>过去无量阿僧祇劫，<a id="a-94"></a>尔时有佛，<a id="a-95"></a>名大意山王如来、<a id="a-96"></a>应供、<a id="a-97"></a>正遍知、<a id="a-98"></a>明行足、<a id="a-99"></a>善逝、<a id="a-9A"></a>世间解、<a id="a-9B"></a>无上士、<a id="a-9C"></a>调御丈夫、<a id="a-9D"></a>天人师、<a id="a-9E"></a>佛世尊。<a id="a-9F"></a>持世，<a id="a-9G"></a>是大意山王佛，<a id="a-9H"></a>有八十亿那由他声闻众，<a id="a-9I"></a>皆是阿罗汉诸漏已尽，<a id="a-9J"></a>及八十亿那由他学地阿那含，<a id="a-9K"></a>谓菩萨摩诃萨众四十亿那由他。<a id="a-9L"></a>是大意山王佛寿八万岁。<a id="a-9M"></a>持世，<a id="a-9N"></a>尔时有王，<a id="a-9O"></a>名为德益。<a id="a-9P"></a>是德益王有二万大城，<a id="a-9Q"></a>具足丰乐，<a id="a-9R"></a>人民充满。<a id="a-9S"></a>其城七重，<a id="a-9T"></a>纵广十二由旬，<a id="a-9U"></a>四宝合成。<a id="a-9V"></a>有七重堑，<a id="a-9W"></a>皆有栏楯。<a id="a-9X"></a>七重行树，<a id="a-9Y"></a>诸宝罗网遍覆其上。<a id="a-9Z"></a>城堑诸树及上罗网，<a id="a-9a"></a>皆以黄金、<a id="a-9b"></a>琉璃、<a id="a-9c"></a>砗磲、<a id="a-9d"></a>玛瑙四宝合成。<a id="a-9e"></a>一一大城各有五百园林，<a id="a-9f"></a>皆有七宝衣树充满其中。<a id="a-9g"></a>一一园林各有五百宝池，<a id="a-9h"></a>八功德水皆满其中。<a id="a-9i"></a>持世，<a id="a-9j"></a>是德益王有八万婇女。<a id="a-9k"></a>其大夫人有二子：<a id="a-9l"></a>一名无量意，<a id="a-9m"></a>二名无量力。<a id="a-9n"></a>持世，<a id="a-9o"></a>是二王子各年十六，<a id="a-9p"></a>梦中见佛端正无比如阎浮檀金幢，<a id="a-9q"></a>见大欢喜，<a id="a-9r"></a>觉已各说偈曰。<a id="a-9s"></a>其一人言：</p>
  <p id="a9t">“‘我今梦见二足尊，<a id="a-9u"></a>金色百福相庄严，</p>
  <p id="a9v">成就无量诸功德，<a id="a-9w"></a>见已心得大欢喜。<a id="a-9x"></a>’</p>
  <p id="a9y">“第二人言：</p>
  <p id="a9z">“‘我梦见佛明如日，<a id="a-A0"></a>端正姝妙第一尊，</p>
  <p id="aA1">犹如须弥众山王，<a id="a-A2"></a>巍巍高显见欢喜。<a id="a-A3"></a>’</p>
  <p id="aA4">“持世，<a id="a-A5"></a>即时无量意、<a id="a-A6"></a>无量力二子，<a id="a-A7"></a>诣父母所具说是事，<a id="a-A8"></a>白父母言：<a id="a-A9"></a>‘今我二人于梦中见佛，<a id="a-AA"></a>唯愿父母，<a id="a-AB"></a>当听我等俱诣佛所。<a id="a-AC"></a>佛久出世，<a id="a-AD"></a>我等放逸不能觉知，<a id="a-AE"></a>没五欲泥，<a id="a-AF"></a>为色缚所缚，<a id="a-AG"></a>为受想行识缚所缚。<a id="a-AH"></a>我等在家，<a id="a-AI"></a>以放逸故，<a id="a-AJ"></a>不能见佛。<a id="a-AK"></a>’持世，<a id="a-AL"></a>是二王子为父母说是事已，<a id="a-AM"></a>即诣大意山王佛所，<a id="a-AN"></a>到已头面礼佛足，<a id="a-AO"></a>请佛及僧三月四事供养，<a id="a-AP"></a>衣服、<a id="a-AQ"></a>饮食、<a id="a-AR"></a>卧具、<a id="a-AS"></a>医药。<a id="a-AT"></a>于大城边庄严德益王所游园林，<a id="a-AU"></a>悬缯幡盖宝华覆地，<a id="a-AV"></a>奉佛及僧令止其中。<a id="a-AW"></a>其二王子三月之中，<a id="a-AX"></a>以一切乐具供佛及僧；<a id="a-AY"></a>供养已毕，<a id="a-AZ"></a>于佛法中俱共出家。<a id="a-Aa"></a>持世，<a id="a-Ab"></a>其大意山王佛知此二王子深心所愿，<a id="a-Ac"></a>而为广说是五阴、<a id="a-Ad"></a>十二入、<a id="a-Ae"></a>十八性菩萨方便经，<a id="a-Af"></a>于四万岁中终不睡眠，<a id="a-Ag"></a>常不满腹食亦不倾卧，<a id="a-Ah"></a>若坐若经行。<a id="a-Ai"></a>又于四万岁中不念余事，<a id="a-Aj"></a>但念五受阴虚妄空相，<a id="a-Ak"></a>知是五受阴从颠倒起。<a id="a-Al"></a>通达是五受阴相毕，<a id="a-Am"></a>其年寿常修梵行，<a id="a-An"></a>命终即生兜率天上。<a id="a-Ao"></a>于佛灭后，<a id="a-Ap"></a>还生阎浮提大居士家，<a id="a-Aq"></a>至年十六复梦见佛，<a id="a-Ar"></a>为说五阴、<a id="a-As"></a>十八性菩萨从方便经。<a id="a-At"></a>闻是法已即觉惊怖，<a id="a-Au"></a>复于佛法，<a id="a-Av"></a>满万岁中常修梵行，<a id="a-Aw"></a>亦复方便深观五阴、<a id="a-Ax"></a>十二入、<a id="a-Ay"></a>十八性菩萨所行方便经，<a id="a-Az"></a>命终生于忉利天上。<a id="a-B0"></a>毕天之寿，<a id="a-B1"></a>生阎浮提大姓婆罗门家。<a id="a-B2"></a>大意山王佛法末后千岁之中，<a id="a-B3"></a>其二人以本因缘故，<a id="a-B4"></a>复得出家，<a id="a-B5"></a>学问广博其智如海，<a id="a-B6"></a>亦善观察选择是五阴性入法如实通了，<a id="a-B7"></a>于其世中教化二万人及二十亿天于阿耨多罗三藐三菩提。<a id="a-B8"></a>持世，<a id="a-B9"></a>是二菩萨从是已后，<a id="a-BA"></a>世世同心共值十亿那由他佛，<a id="a-BB"></a>然后乃得无生法忍。<a id="a-BC"></a>得法忍已，<a id="a-BD"></a>复值一亿那由他佛，<a id="a-BE"></a>然后得阿耨多罗三藐三菩提。<a id="a-BF"></a>二人共劫次第作佛：<a id="a-BG"></a>一名无量音，<a id="a-BH"></a>二名无量光。<a id="a-BI"></a>持世，<a id="a-BJ"></a>是故菩萨摩诃萨，<a id="a-BK"></a>若欲疾得阿耨多罗三藐三菩提，<a id="a-BL"></a>当于是清净无染法中，<a id="a-BM"></a>勤行修集此阴入性，<a id="a-BN"></a>及余有为法中说实知见相。</p>
  <p data-pb></p>
  <h2 id="aBO">十八性品第三</h2>
  <p id="aBP">“持世，<a id="a-BQ"></a>何谓菩萨摩诃萨善知十八性？<a id="a-BR"></a>菩萨摩诃萨方便正观十八性，<a id="a-BS"></a>作是念：<a id="a-BT"></a>‘眼性眼性中不可得，<a id="a-BU"></a>是眼性无我无我所，<a id="a-BV"></a>无常无坚，<a id="a-BW"></a>自性空故，<a id="a-BX"></a>眼性中眼性不可得故。<a id="a-BY"></a>眼性虚妄无所有，<a id="a-BZ"></a>从忆想分别起。<a id="a-Ba"></a>眼性无有决定相。<a id="a-Bb"></a>虚空性是眼性，<a id="a-Bc"></a>譬如虚空无决定相，<a id="a-Bd"></a>无根本故；<a id="a-Be"></a>眼性亦如是无决定相，<a id="a-Bf"></a>亦无根本故。<a id="a-Bg"></a>何以故？<a id="a-Bh"></a>眼性中实事不可得故。<a id="a-Bi"></a>眼性无处无方，<a id="a-Bj"></a>不在内、<a id="a-Bk"></a>不在外、<a id="a-Bl"></a>不在中间。<a id="a-Bm"></a>眼性无决定相，<a id="a-Bn"></a>以无事故。<a id="a-Bo"></a>眼性事不可得，<a id="a-Bp"></a>众因缘生故。<a id="a-Bq"></a>眼性不过去、<a id="a-Br"></a>不未来、<a id="a-Bs"></a>不现在。<a id="a-Bt"></a>眼性眼相不可得，<a id="a-Bu"></a>眼性但以先业果报，<a id="a-Bv"></a>属现在缘故数名眼性。<a id="a-Bw"></a>眼性者即是无性。<a id="a-Bx"></a>眼性中眼性不可得，<a id="a-By"></a>识行处故数名眼性。<a id="a-Bz"></a>若眼根清净，<a id="a-C0"></a>色在可见处，<a id="a-C1"></a>意根相应，<a id="a-C2"></a>以三事因缘合，<a id="a-C3"></a>说名为眼性。<a id="a-C4"></a>眼性中无决定眼性相，<a id="a-C5"></a>智者通达无眼性是眼性性。<a id="a-C6"></a>’</p>
  <p id="aC7">“持世，<a id="a-C8"></a>菩萨摩诃萨若能如是观察选择眼性，<a id="a-C9"></a>即通达无性是色性。<a id="a-CA"></a>何以故？<a id="a-CB"></a>色性中色性不可得。<a id="a-CC"></a>是色性不合不散，<a id="a-CD"></a>色无决定相故说名色性。<a id="a-CE"></a>色无根本无分别，<a id="a-CF"></a>何况色性？<a id="a-CG"></a>色性则是亦无根本。<a id="a-CH"></a>色性不在色内、<a id="a-CI"></a>不在色外、<a id="a-CJ"></a>不在中间，<a id="a-CK"></a>但以忆想分别。<a id="a-CL"></a>色在可见处，<a id="a-CM"></a>眼根清净，<a id="a-CN"></a>以意识相应，<a id="a-CO"></a>见现在色故数名色性。<a id="a-CP"></a>譬如镜中面像，<a id="a-CQ"></a>若镜明净则生色相，<a id="a-CR"></a>镜中色无决定相，<a id="a-CS"></a>镜中无人而见色像，<a id="a-CT"></a>但以外有镜内起色相；<a id="a-CU"></a>如是眼性清净，<a id="a-CV"></a>所缘之色在可见处，<a id="a-CW"></a>如镜中像数名色性。<a id="a-CX"></a>色无性相无形性，<a id="a-CY"></a>无决定性是名色性。<a id="a-CZ"></a>诸色相无我故，<a id="a-Ca"></a>数名色性。<a id="a-Cb"></a>随众生所知故，<a id="a-Cc"></a>说名色性。<a id="a-Cd"></a>若菩萨知是色性，<a id="a-Ce"></a>即知无性是色性，<a id="a-Cf"></a>无生性是色性，<a id="a-Cg"></a>无作性是色性。<a id="a-Ch"></a>何以故？<a id="a-Ci"></a>是色性不过去、<a id="a-Cj"></a>不未来、<a id="a-Ck"></a>不现在，<a id="a-Cl"></a>示无所有性，<a id="a-Cm"></a>示虚妄性，<a id="a-Cn"></a>示假名性，<a id="a-Co"></a>名为色性。<a id="a-Cp"></a>如是观察选择色性，<a id="a-Cq"></a>是菩萨正观察选择眼识性，<a id="a-Cr"></a>所谓眼识中无眼识、<a id="a-Cs"></a>无眼识性、<a id="a-Ct"></a>无有常性，<a id="a-Cu"></a>眼识性无有根本无决定法，<a id="a-Cv"></a>眼识性无所示，<a id="a-Cw"></a>是眼识性非合非散无有根本，<a id="a-Cx"></a>但以先业因缘起，<a id="a-Cy"></a>属现在缘系色缘故，<a id="a-Cz"></a>数名眼识性。<a id="a-D0"></a>随凡夫颠倒心故，<a id="a-D1"></a>数名眼识性。<a id="a-D2"></a>贤圣通达眼识性即是非性。<a id="a-D3"></a>何以故？<a id="a-D4"></a>眼识性无决定故，<a id="a-D5"></a>从众因缘生，<a id="a-D6"></a>属诸因缘故数名眼识性。<a id="a-D7"></a>识所行处是眼识性，<a id="a-D8"></a>是识无决定故说无决定相，<a id="a-D9"></a>无生故，<a id="a-DA"></a>示虚妄故，<a id="a-DB"></a>能分别色相故，<a id="a-DC"></a>能示缘故，<a id="a-DD"></a>说是眼识性。<a id="a-DE"></a>随众生所知，<a id="a-DF"></a>如来方便分别，<a id="a-DG"></a>破坏和合一相故，<a id="a-DH"></a>说是十八性示识无决定相。<a id="a-DI"></a>但眼清净能知色相，<a id="a-DJ"></a>二法和合故说眼识性，<a id="a-DK"></a>示眼识实相故说眼识性。<a id="a-DL"></a>眼识性者示眼所行处，<a id="a-DM"></a>能识色是眼识性，<a id="a-DN"></a>即是说无性。<a id="a-DO"></a>何以故？<a id="a-DP"></a>智者眼识性中，<a id="a-DQ"></a>求眼识性相不可得。<a id="a-DR"></a>眼识性中，<a id="a-DS"></a>亦不得眼识性根本。<a id="a-DT"></a>所以者何？<a id="a-DU"></a>无决定性是眼识性。<a id="a-DV"></a>眼识性者以假名说，<a id="a-DW"></a>所说性者即是说不取义。<a id="a-DX"></a>能有所见处是眼识，<a id="a-DY"></a>意业起是眼识相，<a id="a-DZ"></a>故名为眼识。<a id="a-Da"></a>眼性、<a id="a-Db"></a>色性、<a id="a-Dc"></a>眼识性，<a id="a-Dd"></a>以是性门，<a id="a-De"></a>说三事和合。<a id="a-Df"></a>以知诸缘相故，<a id="a-Dg"></a>即是离诸性义，<a id="a-Dh"></a>所谓是眼性、<a id="a-Di"></a>是色性、<a id="a-Dj"></a>是眼识性，<a id="a-Dk"></a>有如是数，<a id="a-Dl"></a>得令众生入于实道。<a id="a-Dm"></a>此中实无眼性、<a id="a-Dn"></a>色性、<a id="a-Do"></a>眼识性，<a id="a-Dp"></a>诸如来说是知见诸性相方便分别说是诸性。<a id="a-Dq"></a>若人通达是诸性方便者，<a id="a-Dr"></a>则知三性无性。<a id="a-Ds"></a>何以故？<a id="a-Dt"></a>诸性中无性相故，<a id="a-Du"></a>诸性中相不可得故，<a id="a-Dv"></a>耳性声性耳识性、<a id="a-Dw"></a>鼻性香性鼻识性、<a id="a-Dx"></a>舌性味性舌识性、<a id="a-Dy"></a>身性触性身识性，<a id="a-Dz"></a>皆亦如是。</p>
  <p id="aE0">“持世，<a id="a-E1"></a>何谓菩萨摩诃萨观择意性？<a id="a-E2"></a>菩萨作是念：<a id="a-E3"></a>‘意性无决定，<a id="a-E4"></a>根本无所有故。<a id="a-E5"></a>意性中无意性，<a id="a-E6"></a>无决定性是意性。<a id="a-E7"></a>譬如诸种子种于大地，<a id="a-E8"></a>因于水润，<a id="a-E9"></a>得日得风，<a id="a-EA"></a>渐渐芽出；<a id="a-EB"></a>芽不从种子出，<a id="a-EC"></a>种子亦不与芽和合，<a id="a-ED"></a>芽生则种子坏，<a id="a-EE"></a>种子不离芽，<a id="a-EF"></a>芽不离种子，<a id="a-EG"></a>芽中无种子。<a id="a-EH"></a>意性亦如是，<a id="a-EI"></a>能起意业故，<a id="a-EJ"></a>示意识故，<a id="a-EK"></a>如种示芽，<a id="a-EL"></a>得名意性。<a id="a-EM"></a>离意性则无意，<a id="a-EN"></a>意性不能知意，<a id="a-EO"></a>假名字故说为意性。<a id="a-EP"></a>是意性不在意内、<a id="a-EQ"></a>不在意外、<a id="a-ER"></a>不在中间，<a id="a-ES"></a>但以先业因缘故起，<a id="a-ET"></a>识是意业故，<a id="a-EU"></a>知所缘故，<a id="a-EV"></a>诸性名字合故，<a id="a-EW"></a>现在缘起故，<a id="a-EX"></a>数名意性；<a id="a-EY"></a>即是不决定意业相，<a id="a-EZ"></a>即是众缘和合相，<a id="a-Ea"></a>亦说意性从和合起随众生所知，<a id="a-Eb"></a>于第一义中无有意性。<a id="a-Ec"></a>何以故？<a id="a-Ed"></a>根本无所有故。<a id="a-Ee"></a>无生是意性，<a id="a-Ef"></a>生无所有故。<a id="a-Eg"></a>意性即是世俗语，<a id="a-Eh"></a>第一义中决定无意性，<a id="a-Ei"></a>过去、<a id="a-Ej"></a>未来、<a id="a-Ek"></a>现在不可得。<a id="a-El"></a>智者通达无性是意性。<a id="a-Em"></a>’诸菩萨观择法性，<a id="a-En"></a>无性是法性，<a id="a-Eo"></a>法性无自性，<a id="a-Ep"></a>自性不可得，<a id="a-Eq"></a>无决定性是法性。<a id="a-Er"></a>法性根本不可得故，<a id="a-Es"></a>决定事亦不可得故，<a id="a-Et"></a>但为起颠倒众生虚妄结缚有所知故，<a id="a-Eu"></a>说言法性；<a id="a-Ev"></a>欲令众生入无性故，<a id="a-Ew"></a>故说是法性。<a id="a-Ex"></a>何以故？<a id="a-Ey"></a>法性中无法性相。<a id="a-Ez"></a>是法性从众缘生，<a id="a-F0"></a>众缘生法即无自性。<a id="a-F1"></a>诸因缘中无有自性，<a id="a-F2"></a>诸因缘皆从众缘和合颠倒故相续而生。<a id="a-F3"></a>如来于此欲教化众生说是法性，<a id="a-F4"></a>以世俗语言示无性法。<a id="a-F5"></a>是法性不在内、<a id="a-F6"></a>不在外、<a id="a-F7"></a>不在中间，<a id="a-F8"></a>但令众生知见善不善法，<a id="a-F9"></a>以法性说离一切法相知见毕竟空相故，<a id="a-FA"></a>说毕竟空即是法性。<a id="a-FB"></a>何以故？<a id="a-FC"></a>无所有是法性，<a id="a-FD"></a>法性中无决定有相。<a id="a-FE"></a>譬如虚空无决定相而数名虚空，<a id="a-FF"></a>法性亦如是无决定相，<a id="a-FG"></a>破法相故说名法性。<a id="a-FH"></a>法性即是无性。<a id="a-FI"></a>何以故？<a id="a-FJ"></a>是法性不在过去、<a id="a-FK"></a>不在未来、<a id="a-FL"></a>不在现在，<a id="a-FM"></a>但属众缘与缘合故，<a id="a-FN"></a>数名法性，<a id="a-FO"></a>说名法性，<a id="a-FP"></a>如众生所知故。<a id="a-FQ"></a>智者证知无性是法性，<a id="a-FR"></a>法性非合非散，<a id="a-FS"></a>法性中无法性相无多无少，<a id="a-FT"></a>以示性方便故，<a id="a-FU"></a>说法性名为性。<a id="a-FV"></a>若行者实通达是法性相，<a id="a-FW"></a>即知见无性。<a id="a-FX"></a>是三界法性中无分别相，<a id="a-FY"></a>众因缘和合故，<a id="a-FZ"></a>分别诸法故，<a id="a-Fa"></a>说是法性。<a id="a-Fb"></a>示无决定性是法性。<a id="a-Fc"></a>智者非以法性相故见法性，<a id="a-Fd"></a>法性是无生相。<a id="a-Fe"></a>何以故？<a id="a-Ff"></a>法性中无有相。<a id="a-Fg"></a>智者通达无相是法性，<a id="a-Fh"></a>法性中无分别相，<a id="a-Fi"></a>无相无分别故，<a id="a-Fj"></a>说名法性。<a id="a-Fk"></a>法性中无有住处，<a id="a-Fl"></a>无处无起，<a id="a-Fm"></a>无住无依止，<a id="a-Fn"></a>是法性从本已来不生故。<a id="a-Fo"></a>是法性无有生者。<a id="a-Fp"></a>何以故？<a id="a-Fq"></a>法性中无性故。<a id="a-Fr"></a>又法性不以合故有，<a id="a-Fs"></a>无合无散，<a id="a-Ft"></a>无作无决定，<a id="a-Fu"></a>名为法性。<a id="a-Fv"></a>菩萨摩诃萨观择法性如是，<a id="a-Fw"></a>所谓无性是法性。</p>
  <p id="aFx">“持世，<a id="a-Fy"></a>何谓菩萨摩诃萨观择意识性？<a id="a-Fz"></a>菩萨摩诃萨作是念：<a id="a-G0"></a>‘不生性是意识性，<a id="a-G1"></a>不决定性是意识性。<a id="a-G2"></a>意识性无根本，<a id="a-G3"></a>无有定法，<a id="a-G4"></a>以意识性示无性相。<a id="a-G5"></a>何以故？<a id="a-G6"></a>意识性中，<a id="a-G7"></a>意识性不可得。<a id="a-G8"></a>是意识性虚妄无所有，<a id="a-G9"></a>颠倒相应以意为首，<a id="a-GA"></a>识诸法故名为意识。<a id="a-GB"></a>随凡夫所行故，<a id="a-GC"></a>说意识性。<a id="a-GD"></a>贤圣观知非性是意识性，<a id="a-GE"></a>虚妄无所有是意识性；<a id="a-GF"></a>但示因缘法故，<a id="a-GG"></a>以意为首故，<a id="a-GH"></a>识诸缘合故，<a id="a-GI"></a>说为意识性，<a id="a-GJ"></a>随众生所知故如是说。<a id="a-GK"></a>智者知非性是意识性，<a id="a-GL"></a>从众因缘生，<a id="a-GM"></a>忆想分别起，<a id="a-GN"></a>无有性相，<a id="a-GO"></a>即是第一义中无性相义。<a id="a-GP"></a>世俗法中为引导众生故，<a id="a-GQ"></a>说是意识性，<a id="a-GR"></a>欲令众生知无性是意识性；<a id="a-GS"></a>但以小法坏离诸性故，<a id="a-GT"></a>说是意识性。<a id="a-GU"></a>何以故？<a id="a-GV"></a>圣人求之不可得，<a id="a-GW"></a>意识性不在意识性内、<a id="a-GX"></a>不在意识性外、<a id="a-GY"></a>不在中间。<a id="a-GZ"></a>智者通达不合性是意识，<a id="a-Ga"></a>意识不知意性，<a id="a-Gb"></a>意性不知意识，<a id="a-Gc"></a>但众因缘生，<a id="a-Gd"></a>从颠倒起，<a id="a-Ge"></a>以意为首，<a id="a-Gf"></a>知于诸缘二事和合故，<a id="a-Gg"></a>著虚妄故从觉观起，<a id="a-Gh"></a>示众生识相故，<a id="a-Gi"></a>说名意识性。<a id="a-Gj"></a>是意识不在过去、<a id="a-Gk"></a>不在未来、<a id="a-Gl"></a>不在现在。<a id="a-Gm"></a>是意识无所从来，<a id="a-Gn"></a>亦无所去，<a id="a-Go"></a>无有住处，<a id="a-Gp"></a>从本已来不生相。<a id="a-Gq"></a>意识中无根本定法。<a id="a-Gr"></a>何以故？<a id="a-Gs"></a>是意识性相即是无二相即是无相，<a id="a-Gt"></a>是相不以二相故有，<a id="a-Gu"></a>无所示性是意识性。<a id="a-Gv"></a>智者通达意识性，<a id="a-Gw"></a>是意识性不在一切法中，<a id="a-Gx"></a>无处无方，<a id="a-Gy"></a>不与法若合若散。<a id="a-Gz"></a>圣人通达不生相是意识性，<a id="a-H0"></a>是意识性无来无去无缘。<a id="a-H1"></a>何以故？<a id="a-H2"></a>第一义中意识性无缘，<a id="a-H3"></a>不可得不可示故。<a id="a-H4"></a>智者通达意识性是不作是意识性，<a id="a-H5"></a>作者不可得故；<a id="a-H6"></a>无生是意识性，<a id="a-H7"></a>生相无所有故。</p>
  <p id="aH8">“持世，<a id="a-H9"></a>菩萨摩诃萨如是观择意识性。<a id="a-HA"></a>诸菩萨作是观时，<a id="a-HB"></a>观择欲界、<a id="a-HC"></a>色界、<a id="a-HD"></a>无色界皆是无生性、<a id="a-HE"></a>无所有性。<a id="a-HF"></a>云何为观？<a id="a-HG"></a>所谓欲界中无欲界，<a id="a-HH"></a>色界中无色界，<a id="a-HI"></a>无色界中无无色界，<a id="a-HJ"></a>以界示无界法；<a id="a-HK"></a>为取欲界相者示是欲界，<a id="a-HL"></a>为取色界相者示是色界，<a id="a-HM"></a>为取无色界相者示是无色界，<a id="a-HN"></a>以界寄说无界。<a id="a-HO"></a>如智者所知，<a id="a-HP"></a>无所有界是欲界、<a id="a-HQ"></a>色界、<a id="a-HR"></a>无色界。<a id="a-HS"></a>智者不得欲界、<a id="a-HT"></a>色界、<a id="a-HU"></a>无色界。<a id="a-HV"></a>是三界皆无根本无有定法，<a id="a-HW"></a>从众缘起，<a id="a-HX"></a>是故智者知见无界是三界，<a id="a-HY"></a>此中无有界相，<a id="a-HZ"></a>是三界皆虚妄合颠倒行。<a id="a-Ha"></a>何以故？<a id="a-Hb"></a>智者不得三界，<a id="a-Hc"></a>不说三界若过去、<a id="a-Hd"></a>若未来、<a id="a-He"></a>若现在。<a id="a-Hf"></a>贤圣通达是三界虚妄无所有，<a id="a-Hg"></a>无自性离诸法，<a id="a-Hh"></a>但是颠倒起。<a id="a-Hi"></a>为断众生颠倒故，<a id="a-Hj"></a>知见三界故，<a id="a-Hk"></a>如来分别说三界相，<a id="a-Hl"></a>欲令众生知无界义故说三界，<a id="a-Hm"></a>非以性相有。<a id="a-Hn"></a>智者知见三界相是无界相。</p>
  <p id="aHo">“持世，<a id="a-Hp"></a>菩萨摩诃萨如是观时，<a id="a-Hq"></a>观众生性、<a id="a-Hr"></a>我性即是虚空性、<a id="a-Hs"></a>无所有性、<a id="a-Ht"></a>无生性。<a id="a-Hu"></a>何以故？<a id="a-Hv"></a>众生性、<a id="a-Hw"></a>我性、<a id="a-Hx"></a>虚空性无别无异。<a id="a-Hy"></a>如是诸性皆虚空出，<a id="a-Hz"></a>但从众缘生故名之为性，<a id="a-I0"></a>此中决定无性相。<a id="a-I1"></a>何以故？<a id="a-I2"></a>虚空中无一定性相。<a id="a-I3"></a>是诸性相皆入虚空，<a id="a-I4"></a>是无所有义。<a id="a-I5"></a>譬如虚空无性，<a id="a-I6"></a>是法毕竟离相、<a id="a-I7"></a>无所有相，<a id="a-I8"></a>一切诸性亦如是离性相。<a id="a-I9"></a>诸性中无性相，<a id="a-IA"></a>性相不在内、<a id="a-IB"></a>不在外、<a id="a-IC"></a>不在中间，<a id="a-ID"></a>性中无有性，<a id="a-IE"></a>性中不摄性，<a id="a-IF"></a>性不依止性，<a id="a-IG"></a>一切性无所依止，<a id="a-IH"></a>一切性不生。<a id="a-II"></a>智者于诸性中，<a id="a-IJ"></a>不得生性，<a id="a-IK"></a>不得灭性，<a id="a-IL"></a>不得住性，<a id="a-IM"></a>一切诸性不生不起不住。<a id="a-IN"></a>从本已来不可得。<a id="a-IO"></a>智者不贪不著诸性假名。<a id="a-IP"></a>不受不念。<a id="a-IQ"></a>是故智者通达知见一切诸性皆是无生相，<a id="a-IR"></a>若是无生相即无有灭；<a id="a-IS"></a>第一义中一切诸性不可得，<a id="a-IT"></a>世俗法故分别说诸性，<a id="a-IU"></a>第一义中不说诸性。<a id="a-IV"></a>智者知见通达一切诸性如第一义。</p>
  <p id="aIW">“持世，<a id="a-IX"></a>菩萨摩诃萨如是观择通达十八性及三界众生性、<a id="a-IY"></a>我性、<a id="a-IZ"></a>虚空性。<a id="a-Ia"></a>诸菩萨如是观择通达时，<a id="a-Ib"></a>不得性不见性，<a id="a-Ic"></a>亦通达一切诸性假名字，<a id="a-Id"></a>亦信解诸入一切性是无性，<a id="a-Ie"></a>亦知分别诸性；<a id="a-If"></a>以世俗故分别说诸性，<a id="a-Ig"></a>令一切诸性入第一义中，<a id="a-Ih"></a>亦善通达无性方便，<a id="a-Ii"></a>亦为众生分别说诸性，<a id="a-Ij"></a>亦令众生善住诸性，<a id="a-Ik"></a>以世俗语言为众生说无性法，<a id="a-Il"></a>亦不以二相示诸性。<a id="a-Im"></a>虽知一切诸性无二，<a id="a-In"></a>亦以方便说诸性从因缘起。<a id="a-Io"></a>虽以世俗言说引导众生，<a id="a-Ip"></a>而示众生第一义。<a id="a-Iq"></a>虽善知分别诸性，<a id="a-Ir"></a>而信解通达一切诸性无所有。<a id="a-Is"></a>何以故？<a id="a-It"></a>持世，<a id="a-Iu"></a>如来以第一义故，<a id="a-Iv"></a>于性无所得，<a id="a-Iw"></a>亦不得诸性相。<a id="a-Ix"></a>持世，<a id="a-Iy"></a>我于诸性无所断无所坏，<a id="a-Iz"></a>得阿耨多罗三藐三菩提。<a id="a-J0"></a>何以故？<a id="a-J1"></a>第一义中无诸性，<a id="a-J2"></a>一切诸性无所有无决定，<a id="a-J3"></a>一切性同虚空，<a id="a-J4"></a>一切性入虚空，<a id="a-J5"></a>一切性无生相。<a id="a-J6"></a>如来通达一切性如是。<a id="a-J7"></a>持世，<a id="a-J8"></a>如来不说诸性相，<a id="a-J9"></a>亦不说诸法力势。<a id="a-JA"></a>何以故？<a id="a-JB"></a>若法无所有，<a id="a-JC"></a>不应更说无所有性相。<a id="a-JD"></a>持世，<a id="a-JE"></a>如来亦说无所有性相，<a id="a-JF"></a>此中实无所说性相。<a id="a-JG"></a>持世，<a id="a-JH"></a>是名善分别诸性。<a id="a-JI"></a>菩萨摩诃萨得是善分别，<a id="a-JJ"></a>能知一切诸性假名，<a id="a-JK"></a>能知世俗相，<a id="a-JL"></a>能知第一义相，<a id="a-JM"></a>能知诸性决定，<a id="a-JN"></a>能知世谛，<a id="a-JO"></a>能分别诸相，<a id="a-JP"></a>能知随宜，<a id="a-JQ"></a>能知诸相合，<a id="a-JR"></a>能知诸相旨趣，<a id="a-JS"></a>能知诸相所入，<a id="a-JT"></a>能分别诸相，<a id="a-JU"></a>能知诸相无性，<a id="a-JV"></a>能令一切诸性同虚空性，<a id="a-JW"></a>亦于诸性不作差别，<a id="a-JX"></a>于诸性中不得差别不说差别，<a id="a-JY"></a>亦为众生善说破坏诸性。</p>
  <p id="aJZ">“持世，<a id="a-Ja"></a>譬如工幻师，<a id="a-Jb"></a>能示众生种种幻事，<a id="a-Jc"></a>令知种种幻相。<a id="a-Jd"></a>若有知识亲友语言是幻，<a id="a-Je"></a>说幻实事，<a id="a-Jf"></a>是幻虚妄，<a id="a-Jg"></a>示颠倒众生；<a id="a-Jh"></a>若有智者，<a id="a-Ji"></a>则知是幻。<a id="a-Jj"></a>持世，<a id="a-Jk"></a>世间性如幻，<a id="a-Jl"></a>诸菩萨摩诃萨入此幻法中，<a id="a-Jm"></a>知世间是幻性，<a id="a-Jn"></a>世间所行如幻。<a id="a-Jo"></a>是人以方便力，<a id="a-Jp"></a>示众生世间如幻。<a id="a-Jq"></a>若有知此世间如实相，<a id="a-Jr"></a>为说世间虚妄如幻。<a id="a-Js"></a>若有深智利根，<a id="a-Jt"></a>不开示之自能得知，<a id="a-Ju"></a>知诸法空、<a id="a-Jv"></a>如幻、<a id="a-Jw"></a>无实、<a id="a-Jx"></a>无有根本，<a id="a-Jy"></a>知一切法皆诳凡夫，<a id="a-Jz"></a>一切法皆系虚妄缘中。<a id="a-K0"></a>持世，<a id="a-K1"></a>是故诸菩萨摩诃萨若欲入如是诸性方便，<a id="a-K2"></a>于如是等深经无染无得，<a id="a-K3"></a>说一切诸性知见相，<a id="a-K4"></a>说一切诸性无文字无和合，<a id="a-K5"></a>亦说诸性方便智慧，<a id="a-K6"></a>亦说因缘所作旨趣，<a id="a-K7"></a>亦说一切诸法如实相，<a id="a-K8"></a>所谓世间出世间、<a id="a-K9"></a>有为无为、<a id="a-KA"></a>系不系，<a id="a-KB"></a>善知方便旨趣，<a id="a-KC"></a>说第一义、<a id="a-KD"></a>世俗义、<a id="a-KE"></a>了义经、<a id="a-KF"></a>未了义经，<a id="a-KG"></a>种种因缘解说，<a id="a-KH"></a>于是甚深经中应勤精进。<a id="a-KI"></a>”</p>
 </body>
</html>