<!doctype html>
<html id="z3IBTtyRt" data-ver="293">
 <head>
  <meta charset="utf-8">
  <meta author="佛陀波利">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">佛顶尊胜陀罗尼经</h1>
  <p id="a2">如是我闻。<a id="a-3"></a>一时薄伽梵在室罗筏。<a id="a-4"></a>住誓多林给孤独园。<a id="a-5"></a>与大苾刍众千二百五十人俱。<a id="a-6"></a>又与诸大菩萨僧万二千人俱。<a id="a-7"></a>尔时三十三天于善法堂会。<a id="a-8"></a>有一天子名曰善住。<a id="a-9"></a>与诸大天游于园观。<a id="a-A"></a>又与大天受胜尊贵。<a id="a-B"></a>与诸天女前后围绕。<a id="a-C"></a>欢喜游戏种种音乐。<a id="a-D"></a>共相娱乐受诸快乐。</p>
  <p id="aE">尔时善住天子即于夜分闻有声言。<a id="a-F"></a>善住天子却后七日命将欲尽。<a id="a-G"></a>命终之后生赡部洲。<a id="a-H"></a>受七返畜生身。<a id="a-I"></a>即受地狱苦。<a id="a-J"></a>从地狱出希得人身生于贫贱。<a id="a-K"></a>处于母胎即无两目。</p>
  <p id="aL">尔时善住天子闻此声已。<a id="a-M"></a>即大惊怖身毛皆竖愁忧不乐。<a id="a-N"></a>速疾往诣天帝释所。<a id="a-O"></a>悲啼号哭惶怖无计。<a id="a-P"></a>顶礼帝释二足尊已。<a id="a-Q"></a>白帝释言听我所说。<a id="a-R"></a>我与诸天女共相围绕受诸快乐。<a id="a-S"></a>闻有声言善住天子却后七日命将欲尽。<a id="a-T"></a>命终之后生赡部洲。<a id="a-U"></a>七返受畜生身。<a id="a-V"></a>受七身已即堕诸地狱。<a id="a-W"></a>从地狱出希得人身。<a id="a-X"></a>生贫贱家而无两目。<a id="a-Y"></a>天帝云何令我得免斯苦。</p>
  <p id="aZ">尔时帝释闻善住天子语已。<a id="a-a"></a>甚大惊愕即自思惟。<a id="a-b"></a>此善住天子受何七返恶道之身。<a id="a-c"></a>尔时帝释须臾静住入定谛观。<a id="a-d"></a>即见善住当受七返恶道之身。<a id="a-e"></a>所谓猪狗野干猕猴蟒蛇乌鹫等身。<a id="a-f"></a>食诸秽恶不净之物。<a id="a-g"></a>尔时帝释观见善住天子当堕七返恶道之身。<a id="a-h"></a>极助苦恼痛割于心。<a id="a-i"></a>谛思无计何所归依。<a id="a-j"></a>唯有如来应正等觉。<a id="a-k"></a>令其善住得免斯苦。</p>
  <p id="al">尔时帝释即于此日初夜分时。<a id="a-m"></a>以种种花鬘涂香末香。<a id="a-n"></a>以妙天衣庄严执持往诣誓多林园于世尊所到已顶礼佛足右绕七匝。<a id="a-o"></a>即于佛前广大供养。<a id="a-p"></a>佛前胡跪而白佛言。<a id="a-q"></a>世尊善住天子云何当受七返畜生恶道之身。<a id="a-r"></a>具如上说。</p>
  <p id="as">尔时如来顶上放种种光。<a id="a-t"></a>遍满十方一切世界已。<a id="a-u"></a>其光还来绕佛三匝。<a id="a-v"></a>从佛口入。<a id="a-w"></a>佛便微笑告帝释言。<a id="a-x"></a>天帝有陀罗尼名为如来佛顶尊胜。<a id="a-y"></a>能净一切恶道。<a id="a-z"></a>能净除一切生死苦恼。<a id="a-10"></a>又能净除诸地狱阎罗王界畜生之苦。<a id="a-11"></a>又破一切地狱能回向善道。</p>
  <p id="a12">天帝此佛顶尊胜陀罗尼。<a id="a-13"></a>若有人闻一经于耳。<a id="a-14"></a>先世所造一切地狱恶业。<a id="a-15"></a>悉皆消灭当得清净之身。<a id="a-16"></a>随所生处忆持不忘。<a id="a-17"></a>从一佛刹至一佛刹。<a id="a-18"></a>从一天界至一天界。<a id="a-19"></a>遍历三十三天。<a id="a-1A"></a>所生之处忆持不忘。</p>
  <p id="a1B">天帝若人命欲将终。<a id="a-1C"></a>须臾忆念此陀罗尼。<a id="a-1D"></a>还得增寿得身口意净。<a id="a-1E"></a>身无苦痛。<a id="a-1F"></a>随其福利随处安隐。<a id="a-1G"></a>一切如来之所观视。<a id="a-1H"></a>一切天神恒常侍卫。<a id="a-1I"></a>为人所敬恶障消灭。<a id="a-1J"></a>一切菩萨同心覆护。</p>
  <p id="a1K">天帝若人能须臾读诵此陀罗尼者。<a id="a-1L"></a>此人所有一切地狱畜生阎罗王界饿鬼之苦。<a id="a-1M"></a>破坏消灭无有遗余。<a id="a-1N"></a>诸佛刹土及诸天宫。<a id="a-1O"></a>一切菩萨所住之门。<a id="a-1P"></a>无有障碍随意趣入。</p>
  <p id="a1Q">尔时帝释白佛言。<a id="a-1R"></a>世尊唯愿如来为众生。<a id="a-1S"></a>说增益寿命之法。</p>
  <p id="a1T">尔时世尊知帝释意心之所念。<a id="a-1U"></a>乐闻佛说是陀罗尼法。<a id="a-1V"></a>即说咒曰。</p>
  <p id="a1W">曩谟(一)婆誐嚩帝(二)怛喇(二合)路枳也(三二合)钵啰底(四)尾始瑟吒(二合)野(五)没驮野(六)婆誐缚帝(七)怛儞也(二合)他(八)唵(九)尾戌驮野(十)娑么娑么三满哆(十一)嚩婆娑(十二)娑颇(二合)啰拏(十三)蘖帝誐贺曩(十四)娑嚩(二合)婆嚩尾秫弟(十五)阿鼻诜左睹[牟*含](十六)素蘖哆(十七)嚩啰嚩左曩(十八)阿蜜[口*栗](二合)哆(十九)鼻矖罽(二十)摩贺曼怛啰(二合)橎乃(二十一)阿贺啰阿贺啰(二十二)阿庾散驮啰柅(二十三)戌驮野戌驮野(二十四)誐誐曩尾秫弟(二十五)邬瑟腻洒(二十六)尾惹野尾秫弟(二十七)娑贺娑啰(二十八二合)啰湿铭(二十九二合)散[口*祖]儞帝(三十)萨嚩怛他蘖哆(三十一)嚩路迦[寧*頁](三十二)杀橎(引)啰弭哆(三十三)跛哩布啰抳(三十四)萨嚩怛他(引)蘖哆(三十五)纥哩(二合)娜野(三十六)地瑟姹(二合)曩(三十七)地瑟耻(二合)跢(三十八)摩贺母捺哩(三十九二合)嚩日啰(二合)迦野(四十)僧贺跢曩尾秫弟(四十一)萨嚩嚩啰拏(四十二)跛野讷蘖帝(四十三)跛哩尾秫弟(四十四)钵啰(二合)底(四十五)[寧*頁][革*(卄/(ㄇ@人)/戊)]跢野(四十六)阿欲秫弟(四十七)三摩野(四十八)地瑟耻(二合)帝(四十九)么柅么柅(五十)摩贺么柅(五十一)怛闼哆(五十二)部跢句致(五十三)跛哩秫弟(五十四)尾窣普(二合)吒(五十五)没地秫弟(五十六)惹野惹野(五十七)尾惹野尾惹野(五十八)娑么啰(五十九)萨嚩没驮(六十)地瑟耻(二合)哆秫弟(六十一)嚩日哩(二合)嚩日啰(二合)蘖陛(六十二)嚩日囕(六十三二合)婆嚩睹么么(六十四称名)舍哩囕(六十五)萨嚩萨怛嚩(六十六二合)难(上)左迦野(六十七)尾秫弟(六十八)萨嚩誐帝(六十九)跛哩秫弟(七十)萨嚩怛他蘖哆(七十一)三么湿嚩(二合)娑演睹(七十二)萨嚩怛他蘖哆(七十三)三么湿嚩(二合)娑(七十四)地瑟耻(二合)帝(七十五)没地野没地野(七十六)尾没地野(七十七)冒驮野冒驮野(七十八)尾冒驮野尾冒驮野(七十九)三满哆(八十)跛哩秫弟(八十一)萨嚩怛他蘖哆(八十二)纥哩(二合)娜野(八十三)地瑟姹(二合)曩(八十四)地瑟耻(二合)哆(八十五)摩贺母捺[口*(隸-木+士)](二合)娑嚩(二合)贺。</p>
  <p id="a1X">佛告帝释言。<a id="a-1Y"></a>此咒名净除一切恶道佛顶尊胜陀罗尼。<a id="a-1Z"></a>能除一切罪业等障。<a id="a-1a"></a>能破一切秽恶道苦。<a id="a-1b"></a>天帝此大陀罗尼。<a id="a-1c"></a>八十八殑伽沙俱胝百千诸佛同共宣说。<a id="a-1d"></a>随喜受持。<a id="a-1e"></a>大日如来智印印之。<a id="a-1f"></a>为破一切众生秽恶道苦故。<a id="a-1g"></a>为一切地狱畜生阎罗王界众生得解脱故。<a id="a-1h"></a>临急苦难堕生死海中众生得解脱故。<a id="a-1i"></a>短命薄福无救护众生乐造杂染恶业众生得饶益故。<a id="a-1j"></a>又此陀罗尼于赡部洲住持力故。<a id="a-1k"></a>能令地狱恶道众生。<a id="a-1l"></a>种种流转生死。<a id="a-1m"></a>薄福众生。<a id="a-1n"></a>不信善恶业失正道众生等。<a id="a-1o"></a>得解脱义故。</p>
  <p id="a1p">佛告天帝。<a id="a-1q"></a>我说此陀罗尼付嘱于汝。<a id="a-1r"></a>汝当授与善住天子。<a id="a-1s"></a>复当受持读诵思惟爱乐忆念供养。<a id="a-1t"></a>于赡部洲与一切众生。<a id="a-1u"></a>广为宣说此陀罗尼。<a id="a-1v"></a>印亦为一切诸天子故说此陀罗尼印。<a id="a-1w"></a>付嘱于汝。<a id="a-1x"></a>天帝汝当善持守护勿令忘失。<a id="a-1y"></a>天帝若人须臾得闻此陀罗尼。<a id="a-1z"></a>千劫已来积造恶业重障。<a id="a-20"></a>应受种种流转生死。<a id="a-21"></a>地狱饿鬼畜生阎罗王界阿修罗身。<a id="a-22"></a>夜叉罗刹鬼神布单那羯吒布单那阿波娑摩啰。<a id="a-23"></a>蚊虻龟狗蟒蛇一切诸鸟。<a id="a-24"></a>及诸猛兽一切蠢动含灵。<a id="a-25"></a>乃至蚁子之身更不重受。<a id="a-26"></a>即得转生诸佛如来一生补处菩萨同会处生。<a id="a-27"></a>或得大姓婆罗门家生。<a id="a-28"></a>或得大刹利种家生。<a id="a-29"></a>或得豪贵最胜家生。<a id="a-2A"></a>天帝此人得如上贵处生者。<a id="a-2B"></a>皆由闻此陀罗尼故。<a id="a-2C"></a>转所生处皆得清净。<a id="a-2D"></a>天帝乃至得到菩提道场最胜之处。<a id="a-2E"></a>皆由赞美此陀罗尼功德。<a id="a-2F"></a>如是天帝此陀罗尼。<a id="a-2G"></a>名为吉祥能净一切恶道。<a id="a-2H"></a>此佛顶尊胜陀罗尼。<a id="a-2I"></a>犹如日藏摩尼之宝。<a id="a-2J"></a>净无瑕秽净等虚空。<a id="a-2K"></a>光焰照彻无不周遍。<a id="a-2L"></a>若诸众生。<a id="a-2M"></a>持此陀罗尼亦复如是。<a id="a-2N"></a>亦如阎浮檀金明净柔软。<a id="a-2O"></a>令人喜见不为秽恶之所染着。<a id="a-2P"></a>天帝若有众生。<a id="a-2Q"></a>持此陀罗尼亦复如是。<a id="a-2R"></a>乘斯善净得生善道。<a id="a-2S"></a>天帝此陀罗尼所在之处。<a id="a-2T"></a>若能书写流通受持读诵听闻供养。<a id="a-2U"></a>能如是者一切恶道皆得清净。<a id="a-2V"></a>一切地狱苦恼悉皆消灭。</p>
  <p id="a2W">佛告天帝。<a id="a-2X"></a>若人能书写此陀罗尼。<a id="a-2Y"></a>安高幢上。<a id="a-2Z"></a>或安高山或安楼上。<a id="a-2a"></a>乃至安置窣堵波中。<a id="a-2b"></a>天帝若有苾刍苾刍尼优婆塞优婆夷族姓男族姓女。<a id="a-2c"></a>于幢等上或见或与相近。<a id="a-2d"></a>其影映身。<a id="a-2e"></a>或风吹陀罗尼。<a id="a-2f"></a>上幢等上尘落在身上。<a id="a-2g"></a>天帝彼诸众生所有罪业。<a id="a-2h"></a>应堕恶道地狱畜生阎罗王界饿鬼界阿修罗身恶道之苦。<a id="a-2i"></a>皆悉不受亦不为罪垢染污。<a id="a-2j"></a>天帝此等众生。<a id="a-2k"></a>为一切诸佛之所授记。<a id="a-2l"></a>皆得不退转。<a id="a-2m"></a>于阿耨多罗三藐三菩提。</p>
  <p id="a2n">大帝何况更以多诸供具华鬘涂香末香幢幡盖等衣服璎珞。<a id="a-2o"></a>作诸庄严。<a id="a-2p"></a>于四衢道造窣堵波。<a id="a-2q"></a>安置陀罗尼。<a id="a-2r"></a>合掌恭敬旋绕行道归依礼拜。<a id="a-2s"></a>天帝彼人能如是供养者。<a id="a-2t"></a>名摩诃萨埵。<a id="a-2u"></a>真是佛子持法栋梁。<a id="a-2v"></a>又是如来全身舍利窣堵波塔。</p>
  <p id="a2w">尔时阎摩罗法王。<a id="a-2x"></a>于时夜分来诣佛所。<a id="a-2y"></a>到已以种种天衣妙华涂香庄严。<a id="a-2z"></a>供养佛已。<a id="a-30"></a>绕佛七匝顶礼佛足。<a id="a-31"></a>而作是言。<a id="a-32"></a>我闻如来演说赞持大力陀罗尼故来修学。<a id="a-33"></a>若有受持读诵是陀罗尼者。<a id="a-34"></a>我常随逐守护。<a id="a-35"></a>不令持者堕于地狱。<a id="a-36"></a>以彼随顺如来言教而护念之。</p>
  <p id="a37">尔时护世四天大王。<a id="a-38"></a>绕佛三匝白佛言。<a id="a-39"></a>世尊唯愿如来为我。<a id="a-3A"></a>广说持陀罗尼法。<a id="a-3B"></a>尔时佛告四天王。<a id="a-3C"></a>汝今谛听我当为汝。<a id="a-3D"></a>宣说受持此陀罗尼法。<a id="a-3E"></a>亦为短命诸众生说。<a id="a-3F"></a>当先洗浴着新净衣。<a id="a-3G"></a>白月圆满十五日时。<a id="a-3H"></a>持斋诵此陀罗尼。<a id="a-3I"></a>满其千遍。<a id="a-3J"></a>令短命众生还得增寿。<a id="a-3K"></a>永离病苦一切业障悉皆消灭。<a id="a-3L"></a>一切地狱诸苦亦得解脱。<a id="a-3M"></a>诸飞鸟畜生含灵之类。<a id="a-3N"></a>闻此陀罗尼一经于耳。<a id="a-3O"></a>尽此一身更不复受。</p>
  <p id="a3P">佛言若人遇大恶病。<a id="a-3Q"></a>闻此陀罗尼。<a id="a-3R"></a>即得永离一切诸病。<a id="a-3S"></a>亦得消灭应堕恶道。<a id="a-3T"></a>亦得除断。<a id="a-3U"></a>即得往生寂静世界。<a id="a-3V"></a>从此身已后更不受胞胎之身。<a id="a-3W"></a>所生之处莲华化生。<a id="a-3X"></a>一切生处忆持不忘。<a id="a-3Y"></a>常识宿命。</p>
  <p id="a3Z">佛言若人先造一切极重恶业。<a id="a-3a"></a>遂即命终乘斯恶业应堕地狱。<a id="a-3b"></a>或堕畜生阎罗王界。<a id="a-3c"></a>或堕饿鬼乃至堕大阿鼻地狱。<a id="a-3d"></a>或生水中或生禽兽异类之身。<a id="a-3e"></a>取其亡者随身分骨。<a id="a-3f"></a>以土一把诵此陀罗尼二十一遍。<a id="a-3g"></a>散亡者骨上即得生天。</p>
  <p id="a3h">佛言若人能日日诵此陀罗尼二十一遍。<a id="a-3i"></a>应消一切世间广大供养。<a id="a-3j"></a>舍身往生极乐世界。<a id="a-3k"></a>若常诵念得大涅槃。<a id="a-3l"></a>复增寿命受胜快乐。<a id="a-3m"></a>舍此身已即得往生种种微妙诸佛刹土。<a id="a-3n"></a>常与诸佛俱会一处。<a id="a-3o"></a>一切如来恒为演说微妙之义。<a id="a-3p"></a>一切世尊即受其记。<a id="a-3q"></a>身光照曜一切刹土。<a id="a-3r"></a>佛言若诵此陀罗尼法。<a id="a-3s"></a>于其佛前先取净土。<a id="a-3t"></a>作坛随其大小。<a id="a-3u"></a>方四角作。<a id="a-3v"></a>以种种草华散于坛上。<a id="a-3w"></a>烧众名香。<a id="a-3x"></a>右膝着地胡跪。<a id="a-3y"></a>心常念佛。<a id="a-3z"></a>作慕陀罗尼印。<a id="a-40"></a>屈其头指以大母指。<a id="a-41"></a>押合掌。<a id="a-42"></a>当其心上。<a id="a-43"></a>诵此陀罗尼一百八遍讫。<a id="a-44"></a>于其坛中如云王雨华。<a id="a-45"></a>能遍供养八十八俱胝殑伽沙那庾多百千诸佛。<a id="a-46"></a>彼佛世尊咸共赞言。<a id="a-47"></a>善哉希有真是佛子。<a id="a-48"></a>即得无障碍智三昧。<a id="a-49"></a>得大菩提心庄严三昧。<a id="a-4A"></a>持此陀罗尼法应如是。<a id="a-4B"></a>佛告天帝我以此方便。<a id="a-4C"></a>一切众生应堕地狱道令得解脱。<a id="a-4D"></a>一切恶道亦得清净。<a id="a-4E"></a>复令持者增益寿命。<a id="a-4F"></a>天帝汝去将我此陀罗尼。<a id="a-4G"></a>授与善住天子。<a id="a-4H"></a>满其七日。<a id="a-4I"></a>汝与善住俱来见我。</p>
  <p id="a4J">尔时天帝于世尊所。<a id="a-4K"></a>受此陀罗尼法奉持还于本天。<a id="a-4L"></a>授与善住天子。<a id="a-4M"></a>尔时善住天子。<a id="a-4N"></a>受此陀罗尼已。<a id="a-4O"></a>满六日六夜。<a id="a-4P"></a>依法受持一切愿满。<a id="a-4Q"></a>应受一切恶道等苦。<a id="a-4R"></a>即得解脱住菩提道。<a id="a-4S"></a>增寿无量甚大欢喜。<a id="a-4T"></a>高声叹言希有如来。<a id="a-4U"></a>希有妙法希有明验。<a id="a-4V"></a>甚为难得令我解脱。<a id="a-4W"></a>尔时帝释至第七日。<a id="a-4X"></a>与善住天子将诸天众。<a id="a-4Y"></a>严持华鬘涂香末香宝幢幡盖天衣璎珞微妙庄严。<a id="a-4Z"></a>往诣佛所设大供养。<a id="a-4a"></a>以妙天衣及诸璎珞。<a id="a-4b"></a>供养世尊绕百千匝。<a id="a-4c"></a>于佛前立踊跃欢喜坐而听法。</p>
  <p id="a4d">尔时世尊舒金色臂。<a id="a-4e"></a>摩善住天子顶。<a id="a-4f"></a>而为说法授菩提记。<a id="a-4g"></a>佛言此经名净除一切恶道佛顶尊胜陀罗尼。<a id="a-4h"></a>汝当受持。<a id="a-4i"></a>尔时大众闻法欢喜信受奉行。</p>
 </body>
</html>