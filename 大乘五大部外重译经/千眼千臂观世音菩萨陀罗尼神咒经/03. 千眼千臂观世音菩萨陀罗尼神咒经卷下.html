<!doctype html>
<html id="z3IBTtORh" data-ver="281">
 <head>
  <meta charset="utf-8">
  <meta author="智通">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">千眼千臂观世音菩萨陀罗尼神咒经卷下</h1>
  <p id="a2">尔时观世音菩萨。<a id="a-3"></a>说是咒时三千大千世界。<a id="a-4"></a>乃至非想非非想天六反震动。<a id="a-5"></a>色究竟天摩醯首罗战栗不安皆大恐惧。<a id="a-6"></a>一切恶鬼皆大叫唤受大苦恼。<a id="a-7"></a>东西散走莫知所趣。<a id="a-8"></a>尔时化身语诸大众及诸恶鬼神等。<a id="a-9"></a>若不随顺我咒者。<a id="a-A"></a>违逆者头破粉碎。<a id="a-B"></a>此咒能摧碎诸山干竭大海。<a id="a-C"></a>此咒能摧伏阿修罗军护诸国土。<a id="a-D"></a>此咒能摧伏一切诸恶鬼神。<a id="a-E"></a>一切诸病一切恶毒。<a id="a-F"></a>一切恶人。<a id="a-G"></a>此咒能摧破三十三天皆令降伏。<a id="a-H"></a>若善男子有能诵持此咒者。<a id="a-I"></a>其人威力说不可尽。<a id="a-J"></a>此咒能令诵持之者豪贵自在。<a id="a-K"></a>亦能令国王终身爱念。<a id="a-L"></a>称意所求悉皆满足。<a id="a-M"></a>若欲降伏魔怨者。<a id="a-N"></a>当烧求罗香诵我身咒二十一遍。<a id="a-O"></a>若欲令一切人爱己者。<a id="a-P"></a>咒杨枝二十一遍。<a id="a-Q"></a>口中嚼之即得爱敬。<a id="a-R"></a>若欲令自身辩才智慧者。<a id="a-S"></a>咒菖蒲一千八遍。<a id="a-T"></a>涂其心上即得辩才无碍。<a id="a-U"></a>作姥陀罗尼心印。</p>
  <p data-pb></p>
  <h2 id="aV">辩才无碍印咒第十三</h2>
  <p id="aW">以两手相背合掌。<a id="a-X"></a>大母指向前舒。<a id="a-Y"></a>此印能自护护他。<a id="a-Z"></a>当须结界随所游方。<a id="a-a"></a>或咒净水或咒净灰各咒七遍。<a id="a-b"></a>所在住处以手掬水掬灰先洒自身。<a id="a-c"></a>然后向于四方四角如法散洒。<a id="a-d"></a>若有善男子善女人。<a id="a-e"></a>被诸恶鬼众邪魍魉之所惑乱者。<a id="a-f"></a>取石榴枝及柳枝。<a id="a-g"></a>阴诵此咒轻打病人无病不差。<a id="a-h"></a>咒曰。</p>
  <p id="ai">南无萨婆佛陀达摩僧祇比耶　南无阿利耶婆卢吉低摄伐罗[口*寫]　菩提萨多跛写南无跋折罗波尼写菩提萨多波写　跢侄他　徒比徒比迦耶　徒比婆罗阇婆罗尼馺皤诃。</p>
  <p id="aj">此咒印能降伏诸邪见外道。<a id="a-k"></a>若有善男子善女人。<a id="a-l"></a>于晨朝时日三时。<a id="a-m"></a>各诵一遍者。<a id="a-n"></a>即与种种供养十亿诸佛无有异也。<a id="a-o"></a>永不受女身。<a id="a-p"></a>命终之后永离三涂。<a id="a-q"></a>即得往生阿弥陀佛国。<a id="a-r"></a>如来授手摩顶。<a id="a-s"></a>汝莫怖惧来生我国。<a id="a-t"></a>现身不被横死。<a id="a-u"></a>不为鬼神之所得便。</p>
  <p data-pb></p>
  <h2 id="av">破三千大三世界灭罪印第十四</h2>
  <p id="aw">立以左手向前展臂。<a id="a-x"></a>五指向前散托竖五指。<a id="a-y"></a>次以右手大母指屈在掌中。<a id="a-z"></a>以四指把拳当右耳上当。<a id="a-10"></a>诵身咒头指来去。<a id="a-11"></a>此印日别须三时一时诵七遍。<a id="a-12"></a>能灭五逆四重罪。<a id="a-13"></a>于一切众生生慈慈心。<a id="a-14"></a>即能烧一切罪根。<a id="a-15"></a>此身灭后即为值佛。<a id="a-16"></a>于彼佛土得作转轮圣王。<a id="a-17"></a>复得陀罗尼名曰无尽藏。<a id="a-18"></a>复得三昧名智等。<a id="a-19"></a>复得身中二十八种相。<a id="a-1A"></a>现现身不患眼舌耳鼻等病。<a id="a-1B"></a>乃至身中一切疾病悉能消灭。<a id="a-1C"></a>若有先业罪者亦得消灭。</p>
  <p data-pb></p>
  <h2 id="a1D">降伏三千大千世界魔怨印第十五</h2>
  <p id="a1E">五指相叉。<a id="a-1F"></a>左压右急把拳。<a id="a-1G"></a>当顶上着。<a id="a-1H"></a>诵身咒即降伏。<a id="a-1I"></a>若作此法。<a id="a-1J"></a>向舍利塔前二十九日夜。<a id="a-1K"></a>取白檀香作末。<a id="a-1L"></a>涂地作曼荼罗。<a id="a-1M"></a>其中散种种华。<a id="a-1N"></a>澡浴清净着新净衣。<a id="a-1O"></a>手把香炉烧沉水香。<a id="a-1P"></a>面向东坐咒一千八遍。<a id="a-1Q"></a>此是最初功能。<a id="a-1R"></a>又取芥子乌麻。<a id="a-1S"></a>着一处捣为末。<a id="a-1T"></a>以三指撮取少许。<a id="a-1U"></a>咒之一遍掷着火中。<a id="a-1V"></a>如是七日日别诵一百八遍。<a id="a-1W"></a>然后所作皆悉成就。</p>
  <h2 id="a1X">广大无畏印第十六</h2>
  <p id="a1Y">起立并足。<a id="a-1Z"></a>先以右手仰垂左肘膝头。<a id="a-1a"></a>左手亦如之。<a id="a-1b"></a>于舍利像前。<a id="a-1c"></a>诵身咒一百八遍。<a id="a-1d"></a>即得无畏施于众生。<a id="a-1e"></a>又取槐香白芥子菖蒲舍多婆利(外国药名)以此等物内火中烧之。<a id="a-1f"></a>烧火之时应于佛前或在净处。<a id="a-1g"></a>诵咒三十二遍。<a id="a-1h"></a>以香华供养。<a id="a-1i"></a>咒法悉皆成就。<a id="a-1j"></a>所为之者皆悉克果。<a id="a-1k"></a>若余咒无验。<a id="a-1l"></a>以此咒咒之亦皆成就。<a id="a-1m"></a>若欲乞梦。<a id="a-1n"></a>诵此咒并作印眠。<a id="a-1o"></a>即有梦随所欲见皆得见之。<a id="a-1p"></a>若人无福所向不谐者。<a id="a-1q"></a>日诵三遍咒满七日。<a id="a-1r"></a>诸有所求一切皆得。<a id="a-1s"></a>尔时菩萨在娑竭罗龙宫海会说法。<a id="a-1t"></a>见诸龙众受大苦恼。<a id="a-1u"></a>愍诸龙众为度苦恼众生。<a id="a-1v"></a>悉得离苦无诸怨害。<a id="a-1w"></a>尔时龙女献一宝珠。<a id="a-1x"></a>价直娑婆世界。<a id="a-1y"></a>为求法故吾为广说离诸苦难。</p>
  <h2 id="a1z">水精菩萨护持千眼印咒第十七</h2>
  <p id="a20">尔时水精菩萨。<a id="a-21"></a>为欲利益护持此咒。<a id="a-22"></a>而说咒曰。</p>
  <p id="a23">毗摩隶　摩诃毗摩隶　郁呵隶　摩诃郁呵隶　休摩隶　摩诃休摩隶　萨诃隶　止隶睇　馺婆诃。</p>
  <p id="a24">若有善男子善女人。<a id="a-25"></a>在所游方受持此千眼千臂菩萨法者。<a id="a-26"></a>我当常随卫护。<a id="a-27"></a>乃至诸魔眷属无恼乱者。<a id="a-28"></a>若人急难他国相侵盗贼逆乱。<a id="a-29"></a>当取五色缕。<a id="a-2A"></a>结诵咒二十一遍。<a id="a-2B"></a>一遍一结系于左臂。<a id="a-2C"></a>又以左手无名指中指头指。<a id="a-2D"></a>把拳大母指压上。<a id="a-2E"></a>展小母指。<a id="a-2F"></a>指所至贼方诵咒七遍。<a id="a-2G"></a>悉皆退散不能为害。<a id="a-2H"></a>尔时观世音菩萨在雪山中说法。<a id="a-2I"></a>观见夜叉罗刹国中人民。<a id="a-2J"></a>唯食众生血肉无有善心。<a id="a-2K"></a>菩萨为欲利益方便教化。<a id="a-2L"></a>众生以神通力寻至彼国。<a id="a-2M"></a>现千眼千臂降魔身。<a id="a-2N"></a>说成就姥陀罗尼法。<a id="a-2O"></a>尔时罗刹国王。<a id="a-2P"></a>来至我所求哀顶礼。<a id="a-2Q"></a>我以成就印印之。<a id="a-2R"></a>即得成无上道。</p>
  <p data-pb></p>
  <h2 id="a2S">成就印第十八</h2>
  <p id="a2T">立并足。<a id="a-2U"></a>合掌当心。<a id="a-2V"></a>以小指相叉左压右。<a id="a-2W"></a>诵身咒二十一遍。<a id="a-2X"></a>种种皆得成就。<a id="a-2Y"></a>若救六道苦难众生。<a id="a-2Z"></a>当用轮印。<a id="a-2a"></a>以十指头各相拄。<a id="a-2b"></a>开腕掌中使开。<a id="a-2c"></a>其指间各相去一寸许。<a id="a-2d"></a>即是菩萨在六道循环度诸苦难。<a id="a-2e"></a>以此印轮回悉得离苦。<a id="a-2f"></a>此印法拔吒那罗延长年师。<a id="a-2g"></a>才翻便即归国。<a id="a-2h"></a>并将所翻之本。<a id="a-2i"></a>智通毕竟寻逐不得。<a id="a-2j"></a>遇于一僧边得梵本。<a id="a-2k"></a>译出在外无本。</p>
  <p id="a2l"></p>
  <p data-pb></p>
  <h2 id="a2m">成等正觉印第十九</h2>
  <p id="a2n">结跏趺坐。<a id="a-2o"></a>先以左手舒五指。<a id="a-2p"></a>仰掌在左膝上。<a id="a-2q"></a>次以右手舒五指。<a id="a-2r"></a>覆手捺右膝上。<a id="a-2s"></a>此与灭尽印法同。<a id="a-2t"></a>过去未来现在诸佛。<a id="a-2u"></a>皆同此印得佛菩提。<a id="a-2v"></a>此印能除一切业障。<a id="a-2w"></a>若坐禅诸法不现前者。<a id="a-2x"></a>当七日七夜于阿练若处。<a id="a-2y"></a>诵此陀罗尼并此印法。<a id="a-2z"></a>至心念佛昼夜六时忏悔即得诸法现前。<a id="a-30"></a>及所得福无量无边不可称计。</p>
  <h2 id="a31">呼召三十三天印第二十</h2>
  <p id="a32">先以左手四指把拳。<a id="a-33"></a>次以右手握左手大母指。<a id="a-34"></a>亦如把拳。<a id="a-35"></a>令左手大母指。<a id="a-36"></a>在右手虎口中出头。<a id="a-37"></a>以右手头指来去。<a id="a-38"></a>咒曰。</p>
  <p id="a39">唵(一)俱智俱智(二)俱耶利(三)遮利遮利(四)遮犁隶(五)苏婆诃。</p>
  <p id="a3A">此陀罗尼印咒不可思议。<a id="a-3B"></a>若善男子善女人临欲眠时。<a id="a-3C"></a>诵此咒一百八遍。<a id="a-3D"></a>心中所愿于梦寐中悉得知见。<a id="a-3E"></a>若能日日诵此咒者。<a id="a-3F"></a>亦能灭一切罪不失菩提心。<a id="a-3G"></a>其人昏夜寐梦。<a id="a-3H"></a>渐渐增广皆得吉祥。<a id="a-3I"></a>乃至梦见如来在菩提树下授记成道。<a id="a-3J"></a>乃至释梵诸天常来侍卫。</p>
  <p data-pb></p>
  <h2 id="a3K">呼召天龙八部鬼神印第二十一</h2>
  <p id="a3L">起立并足。<a id="a-3M"></a>先以左手大母指屈在掌中。<a id="a-3N"></a>四指把拳当心上着。<a id="a-3O"></a>次以右手亦如之。<a id="a-3P"></a>以右手在右耳边。<a id="a-3Q"></a>以头指来去。<a id="a-3R"></a>咒曰。</p>
  <p id="a3S">南无尼健陀(上声一)南无阿利阇波陀(去声二)馺婆诃(三)南无阿利阇罗馺婆诃(四)堙醯夷醯(五)馺婆诃。</p>
  <p id="a3T">此咒印若善男子善女人受持读诵者。<a id="a-3U"></a>知七世宿命。<a id="a-3V"></a>毒蛇不敢螫。<a id="a-3W"></a>毒药自然除。<a id="a-3X"></a>刀不能害王亦不能嗔。<a id="a-3Y"></a>永劫不受地狱苦。<a id="a-3Z"></a>若诵此咒时。<a id="a-3a"></a>二十八部鬼神来诣。<a id="a-3b"></a>诵咒人边坐听诵咒。<a id="a-3c"></a>若善男子善女人。<a id="a-3d"></a>为鬼魅所著。<a id="a-3e"></a>以白缕为咒索。<a id="a-3f"></a>一遍一结如是四十九结。<a id="a-3g"></a>系其咽下其病即除。<a id="a-3h"></a>若国内灾疫流行国人死亡多者。<a id="a-3i"></a>当取国王园池中莲华一百八茎。<a id="a-3j"></a>一华各咒一遍掷着火中。<a id="a-3k"></a>烧令荡尽灾疫即除。</p>
  <p data-pb></p>
  <h2 id="a3l">解脱印第二十二</h2>
  <p id="a3m">跏趺坐。<a id="a-3n"></a>先以左手中指。<a id="a-3o"></a>与大母指头相捻。<a id="a-3p"></a>仰掌向上。<a id="a-3q"></a>余三指散展置于左膝上。<a id="a-3r"></a>次以右手亦如之。<a id="a-3s"></a>覆手置于右膝上。<a id="a-3t"></a>诵身咒二十一遍。<a id="a-3u"></a>所愿悉皆满足诸有苦恼悉皆</p>
  <p data-pb></p>
  <h2 id="a3v">自在神足印第二十三</h2>
  <p id="a3w">立先以左手握右脚大母指如把拳。<a id="a-3x"></a>次以右手握左手腕背上。<a id="a-3y"></a>诵身咒七遍。<a id="a-3z"></a>欲进千里不以为难。<a id="a-40"></a>诵咒之时勿令声出。</p>
  <h2 id="a41">神变自在印第二十四</h2>
  <p id="a42">先以左手大母指捻小指甲上。<a id="a-43"></a>次以右手亦如之。<a id="a-44"></a>余三指各散竖。<a id="a-45"></a>合腕相着置于顶上。<a id="a-46"></a>诵身咒二十一遍。<a id="a-47"></a>皆得游行自在。<a id="a-48"></a>昔有罽宾国僧阇提。<a id="a-49"></a>于北天竺求得此梵本。<a id="a-4A"></a>未曾翻译。<a id="a-4B"></a>自得受持威力广大不敢流传。<a id="a-4C"></a>智通于此僧弟婆伽伽边得本。<a id="a-4D"></a>依法受持功效不少。<a id="a-4E"></a>唯不流行于世。<a id="a-4F"></a>此本绝无。<a id="a-4G"></a>后同学得者愿同功力。</p>
  <h2 id="a4H">王心印咒第二十五</h2>
  <p id="a4I">两手合掌虚掌内合腕。<a id="a-4J"></a>二头指来去。<a id="a-4K"></a>咒曰。</p>
  <p id="a4L">唵(一)阿噜力帝囇路迦夜(去声)毗社(时贺切)耶(二)萨婆铄睹嚧(二合)钵啰么驮那(三)迦啰耶吽泮莎诃。</p>
  <p id="a4M">尔时观世音菩萨。<a id="a-4N"></a>告诸大众言。<a id="a-4O"></a>若佛灭后于末法时五百年中。<a id="a-4P"></a>阎浮提人忽眼见。<a id="a-4Q"></a>及耳闻我此法印陀罗尼法门者。<a id="a-4R"></a>当知此人过去已曾供养无量诸佛。<a id="a-4S"></a>今得值遇得我此法印陀罗尼。<a id="a-4T"></a>抄写受持读诵如法修行者。<a id="a-4U"></a>即得初地速成佛果。<a id="a-4V"></a>得阿耨多罗三藐三菩提。<a id="a-4W"></a>尔时观世音菩萨闻佛说已欢喜信受作礼而去。</p>
 </body>
</html>