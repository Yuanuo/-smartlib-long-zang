<!doctype html>
<html id="z3IBTnNPW" data-ver="2324">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘五大部外重译经">
  <meta period="姚秦">
 </head>
 <body>
  <h1 id="a1">思益梵天所问经卷第三</h1>
  <h2 id="a2">菩萨无二品第十二</h2>
  <p id="a3">尔时，<a id="a-4"></a>思益梵天白佛言：<a id="a-5"></a>“世尊，<a id="a-6"></a>是文殊师利法王子，<a id="a-7"></a>在此大会而无所说。<a id="a-8"></a>”</p>
  <p id="a9">佛即告文殊师利：<a id="a-A"></a>“汝于此会所说法中可少说之。<a id="a-B"></a>”</p>
  <p id="aC">文殊师利白佛言：<a id="a-D"></a>“世尊，<a id="a-E"></a>佛所得法宁可识不？<a id="a-F"></a>”</p>
  <p id="aG">佛言：<a id="a-H"></a>“不可识也。<a id="a-I"></a>”</p>
  <p id="aJ">“世尊，<a id="a-K"></a>是法可说、<a id="a-L"></a>可演、<a id="a-M"></a>可论不？<a id="a-N"></a>”</p>
  <p id="aO">佛言：<a id="a-P"></a>“不可说，<a id="a-Q"></a>不可演，<a id="a-R"></a>不可论。<a id="a-S"></a>”</p>
  <p id="aT">“世尊，<a id="a-U"></a>若是法不可说、<a id="a-V"></a>不可演、<a id="a-W"></a>不可论者，<a id="a-X"></a>则不可示。<a id="a-Y"></a>”</p>
  <p id="aZ">尔时，<a id="a-a"></a>思益梵天谓文殊师利：<a id="a-b"></a>“汝不为众生演说法乎？<a id="a-c"></a>”</p>
  <p id="ad">文殊师利言：<a id="a-e"></a>“梵天，<a id="a-f"></a>法性中有二相耶？<a id="a-g"></a>”</p>
  <p id="ah">梵天言：<a id="a-i"></a>“无也。<a id="a-j"></a>”</p>
  <p id="ak">文殊师利言：<a id="a-l"></a>“一切法不入法性耶？<a id="a-m"></a>”</p>
  <p id="an">梵天言：<a id="a-o"></a>“然。<a id="a-p"></a>”</p>
  <p id="aq">文殊师利言：<a id="a-r"></a>“若法性是不二相，<a id="a-s"></a>一切法入法性中，<a id="a-t"></a>云何当为众生说法？<a id="a-u"></a>”</p>
  <p id="av">梵天言：<a id="a-w"></a>“颇有说法亦无二耶？<a id="a-x"></a>”</p>
  <p id="ay">文殊师利言：<a id="a-z"></a>“若决定得说者听者，<a id="a-10"></a>可有说法，<a id="a-11"></a>亦无有二。<a id="a-12"></a>”</p>
  <p id="a13">文殊师利：<a id="a-14"></a>“如来不说法耶？<a id="a-15"></a>”</p>
  <p id="a16">文殊师利言：<a id="a-17"></a>“佛虽说法不以二相。<a id="a-18"></a>何以故？<a id="a-19"></a>如来性无二故，<a id="a-1A"></a>虽有所说而无二也。<a id="a-1B"></a>”</p>
  <p id="a1C">梵天言：<a id="a-1D"></a>“若一切法无二，<a id="a-1E"></a>其谁为二？<a id="a-1F"></a>”</p>
  <p id="a1G">文殊师利言：<a id="a-1H"></a>“凡起贪著我故分别二耳！<a id="a-1I"></a>不二者，<a id="a-1J"></a>法性终不为二。<a id="a-1K"></a>虽种种分别为二，<a id="a-1L"></a>然其实际无有二相。<a id="a-1M"></a>”</p>
  <p id="a1N">梵天言：<a id="a-1O"></a>“云何识无二法？<a id="a-1P"></a>”</p>
  <p id="a1Q">文殊师利言：<a id="a-1R"></a>“若无二可识则非无二。<a id="a-1S"></a>所以者何？<a id="a-1T"></a>无二相者不可识也。<a id="a-1U"></a>梵天，<a id="a-1V"></a>二即是识业。<a id="a-1W"></a>不可识法佛所说也，<a id="a-1X"></a>是法不尔如所说。<a id="a-1Y"></a>何以故？<a id="a-1Z"></a>是法无文字故。<a id="a-1a"></a>”</p>
  <p id="a1b">“文殊师利，<a id="a-1c"></a>佛所说法终何所至？<a id="a-1d"></a>”</p>
  <p id="a1e">文殊师利言：<a id="a-1f"></a>“佛所说法至无所至。<a id="a-1g"></a>”</p>
  <p id="a1h">梵天言：<a id="a-1i"></a>“佛所说法不至涅槃耶？<a id="a-1j"></a>”</p>
  <p id="a1k">文殊师利言：<a id="a-1l"></a>“涅槃中可得至耶？<a id="a-1m"></a>”</p>
  <p id="a1n">梵天言：<a id="a-1o"></a>“涅槃无来处，<a id="a-1p"></a>无至处。<a id="a-1q"></a>”</p>
  <p id="a1r">文殊师利言：<a id="a-1s"></a>“如是佛所说法至无所至。<a id="a-1t"></a>”</p>
  <p id="a1u">梵天言：<a id="a-1v"></a>“是法谁听？<a id="a-1w"></a>”</p>
  <p id="a1x">答言：<a id="a-1y"></a>“如所说。<a id="a-1z"></a>”</p>
  <p id="a20">梵天言：<a id="a-21"></a>“云何如所说？<a id="a-22"></a>”</p>
  <p id="a23">答言：<a id="a-24"></a>“如不识不闻。<a id="a-25"></a>”</p>
  <p id="a26">梵天言：<a id="a-27"></a>“谁能听如来如是法？<a id="a-28"></a>”</p>
  <p id="a29">答言：<a id="a-2A"></a>“不漏六尘者。<a id="a-2B"></a>”</p>
  <p id="a2C">梵天言：<a id="a-2D"></a>“谁能知是法？<a id="a-2E"></a>”</p>
  <p id="a2F">答言：<a id="a-2G"></a>“无识、<a id="a-2H"></a>无分别、<a id="a-2I"></a>无诤讼者。<a id="a-2J"></a>”</p>
  <p id="a2K">梵天言：<a id="a-2L"></a>“云何比丘名多诤讼？<a id="a-2M"></a>”</p>
  <p id="a2N">答言：<a id="a-2O"></a>“是好是恶，<a id="a-2P"></a>此名诤讼。<a id="a-2Q"></a>是理是非理，<a id="a-2R"></a>此名诤讼。<a id="a-2S"></a>是垢是净，<a id="a-2T"></a>此名诤讼。<a id="a-2U"></a>是善是不善，<a id="a-2V"></a>此名诤讼。<a id="a-2W"></a>是持戒是毁戒，<a id="a-2X"></a>此名诤讼。<a id="a-2Y"></a>是应作是不应作，<a id="a-2Z"></a>此名诤讼。<a id="a-2a"></a>以是法得道，<a id="a-2b"></a>以是法得果，<a id="a-2c"></a>此名诤讼。<a id="a-2d"></a>梵天，<a id="a-2e"></a>若于法中有高下心贪著取受，<a id="a-2f"></a>皆是诤讼。<a id="a-2g"></a>佛所说法无有诤讼。<a id="a-2h"></a>梵天，<a id="a-2i"></a>乐戏论者无不诤讼，<a id="a-2j"></a>乐诤讼者无沙门法。<a id="a-2k"></a>乐沙门法者，<a id="a-2l"></a>无有妄想贪著。<a id="a-2m"></a>”</p>
  <p id="a2n">梵天言：<a id="a-2o"></a>“云何比丘随佛语，<a id="a-2p"></a>随佛教？<a id="a-2q"></a>”</p>
  <p id="a2r">答言：<a id="a-2s"></a>“若比丘称赞毁辱其心不动，<a id="a-2t"></a>是名随佛教。<a id="a-2u"></a>若比丘不随文字语言，<a id="a-2v"></a>是名随佛语。<a id="a-2w"></a>又比丘灭一切诸相，<a id="a-2x"></a>是名随佛教。<a id="a-2y"></a>不违于义，<a id="a-2z"></a>是名随佛语。<a id="a-30"></a>若比丘守护于法，<a id="a-31"></a>是名随佛教。<a id="a-32"></a>不违佛语，<a id="a-33"></a>是名随佛语。<a id="a-34"></a>”</p>
  <p id="a35">梵天言：<a id="a-36"></a>“云何比丘能守护法？<a id="a-37"></a>”</p>
  <p id="a38">答言：<a id="a-39"></a>“若比丘不逆平等，<a id="a-3A"></a>不坏法性，<a id="a-3B"></a>是名能守护法。<a id="a-3C"></a>”</p>
  <p id="a3D">梵天言：<a id="a-3E"></a>“云何比丘亲近于佛？<a id="a-3F"></a>”</p>
  <p id="a3G">答言：<a id="a-3H"></a>“若比丘于诸法中，<a id="a-3I"></a>不见有法若近若远，<a id="a-3J"></a>是名亲近于佛。<a id="a-3K"></a>”</p>
  <p id="a3L">梵天言：<a id="a-3M"></a>“云何比丘给侍于佛？<a id="a-3N"></a>”</p>
  <p id="a3O">答言：<a id="a-3P"></a>“若比丘身口意无所作，<a id="a-3Q"></a>是名给侍于佛。<a id="a-3R"></a>”</p>
  <p id="a3S">梵天言：<a id="a-3T"></a>“谁能供养佛？<a id="a-3U"></a>”</p>
  <p id="a3V">答言：<a id="a-3W"></a>“若不起福业，<a id="a-3X"></a>不起无动业者。<a id="a-3Y"></a>”</p>
  <p id="a3Z">梵天言：<a id="a-3a"></a>“谁能见佛？<a id="a-3b"></a>”</p>
  <p id="a3c">答言：<a id="a-3d"></a>“若不著肉眼，<a id="a-3e"></a>不著天眼，<a id="a-3f"></a>不著慧眼，<a id="a-3g"></a>是名能见佛。<a id="a-3h"></a>”</p>
  <p id="a3i">梵天言：<a id="a-3j"></a>“谁能见法？<a id="a-3k"></a>”</p>
  <p id="a3l">答言：<a id="a-3m"></a>“不逆诸因缘法者。<a id="a-3n"></a>”</p>
  <p id="a3o">梵天言：<a id="a-3p"></a>“谁能顺见诸因缘法？<a id="a-3q"></a>”</p>
  <p id="a3r">答言：<a id="a-3s"></a>“不起平等，<a id="a-3t"></a>不见平等所生相者。<a id="a-3u"></a>”</p>
  <p id="a3v">梵天言：<a id="a-3w"></a>“谁得真智？<a id="a-3x"></a>”</p>
  <p id="a3y">答言：<a id="a-3z"></a>“不生不灭诸漏者。<a id="a-40"></a>”</p>
  <p id="a41">梵天言：<a id="a-42"></a>“谁能随学如来？<a id="a-43"></a>”</p>
  <p id="a44">答言：<a id="a-45"></a>“不起不受，<a id="a-46"></a>不取不舍诸法者。<a id="a-47"></a>”</p>
  <p id="a48">梵天言：<a id="a-49"></a>“谁名正行？<a id="a-4A"></a>”</p>
  <p id="a4B">答言：<a id="a-4C"></a>“不堕三界者。<a id="a-4D"></a>”</p>
  <p id="a4E">梵天言：<a id="a-4F"></a>“谁为善人？<a id="a-4G"></a>”</p>
  <p id="a4H">答言：<a id="a-4I"></a>“不受后身者。<a id="a-4J"></a>”</p>
  <p id="a4K">梵天言：<a id="a-4L"></a>“谁为乐人？<a id="a-4M"></a>”</p>
  <p id="a4N">答言：<a id="a-4O"></a>“无我、<a id="a-4P"></a>无我所者。<a id="a-4Q"></a>”</p>
  <p id="a4R">梵天言：<a id="a-4S"></a>“谁为得脱？<a id="a-4T"></a>”</p>
  <p id="a4U">答言：<a id="a-4V"></a>“不坏缚者。<a id="a-4W"></a>”</p>
  <p id="a4X">梵天言：<a id="a-4Y"></a>“谁为得度？<a id="a-4Z"></a>”</p>
  <p id="a4a">答言：<a id="a-4b"></a>“不住生死、<a id="a-4c"></a>不住涅槃者。<a id="a-4d"></a>”</p>
  <p id="a4e">梵天言：<a id="a-4f"></a>“漏尽比丘尽何事耶？<a id="a-4g"></a>”</p>
  <p id="a4h">答言：<a id="a-4i"></a>“若有所尽，<a id="a-4j"></a>不名漏尽。<a id="a-4k"></a>知诸漏空相，<a id="a-4l"></a>随如是知，<a id="a-4m"></a>名为漏尽。<a id="a-4n"></a>”</p>
  <p id="a4o">梵天言：<a id="a-4p"></a>“谁为实语？<a id="a-4q"></a>”</p>
  <p id="a4r">答言：<a id="a-4s"></a>“离诸言论道者。<a id="a-4t"></a>”</p>
  <p id="a4u">梵天言：<a id="a-4v"></a>“谁为入道？<a id="a-4w"></a>”</p>
  <p id="a4x">答言：<a id="a-4y"></a>“凡夫有入圣道行者，<a id="a-4z"></a>知一切有为法无所从来，<a id="a-50"></a>无所从去，<a id="a-51"></a>则为入道。<a id="a-52"></a>”</p>
  <p id="a53">梵天言：<a id="a-54"></a>“谁能见圣谛？<a id="a-55"></a>”</p>
  <p id="a56">答言：<a id="a-57"></a>“无有见圣谛者。<a id="a-58"></a>所以者何？<a id="a-59"></a>随所有见皆为虚妄，<a id="a-5A"></a>无所见者乃名见谛。<a id="a-5B"></a>”</p>
  <p id="a5C">梵天言：<a id="a-5D"></a>“不见何法名为见谛？<a id="a-5E"></a>”</p>
  <p id="a5F">答言：<a id="a-5G"></a>“不见一切诸见名为见谛。<a id="a-5H"></a>”</p>
  <p id="a5I">梵天言：<a id="a-5J"></a>“是谛当于何求？<a id="a-5K"></a>”</p>
  <p id="a5L">答言：<a id="a-5M"></a>“当于四颠倒中求。<a id="a-5N"></a>”</p>
  <p id="a5O">梵天言：<a id="a-5P"></a>“何故作如是说？<a id="a-5Q"></a>”</p>
  <p id="a5R">答言：<a id="a-5S"></a>“求四颠倒，<a id="a-5T"></a>不得净，<a id="a-5U"></a>不得常，<a id="a-5V"></a>不得乐，<a id="a-5W"></a>不得我。<a id="a-5X"></a>若不得净是即不净，<a id="a-5Y"></a>若不得常是即无常，<a id="a-5Z"></a>若不得乐是即为苦，<a id="a-5a"></a>若不得我是即无我。<a id="a-5b"></a>梵天，<a id="a-5c"></a>一切法空无我，<a id="a-5d"></a>是为圣谛。<a id="a-5e"></a>若能如是求谛，<a id="a-5f"></a>是人不见苦，<a id="a-5g"></a>不断集，<a id="a-5h"></a>不证灭，<a id="a-5i"></a>不修道。<a id="a-5j"></a>”</p>
  <p id="a5k">梵天言：<a id="a-5l"></a>“云何名修道？<a id="a-5m"></a>”</p>
  <p id="a5n">答言：<a id="a-5o"></a>“若不分别是法、<a id="a-5p"></a>是非法，<a id="a-5q"></a>离于二相，<a id="a-5r"></a>名为修道。<a id="a-5s"></a>以是道求一切法不得，<a id="a-5t"></a>是名为道。<a id="a-5u"></a>是道不令人离生死至涅槃。<a id="a-5v"></a>所以者何？<a id="a-5w"></a>不离不至乃名圣道。<a id="a-5x"></a>”</p>
  <p id="a5y">尔时，<a id="a-5z"></a>有摩诃罗梵天子，<a id="a-60"></a>名曰等行，<a id="a-61"></a>问文殊师利：<a id="a-62"></a>“何谓优婆塞归依佛、<a id="a-63"></a>归依法、<a id="a-64"></a>归依僧？<a id="a-65"></a>”</p>
  <p id="a66">答言：<a id="a-67"></a>“优婆塞不起二见，<a id="a-68"></a>不起我见不起彼见，<a id="a-69"></a>不起我见不起佛见，<a id="a-6A"></a>不起我见不起法见，<a id="a-6B"></a>不起我见不起僧见，<a id="a-6C"></a>是名归依佛、<a id="a-6D"></a>归依法、<a id="a-6E"></a>归依僧。<a id="a-6F"></a>又优婆塞，<a id="a-6G"></a>不以色见佛，<a id="a-6H"></a>不以受想行识见佛，<a id="a-6I"></a>是名归依佛。<a id="a-6J"></a>优婆塞，<a id="a-6K"></a>于法无所分别，<a id="a-6L"></a>亦不行非法，<a id="a-6M"></a>是名归依法。<a id="a-6N"></a>若优婆塞，<a id="a-6O"></a>不离有为法见无为法，<a id="a-6P"></a>不离无为法见有为法，<a id="a-6Q"></a>是名归依僧。<a id="a-6R"></a>又优婆塞，<a id="a-6S"></a>不得佛，<a id="a-6T"></a>不得法，<a id="a-6U"></a>不得僧，<a id="a-6V"></a>是名归依佛、<a id="a-6W"></a>归依法、<a id="a-6X"></a>归依僧。<a id="a-6Y"></a>”</p>
  <p id="a6Z">尔时，<a id="a-6a"></a>等行菩萨问文殊师利言：<a id="a-6b"></a>“是诸菩萨发菩提心者，<a id="a-6c"></a>为趣何所？<a id="a-6d"></a>”</p>
  <p id="a6e">答曰：<a id="a-6f"></a>“趣于虚空。<a id="a-6g"></a>所以者何？<a id="a-6h"></a>阿耨多罗三藐三菩提同虚空故。<a id="a-6i"></a>”</p>
  <p id="a6j">等行言：<a id="a-6k"></a>“云何菩萨名发阿耨多罗三藐三菩提心？<a id="a-6l"></a>”</p>
  <p id="a6m">答言：<a id="a-6n"></a>“若菩萨知一切发非发，<a id="a-6o"></a>一切法非法，<a id="a-6p"></a>一切众生非众生，<a id="a-6q"></a>是名菩萨发阿耨多罗三藐三菩提心。<a id="a-6r"></a>”</p>
  <p id="a6s">尔时，<a id="a-6t"></a>等行菩萨白佛言：<a id="a-6u"></a>“世尊，<a id="a-6v"></a>所言菩萨，<a id="a-6w"></a>菩萨者，<a id="a-6x"></a>为何谓耶？<a id="a-6y"></a>“</p>
  <p id="a6z">佛言：<a id="a-70"></a>“善男子，<a id="a-71"></a>若菩萨于邪定众生发大悲心，<a id="a-72"></a>于正定众生不见殊异，<a id="a-73"></a>故言菩萨。<a id="a-74"></a>所以者何？<a id="a-75"></a>菩萨不为正定众生，<a id="a-76"></a>不为不定众生故发心，<a id="a-77"></a>但为度邪定众生故，<a id="a-78"></a>而起大悲发阿耨多罗三藐三菩提心，<a id="a-79"></a>故言菩萨。<a id="a-7A"></a>”</p>
  <p data-pb></p>
  <h2 id="a7B">名字义品第十三</h2>
  <p id="a7C">尔时，<a id="a-7D"></a>菩提菩萨白佛言：<a id="a-7E"></a>“世尊，<a id="a-7F"></a>我等亦乐说所以为菩萨。<a id="a-7G"></a>”</p>
  <p id="a7H">佛言：<a id="a-7I"></a>“便说。<a id="a-7J"></a>”</p>
  <p id="a7K">菩提菩萨言：<a id="a-7L"></a>“譬如男子、<a id="a-7M"></a>女人，<a id="a-7N"></a>受一日戒无毁无缺，<a id="a-7O"></a>若菩萨如是从初发心乃至成佛，<a id="a-7P"></a>于其中间常修净行，<a id="a-7Q"></a>是名菩萨。<a id="a-7R"></a>”</p>
  <p id="a7S">坚意菩萨言：<a id="a-7T"></a>“若菩萨成就深固慈心，<a id="a-7U"></a>是名菩萨。<a id="a-7V"></a>”</p>
  <p id="a7W">度众生菩萨言：<a id="a-7X"></a>“譬如桥船渡人不倦无有分别，<a id="a-7Y"></a>若心如是，<a id="a-7Z"></a>是名菩萨。<a id="a-7a"></a>”</p>
  <p id="a7b">断恶道菩萨言：<a id="a-7c"></a>“若菩萨于诸佛国投足之处，<a id="a-7d"></a>即时一切恶道皆灭，<a id="a-7e"></a>是名菩萨。<a id="a-7f"></a>”</p>
  <p id="a7g">观世音菩萨言：<a id="a-7h"></a>“若菩萨众生见者，<a id="a-7i"></a>即时毕定于阿耨多罗三藐三菩提，<a id="a-7j"></a>又称其名者得免众苦，<a id="a-7k"></a>是名菩萨。<a id="a-7l"></a>”</p>
  <p id="a7m">得大势菩萨言：<a id="a-7n"></a>“若菩萨所投足处，<a id="a-7o"></a>震动三千大千世界及魔宫殿，<a id="a-7p"></a>是名菩萨。<a id="a-7q"></a>”</p>
  <p id="a7r">无疲倦菩萨言：<a id="a-7s"></a>“若恒河沙等劫为一日一夜，<a id="a-7t"></a>以是三十日为一月，<a id="a-7u"></a>十二月为岁。<a id="a-7v"></a>以是岁数，<a id="a-7w"></a>若过百千万亿劫，<a id="a-7x"></a>得值一佛。<a id="a-7y"></a>如是于恒河沙等佛所行诸梵行修集功德，<a id="a-7z"></a>然后受阿耨多罗三藐三菩提记，<a id="a-80"></a>心不休息无有疲倦，<a id="a-81"></a>是名菩萨。<a id="a-82"></a>”</p>
  <p id="a83">导师菩萨言：<a id="a-84"></a>“若菩萨于堕邪道众生生大悲心，<a id="a-85"></a>令入正道不求恩报，<a id="a-86"></a>是名菩萨。<a id="a-87"></a>”</p>
  <p id="a88">须弥山菩萨言：<a id="a-89"></a>“若菩萨于一切法无所分别，<a id="a-8A"></a>如须弥山一于众色，<a id="a-8B"></a>是名菩萨。<a id="a-8C"></a>”</p>
  <p id="a8D">那罗延菩萨言：<a id="a-8E"></a>“若菩萨不为一切烦恼所坏，<a id="a-8F"></a>是名菩萨。<a id="a-8G"></a>”</p>
  <p id="a8H">心力菩萨言：<a id="a-8I"></a>“若菩萨以心思惟一切诸法无有错谬，<a id="a-8J"></a>是名菩萨。<a id="a-8K"></a>”</p>
  <p id="a8L">师子游步自在菩萨言：<a id="a-8M"></a>“若菩萨于诸论中，<a id="a-8N"></a>不怖不畏得深法忍，<a id="a-8O"></a>能使一切外道怖畏，<a id="a-8P"></a>是名菩萨。<a id="a-8Q"></a>”</p>
  <p id="a8R">不可思议菩萨言：<a id="a-8S"></a>“若菩萨知心相不可思议，<a id="a-8T"></a>无所思惟分别，<a id="a-8U"></a>是名菩萨。<a id="a-8V"></a>”</p>
  <p id="a8W">善寂天子言：<a id="a-8X"></a>“若菩萨能于一切天宫中生而无所染，<a id="a-8Y"></a>亦不得是无染之法，<a id="a-8Z"></a>是名菩萨。<a id="a-8a"></a>”</p>
  <p id="a8b">实语菩萨言：<a id="a-8c"></a>“若菩萨有所发言常以真实，<a id="a-8d"></a>乃至梦中亦无妄语，<a id="a-8e"></a>是名菩萨。<a id="a-8f"></a>”</p>
  <p id="a8g">喜见菩萨言：<a id="a-8h"></a>“若菩萨能见一切色皆是佛色，<a id="a-8i"></a>是名菩萨。<a id="a-8j"></a>”</p>
  <p id="a8k">常惨菩萨言：<a id="a-8l"></a>“若菩萨见堕生死众生，<a id="a-8m"></a>其心不乐世间诸乐，<a id="a-8n"></a>欲自度己身亦度众生，<a id="a-8o"></a>是名菩萨。<a id="a-8p"></a>”</p>
  <p id="a8q">心无碍菩萨言：<a id="a-8r"></a>“若菩萨于一切烦恼众魔而不瞋碍，<a id="a-8s"></a>是名菩萨。<a id="a-8t"></a>”</p>
  <p id="a8u">常喜根菩萨言：<a id="a-8v"></a>“若菩萨常以善根自满其愿，<a id="a-8w"></a>亦满他愿，<a id="a-8x"></a>所作皆办，<a id="a-8y"></a>是名菩萨。<a id="a-8z"></a>”</p>
  <p id="a90">散疑女菩萨言：<a id="a-91"></a>“若菩萨于一切法中不生疑悔，<a id="a-92"></a>是名菩萨。<a id="a-93"></a>”</p>
  <p id="a94">师子童女菩萨言：<a id="a-95"></a>“若菩萨无男法、<a id="a-96"></a>无女法而现种种色身，<a id="a-97"></a>为成就众生故，<a id="a-98"></a>是名菩萨。<a id="a-99"></a>”</p>
  <p id="a9A">宝女菩萨言：<a id="a-9B"></a>“若菩萨于诸宝中不生爱乐，<a id="a-9C"></a>但乐三宝，<a id="a-9D"></a>是名菩萨。<a id="a-9E"></a>”</p>
  <p id="a9F">毗舍佉达多优婆夷言：<a id="a-9G"></a>“若菩萨有所得者则无菩提。<a id="a-9H"></a>若不得一切法，<a id="a-9I"></a>不生一切法，<a id="a-9J"></a>不灭一切法，<a id="a-9K"></a>是名菩萨。<a id="a-9L"></a>”</p>
  <p id="a9M">跋陀婆罗居士言：<a id="a-9N"></a>“若菩萨众生闻其名者，<a id="a-9O"></a>毕定于阿耨多罗三藐三菩提，<a id="a-9P"></a>是名菩萨。<a id="a-9Q"></a>”</p>
  <p id="a9R">宝月童子言：<a id="a-9S"></a>“若菩萨常修童子梵行，<a id="a-9T"></a>乃至不以心念五欲，<a id="a-9U"></a>何况身受？<a id="a-9V"></a>是名菩萨。<a id="a-9W"></a>”</p>
  <p id="a9X">忉利天子曼陀罗华香菩萨言：<a id="a-9Y"></a>“若菩萨持戒熏心，<a id="a-9Z"></a>常流诸善法香不流余香，<a id="a-9a"></a>是名菩萨。<a id="a-9b"></a>”</p>
  <p id="a9c">作喜菩萨言：<a id="a-9d"></a>“若菩萨喜乐三法，<a id="a-9e"></a>谓供养佛、<a id="a-9f"></a>演说法、<a id="a-9g"></a>教化众生，<a id="a-9h"></a>是名菩萨。<a id="a-9i"></a>”</p>
  <p id="a9j">思益梵天言：<a id="a-9k"></a>“若菩萨所见之法皆是佛法，<a id="a-9l"></a>是名菩萨。<a id="a-9m"></a>”</p>
  <p id="a9n">弥勒菩萨言：<a id="a-9o"></a>“若菩萨众生见者，<a id="a-9p"></a>即得慈心三昧，<a id="a-9q"></a>是名菩萨。<a id="a-9r"></a>”</p>
  <p id="a9s">文殊师利法王子言：<a id="a-9t"></a>”若菩萨虽说诸法，<a id="a-9u"></a>而不起法相，<a id="a-9v"></a>不起非法相，<a id="a-9w"></a>是名菩萨。<a id="a-9x"></a>”</p>
  <p id="a9y">网明菩萨言：<a id="a-9z"></a>“若菩萨光明能灭一切众生烦恼，<a id="a-A0"></a>是名菩萨。<a id="a-A1"></a>”</p>
  <p id="aA2">普华菩萨言：<a id="a-A3"></a>“若菩萨见诸如来满十方世界，<a id="a-A4"></a>如林华敷，<a id="a-A5"></a>是名菩萨。<a id="a-A6"></a>”</p>
  <p id="aA7">如是诸菩萨各各随所乐说已，<a id="a-A8"></a>尔时佛告等行菩萨：<a id="a-A9"></a>“若菩萨能代一切众生受诸苦恼，<a id="a-AA"></a>亦复能舍一切福事与诸众生，<a id="a-AB"></a>是名菩萨。<a id="a-AC"></a>”</p>
  <p data-pb></p>
  <h2 id="aAD">论寂品第十四</h2>
  <p id="aAE">尔时，<a id="a-AF"></a>思益梵天问等行菩萨言：<a id="a-AG"></a>“善男子，<a id="a-AH"></a>汝今以何行为行？<a id="a-AI"></a>”</p>
  <p id="aAJ">答言：<a id="a-AK"></a>“我以随一切有为法众生行为行。<a id="a-AL"></a>”</p>
  <p id="aAM">又问：<a id="a-AN"></a>“随一切有为法众生，<a id="a-AO"></a>以何为行？<a id="a-AP"></a>”</p>
  <p id="aAQ">答言：<a id="a-AR"></a>“诸佛所行，<a id="a-AS"></a>是随一切有为法众生行也。<a id="a-AT"></a>”</p>
  <p id="aAU">又问：<a id="a-AV"></a>“诸佛以何为行？<a id="a-AW"></a>”</p>
  <p id="aAX">答言：<a id="a-AY"></a>“诸佛以第一义空为行。<a id="a-AZ"></a>”</p>
  <p id="aAa">又问：<a id="a-Ab"></a>“凡夫所行，<a id="a-Ac"></a>诸佛亦以是行，<a id="a-Ad"></a>有何差别？<a id="a-Ae"></a>”</p>
  <p id="aAf">等行言：<a id="a-Ag"></a>“汝欲令空中有差别耶？<a id="a-Ah"></a>”</p>
  <p id="aAi">答言：<a id="a-Aj"></a>“不也。<a id="a-Ak"></a>”</p>
  <p id="aAl">等行言：<a id="a-Am"></a>“如来不说一切法空耶？<a id="a-An"></a>”</p>
  <p id="aAo">答言：<a id="a-Ap"></a>“然。<a id="a-Aq"></a>”</p>
  <p id="aAr">“是故，<a id="a-As"></a>梵天，<a id="a-At"></a>一切法无有差别，<a id="a-Au"></a>是诸行相亦复如是。<a id="a-Av"></a>所以者何？<a id="a-Aw"></a>如来不说诸法有差别也。<a id="a-Ax"></a>”</p>
  <p id="aAy">尔时，<a id="a-Az"></a>思益梵天问文殊师利言：<a id="a-B0"></a>“所言行处，<a id="a-B1"></a>行为何谓耶？<a id="a-B2"></a>”</p>
  <p id="aB3">答言：<a id="a-B4"></a>“于诸行中有四梵行，<a id="a-B5"></a>是名行处行。<a id="a-B6"></a>若人离四梵行不名行处行，<a id="a-B7"></a>能行四梵行是名行处行。<a id="a-B8"></a>梵天，<a id="a-B9"></a>若人成就四梵行，<a id="a-BA"></a>虽于空闲旷野中行，<a id="a-BB"></a>是名行处行。<a id="a-BC"></a>若不成就四梵行，<a id="a-BD"></a>虽于楼殿堂阁、<a id="a-BE"></a>金银床榻、<a id="a-BF"></a>妙好被褥于此中行，<a id="a-BG"></a>不名行处行，<a id="a-BH"></a>亦复不能善知行处相。<a id="a-BI"></a>”</p>
  <p id="aBJ">又问：<a id="a-BK"></a>“菩萨以何行知见清净？<a id="a-BL"></a>”</p>
  <p id="aBM">答言：<a id="a-BN"></a>“于诸行中能净我见。<a id="a-BO"></a>”</p>
  <p id="aBP">又问：<a id="a-BQ"></a>“若得我实性，<a id="a-BR"></a>即得实知见耶？<a id="a-BS"></a>”</p>
  <p id="aBT">答言：<a id="a-BU"></a>“然，<a id="a-BV"></a>若见我实性，<a id="a-BW"></a>即是实知见。<a id="a-BX"></a>譬如国王典金藏人，<a id="a-BY"></a>因已出用知余在者；<a id="a-BZ"></a>如是因知我实性故，<a id="a-Ba"></a>得实知见。<a id="a-Bb"></a>”</p>
  <p id="aBc">又问：<a id="a-Bd"></a>“云何得我实性？<a id="a-Be"></a>”</p>
  <p id="aBf">答言：<a id="a-Bg"></a>“若得无我法。<a id="a-Bh"></a>所以者何？<a id="a-Bi"></a>我毕竟无根本、<a id="a-Bj"></a>无决定故。<a id="a-Bk"></a>若能如是知者，<a id="a-Bl"></a>是名得我实性。<a id="a-Bm"></a>”</p>
  <p id="aBn">又问：<a id="a-Bo"></a>“如我解文殊师利所说义，<a id="a-Bp"></a>以见我故即是见佛。<a id="a-Bq"></a>所以者何？<a id="a-Br"></a>我性即是佛性。<a id="a-Bs"></a>文殊师利，<a id="a-Bt"></a>谁能见佛？<a id="a-Bu"></a>”</p>
  <p id="aBv">答言：<a id="a-Bw"></a>“不坏我见者。<a id="a-Bx"></a>所以者何？<a id="a-By"></a>我见即是法见，<a id="a-Bz"></a>以法见能见佛。<a id="a-C0"></a>”</p>
  <p id="aC1">又问：<a id="a-C2"></a>“颇有无所行名为正行耶？<a id="a-C3"></a>”</p>
  <p id="aC4">答言：<a id="a-C5"></a>“有。<a id="a-C6"></a>若不行一切有为法，<a id="a-C7"></a>是名正行。<a id="a-C8"></a>”</p>
  <p id="aC9">又问：<a id="a-CA"></a>“云何行名为正行？<a id="a-CB"></a>”</p>
  <p id="aCC">答言：<a id="a-CD"></a>“若不为见故行，<a id="a-CE"></a>不为断、<a id="a-CF"></a>不为证、<a id="a-CG"></a>不为修故行，<a id="a-CH"></a>是名正行。<a id="a-CI"></a>”</p>
  <p id="aCJ">又问：<a id="a-CK"></a>“慧眼为见何法？<a id="a-CL"></a>”</p>
  <p id="aCM">答言：<a id="a-CN"></a>“若有所见不名慧眼，<a id="a-CO"></a>慧眼不见有为法、<a id="a-CP"></a>不见无为法。<a id="a-CQ"></a>所以者何？<a id="a-CR"></a>有为法皆虚妄分别，<a id="a-CS"></a>无虚妄分别，<a id="a-CT"></a>是名慧眼。<a id="a-CU"></a>无为法空无所有，<a id="a-CV"></a>过诸眼道，<a id="a-CW"></a>是故慧眼亦不见无为法。<a id="a-CX"></a>”</p>
  <p id="aCY">又问：<a id="a-CZ"></a>“颇有因缘正行比丘不得道果耶？<a id="a-Ca"></a>”</p>
  <p id="aCb">答言：<a id="a-Cc"></a>“有。<a id="a-Cd"></a>正行中无道无果，<a id="a-Ce"></a>无行无得，<a id="a-Cf"></a>无有得果差别。<a id="a-Cg"></a>梵天，<a id="a-Ch"></a>无所得故乃名为得。<a id="a-Ci"></a>若有所得，<a id="a-Cj"></a>当知是为增上慢人。<a id="a-Ck"></a>正行者无增上慢，<a id="a-Cl"></a>无增上慢则无行无得。<a id="a-Cm"></a>”</p>
  <p id="aCn">又问：<a id="a-Co"></a>“得何法故名为得道？<a id="a-Cp"></a>”</p>
  <p id="aCq">文殊师利言：<a id="a-Cr"></a>“若法不自生，<a id="a-Cs"></a>不他生，<a id="a-Ct"></a>亦不众缘生，<a id="a-Cu"></a>从本已来常无有生，<a id="a-Cv"></a>得是法故说名得道。<a id="a-Cw"></a>”</p>
  <p id="aCx">又问：<a id="a-Cy"></a>“若法不生，<a id="a-Cz"></a>为何所得？<a id="a-D0"></a>”</p>
  <p id="aD1">答言：<a id="a-D2"></a>“若知法不生即名为得。<a id="a-D3"></a>是故佛说，<a id="a-D4"></a>若见诸有为法不生相，<a id="a-D5"></a>即入正位。<a id="a-D6"></a>”</p>
  <p id="aD7">又问：<a id="a-D8"></a>“何等名为正位？<a id="a-D9"></a>”</p>
  <p id="aDA">答言：<a id="a-DB"></a>“我及涅槃等不作二，<a id="a-DC"></a>是名正位。<a id="a-DD"></a>又行平等故，<a id="a-DE"></a>名为正位。<a id="a-DF"></a>以平等出诸苦恼故，<a id="a-DG"></a>名为正位。<a id="a-DH"></a>入了义中故，<a id="a-DI"></a>名为正位。<a id="a-DJ"></a>除一切忆念故，<a id="a-DK"></a>名为正位。<a id="a-DL"></a>”</p>
  <p id="aDM">尔时，<a id="a-DN"></a>世尊赞文殊师利言：<a id="a-DO"></a>“善哉！<a id="a-DP"></a>善哉！<a id="a-DQ"></a>快说此言，<a id="a-DR"></a>诚如所说！<a id="a-DS"></a>”</p>
  <p id="aDT">说是法时，<a id="a-DU"></a>七千比丘不受诸法漏尽心得解脱，<a id="a-DV"></a>三万二千诸天远尘离垢得法眼净，<a id="a-DW"></a>十千人离欲得定，<a id="a-DX"></a>二百人发阿耨多罗三藐三菩提心，<a id="a-DY"></a>五百菩萨得无生法忍。</p>
  <p id="aDZ">尔时，<a id="a-Da"></a>思益梵天白佛言：<a id="a-Db"></a>“世尊，<a id="a-Dc"></a>是文殊师利法王子，<a id="a-Dd"></a>能作佛事大饶益众生。<a id="a-De"></a>”</p>
  <p id="aDf">文殊师利言：<a id="a-Dg"></a>“佛出于世，<a id="a-Dh"></a>不为益法故出，<a id="a-Di"></a>不为损法故出。<a id="a-Dj"></a>”</p>
  <p id="aDk">梵天言：<a id="a-Dl"></a>“佛岂不灭度无量众生，<a id="a-Dm"></a>仁者亦不利益无量众生耶？<a id="a-Dn"></a>”</p>
  <p id="aDo">文殊师利言：<a id="a-Dp"></a>“汝欲于无众生中得众生耶？<a id="a-Dq"></a>”</p>
  <p id="aDr">答言：<a id="a-Ds"></a>“不也。<a id="a-Dt"></a>”</p>
  <p id="aDu">“梵天，<a id="a-Dv"></a>汝欲得众生决定相耶？<a id="a-Dw"></a>”</p>
  <p id="aDx">答言：<a id="a-Dy"></a>“不也。<a id="a-Dz"></a>”</p>
  <p id="aE0">“梵天，<a id="a-E1"></a>汝欲得诸佛有出生相于世间耶？<a id="a-E2"></a>”</p>
  <p id="aE3">答言：<a id="a-E4"></a>“不也。<a id="a-E5"></a>”</p>
  <p id="aE6">“梵天，<a id="a-E7"></a>何等是众生为佛所灭度者？<a id="a-E8"></a>”</p>
  <p id="aE9">梵天言：<a id="a-EA"></a>“如仁所说义，<a id="a-EB"></a>无生死，<a id="a-EC"></a>无涅槃。<a id="a-ED"></a>”</p>
  <p id="aEE">文殊师利言：<a id="a-EF"></a>“如是诸佛世尊，<a id="a-EG"></a>不得生死，<a id="a-EH"></a>不得涅槃。<a id="a-EI"></a>佛诸弟子得解脱者，<a id="a-EJ"></a>亦不得生死，<a id="a-EK"></a>不得涅槃。<a id="a-EL"></a>所以者何？<a id="a-EM"></a>是涅槃，<a id="a-EN"></a>是生死，<a id="a-EO"></a>但假名字有言说耳！<a id="a-EP"></a>实无生死往来灭尽得涅槃。<a id="a-EQ"></a>”</p>
  <p id="aER">又问：<a id="a-ES"></a>“谁能信是法耶？<a id="a-ET"></a>”</p>
  <p id="aEU">答言：<a id="a-EV"></a>“于诸法中无贪著者。<a id="a-EW"></a>”</p>
  <p id="aEX">又问：<a id="a-EY"></a>“若贪著者，<a id="a-EZ"></a>于何贪著？<a id="a-Ea"></a>”</p>
  <p id="aEb">答言：<a id="a-Ec"></a>“贪著虚妄。<a id="a-Ed"></a>梵天，<a id="a-Ee"></a>若贪著是实者，<a id="a-Ef"></a>终无增上慢人。<a id="a-Eg"></a>以贪著虚妄故，<a id="a-Eh"></a>行者知之而不贪著，<a id="a-Ei"></a>若不贪著则无有流，<a id="a-Ej"></a>若无有流则无往来生死，<a id="a-Ek"></a>若无往来生死是则灭度。<a id="a-El"></a>”</p>
  <p id="aEm">又问：<a id="a-En"></a>“何故说言灭度？<a id="a-Eo"></a>”</p>
  <p id="aEp">答言：<a id="a-Eq"></a>“灭度者，<a id="a-Er"></a>名为众缘不和合。<a id="a-Es"></a>若无明不和合诸行因缘，<a id="a-Et"></a>则不起诸行；<a id="a-Eu"></a>若不起诸行，<a id="a-Ev"></a>是名为灭；<a id="a-Ew"></a>不起相是毕竟灭，<a id="a-Ex"></a>得是道故则无生处，<a id="a-Ey"></a>如是名为四圣谛。<a id="a-Ez"></a>”</p>
  <p data-pb></p>
  <h2 id="aF0">如来二事品第十五</h2>
  <p id="aF1">尔时，<a id="a-F2"></a>等行菩萨谓文殊师利言：<a id="a-F3"></a>“如汝所说皆为真实。<a id="a-F4"></a>”</p>
  <p id="aF5">答言：<a id="a-F6"></a>“一切言说皆为真实。<a id="a-F7"></a>”</p>
  <p id="aF8">又问：<a id="a-F9"></a>“虚妄言说亦真实耶？<a id="a-FA"></a>”</p>
  <p id="aFB">答言：<a id="a-FC"></a>“如是。<a id="a-FD"></a>所以者何？<a id="a-FE"></a>是诸言说皆为虚妄，<a id="a-FF"></a>无处无方。<a id="a-FG"></a>若法皆虚妄，<a id="a-FH"></a>无处无方，<a id="a-FI"></a>是故一切言说皆是真实。<a id="a-FJ"></a>善男子，<a id="a-FK"></a>提婆达语、<a id="a-FL"></a>如来语，<a id="a-FM"></a>无异无别。<a id="a-FN"></a>所以者何？<a id="a-FO"></a>一切言说，<a id="a-FP"></a>皆是如来言说，<a id="a-FQ"></a>不出如故。<a id="a-FR"></a>一切言说有所说事，<a id="a-FS"></a>皆以无所说故得有所说，<a id="a-FT"></a>是故一切言说皆等，<a id="a-FU"></a>文字同故，<a id="a-FV"></a>文字无念故，<a id="a-FW"></a>文字空故。<a id="a-FX"></a>”</p>
  <p id="aFY">等行言：<a id="a-FZ"></a>“如来不说凡夫语言、<a id="a-Fa"></a>贤圣语言耶？<a id="a-Fb"></a>”</p>
  <p id="aFc">文殊师利言：<a id="a-Fd"></a>“然。<a id="a-Fe"></a>以文字说凡夫语言，<a id="a-Ff"></a>亦以文字说贤圣语言。<a id="a-Fg"></a>如是，<a id="a-Fh"></a>善男子，<a id="a-Fi"></a>诸文字有分别是凡夫言说、<a id="a-Fj"></a>是贤圣言说耶？<a id="a-Fk"></a>”</p>
  <p id="aFl">等行答言：<a id="a-Fm"></a>“不也。<a id="a-Fn"></a>”</p>
  <p id="aFo">文殊师利言：<a id="a-Fp"></a>“如诸文字无分别，<a id="a-Fq"></a>一切贤圣亦无分别，<a id="a-Fr"></a>是故贤圣无有言说。<a id="a-Fs"></a>所以者何？<a id="a-Ft"></a>贤圣不以文字相，<a id="a-Fu"></a>不以众生相，<a id="a-Fv"></a>不以法相，<a id="a-Fw"></a>有所说也。<a id="a-Fx"></a>譬如钟鼓众缘和合而有音声，<a id="a-Fy"></a>是诸钟鼓亦无分别；<a id="a-Fz"></a>如是诸贤圣善知众因缘故，<a id="a-G0"></a>于诸言说无贪无碍。<a id="a-G1"></a>”</p>
  <p id="aG2">等行言：<a id="a-G3"></a>“如佛所说，<a id="a-G4"></a>汝等集会当行二事，<a id="a-G5"></a>若说法、<a id="a-G6"></a>若圣默然。<a id="a-G7"></a>”</p>
  <p id="aG8">“何谓说法？<a id="a-G9"></a>何谓圣默然？<a id="a-GA"></a>”</p>
  <p id="aGB">答言：<a id="a-GC"></a>“若说法不违佛、<a id="a-GD"></a>不违法、<a id="a-GE"></a>不违僧，<a id="a-GF"></a>是名说法。<a id="a-GG"></a>若知法即是佛，<a id="a-GH"></a>离相即是法，<a id="a-GI"></a>无为即是僧，<a id="a-GJ"></a>是名圣默然。<a id="a-GK"></a>又善男子，<a id="a-GL"></a>因四念处有所说，<a id="a-GM"></a>名为说法。<a id="a-GN"></a>于一切法无所忆念，<a id="a-GO"></a>名圣默然。<a id="a-GP"></a>因四正勤有所说，<a id="a-GQ"></a>名为说法。<a id="a-GR"></a>以诸法等不作等不作不等，<a id="a-GS"></a>名圣默然。<a id="a-GT"></a>因四如意足有所说，<a id="a-GU"></a>名为说法。<a id="a-GV"></a>若不起身心，<a id="a-GW"></a>名圣默然。<a id="a-GX"></a>因五根、<a id="a-GY"></a>五力有所说，<a id="a-GZ"></a>名为说法。<a id="a-Ga"></a>若不随他语有所信，<a id="a-Gb"></a>为不取不舍故，<a id="a-Gc"></a>分别诸法一心安住，<a id="a-Gd"></a>无念念中解一切法，<a id="a-Ge"></a>常定性断一切戏论慧，<a id="a-Gf"></a>名圣默然。<a id="a-Gg"></a>因七菩提分有所说，<a id="a-Gh"></a>名为说法。<a id="a-Gi"></a>若常行舍心无所分别，<a id="a-Gj"></a>无增无减，<a id="a-Gk"></a>名圣默然。<a id="a-Gl"></a>因八圣道分有所说，<a id="a-Gm"></a>名为说法。<a id="a-Gn"></a>若知说法相如筏喻，<a id="a-Go"></a>不依法，<a id="a-Gp"></a>不依非法，<a id="a-Gq"></a>名圣默然。<a id="a-Gr"></a>善男子，<a id="a-Gs"></a>于是三十七助道法，<a id="a-Gt"></a>若能开解演说，<a id="a-Gu"></a>名为说法。<a id="a-Gv"></a>若身证是法，<a id="a-Gw"></a>亦不离身见法，<a id="a-Gx"></a>亦不离法见身，<a id="a-Gy"></a>于是观中不见二相、<a id="a-Gz"></a>不见不二相，<a id="a-H0"></a>如是现前知见而亦不见，<a id="a-H1"></a>名圣默然。<a id="a-H2"></a>又善男子，<a id="a-H3"></a>若不妄想著我，<a id="a-H4"></a>不妄想著彼，<a id="a-H5"></a>不妄想著法有所说，<a id="a-H6"></a>名为说法。<a id="a-H7"></a>若至不可说相，<a id="a-H8"></a>能离一切言说音声，<a id="a-H9"></a>得不动处入离相心，<a id="a-HA"></a>名圣默然。<a id="a-HB"></a>又善男子，<a id="a-HC"></a>若知一切众生诸根利钝而教诲之，<a id="a-HD"></a>名为说法。<a id="a-HE"></a>常入于定心不散乱，<a id="a-HF"></a>名圣默然。<a id="a-HG"></a>”</p>
  <p id="aHH">等行言：<a id="a-HI"></a>“如我解文殊师利所说义，<a id="a-HJ"></a>一切声闻、<a id="a-HK"></a>辟支佛无有说法，<a id="a-HL"></a>亦无圣默然。<a id="a-HM"></a>所以者何？<a id="a-HN"></a>不能了知一切众生诸根利钝，<a id="a-HO"></a>亦复不能常在于定。<a id="a-HP"></a>文殊师利，<a id="a-HQ"></a>若有真实问，<a id="a-HR"></a>何等是世间说法者，<a id="a-HS"></a>何等是世间圣默然者，<a id="a-HT"></a>则当为说诸佛是也。<a id="a-HU"></a>所以者何？<a id="a-HV"></a>诸佛善能分别一切众生诸根利钝，<a id="a-HW"></a>亦常在定。<a id="a-HX"></a>”</p>
  <p id="aHY">佛告文殊师利：<a id="a-HZ"></a>“如是，<a id="a-Ha"></a>如是，<a id="a-Hb"></a>如等行所说，<a id="a-Hc"></a>唯诸佛如来有此二法。<a id="a-Hd"></a>”</p>
  <p id="aHe">尔时，<a id="a-Hf"></a>须菩提白佛言：<a id="a-Hg"></a>“世尊，<a id="a-Hh"></a>我亲从佛闻：<a id="a-Hi"></a>‘汝等集会，<a id="a-Hj"></a>当行二事：<a id="a-Hk"></a>若说法，<a id="a-Hl"></a>若圣默然。<a id="a-Hm"></a>’世尊，<a id="a-Hn"></a>若声闻不能行者，<a id="a-Ho"></a>云何如来敕诸比丘行此二事？<a id="a-Hp"></a>”</p>
  <p id="aHq">佛告须菩提：<a id="a-Hr"></a>“于汝意云何？<a id="a-Hs"></a>若声闻不从他闻，<a id="a-Ht"></a>能说法、<a id="a-Hu"></a>能圣默然不？<a id="a-Hv"></a>”</p>
  <p id="aHw">须菩提言：<a id="a-Hx"></a>“不也。<a id="a-Hy"></a>”</p>
  <p id="aHz">“须菩提，<a id="a-I0"></a>是故当知一切声闻、<a id="a-I1"></a>辟支佛，<a id="a-I2"></a>无有说法，<a id="a-I3"></a>无圣默然。<a id="a-I4"></a>”</p>
  <p id="aI5">尔时，<a id="a-I6"></a>文殊师利谓须菩提言：<a id="a-I7"></a>“长老须菩提，<a id="a-I8"></a>如来了知众生八万四千行，<a id="a-I9"></a>汝于此中有智慧，<a id="a-IA"></a>能随其所应为说法不？<a id="a-IB"></a>”</p>
  <p id="aIC">答言：<a id="a-ID"></a>“不也。<a id="a-IE"></a>”</p>
  <p id="aIF">“今须菩提能入观一切众生心三昧，<a id="a-IG"></a>住是三昧通达一切众生心心所行，<a id="a-IH"></a>自心他心无所妨碍不？<a id="a-II"></a>”</p>
  <p id="aIJ">答言：<a id="a-IK"></a>“不也。<a id="a-IL"></a>”</p>
  <p id="aIM">“须菩提，<a id="a-IN"></a>如来于众生八万四千行，<a id="a-IO"></a>随其所应为说法药，<a id="a-IP"></a>又常住定平等相中心不动摇，<a id="a-IQ"></a>而通达一切众生心心所行。<a id="a-IR"></a>须菩提，<a id="a-IS"></a>是故当知，<a id="a-IT"></a>一切声闻、<a id="a-IU"></a>辟支佛不及此事。<a id="a-IV"></a>须菩提，<a id="a-IW"></a>或有众生多淫欲者，<a id="a-IX"></a>以观净得解脱，<a id="a-IY"></a>不以不净，<a id="a-IZ"></a>唯佛能知。<a id="a-Ia"></a>或有众生多瞋恚者，<a id="a-Ib"></a>以观过得解脱，<a id="a-Ic"></a>不以慈心，<a id="a-Id"></a>唯佛能知。<a id="a-Ie"></a>或有众生多愚痴者，<a id="a-If"></a>以不共语得解脱，<a id="a-Ig"></a>不以说法，<a id="a-Ih"></a>唯佛能知。<a id="a-Ii"></a>或有众生等分行者，<a id="a-Ij"></a>不以观净，<a id="a-Ik"></a>不以不净，<a id="a-Il"></a>不以观过，<a id="a-Im"></a>不以慈心，<a id="a-In"></a>不以不共语，<a id="a-Io"></a>不以说法得解脱者，<a id="a-Ip"></a>随其根性以诸法平等而为说法使得解脱，<a id="a-Iq"></a>唯佛能知。<a id="a-Ir"></a>是故如来，<a id="a-Is"></a>于诸说法人中为最第一，<a id="a-It"></a>禅定人中亦最第一。<a id="a-Iu"></a>”</p>
  <p id="aIv">尔时，<a id="a-Iw"></a>须菩提问文殊师利：<a id="a-Ix"></a>“若声闻、<a id="a-Iy"></a>辟支佛不能如是说法，<a id="a-Iz"></a>不能如是圣默然者，<a id="a-J0"></a>诸菩萨有成就如是功德，<a id="a-J1"></a>能说法、<a id="a-J2"></a>能圣默然不？<a id="a-J3"></a>”</p>
  <p id="aJ4">答言：<a id="a-J5"></a>“唯佛当知。<a id="a-J6"></a>”</p>
  <p id="aJ7">于是佛告须菩提：<a id="a-J8"></a>“有三昧名入一切语言心不散乱，<a id="a-J9"></a>若菩萨成就此三昧皆得是功德。<a id="a-JA"></a>”</p>
  <p id="aJB">尔时，<a id="a-JC"></a>文殊师利谓等行菩萨：<a id="a-JD"></a>“善男子，<a id="a-JE"></a>为众生八万四千行故，<a id="a-JF"></a>说八万四千法藏，<a id="a-JG"></a>名为说法。<a id="a-JH"></a>常在一切灭受想行定中，<a id="a-JI"></a>名圣默然。<a id="a-JJ"></a>善男子，<a id="a-JK"></a>我若一劫若减一劫，<a id="a-JL"></a>能说是义，<a id="a-JM"></a>是名说法相，<a id="a-JN"></a>是圣默然相犹不能尽。<a id="a-JO"></a>”</p>
  <p id="aJP">于是佛告等行菩萨：<a id="a-JQ"></a>“善男子，<a id="a-JR"></a>乃往过去无量无边不可思议阿僧祇劫，<a id="a-JS"></a>时世有佛，<a id="a-JT"></a>号曰普光，<a id="a-JU"></a>劫曰名闻，<a id="a-JV"></a>国名喜见。<a id="a-JW"></a>彼国严净，<a id="a-JX"></a>丰乐安隐，<a id="a-JY"></a>天人炽盛。<a id="a-JZ"></a>其地皆以众宝庄严，<a id="a-Ja"></a>柔软细滑，<a id="a-Jb"></a>生宝莲华一切香树，<a id="a-Jc"></a>充满其中常出妙香。<a id="a-Jd"></a>善男子，<a id="a-Je"></a>喜见国土有四百亿四天下，<a id="a-Jf"></a>一一天下纵广八万四千由旬。<a id="a-Jg"></a>其中诸城纵广一由旬，<a id="a-Jh"></a>皆以众宝校饰。<a id="a-Ji"></a>一一城者有一万五千聚落村邑而围绕之。<a id="a-Jj"></a>一一聚落村邑无量百千人众充满其中。<a id="a-Jk"></a>彼时人民所见色像，<a id="a-Jl"></a>心皆喜悦无可憎恶，<a id="a-Jm"></a>亦悉皆得念佛三昧，<a id="a-Jn"></a>是以国土名曰喜见。<a id="a-Jo"></a>若他方世界诸来菩萨皆得快乐，<a id="a-Jp"></a>余国不尔。</p>
  <p id="aJq">“善男子，<a id="a-Jr"></a>其普光佛，<a id="a-Js"></a>以三乘法为弟子说，<a id="a-Jt"></a>亦多乐说如是法音：<a id="a-Ju"></a>‘汝等比丘当行二事：<a id="a-Jv"></a>若说法，<a id="a-Jw"></a>若圣默然。<a id="a-Jx"></a>’善男子，<a id="a-Jy"></a>尔时上方医王佛土，<a id="a-Jz"></a>有二菩萨，<a id="a-K0"></a>一名无尽意，<a id="a-K1"></a>二名益意，<a id="a-K2"></a>来诣普光佛所，<a id="a-K3"></a>头面礼足，<a id="a-K4"></a>右绕三匝，<a id="a-K5"></a>恭敬合掌，<a id="a-K6"></a>却住一面。<a id="a-K7"></a>时普光佛，<a id="a-K8"></a>为二菩萨广说净明三昧：<a id="a-K9"></a>‘所以名曰净明三昧者？<a id="a-KA"></a>若菩萨入是三昧，<a id="a-KB"></a>即得解脱一切诸相及烦恼著，<a id="a-KC"></a>亦于一切佛法得净光明，<a id="a-KD"></a>是故名为净明三昧。<a id="a-KE"></a>又前际一切法净，<a id="a-KF"></a>后际一切法净，<a id="a-KG"></a>现在一切法净，<a id="a-KH"></a>是三世毕竟净，<a id="a-KI"></a>无能令不净，<a id="a-KJ"></a>性常净故，<a id="a-KK"></a>是以说一切诸法性常清净。<a id="a-KL"></a>何谓诸法性净？<a id="a-KM"></a>谓一切法空相，<a id="a-KN"></a>离有所得故；<a id="a-KO"></a>一切法无相相，<a id="a-KP"></a>离忆想分别故；<a id="a-KQ"></a>一切法无作相，<a id="a-KR"></a>不取不舍，<a id="a-KS"></a>无求无愿，<a id="a-KT"></a>毕竟离自性故，<a id="a-KU"></a>是名性常清净。<a id="a-KV"></a>以是常净相，<a id="a-KW"></a>知生死性即是涅槃，<a id="a-KX"></a>涅槃性即是一切法性，<a id="a-KY"></a>是故说心性常清净。<a id="a-KZ"></a>善男子，<a id="a-Ka"></a>譬如虚空，<a id="a-Kb"></a>若受垢污无有是处；<a id="a-Kc"></a>心性亦如是，<a id="a-Kd"></a>若有垢污无有是处。<a id="a-Ke"></a>又如虚空，<a id="a-Kf"></a>虽为烟尘云雾覆翳，<a id="a-Kg"></a>不明不净，<a id="a-Kh"></a>而不能染污虚空之性。<a id="a-Ki"></a>设染污者不可复净，<a id="a-Kj"></a>以虚空实不染污故，<a id="a-Kk"></a>还见清净。<a id="a-Kl"></a>凡夫心亦如是，<a id="a-Km"></a>虽邪忆念起诸烦恼，<a id="a-Kn"></a>然其心相不可垢污。<a id="a-Ko"></a>设垢污者不可复净，<a id="a-Kp"></a>以心相实不垢污性常明净，<a id="a-Kq"></a>是故心得解脱。<a id="a-Kr"></a>善男子，<a id="a-Ks"></a>是名入净明三昧门。<a id="a-Kt"></a>’彼二菩萨闻是三昧，<a id="a-Ku"></a>于诸法中得不可思议法光明。</p>
  <p id="aKv">“尔时，<a id="a-Kw"></a>无尽意菩萨白普光佛言：<a id="a-Kx"></a>‘世尊，<a id="a-Ky"></a>我等已闻入净明三昧门，<a id="a-Kz"></a>当以何行行此法门？<a id="a-L0"></a>’佛告无尽意：<a id="a-L1"></a>‘善男子，<a id="a-L2"></a>汝等当行二行：<a id="a-L3"></a>若说法，<a id="a-L4"></a>若圣默然。<a id="a-L5"></a>’时二菩萨从佛受教，<a id="a-L6"></a>头面礼佛足，<a id="a-L7"></a>绕三匝而出，<a id="a-L8"></a>趣一园林，<a id="a-L9"></a>自以神力化作宝楼于中修行。<a id="a-LA"></a>时有梵天名曰妙光，<a id="a-LB"></a>与七万二千梵俱来至其所，<a id="a-LC"></a>头面礼足，<a id="a-LD"></a>问二菩萨：<a id="a-LE"></a>‘善男子，<a id="a-LF"></a>普光如来说言：<a id="a-LG"></a>‘汝等比丘集会当行二事：<a id="a-LH"></a>若说法，<a id="a-LI"></a>若圣默然。<a id="a-LJ"></a>善男子，<a id="a-LK"></a>何谓说法？<a id="a-LL"></a>何谓圣默然？<a id="a-LM"></a>’二菩萨言：<a id="a-LN"></a>‘汝今善听，<a id="a-LO"></a>我当少说，<a id="a-LP"></a>唯有如来乃通达耳！<a id="a-LQ"></a>’于是二菩萨以二句义，<a id="a-LR"></a>为诸梵众广分别说。<a id="a-LS"></a>时七万二千梵皆得无生法忍，<a id="a-LT"></a>妙光梵天得普光明三昧。<a id="a-LU"></a>是二菩萨，<a id="a-LV"></a>于七万六千岁，<a id="a-LW"></a>以无碍辩力答其所问，<a id="a-LX"></a>不懈不息分别二句，<a id="a-LY"></a>互相问答而不穷尽。<a id="a-LZ"></a>于是普光佛，<a id="a-La"></a>在虚空中作如是言：<a id="a-Lb"></a>‘善男子，<a id="a-Lc"></a>勿于文字言说而起诤讼！<a id="a-Ld"></a>凡诸言说皆空如响，<a id="a-Le"></a>如所问答亦如是。<a id="a-Lf"></a>汝等二人皆得无碍辩才及无尽陀罗尼，<a id="a-Lg"></a>若于一劫若百劫，<a id="a-Lh"></a>说此二句辩不可尽。<a id="a-Li"></a>善男子，<a id="a-Lj"></a>佛法是寂灭相第一之义，<a id="a-Lk"></a>此中无有文字不可得说，<a id="a-Ll"></a>诸所言说皆无义利。<a id="a-Lm"></a>是故汝等，<a id="a-Ln"></a>当随此义，<a id="a-Lo"></a>勿随文字。<a id="a-Lp"></a>’是二菩萨闻佛教已，<a id="a-Lq"></a>默然而止。<a id="a-Lr"></a>”</p>
  <p id="aLs">佛告等行：<a id="a-Lt"></a>“以是当知，<a id="a-Lu"></a>菩萨若以辩才说法，<a id="a-Lv"></a>于百千万劫若过百千万劫，<a id="a-Lw"></a>不可穷尽。<a id="a-Lx"></a>”又告等行：<a id="a-Ly"></a>“于意云何？<a id="a-Lz"></a>彼二菩萨岂异人乎？<a id="a-M0"></a>勿造斯观！<a id="a-M1"></a>无尽意者，<a id="a-M2"></a>今文殊师利是。<a id="a-M3"></a>益意菩萨者，<a id="a-M4"></a>今汝身是。<a id="a-M5"></a>妙光梵天者，<a id="a-M6"></a>今思益梵天是。<a id="a-M7"></a>”</p>
  <p data-pb></p>
  <h2 id="aM8">得圣道品第十六</h2>
  <p id="aM9">尔时，<a id="a-MA"></a>等行菩萨白佛言：<a id="a-MB"></a>“未曾有也！<a id="a-MC"></a>世尊，<a id="a-MD"></a>诸佛菩提为大饶益，<a id="a-ME"></a>如所说行精进众生。<a id="a-MF"></a>世尊，<a id="a-MG"></a>其懈怠不能如说行者，<a id="a-MH"></a>虽值百千万佛，<a id="a-MI"></a>无能为也。<a id="a-MJ"></a>当知从勤精进得出菩提。<a id="a-MK"></a>”</p>
  <p id="aML">尔时，<a id="a-MM"></a>文殊师利谓等行菩萨：<a id="a-MN"></a>“善男子，<a id="a-MO"></a>汝知菩萨云何行名勤精进？<a id="a-MP"></a>”</p>
  <p id="aMQ">答言：<a id="a-MR"></a>“若菩萨能得圣道，<a id="a-MS"></a>名勤精进。<a id="a-MT"></a>”</p>
  <p id="aMU">又问：<a id="a-MV"></a>“云何行能得圣道？<a id="a-MW"></a>”</p>
  <p id="aMX">答曰：<a id="a-MY"></a>“若于诸法无所分别，<a id="a-MZ"></a>如是行者，<a id="a-Ma"></a>能得圣道。<a id="a-Mb"></a>”</p>
  <p id="aMc">又问：<a id="a-Md"></a>“云何名得圣道已？<a id="a-Me"></a>”</p>
  <p id="aMf">答曰：<a id="a-Mg"></a>“若行者于平等中见诸法平等，<a id="a-Mh"></a>是名得圣道已。<a id="a-Mi"></a>”</p>
  <p id="aMj">又问：<a id="a-Mk"></a>“平等可得见耶？<a id="a-Ml"></a>”</p>
  <p id="aMm">答言：<a id="a-Mn"></a>“不也。<a id="a-Mo"></a>所以者何？<a id="a-Mp"></a>若平等可见则非平等。<a id="a-Mq"></a>”</p>
  <p id="aMr">思益梵天谓文殊师利：<a id="a-Ms"></a>“若行者于平等中不见诸法，<a id="a-Mt"></a>是名得圣道已。<a id="a-Mu"></a>”</p>
  <p id="aMv">文殊师利言：<a id="a-Mw"></a>“何故不见？<a id="a-Mx"></a>”</p>
  <p id="aMy">思益言：<a id="a-Mz"></a>“离二相故不见，<a id="a-N0"></a>不见即是正见。<a id="a-N1"></a>”</p>
  <p id="aN2">又问：<a id="a-N3"></a>“谁能正见世间？<a id="a-N4"></a>”</p>
  <p id="aN5">答言：<a id="a-N6"></a>“不坏世间相者。<a id="a-N7"></a>”</p>
  <p id="aN8">又问：<a id="a-N9"></a>“云何为不坏世间相？<a id="a-NA"></a>”</p>
  <p id="aNB">答言：<a id="a-NC"></a>“色如无别无异，<a id="a-ND"></a>受想行识如无别无异。<a id="a-NE"></a>若行者见五阴平等如相，<a id="a-NF"></a>是名正见世间。<a id="a-NG"></a>”</p>
  <p id="aNH">又问：<a id="a-NI"></a>“何等是世间相？<a id="a-NJ"></a>”</p>
  <p id="aNK">答言：<a id="a-NL"></a>“灭尽是世间相。<a id="a-NM"></a>”</p>
  <p id="aNN">又问：<a id="a-NO"></a>“灭尽相复可尽耶？<a id="a-NP"></a>”</p>
  <p id="aNQ">答言：<a id="a-NR"></a>“灭尽相者不可尽也。<a id="a-NS"></a>”</p>
  <p id="aNT">又问：<a id="a-NU"></a>“何故说言世间是灭尽相？<a id="a-NV"></a>”</p>
  <p id="aNW">答言：<a id="a-NX"></a>“世间毕竟尽相，<a id="a-NY"></a>是相不可尽。<a id="a-NZ"></a>所以者何？<a id="a-Na"></a>已尽者不复尽也。<a id="a-Nb"></a>”</p>
  <p id="aNc">又问：<a id="a-Nd"></a>“佛不说一切有为法是尽相耶？<a id="a-Ne"></a>”</p>
  <p id="aNf">答言：<a id="a-Ng"></a>“世间是尽相终不可尽，<a id="a-Nh"></a>是故佛说一切有为法是尽相。<a id="a-Ni"></a>”</p>
  <p id="aNj">又问：<a id="a-Nk"></a>“何故数名有为法？<a id="a-Nl"></a>”</p>
  <p id="aNm">答言：<a id="a-Nn"></a>“以尽相故名有为法。<a id="a-No"></a>”</p>
  <p id="aNp">又问：<a id="a-Nq"></a>“有为法者为住何所？<a id="a-Nr"></a>”</p>
  <p id="aNs">答言：<a id="a-Nt"></a>“无为性中住。<a id="a-Nu"></a>”</p>
  <p id="aNv">又问：<a id="a-Nw"></a>“有为法、<a id="a-Nx"></a>无为法有何差别？<a id="a-Ny"></a>”</p>
  <p id="aNz">答言：<a id="a-O0"></a>“有为法、<a id="a-O1"></a>无为法，<a id="a-O2"></a>文字言说有差别耳！<a id="a-O3"></a>所以者何？<a id="a-O4"></a>以文字言说言是有为、<a id="a-O5"></a>是无为，<a id="a-O6"></a>若求有为、<a id="a-O7"></a>无为实相则无差别，<a id="a-O8"></a>以实相无差别故。<a id="a-O9"></a>”</p>
  <p id="aOA">又问：<a id="a-OB"></a>“何等是诸法实相义？<a id="a-OC"></a>”</p>
  <p id="aOD">答言：<a id="a-OE"></a>“一切法平等无有差别，<a id="a-OF"></a>是诸法实相义。<a id="a-OG"></a>”</p>
  <p id="aOH">又问：<a id="a-OI"></a>“何等为义？<a id="a-OJ"></a>”</p>
  <p id="aOK">答言：<a id="a-OL"></a>“以文字说令人得解故名为义。<a id="a-OM"></a>所以者何？<a id="a-ON"></a>实相义者，<a id="a-OO"></a>不如文字所说。<a id="a-OP"></a>诸佛虽以文字有所言说，<a id="a-OQ"></a>而于实相无所增减。<a id="a-OR"></a>文殊师利，<a id="a-OS"></a>一切言说皆非言说，<a id="a-OT"></a>是故佛语名不可说，<a id="a-OU"></a>诸佛不可以言相说故。<a id="a-OV"></a>”</p>
  <p id="aOW">又问：<a id="a-OX"></a>“云何得说佛相？<a id="a-OY"></a>”</p>
  <p id="aOZ">答言：<a id="a-Oa"></a>“诸佛如来不可以色身说相，<a id="a-Ob"></a>不可以三十二相说相，<a id="a-Oc"></a>不可以诸功德法说相。<a id="a-Od"></a>”</p>
  <p id="aOe">又问：<a id="a-Of"></a>“诸佛可离色身、<a id="a-Og"></a>三十二相、<a id="a-Oh"></a>诸功德法而说相耶？<a id="a-Oi"></a>”</p>
  <p id="aOj">答言：<a id="a-Ok"></a>“不也。<a id="a-Ol"></a>所以者何？<a id="a-Om"></a>色身如，<a id="a-On"></a>三十二相如，<a id="a-Oo"></a>诸功德法如，<a id="a-Op"></a>诸佛不即是如，<a id="a-Oq"></a>亦不离如，<a id="a-Or"></a>如是可说佛相，<a id="a-Os"></a>不失如故。<a id="a-Ot"></a>”</p>
  <p id="aOu">又问：<a id="a-Ov"></a>“诸佛世尊得何等故号名为佛？<a id="a-Ow"></a>”</p>
  <p id="aOx">答言：<a id="a-Oy"></a>“诸佛世尊通达诸法性相如故，<a id="a-Oz"></a>说名如来正遍知者。<a id="a-P0"></a>”</p>
  <p data-pb></p>
  <h2 id="aP1">志大乘品第十七</h2>
  <p id="aP2">于是等行菩萨白佛言：<a id="a-P3"></a>“世尊，<a id="a-P4"></a>何谓菩萨发行大乘？<a id="a-P5"></a>”</p>
  <p id="aP6">尔时，<a id="a-P7"></a>世尊以偈答言：</p>
  <p id="aP8">“菩萨不坏色，<a id="a-P9"></a> 发行菩提心，</p>
  <p id="aPA">知色即菩提，<a id="a-PB"></a> 是名行菩提。</p>
  <p id="aPC">知色菩提然，<a id="a-PD"></a> 等入于如相，</p>
  <p id="aPE">不坏诸法性，<a id="a-PF"></a> 是名行菩提。</p>
  <p id="aPG">不坏诸法性，<a id="a-PH"></a> 则为菩提义，</p>
  <p id="aPI">是菩提义中，<a id="a-PJ"></a> 亦无有菩提，</p>
  <p id="aPK">正行第一义，<a id="a-PL"></a> 是名行菩提。</p>
  <p id="aPM">愚于阴界入，<a id="a-PN"></a> 而欲求菩提，</p>
  <p id="aPO">阴界入即是，<a id="a-PP"></a> 离是无菩提。</p>
  <p id="aPQ">若有诸菩萨，<a id="a-PR"></a> 于上中下法，</p>
  <p id="aPS">不取亦不舍，<a id="a-PT"></a> 是名行菩提。</p>
  <p id="aPU">若法及非法，<a id="a-PV"></a> 不分别为二，</p>
  <p id="aPW">亦不得不二，<a id="a-PX"></a> 是名行菩提。</p>
  <p id="aPY">若二则有为，<a id="a-PZ"></a> 非二则无为，</p>
  <p id="aPa">离是二边者，<a id="a-Pb"></a> 是名行菩提。</p>
  <p id="aPc">是人过凡夫，<a id="a-Pd"></a> 亦不入法位，</p>
  <p id="aPe">未得果而圣，<a id="a-Pf"></a> 是世间福田，</p>
  <p id="aPg">行于世间法，<a id="a-Ph"></a> 处中如莲华，</p>
  <p id="aPi">遵修最上道，<a id="a-Pj"></a> 是名行菩提。</p>
  <p id="aPk">世间所行处，<a id="a-Pl"></a> 悉于是中行，</p>
  <p id="aPm">世间所贪著，<a id="a-Pn"></a> 于中得解脱，</p>
  <p id="aPo">菩萨无所畏，<a id="a-Pp"></a> 不没生死渊，</p>
  <p id="aPq">无忧无疲惓，<a id="a-Pr"></a> 而行菩提道。</p>
  <p id="aPs">斯人能善知，<a id="a-Pt"></a> 法性真实相，</p>
  <p id="aPu">是故不分别，<a id="a-Pv"></a> 是法是非法。</p>
  <p id="aPw">行于佛道时，<a id="a-Px"></a> 无法可舍离，</p>
  <p id="aPy">亦无法可受，<a id="a-Pz"></a> 是名菩提相。</p>
  <p id="aQ0">一切法无相，<a id="a-Q1"></a> 犹若如虚空，</p>
  <p id="aQ2">终不作是念，<a id="a-Q3"></a> 是相是可相。</p>
  <p id="aQ4">善知世所行，<a id="a-Q5"></a> 遍知方便力，</p>
  <p id="aQ6">能充满一切，<a id="a-Q7"></a> 众生之所愿。</p>
  <p id="aQ8">常住于平等，<a id="a-Q9"></a> 护持佛正法，</p>
  <p id="aQA">一切无所念，<a id="a-QB"></a> 是则如来法。</p>
  <p id="aQC">若有佛无佛，<a id="a-QD"></a> 是法常住世，</p>
  <p id="aQE">能通达此相，<a id="a-QF"></a> 是名护持法。</p>
  <p id="aQG">诸法之实相，<a id="a-QH"></a> 了达知其义，</p>
  <p id="aQI">安住于此中，<a id="a-QJ"></a> 而为人演说。</p>
  <p id="aQK">行于甚深法，<a id="a-QL"></a> 魔所不能测，</p>
  <p id="aQM">是人于诸法，<a id="a-QN"></a> 无所贪著故。</p>
  <p id="aQO">愿求诸佛慧，<a id="a-QP"></a> 亦不著愿求，</p>
  <p id="aQQ">是慧于十方，<a id="a-QR"></a> 求之不可得。</p>
  <p id="aQS">诸佛慧无碍，<a id="a-QT"></a> 不著法非法，</p>
  <p id="aQU">若能不著此，<a id="a-QV"></a> 究竟得佛道。</p>
  <p id="aQW">其诸乐善人，<a id="a-QX"></a> 布施转高尊，</p>
  <p id="aQY">舍一切所有，<a id="a-QZ"></a> 而心不倾动。</p>
  <p id="aQa">诸法不可舍，<a id="a-Qb"></a> 亦复不可取，</p>
  <p id="aQc">一切世间法，<a id="a-Qd"></a> 根本不可得。</p>
  <p id="aQe">能知一切法，<a id="a-Qf"></a> 非施非舍相，</p>
  <p id="aQg">是名大施主，<a id="a-Qh"></a> 于法无所见。</p>
  <p id="aQi">是等诸菩萨，<a id="a-Qj"></a> 不计我我所，</p>
  <p id="aQk">是故行施时，<a id="a-Ql"></a> 不生贪惜心。</p>
  <p id="aQm">诸所有布施，<a id="a-Qn"></a> 皆回向佛道，</p>
  <p id="aQo">布施及菩提，<a id="a-Qp"></a> 不住是二相。</p>
  <p id="aQq">无作无起戒，<a id="a-Qr"></a> 当住于此中，</p>
  <p id="aQs">亦不作是念，<a id="a-Qt"></a> 我住是持戒。</p>
  <p id="aQu">智者知戒相，<a id="a-Qv"></a> 不生亦不作，</p>
  <p id="aQw">是故戒清净，<a id="a-Qx"></a> 犹若如虚空。</p>
  <p id="aQy">观身如镜像，<a id="a-Qz"></a> 言说如响声，</p>
  <p id="aR0">心则如幻化，<a id="a-R1"></a> 不以戒自高。</p>
  <p id="aR2">其心常柔软，<a id="a-R3"></a> 安处寂灭性，</p>
  <p id="aR4">悉除一切恶，<a id="a-R5"></a> 通达于善法。</p>
  <p id="aR6">持戒及毁戒，<a id="a-R7"></a> 不得此二相，</p>
  <p id="aR8">如是见法性，<a id="a-R9"></a> 则持无漏戒。</p>
  <p id="aRA">已度忍辱岸，<a id="a-RB"></a> 能忍一切恶，</p>
  <p id="aRC">于诸众生类，<a id="a-RD"></a> 其心常平等。</p>
  <p id="aRE">诸法念念灭，<a id="a-RF"></a> 其性常不住，</p>
  <p id="aRG">于中无骂辱，<a id="a-RH"></a> 亦无有恭敬。</p>
  <p id="aRI">若节节解身，<a id="a-RJ"></a> 其心终不动，</p>
  <p id="aRK">知心不在内，<a id="a-RL"></a> 亦复不在外。</p>
  <p id="aRM">身怨及刀杖，<a id="a-RN"></a> 皆从四大起，</p>
  <p id="aRO">于地水火风，<a id="a-RP"></a> 未曾有伤损，</p>
  <p id="aRQ">通达于此事，<a id="a-RR"></a> 常行忍辱法，</p>
  <p id="aRS">菩萨行如是，<a id="a-RT"></a> 众生不能动。</p>
  <p id="aRU">勇猛勤精进，<a id="a-RV"></a> 坚住于大乘，</p>
  <p id="aRW">是人于身心，<a id="a-RX"></a> 而无所依止，</p>
  <p id="aRY">虽知生死本，<a id="a-RZ"></a> 其际不可得，</p>
  <p id="aRa">为诸众生故，<a id="a-Rb"></a> 庄严大誓愿。</p>
  <p id="aRc">法无决定生，<a id="a-Rd"></a> 何许有灭相？</p>
  <p id="aRe">本际不可得，<a id="a-Rf"></a> 为颠倒故说。</p>
  <p id="aRg">法性不可议，<a id="a-Rh"></a> 常住于世间，</p>
  <p id="aRi">若能知如是，<a id="a-Rj"></a> 不生亦不灭。</p>
  <p id="aRk">菩萨念众生，<a id="a-Rl"></a> 不解是法相，</p>
  <p id="aRm">为之勤精进，<a id="a-Rn"></a> 令得离颠倒。</p>
  <p id="aRo">诸佛常不得，<a id="a-Rp"></a> 众生决定相，</p>
  <p id="aRq">而彼弘本愿，<a id="a-Rr"></a> 当观精进力。</p>
  <p id="aRs">思惟一切法，<a id="a-Rt"></a> 知皆如幻化，</p>
  <p id="aRu">不得坚牢相，<a id="a-Rv"></a> 观之如虚空。</p>
  <p id="aRw">从虚妄分别，<a id="a-Rx"></a> 贪著生苦恼，</p>
  <p id="aRy">为斯开法门，<a id="a-Rz"></a> 令得入涅槃。</p>
  <p id="aS0">为彼行精进，<a id="a-S1"></a> 而不坏于法，</p>
  <p id="aS2">离法非法故，<a id="a-S3"></a> 常行真精进。</p>
  <p id="aS4">是等行远离，<a id="a-S5"></a> 了达无诤定，</p>
  <p id="aS6">独处无愦闹，<a id="a-S7"></a> 常畏于生死。</p>
  <p id="aS8">乐住于闲居，<a id="a-S9"></a> 犹如犀一角，</p>
  <p id="aSA">游戏诸禅定，<a id="a-SB"></a> 明达诸神通。</p>
  <p id="aSC">心常住平等，<a id="a-SD"></a> 处空闲聚落，</p>
  <p id="aSE">威仪无变异，<a id="a-SF"></a> 恒乐于禅定。</p>
  <p id="aSG">信解常定法，<a id="a-SH"></a> 及寂灭无漏，</p>
  <p id="aSI">其心得解脱，<a id="a-SJ"></a> 故说常定者。</p>
  <p id="aSK">自住平等法，<a id="a-SL"></a> 以此导众生，</p>
  <p id="aSM">不违平等行，<a id="a-SN"></a> 故说常定者。</p>
  <p id="aSO">志念常坚固，<a id="a-SP"></a> 不忘菩提心，</p>
  <p id="aSQ">亦能化众生，<a id="a-SR"></a> 故说常定者。</p>
  <p id="aSS">常念于诸佛，<a id="a-ST"></a> 真实法性身，</p>
  <p id="aSU">远离色身相，<a id="a-SV"></a> 故说常定者。</p>
  <p id="aSW">常修念于法，<a id="a-SX"></a> 如诸法实相，</p>
  <p id="aSY">亦无有忆念，<a id="a-SZ"></a> 故说常定者。</p>
  <p id="aSa">常修念于僧，<a id="a-Sb"></a> 僧即是无为，</p>
  <p id="aSc">离数及非数，<a id="a-Sd"></a> 常入如是者。</p>
  <p id="aSe">悉见十方佛，<a id="a-Sf"></a> 一切众生类，</p>
  <p id="aSg">而于眼色中，<a id="a-Sh"></a> 终不生二相。</p>
  <p id="aSi">诸佛所说法，<a id="a-Sj"></a> 一切能听受，</p>
  <p id="aSk">而于耳声中，<a id="a-Sl"></a> 亦不生二相。</p>
  <p id="aSm">能于一心中，<a id="a-Sn"></a> 知诸众生心，</p>
  <p id="aSo">自心及彼心，<a id="a-Sp"></a> 此二不分别。</p>
  <p id="aSq">忆念过去世，<a id="a-Sr"></a> 如恒河沙劫，</p>
  <p id="aSs">是先及是后，<a id="a-St"></a> 亦复不分别。</p>
  <p id="aSu">能至无量土，<a id="a-Sv"></a> 现诸神通力，</p>
  <p id="aSw">而于身心中，<a id="a-Sx"></a> 无有疲倦想。</p>
  <p id="aSy">分别知诸法，<a id="a-Sz"></a> 乐说辩无尽，</p>
  <p id="aT0">于无央数劫，<a id="a-T1"></a> 开示法性相。</p>
  <p id="aT2">智慧度彼岸，<a id="a-T3"></a> 善解阴界入，</p>
  <p id="aT4">常为众生说，<a id="a-T5"></a> 无取无戏论。</p>
  <p id="aT6">善知因缘法，<a id="a-T7"></a> 远离二边相，</p>
  <p id="aT8">知是烦恼因，<a id="a-T9"></a> 亦知是净因。</p>
  <p id="aTA">信解因缘法，<a id="a-TB"></a> 则无诸邪见，</p>
  <p id="aTC">法皆属因缘，<a id="a-TD"></a> 无有定根本。</p>
  <p id="aTE">我见与佛见，<a id="a-TF"></a> 空见生死见，</p>
  <p id="aTG">涅槃之见等，<a id="a-TH"></a> 皆无是诸见。</p>
  <p id="aTI">无量智慧光，<a id="a-TJ"></a> 知诸法实相，</p>
  <p id="aTK">无闇无障碍，<a id="a-TL"></a> 是行菩提道。</p>
  <p id="aTM">是乘名大乘，<a id="a-TN"></a> 不可思议乘，</p>
  <p id="aTO">悉容受众生，<a id="a-TP"></a> 犹不尽其量。</p>
  <p id="aTQ">一切诸乘中，<a id="a-TR"></a> 是乘为第一，</p>
  <p id="aTS">如是大乘者，<a id="a-TT"></a> 能出生余乘。</p>
  <p id="aTU">余乘有限量，<a id="a-TV"></a> 不能受一切，</p>
  <p id="aTW">唯此无上乘，<a id="a-TX"></a> 能悉受众生。</p>
  <p id="aTY">若行此无量，<a id="a-TZ"></a> 虚空之大乘，</p>
  <p id="aTa">于一切众生，<a id="a-Tb"></a> 无有悭吝心。</p>
  <p id="aTc">虚空无有量，<a id="a-Td"></a> 亦无有形色，</p>
  <p id="aTe">大乘亦如是，<a id="a-Tf"></a> 无量无障碍。</p>
  <p id="aTg">若一切众生，<a id="a-Th"></a> 乘于此大乘，</p>
  <p id="aTi">当观是乘相，<a id="a-Tj"></a> 宽博多所容。</p>
  <p id="aTk">无量无数劫，<a id="a-Tl"></a> 说大乘功德，</p>
  <p id="aTm">及乘此乘者，<a id="a-Tn"></a> 不可得穷尽。</p>
  <p id="aTo">若人闻是经，<a id="a-Tp"></a> 乃至持一偈，</p>
  <p id="aTq">永脱于诸难，<a id="a-Tr"></a> 得到安隐处。</p>
  <p id="aTs">敬念此经者，<a id="a-Tt"></a> 舍是身已后，</p>
  <p id="aTu">终不堕恶道，<a id="a-Tv"></a> 常生天人中。</p>
  <p id="aTw">于后恶世时，<a id="a-Tx"></a> 若得闻是经，</p>
  <p id="aTy">我皆与授记，<a id="a-Tz"></a> 究竟成佛道。</p>
  <p id="aU0">若住此经者，<a id="a-U1"></a> 佛法在是人，</p>
  <p id="aU2">是人在佛法，<a id="a-U3"></a> 亦能转法轮。</p>
  <p id="aU4">若人持是经，<a id="a-U5"></a> 能转无量劫，</p>
  <p id="aU6">生死诸往来，<a id="a-U7"></a> 得近于佛道。</p>
  <p id="aU8">若能持是经，<a id="a-U9"></a> 精进大智慧，</p>
  <p id="aUA">是名极勇猛，<a id="a-UB"></a> 能破魔军众。</p>
  <p id="aUC">我于燃灯佛，<a id="a-UD"></a> 住忍得受记，</p>
  <p id="aUE">若有乐是经，<a id="a-UF"></a> 我授记亦然。</p>
  <p id="aUG">若人于佛后，<a id="a-UH"></a> 能解说是经，</p>
  <p id="aUI">佛虽不在世，<a id="a-UJ"></a> 为能作佛事。<a id="a-UK"></a>”</p>
  <p id="aUL">佛说是偈时，<a id="a-UM"></a>五千天子皆发阿耨多罗三藐三菩提心，<a id="a-UN"></a>二千菩萨得无生法忍，<a id="a-UO"></a>十千比丘不受诸法漏尽心得解脱，<a id="a-UP"></a>三万二千人远尘离垢，<a id="a-UQ"></a>于诸法中得法眼净。</p>
  <p data-pb></p>
  <h2 id="aUR">发菩提心品第十八</h2>
  <p id="aUS">尔时，<a id="a-UT"></a>文殊师利法王子白佛言：<a id="a-UU"></a>“世尊，<a id="a-UV"></a>如我解佛所说义，<a id="a-UW"></a>若有人发菩提愿，<a id="a-UX"></a>是为邪愿。<a id="a-UY"></a>所以者何？<a id="a-UZ"></a>诸有所得悉皆是邪。<a id="a-Ua"></a>若计得菩提而发愿者，<a id="a-Ub"></a>是人诸所作行皆为是邪。<a id="a-Uc"></a>所以者何？<a id="a-Ud"></a>菩提不在欲界，<a id="a-Ue"></a>不在色界，<a id="a-Uf"></a>不在无色界，<a id="a-Ug"></a>菩提无有住处，<a id="a-Uh"></a>不应发愿。<a id="a-Ui"></a>世尊，<a id="a-Uj"></a>譬如有人愿得虚空，<a id="a-Uk"></a>宁得虚空不？<a id="a-Ul"></a>”</p>
  <p id="aUm">佛言：<a id="a-Un"></a>“不也。<a id="a-Uo"></a>”</p>
  <p id="aUp">“世尊，<a id="a-Uq"></a>菩萨亦复如是，<a id="a-Ur"></a>发同虚空相菩提之愿，<a id="a-Us"></a>即是发虚空愿。<a id="a-Ut"></a>菩提出过三世非是受相，<a id="a-Uu"></a>不可愿也。<a id="a-Uv"></a>若菩萨起二相，<a id="a-Uw"></a>发菩提心作是念：<a id="a-Ux"></a>‘生死与菩提异，<a id="a-Uy"></a>邪见与菩提异，<a id="a-Uz"></a>涅槃与菩提异。<a id="a-V0"></a>’是则不行菩提道也。<a id="a-V1"></a>”</p>
  <p id="aV2">尔时，<a id="a-V3"></a>思益梵天谓文殊师利：<a id="a-V4"></a>“菩萨云何行名菩提行？<a id="a-V5"></a>”</p>
  <p id="aV6">答言：<a id="a-V7"></a>“若菩萨行一切法而于法无所行，<a id="a-V8"></a>是名行菩提行。<a id="a-V9"></a>所以者何？<a id="a-VA"></a>出过一切所行，<a id="a-VB"></a>是行菩提。<a id="a-VC"></a>”</p>
  <p id="aVD">又问：<a id="a-VE"></a>“云何出过一切所行，<a id="a-VF"></a>是行菩提？<a id="a-VG"></a>”</p>
  <p id="aVH">答言：<a id="a-VI"></a>“离眼、<a id="a-VJ"></a>耳、<a id="a-VK"></a>鼻、<a id="a-VL"></a>舌、<a id="a-VM"></a>身、<a id="a-VN"></a>意诸缘相，<a id="a-VO"></a>是名出过一切所行。<a id="a-VP"></a>”</p>
  <p id="aVQ">又问：<a id="a-VR"></a>“出过有何义？<a id="a-VS"></a>”</p>
  <p id="aVT">答言：<a id="a-VU"></a>“不出过平等。<a id="a-VV"></a>所以者何？<a id="a-VW"></a>一切法平等即是菩提。<a id="a-VX"></a>”</p>
  <p id="aVY">又问：<a id="a-VZ"></a>“云何是发菩提愿？<a id="a-Va"></a>”</p>
  <p id="aVb">答言：<a id="a-Vc"></a>“当如菩提。<a id="a-Vd"></a>”</p>
  <p id="aVe">又问：<a id="a-Vf"></a>“云何为菩提？<a id="a-Vg"></a>”</p>
  <p id="aVh">答言：<a id="a-Vi"></a>“菩提非过去、<a id="a-Vj"></a>非未来、<a id="a-Vk"></a>非现在，<a id="a-Vl"></a>是故菩萨应以三世清净心发菩提愿。<a id="a-Vm"></a>梵天，<a id="a-Vn"></a>如过去、<a id="a-Vo"></a>未来、<a id="a-Vp"></a>现在法，<a id="a-Vq"></a>从本以来常不生，<a id="a-Vr"></a>不生故不可说，<a id="a-Vs"></a>如是发愿无所发愿，<a id="a-Vt"></a>是发一切愿。<a id="a-Vu"></a>所以者何？<a id="a-Vv"></a>以是行道能得萨婆若。<a id="a-Vw"></a>”</p>
  <p id="aVx">又问：<a id="a-Vy"></a>“何故说言萨婆若？<a id="a-Vz"></a>”</p>
  <p id="aW0">答言：<a id="a-W1"></a>“悉知一切真智慧故名萨婆若。<a id="a-W2"></a>”</p>
  <p id="aW3">又问：<a id="a-W4"></a>“何等是真智慧？<a id="a-W5"></a>”</p>
  <p id="aW6">答言：<a id="a-W7"></a>“无变异相，<a id="a-W8"></a>如众生无变异相，<a id="a-W9"></a>真智慧亦无变异相。<a id="a-WA"></a>”</p>
  <p id="aWB">又问：<a id="a-WC"></a>“云何是众生相？<a id="a-WD"></a>”</p>
  <p id="aWE">答言：<a id="a-WF"></a>“假名字毕竟离是众生相，<a id="a-WG"></a>如是相则无变异。<a id="a-WH"></a>若众生与菩提异，<a id="a-WI"></a>是为变异。<a id="a-WJ"></a>如菩提相，<a id="a-WK"></a>众生亦尔，<a id="a-WL"></a>是故无变异。<a id="a-WM"></a>菩提不可以余道得，<a id="a-WN"></a>但以我平等故菩提平等，<a id="a-WO"></a>众生性平等无我故，<a id="a-WP"></a>如是可得菩提，<a id="a-WQ"></a>是故菩提无有变异。<a id="a-WR"></a>所以者何？<a id="a-WS"></a>如虚空无变异相，<a id="a-WT"></a>一切诸法亦无变异相。<a id="a-WU"></a>”</p>
  <p id="aWV">尔时，<a id="a-WW"></a>思益梵天谓文殊师利：<a id="a-WX"></a>“如来是实语者，<a id="a-WY"></a>能说如是法。<a id="a-WZ"></a>”</p>
  <p id="aWa">文殊师利言：<a id="a-Wb"></a>“如来于法无所说。<a id="a-Wc"></a>何以故？<a id="a-Wd"></a>如来尚不得诸法，<a id="a-We"></a>何况说法？<a id="a-Wf"></a>”</p>
  <p id="aWg">思益言：<a id="a-Wh"></a>“如来岂不说诸法是世间、<a id="a-Wi"></a>是出世间，<a id="a-Wj"></a>是有为、<a id="a-Wk"></a>是无为耶？<a id="a-Wl"></a>”</p>
  <p id="aWm">文殊师利言：<a id="a-Wn"></a>“于汝意云何？<a id="a-Wo"></a>是虚空可说、<a id="a-Wp"></a>可分别不？<a id="a-Wq"></a>”</p>
  <p id="aWr">思益言：<a id="a-Ws"></a>“不也。<a id="a-Wt"></a>”</p>
  <p id="aWu">文殊师利言：<a id="a-Wv"></a>“今说虚空名字，<a id="a-Ww"></a>以所说故有生有灭耶？<a id="a-Wx"></a>”</p>
  <p id="aWy">思益言：<a id="a-Wz"></a>“不也。<a id="a-X0"></a>”</p>
  <p id="aX1">文殊师利言：<a id="a-X2"></a>“如来说法亦复如是，<a id="a-X3"></a>不以说故诸法有生有灭，<a id="a-X4"></a>如此说法是不可说相，<a id="a-X5"></a>亦以此法有所教诲，<a id="a-X6"></a>是无所教诲。<a id="a-X7"></a>所以者何？<a id="a-X8"></a>如说法性、<a id="a-X9"></a>不说法性亦如是，<a id="a-XA"></a>是故说一切法住于如中，<a id="a-XB"></a>是如亦无所住。<a id="a-XC"></a>”</p>
  <p id="aXD">尔时，<a id="a-XE"></a>释、<a id="a-XF"></a>梵、<a id="a-XG"></a>四天王俱在会中，<a id="a-XH"></a>即以天华散于佛上而作是言：<a id="a-XI"></a>“世尊，<a id="a-XJ"></a>若善男子、<a id="a-XK"></a>善女人，<a id="a-XL"></a>闻文殊师利说是法，<a id="a-XM"></a>有信解者当知是人能破魔怨。<a id="a-XN"></a>所以者何？<a id="a-XO"></a>文殊师利今所说法，<a id="a-XP"></a>能破一切邪见妄想。<a id="a-XQ"></a>世尊，<a id="a-XR"></a>若善男子、<a id="a-XS"></a>善女人，<a id="a-XT"></a>闻是法不惊不怖，<a id="a-XU"></a>当知是人不从小功德来。<a id="a-XV"></a>若是经所在之处，<a id="a-XW"></a>当知此处则为诸佛拥护受用。<a id="a-XX"></a>若闻是经处，<a id="a-XY"></a>当知此处转于法轮。<a id="a-XZ"></a>是经在所住处，<a id="a-Xa"></a>聚落村邑、<a id="a-Xb"></a>山林旷野、<a id="a-Xc"></a>塔寺僧坊、<a id="a-Xd"></a>经行之处，<a id="a-Xe"></a>诸魔外道贪著之人不能侵娆。<a id="a-Xf"></a>世尊，<a id="a-Xg"></a>若人多供养过去诸佛，<a id="a-Xh"></a>乃能得闻如是经典。<a id="a-Xi"></a>世尊，<a id="a-Xj"></a>我等于此经中得智慧光明，<a id="a-Xk"></a>而不能得报佛及文殊师利、<a id="a-Xl"></a>思益梵天之恩。<a id="a-Xm"></a>世尊，<a id="a-Xn"></a>我等所从闻经，<a id="a-Xo"></a>于是法师生世尊想，<a id="a-Xp"></a>我等常当随侍说是经者。<a id="a-Xq"></a>此善男子常为诸天之所拥护，<a id="a-Xr"></a>若人书写是经读诵解说时，<a id="a-Xs"></a>无量诸天为听法故来至其所。<a id="a-Xt"></a>”</p>
  <p id="aXu">尔时，<a id="a-Xv"></a>世尊赞释梵四天王等大众言：<a id="a-Xw"></a>“善哉！<a id="a-Xx"></a>善哉！<a id="a-Xy"></a>如汝所说。<a id="a-Xz"></a>若三千大千世界满中珍宝以为一分，<a id="a-Y0"></a>闻是经者所得功德以为一分，<a id="a-Y1"></a>福胜于彼！<a id="a-Y2"></a>置是三千大千世界，<a id="a-Y3"></a>若恒河沙等十方世界满中珍宝，<a id="a-Y4"></a>闻是经者所得功德，<a id="a-Y5"></a>复胜于彼！<a id="a-Y6"></a>诸善男子，<a id="a-Y7"></a>若欲得功德者当听是经，<a id="a-Y8"></a>欲得身色端正，<a id="a-Y9"></a>欲得财富，<a id="a-YA"></a>欲得眷属，<a id="a-YB"></a>欲得自在，<a id="a-YC"></a>欲得具足天乐人乐，<a id="a-YD"></a>欲得名称，<a id="a-YE"></a>欲得多闻、<a id="a-YF"></a>忆念坚固、<a id="a-YG"></a>正行威仪、<a id="a-YH"></a>戒、<a id="a-YI"></a>定、<a id="a-YJ"></a>智慧、<a id="a-YK"></a>解达经书，<a id="a-YL"></a>欲得善知识，<a id="a-YM"></a>欲得三明六通，<a id="a-YN"></a>欲得一切善法，<a id="a-YO"></a>欲得阿耨多罗三藐三菩提，<a id="a-YP"></a>欲得与一切众生乐具，<a id="a-YQ"></a>欲得涅槃者，<a id="a-YR"></a>当听是经，<a id="a-YS"></a>受持读诵，<a id="a-YT"></a>如法修行，<a id="a-YU"></a>广为人说。<a id="a-YV"></a>诸善男子，<a id="a-YW"></a>若行是经者，<a id="a-YX"></a>我不见其人不得如此具足快乐。</p>
  <p id="aYY">“诸善男子，<a id="a-YZ"></a>我今语汝，<a id="a-Ya"></a>若人所从闻是经处，<a id="a-Yb"></a>若和尚、<a id="a-Yc"></a>若阿阇梨，<a id="a-Yd"></a>我不见世间供养之具能报其恩。<a id="a-Ye"></a>是法出于世间，<a id="a-Yf"></a>世间供养所不能报。<a id="a-Yg"></a>是法度于世间，<a id="a-Yh"></a>世间财物所不能报。<a id="a-Yi"></a>是法无染，<a id="a-Yj"></a>染污之物所不能报。<a id="a-Yk"></a>诸善男子，<a id="a-Yl"></a>是法余无能报，<a id="a-Ym"></a>惟有一事，<a id="a-Yn"></a>如说修行。<a id="a-Yo"></a>若人于此法中能如说行者，<a id="a-Yp"></a>是名能报师恩，<a id="a-Yq"></a>亦为恭敬于师净毕报恩，<a id="a-Yr"></a>是名不空食人信施，<a id="a-Ys"></a>是名顺如来语、<a id="a-Yt"></a>顺如来教，<a id="a-Yu"></a>是名越渡诸流，<a id="a-Yv"></a>是名过诸险道，<a id="a-Yw"></a>是名建立胜幢，<a id="a-Yx"></a>是名能破敌阵；<a id="a-Yy"></a>是名师子之王，<a id="a-Yz"></a>无所畏故；<a id="a-Z0"></a>是名象王，<a id="a-Z1"></a>心柔软故；<a id="a-Z2"></a>是名牛王，<a id="a-Z3"></a>外道论师无能坏故；<a id="a-Z4"></a>是名医王，<a id="a-Z5"></a>能疗一切众生病故；<a id="a-Z6"></a>是名无所惊怖，<a id="a-Z7"></a>能说甚深法故；<a id="a-Z8"></a>是名能具足舍，<a id="a-Z9"></a>舍诸烦恼故；<a id="a-ZA"></a>是名持清净戒，<a id="a-ZB"></a>究尽善法故；<a id="a-ZC"></a>是名得大忍辱，<a id="a-ZD"></a>离我我所故；<a id="a-ZE"></a>是名大精进力，<a id="a-ZF"></a>于无量劫心无倦故；<a id="a-ZG"></a>是名具足禅定，<a id="a-ZH"></a>常念系心住一处故；<a id="a-ZI"></a>是名有大智慧，<a id="a-ZJ"></a>善解言说诸章句故；<a id="a-ZK"></a>是名有大威德，<a id="a-ZL"></a>以无量福庄严身相故；<a id="a-ZM"></a>是名有大威德，<a id="a-ZN"></a>能蔽日月诸光明故；<a id="a-ZO"></a>是名大力，<a id="a-ZP"></a>持佛十力故；<a id="a-ZQ"></a>是名大云，<a id="a-ZR"></a>能震法雷故；<a id="a-ZS"></a>是名大雨，<a id="a-ZT"></a>能灭烦恼尘故；<a id="a-ZU"></a>是名为舍，<a id="a-ZV"></a>至涅槃故；<a id="a-ZW"></a>是名大救，<a id="a-ZX"></a>救生死畏故；<a id="a-ZY"></a>是名灯明，<a id="a-ZZ"></a>离无明闇故；<a id="a-Za"></a>是名归趣，<a id="a-Zb"></a>魔所怖者之所依故；<a id="a-Zc"></a>是名众生究竟之道，<a id="a-Zd"></a>是名得位，<a id="a-Ze"></a>坐道场故；<a id="a-Zf"></a>是名已得法眼，<a id="a-Zg"></a>是名见诸法如，<a id="a-Zh"></a>是名知空法相；<a id="a-Zi"></a>是名安住大悲，<a id="a-Zj"></a>是名安立大慈，<a id="a-Zk"></a>是名不舍一切众生；<a id="a-Zl"></a>是名背于小乘，<a id="a-Zm"></a>是名向于大乘；<a id="a-Zn"></a>是名除舍颠倒，<a id="a-Zo"></a>是名至于平等；<a id="a-Zp"></a>是名入于法位，<a id="a-Zq"></a>是名安住道场；<a id="a-Zr"></a>是名破坏诸魔，<a id="a-Zs"></a>是名转于法轮。<a id="a-Zt"></a>诸善男子，<a id="a-Zu"></a>我若一劫若减一劫，<a id="a-Zv"></a>称扬赞叹说是如说修行功德，<a id="a-Zw"></a>不可穷尽，<a id="a-Zx"></a>如来之辩亦不可尽。<a id="a-Zy"></a>”</p>
  <p id="aZz">尔时，<a id="a-a0"></a>会中有天子，<a id="a-a1"></a>名不退转，<a id="a-a2"></a>白佛言：<a id="a-a3"></a>“世尊，<a id="a-a4"></a>所说随法行，<a id="a-a5"></a>随法行者为何谓耶？<a id="a-a6"></a>”</p>
  <p id="aa7">佛告天子：<a id="a-a8"></a>“随法行者，<a id="a-a9"></a>不行一切法。<a id="a-aA"></a>所以者何？<a id="a-aB"></a>若不行诸法，<a id="a-aC"></a>则不分别是正是邪。<a id="a-aD"></a>如是行者则不行善、<a id="a-aE"></a>不行不善，<a id="a-aF"></a>不行有漏、<a id="a-aG"></a>不行无漏，<a id="a-aH"></a>不行世间、<a id="a-aI"></a>不行出世间，<a id="a-aJ"></a>不行有为、<a id="a-aK"></a>不行无为，<a id="a-aL"></a>不行生死、<a id="a-aM"></a>不行涅槃，<a id="a-aN"></a>是名随法行。<a id="a-aO"></a>若起法相者，<a id="a-aP"></a>是则不名随法行也。<a id="a-aQ"></a>若念言我行是法，<a id="a-aR"></a>是则戏论不随法行。<a id="a-aS"></a>若不受一切法则随法行，<a id="a-aT"></a>于一切法无忆念、<a id="a-aU"></a>无分别、<a id="a-aV"></a>无所行，<a id="a-aW"></a>是名随法行。<a id="a-aX"></a>”</p>
  <p id="aaY">尔时，<a id="a-aZ"></a>不退转天子白佛言：<a id="a-aa"></a>“世尊，<a id="a-ab"></a>若能如是随法行者，<a id="a-ac"></a>是人毕竟不复邪行。<a id="a-ad"></a>所以者何？<a id="a-ae"></a>正行者名为毕竟。<a id="a-af"></a>住邪道者无随法行，<a id="a-ag"></a>住正道者有随法行。<a id="a-ah"></a>世尊，<a id="a-ai"></a>行正行者无有邪法。<a id="a-aj"></a>所以者何？<a id="a-ak"></a>诸法平等无差别故。<a id="a-al"></a>”</p>
  <p id="aam">尔时，<a id="a-an"></a>思益梵天谓不退转天子：<a id="a-ao"></a>“汝于此中随法行不？<a id="a-ap"></a>”</p>
  <p id="aaq">答言：<a id="a-ar"></a>“若世尊所说法中有二相者，<a id="a-as"></a>我当行随法行。<a id="a-at"></a>今以无二相是随法行，<a id="a-au"></a>于中行者及所行法俱不可得。<a id="a-av"></a>梵天，<a id="a-aw"></a>我以不二法行随法行，<a id="a-ax"></a>离诸分别故如诸法如行，<a id="a-ay"></a>是名随法行。<a id="a-az"></a>”</p>
  <p id="ab0">思益言：<a id="a-b1"></a>“汝未曾见此佛土耶？<a id="a-b2"></a>”</p>
  <p id="ab3">天子言：<a id="a-b4"></a>“此佛土亦未曾见我。<a id="a-b5"></a>”</p>
  <p id="ab6">思益言：<a id="a-b7"></a>“此佛土不能思惟分别见与不见。<a id="a-b8"></a>”</p>
  <p id="ab9">天子言：<a id="a-bA"></a>“我亦不思惟分别曾于佛土见与不见。<a id="a-bB"></a>”</p>
  <p id="abC">思益言：<a id="a-bD"></a>“何人未见能见？<a id="a-bE"></a>”</p>
  <p id="abF">答言：<a id="a-bG"></a>“一切凡夫未见圣法位，<a id="a-bH"></a>若能入者是为先所未见而见。<a id="a-bI"></a>是法位相非眼所见，<a id="a-bJ"></a>非耳、<a id="a-bK"></a>鼻、<a id="a-bL"></a>舌、<a id="a-bM"></a>身、<a id="a-bN"></a>意识所知，<a id="a-bO"></a>但应随如相见，<a id="a-bP"></a>如眼如乃至意如，<a id="a-bQ"></a>法位如亦如是。<a id="a-bR"></a>若能如是见者，<a id="a-bS"></a>是名正见。<a id="a-bT"></a>”</p>
 </body>
</html>