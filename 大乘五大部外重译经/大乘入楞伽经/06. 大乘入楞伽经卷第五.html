<!doctype html>
<html id="z3IBTljOq" data-ver="1846">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘五大部外重译经">
  <meta period="唐">
 </head>
 <body>
  <h1 id="a1">大乘入楞伽经卷第五</h1>
  <h2 id="a2">无常品第三之二</h2>
  <p id="a3">尔时，<a id="a-4"></a>大慧菩萨摩诃萨，<a id="a-5"></a>复白佛言：<a id="a-6"></a>“世尊，<a id="a-7"></a>愿为我说如来应正等觉自觉性，<a id="a-8"></a>令我及诸菩萨摩诃萨而得善巧，<a id="a-9"></a>自悟悟他。<a id="a-A"></a>”</p>
  <p id="aB">佛言：<a id="a-C"></a>“大慧，<a id="a-D"></a>如汝所问，<a id="a-E"></a>当为汝说。<a id="a-F"></a>”</p>
  <p id="aG">大慧言：<a id="a-H"></a>“唯。<a id="a-I"></a>世尊，<a id="a-J"></a>如来应供正等觉，<a id="a-K"></a>为作、<a id="a-L"></a>非作？<a id="a-M"></a>为果、<a id="a-N"></a>为因？<a id="a-O"></a>为相、<a id="a-P"></a>所相？<a id="a-Q"></a>为说、<a id="a-R"></a>所说？<a id="a-S"></a>为觉、<a id="a-T"></a>所觉？<a id="a-U"></a>如是等，<a id="a-V"></a>为异、<a id="a-W"></a>不异？<a id="a-X"></a>”</p>
  <p id="aY">佛言：<a id="a-Z"></a>“大慧，<a id="a-a"></a>如来应正等觉，<a id="a-b"></a>非作非非作，<a id="a-c"></a>非果非因，<a id="a-d"></a>非相非所相，<a id="a-e"></a>非说非所说，<a id="a-f"></a>非觉非所觉。<a id="a-g"></a>何以故？<a id="a-h"></a>俱有过故。<a id="a-i"></a>大慧，<a id="a-j"></a>若如来是作，<a id="a-k"></a>则是无常；<a id="a-l"></a>若是无常，<a id="a-m"></a>一切作法应是如来，<a id="a-n"></a>我及诸佛皆不忍可。<a id="a-o"></a>若非作法，<a id="a-p"></a>则无体性，<a id="a-q"></a>所修方便悉空无益，<a id="a-r"></a>同于兔角、<a id="a-s"></a>石女之子，<a id="a-t"></a>非作因成故。<a id="a-u"></a>若非因非果，<a id="a-v"></a>则非有非无；<a id="a-w"></a>若非有非无，<a id="a-x"></a>则超过四句。<a id="a-y"></a>言四句者，<a id="a-z"></a>但随世间而有言说。<a id="a-10"></a>若超过四句，<a id="a-11"></a>唯有言说，<a id="a-12"></a>则如石女儿。<a id="a-13"></a>大慧，<a id="a-14"></a>石女儿者，<a id="a-15"></a>唯有言说，<a id="a-16"></a>不堕四句；<a id="a-17"></a>以不堕故，<a id="a-18"></a>不可度量。<a id="a-19"></a>诸有智者，<a id="a-1A"></a>应如是知，<a id="a-1B"></a>如来所有一切句义。</p>
  <p id="a1C">“大慧，<a id="a-1D"></a>如我所说诸法无我，<a id="a-1E"></a>以诸法中无有我性故说无我，<a id="a-1F"></a>非是无有诸法自性，<a id="a-1G"></a>如来句义应知亦然。<a id="a-1H"></a>大慧，<a id="a-1I"></a>譬如牛无马性、<a id="a-1J"></a>马无牛性，<a id="a-1K"></a>非无自性；<a id="a-1L"></a>一切诸法亦复如是，<a id="a-1M"></a>无有自相，<a id="a-1N"></a>而非有即有，<a id="a-1O"></a>非诸凡愚之所能知。<a id="a-1P"></a>何故不知？<a id="a-1Q"></a>以分别故。<a id="a-1R"></a>一切法空，<a id="a-1S"></a>一切法无生，<a id="a-1T"></a>一切法无自性，<a id="a-1U"></a>悉亦如是。</p>
  <p id="a1V">“大慧，<a id="a-1W"></a>如来与蕴，<a id="a-1X"></a>非异非不异。<a id="a-1Y"></a>若不异者，<a id="a-1Z"></a>应是无常，<a id="a-1a"></a>五蕴诸法是所作故。<a id="a-1b"></a>若异者，<a id="a-1c"></a>如牛二角有异不异，<a id="a-1d"></a>互相似故不异，<a id="a-1e"></a>长短别故有异；<a id="a-1f"></a>如牛右角异左、<a id="a-1g"></a>左角异右，<a id="a-1h"></a>长短不同，<a id="a-1i"></a>色相各别，<a id="a-1j"></a>然亦不异。<a id="a-1k"></a>如于蕴于界处等，<a id="a-1l"></a>一切法亦如是。</p>
  <p id="a1m">“大慧，<a id="a-1n"></a>如来者，<a id="a-1o"></a>依解脱说；<a id="a-1p"></a>如来、<a id="a-1q"></a>解脱，<a id="a-1r"></a>非异非不异。<a id="a-1s"></a>若异者，<a id="a-1t"></a>如来便与色相相应，<a id="a-1u"></a>色相相应即是无常；<a id="a-1v"></a>若不异者，<a id="a-1w"></a>修行者见应无差别，<a id="a-1x"></a>然有差别，<a id="a-1y"></a>故非不异。</p>
  <p id="a1z">“如是智与所知，<a id="a-20"></a>非异非不异。<a id="a-21"></a>若非异非不异，<a id="a-22"></a>则非常非无常，<a id="a-23"></a>非作非所作，<a id="a-24"></a>非为非无为，<a id="a-25"></a>非觉非所觉，<a id="a-26"></a>非相非所相，<a id="a-27"></a>非蕴非异蕴，<a id="a-28"></a>非说非所说，<a id="a-29"></a>非一非异，<a id="a-2A"></a>非俱非不俱；<a id="a-2B"></a>以是义故，<a id="a-2C"></a>超一切量。</p>
  <p id="a2D">“超一切量故，<a id="a-2E"></a>唯有言说；<a id="a-2F"></a>唯有言说故，<a id="a-2G"></a>则无有生；<a id="a-2H"></a>无有生故，<a id="a-2I"></a>则无有灭；<a id="a-2J"></a>无有灭故，<a id="a-2K"></a>则如虚空。<a id="a-2L"></a>大慧，<a id="a-2M"></a>虚空非作非所作，<a id="a-2N"></a>非作非所作故，<a id="a-2O"></a>远离攀缘；<a id="a-2P"></a>远离攀缘故，<a id="a-2Q"></a>出过一切诸戏论法；<a id="a-2R"></a>出过一切诸戏论法，<a id="a-2S"></a>即是如来；<a id="a-2T"></a>如来，<a id="a-2U"></a>即是正等觉体；<a id="a-2V"></a>正等觉者，<a id="a-2W"></a>永离一切诸根境界。<a id="a-2X"></a>”</p>
  <p id="a2Y">尔时，<a id="a-2Z"></a>世尊重说颂曰：</p>
  <p id="a2a">“出过诸根量，<a id="a-2b"></a> 非果亦非因，</p>
  <p id="a2c">相及所相等，<a id="a-2d"></a> 如是悉皆离。</p>
  <p id="a2e">蕴缘与正觉，<a id="a-2f"></a> 一异莫能见，</p>
  <p id="a2g">既无有见者，<a id="a-2h"></a> 云何起分别？</p>
  <p id="a2i">非作非非作，<a id="a-2j"></a> 非因非非因，</p>
  <p id="a2k">非蕴非不蕴，<a id="a-2l"></a> 亦不离余物。</p>
  <p id="a2m">非有一法体，<a id="a-2n"></a> 如彼分别见，</p>
  <p id="a2o">亦复非是无，<a id="a-2p"></a> 诸法性如是。</p>
  <p id="a2q">待有故成无，<a id="a-2r"></a> 待无故成有，</p>
  <p id="a2s">无既不可取，<a id="a-2t"></a> 有亦不应说。</p>
  <p id="a2u">不了我无我，<a id="a-2v"></a> 但著于语言，</p>
  <p id="a2w">彼溺于二边，<a id="a-2x"></a> 自坏坏世间。</p>
  <p id="a2y">若能见此法，<a id="a-2z"></a> 则离一切过，</p>
  <p id="a30">是名为正观，<a id="a-31"></a> 不毁大导师。<a id="a-32"></a>”</p>
  <p id="a33">尔时，<a id="a-34"></a>大慧菩萨摩诃萨，<a id="a-35"></a>复白佛言：<a id="a-36"></a>“世尊，<a id="a-37"></a>如佛经中，<a id="a-38"></a>分别摄取不生不灭，<a id="a-39"></a>言此即是如来异名。<a id="a-3A"></a>世尊，<a id="a-3B"></a>愿为我说不生不灭，<a id="a-3C"></a>此则无法，<a id="a-3D"></a>云何说是如来异名？<a id="a-3E"></a>如世尊说：<a id="a-3F"></a>‘一切诸法不生不灭。<a id="a-3G"></a>’当知此则堕有无见。<a id="a-3H"></a>世尊，<a id="a-3I"></a>若法不生则不可取，<a id="a-3J"></a>无有少法，<a id="a-3K"></a>谁是如来？<a id="a-3L"></a>惟愿世尊为我宣说。<a id="a-3M"></a>”</p>
  <p id="a3N">佛言：<a id="a-3O"></a>“谛听！<a id="a-3P"></a>当为汝说。<a id="a-3Q"></a>大慧，<a id="a-3R"></a>我说如来非是无法，<a id="a-3S"></a>亦非摄取不生不灭，<a id="a-3T"></a>亦不待缘，<a id="a-3U"></a>亦非无义。<a id="a-3V"></a>我说无生即是如来意生法身别异之名，<a id="a-3W"></a>一切外道、<a id="a-3X"></a>声闻、<a id="a-3Y"></a>独觉、<a id="a-3Z"></a>七地菩萨不了其义。</p>
  <p id="a3a">“大慧，<a id="a-3b"></a>譬如帝释、<a id="a-3c"></a>地及虚空乃至手足，<a id="a-3d"></a>随一一物各有多名，<a id="a-3e"></a>非以名多而有多体，<a id="a-3f"></a>亦非无体。<a id="a-3g"></a>大慧，<a id="a-3h"></a>我亦如是，<a id="a-3i"></a>于此娑婆世界，<a id="a-3j"></a>有三阿僧祇百千名号；<a id="a-3k"></a>诸凡愚人虽闻虽说，<a id="a-3l"></a>而不知是如来异名。<a id="a-3m"></a>其中或有知如来者，<a id="a-3n"></a>知无师者，<a id="a-3o"></a>知导师者，<a id="a-3p"></a>知胜导者，<a id="a-3q"></a>知普导者，<a id="a-3r"></a>知是佛者，<a id="a-3s"></a>知牛王者，<a id="a-3t"></a>知梵王者，<a id="a-3u"></a>知毗纽者，<a id="a-3v"></a>知自在者，<a id="a-3w"></a>知是胜者，<a id="a-3x"></a>知迦毗罗者，<a id="a-3y"></a>知真实边者，<a id="a-3z"></a>知无尽者，<a id="a-40"></a>知瑞相者，<a id="a-41"></a>知如风者，<a id="a-42"></a>知如火者，<a id="a-43"></a>知如俱毗罗者，<a id="a-44"></a>知如月者，<a id="a-45"></a>知如日者，<a id="a-46"></a>知如王者，<a id="a-47"></a>知如仙者，<a id="a-48"></a>知戌迦者，<a id="a-49"></a>知因陀罗者，<a id="a-4A"></a>知明星者，<a id="a-4B"></a>知大力者，<a id="a-4C"></a>知如水者，<a id="a-4D"></a>知无灭者，<a id="a-4E"></a>知无生者，<a id="a-4F"></a>知性空者，<a id="a-4G"></a>知真如者，<a id="a-4H"></a>知是谛者，<a id="a-4I"></a>知实性者，<a id="a-4J"></a>知实际者，<a id="a-4K"></a>知法界者，<a id="a-4L"></a>知涅槃者，<a id="a-4M"></a>知常住者，<a id="a-4N"></a>知平等者，<a id="a-4O"></a>知无二者，<a id="a-4P"></a>知无相者，<a id="a-4Q"></a>知寂灭者，<a id="a-4R"></a>知具相者，<a id="a-4S"></a>知因缘者，<a id="a-4T"></a>知佛性者，<a id="a-4U"></a>知教导者，<a id="a-4V"></a>知解脱者，<a id="a-4W"></a>知道路者，<a id="a-4X"></a>知一切智者，<a id="a-4Y"></a>知最胜者，<a id="a-4Z"></a>知意成身者。<a id="a-4a"></a>如是等满足三阿僧祇百千名号，<a id="a-4b"></a>不增不减。<a id="a-4c"></a>于此及余诸世界中，<a id="a-4d"></a>有能知我；<a id="a-4e"></a>如水中月，<a id="a-4f"></a>不入不出。<a id="a-4g"></a>但诸凡愚，<a id="a-4h"></a>心没二边，<a id="a-4i"></a>不能解了。<a id="a-4j"></a>然亦尊重承事供义，<a id="a-4k"></a>而不善解名字句义，<a id="a-4l"></a>执著言教昧于真实，<a id="a-4m"></a>谓无生无灭是无体性；<a id="a-4n"></a>不知是佛差别名号如因陀罗、<a id="a-4o"></a>释揭罗等，<a id="a-4p"></a>以信言教昧于真实，<a id="a-4q"></a>于一切法如言取义。<a id="a-4r"></a>彼诸凡愚作如是言：<a id="a-4s"></a>‘义如言说，<a id="a-4t"></a>义说无异。<a id="a-4u"></a>’何以故？<a id="a-4v"></a>义无体故。<a id="a-4w"></a>是人不了言音自性，<a id="a-4x"></a>谓言即义，<a id="a-4y"></a>无别义体。<a id="a-4z"></a>大慧，<a id="a-50"></a>彼人愚痴，<a id="a-51"></a>不知言说是生是灭，<a id="a-52"></a>义不生灭。<a id="a-53"></a>大慧，<a id="a-54"></a>一切言说堕于文字，<a id="a-55"></a>义则不堕，<a id="a-56"></a>离有离无故，<a id="a-57"></a>无生无体故。</p>
  <p id="a58">“大慧，<a id="a-59"></a>如来不说堕文字法，<a id="a-5A"></a>文字有无不可得故，<a id="a-5B"></a>唯除不堕于文字者。<a id="a-5C"></a>大慧，<a id="a-5D"></a>若人说法堕文字者，<a id="a-5E"></a>是虚诳说。<a id="a-5F"></a>何以故？<a id="a-5G"></a>诸法自性离文字故。<a id="a-5H"></a>是故，<a id="a-5I"></a>大慧，<a id="a-5J"></a>我经中说：<a id="a-5K"></a>我与诸佛及诸菩萨，<a id="a-5L"></a>不说一字，<a id="a-5M"></a>不答一字。<a id="a-5N"></a>所以者何？<a id="a-5O"></a>一切诸法离文字故，<a id="a-5P"></a>非不随义而分别说。<a id="a-5Q"></a>大慧，<a id="a-5R"></a>若不说者，<a id="a-5S"></a>教法则断；<a id="a-5T"></a>教法断者，<a id="a-5U"></a>则无声闻、<a id="a-5V"></a>缘觉、<a id="a-5W"></a>菩萨、<a id="a-5X"></a>诸佛；<a id="a-5Y"></a>若总无者，<a id="a-5Z"></a>谁说？<a id="a-5a"></a>为谁？<a id="a-5b"></a>是故，<a id="a-5c"></a>大慧，<a id="a-5d"></a>菩萨摩诃萨应不著文字随宜说法。<a id="a-5e"></a>我及诸佛，<a id="a-5f"></a>皆随众生烦恼解欲种种不同而为开演，<a id="a-5g"></a>令知诸法自心所见，<a id="a-5h"></a>无外境界，<a id="a-5i"></a>舍二分别，<a id="a-5j"></a>转心意识，<a id="a-5k"></a>非为成立圣自证处。</p>
  <p id="a5l">“大慧，<a id="a-5m"></a>菩萨摩诃萨应随于义，<a id="a-5n"></a>莫依文字。<a id="a-5o"></a>依文字者，<a id="a-5p"></a>堕于恶见，<a id="a-5q"></a>执著自宗而起言说，<a id="a-5r"></a>不能善了一切法相文辞章句，<a id="a-5s"></a>既自损坏亦坏于他，<a id="a-5t"></a>不能令人心得悟解。<a id="a-5u"></a>若能善知一切法相，<a id="a-5v"></a>文辞句义悉皆通达，<a id="a-5w"></a>则能令自身受无相乐，<a id="a-5x"></a>亦能令他安住大乘。<a id="a-5y"></a>若能令他安住大乘，<a id="a-5z"></a>则得一切诸佛、<a id="a-60"></a>声闻、<a id="a-61"></a>缘觉及诸菩萨之所摄受；<a id="a-62"></a>若得诸佛、<a id="a-63"></a>声闻、<a id="a-64"></a>缘觉及诸菩萨之所摄受，<a id="a-65"></a>则能摄受一切众生；<a id="a-66"></a>若能摄受一切众生，<a id="a-67"></a>则能摄受一切正法，<a id="a-68"></a>若能摄受一切正法，<a id="a-69"></a>则不断佛种；<a id="a-6A"></a>若不断佛种，<a id="a-6B"></a>则得胜妙处。<a id="a-6C"></a>大慧，<a id="a-6D"></a>菩萨摩诃萨生胜妙处，<a id="a-6E"></a>欲令众生安住大乘，<a id="a-6F"></a>以十自在力现众色像，<a id="a-6G"></a>随其所宜说真实法。<a id="a-6H"></a>真实法者，<a id="a-6I"></a>无异无别，<a id="a-6J"></a>不来不去，<a id="a-6K"></a>一切戏论悉皆息灭。<a id="a-6L"></a>是故，<a id="a-6M"></a>大慧，<a id="a-6N"></a>善男子、<a id="a-6O"></a>善女人，<a id="a-6P"></a>不应如言执著于义。<a id="a-6Q"></a>何以故？<a id="a-6R"></a>真实之法离文字故。</p>
  <p id="a6S">“大慧，<a id="a-6T"></a>譬如有人以指指物，<a id="a-6U"></a>小儿观指，<a id="a-6V"></a>不观于物；<a id="a-6W"></a>愚痴凡夫亦复如是，<a id="a-6X"></a>随言说指而生执著，<a id="a-6Y"></a>乃至尽命终，<a id="a-6Z"></a>不能舍文字之指取第一义。<a id="a-6a"></a>大慧，<a id="a-6b"></a>譬如婴儿应食熟食，<a id="a-6c"></a>有人不解成熟方便，<a id="a-6d"></a>而食生者则发狂乱；<a id="a-6e"></a>不生不灭亦复如是，<a id="a-6f"></a>不方便修则为不善，<a id="a-6g"></a>是故宜应善修方便，<a id="a-6h"></a>莫随言说如观指端。</p>
  <p id="a6i">“大慧，<a id="a-6j"></a>实义者，<a id="a-6k"></a>微妙寂静，<a id="a-6l"></a>是涅槃因；<a id="a-6m"></a>言说者，<a id="a-6n"></a>与妄想合，<a id="a-6o"></a>流转生死。<a id="a-6p"></a>大慧，<a id="a-6q"></a>实义者，<a id="a-6r"></a>从多闻得；<a id="a-6s"></a>多闻者，<a id="a-6t"></a>谓善于义，<a id="a-6u"></a>非善言说。<a id="a-6v"></a>善义者，<a id="a-6w"></a>不随一切外道恶见，<a id="a-6x"></a>身自不随，<a id="a-6y"></a>亦令他不随，<a id="a-6z"></a>是则名曰于义多闻。<a id="a-70"></a>欲求义者，<a id="a-71"></a>应当亲近；<a id="a-72"></a>与此相违，<a id="a-73"></a>著文字者，<a id="a-74"></a>宜速舍离。<a id="a-75"></a>”</p>
  <p id="a76">尔时，<a id="a-77"></a>大慧菩萨摩诃萨，<a id="a-78"></a>承佛威神，<a id="a-79"></a>复白佛言：<a id="a-7A"></a>“世尊，<a id="a-7B"></a>如来演说不生不灭，<a id="a-7C"></a>非为奇特。<a id="a-7D"></a>何以故？<a id="a-7E"></a>一切外道亦说作者不生不灭，<a id="a-7F"></a>世尊亦说虚空、<a id="a-7G"></a>涅槃及非数灭不生不灭。<a id="a-7H"></a>外道亦说作者因缘生于世间，<a id="a-7I"></a>世尊亦说无明、<a id="a-7J"></a>爱、<a id="a-7K"></a>业生诸世间；<a id="a-7L"></a>俱是因缘，<a id="a-7M"></a>但名别耳！<a id="a-7N"></a>外物因缘亦复如是，<a id="a-7O"></a>是故佛说与外道说无有差别！<a id="a-7P"></a>外道说言，<a id="a-7Q"></a>微尘、<a id="a-7R"></a>胜妙、<a id="a-7S"></a>自在、<a id="a-7T"></a>生主等，<a id="a-7U"></a>如是九物不生不灭；<a id="a-7V"></a>世尊亦说一切诸法不生不灭，<a id="a-7W"></a>若有若无皆不可得。<a id="a-7X"></a>世尊，<a id="a-7Y"></a>大种不坏，<a id="a-7Z"></a>以其自相不生不灭，<a id="a-7a"></a>周流诸趣，<a id="a-7b"></a>不舍自性。<a id="a-7c"></a>世尊，<a id="a-7d"></a>分别虽稍变异，<a id="a-7e"></a>一切无非外道已说，<a id="a-7f"></a>是故佛法同于外道。<a id="a-7g"></a>若有不同，<a id="a-7h"></a>愿佛为演，<a id="a-7i"></a>有何所以佛说为胜？<a id="a-7j"></a>若无别异，<a id="a-7k"></a>外道即佛，<a id="a-7l"></a>以其亦说不生不灭故。<a id="a-7m"></a>世尊常说一世界中无有多佛，<a id="a-7n"></a>如向所说，<a id="a-7o"></a>是则应有。<a id="a-7p"></a>”</p>
  <p id="a7q">佛言：<a id="a-7r"></a>“大慧，<a id="a-7s"></a>我之所说不生不灭，<a id="a-7t"></a>不同外道不生不灭、<a id="a-7u"></a>不生无常论。<a id="a-7v"></a>何以故？<a id="a-7w"></a>外道所说，<a id="a-7x"></a>有实性相不生不变；<a id="a-7y"></a>我不如是堕有无品。<a id="a-7z"></a>我所说法，<a id="a-80"></a>非有非无，<a id="a-81"></a>离生离灭。<a id="a-82"></a>云何非无？<a id="a-83"></a>如幻、<a id="a-84"></a>梦色种种见故。<a id="a-85"></a>云何非有？<a id="a-86"></a>色相自性非是有故，<a id="a-87"></a>见不见故，<a id="a-88"></a>取不取故。<a id="a-89"></a>是故我说一切诸法非有非无。<a id="a-8A"></a>若觉唯是自心所见，<a id="a-8B"></a>住于自性分别不生，<a id="a-8C"></a>世间所作悉皆永息。<a id="a-8D"></a>分别者，<a id="a-8E"></a>是凡愚事，<a id="a-8F"></a>非贤圣耳！</p>
  <p id="a8G">“大慧，<a id="a-8H"></a>妄心分别不实境界，<a id="a-8I"></a>如乾闼婆城幻所作人。<a id="a-8J"></a>大慧，<a id="a-8K"></a>譬如小儿见乾闼婆城及以幻人商贾入出，<a id="a-8L"></a>迷心分别言有实事；<a id="a-8M"></a>凡愚所见生与不生、<a id="a-8N"></a>有为无为悉亦如是，<a id="a-8O"></a>如幻人生，<a id="a-8P"></a>如幻人灭，<a id="a-8Q"></a>幻人其实不生不灭，<a id="a-8R"></a>诸法亦尔离于生灭。<a id="a-8S"></a>大慧，<a id="a-8T"></a>凡夫虚妄起生灭见，<a id="a-8U"></a>非诸圣人。<a id="a-8V"></a>言虚妄者，<a id="a-8W"></a>不如法性起颠倒见。<a id="a-8X"></a>颠倒见者，<a id="a-8Y"></a>执法有性不见寂灭；<a id="a-8Z"></a>不见寂灭故，<a id="a-8a"></a>不能远离虚妄分别。<a id="a-8b"></a>是故，<a id="a-8c"></a>大慧，<a id="a-8d"></a>无相见胜，<a id="a-8e"></a>非是相见。<a id="a-8f"></a>相是生因，<a id="a-8g"></a>若无有相则无分别，<a id="a-8h"></a>不生不灭则是涅槃。</p>
  <p id="a8i">“大慧，<a id="a-8j"></a>言涅槃者，<a id="a-8k"></a>见如实处，<a id="a-8l"></a>舍离分别心心所法，<a id="a-8m"></a>获于如来内证圣智，<a id="a-8n"></a>我说此是寂灭涅槃。<a id="a-8o"></a>”</p>
  <p id="a8p">尔时，<a id="a-8q"></a>世尊重说颂言：</p>
  <p id="a8r">“为除有生执，<a id="a-8s"></a> 成立无生义，</p>
  <p id="a8t">我说无因论，<a id="a-8u"></a> 非愚所能了。</p>
  <p id="a8v">一切法无生，<a id="a-8w"></a> 亦非是无法，</p>
  <p id="a8x">如乾城幻梦，<a id="a-8y"></a> 虽有而无因。</p>
  <p id="a8z">空无生无性，<a id="a-90"></a> 云何为我说？</p>
  <p id="a91">离诸和合缘，<a id="a-92"></a> 智慧不能见，</p>
  <p id="a93">以是故我说，<a id="a-94"></a> 空无生无性。</p>
  <p id="a95">一一缘和合，<a id="a-96"></a> 虽现而非有，</p>
  <p id="a97">分析无和合，<a id="a-98"></a> 非如外道见。</p>
  <p id="a99">如梦及垂发，<a id="a-9A"></a> 野马与乾城，</p>
  <p id="a9B">无因而妄现，<a id="a-9C"></a> 世事皆如是。</p>
  <p id="a9D">折伏有因论，<a id="a-9E"></a> 申述无生旨，</p>
  <p id="a9F">无生义若存，<a id="a-9G"></a> 法眼恒不灭！</p>
  <p id="a9H">我说无因论，<a id="a-9I"></a> 外道咸惊怖。<a id="a-9J"></a>”</p>
  <p id="a9K">“云何何所因？<a id="a-9L"></a> 复以何故生？</p>
  <p id="a9M">于何处和合？<a id="a-9N"></a> 而作无因论？<a id="a-9O"></a>”</p>
  <p id="a9P">“观察有为法，<a id="a-9Q"></a> 非因非无因，</p>
  <p id="a9R">彼生灭论者，<a id="a-9S"></a> 所见从是灭。<a id="a-9T"></a>”</p>
  <p id="a9U"></p>
  <p id="a9V">“为无故不生？<a id="a-9W"></a> 为待于众缘？</p>
  <p id="a9X">为有名无义？<a id="a-9Y"></a> 愿为我宣说。<a id="a-9Z"></a>”</p>
  <p id="a9a">“非无法不生，<a id="a-9b"></a> 亦非以待缘，</p>
  <p id="a9c">非有物而名，<a id="a-9d"></a> 亦非名无义。</p>
  <p id="a9e">一切诸外道，<a id="a-9f"></a> 声闻及缘觉，</p>
  <p id="a9g">十住非所行，<a id="a-9h"></a> 此是无生相。</p>
  <p id="a9i">远离诸因缘，<a id="a-9j"></a> 无有能作者，</p>
  <p id="a9k">唯心所建立，<a id="a-9l"></a> 我说是无生。</p>
  <p id="a9m">诸法非因生，<a id="a-9n"></a> 非无亦非有，</p>
  <p id="a9o">能所分别离，<a id="a-9p"></a> 我说是无生。</p>
  <p id="a9q">唯心无所见，<a id="a-9r"></a> 亦离于二性，</p>
  <p id="a9s">如是转所依，<a id="a-9t"></a> 我说是无生。</p>
  <p id="a9u">外物有非有，<a id="a-9v"></a> 其心无所取，</p>
  <p id="a9w">一切见咸断，<a id="a-9x"></a> 此是无生相。</p>
  <p id="a9y">空无性等句，<a id="a-9z"></a> 其义皆如是，</p>
  <p id="aA0">非以空故空，<a id="a-A1"></a> 无生故说空。</p>
  <p id="aA2">因缘共集会，<a id="a-A3"></a> 是故有生灭，</p>
  <p id="aA4">分散于因缘，<a id="a-A5"></a> 生灭则无有。</p>
  <p id="aA6">若离诸因缘，<a id="a-A7"></a> 则更无有法，</p>
  <p id="aA8">一性及异性，<a id="a-A9"></a> 凡愚所分别。</p>
  <p id="aAA">有无不生法，<a id="a-AB"></a> 俱非亦复然，</p>
  <p id="aAC">唯除众缘会，<a id="a-AD"></a> 于中见起灭。</p>
  <p id="aAE">随俗假言说，<a id="a-AF"></a> 因缘递钩琐，</p>
  <p id="aAG">若离因缘琐，<a id="a-AH"></a> 生义不可得。</p>
  <p id="aAI">我说唯钩琐，<a id="a-AJ"></a> 生无故不生，</p>
  <p id="aAK">离诸外道过，<a id="a-AL"></a> 非凡愚所了。</p>
  <p id="aAM">若离缘钩琐，<a id="a-AN"></a> 别有生法者，</p>
  <p id="aAO">是则无因论，<a id="a-AP"></a> 破坏钩琐义。</p>
  <p id="aAQ">如灯能照物，<a id="a-AR"></a> 钩琐现若然，</p>
  <p id="aAS">此则离钩琐，<a id="a-AT"></a> 别有于诸法。</p>
  <p id="aAU">无生则无性，<a id="a-AV"></a> 体相如虚空，</p>
  <p id="aAW">离钩琐求法，<a id="a-AX"></a> 愚夫所分别。</p>
  <p id="aAY">复有余无生，<a id="a-AZ"></a> 众圣所得法，</p>
  <p id="aAa">彼生无生者，<a id="a-Ab"></a> 是则无生忍。</p>
  <p id="aAc">一切诸世间，<a id="a-Ad"></a> 无非是钩琐，</p>
  <p id="aAe">若能如是解，<a id="a-Af"></a> 此人心得定。</p>
  <p id="aAg">无明与爱业，<a id="a-Ah"></a> 是则内钩琐，</p>
  <p id="aAi">种子泥轮等，<a id="a-Aj"></a> 如为名为外。</p>
  <p id="aAk">若言有他法，<a id="a-Al"></a> 而从因缘生，</p>
  <p id="aAm">离于钩琐义，<a id="a-An"></a> 此则非教理。</p>
  <p id="aAo">生法若非有，<a id="a-Ap"></a> 彼为谁因缘，</p>
  <p id="aAq">展转而相生，<a id="a-Ar"></a> 此是因缘义。</p>
  <p id="aAs">坚湿暖动等，<a id="a-At"></a> 凡愚所分别，</p>
  <p id="aAu">但缘无有法，<a id="a-Av"></a> 故说无自性。</p>
  <p id="aAw">如医疗众病，<a id="a-Ax"></a> 其论无差别，</p>
  <p id="aAy">以病不同故，<a id="a-Az"></a> 方药种种殊。</p>
  <p id="aB0">我为诸众生，<a id="a-B1"></a> 灭除烦恼病，</p>
  <p id="aB2">知其根胜劣，<a id="a-B3"></a> 演说诸法门。</p>
  <p id="aB4">非烦恼根异，<a id="a-B5"></a> 而有种种法，</p>
  <p id="aB6">唯有一大乘，<a id="a-B7"></a> 清凉八支道。<a id="a-B8"></a>”</p>
  <p id="aB9">尔时，<a id="a-BA"></a>大慧菩萨摩诃萨，<a id="a-BB"></a>复白佛言：<a id="a-BC"></a>“世尊，<a id="a-BD"></a>一切外道妄说无常。<a id="a-BE"></a>世尊亦言：<a id="a-BF"></a>‘诸行无常，<a id="a-BG"></a>是生灭法。<a id="a-BH"></a>’未知此说，<a id="a-BI"></a>是邪、<a id="a-BJ"></a>是正？<a id="a-BK"></a>所言无常，<a id="a-BL"></a>复有几种？<a id="a-BM"></a>”</p>
  <p id="aBN">佛言：<a id="a-BO"></a>“大慧，<a id="a-BP"></a>外道说有七种无常，<a id="a-BQ"></a>非是我法。<a id="a-BR"></a>何等为七？<a id="a-BS"></a>谓有说始起即舍，<a id="a-BT"></a>是名无常，<a id="a-BU"></a>生已不生无常性故。<a id="a-BV"></a>有说形处变坏，<a id="a-BW"></a>是名无常。<a id="a-BX"></a>有说色即无常。<a id="a-BY"></a>有说色之变异，<a id="a-BZ"></a>是名无常；<a id="a-Ba"></a>一切诸法相续不断，<a id="a-Bb"></a>能令变异自然归灭，<a id="a-Bc"></a>犹如乳酪前后变异，<a id="a-Bd"></a>虽不可见，<a id="a-Be"></a>然在法中坏一切法。<a id="a-Bf"></a>有说物无常。<a id="a-Bg"></a>有说物无物无常。<a id="a-Bh"></a>有说不生无常，<a id="a-Bi"></a>遍住一切诸法之中。</p>
  <p id="aBj">“其中物无物无常者，<a id="a-Bk"></a>谓能造所造，<a id="a-Bl"></a>其相灭坏。<a id="a-Bm"></a>大种自性本来无起。</p>
  <p id="aBn">“不生无常者，<a id="a-Bo"></a>谓常与无常、<a id="a-Bp"></a>有无等法，<a id="a-Bq"></a>如是一切皆无有起，<a id="a-Br"></a>乃至分析至于微尘亦无所见，<a id="a-Bs"></a>以不起故说名无生，<a id="a-Bt"></a>此是不生无常相。<a id="a-Bu"></a>若不了此，<a id="a-Bv"></a>则堕外道，<a id="a-Bw"></a>生无常义。</p>
  <p id="aBx">“有物无常者，<a id="a-By"></a>谓于非常非无常处，<a id="a-Bz"></a>自生分别。<a id="a-C0"></a>其义云何？<a id="a-C1"></a>彼立无常，<a id="a-C2"></a>自不灭坏，<a id="a-C3"></a>能坏诸法。<a id="a-C4"></a>若无无常坏一切法，<a id="a-C5"></a>法终不灭成于无有；<a id="a-C6"></a>如杖捶、<a id="a-C7"></a>瓦石，<a id="a-C8"></a>能坏于物而自不坏，<a id="a-C9"></a>此亦如是。<a id="a-CA"></a>大慧，<a id="a-CB"></a>现见无常与一切法，<a id="a-CC"></a>无有能作、<a id="a-CD"></a>所作差别，<a id="a-CE"></a>云此是无常，<a id="a-CF"></a>此是所作；<a id="a-CG"></a>无差别故，<a id="a-CH"></a>能作、<a id="a-CI"></a>所作应俱是常，<a id="a-CJ"></a>不见有因能令诸法成于无故。<a id="a-CK"></a>大慧，<a id="a-CL"></a>诸法坏灭实亦有因，<a id="a-CM"></a>但非凡愚之所能了。<a id="a-CN"></a>大慧，<a id="a-CO"></a>异因不应生于异果。<a id="a-CP"></a>若能生者，<a id="a-CQ"></a>一切异法应并相生，<a id="a-CR"></a>彼法、<a id="a-CS"></a>此法能生所生应无有别；<a id="a-CT"></a>现见有别，<a id="a-CU"></a>云何异因生于异果？<a id="a-CV"></a>大慧，<a id="a-CW"></a>若无常性是有法者，<a id="a-CX"></a>应同所作自是无常；<a id="a-CY"></a>自无常故，<a id="a-CZ"></a>所无常法皆应是常。<a id="a-Ca"></a>大慧，<a id="a-Cb"></a>若无常性住诸法中，<a id="a-Cc"></a>应同诸法堕于三世，<a id="a-Cd"></a>与过去色同时已灭，<a id="a-Ce"></a>未来不生，<a id="a-Cf"></a>现在俱坏。<a id="a-Cg"></a>一切外道计四大种体性不坏色者，<a id="a-Ch"></a>即是大种差别、<a id="a-Ci"></a>大种造色，<a id="a-Cj"></a>离异不异故，<a id="a-Ck"></a>其自性亦不坏灭。<a id="a-Cl"></a>大慧，<a id="a-Cm"></a>三有之中能造所造，<a id="a-Cn"></a>莫不皆是生住灭相，<a id="a-Co"></a>岂更别有无常之性，<a id="a-Cp"></a>能生于物而不灭耶？</p>
  <p id="aCq">“始造即舍无常者，<a id="a-Cr"></a>非大种互造大种，<a id="a-Cs"></a>以各别故，<a id="a-Ct"></a>非自相造；<a id="a-Cu"></a>以无异故，<a id="a-Cv"></a>非复共造；<a id="a-Cw"></a>以乖离故，<a id="a-Cx"></a>当知非是始造无常。</p>
  <p id="aCy">“形状坏无常者，<a id="a-Cz"></a>此非能造及所造坏，<a id="a-D0"></a>但形状坏。<a id="a-D1"></a>其义云何？<a id="a-D2"></a>谓分析色乃至微尘，<a id="a-D3"></a>但灭形状长短等见，<a id="a-D4"></a>不灭能造所造色体，<a id="a-D5"></a>此见堕在数论之中。</p>
  <p id="aD6">“色即是无常者，<a id="a-D7"></a>谓此即是形状无常，<a id="a-D8"></a>非大种性。<a id="a-D9"></a>若大种性亦无常者，<a id="a-DA"></a>则无世事。<a id="a-DB"></a>无世事者，<a id="a-DC"></a>当知则堕卢迦耶见；<a id="a-DD"></a>以见一切法自相生，<a id="a-DE"></a>唯有言说故。</p>
  <p id="aDF">“转变无常者，<a id="a-DG"></a>谓色体变，<a id="a-DH"></a>非大种变；<a id="a-DI"></a>譬如以金作庄严具，<a id="a-DJ"></a>严具有变而金无改，<a id="a-DK"></a>此亦如是。<a id="a-DL"></a>大慧，<a id="a-DM"></a>如是等种种外道，<a id="a-DN"></a>虚妄分别见无常性。<a id="a-DO"></a>彼作是说：<a id="a-DP"></a>火不能烧诸火自相，<a id="a-DQ"></a>但各分散；<a id="a-DR"></a>若能烧者，<a id="a-DS"></a>能造、<a id="a-DT"></a>所造则皆断灭。</p>
  <p id="aDU">“大慧，<a id="a-DV"></a>我说诸法非常无常。<a id="a-DW"></a>何以故？<a id="a-DX"></a>不取外法故，<a id="a-DY"></a>三界唯心故，<a id="a-DZ"></a>不说诸相故，<a id="a-Da"></a>大种性处种种差别不生不灭故，<a id="a-Db"></a>非能造所造故，<a id="a-Dc"></a>能取所取二种体性一切皆从分别起故，<a id="a-Dd"></a>如实而知二取性故，<a id="a-De"></a>了达唯是自心现故，<a id="a-Df"></a>离外有无二种见故，<a id="a-Dg"></a>离有无见则不分别能所造故。<a id="a-Dh"></a>大慧，<a id="a-Di"></a>世间、<a id="a-Dj"></a>出世间及出世间上上诸法，<a id="a-Dk"></a>唯是自心，<a id="a-Dl"></a>非常非无常；<a id="a-Dm"></a>不能了达，<a id="a-Dn"></a>堕于外道二边恶见。<a id="a-Do"></a>大慧，<a id="a-Dp"></a>一切外道不能解了此三种法，<a id="a-Dq"></a>依自分别而起言说，<a id="a-Dr"></a>著无常性。<a id="a-Ds"></a>大慧，<a id="a-Dt"></a>此三种法所有语言分别境界，<a id="a-Du"></a>非诸凡愚之所能知。<a id="a-Dv"></a>”</p>
  <p id="aDw">尔时，<a id="a-Dx"></a>世尊重说颂言：</p>
  <p id="aDy">“始造即便舍，<a id="a-Dz"></a> 形状有转变，</p>
  <p id="aE0">色物等无常，<a id="a-E1"></a> 外道妄分别。</p>
  <p id="aE2">诸法无坏灭，<a id="a-E3"></a> 诸大自性住，</p>
  <p id="aE4">外道种种见，<a id="a-E5"></a> 如是说无常。</p>
  <p id="aE6">彼诸外道众，<a id="a-E7"></a> 皆说不生灭，</p>
  <p id="aE8">诸大性自常，<a id="a-E9"></a> 谁是无常法？</p>
  <p id="aEA">能取及所取，<a id="a-EB"></a> 一切唯是心，</p>
  <p id="aEC">二种从心现，<a id="a-ED"></a> 无有我我所。</p>
  <p id="aEE">梵天等诸法，<a id="a-EF"></a> 我说唯是心，</p>
  <p id="aEG">若离于心者，<a id="a-EH"></a> 一切不可得。<a id="a-EI"></a>”</p>
  <p data-pb></p>
  <h2 id="aEJ">现证品第四</h2>
  <p id="aEK">尔时，<a id="a-EL"></a>大慧菩萨摩诃萨，<a id="a-EM"></a>复白佛言：<a id="a-EN"></a>“世尊，<a id="a-EO"></a>愿为我说一切声闻、<a id="a-EP"></a>缘觉入灭次第相续相。<a id="a-EQ"></a>令我及诸菩萨摩诃萨，<a id="a-ER"></a>善知此已，<a id="a-ES"></a>于灭尽三昧乐心无所惑，<a id="a-ET"></a>不堕二乘及诸外道错乱之中。<a id="a-EU"></a>”</p>
  <p id="aEV">佛言：<a id="a-EW"></a>“谛听！<a id="a-EX"></a>当为汝说。</p>
  <p id="aEY">“大慧，<a id="a-EZ"></a>菩萨摩诃萨至于六地，<a id="a-Ea"></a>及声闻、<a id="a-Eb"></a>缘觉入于灭定；<a id="a-Ec"></a>七地菩萨念念恒入，<a id="a-Ed"></a>离一切法自性相故，<a id="a-Ee"></a>非诸二乘。<a id="a-Ef"></a>二乘有作堕能所取，<a id="a-Eg"></a>不得诸法无差别相，<a id="a-Eh"></a>了善不善自相共相入于灭定，<a id="a-Ei"></a>是故不能念念恒入。</p>
  <p id="aEj">“大慧，<a id="a-Ek"></a>八地菩萨、<a id="a-El"></a>声闻、<a id="a-Em"></a>缘觉，<a id="a-En"></a>心意意识分别想灭。<a id="a-Eo"></a>始从初地乃至六地，<a id="a-Ep"></a>观察三界一切唯是心意意识自分别起，<a id="a-Eq"></a>离我、<a id="a-Er"></a>我所，<a id="a-Es"></a>不见外法种种诸相；<a id="a-Et"></a>凡愚不知由无始来过恶薰习，<a id="a-Eu"></a>于自心内变作能取所取之相而生执著。</p>
  <p id="aEv">“大慧，<a id="a-Ew"></a>八地菩萨所得三昧，<a id="a-Ex"></a>同诸声闻、<a id="a-Ey"></a>缘觉涅槃；<a id="a-Ez"></a>以诸佛力所加持故，<a id="a-F0"></a>于三昧门不入涅槃。<a id="a-F1"></a>若不持者，<a id="a-F2"></a>便不化度一切众生，<a id="a-F3"></a>不能满足如来之地，<a id="a-F4"></a>亦则断绝如来种性。<a id="a-F5"></a>是故诸佛为说如来不可思议诸大功德，<a id="a-F6"></a>令其究竟不入涅槃；<a id="a-F7"></a>声闻、<a id="a-F8"></a>缘觉著三昧乐，<a id="a-F9"></a>是故于中生涅槃想。</p>
  <p id="aFA">“大慧，<a id="a-FB"></a>七地菩萨善能观察心意意识、<a id="a-FC"></a>我、<a id="a-FD"></a>我所执，<a id="a-FE"></a>生法无我，<a id="a-FF"></a>若生若灭自相共相，<a id="a-FG"></a>四无碍辩善巧决定，<a id="a-FH"></a>于三昧门而得自在，<a id="a-FI"></a>渐入诸地具菩提分法。<a id="a-FJ"></a>大慧，<a id="a-FK"></a>我恐诸菩萨不善了知自相共相，<a id="a-FL"></a>不知诸地相续次第，<a id="a-FM"></a>堕于外道诸恶见中故如是说。<a id="a-FN"></a>大慧，<a id="a-FO"></a>彼实无有若生若灭。<a id="a-FP"></a>诸地次第、<a id="a-FQ"></a>三界往来，<a id="a-FR"></a>一切皆是自心所见。<a id="a-FS"></a>而诸凡愚不能了知；<a id="a-FT"></a>以不知故，<a id="a-FU"></a>我及诸佛为如是说。</p>
  <p id="aFV">“大慧，<a id="a-FW"></a>声闻、<a id="a-FX"></a>缘觉至于菩萨第八地中，<a id="a-FY"></a>为三昧乐之所昏醉，<a id="a-FZ"></a>未能善了唯心所见，<a id="a-Fa"></a>自共相习缠覆其心，<a id="a-Fb"></a>著二无我生涅槃觉，<a id="a-Fc"></a>非寂灭慧。<a id="a-Fd"></a>大慧，<a id="a-Fe"></a>诸菩萨摩诃萨见于寂灭三昧乐门，<a id="a-Ff"></a>即便忆念本愿大悲，<a id="a-Fg"></a>具足修行十无尽句，<a id="a-Fh"></a>是故不即入于涅槃；<a id="a-Fi"></a>以入涅槃不生果故，<a id="a-Fj"></a>离能所取故，<a id="a-Fk"></a>了达唯心故，<a id="a-Fl"></a>于一切法无分别故，<a id="a-Fm"></a>不堕心意及以意识、<a id="a-Fn"></a>外法性相执著中故，<a id="a-Fo"></a>然非不起佛法正因随智慧行如是起故，<a id="a-Fp"></a>得于如来自证地故。</p>
  <p id="aFq">“大慧，<a id="a-Fr"></a>如人梦中方便渡河，<a id="a-Fs"></a>未渡便觉，<a id="a-Ft"></a>觉已思惟向之所见：<a id="a-Fu"></a>‘为是真实，<a id="a-Fv"></a>为是虚妄？<a id="a-Fw"></a>’复自念言：<a id="a-Fx"></a>‘非实非妄，<a id="a-Fy"></a>如是但是见闻觉知，<a id="a-Fz"></a>曾所更事分别习气，<a id="a-G0"></a>离有无念意识梦中之所现耳！<a id="a-G1"></a>’大慧，<a id="a-G2"></a>菩萨摩诃萨亦复如是，<a id="a-G3"></a>始从初地而至七地，<a id="a-G4"></a>乃至增进入于第八得无分别，<a id="a-G5"></a>见一切法如幻梦等，<a id="a-G6"></a>离能所取，<a id="a-G7"></a>见心心所广大力用，<a id="a-G8"></a>勤修佛法未证令证，<a id="a-G9"></a>离心意意识妄分别想，<a id="a-GA"></a>获无生忍。<a id="a-GB"></a>此是菩萨所得涅槃，<a id="a-GC"></a>非灭坏也。</p>
  <p id="aGD">“大慧，<a id="a-GE"></a>第一义中，<a id="a-GF"></a>无有次第，<a id="a-GG"></a>亦无相续，<a id="a-GH"></a>远离一切境界分别，<a id="a-GI"></a>此则名为寂灭之法。<a id="a-GJ"></a>”</p>
  <p id="aGK">尔时，<a id="a-GL"></a>世尊重说颂言：</p>
  <p id="aGM">“诸住及佛地，<a id="a-GN"></a> 唯心无影像，</p>
  <p id="aGO">此是去来今，<a id="a-GP"></a> 诸佛之所说。</p>
  <p id="aGQ">七地是有心，<a id="a-GR"></a> 八地无影像，</p>
  <p id="aGS">此二地名住，<a id="a-GT"></a> 余则我所得。</p>
  <p id="aGU">自证及清净，<a id="a-GV"></a> 此则是我地，</p>
  <p id="aGW">摩醯最胜处，<a id="a-GX"></a> 色究竟庄严。</p>
  <p id="aGY">譬如大火聚，<a id="a-GZ"></a> 光焰炽然发，</p>
  <p id="aGa">化现于三有，<a id="a-Gb"></a> 悦意而清凉。</p>
  <p id="aGc">或有现变化，<a id="a-Gd"></a> 或有先时化，</p>
  <p id="aGe">于彼说诸乘，<a id="a-Gf"></a> 皆是如来地。</p>
  <p id="aGg">十地则为初，<a id="a-Gh"></a> 初则为八地，</p>
  <p id="aGi">第九则为七，<a id="a-Gj"></a> 第七复为八，</p>
  <p id="aGk">第二为第三，<a id="a-Gl"></a> 第四为第五，</p>
  <p id="aGm">第三为第六，<a id="a-Gn"></a> 无相有何次？<a id="a-Go"></a>”</p>
  <p data-pb></p>
  <h2 id="aGp">如来常无常品第五</h2>
  <p id="aGq">尔时，<a id="a-Gr"></a>大慧菩萨摩诃萨，<a id="a-Gs"></a>复白佛言：<a id="a-Gt"></a>“世尊，<a id="a-Gu"></a>如来应正等觉，<a id="a-Gv"></a>为常、<a id="a-Gw"></a>为无常？<a id="a-Gx"></a>”</p>
  <p id="aGy">佛言：<a id="a-Gz"></a>“大慧，<a id="a-H0"></a>如来应正等觉，<a id="a-H1"></a>非常、<a id="a-H2"></a>非无常。<a id="a-H3"></a>何以故？<a id="a-H4"></a>俱有过故。<a id="a-H5"></a>云何有过？<a id="a-H6"></a>大慧，<a id="a-H7"></a>若如来常者，<a id="a-H8"></a>有能作过；<a id="a-H9"></a>一切外道说能作常。<a id="a-HA"></a>若无常者，<a id="a-HB"></a>有所作过；<a id="a-HC"></a>同于诸蕴为相所相，<a id="a-HD"></a>毕竟断灭而成无有，<a id="a-HE"></a>然佛如来实非断灭。<a id="a-HF"></a>大慧，<a id="a-HG"></a>一切所作如瓶衣等，<a id="a-HH"></a>皆是无常，<a id="a-HI"></a>是则如来有无常过，<a id="a-HJ"></a>所修福智悉空无益；<a id="a-HK"></a>又诸作法应是如来，<a id="a-HL"></a>无异因故。<a id="a-HM"></a>是故如来非常、<a id="a-HN"></a>非无常。</p>
  <p id="aHO">“复次，<a id="a-HP"></a>大慧，<a id="a-HQ"></a>如来非常。<a id="a-HR"></a>若是常者，<a id="a-HS"></a>应如虚空不待因成。<a id="a-HT"></a>大慧，<a id="a-HU"></a>譬如虚空非常、<a id="a-HV"></a>非无常。<a id="a-HW"></a>何以故？<a id="a-HX"></a>离常无常、<a id="a-HY"></a>若一若异、<a id="a-HZ"></a>俱不俱等诸过失故。<a id="a-Ha"></a>复次，<a id="a-Hb"></a>大慧，<a id="a-Hc"></a>如来非常。<a id="a-Hd"></a>若是常者，<a id="a-He"></a>则是不生，<a id="a-Hf"></a>同于兔马鱼蛇等角。<a id="a-Hg"></a>复次，<a id="a-Hh"></a>大慧，<a id="a-Hi"></a>以别义故，<a id="a-Hj"></a>亦得言常。<a id="a-Hk"></a>何以故？<a id="a-Hl"></a>谓以现智证常法故，<a id="a-Hm"></a>证智是常，<a id="a-Hn"></a>如来亦常。<a id="a-Ho"></a>大慧，<a id="a-Hp"></a>诸佛如来所证法性、<a id="a-Hq"></a>法住、<a id="a-Hr"></a>法位，<a id="a-Hs"></a>如来出世、<a id="a-Ht"></a>若不出世，<a id="a-Hu"></a>常住不易；<a id="a-Hv"></a>在于一切二乘、<a id="a-Hw"></a>外道所得法中，<a id="a-Hx"></a>非是空无，<a id="a-Hy"></a>然非凡愚之所能知。<a id="a-Hz"></a>大慧，<a id="a-I0"></a>夫如来者，<a id="a-I1"></a>以清净慧内证法性而得其名，<a id="a-I2"></a>非以心意意识蕴界处法妄习得名；<a id="a-I3"></a>一切三界皆从虚妄分别而生，<a id="a-I4"></a>如来不从妄分别生。<a id="a-I5"></a>大慧，<a id="a-I6"></a>若有于二，<a id="a-I7"></a>有常无常；<a id="a-I8"></a>如来无二，<a id="a-I9"></a>证一切法无生相故，<a id="a-IA"></a>是故非常，<a id="a-IB"></a>亦非无常。</p>
  <p id="aIC">“大慧，<a id="a-ID"></a>乃至少有言说分别生，<a id="a-IE"></a>即有常无常过。<a id="a-IF"></a>是故应除二分别觉，<a id="a-IG"></a>勿令少在。<a id="a-IH"></a>”</p>
  <p id="aII">尔时，<a id="a-IJ"></a>世尊重说颂言：</p>
  <p id="aIK">“远离常无常，<a id="a-IL"></a> 而现常无常，</p>
  <p id="aIM">如是恒观佛，<a id="a-IN"></a> 不生于恶见。</p>
  <p id="aIO">若常无常者，<a id="a-IP"></a> 所集皆无益，</p>
  <p id="aIQ">为除分别觉，<a id="a-IR"></a> 不说常无常。</p>
  <p id="aIS">乃至有所立，<a id="a-IT"></a> 一切皆错乱，</p>
  <p id="aIU">若见唯自心，<a id="a-IV"></a> 是则无违诤。<a id="a-IW"></a>”</p>
  <p data-pb></p>
  <h2 id="aIX">刹那品第六</h2>
  <p id="aIY">尔时，<a id="a-IZ"></a>大慧菩萨摩诃萨，<a id="a-Ia"></a>复白佛言：<a id="a-Ib"></a>“世尊，<a id="a-Ic"></a>惟愿为我说蕴界处生灭之相。<a id="a-Id"></a>若无有我，<a id="a-Ie"></a>谁生谁灭？<a id="a-If"></a>而诸凡夫依于生灭，<a id="a-Ig"></a>不求尽苦，<a id="a-Ih"></a>不证涅槃。<a id="a-Ii"></a>”</p>
  <p id="aIj">佛言：<a id="a-Ik"></a>“大慧，<a id="a-Il"></a>谛听！<a id="a-Im"></a>谛听！<a id="a-In"></a>当为汝说。</p>
  <p id="aIo">“大慧，<a id="a-Ip"></a>如来藏，<a id="a-Iq"></a>是善不善因，<a id="a-Ir"></a>能遍兴造一切趣生。<a id="a-Is"></a>譬如伎儿，<a id="a-It"></a>变现诸趣；<a id="a-Iu"></a>离我、<a id="a-Iv"></a>我所，<a id="a-Iw"></a>以不觉故，<a id="a-Ix"></a>三缘和合而有果生。<a id="a-Iy"></a>外道不知，<a id="a-Iz"></a>执为作者，<a id="a-J0"></a>无始虚伪恶习所熏，<a id="a-J1"></a>名为藏识。<a id="a-J2"></a>生于七识无明住地，<a id="a-J3"></a>譬如大海而有波浪，<a id="a-J4"></a>其体相续恒注不断。<a id="a-J5"></a>本性清净，<a id="a-J6"></a>离无常过，<a id="a-J7"></a>离于我论。</p>
  <p id="aJ8">“其余七识，<a id="a-J9"></a>意意识等，<a id="a-JA"></a>念念生灭。<a id="a-JB"></a>妄想为因，<a id="a-JC"></a>境相为缘，<a id="a-JD"></a>和合而生；<a id="a-JE"></a>不了色等自心所现，<a id="a-JF"></a>计著名相，<a id="a-JG"></a>起苦乐受。<a id="a-JH"></a>名相缠缚，<a id="a-JI"></a>既从贪生复生于贪，<a id="a-JJ"></a>若因及所缘，<a id="a-JK"></a>诸取根灭，<a id="a-JL"></a>不相续生，<a id="a-JM"></a>自慧分别苦乐受者，<a id="a-JN"></a>或得灭定，<a id="a-JO"></a>或得四禅，<a id="a-JP"></a>或复善入诸谛解脱，<a id="a-JQ"></a>便妄生于得解脱想，<a id="a-JR"></a>而实未舍、<a id="a-JS"></a>未转如来藏中藏识之名。</p>
  <p id="aJT">“若无藏识，<a id="a-JU"></a>七识则灭。<a id="a-JV"></a>何以故？<a id="a-JW"></a>因彼及所缘而得生故。<a id="a-JX"></a>然非一切外道、<a id="a-JY"></a>二乘诸修行者所知境界，<a id="a-JZ"></a>以彼唯了人无我性，<a id="a-Ja"></a>于蕴界处取于自相及共相故。<a id="a-Jb"></a>若见如来藏五法、<a id="a-Jc"></a>自性、<a id="a-Jd"></a>诸法无我，<a id="a-Je"></a>随地次第而渐转灭，<a id="a-Jf"></a>不为外道恶见所动，<a id="a-Jg"></a>住不动地得于十种三昧乐门，<a id="a-Jh"></a>为三昧力诸佛所持观察不思议佛法及本愿力，<a id="a-Ji"></a>不住实际及三昧乐获自证智，<a id="a-Jj"></a>不与二乘诸外道共，<a id="a-Jk"></a>得十圣种性道及意生智身离于诸行。<a id="a-Jl"></a>是故，<a id="a-Jm"></a>大慧，<a id="a-Jn"></a>菩萨摩诃萨欲得胜法，<a id="a-Jo"></a>应净如来藏、<a id="a-Jp"></a>藏识之名。</p>
  <p id="aJq">“大慧，<a id="a-Jr"></a>若无如来藏名藏识者，<a id="a-Js"></a>则无生灭。<a id="a-Jt"></a>然诸凡夫及以圣人悉有生灭，<a id="a-Ju"></a>是故一切诸修行者，<a id="a-Jv"></a>虽见内境界住现法乐，<a id="a-Jw"></a>而不舍于勇猛精进。<a id="a-Jx"></a>大慧，<a id="a-Jy"></a>此如来藏、<a id="a-Jz"></a>藏识本性清净，<a id="a-K0"></a>客尘所染而为不净。<a id="a-K1"></a>一切二乘及诸外道，<a id="a-K2"></a>臆度起见，<a id="a-K3"></a>不能现证。<a id="a-K4"></a>如来于此分明现见，<a id="a-K5"></a>如观掌中庵摩勒果。</p>
  <p id="aK6">“大慧，<a id="a-K7"></a>我为胜鬘夫人及余深妙净智菩萨，<a id="a-K8"></a>说如来藏名藏识，<a id="a-K9"></a>与七识俱起，<a id="a-KA"></a>令诸声闻见法无我。<a id="a-KB"></a>大慧，<a id="a-KC"></a>为胜鬘夫人说佛境界，<a id="a-KD"></a>非是外道、<a id="a-KE"></a>二乘境界。<a id="a-KF"></a>大慧，<a id="a-KG"></a>此如来藏、<a id="a-KH"></a>藏识是佛境界，<a id="a-KI"></a>与汝等比净智菩萨随顺义者所行之处，<a id="a-KJ"></a>非是一切执著文字外道、<a id="a-KK"></a>二乘之所行处。<a id="a-KL"></a>是故，<a id="a-KM"></a>汝及诸菩萨摩诃萨，<a id="a-KN"></a>于如来藏、<a id="a-KO"></a>藏识，<a id="a-KP"></a>当勤观察；<a id="a-KQ"></a>莫但闻已，<a id="a-KR"></a>便生足想。<a id="a-KS"></a>”</p>
  <p id="aKT">尔时，<a id="a-KU"></a>世尊重说颂言：</p>
  <p id="aKV">“甚深如来藏，<a id="a-KW"></a> 而与七识俱，</p>
  <p id="aKX">执著二种生，<a id="a-KY"></a> 了知则远离。</p>
  <p id="aKZ">无始习所熏，<a id="a-Ka"></a> 如像现于心，</p>
  <p id="aKb">若能如实观，<a id="a-Kc"></a> 境相悉无有。</p>
  <p id="aKd">如愚见指月，<a id="a-Ke"></a> 观指不观月，</p>
  <p id="aKf">计著文字者，<a id="a-Kg"></a> 不见我真实。</p>
  <p id="aKh">心如工伎儿，<a id="a-Ki"></a> 意如和伎者，</p>
  <p id="aKj">五识为伴侣，<a id="a-Kk"></a> 妄想观伎众。<a id="a-Kl"></a>”</p>
  <p id="aKm">尔时，<a id="a-Kn"></a>大慧菩萨摩诃萨，<a id="a-Ko"></a>复白佛言：<a id="a-Kp"></a>“世尊，<a id="a-Kq"></a>愿为我说五法、<a id="a-Kr"></a>自性、<a id="a-Ks"></a>诸识、<a id="a-Kt"></a>无我差别之相。<a id="a-Ku"></a>我及诸菩萨摩诃萨，<a id="a-Kv"></a>善知此已，<a id="a-Kw"></a>渐修诸地，<a id="a-Kx"></a>具诸佛法，<a id="a-Ky"></a>至于如来自证之位。<a id="a-Kz"></a>”</p>
  <p id="aL0">佛言：<a id="a-L1"></a>“谛听！<a id="a-L2"></a>当为汝说。<a id="a-L3"></a>大慧，<a id="a-L4"></a>五法、<a id="a-L5"></a>自性、<a id="a-L6"></a>诸识、<a id="a-L7"></a>无我，<a id="a-L8"></a>所谓名、<a id="a-L9"></a>相、<a id="a-LA"></a>分别、<a id="a-LB"></a>正智、<a id="a-LC"></a>如如。<a id="a-LD"></a>若修行者观察此法，<a id="a-LE"></a>入于如来自证境界，<a id="a-LF"></a>远离常断、<a id="a-LG"></a>有无等见，<a id="a-LH"></a>得现法乐甚深三昧。<a id="a-LI"></a>大慧，<a id="a-LJ"></a>凡愚不了五法、<a id="a-LK"></a>自性、<a id="a-LL"></a>诸识、<a id="a-LM"></a>无我，<a id="a-LN"></a>于心所现见有外物而起分别，<a id="a-LO"></a>非诸圣人。<a id="a-LP"></a>”</p>
  <p id="aLQ">大慧白言：<a id="a-LR"></a>“云何不了而起分别？<a id="a-LS"></a>”</p>
  <p id="aLT">佛言：<a id="a-LU"></a>“大慧，<a id="a-LV"></a>凡愚不知名是假立，<a id="a-LW"></a>心随流动见种种相，<a id="a-LX"></a>计我、<a id="a-LY"></a>我所染著于色，<a id="a-LZ"></a>覆障圣智起贪瞋痴，<a id="a-La"></a>造作诸业如蚕作茧，<a id="a-Lb"></a>妄想自缠堕于诸趣生死大海，<a id="a-Lc"></a>如汲水轮循环不绝。<a id="a-Ld"></a>不知诸法如幻、<a id="a-Le"></a>如焰、<a id="a-Lf"></a>如水中月，<a id="a-Lg"></a>自心所见妄分别起，<a id="a-Lh"></a>离能所取及生住灭，<a id="a-Li"></a>谓从自在、<a id="a-Lj"></a>时节、<a id="a-Lk"></a>微尘、<a id="a-Ll"></a>胜性而生，<a id="a-Lm"></a>随名相流。</p>
  <p id="aLn">“大慧，<a id="a-Lo"></a>此中相者，<a id="a-Lp"></a>谓眼识所见，<a id="a-Lq"></a>名之为色；<a id="a-Lr"></a>耳、<a id="a-Ls"></a>鼻、<a id="a-Lt"></a>舌、<a id="a-Lu"></a>身、<a id="a-Lv"></a>意识得者，<a id="a-Lw"></a>名之为声、<a id="a-Lx"></a>香、<a id="a-Ly"></a>味、<a id="a-Lz"></a>触、<a id="a-M0"></a>法，<a id="a-M1"></a>如是等我说为相。</p>
  <p id="aM2">“分别者，<a id="a-M3"></a>施设众名，<a id="a-M4"></a>显示诸相，<a id="a-M5"></a>谓以象、<a id="a-M6"></a>马、<a id="a-M7"></a>车、<a id="a-M8"></a>步、<a id="a-M9"></a>男女等名而显其相，<a id="a-MA"></a>此事如是决定不异，<a id="a-MB"></a>是名分别。</p>
  <p id="aMC">“正智者，<a id="a-MD"></a>谓观其相互为其客，<a id="a-ME"></a>识心不起，<a id="a-MF"></a>不断不常，<a id="a-MG"></a>不随外道二乘之地，<a id="a-MH"></a>是名正智。</p>
  <p id="aMI">“大慧，<a id="a-MJ"></a>菩萨摩诃萨以其正智，<a id="a-MK"></a>观察名、<a id="a-ML"></a>相非有非无，<a id="a-MM"></a>远离损益二边恶见，<a id="a-MN"></a>名、<a id="a-MO"></a>相及识本来不起，<a id="a-MP"></a>我说此法名为如如。</p>
  <p id="aMQ">“大慧，<a id="a-MR"></a>菩萨摩诃萨住如如已，<a id="a-MS"></a>得无照现境，<a id="a-MT"></a>升欢喜地，<a id="a-MU"></a>离外道恶趣，<a id="a-MV"></a>入出世法法相淳熟，<a id="a-MW"></a>知一切法犹如幻等，<a id="a-MX"></a>证自圣智所行之法，<a id="a-MY"></a>离臆度见，<a id="a-MZ"></a>如是次第乃至法云；<a id="a-Ma"></a>至法云已，<a id="a-Mb"></a>三昧诸力自在神通，<a id="a-Mc"></a>开敷满足成于如来；<a id="a-Md"></a>成如来已，<a id="a-Me"></a>为众生故，<a id="a-Mf"></a>如水中月普现其身，<a id="a-Mg"></a>随其欲乐而为说法；<a id="a-Mh"></a>其身清净离心意识，<a id="a-Mi"></a>被弘誓甲，<a id="a-Mj"></a>具足成满十无尽愿。<a id="a-Mk"></a>是名菩萨摩诃萨入于如如之所获得。<a id="a-Ml"></a>”</p>
  <p id="aMm">尔时，<a id="a-Mn"></a>大慧菩萨摩诃萨，<a id="a-Mo"></a>复白佛言：<a id="a-Mp"></a>“世尊，<a id="a-Mq"></a>为三性入五法中，<a id="a-Mr"></a>为各有自相？<a id="a-Ms"></a>”</p>
  <p id="aMt">佛言：<a id="a-Mu"></a>“大慧，<a id="a-Mv"></a>三性、<a id="a-Mw"></a>八识及二无我悉入五法。<a id="a-Mx"></a>其中名及相，<a id="a-My"></a>是妄计性；<a id="a-Mz"></a>以依彼分别心心所法俱时而起，<a id="a-N0"></a>如日与光，<a id="a-N1"></a>是缘起性；<a id="a-N2"></a>正智、<a id="a-N3"></a>如如不可坏故，<a id="a-N4"></a>是圆成性。<a id="a-N5"></a>大慧，<a id="a-N6"></a>于自心所现生执著时，<a id="a-N7"></a>有八种分别起，<a id="a-N8"></a>此差别相皆是不实，<a id="a-N9"></a>唯妄计性。<a id="a-NA"></a>若能舍离二种我执，<a id="a-NB"></a>二无我智即得生长。<a id="a-NC"></a>大慧，<a id="a-ND"></a>声闻、<a id="a-NE"></a>缘觉、<a id="a-NF"></a>菩萨、<a id="a-NG"></a>如来，<a id="a-NH"></a>自证圣智诸地位次，<a id="a-NI"></a>一切佛法悉皆摄入此五法中。</p>
  <p id="aNJ">“复次，<a id="a-NK"></a>大慧，<a id="a-NL"></a>五法者，<a id="a-NM"></a>所谓相、<a id="a-NN"></a>名、<a id="a-NO"></a>分别、<a id="a-NP"></a>如如、<a id="a-NQ"></a>正智。<a id="a-NR"></a>此中相者，<a id="a-NS"></a>谓所见色等形状各别，<a id="a-NT"></a>是名为相。<a id="a-NU"></a>依彼诸相立瓶等名，<a id="a-NV"></a>此如是，<a id="a-NW"></a>此不异，<a id="a-NX"></a>是名为名。<a id="a-NY"></a>施设众名，<a id="a-NZ"></a>显示诸相心心所法，<a id="a-Na"></a>是名分别。<a id="a-Nb"></a>彼名、<a id="a-Nc"></a>彼相毕竟无有，<a id="a-Nd"></a>但是妄心展转分别，<a id="a-Ne"></a>如是观察，<a id="a-Nf"></a>乃至觉灭，<a id="a-Ng"></a>是名如如。<a id="a-Nh"></a>大慧，<a id="a-Ni"></a>真实决定究竟根本自性可得，<a id="a-Nj"></a>是如如相；<a id="a-Nk"></a>我及诸佛随顺证入，<a id="a-Nl"></a>如其实相开示演说。<a id="a-Nm"></a>若能于此随顺悟解，<a id="a-Nn"></a>离断离常，<a id="a-No"></a>不生分别，<a id="a-Np"></a>入自证处，<a id="a-Nq"></a>出于外道、<a id="a-Nr"></a>二乘境界，<a id="a-Ns"></a>是名正智。<a id="a-Nt"></a>大慧，<a id="a-Nu"></a>此五种法、<a id="a-Nv"></a>三性、<a id="a-Nw"></a>八识及二无我，<a id="a-Nx"></a>一切佛法普皆摄尽。<a id="a-Ny"></a>大慧，<a id="a-Nz"></a>于此法中，<a id="a-O0"></a>汝应以自智善巧通达，<a id="a-O1"></a>亦劝他人令其通达；<a id="a-O2"></a>通达此已，<a id="a-O3"></a>心则决定，<a id="a-O4"></a>不随他转。<a id="a-O5"></a>”</p>
  <p id="aO6">尔时，<a id="a-O7"></a>世尊重说颂言：</p>
  <p id="aO8">“五法三自性，<a id="a-O9"></a> 及与八种识，</p>
  <p id="aOA">二种无我法，<a id="a-OB"></a> 普摄于大乘。</p>
  <p id="aOC">名相及分别，<a id="a-OD"></a> 二种自性摄，</p>
  <p id="aOE">正智与如如，<a id="a-OF"></a> 是则圆成相。<a id="a-OG"></a>”</p>
  <p id="aOH">尔时，<a id="a-OI"></a>大慧菩萨摩诃萨，<a id="a-OJ"></a>复白佛言：<a id="a-OK"></a>“世尊，<a id="a-OL"></a>如经中说，<a id="a-OM"></a>过去、<a id="a-ON"></a>未来、<a id="a-OO"></a>现在诸佛如恒河沙，<a id="a-OP"></a>此当云何？<a id="a-OQ"></a>为如言而受？<a id="a-OR"></a>为别有义？<a id="a-OS"></a>”</p>
  <p id="aOT">佛告大慧：<a id="a-OU"></a>“勿如言受。<a id="a-OV"></a>大慧，<a id="a-OW"></a>三世诸佛非如恒沙。<a id="a-OX"></a>何以故？<a id="a-OY"></a>如来最胜超诸世间，<a id="a-OZ"></a>无与等者，<a id="a-Oa"></a>非喻所及，<a id="a-Ob"></a>唯以少分为其喻耳！<a id="a-Oc"></a>我以凡愚诸外道等，<a id="a-Od"></a>心恒执著常与无常，<a id="a-Oe"></a>恶见增长生死轮回，<a id="a-Of"></a>令其厌离发胜希望，<a id="a-Og"></a>言佛易成，<a id="a-Oh"></a>易可逢值。<a id="a-Oi"></a>若言难遇如优昙华，<a id="a-Oj"></a>彼便退怯，<a id="a-Ok"></a>不勤精进。<a id="a-Ol"></a>是故我说如恒河沙。<a id="a-Om"></a>我复有时观受化者，<a id="a-On"></a>说佛难值如优昙华。<a id="a-Oo"></a>大慧，<a id="a-Op"></a>优昙钵华无有曾见、<a id="a-Oq"></a>现见、<a id="a-Or"></a>当见，<a id="a-Os"></a>如来则有已见、<a id="a-Ot"></a>当见。<a id="a-Ou"></a>大慧，<a id="a-Ov"></a>如是譬喻非说自法。<a id="a-Ow"></a>自法者，<a id="a-Ox"></a>内证圣智所行境界，<a id="a-Oy"></a>世间无等，<a id="a-Oz"></a>过诸譬喻，<a id="a-P0"></a>一切凡愚不能信受。<a id="a-P1"></a>大慧，<a id="a-P2"></a>真实如来，<a id="a-P3"></a>超心意意识所见之相，<a id="a-P4"></a>不可于中而立譬喻；<a id="a-P5"></a>然亦有时而为建立，<a id="a-P6"></a>言恒河沙等无有相违。</p>
  <p id="aP7">“大慧，<a id="a-P8"></a>譬如恒沙，<a id="a-P9"></a>龟鱼象马之所贱踏，<a id="a-PA"></a>不生分别恒净无垢；<a id="a-PB"></a>如来圣智如彼恒河，<a id="a-PC"></a>力通自在以为其沙，<a id="a-PD"></a>外道龟鱼竞来扰乱，<a id="a-PE"></a>而佛不起一念分别。<a id="a-PF"></a>何以故？<a id="a-PG"></a>如来本愿以三昧乐普安众生，<a id="a-PH"></a>如恒河沙无有爱憎、<a id="a-PI"></a>无分别故。</p>
  <p id="aPJ">“大慧，<a id="a-PK"></a>譬如恒沙是地自性，<a id="a-PL"></a>劫尽烧时烧一切地，<a id="a-PM"></a>而彼地大不舍本性，<a id="a-PN"></a>恒与火大俱时生故。<a id="a-PO"></a>诸凡愚人谓地被烧，<a id="a-PP"></a>而实不烧，<a id="a-PQ"></a>火所因故。<a id="a-PR"></a>如来法身亦复如是，<a id="a-PS"></a>如恒河沙终不坏灭。</p>
  <p id="aPT">“大慧，<a id="a-PU"></a>譬如恒沙无有限量；<a id="a-PV"></a>如来光明亦复如是，<a id="a-PW"></a>为欲成就无量众生，<a id="a-PX"></a>普照一切诸佛大会。</p>
  <p id="aPY">“大慧，<a id="a-PZ"></a>譬如恒沙住沙自性，<a id="a-Pa"></a>不更改变而作余物；<a id="a-Pb"></a>如来亦尔，<a id="a-Pc"></a>于世间中不生不灭，<a id="a-Pd"></a>诸有生因悉已断故。</p>
  <p id="aPe">“大慧，<a id="a-Pf"></a>譬如恒沙，<a id="a-Pg"></a>取不知减，<a id="a-Ph"></a>投不见增；<a id="a-Pi"></a>诸佛亦尔，<a id="a-Pj"></a>以方便智成熟众生无减无增。<a id="a-Pk"></a>何以故？<a id="a-Pl"></a>如来法身无有身故。<a id="a-Pm"></a>大慧，<a id="a-Pn"></a>以有身故而有灭坏，<a id="a-Po"></a>法身无身故无灭坏。</p>
  <p id="aPp">“大慧，<a id="a-Pq"></a>譬如恒沙，<a id="a-Pr"></a>虽苦压治，<a id="a-Ps"></a>欲求酥油终不可得；<a id="a-Pt"></a>如来亦尔，<a id="a-Pu"></a>虽为众生众苦所压，<a id="a-Pv"></a>乃至蠢动未尽涅槃，<a id="a-Pw"></a>欲令舍离于法界中深心愿乐亦不可得。<a id="a-Px"></a>何以故？<a id="a-Py"></a>具足成就大悲心故。</p>
  <p id="aPz">“大慧，<a id="a-Q0"></a>譬如恒沙，<a id="a-Q1"></a>随水而流，<a id="a-Q2"></a>非无水也；<a id="a-Q3"></a>如来亦尔，<a id="a-Q4"></a>所有说法莫不随顺涅槃之流。<a id="a-Q5"></a>以是说言，<a id="a-Q6"></a>诸佛如来如恒河沙。</p>
  <p id="aQ7">“大慧，<a id="a-Q8"></a>如来说法不随于趣；<a id="a-Q9"></a>趣是坏义，<a id="a-QA"></a>生死本际不可得知；<a id="a-QB"></a>既不可知，<a id="a-QC"></a>云何说趣？<a id="a-QD"></a>大慧，<a id="a-QE"></a>趣义是断，<a id="a-QF"></a>凡愚莫知。<a id="a-QG"></a>”</p>
  <p id="aQH">大慧菩萨复白佛言：<a id="a-QI"></a>“若生死本际不可知者，<a id="a-QJ"></a>云何众生在生死中而得解脱？<a id="a-QK"></a>”</p>
  <p id="aQL">佛言：<a id="a-QM"></a>“大慧，<a id="a-QN"></a>无始虚伪过习因灭，<a id="a-QO"></a>了知外境自心所现，<a id="a-QP"></a>分别转依，<a id="a-QQ"></a>名为解脱，<a id="a-QR"></a>非灭坏也，<a id="a-QS"></a>是故不得言无边际。<a id="a-QT"></a>大慧，<a id="a-QU"></a>无边际者，<a id="a-QV"></a>但是分别异名。<a id="a-QW"></a>大慧，<a id="a-QX"></a>离分别心无别众生，<a id="a-QY"></a>以智观察内外诸法，<a id="a-QZ"></a>知与所知悉皆寂灭。<a id="a-Qa"></a>大慧，<a id="a-Qb"></a>一切诸法唯是自心分别所见，<a id="a-Qc"></a>不了知故分别心起，<a id="a-Qd"></a>了心则灭。<a id="a-Qe"></a>”</p>
  <p id="aQf">尔时，<a id="a-Qg"></a>世尊重说颂言：</p>
  <p id="aQh">“观察诸导师，<a id="a-Qi"></a> 譬如恒河沙，</p>
  <p id="aQj">非坏亦非趣，<a id="a-Qk"></a> 是人能见佛。</p>
  <p id="aQl">譬如恒河沙，<a id="a-Qm"></a> 悉离一切过，</p>
  <p id="aQn">而恒随顺流，<a id="a-Qo"></a> 佛体亦如是。<a id="a-Qp"></a>”</p>
  <p id="aQq">尔时，<a id="a-Qr"></a>大慧菩萨摩诃萨，<a id="a-Qs"></a>复白佛言：<a id="a-Qt"></a>“世尊，<a id="a-Qu"></a>愿为我说一切诸法刹那坏相。<a id="a-Qv"></a>何等诸法名有刹那？<a id="a-Qw"></a>”</p>
  <p id="aQx">佛言：<a id="a-Qy"></a>“谛听！<a id="a-Qz"></a>当为汝说。<a id="a-R0"></a>大慧，<a id="a-R1"></a>一切法者，<a id="a-R2"></a>所谓善法不善法、<a id="a-R3"></a>有为法无为法、<a id="a-R4"></a>世间法出世间法、<a id="a-R5"></a>有漏法无漏法、<a id="a-R6"></a>有受法无受法。<a id="a-R7"></a>大慧，<a id="a-R8"></a>举要言之，<a id="a-R9"></a>五取蕴法，<a id="a-RA"></a>以心意意识习气为因而得增长，<a id="a-RB"></a>凡愚于此而生分别谓善不善；<a id="a-RC"></a>圣人现证三昧乐住，<a id="a-RD"></a>是则名为善无漏法。</p>
  <p id="aRE">“复次，<a id="a-RF"></a>大慧，<a id="a-RG"></a>善不善者，<a id="a-RH"></a>所谓八识。<a id="a-RI"></a>何等为八？<a id="a-RJ"></a>谓如来藏名藏识，<a id="a-RK"></a>意及意识并五识身。<a id="a-RL"></a>大慧，<a id="a-RM"></a>彼五识身与意识俱，<a id="a-RN"></a>善不善相展转差别，<a id="a-RO"></a>相续不断，<a id="a-RP"></a>无异体生，<a id="a-RQ"></a>生已即灭。<a id="a-RR"></a>不了于境自心所现，<a id="a-RS"></a>次第灭时别识生起，<a id="a-RT"></a>意识与彼五识共俱，<a id="a-RU"></a>取于种种差别形相，<a id="a-RV"></a>刹那不住，<a id="a-RW"></a>我说此等名刹那法。<a id="a-RX"></a>大慧，<a id="a-RY"></a>如来藏名藏识，<a id="a-RZ"></a>所与意等诸习气俱，<a id="a-Ra"></a>是刹那法。<a id="a-Rb"></a>无漏习气非刹那法，<a id="a-Rc"></a>此非凡愚刹那论者之所能知。<a id="a-Rd"></a>彼不能知一切诸法有是刹那、<a id="a-Re"></a>非刹那故，<a id="a-Rf"></a>彼计无为，<a id="a-Rg"></a>同诸法坏堕于断见。<a id="a-Rh"></a>大慧，<a id="a-Ri"></a>五识身，<a id="a-Rj"></a>非流转，<a id="a-Rk"></a>不受苦乐，<a id="a-Rl"></a>非涅槃因。<a id="a-Rm"></a>如来藏，<a id="a-Rn"></a>受苦乐，<a id="a-Ro"></a>与因俱。<a id="a-Rp"></a>有生灭，<a id="a-Rq"></a>四种习气之所迷覆，<a id="a-Rr"></a>而诸凡愚分别熏心，<a id="a-Rs"></a>不能了知起刹那见。</p>
  <p id="aRt">“大慧，<a id="a-Ru"></a>如金、<a id="a-Rv"></a>金刚、<a id="a-Rw"></a>佛之舍利，<a id="a-Rx"></a>是奇特性，<a id="a-Ry"></a>终不损坏。<a id="a-Rz"></a>若得证法有刹那者，<a id="a-S0"></a>圣应非圣，<a id="a-S1"></a>而彼圣人未曾非圣。<a id="a-S2"></a>如金、<a id="a-S3"></a>金刚，<a id="a-S4"></a>虽经劫住，<a id="a-S5"></a>称量不减。<a id="a-S6"></a>云何凡愚不解于我秘密之说，<a id="a-S7"></a>于一切法作刹那想？<a id="a-S8"></a>”</p>
  <p id="aS9">大慧菩萨复白佛言：<a id="a-SA"></a>“世尊常说：<a id="a-SB"></a>‘六波罗蜜若得满足，<a id="a-SC"></a>便成正觉。<a id="a-SD"></a>’何等为六？<a id="a-SE"></a>云何满足？<a id="a-SF"></a>”</p>
  <p id="aSG">佛言：<a id="a-SH"></a>“大慧，<a id="a-SI"></a>波罗蜜者，<a id="a-SJ"></a>差别有三，<a id="a-SK"></a>所谓世间、<a id="a-SL"></a>出世间、<a id="a-SM"></a>出世间上上。</p>
  <p id="aSN">“大慧，<a id="a-SO"></a>世间波罗蜜者，<a id="a-SP"></a>谓诸凡愚著我、<a id="a-SQ"></a>我所，<a id="a-SR"></a>执取二边，<a id="a-SS"></a>求诸有身，<a id="a-ST"></a>贪色等境；<a id="a-SU"></a>如是修行檀波罗蜜、<a id="a-SV"></a>持戒、<a id="a-SW"></a>忍辱、<a id="a-SX"></a>精进、<a id="a-SY"></a>禅定，<a id="a-SZ"></a>成就神通，<a id="a-Sa"></a>生于梵世。</p>
  <p id="aSb">“大慧，<a id="a-Sc"></a>出世间波罗蜜者，<a id="a-Sd"></a>谓声闻、<a id="a-Se"></a>缘觉执著涅槃，<a id="a-Sf"></a>希求自乐，<a id="a-Sg"></a>如是修习诸波罗蜜。</p>
  <p id="aSh">“大慧，<a id="a-Si"></a>出世间上上波罗蜜者，<a id="a-Sj"></a>谓菩萨摩诃萨于自心二法，<a id="a-Sk"></a>了知唯是分别所现，<a id="a-Sl"></a>不起妄想，<a id="a-Sm"></a>不生执著，<a id="a-Sn"></a>不取色相，<a id="a-So"></a>为欲利乐一切众生，<a id="a-Sp"></a>而恒修行檀波罗蜜；<a id="a-Sq"></a>于诸境界不起分别，<a id="a-Sr"></a>是则修行尸波罗蜜；<a id="a-Ss"></a>即于不起分别之时，<a id="a-St"></a>忍知能取所取自性，<a id="a-Su"></a>是则名为羼提波罗蜜；<a id="a-Sv"></a>初中后夜勤修匪懈，<a id="a-Sw"></a>随顺实解，<a id="a-Sx"></a>不生分别，<a id="a-Sy"></a>是则名为毗梨耶波罗蜜；<a id="a-Sz"></a>不生分别，<a id="a-T0"></a>不起外道涅槃之见，<a id="a-T1"></a>是则名为禅波罗蜜；<a id="a-T2"></a>以智观察，<a id="a-T3"></a>心无分别，<a id="a-T4"></a>不堕二边，<a id="a-T5"></a>转净所依而不坏灭，<a id="a-T6"></a>获于圣智内证境界，<a id="a-T7"></a>是则名为般若波罗蜜。<a id="a-T8"></a>”</p>
  <p id="aT9">尔时，<a id="a-TA"></a>世尊重说颂曰：</p>
  <p id="aTB">“愚分别有为，<a id="a-TC"></a> 空无常刹那，</p>
  <p id="aTD">分别刹那义，<a id="a-TE"></a> 如河灯种子。</p>
  <p id="aTF">一切法不生，<a id="a-TG"></a> 寂静无所作，</p>
  <p id="aTH">诸事性皆离，<a id="a-TI"></a> 是我刹那义。</p>
  <p id="aTJ">生无间即灭，<a id="a-TK"></a> 不为凡愚说，</p>
  <p id="aTL">无间相续法，<a id="a-TM"></a> 诸趣分别起。</p>
  <p id="aTN">无明为其因，<a id="a-TO"></a> 心则从彼生，</p>
  <p id="aTP">未能了色来，<a id="a-TQ"></a> 中间何所住？</p>
  <p id="aTR">无间相续灭，<a id="a-TS"></a> 而有别心起，</p>
  <p id="aTT">不住于色时，<a id="a-TU"></a> 何所缘而生？</p>
  <p id="aTV">若缘彼而起，<a id="a-TW"></a> 其因则虚妄，</p>
  <p id="aTX">因妄体不成，<a id="a-TY"></a> 云何刹那灭？</p>
  <p id="aTZ">修行者正受，<a id="a-Ta"></a> 金刚佛舍利，</p>
  <p id="aTb">及以光音宫，<a id="a-Tc"></a> 世间不坏事。</p>
  <p id="aTd">如来圆满智，<a id="a-Te"></a> 及比丘证得，</p>
  <p id="aTf">诸法性常住，<a id="a-Tg"></a> 云何见刹那？</p>
  <p id="aTh">乾城幻等色，<a id="a-Ti"></a> 何故非刹那？</p>
  <p id="aTj">大种无实性，<a id="a-Tk"></a> 云何说能造？<a id="a-Tl"></a>”</p>
 </body>
</html>