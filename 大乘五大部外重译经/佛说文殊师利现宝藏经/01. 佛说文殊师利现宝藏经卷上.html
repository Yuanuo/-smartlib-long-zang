<!doctype html>
<html id="z3IBTkOON" data-ver="1308">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘五大部外重译经">
  <meta period="西晋">
 </head>
 <body>
  <h1 id="a1">佛说文殊师利现宝藏经卷上</h1>
  <p id="a2">闻如是。<a id="a-3"></a>一时佛游舍卫祇树给孤独精舍。<a id="a-4"></a>与大比丘众俱。<a id="a-5"></a>比丘千二百五十。<a id="a-6"></a>菩萨万人。<a id="a-7"></a>尔时佛于迦利罗讲堂上坐。<a id="a-8"></a>与无央数百千之众周匝围绕而为说经。<a id="a-9"></a>于是文殊师利。<a id="a-A"></a>与五百菩萨及诸天释梵四天王眷属。<a id="a-B"></a>俱诣佛所稽首佛足。<a id="a-C"></a>绕佛三匝却坐一面。<a id="a-D"></a>文殊师利白佛言。<a id="a-E"></a>向者世尊为说何法。<a id="a-F"></a>愿天中天。<a id="a-G"></a>尊崇所讲。<a id="a-H"></a>贤者须菩提承佛威神。<a id="a-I"></a>白文殊师利。<a id="a-J"></a>向者世尊说弟子事。<a id="a-K"></a>愿今上人说菩萨行。<a id="a-L"></a>文殊师利答须菩提。<a id="a-M"></a>一切弟子缘觉所行非菩萨器。<a id="a-N"></a>焉用问为。<a id="a-O"></a>曰愿解说审是器者当听受之。<a id="a-P"></a>文殊师利答曰。<a id="a-Q"></a>尊者须菩提。<a id="a-R"></a>为知何者是器云何非器。<a id="a-S"></a>须菩提曰。<a id="a-T"></a>其诸弟子每以声音而得解脱。<a id="a-U"></a>我等岂知是器非器。<a id="a-V"></a>今请问之愿乐欲闻。<a id="a-W"></a>文殊师利答曰。<a id="a-X"></a>唯须菩提。<a id="a-Y"></a>其有出于冥者皆非佛法器。<a id="a-Z"></a>假使于冥为现照明亦不堕冥。<a id="a-a"></a>救护众生不与冥合。<a id="a-b"></a>一切所有造佛法器。<a id="a-c"></a>又须菩提。<a id="a-d"></a>得限而学学法已成。<a id="a-e"></a>视一切人见不与取。<a id="a-f"></a>其意恐惧心厌秽之。<a id="a-g"></a>畏诸三界不以喜乐。<a id="a-h"></a>则为非是诸佛法器。<a id="a-i"></a>设御当来未行数千劫。<a id="a-j"></a>周旋三界而无恐畏。<a id="a-k"></a>于三垢而无心欲乐于生死。<a id="a-l"></a>譬如游观园囿讲堂欢悦一切。<a id="a-m"></a>所有往来无有六事。<a id="a-n"></a>是谓为佛法器。<a id="a-o"></a>又须菩提。<a id="a-p"></a>菩萨现在爱欲而无欲乐。<a id="a-q"></a>示现嗔怒而无恚害。<a id="a-r"></a>示现愚痴而无闇冥。<a id="a-s"></a>示现凶弊刚强屠魁而无尘垢。<a id="a-t"></a>现在三界诸无御者为之正导。<a id="a-u"></a>于愦乱中顺而不荒。<a id="a-v"></a>于贡高者谦卑为礼。<a id="a-w"></a>为诸群生除其重担。<a id="a-x"></a>教授一切令三宝不绝。<a id="a-y"></a>得三达智而普示现。<a id="a-z"></a>此谓为是诸佛法器。<a id="a-10"></a>于是须菩提问文殊师利。<a id="a-11"></a>诸法等耳。<a id="a-12"></a>俱共同举本际一也。<a id="a-13"></a>是器非器何得知乎。<a id="a-14"></a>文殊师利答曰。<a id="a-15"></a>譬如陶家泥土一等作种种器。<a id="a-16"></a>皆共一处合而烧之。<a id="a-17"></a>或受醍醐。<a id="a-18"></a>或受麻油。<a id="a-19"></a>或受甘露蜜。<a id="a-1A"></a>或受于不净。<a id="a-1B"></a>其泥一等无若干也。<a id="a-1C"></a>如是须菩提。<a id="a-1D"></a>诸法同等俱共一也其本际一。<a id="a-1E"></a>从缘起行则有差特。<a id="a-1F"></a>彼醍醐油器喻弟子缘觉。<a id="a-1G"></a>甘露蜜器谓诸菩萨。<a id="a-1H"></a>不净器者方如下贱凡夫之士也。<a id="a-1I"></a>又问文殊师利。<a id="a-1J"></a>可令诸有器为非器不。<a id="a-1K"></a>答曰。<a id="a-1L"></a>可使非器耳。<a id="a-1M"></a>须菩提曰。<a id="a-1N"></a>以何因缘。<a id="a-1O"></a>答曰。<a id="a-1P"></a>唯须菩提。<a id="a-1Q"></a>其受一切欲尘之器住在有中。<a id="a-1R"></a>若复有能断诸欲尘。<a id="a-1S"></a>是悉非为佛法之器。<a id="a-1T"></a>又问。<a id="a-1U"></a>文殊师利。<a id="a-1V"></a>器者有何高下。<a id="a-1W"></a>答曰。<a id="a-1X"></a>唯须菩提。<a id="a-1Y"></a>器者无高无下。<a id="a-1Z"></a>又问。<a id="a-1a"></a>云何文殊师利。<a id="a-1b"></a>器无高下。<a id="a-1c"></a>答曰。<a id="a-1d"></a>宝无高无下。<a id="a-1e"></a>用法所住无高下故。<a id="a-1f"></a>则为牢坚之器。<a id="a-1g"></a>假使有高下行。<a id="a-1h"></a>则知是为破坏之器。<a id="a-1i"></a>唯须菩提。<a id="a-1j"></a>譬如虚空。<a id="a-1k"></a>非是一切药草树木万物之器。<a id="a-1l"></a>如是须菩提。<a id="a-1m"></a>菩萨为一切佛法器。<a id="a-1n"></a>亦无有余器。<a id="a-1o"></a>譬如地上生树。<a id="a-1p"></a>虚空能受令长大器。<a id="a-1q"></a>如是须菩提。<a id="a-1r"></a>菩萨发清净等意。<a id="a-1s"></a>承智慧度无极而得长育。<a id="a-1t"></a>又问。<a id="a-1u"></a>文殊师利。<a id="a-1v"></a>云何菩萨而得长育。<a id="a-1w"></a>答曰。<a id="a-1x"></a>譬如虚空之所长育。<a id="a-1y"></a>菩萨亦然虚空及菩萨。<a id="a-1z"></a>终无增益亦无损耗。<a id="a-20"></a>又问。<a id="a-21"></a>文殊师利。<a id="a-22"></a>是语何谓答曰。<a id="a-23"></a>不增尘垢不损佛法。<a id="a-24"></a>又问。<a id="a-25"></a>文殊师利。<a id="a-26"></a>尘与佛法有何异乎。<a id="a-27"></a>答曰。<a id="a-28"></a>譬如近须弥山者。<a id="a-29"></a>光明同照令现一貌皆为金色。<a id="a-2A"></a>菩萨如是。<a id="a-2B"></a>以智慧光明消诸尘垢。<a id="a-2C"></a>使同其貌为佛法色。<a id="a-2D"></a>唯须菩提。<a id="a-2E"></a>是故诸尘皆是佛法。<a id="a-2F"></a>智慧明者当作是观等无有异。<a id="a-2G"></a>一切诸法是谓佛法。<a id="a-2H"></a>又问。<a id="a-2I"></a>曷云一切诸法皆为佛法。<a id="a-2J"></a>答曰。<a id="a-2K"></a>所作如诸佛所为。<a id="a-2L"></a>又问。<a id="a-2M"></a>云何文殊师利如佛所为。<a id="a-2N"></a>答曰。<a id="a-2O"></a>如本末亦然。<a id="a-2P"></a>其如不增不减是谓为如。<a id="a-2Q"></a>又问。<a id="a-2R"></a>文殊师利。<a id="a-2S"></a>何谓为本云何为末。<a id="a-2T"></a>答曰。<a id="a-2U"></a>本者空末者寂。<a id="a-2V"></a>是谓本末。<a id="a-2W"></a>又问。<a id="a-2X"></a>文殊师利。<a id="a-2Y"></a>空之与寂有何异乎。<a id="a-2Z"></a>答曰。<a id="a-2a"></a>譬如金之与宝宁有异无。<a id="a-2b"></a>须菩提曰。<a id="a-2c"></a>其物一等但名异耳。<a id="a-2d"></a>答曰。<a id="a-2e"></a>如是空以寂寞但名异耳。<a id="a-2f"></a>智者不着于字数也。<a id="a-2g"></a>又问。<a id="a-2h"></a>文殊师利。<a id="a-2i"></a>何谓痴相云何黠相。<a id="a-2j"></a>答曰。<a id="a-2k"></a>如佛所教。<a id="a-2l"></a>因缘为痴相。<a id="a-2m"></a>法义为黠相。<a id="a-2n"></a>又问。<a id="a-2o"></a>文殊师利。<a id="a-2p"></a>何所为因缘相。<a id="a-2q"></a>答曰。<a id="a-2r"></a>十二因缘相。<a id="a-2s"></a>则须菩提。<a id="a-2t"></a>为因缘相也。<a id="a-2u"></a>彼若有念造便有想知。<a id="a-2v"></a>假使无念造无想则不现知。<a id="a-2w"></a>彼痴者有念起。<a id="a-2x"></a>是等即有言说知。<a id="a-2y"></a>黠者无念造则无言说知。<a id="a-2z"></a>彼若无所住便普遍至。<a id="a-30"></a>是贤圣行于行有行。<a id="a-31"></a>无行者非是贤圣行。<a id="a-32"></a>须菩提又问。<a id="a-33"></a>文殊师利。<a id="a-34"></a>何谓为贤圣。<a id="a-35"></a>答曰。<a id="a-36"></a>贤圣者谓御空而无迹。<a id="a-37"></a>又问。<a id="a-38"></a>文殊师利。<a id="a-39"></a>一切法宁复是无垢空等御不。<a id="a-3A"></a>答曰然。<a id="a-3B"></a>须菩提又问。<a id="a-3C"></a>何缘尔乎。<a id="a-3D"></a>文殊师利曰。<a id="a-3E"></a>譬如众水归于大海合为一味。<a id="a-3F"></a>如是须菩提。<a id="a-3G"></a>无垢空等以御诸法。<a id="a-3H"></a>皆作一味用脱众生。<a id="a-3I"></a>又问。<a id="a-3J"></a>文殊师利。<a id="a-3K"></a>何说解脱。<a id="a-3L"></a>曰云何须菩提。<a id="a-3M"></a>何缘有碍。<a id="a-3N"></a>日用无智故而有碍。<a id="a-3O"></a>答曰。<a id="a-3P"></a>如是须菩提。<a id="a-3Q"></a>用度无智故说解脱。<a id="a-3R"></a>又问。<a id="a-3S"></a>文殊师利。<a id="a-3T"></a>一切说法而无有异。<a id="a-3U"></a>何从得是有智无智之说。<a id="a-3V"></a>答曰。<a id="a-3W"></a>譬如夏月热时说水。<a id="a-3X"></a>冬日寒冷亦复说水。<a id="a-3Y"></a>其水无异。<a id="a-3Z"></a>如是须菩提。<a id="a-3a"></a>用想不清白而有尘垢。<a id="a-3b"></a>以有尘垢便有无智说。<a id="a-3c"></a>作净想者便无有着。<a id="a-3d"></a>以故有智说彼诸正士而无中间有智无智之说。<a id="a-3e"></a>须菩提又问。<a id="a-3f"></a>文殊师利。<a id="a-3g"></a>其义远行。<a id="a-3h"></a>答曰。<a id="a-3i"></a>用有二行故。<a id="a-3j"></a>须菩提曰。<a id="a-3k"></a>文殊师利。<a id="a-3l"></a>义者难见。<a id="a-3m"></a>答曰。<a id="a-3n"></a>为离智慧眼。<a id="a-3o"></a>须菩提曰。<a id="a-3p"></a>义者难受持。<a id="a-3q"></a>文殊师利答曰。<a id="a-3r"></a>不可得取。<a id="a-3s"></a>须菩提曰。<a id="a-3t"></a>其义难知。<a id="a-3u"></a>答曰。<a id="a-3v"></a>用不解故。<a id="a-3w"></a>须菩提曰。<a id="a-3x"></a>义者难了。<a id="a-3y"></a>答曰。<a id="a-3z"></a>已离诸觉意故。<a id="a-40"></a>须菩提曰。<a id="a-41"></a>义者难说。<a id="a-42"></a>答曰。<a id="a-43"></a>为空等故。<a id="a-44"></a>须菩提曰义者无思。<a id="a-45"></a>答曰。<a id="a-46"></a>用无想行。<a id="a-47"></a>须菩提曰。<a id="a-48"></a>义者无念。<a id="a-49"></a>答曰。<a id="a-4A"></a>是故无言说。<a id="a-4B"></a>须菩提曰。<a id="a-4C"></a>义者无贤圣。<a id="a-4D"></a>答曰。<a id="a-4E"></a>是故离想愿。<a id="a-4F"></a>须菩提曰。<a id="a-4G"></a>黠者现智义。<a id="a-4H"></a>答曰。<a id="a-4I"></a>是故不自见。<a id="a-4J"></a>须菩提又问。<a id="a-4K"></a>文殊师利。<a id="a-4L"></a>若如来曰。<a id="a-4M"></a>求利义而不得义。<a id="a-4N"></a>不求利义而得义。<a id="a-4O"></a>为谁说是章句。<a id="a-4P"></a>文殊师利答曰。<a id="a-4Q"></a>唯须菩提。<a id="a-4R"></a>其利义无有得。<a id="a-4S"></a>彼若有求欲得义。<a id="a-4T"></a>于义则无利义。<a id="a-4U"></a>其义者为寂义。<a id="a-4V"></a>彼若身意念欲求得利义。<a id="a-4W"></a>是为于义不得利义。<a id="a-4X"></a>如佛言曰。<a id="a-4Y"></a>不求义而得义。<a id="a-4Z"></a>求义者反不得义。<a id="a-4a"></a>须菩提又问。<a id="a-4b"></a>文殊师利。<a id="a-4c"></a>奚为佛言一切法悉非法。<a id="a-4d"></a>文殊师利答曰。<a id="a-4e"></a>唯然须菩提。<a id="a-4f"></a>世尊说譬喻经言。<a id="a-4g"></a>当除断所欲法。<a id="a-4h"></a>况于非法耶。<a id="a-4i"></a>假使断者其法即为不非法之谓也。<a id="a-4j"></a>须菩提又问。<a id="a-4k"></a>云何文殊师利。<a id="a-4l"></a>佛法宁复是非法耶。<a id="a-4m"></a>答曰不也。<a id="a-4n"></a>佛法者无兴盛。<a id="a-4o"></a>其不兴盛是谓为法。<a id="a-4p"></a>如佛言曰。<a id="a-4q"></a>一切诸法皆为非法。<a id="a-4r"></a>须菩提曰。<a id="a-4s"></a>未曾有也甚难及。<a id="a-4t"></a>文殊师利。<a id="a-4u"></a>新学菩萨闻是说而不恐畏。<a id="a-4v"></a>文殊师利曰。<a id="a-4w"></a>唯须菩提。<a id="a-4x"></a>有四事。<a id="a-4y"></a>师子之子闻师子吼。<a id="a-4z"></a>而不怖惧衣毛不竖。<a id="a-50"></a>何等为四。<a id="a-51"></a>一者其种姓真。<a id="a-52"></a>二者为师子所生。<a id="a-53"></a>三者蒙尊者所育。<a id="a-54"></a>四者不着诸有。<a id="a-55"></a>是为四。<a id="a-56"></a>如是行者为如来种诚谛菩萨也。<a id="a-57"></a>如来所生为法所进。<a id="a-58"></a>过于弟子缘觉之上则非其类。<a id="a-59"></a>彼闻说一切法终不恐惧。<a id="a-5A"></a>在所讲说一切所语。<a id="a-5B"></a>而无畏懅衣毛不竖。<a id="a-5C"></a>心不懈怠亦无疑怯。<a id="a-5D"></a>又须菩提。<a id="a-5E"></a>鸟子飞行在于虚空宁有恐耶。<a id="a-5F"></a>答曰。<a id="a-5G"></a>无也。<a id="a-5H"></a>文殊师利曰。<a id="a-5I"></a>如是须菩提。<a id="a-5J"></a>菩萨住于空界。<a id="a-5K"></a>彼闻诸法而不恐惧。<a id="a-5L"></a>于一切法亦无畏懅无所疑难。<a id="a-5M"></a>用了诸法故。<a id="a-5N"></a>闻诸所说不恐不懅而无畏怖。<a id="a-5O"></a>文殊师利谓须菩提。<a id="a-5P"></a>从何致畏。<a id="a-5Q"></a>答曰。<a id="a-5R"></a>用贪见身故而有恐畏。<a id="a-5S"></a>文殊师利曰。<a id="a-5T"></a>菩萨以知贪身。<a id="a-5U"></a>于一切法所说不畏。<a id="a-5V"></a>亦无怖懅。<a id="a-5W"></a>须菩提问。<a id="a-5X"></a>文殊师利。<a id="a-5Y"></a>假使菩萨了寂不贪身云何得道。<a id="a-5Z"></a>文殊师利答曰。<a id="a-5a"></a>唯须菩提。<a id="a-5b"></a>菩萨不见得道知贪身。<a id="a-5c"></a>设使菩萨见得道知贪身者。<a id="a-5d"></a>是故不得道。<a id="a-5e"></a>须菩提曰。<a id="a-5f"></a>唯文殊师利。<a id="a-5g"></a>菩萨为行大善权用。<a id="a-5h"></a>菩萨见贪身不得道。<a id="a-5i"></a>文殊师利曰。<a id="a-5j"></a>唯须菩提。<a id="a-5k"></a>菩萨蒙智慧善权。<a id="a-5l"></a>为是菩萨圣性。<a id="a-5m"></a>以故菩萨知贪身不得道。<a id="a-5n"></a>譬如取大利斧断截大树。<a id="a-5o"></a>段段解之还着故处。<a id="a-5p"></a>续复如故终不躄地。<a id="a-5q"></a>如是菩萨有智慧善权为圣性。<a id="a-5r"></a>以故菩萨知贪身不得道。<a id="a-5s"></a>或时天大雨树生茂盛故。<a id="a-5t"></a>有茎节枝叶华实。<a id="a-5u"></a>有益一切。<a id="a-5v"></a>如是菩萨。<a id="a-5w"></a>行大悲慈知贪身者。<a id="a-5x"></a>现生三界种种形类随其色貌以益众生。<a id="a-5y"></a>又须菩提。<a id="a-5z"></a>或作暴雨疾风吹堕其树。<a id="a-60"></a>菩萨以大智慧。<a id="a-61"></a>放柔软大雨。<a id="a-62"></a>在佛树下便复现堕。<a id="a-63"></a>尔时世尊赞文殊师利曰。<a id="a-64"></a>善哉善哉。<a id="a-65"></a>文殊师利。<a id="a-66"></a>快说诸菩萨智慧善权。<a id="a-67"></a>而为圣性乃如是乎。<a id="a-68"></a>为说大慈大悲法行今文殊师利。<a id="a-69"></a>且复听我所言。<a id="a-6A"></a>譬如有国既强且大。<a id="a-6B"></a>云雾四起。<a id="a-6C"></a>放大热石欲焚其国。<a id="a-6D"></a>所有草木皆当被烧。<a id="a-6E"></a>复雨洪水渧如车轴。<a id="a-6F"></a>令诸草木普得生长。<a id="a-6G"></a>如是文殊师利。<a id="a-6H"></a>菩萨雨于智慧善权。<a id="a-6I"></a>方便示现入一切愚痴凡夫之士。<a id="a-6J"></a>教授诸冥现贤圣行。<a id="a-6K"></a>为生死奉律人示义令悦。<a id="a-6L"></a>譬如有香树其根香茎香枝香叶香华香实香各各别异。<a id="a-6M"></a>如是菩萨以智慧事自然之性。<a id="a-6N"></a>随一切人之所欲。<a id="a-6O"></a>从其本行而为说法。<a id="a-6P"></a>各令欢喜其心开解不舍大悲之本。<a id="a-6Q"></a>譬如大摩尼珍宝。<a id="a-6R"></a>名曰释迦惟罗迦。<a id="a-6S"></a>天帝释着此宝时。<a id="a-6T"></a>照其被服婇女舍宅讲堂宫殿。<a id="a-6U"></a>一切皆见清净光明。<a id="a-6V"></a>大明月宝亦无念也。<a id="a-6W"></a>如是菩萨明慧之果。<a id="a-6X"></a>清净解脱如明月宝。<a id="a-6Y"></a>普现诸义永无想念。<a id="a-6Z"></a>佛言。<a id="a-6a"></a>文殊师利。<a id="a-6b"></a>譬如有大明月宝。<a id="a-6c"></a>名曰施一切愿。<a id="a-6d"></a>随众所欲。<a id="a-6e"></a>皆令具足而得所饶。<a id="a-6f"></a>施诸愿宝亦无念也。<a id="a-6g"></a>如是菩萨清净如宝。<a id="a-6h"></a>具足众生诸所欲愿。<a id="a-6i"></a>其菩萨者亦无想念。<a id="a-6j"></a>譬如虚空之中。<a id="a-6k"></a>有大火起复放大雨。<a id="a-6l"></a>其于虚空不寒不热。<a id="a-6m"></a>如是菩萨处三界火中。<a id="a-6n"></a>若在寂寞无为之界无寒无热。<a id="a-6o"></a>譬如彼虚空中。<a id="a-6p"></a>令生毒树。<a id="a-6q"></a>复生药树。<a id="a-6r"></a>其毒树者不害虚空。<a id="a-6s"></a>其药树香无所除净。<a id="a-6t"></a>如是菩萨。<a id="a-6u"></a>以善权方便。<a id="a-6v"></a>入诸毒树令得成就。<a id="a-6w"></a>以药树茎节护诸根本。<a id="a-6x"></a>众垢尘劳不着菩萨。<a id="a-6y"></a>除净诸根亦无所净。<a id="a-6z"></a>俱入二事无所沾污。<a id="a-70"></a>譬如穿漏之器但补一处令不得漏。<a id="a-71"></a>舍余不补而皆穿漏。<a id="a-72"></a>如是菩萨。<a id="a-73"></a>所住常定具大神通无有异漏。<a id="a-74"></a>有所住者便现别异之漏。<a id="a-75"></a>示现出生随一切本而为说法。<a id="a-76"></a>譬如骐骥高足强而有势。<a id="a-77"></a>守护马畜不贪卫已。<a id="a-78"></a>如是菩萨。<a id="a-79"></a>立大慈悲强而有势。<a id="a-7A"></a>超越诸力救护众人不自念身。<a id="a-7B"></a>譬如猛师子者百兽之王无所惧也。<a id="a-7C"></a>唯畏大火。<a id="a-7D"></a>如是菩萨亦无所畏。<a id="a-7E"></a>堕弟子缘觉之地。<a id="a-7F"></a>譬如伊罗漫龙王。<a id="a-7G"></a>虽为畜兽皆能示现清净变化。<a id="a-7H"></a>悉是帝释本德所致。<a id="a-7I"></a>如是菩萨。<a id="a-7J"></a>假使堕于畜兽之中。<a id="a-7K"></a>则能现说诸清净法。<a id="a-7L"></a>随其本行而开导之。<a id="a-7M"></a>譬如钻木出火明珠放光。<a id="a-7N"></a>其于二者俱有所益。<a id="a-7O"></a>如是文殊师利。<a id="a-7P"></a>其有初发意及坐佛树下后当发意。<a id="a-7Q"></a>此二菩萨。<a id="a-7R"></a>俱除一切众垢之尘烧诸勤苦。<a id="a-7S"></a>譬如诸树种种各各有名。<a id="a-7T"></a>其色不同枝叶各异华实不相类。<a id="a-7U"></a>此诸树者。<a id="a-7V"></a>皆因四大而得滋茂。<a id="a-7W"></a>如是菩萨。<a id="a-7X"></a>奉若干行积众德本。<a id="a-7Y"></a>皆用成道意。<a id="a-7Z"></a>悉劝助一切智而得成就。<a id="a-7a"></a>譬如转轮圣王在所至奏七宝四种兵皆悉从之。<a id="a-7b"></a>如是菩萨。<a id="a-7c"></a>得善权方便智慧度无极。<a id="a-7d"></a>无所不入。<a id="a-7e"></a>一切诸道品之法皆悉随从。<a id="a-7f"></a>譬如羯随之鸟王。<a id="a-7g"></a>假使堕于罗网之中续出哀音。<a id="a-7h"></a>如是文殊师利。<a id="a-7i"></a>设使菩萨而堕樔窟。<a id="a-7j"></a>未了佛法不坏贪身不出三界。<a id="a-7k"></a>续作师子觉吼。<a id="a-7l"></a>说空无想不愿之法。<a id="a-7m"></a>讲无造起灭之事。<a id="a-7n"></a>譬如羯随鸟王在山顶住而不肯鸣。<a id="a-7o"></a>得其辈类乃阐鸾音。<a id="a-7p"></a>如是文殊师利。<a id="a-7q"></a>若有菩萨入诸弟子中。<a id="a-7r"></a>不讲不可思议佛音。<a id="a-7s"></a>在诸菩萨中乃说菩萨事。<a id="a-7t"></a>讲佛不可思议之音。<a id="a-7u"></a>譬如随蓝之风。<a id="a-7v"></a>不能持地固阎浮利及树木讲堂舍宅。<a id="a-7w"></a>如是文殊师利。<a id="a-7x"></a>一切弟子缘觉。<a id="a-7y"></a>不能堪忍无思议佛法名字。<a id="a-7z"></a>及佛神通清净变化。<a id="a-80"></a>有信而无疑者。<a id="a-81"></a>非自功德所致。<a id="a-82"></a>皆佛威神而令得信。<a id="a-83"></a>譬如日之光明照净不净。<a id="a-84"></a>亦无喜悦亦无憎恶。<a id="a-85"></a>日月殿舍无冥没时。<a id="a-86"></a>如是菩萨。<a id="a-87"></a>放智慧善权光明。<a id="a-88"></a>与弟子缘觉诸凡夫士共周旋从事。<a id="a-89"></a>不用在弟子中而欢喜。<a id="a-8A"></a>不以在凡夫之士而为愁悒。<a id="a-8B"></a>亦不失菩萨权慧之场也。<a id="a-8C"></a>譬如忉利天上昼度树初生叶时。<a id="a-8D"></a>诸天见之皆悉欢喜。<a id="a-8E"></a>心念言。<a id="a-8F"></a>昼度树不久当有华实而得成就。<a id="a-8G"></a>如是文殊师利。<a id="a-8H"></a>假使菩萨一切所有施而不惜。<a id="a-8I"></a>诸佛世尊叹是菩萨。<a id="a-8J"></a>不久当得佛法华实施诸群生。<a id="a-8K"></a>譬如其树柔软根株深固。<a id="a-8L"></a>虽现曲棭终不恐堕。<a id="a-8M"></a>如是文殊师利。<a id="a-8N"></a>若有菩萨恭敬礼事于一切人。<a id="a-8O"></a>终不恐堕弟子缘觉之地。<a id="a-8P"></a>譬如水堕地流。<a id="a-8Q"></a>菩萨如是无有憍慢。<a id="a-8R"></a>从一切智稽首自归。<a id="a-8S"></a>譬如大海立于地中最为始成。<a id="a-8T"></a>皆含受一切江河诸流。<a id="a-8U"></a>如是菩萨用无慢故。<a id="a-8V"></a>得立一切佛法之顶。<a id="a-8W"></a>譬如大明月珠名曰照明。<a id="a-8X"></a>诸所欲得皆从中出。<a id="a-8Y"></a>众明月珠无与等者。<a id="a-8Z"></a>悉皆照诸明月珠宝其明不减。<a id="a-8a"></a>如是菩萨。<a id="a-8b"></a>教授诸弟子缘觉。<a id="a-8c"></a>令得入律不堕彼行。<a id="a-8d"></a>譬如蔓陀勒华柔软妙好。<a id="a-8e"></a>其香周匝闻四十里。<a id="a-8f"></a>菩萨如是。<a id="a-8g"></a>以圣贤智发大慈悲。<a id="a-8h"></a>普遍众生令得安隐。<a id="a-8i"></a>譬如曼陀勒华。<a id="a-8j"></a>若有病者。<a id="a-8k"></a>闻此华香其病即愈。<a id="a-8l"></a>菩萨如是。<a id="a-8m"></a>以大慈大悲香行遍至除解一切尘劳之病。<a id="a-8n"></a>譬如无有佛时。<a id="a-8o"></a>优昙钵树无华有实。<a id="a-8p"></a>未有菩萨不出佛法之华。<a id="a-8q"></a>譬如阿耨达龙王。<a id="a-8r"></a>假令雨时遍阎浮利。<a id="a-8s"></a>如是菩萨。<a id="a-8t"></a>若放法雨皆遍一切人民蠕动。<a id="a-8u"></a>譬如阿耨达大渊流出四江。<a id="a-8v"></a>悉归于海常而得满。<a id="a-8w"></a>如是菩萨。<a id="a-8x"></a>流四恩行以具足满大智慧海。<a id="a-8y"></a>譬如未有大海时。<a id="a-8z"></a>阎浮利人得自然小摩尼珠。<a id="a-90"></a>如是文殊师利。<a id="a-91"></a>未发菩萨意时。<a id="a-92"></a>皆承用弟子缘觉法宝。<a id="a-93"></a>譬如其有色像者皆有四大。<a id="a-94"></a>菩萨如是。<a id="a-95"></a>诸所说法皆欲度脱一切令入法门故。<a id="a-96"></a>譬如树木生于山泽之中无益众人。<a id="a-97"></a>弟子如是。<a id="a-98"></a>畏生死难无益一切。<a id="a-99"></a>譬如大城中央而生药树。<a id="a-9A"></a>多所疗治于一切人。<a id="a-9B"></a>菩萨如是。<a id="a-9C"></a>入大慈悲发一切智。<a id="a-9D"></a>其以宝意多所饶益一切群生。<a id="a-9E"></a>譬如天雨之水不能久在。<a id="a-9F"></a>弟子如是。<a id="a-9G"></a>教授说法而不久立。<a id="a-9H"></a>譬如春月大流水无减尽时。<a id="a-9I"></a>菩萨如是。<a id="a-9J"></a>教授说法而得久立。<a id="a-9K"></a>譬如冬生山中树。<a id="a-9L"></a>若有断截者应时疾生。<a id="a-9M"></a>如是文殊师利。<a id="a-9N"></a>佛之所现作。<a id="a-9O"></a>如来虽般涅槃。<a id="a-9P"></a>三宝之教犹不断绝。<a id="a-9Q"></a>于是贤者须菩提白佛言。<a id="a-9R"></a>未曾有也世尊。<a id="a-9S"></a>是诸菩萨名德之行巍巍无量莫能称焉。<a id="a-9T"></a>向者如来讲说诚谛功德。<a id="a-9U"></a>是亦难及。<a id="a-9V"></a>假使菩萨闻如是德义。<a id="a-9W"></a>而不欢喜亦不愁悒。<a id="a-9X"></a>是为甚善。<a id="a-9Y"></a>佛言。<a id="a-9Z"></a>菩萨本清净所致。<a id="a-9a"></a>是故闻说一切。<a id="a-9b"></a>德义不善不愁。<a id="a-9c"></a>须菩提问佛言。<a id="a-9d"></a>何谓为本净。<a id="a-9e"></a>世尊曰。<a id="a-9f"></a>无我之本。<a id="a-9g"></a>无寿命本。<a id="a-9h"></a>无贪身本。<a id="a-9i"></a>而无愚痴恩爱之本。<a id="a-9j"></a>是我所非我所本。<a id="a-9k"></a>如是菩萨。<a id="a-9l"></a>于此诸本而行清净。<a id="a-9m"></a>须菩提又问。<a id="a-9n"></a>世尊。<a id="a-9o"></a>何谓为净。<a id="a-9p"></a>佛言。<a id="a-9q"></a>无取无舍是谓为净。<a id="a-9r"></a>不起不灭是谓为净。<a id="a-9s"></a>无思无想无秽无洁是谓为净。<a id="a-9t"></a>无高无下是谓为净。<a id="a-9u"></a>不作非不作。<a id="a-9v"></a>不冥亦不明。<a id="a-9w"></a>无尘垢亦无诤乱。<a id="a-9x"></a>不脱亦不缚是谓为净。<a id="a-9y"></a>须菩提白佛言。<a id="a-9z"></a>无生死亦无泥洹。<a id="a-A0"></a>彼何谓为净。<a id="a-A1"></a>佛告须菩提。<a id="a-A2"></a>如是为净。<a id="a-A3"></a>不念泥洹不远生死。<a id="a-A4"></a>尔乃为净。<a id="a-A5"></a>譬如虚空为净无有净虚空者。<a id="a-A6"></a>如是行者为清净。<a id="a-A7"></a>彼无有为作清净者。<a id="a-A8"></a>若闻此不恐畏是谓为净。<a id="a-A9"></a>佛言。<a id="a-AA"></a>于须菩提意云何。<a id="a-AB"></a>有净法者耶。<a id="a-AC"></a>须菩提白佛言。<a id="a-AD"></a>从本已净。<a id="a-AE"></a>佛言。<a id="a-AF"></a>闻诸所说不着言。<a id="a-AG"></a>说是谓为净。<a id="a-AH"></a>着于无审者岂可谓净乎。<a id="a-AI"></a>须菩提白佛言。<a id="a-AJ"></a>法界为自然净而有等知。<a id="a-AK"></a>佛言。<a id="a-AL"></a>云何须菩提。<a id="a-AM"></a>可知法界耶。<a id="a-AN"></a>须菩提言。<a id="a-AO"></a>可知。<a id="a-AP"></a>佛言。<a id="a-AQ"></a>假令法有知便生即为异法。<a id="a-AR"></a>彼为求法界。<a id="a-AS"></a>其法界亦不了知法。<a id="a-AT"></a>佛言。<a id="a-AU"></a>设使须菩提。<a id="a-AV"></a>无有知余法界解脱。<a id="a-AW"></a>其知法界者不得解脱。<a id="a-AX"></a>如是云何了知法界。<a id="a-AY"></a>尔时贤者须菩提默然不答。<a id="a-AZ"></a>于是文殊师利谓须菩提。<a id="a-Aa"></a>云何贤者。<a id="a-Ab"></a>世尊有教默而不答。<a id="a-Ac"></a>须菩提曰。<a id="a-Ad"></a>所以默者。<a id="a-Ae"></a>用本不发无上正真道意故。<a id="a-Af"></a>所以者何。<a id="a-Ag"></a>弟子之辩有限有碍。<a id="a-Ah"></a>菩萨辩才无限无碍。<a id="a-Ai"></a>文殊师利又问。<a id="a-Aj"></a>云何须菩提。<a id="a-Ak"></a>法界宁有限碍不乎。<a id="a-Al"></a>答曰。<a id="a-Am"></a>法界无限无碍。<a id="a-An"></a>文殊师利曰。<a id="a-Ao"></a>假使法界无限无碍。<a id="a-Ap"></a>贤者曷为言默而碍。<a id="a-Aq"></a>须菩提答曰。<a id="a-Ar"></a>其欲知尽法界者。<a id="a-As"></a>便以言说而为挂碍。<a id="a-At"></a>若有了知法界无量不可尽者。<a id="a-Au"></a>闻其所言则不为碍。<a id="a-Av"></a>又问。<a id="a-Aw"></a>于须菩提意云何。<a id="a-Ax"></a>至于法界为有尽不。<a id="a-Ay"></a>答曰。<a id="a-Az"></a>不可尽法者普门。<a id="a-B0"></a>以故法不可尽。<a id="a-B1"></a>文殊师利曰。<a id="a-B2"></a>设使法不可尽。<a id="a-B3"></a>云何贤者说法而碍。<a id="a-B4"></a>答曰。<a id="a-B5"></a>我限弟子所讲说法而有尽碍。<a id="a-B6"></a>观于佛界而无有量。<a id="a-B7"></a>讲说法界而无尽时。<a id="a-B8"></a>文殊师利又问。<a id="a-B9"></a>云何须菩提。<a id="a-BA"></a>法宁复有境界说乎。<a id="a-BB"></a>其有于法作境界者。<a id="a-BC"></a>说法则有分数。<a id="a-BD"></a>答曰。<a id="a-BE"></a>吾不说法有境界法无境界。<a id="a-BF"></a>文殊师利曰。<a id="a-BG"></a>曷为贤者。<a id="a-BH"></a>说若干境界。<a id="a-BI"></a>须菩提答曰。<a id="a-BJ"></a>向者本说弟子之辩有限有碍。<a id="a-BK"></a>菩萨辩才无限无碍。<a id="a-BL"></a>文殊师利曰。<a id="a-BM"></a>云何贤者。<a id="a-BN"></a>得明慧耶。<a id="a-BO"></a>须菩提答曰。<a id="a-BP"></a>如是得明慧。<a id="a-BQ"></a>文殊师利又问。<a id="a-BR"></a>贤者。<a id="a-BS"></a>云何言默而碍。<a id="a-BT"></a>答曰。<a id="a-BU"></a>用弟子不能了知一切人根故。<a id="a-BV"></a>用言说而作碍耳。<a id="a-BW"></a>菩萨辩慧晓众生本。<a id="a-BX"></a>是故不以言说而为挂碍。<a id="a-BY"></a>文殊师利曰。<a id="a-BZ"></a>世尊。<a id="a-Ba"></a>辩才之慧无有往来。<a id="a-Bb"></a>其智慧想宁有限乎。<a id="a-Bc"></a>答曰。<a id="a-Bd"></a>不也。<a id="a-Be"></a>其智慧者无挂碍相无所住相。<a id="a-Bf"></a>文殊师利曰。<a id="a-Bg"></a>假使智慧无挂碍相无所住相。<a id="a-Bh"></a>何故贤者而默作碍。<a id="a-Bi"></a>须菩提曰。<a id="a-Bj"></a>尊者舍利弗。<a id="a-Bk"></a>佛所称叹智慧为最。<a id="a-Bl"></a>当问此贤为仁解说。<a id="a-Bm"></a>舍利弗谓须菩提。<a id="a-Bn"></a>欲闻我说文殊师利所讲法乎。<a id="a-Bo"></a>今欲宣之。<a id="a-Bp"></a>所以者何。<a id="a-Bq"></a>吾曾闻智。<a id="a-Br"></a>昔者文殊师利。<a id="a-Bs"></a>于无央数百千佛前说法。<a id="a-Bt"></a>令诸大弟子默而无言。<a id="a-Bu"></a>又忆往时。<a id="a-Bv"></a>吾与文殊师利共出东游诸佛国。<a id="a-Bw"></a>度无央数百千佛土。<a id="a-Bx"></a>有世界名喜信净。<a id="a-By"></a>其佛号光英如来无所著等正觉。<a id="a-Bz"></a>今现在说法。<a id="a-C0"></a>有大弟子名曰圣智灯明。<a id="a-C1"></a>智慧最尊。<a id="a-C2"></a>适见如来闲居宴坐。<a id="a-C3"></a>其圣智灯明弟子。<a id="a-C4"></a>即踊身往第七梵天。<a id="a-C5"></a>其声遍告三千大千世界。<a id="a-C6"></a>为一切说法。<a id="a-C7"></a>吾与文殊师利俱至彼国。<a id="a-C8"></a>及诸无数百千菩萨十万天。<a id="a-C9"></a>皆俱侍从文殊师利。<a id="a-CA"></a>欲闻法故。<a id="a-CB"></a>尔时文殊师利便往光音天上謦扬大声。<a id="a-CC"></a>其音普遍三千大千世界。<a id="a-CD"></a>动魔宫殿灭诸恶道令得悦信。<a id="a-CE"></a>于是圣智灯明大弟子。<a id="a-CF"></a>闻彼洪音即大恐怖。<a id="a-CG"></a>寻便躄地不能自制。<a id="a-CH"></a>譬如随蓝大风起时。<a id="a-CI"></a>有所崩堕莫能自固。<a id="a-CJ"></a>圣智灯明于时恐怖。<a id="a-CK"></a>衣毛为竖得未曾有。<a id="a-CL"></a>往诣光英如来所。<a id="a-CM"></a>白世尊言。<a id="a-CN"></a>唯天中天。<a id="a-CO"></a>谁为比丘色像出大音声。<a id="a-CP"></a>我闻其音怖不自制。<a id="a-CQ"></a>即便躄地。<a id="a-CR"></a>如随蓝风起靡不摧落。<a id="a-CS"></a>其佛告言。<a id="a-CT"></a>有菩萨名文殊师利。<a id="a-CU"></a>得不退转。<a id="a-CV"></a>以神通圣乐明慧之力来至此国。<a id="a-CW"></a>欲见如来稽首作礼讲问诸义。<a id="a-CX"></a>向者曜形于光音天举大洪音。<a id="a-CY"></a>普闻三千大千世界。<a id="a-CZ"></a>震动魔宫灭除灭恶道。<a id="a-Ca"></a>皆令喜悦。<a id="a-Cb"></a>其弟子白佛言。<a id="a-Cc"></a>愿欲见文殊师利。<a id="a-Cd"></a>唯天中天。<a id="a-Ce"></a>得睹正士如是之等则为幸甚。<a id="a-Cf"></a>时光英佛即作感应。<a id="a-Cg"></a>请文殊师利。<a id="a-Ch"></a>于是文殊师利。<a id="a-Ci"></a>与诸菩萨及诸天。<a id="a-Cj"></a>从虚空中忽然来下。<a id="a-Ck"></a>往诣光英如来佛所。<a id="a-Cl"></a>稽首佛足绕佛三匝。<a id="a-Cm"></a>各以神力化作法座而坐。<a id="a-Cn"></a>尔时光英佛问文殊师利。<a id="a-Co"></a>仁者何兴到此世界。<a id="a-Cp"></a>欲何观采文殊师利白佛。<a id="a-Cq"></a>欲见世尊稽首致敬启问法事故来至此。<a id="a-Cr"></a>又问。<a id="a-Cs"></a>文殊师利。<a id="a-Ct"></a>云何观如来而为净见。<a id="a-Cu"></a>云何礼如来。<a id="a-Cv"></a>云何问讯如来。<a id="a-Cw"></a>云何讲问。<a id="a-Cx"></a>云何听受如来所说。<a id="a-Cy"></a>文殊师利曰。<a id="a-Cz"></a>观诸法寂为清净见。<a id="a-D0"></a>如来为清净观。<a id="a-D1"></a>亦无身无意无心。<a id="a-D2"></a>无礼无敬。<a id="a-D3"></a>无卒无暴。<a id="a-D4"></a>无坏无住。<a id="a-D5"></a>不常得从空生无心行常寂寞。<a id="a-D6"></a>如是为观如来而无我。<a id="a-D7"></a>不作等色。<a id="a-D8"></a>亦不以等为等。<a id="a-D9"></a>不以邪为邪。<a id="a-DA"></a>而一平等。<a id="a-DB"></a>诸佛世尊法身俱为己身。<a id="a-DC"></a>亦见入法身所见。<a id="a-DD"></a>亦无见无所见。<a id="a-DE"></a>亦无远无所近。<a id="a-DF"></a>如是为礼如来而作寂寞问。<a id="a-DG"></a>无有想念。<a id="a-DH"></a>亦无见有法。<a id="a-DI"></a>亦不见无寂寞法。<a id="a-DJ"></a>我者已寂于一切法。<a id="a-DK"></a>便默作平等问不迷惑问。<a id="a-DL"></a>其有欲问及问者。<a id="a-DM"></a>彼无有二求度无极。<a id="a-DN"></a>所问净三道场。<a id="a-DO"></a>如是为问讯如来如无去问无沉浮。<a id="a-DP"></a>所言柔顺可如来意。<a id="a-DQ"></a>悦诸众会不着他心。<a id="a-DR"></a>以是所问。<a id="a-DS"></a>令无数人立于道义。<a id="a-DT"></a>不舍德铠至坐佛树。<a id="a-DU"></a>如是听讲为问如来。<a id="a-DV"></a>于是光英如来正觉赞文殊师利童子曰。<a id="a-DW"></a>善哉善哉。<a id="a-DX"></a>仁者。<a id="a-DY"></a>如是。<a id="a-DZ"></a>为见如来稽首作礼讲问法义。<a id="a-Da"></a>于是文殊师利问圣智灯明大弟子。<a id="a-Db"></a>尊者云何见如来稽首作礼。<a id="a-Dc"></a>云何问法义。<a id="a-Dd"></a>答曰。<a id="a-De"></a>唯文殊师利。<a id="a-Df"></a>我不及此亦非其类。<a id="a-Dg"></a>弟子以音而得解脱。<a id="a-Dh"></a>不了是事。<a id="a-Di"></a>又问。<a id="a-Dj"></a>云何贤者。<a id="a-Dk"></a>意而证时。<a id="a-Dl"></a>言是信证而解脱耶。<a id="a-Dm"></a>答曰。<a id="a-Dn"></a>文殊师利。<a id="a-Do"></a>我粗说耳未讲深义。<a id="a-Dp"></a>又问。<a id="a-Dq"></a>何谓讲畅深义之平等乎。<a id="a-Dr"></a>答曰。<a id="a-Ds"></a>不御平等不导深义。<a id="a-Dt"></a>又曰。<a id="a-Du"></a>何说起灭空义无深。<a id="a-Dv"></a>而得空义无平等想。<a id="a-Dw"></a>如是为一审谛。<a id="a-Dx"></a>则是深入诚实之义。<a id="a-Dy"></a>曰新学菩萨。<a id="a-Dz"></a>闻此言者得无恐惧。<a id="a-E0"></a>文殊师利答曰。<a id="a-E1"></a>仁者今已恐惧。<a id="a-E2"></a>况于新学。<a id="a-E3"></a>圣智曰无能恐我者。<a id="a-E4"></a>答曰。<a id="a-E5"></a>向者何为恐惧。<a id="a-E6"></a>贤者未厌解脱乎。<a id="a-E7"></a>曰非不恐非无厌而得解脱也。<a id="a-E8"></a>文殊师利曰。<a id="a-E9"></a>用贤者本恐惧俱合。<a id="a-EA"></a>以故说仁今已恐惧。<a id="a-EB"></a>况新学耶。<a id="a-EC"></a>问文殊师利曰。<a id="a-ED"></a>菩萨何因而得解脱。<a id="a-EE"></a>曰致无恐惧而不秽厌。<a id="a-EF"></a>又问。<a id="a-EG"></a>文殊师利此言何谓。<a id="a-EH"></a>答曰。<a id="a-EI"></a>不畏亿百千魔及官属。<a id="a-EJ"></a>为一切说法而无疲厌。<a id="a-EK"></a>不畏积功累无量德。<a id="a-EL"></a>植无数慧所行不倦。<a id="a-EM"></a>时彼会中有诸天。<a id="a-EN"></a>各持种种奇异之华。<a id="a-EO"></a>用散文殊师利上。<a id="a-EP"></a>悉俱言曰。<a id="a-EQ"></a>文殊师利所止顿处。<a id="a-ER"></a>则当等观。<a id="a-ES"></a>是则如来为正威神。<a id="a-ET"></a>文殊师利所在拥护。<a id="a-EU"></a>以一切德救济众人为讲说法。<a id="a-EV"></a>于是文殊师利谓圣智灯明弟子。<a id="a-EW"></a>世尊叹咏耆年智慧。<a id="a-EX"></a>云何智慧有为无为乎。<a id="a-EY"></a>假使有为则为起分。<a id="a-EZ"></a>设使无为彼亦造相。<a id="a-Ea"></a>答文殊师利曰。<a id="a-Eb"></a>诸圣贤所念但讲无为。<a id="a-Ec"></a>又问。<a id="a-Ed"></a>无为宁有念说耶。<a id="a-Ee"></a>答曰。<a id="a-Ef"></a>无也。<a id="a-Eg"></a>文殊师利又问。<a id="a-Eh"></a>诸圣贤何为讲说无为之行乎。<a id="a-Ei"></a>尔时圣智灯明弟子。<a id="a-Ej"></a>默然无以加报。<a id="a-Ek"></a>于是光英如来无所著等正觉。<a id="a-El"></a>告文殊师利。<a id="a-Em"></a>为是众会讲说法门。<a id="a-En"></a>令诸天闻受其法。<a id="a-Eo"></a>众菩萨闻立不退转。<a id="a-Ep"></a>逮无上正真道。<a id="a-Eq"></a>文殊师利曰。<a id="a-Er"></a>其正法门者行寂寞。<a id="a-Es"></a>于寂门无言说。<a id="a-Et"></a>以恬然为清净。<a id="a-Eu"></a>时彼众中。<a id="a-Ev"></a>有菩萨号曰法意。<a id="a-Ew"></a>在于会坐。<a id="a-Ex"></a>问文殊师利。<a id="a-Ey"></a>设使如来说淫怒痴事时。<a id="a-Ez"></a>岂是寂寞法乎。<a id="a-F0"></a>其恬然门宁为静泊清净法耶。<a id="a-F1"></a>文殊师利答曰。<a id="a-F2"></a>仁意云何。<a id="a-F3"></a>淫怒痴焉在从何起乎。<a id="a-F4"></a>曰从念起想而有。<a id="a-F5"></a>又问。<a id="a-F6"></a>想念从何起。<a id="a-F7"></a>答曰。<a id="a-F8"></a>从习起。<a id="a-F9"></a>又问。<a id="a-FA"></a>习者从何有。<a id="a-FB"></a>答曰。<a id="a-FC"></a>从我所非我所而有。<a id="a-FD"></a>又问。<a id="a-FE"></a>是我所非我所从何起。<a id="a-FF"></a>答曰。<a id="a-FG"></a>从贪身有。<a id="a-FH"></a>又问。<a id="a-FI"></a>贪身复从何起。<a id="a-FJ"></a>答曰。<a id="a-FK"></a>用住吾我故。<a id="a-FL"></a>又问。<a id="a-FM"></a>吾我从何起。<a id="a-FN"></a>答曰。<a id="a-FO"></a>文殊师利。<a id="a-FP"></a>吾我者不见所住。<a id="a-FQ"></a>亦无有处亦非无处。<a id="a-FR"></a>所以者何。<a id="a-FS"></a>普至十方求于吾我不可得也。<a id="a-FT"></a>文殊师利曰。<a id="a-FU"></a>如是族姓子。<a id="a-FV"></a>其有诣十方欲索法处。<a id="a-FW"></a>亦不可得亦不可见。<a id="a-FX"></a>所以者何。<a id="a-FY"></a>彼法宁有门不。<a id="a-FZ"></a>答曰。<a id="a-Fa"></a>有无门之门。<a id="a-Fb"></a>文殊师利曰。<a id="a-Fc"></a>我以是故言诸法门悉寂寞。<a id="a-Fd"></a>一切所说而淡泊门。<a id="a-Fe"></a>静然而致清净。<a id="a-Ff"></a>说是语时。<a id="a-Fg"></a>八千菩萨得不起法忍。<a id="a-Fh"></a>尔时文殊师利。<a id="a-Fi"></a>广为众会说法。<a id="a-Fj"></a>便从坐起而去。<a id="a-Fk"></a>用是故。<a id="a-Fl"></a>须菩提。<a id="a-Fm"></a>当了知此。<a id="a-Fn"></a>无有弟子及菩萨者。<a id="a-Fo"></a>吾等莫能当其辩才。<a id="a-Fp"></a>岂敢堪任与文殊师利讲法谈乎。<a id="a-Fq"></a>尔时贤者须菩提问舍利弗。<a id="a-Fr"></a>仁者复见文殊师利。<a id="a-Fs"></a>有何异神通变化。<a id="a-Ft"></a>往来游诸佛土。<a id="a-Fu"></a>舍利弗答须菩提曰。<a id="a-Fv"></a>我忆念昔者曾与文殊师利共游诸国。<a id="a-Fw"></a>有佛土火起而烧刹。<a id="a-Fx"></a>便有自然莲华遍布具足。<a id="a-Fy"></a>文殊师利蹈上而行。<a id="a-Fz"></a>或有满火其火柔软。<a id="a-G0"></a>譬如细靡之衣好食美味香。<a id="a-G1"></a>如栴檀涂身及衣卧具。<a id="a-G2"></a>从其佛国于虚空中。<a id="a-G3"></a>自然化作梵之宫殿立之严饰。<a id="a-G4"></a>时诸菩萨入坐其中定意正受。<a id="a-G5"></a>或有佛国而现兴盛。<a id="a-G6"></a>发一切信得致佛道。<a id="a-G7"></a>行无蔽匿之慈普救众生。<a id="a-G8"></a>何谓为佛道行无蔽匿之慈。<a id="a-G9"></a>以一切人有淫怒痴尘劳之火。<a id="a-GA"></a>若得无上正真道最正觉者。<a id="a-GB"></a>三垢以断为众说法。<a id="a-GC"></a>以慈哀心定意正受。<a id="a-GD"></a>是谓佛道行无蔽匿慈。<a id="a-GE"></a>唯须菩提。<a id="a-GF"></a>吾时独处心自念言。<a id="a-GG"></a>我为住是三千大千世界。<a id="a-GH"></a>以神足力与文殊师利等矣。<a id="a-GI"></a>于是文殊师利知吾所念。<a id="a-GJ"></a>来谓我言。<a id="a-GK"></a>当用贤者舍利弗神足共过此世界。<a id="a-GL"></a>吾尽现神力越度大火。<a id="a-GM"></a>昼夜精进行积七日。<a id="a-GN"></a>与文殊师利越彼佛国。<a id="a-GO"></a>然后到第二三千大千世界。<a id="a-GP"></a>其刹亦烧火炎甚广。<a id="a-GQ"></a>周遍佛土。<a id="a-GR"></a>文殊师利便住于彼。<a id="a-GS"></a>谓我言。<a id="a-GT"></a>唯舍利弗。<a id="a-GU"></a>当承谁神足度彼世界。<a id="a-GV"></a>吾答当以仁者文殊师利神足度是佛土。<a id="a-GW"></a>于是文殊师利发意之顷。<a id="a-GX"></a>令其世界满布莲华。<a id="a-GY"></a>便即度去。<a id="a-GZ"></a>谓我言。<a id="a-Ga"></a>唯舍利弗。<a id="a-Gb"></a>神力孰踰。<a id="a-Gc"></a>吾答曰。<a id="a-Gd"></a>雀以蠹虫。<a id="a-Ge"></a>比金翅鸟凤凰王。<a id="a-Gf"></a>至于二者不可相方。<a id="a-Gg"></a>金翅鸟王一举无数我身譬如蠹虫雀耳。<a id="a-Gh"></a>神力相超其犹如是。<a id="a-Gi"></a>文殊师利谓我言。<a id="a-Gj"></a>曷云仁者舍利弗独处心念。<a id="a-Gk"></a>文殊师利神足及我神足等焉。<a id="a-Gl"></a>文殊师利曰。<a id="a-Gm"></a>效之于今何者为智。<a id="a-Gn"></a>吾答曰。<a id="a-Go"></a>弟子止处其限未断无所比。<a id="a-Gp"></a>自见止处限断而遂平等。<a id="a-Gq"></a>文殊师利赞曰。<a id="a-Gr"></a>善哉善哉。<a id="a-Gs"></a>唯舍利弗。<a id="a-Gt"></a>如若所言。<a id="a-Gu"></a>昔者住世有两仙人。<a id="a-Gv"></a>止顿海边。<a id="a-Gw"></a>一人名曰好妙法。<a id="a-Gx"></a>一人名曰施信安。<a id="a-Gy"></a>其好妙法。<a id="a-Gz"></a>得仙五通以用自娱。<a id="a-H0"></a>施信安。<a id="a-H1"></a>以言说神咒飞行虚空。<a id="a-H2"></a>时两仙人俱从海边。<a id="a-H3"></a>欲共飞度巨海周旋彼岸。<a id="a-H4"></a>彼施信安心念言。<a id="a-H5"></a>其好妙法神足与我等矣。<a id="a-H6"></a>然后复共飞度大海到女鬼界。<a id="a-H7"></a>尔时罗刹鼓人妓乐。<a id="a-H8"></a>施信安仙人。<a id="a-H9"></a>闻其乐音及见女鬼。<a id="a-HA"></a>即便恐怖从虚空堕地。<a id="a-HB"></a>不能复识海边居处。<a id="a-HC"></a>于是好妙法时愍伤之。<a id="a-HD"></a>右手举之还故所止。<a id="a-HE"></a>文殊师利谓舍利弗。<a id="a-HF"></a>尔时好妙法仙人者。<a id="a-HG"></a>则吾身是。<a id="a-HH"></a>施信安仙人者。<a id="a-HI"></a>舍利弗是也。<a id="a-HJ"></a>彼时耆年诚非其类自谓为等。<a id="a-HK"></a>今亦如之。<a id="a-HL"></a>舍利弗谓须菩提。<a id="a-HM"></a>我复忆念。<a id="a-HN"></a>曾与文殊师利。<a id="a-HO"></a>南游诸佛国。<a id="a-HP"></a>超无央数百千佛土。<a id="a-HQ"></a>有世界名诸好庄饰。<a id="a-HR"></a>佛号德宝尊如来。<a id="a-HS"></a>诣彼佛土。<a id="a-HT"></a>欲见世尊稽首作礼。<a id="a-HU"></a>文殊师利谓我言。<a id="a-HV"></a>唯舍利弗。<a id="a-HW"></a>宁见此诸所共度佛国不乎。<a id="a-HX"></a>我答曰。<a id="a-HY"></a>已见矣。<a id="a-HZ"></a>文殊师利问吾。<a id="a-Ha"></a>舍利弗。<a id="a-Hb"></a>如何见此诸佛土。<a id="a-Hc"></a>我答曰。<a id="a-Hd"></a>或见满火者。<a id="a-He"></a>或不具足者。<a id="a-Hf"></a>或自然如虚空者。<a id="a-Hg"></a>或以神足而立。<a id="a-Hh"></a>又问我言。<a id="a-Hi"></a>唯舍利弗。<a id="a-Hj"></a>当何以观是佛国。<a id="a-Hk"></a>吾答曰。<a id="a-Hl"></a>其满火者当观满火。<a id="a-Hm"></a>其不具足者视之为不具足。<a id="a-Hn"></a>其如虚空者当睹如虚空。<a id="a-Ho"></a>其以神足立者当瞻以神足立。<a id="a-Hp"></a>文殊师利曰。<a id="a-Hq"></a>如舍利弗境界所讲说亦然。<a id="a-Hr"></a>我即问文殊师利。<a id="a-Hs"></a>仁者如何观诸佛国。<a id="a-Ht"></a>文殊师利曰。<a id="a-Hu"></a>唯舍利弗。<a id="a-Hv"></a>一切佛界皆为虚空之土。<a id="a-Hw"></a>所以者何。<a id="a-Hx"></a>悉如幻化所现满火而不具足。<a id="a-Hy"></a>如虚空自然以神足立耳。<a id="a-Hz"></a>曷云来起此之因缘起分之行。<a id="a-I0"></a>虚空无缘常自然住。<a id="a-I1"></a>如是诸尘劳污着意心不立净。<a id="a-I2"></a>譬如恒沙佛国悉皆被火不烧虚空。<a id="a-I3"></a>如是舍利弗。<a id="a-I4"></a>一一人犯恒沙诸不善本积众殃恶。<a id="a-I5"></a>其意终已不立清净。<a id="a-I6"></a>若男子女人。<a id="a-I7"></a>能入净法界者。<a id="a-I8"></a>无有所住及诸覆盖亦不作想。<a id="a-I9"></a>无能令其意有所受住。<a id="a-IA"></a>是谓无所受住法门。<a id="a-IB"></a>以一门了御诸法皆受诸法。<a id="a-IC"></a>不生众盖而蔽法意亦无善恶。<a id="a-ID"></a>如是仁者须菩提。<a id="a-IE"></a>文殊师利神足变化。<a id="a-IF"></a>所在说法吾目所睹矣。<a id="a-IG"></a>尔时贤者阿难谓舍利弗。<a id="a-IH"></a>唯仁者。<a id="a-II"></a>我亦更见文殊师利于祇树园所现变化。<a id="a-IJ"></a>吾忆念昔佛游舍卫给饭孤独精舍。<a id="a-IK"></a>与大比丘众千二百五十菩萨万二千俱。<a id="a-IL"></a>时大淋雨云雾黤黮至于七日七夜。<a id="a-IM"></a>其有比丘得大神通。<a id="a-IN"></a>普行一心解脱之门。<a id="a-IO"></a>定意正受虽不得食。<a id="a-IP"></a>以三昧三摩越而以自立。<a id="a-IQ"></a>其未定意及正受者。<a id="a-IR"></a>昼夜五日断不得供。<a id="a-IS"></a>身体羸劣而无气力不任见佛。<a id="a-IT"></a>吾心念言。<a id="a-IU"></a>是诸比丘或不存命。<a id="a-IV"></a>我时诣佛所而白言。<a id="a-IW"></a>诸比丘众断不得食。<a id="a-IX"></a>饿来五日羸顿虚劣不能自起。<a id="a-IY"></a>佛告我言。<a id="a-IZ"></a>阿难。<a id="a-Ia"></a>汝往语文殊师利。<a id="a-Ib"></a>为说是事。<a id="a-Ic"></a>用比丘僧故。<a id="a-Id"></a>我时受教。<a id="a-Ie"></a>往诣文殊师利之室。<a id="a-If"></a>时文殊师利为释梵四天王说法。<a id="a-Ig"></a>吾将是事告文殊师利。<a id="a-Ih"></a>佛遣我来令仁立檀。<a id="a-Ii"></a>文殊师利谓我言。<a id="a-Ij"></a>阿难。<a id="a-Ik"></a>并设座具。<a id="a-Il"></a>时至挝揵捶。<a id="a-Im"></a>我即受其教。<a id="a-In"></a>出敷床座讫还至其室。<a id="a-Io"></a>欲知文殊师利出精舍不。<a id="a-Ip"></a>文殊师利故在室住更作化。<a id="a-Iq"></a>为释梵四天王说法。<a id="a-Ir"></a>有三昧名行入诸身定意正受。<a id="a-Is"></a>出其精舍入舍卫城分卫。<a id="a-It"></a>时魔波旬即心念言。<a id="a-Iu"></a>今文殊师利为师子吼入城分卫。<a id="a-Iv"></a>我宁可乱文殊师利所立功德。<a id="a-Iw"></a>魔即化令舍卫城中长者众人无迎逆文殊师利者。<a id="a-Ix"></a>亦不与分卫。<a id="a-Iy"></a>于是文殊师利所之家居。<a id="a-Iz"></a>皆见门闭无出迎者。<a id="a-J0"></a>时文殊师利。<a id="a-J1"></a>即知魔娆固。<a id="a-J2"></a>化梵志诸长者。<a id="a-J3"></a>即作诚信之愿。<a id="a-J4"></a>假我一一之毛所有功德智慧所现具足。<a id="a-J5"></a>恒沙世界满其中魔。<a id="a-J6"></a>不及吾身一毛之德。<a id="a-J7"></a>审谛如是而不虚者。<a id="a-J8"></a>魔之所化即当消灭。<a id="a-J9"></a>使魔自往告诸街里及四徼道。<a id="a-JA"></a>令长者梵志施文殊师利分卫之具。<a id="a-JB"></a>惠此人者其福最大。<a id="a-JC"></a>若有供养三千大千世界诸有着人百千岁。<a id="a-JD"></a>不如施文殊师利福第一多。<a id="a-JE"></a>文殊师利适发是愿。<a id="a-JF"></a>寻如所念。<a id="a-JG"></a>一切门户皆为之开。<a id="a-JH"></a>人悉自往迎文殊师利。<a id="a-JI"></a>弊魔入诸街里家家唱令。<a id="a-JJ"></a>及四徼道使诸凡民长者梵志。<a id="a-JK"></a>施与文殊师利供具者其福最大。<a id="a-JL"></a>若供三千大千世界诸着之人百千岁中。<a id="a-JM"></a>施以诸安随其所欲。<a id="a-JN"></a>不及善与文殊师利分卫其福德最厚。<a id="a-JO"></a>于是文殊师利。<a id="a-JP"></a>化所得食盈满应器。<a id="a-JQ"></a>种种甘美其味各异。<a id="a-JR"></a>味味殊别不相错入。<a id="a-JS"></a>过踰足请千二百五十比丘。<a id="a-JT"></a>万二千菩萨。<a id="a-JU"></a>钵中所变其如是也。<a id="a-JV"></a>尔时文殊师利分卫周已。<a id="a-JW"></a>出舍卫大城。<a id="a-JX"></a>魔即侍随。<a id="a-JY"></a>是时文殊师利于中道住持钵着地。<a id="a-JZ"></a>谓魔波旬。<a id="a-Ja"></a>汝且举钵在于前行。<a id="a-Jb"></a>于是波旬从地举钵而不能称。<a id="a-Jc"></a>白文殊师利我实不能举摇此钵。<a id="a-Jd"></a>文殊师利告波旬曰。<a id="a-Je"></a>卿有力势神通无极。<a id="a-Jf"></a>以大神足擎举此钵。<a id="a-Jg"></a>于是波旬尽现神力了不能称。<a id="a-Jh"></a>变化举钵不能令钵离地如发。<a id="a-Ji"></a>彼时波旬得未曾有。<a id="a-Jj"></a>谓文殊师利。<a id="a-Jk"></a>有山名曰伊沙陀。<a id="a-Jl"></a>发意之顷。<a id="a-Jm"></a>我能以掌跳置虚空。<a id="a-Jn"></a>今此小钵而不能称。<a id="a-Jo"></a>文殊师利。<a id="a-Jp"></a>谓魔波旬。<a id="a-Jq"></a>所以不能举称钵者。<a id="a-Jr"></a>卿每自以比诸菩萨大人力着此钵故不能举。<a id="a-Js"></a>文殊师利于是从地举钵授魔曰。<a id="a-Jt"></a>波旬。<a id="a-Ju"></a>汝执此钵且于前行。<a id="a-Jv"></a>尔时波旬甚自厌苦。<a id="a-Jw"></a>举钵才胜。<a id="a-Jx"></a>魔为自在诸天中尊。<a id="a-Jy"></a>与万二千天俱。<a id="a-Jz"></a>眷属围绕在前持钵。<a id="a-K0"></a>稽首文殊师利足。<a id="a-K1"></a>诸天谓魔波旬。<a id="a-K2"></a>仁者曷为持钵。<a id="a-K3"></a>在文殊师利前。<a id="a-K4"></a>譬如侍者。<a id="a-K5"></a>波旬答诸天曰。<a id="a-K6"></a>不当与强者共争。<a id="a-K7"></a>又问波旬。<a id="a-K8"></a>仁者亦有大神通无极之力。<a id="a-K9"></a>何故不堪。<a id="a-KA"></a>于是波旬承文殊师利圣旨。<a id="a-KB"></a>虽为尊天由无所堪。<a id="a-KC"></a>波旬答诸天曰。<a id="a-KD"></a>魔力者为痴。<a id="a-KE"></a>菩萨力者为智慧。<a id="a-KF"></a>魔力者受诸见而住立。<a id="a-KG"></a>菩萨力者晓解大空。<a id="a-KH"></a>魔力者欺诈。<a id="a-KI"></a>菩萨力者诚实。<a id="a-KJ"></a>魔力者是我所非我所。<a id="a-KK"></a>菩萨力者大慈大悲。<a id="a-KL"></a>魔力者淫怒痴门。<a id="a-KM"></a>菩萨力者三脱门。<a id="a-KN"></a>魔力者终始往来生死。<a id="a-KO"></a>菩萨力者不生不灭不起法忍。<a id="a-KP"></a>天魔波旬说是语时。<a id="a-KQ"></a>诸天众中五百天发无上正真道意。<a id="a-KR"></a>三百菩萨得不起法忍。<a id="a-KS"></a>尔时文殊师利及魔波旬。<a id="a-KT"></a>持钵置讲堂上。<a id="a-KU"></a>贤者阿难亦不察之。<a id="a-KV"></a>饭时已到。<a id="a-KW"></a>亦不见文殊师利从室出。<a id="a-KX"></a>时心念言。<a id="a-KY"></a>文殊师利得无欺诸比丘僧。<a id="a-KZ"></a>我宜孚往白世尊言。<a id="a-Ka"></a>时今已到。<a id="a-Kb"></a>文殊师利不出其室。<a id="a-Kc"></a>阿难即往白佛。<a id="a-Kd"></a>不见文殊师利出其室。<a id="a-Ke"></a>时佛告阿难。<a id="a-Kf"></a>汝宁察讲堂上不乎。<a id="a-Kg"></a>阿难白佛。<a id="a-Kh"></a>唯然世尊。<a id="a-Ki"></a>已见满钵之食在讲堂上。<a id="a-Kj"></a>佛告阿难。<a id="a-Kk"></a>汝挝揵椎聚比丘众。<a id="a-Kl"></a>我白佛言。<a id="a-Km"></a>唯然世尊。<a id="a-Kn"></a>大比丘众其数甚多。<a id="a-Ko"></a>一钵饭食何所足乎。<a id="a-Kp"></a>佛言阿难。<a id="a-Kq"></a>且止默然而行。<a id="a-Kr"></a>假使满三千大千世界中人。<a id="a-Ks"></a>百千岁共食此饭终不耗减。<a id="a-Kt"></a>所以者何。<a id="a-Ku"></a>文殊师利圣旨神化。<a id="a-Kv"></a>令此钵食无有尽时。<a id="a-Kw"></a>文殊师利智慧具足神通所立。<a id="a-Kx"></a>兴造布施以度无极。<a id="a-Ky"></a>阿难受教即挝揵椎。<a id="a-Kz"></a>会众比丘。<a id="a-L0"></a>一钵饭出种种滋味。<a id="a-L1"></a>肴膳甚美甘醲无量。<a id="a-L2"></a>譬如众器各盛殊异若干之味。<a id="a-L3"></a>皆以供养诸比丘众及诸菩萨。<a id="a-L4"></a>悉得充满。<a id="a-L5"></a>其钵之馔如故不尽。</p>
 </body>
</html>