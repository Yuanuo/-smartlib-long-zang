<!doctype html>
<html id="z3IBVYR10i" data-ver="899">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="大乘论">
  <meta period="梁">
 </head>
 <body>
  <h1 id="a1">决定藏论卷中</h1>
  <h2 id="a2">心地品之二</h2>
  <p id="a3">略说生缘所摄。<a id="a-4"></a>自因具足。<a id="a-5"></a>是名为至。<a id="a-6"></a>何者为至。<a id="a-7"></a>似因略故因缘具足。<a id="a-8"></a>是以得生。<a id="a-9"></a>故名为至。<a id="a-A"></a>如是选择知假名有。<a id="a-B"></a>至若实有则有二种。<a id="a-C"></a>谓生因有不离因有。<a id="a-D"></a>若生因有。<a id="a-E"></a>如未得法从前以来无至为因。<a id="a-F"></a>岂义得生。<a id="a-G"></a>若如是者。<a id="a-H"></a>永不得生不离法因有。<a id="a-I"></a>以是善法不善无记一时得至。<a id="a-J"></a>复故碍法亦应共生。<a id="a-K"></a>是故两因皆悉不然。<a id="a-L"></a>复法生因各现诸缘所摄。<a id="a-M"></a>自种如之因。<a id="a-N"></a>即此种子故名为至。<a id="a-O"></a>余别因缘在现前故。<a id="a-P"></a>名离余缘。<a id="a-Q"></a>在此牵缘以此自在假名为至。<a id="a-R"></a>此自在以诸人者诸法被生被灭。<a id="a-S"></a>更乐现前速牵生缘。<a id="a-T"></a>是故名至。<a id="a-U"></a>略有三义。<a id="a-V"></a>一者种子成就。<a id="a-W"></a>二者自在成就。<a id="a-X"></a>三者现前成就种子成就者。<a id="a-Y"></a>一切恶法诸无记法及生得善无功用生。<a id="a-Z"></a>此诸种子未有定破。<a id="a-a"></a>圣道拔断诸善种子。<a id="a-b"></a>未为邪见之所破坏。<a id="a-c"></a>是名种子成就。<a id="a-d"></a>云何知耶。<a id="a-e"></a>诸法种子乃至未坏与不善法若现不现。<a id="a-f"></a>如此等人悉名成就。<a id="a-g"></a>以诸善法功力所造。<a id="a-h"></a>有诸无记生缘所摄诸因具足。<a id="a-i"></a>是名自在成就。<a id="a-j"></a>诸现在法在于现前。<a id="a-k"></a>自相故生。<a id="a-l"></a>是名现前成就。<a id="a-m"></a>何者命根依过去业。<a id="a-n"></a>处处受身为业所牵。<a id="a-o"></a>有量时住以此牵命。<a id="a-p"></a>即名命根。<a id="a-q"></a>又复命根分别有二。<a id="a-r"></a>谓定不定。<a id="a-s"></a>有随不随。<a id="a-t"></a>有少有多。<a id="a-u"></a>有后无后。<a id="a-v"></a>有得自在有不自在。<a id="a-w"></a>阎浮提人离其寿命。<a id="a-x"></a>余有决定数。<a id="a-y"></a>阎浮提中或寿无量或复短促。<a id="a-z"></a>乃至十岁。<a id="a-10"></a>郁单越人定寿千年。<a id="a-11"></a>是处随命无余缘死余处不随于阎浮提寿十岁人。<a id="a-12"></a>是名短促。<a id="a-13"></a>有诸畜生。<a id="a-14"></a>于一日中七死七生。<a id="a-15"></a>乃至一日一夜非想非非想诸天寿命八万大劫。<a id="a-16"></a>罗汉寿命亦复有后。<a id="a-17"></a>若诸学人于现在世定入涅槃。<a id="a-18"></a>诸凡夫人最后生身寿命有后。<a id="a-19"></a>其余诸人无复有后。<a id="a-1A"></a>自在命根诸阿罗汉菩萨及佛能延寿命。<a id="a-1B"></a>其余寿命不得自在。<a id="a-1C"></a>何者众生种类似分。<a id="a-1D"></a>略说处处受生诸众生类。<a id="a-1E"></a>同界同道同生同类同年同姓。<a id="a-1F"></a>长短等行。<a id="a-1G"></a>以依此分是诸相似。<a id="a-1H"></a>是名众生种类似分。<a id="a-1I"></a>有诸众生依是界分各有似分。<a id="a-1J"></a>于一界中众生受生。<a id="a-1K"></a>以依五道各有似分。<a id="a-1L"></a>一一道中诸众生有诸众生依生分生。<a id="a-1M"></a>一一生生依类分生。<a id="a-1N"></a>一一姓生。<a id="a-1O"></a>有诸众生色声高广事业似分。<a id="a-1P"></a>有诸众生善恶似分各有似分。<a id="a-1Q"></a>如杀生人共诸杀生。<a id="a-1R"></a>乃至邪见共邪见人。<a id="a-1S"></a>如离杀人共诸离杀。<a id="a-1T"></a>乃至正见共正见人。<a id="a-1U"></a>须陀洹人共须陀洹。<a id="a-1V"></a>乃至辟支佛其辟支佛。<a id="a-1W"></a>菩萨共菩萨。<a id="a-1X"></a>佛共佛。<a id="a-1Y"></a>名相似分。<a id="a-1Z"></a>一切众生皆是假名。<a id="a-1a"></a>云何众生似分而是实法。<a id="a-1b"></a>凡夫性者。<a id="a-1c"></a>三界见苦所断烦恼种子未断名凡夫性。<a id="a-1d"></a>又凡夫性复有四种。<a id="a-1e"></a>一者无涅槃性。<a id="a-1f"></a>二者声闻性摄三者辟支佛性摄。<a id="a-1g"></a>四者佛性所摄。<a id="a-1h"></a>离十烦恼无有别性。<a id="a-1i"></a>名凡夫性。<a id="a-1j"></a>何者和合性。<a id="a-1k"></a>因缘具足诸法得生。<a id="a-1l"></a>种种因缘种种法生。<a id="a-1m"></a>名共作因。<a id="a-1n"></a>和合性者。<a id="a-1o"></a>复有六种。<a id="a-1p"></a>受和合。<a id="a-1q"></a>入生和合。<a id="a-1r"></a>六入住和合。<a id="a-1s"></a>工巧智和合。<a id="a-1t"></a>净和合。<a id="a-1u"></a>相从和合。<a id="a-1v"></a>受和合者。<a id="a-1w"></a>因内外入及思惟等诸识得生。<a id="a-1x"></a>三种和合故触得生。<a id="a-1y"></a>因触和合故得生受。<a id="a-1z"></a>入生和合者。<a id="a-20"></a>无明缘行乃至老死。<a id="a-21"></a>六入住和合者。<a id="a-22"></a>依于四食及以命根。<a id="a-23"></a>工巧智相应业作具人力。<a id="a-24"></a>是名工巧和合。<a id="a-25"></a>净和合者。<a id="a-26"></a>十二难得自他功力。<a id="a-27"></a>相从和合者。<a id="a-28"></a>如有一人为大国主如法治化。<a id="a-29"></a>众生荷赖四海安宁。<a id="a-2A"></a>离如是分无别和合。<a id="a-2B"></a>字和合者。<a id="a-2C"></a>依法性相而立假名。<a id="a-2D"></a>依如是义是名为字。<a id="a-2E"></a>句和合者。<a id="a-2F"></a>已说依自相法善法恶法净法不净法选择分别以名合为句。<a id="a-2G"></a>是句和合。<a id="a-2H"></a>味和合者。<a id="a-2I"></a>名与句合。<a id="a-2J"></a>字义具足。<a id="a-2K"></a>是味和合。<a id="a-2L"></a>于诸略义悉皆是名。<a id="a-2M"></a>于处中义是名为句。<a id="a-2N"></a>于广说义称之为味。<a id="a-2O"></a>唯依于名唯得知名。<a id="a-2P"></a>不知于义。<a id="a-2Q"></a>若依于句知诸法性。<a id="a-2R"></a>亦知于鸣不得知广选诸法。<a id="a-2S"></a>依于味身知诸法义。<a id="a-2T"></a>以此名身句味身为五学处得知假名。<a id="a-2U"></a>随方俗语立名不同。<a id="a-2V"></a>若于鸣中无处不同。<a id="a-2W"></a>耳相闻故。<a id="a-2X"></a>何者五学处。<a id="a-2Y"></a>一者内学。<a id="a-2Z"></a>二者因学。<a id="a-2a"></a>三者声学。<a id="a-2b"></a>四者医方学。<a id="a-2c"></a>五者世工巧学。<a id="a-2d"></a>何者起生诸行因果相续未断。<a id="a-2e"></a>是名起生。<a id="a-2f"></a>复次起生有种子生。<a id="a-2g"></a>犹如诸法有种现起。<a id="a-2h"></a>复有起生种子果生。<a id="a-2i"></a>如有种子未灭种本现前起生。<a id="a-2j"></a>如菩萨地有名流生四非色阴有色流生。<a id="a-2k"></a>如内外十入。<a id="a-2l"></a>于法入中无作色生。<a id="a-2m"></a>有逐流生如次第法。<a id="a-2n"></a>十二因缘有逆。<a id="a-2o"></a>次第十二因缘以此起生即是相续无别有法。<a id="a-2p"></a>何者齐法依无始时各各分齐种子因果法不相杂。<a id="a-2q"></a>诸佛出世及不出世。<a id="a-2r"></a>法常然故有灭分齐犹如逆顺十二因缘有正法齐。<a id="a-2s"></a>谓如五阴及十二入十八界等无有增减有受分齐。<a id="a-2t"></a>如三受法亦无增减有住分齐。<a id="a-2u"></a>谓一切身乃至寿命诸外法。<a id="a-2v"></a>住至一大劫有变分齐。<a id="a-2w"></a>如诸众生已生色界退生欲界有限量齐。<a id="a-2x"></a>如诸众生生有色处身有限量。<a id="a-2y"></a>外法世界亦有限量。<a id="a-2z"></a>何者应尔为说诸法为安诸法为正知法。<a id="a-30"></a>此中方便即名为应。<a id="a-31"></a>分别有四。<a id="a-32"></a>一者见应。<a id="a-33"></a>二者因应。<a id="a-34"></a>三者论义应。<a id="a-35"></a>四者法尔应。<a id="a-36"></a>如声闻地后当广说。<a id="a-37"></a>何者迅疾诸行。<a id="a-38"></a>生灭迅疾不住有行迅疾即是生灭。<a id="a-39"></a>有力势迅疾。<a id="a-3A"></a>谓地行象马及以人等。<a id="a-3B"></a>又空行天鸟诸夜叉等。<a id="a-3C"></a>有鸣迅疾如声出时。<a id="a-3D"></a>有水迅疾如江河流。<a id="a-3E"></a>有火迅疾如大猛焰焚烧干草。<a id="a-3F"></a>射迅疾者。<a id="a-3G"></a>如人善射箭去迅速。<a id="a-3H"></a>智迅疾者。<a id="a-3I"></a>谓诸圣人简择修行速知诸义。<a id="a-3J"></a>通迅疾者。<a id="a-3K"></a>谓大神通运身速疾。<a id="a-3L"></a>意速疾者。<a id="a-3M"></a>依心速疾神通迅速。<a id="a-3N"></a>何者次第各相对。<a id="a-3O"></a>诸行相续依次第生。<a id="a-3P"></a>是名次第。<a id="a-3Q"></a>有生次第如十二因缘。<a id="a-3R"></a>有灭次第如逆因缘。<a id="a-3S"></a>无明灭故乃至老死灭。<a id="a-3T"></a>老死灭故忧悲苦恼一切皆灭。<a id="a-3U"></a>又有道俗法用次第。<a id="a-3V"></a>于晨朝起料理身体。<a id="a-3W"></a>着衣营务嬉戏试艺。<a id="a-3X"></a>洗浴涂香着华严身。<a id="a-3Y"></a>食诸饮食眠卧消息。<a id="a-3Z"></a>是俗次第。<a id="a-3a"></a>何者道法次第。<a id="a-3b"></a>亦晨朝起次第如前。<a id="a-3c"></a>乃至着衣持钵次第乞食。<a id="a-3d"></a>得饭便还安坐而食。<a id="a-3e"></a>洗手拭钵净足坐禅。<a id="a-3f"></a>讲说读诵作善思惟。<a id="a-3g"></a>于昼日中经行立坐。<a id="a-3h"></a>此二种事治心障治法。<a id="a-3i"></a>于夜半时眠卧消息。<a id="a-3j"></a>于后夜分速疾而起着衣等事。<a id="a-3k"></a>于大众中随其大小。<a id="a-3l"></a>恭敬问讯依次第坐。<a id="a-3m"></a>如法行筹并受卧具。<a id="a-3n"></a>有生次第从少至老则有八时。<a id="a-3o"></a>又有见谛次第。<a id="a-3p"></a>先观苦谛次集灭道。<a id="a-3q"></a>又九定次第。<a id="a-3r"></a>又学次第。<a id="a-3s"></a>以依戒学生于心学次生慧学。<a id="a-3t"></a>何者名时。<a id="a-3u"></a>依日出入识时分齐。<a id="a-3v"></a>依诸行法有生灭故。<a id="a-3w"></a>立三世名以名为时。<a id="a-3x"></a>如年时节一月半月日夜刹那罗婆牟忽多过去现在未来等法。<a id="a-3y"></a>此名时者。<a id="a-3z"></a>离诸行法无有别时。<a id="a-40"></a>何者名数。<a id="a-41"></a>数诸异法令知多少。<a id="a-42"></a>是名为数。<a id="a-43"></a>复次数者。<a id="a-44"></a>从一二法乃至多数。<a id="a-45"></a>复至数后名阿僧祇。<a id="a-46"></a>以从此后无复数名。<a id="a-47"></a>何者种子。<a id="a-48"></a>离诸行法无别种子。<a id="a-49"></a>以此行法如是起生如是进入。<a id="a-4A"></a>是名种子。<a id="a-4B"></a>亦名为果子果别异不可杂观。<a id="a-4C"></a>何故不杂。<a id="a-4D"></a>依现在果知过去因。<a id="a-4E"></a>依现在因知未来果。<a id="a-4F"></a>以此因亦名为果。<a id="a-4G"></a>因果不杂如谷麦等芽叶枝节未开已开。<a id="a-4H"></a>离此诸法无别种子。<a id="a-4I"></a>如是观察一切行法是种子相。<a id="a-4J"></a>已说断坏恶法种子。<a id="a-4K"></a>何者断坏善法种子。<a id="a-4L"></a>一者恒事恶法与善相违断坏善根。<a id="a-4M"></a>二者着邪见故。<a id="a-4N"></a>邪见重故。<a id="a-4O"></a>亦断善根如诸外道。<a id="a-4P"></a>三者以邪见故诽谤一切作五逆罪亦断善根。<a id="a-4Q"></a>四者已断不善恶法种子善根即断。<a id="a-4R"></a>如阿那含登地菩萨。<a id="a-4S"></a>复次一切诸法种子以为一聚。<a id="a-4T"></a>与果已竟而至于果。<a id="a-4U"></a>谓软中上。<a id="a-4V"></a>复更略说诸种子相而得在于阿罗耶识中。<a id="a-4W"></a>一切诸法着妄想习。<a id="a-4X"></a>以此习气亦名实法亦名假名。<a id="a-4Y"></a>从此诸法无别有相无不别相如真如法。<a id="a-4Z"></a>复次习气遍一切处诸恶罪法。<a id="a-4a"></a>若依此习而摄一切诸法种子诸出世法。<a id="a-4b"></a>何者为本而得生耶。<a id="a-4c"></a>诸恶法种不为其因。<a id="a-4d"></a>此出世法真如境界作缘得生。<a id="a-4e"></a>若不取习为缘得生。<a id="a-4f"></a>何故演说三涅槃性。<a id="a-4g"></a>复说有人无涅槃性。<a id="a-4h"></a>有如此义一切众生有真如境而为缘生障无障。<a id="a-4i"></a>故解脱各异。<a id="a-4j"></a>有诸众生永障种本不能通达真如境界。<a id="a-4k"></a>说此众生无涅槃性。<a id="a-4l"></a>有诸众生不依此义说涅槃性。<a id="a-4m"></a>诸智慧障永依于本亦非解脱为障种本。<a id="a-4n"></a>明于此义有声闻性辟支佛性不如前义。<a id="a-4o"></a>是名佛性。<a id="a-4p"></a>是故无失说出世法所生相续。<a id="a-4q"></a>依阿摩罗识而能得住。<a id="a-4r"></a>以此相续与阿罗耶识而为对治。<a id="a-4s"></a>自无住处是无漏界。<a id="a-4t"></a>无恶作务离诸烦恼。<a id="a-4u"></a>何者为作略说有三。<a id="a-4v"></a>一不净法。<a id="a-4w"></a>二者善法。<a id="a-4x"></a>三无记法。<a id="a-4y"></a>不净作者。<a id="a-4z"></a>是则十不善业道身口意生受行不离为增上缘。<a id="a-50"></a>此身口业使他令知。<a id="a-51"></a>是名不净。<a id="a-52"></a>作善法者。<a id="a-53"></a>离此十恶而不修习此身口业使他令知。<a id="a-54"></a>是名善作。<a id="a-55"></a>无记者。<a id="a-56"></a>以此威仪如诸工巧此身口业。<a id="a-57"></a>是无记作。<a id="a-58"></a>复有诸业不令他知唯自发心。<a id="a-59"></a>以是心中觉言语依善不净无记等法。<a id="a-5A"></a>是名心作。<a id="a-5B"></a>唯身生起此无异法。<a id="a-5C"></a>是名身作。<a id="a-5D"></a>非是动转。<a id="a-5E"></a>何以故。<a id="a-5F"></a>一切行法刹那灭故。<a id="a-5G"></a>故无至处。<a id="a-5H"></a>唯是言语是谓口业。<a id="a-5I"></a>如是心行此思惟法。<a id="a-5J"></a>即是心作。<a id="a-5K"></a>何以故。<a id="a-5L"></a>刹那灭故。<a id="a-5M"></a>从此至彼。<a id="a-5N"></a>是义不然。<a id="a-5O"></a>离行生起更无余业。<a id="a-5P"></a>眼耳心等亦不能取。<a id="a-5Q"></a>是故作者亦假名有。<a id="a-5R"></a>若有诸人随恶眷属。<a id="a-5S"></a>彼处得生渐以长大。<a id="a-5T"></a>其自思惟。<a id="a-5U"></a>依此事业我得寿命。<a id="a-5V"></a>如是业行乐忍而行。<a id="a-5W"></a>是时得知其无覆护。<a id="a-5X"></a>依不善根无诸覆护。<a id="a-5Y"></a>所摄勇猛甚深不正思惟。<a id="a-5Z"></a>势力摄故。<a id="a-5a"></a>是人即得大不善根。<a id="a-5b"></a>此人未得杀生不善。<a id="a-5c"></a>余不善道所生不善亦未得证乃至未作。<a id="a-5d"></a>从作之时随其有犯。<a id="a-5e"></a>逐业随时复生不善。<a id="a-5f"></a>犹如前人生恶友处。<a id="a-5g"></a>各随其类增长恶业亦复如是。<a id="a-5h"></a>乃至不离无护思事则无覆护。<a id="a-5i"></a>以日日中思增长故。<a id="a-5j"></a>作是业故。<a id="a-5k"></a>诸不善根皆得增长。<a id="a-5l"></a>以安邪思不信懒堕喜忘攀缘恶智共行。<a id="a-5m"></a>使习是业使作是业。<a id="a-5n"></a>从此向后有种本故。<a id="a-5o"></a>以习作故。<a id="a-5p"></a>于相续中是现世者名不覆护。<a id="a-5q"></a>以依舍因乃至未舍诸不信智。<a id="a-5r"></a>此中恶业不信后世有恶果报。<a id="a-5s"></a>即名不信。<a id="a-5t"></a>懒堕者。<a id="a-5u"></a>此恶法中随意而住不能舍离。<a id="a-5v"></a>是名懒堕。<a id="a-5w"></a>喜忘者。<a id="a-5x"></a>诸有过失智人所谤如实不现。<a id="a-5y"></a>是名喜忘。<a id="a-5z"></a>攀缘者。<a id="a-60"></a>心恼散乱此心相续恒生不住。<a id="a-61"></a>是名挛缘。<a id="a-62"></a>恶智者。<a id="a-63"></a>以此颠倒谓恶为善谓善为恶。<a id="a-64"></a>是名恶智。<a id="a-65"></a>以作恶戒为增上缘。<a id="a-66"></a>此不善等诸不善法。<a id="a-67"></a>恶思为伴而生不住。<a id="a-68"></a>是恶戒不依前者如实道理。<a id="a-69"></a>则名善法。<a id="a-6A"></a>如此分别若有诸人堪受戒者以授善戒。<a id="a-6B"></a>如有诸人从他得戒亦从自得。<a id="a-6C"></a>有得自戒。<a id="a-6D"></a>不从他得。<a id="a-6E"></a>唯比丘戒。<a id="a-6F"></a>何以故。<a id="a-6G"></a>诸比丘戒皆不可得一切人受。<a id="a-6H"></a>若比丘戒不从他受。<a id="a-6I"></a>堪受戒者不堪受者。<a id="a-6J"></a>以此一切若自能得出家戒者。<a id="a-6K"></a>如来法制便不得住。<a id="a-6L"></a>法律制戒正说难知。<a id="a-6M"></a>是故比丘戒法非自受得。<a id="a-6N"></a>若有诸戒离比丘戒自能得者。<a id="a-6O"></a>何故从他而受此戒。<a id="a-6P"></a>守护禁戒有二种分。<a id="a-6Q"></a>自羞羞他。<a id="a-6R"></a>欲自犯戒则羞于他。<a id="a-6S"></a>如此禁戒从他而得。<a id="a-6T"></a>自羞者。<a id="a-6U"></a>我自护持无有缺犯。<a id="a-6V"></a>是名得戒。<a id="a-6W"></a>有自羞者。<a id="a-6X"></a>则有他羞。<a id="a-6Y"></a>有羞他者未必自羞。<a id="a-6Z"></a>是故自羞于法力胜。<a id="a-6a"></a>是自受者若善护持。<a id="a-6b"></a>所生功德无有差别。<a id="a-6c"></a>若从他受有此别异。<a id="a-6d"></a>应先发心亲觐请师。<a id="a-6e"></a>作礼等事威仪如法。<a id="a-6f"></a>思惟言说令知所作。<a id="a-6g"></a>名身口意业作前方便。<a id="a-6h"></a>若自受得唯是心作。<a id="a-6i"></a>是思离者则非覆护。<a id="a-6j"></a>信等五根以取思离为增上缘则名覆护。<a id="a-6k"></a>复受持戒有百种相。<a id="a-6l"></a>以从十种不善道法依受远离。<a id="a-6m"></a>不杀生中唯受一分。<a id="a-6n"></a>乃至邪见亦受片分。<a id="a-6o"></a>是名十种。<a id="a-6p"></a>不杀戒中所受多分乃至邪见。<a id="a-6q"></a>此别十种。<a id="a-6r"></a>复别十种。<a id="a-6s"></a>不杀生戒而具足受乃至邪见。<a id="a-6t"></a>此更十种。<a id="a-6u"></a>若依少时一日一夜。<a id="a-6v"></a>若半月日乃至一年。<a id="a-6w"></a>受离杀戒乃至邪见。<a id="a-6x"></a>是名十种。<a id="a-6y"></a>若依多时过度不至。<a id="a-6z"></a>寿尽受不杀戒乃至邪见。<a id="a-70"></a>复是十种。<a id="a-71"></a>乃至寿尽受不杀戒乃至邪见。<a id="a-72"></a>更别十种。<a id="a-73"></a>已受不杀。<a id="a-74"></a>见生不杀乃至邪见。<a id="a-75"></a>是名十种。<a id="a-76"></a>自受善戒更劝他受。<a id="a-77"></a>此更十种。<a id="a-78"></a>以善言辞赞叹禁戒。<a id="a-79"></a>此复十种。<a id="a-7A"></a>已受不杀乃至邪见自生欢喜。<a id="a-7B"></a>是名十种。<a id="a-7C"></a>此十十种受戒相貌合成一百。<a id="a-7D"></a>所生功德随戒多少。<a id="a-7E"></a>以此覆护复有八种。<a id="a-7F"></a>一者能生覆护。<a id="a-7G"></a>二者摄受覆护。<a id="a-7H"></a>三者守持覆护。<a id="a-7I"></a>四者治犯覆护。<a id="a-7J"></a>五者软覆护。<a id="a-7K"></a>六者中覆护。<a id="a-7L"></a>七者上覆护。<a id="a-7M"></a>八者清净覆护。<a id="a-7N"></a>未受先思我今欲受离恶禁戒。<a id="a-7O"></a>是名能生正受之时。<a id="a-7P"></a>是名摄受。<a id="a-7Q"></a>已受戒竟思离诸恶乃增上缘五根所摄。<a id="a-7R"></a>时共种本间间善持。<a id="a-7S"></a>如所受戒守护思惟。<a id="a-7T"></a>近恶友故若烦恼故生起恶作。<a id="a-7U"></a>即自羞惭则不缺犯。<a id="a-7V"></a>莫令有失应堕恶趣。<a id="a-7W"></a>是名守持。<a id="a-7X"></a>若喜忘失造作诸恶速疾生念。<a id="a-7Y"></a>以此过失发露忏悔惭愧自改。<a id="a-7Z"></a>后不更犯名治犯相。<a id="a-7a"></a>若复善道少分之中少时受持。<a id="a-7b"></a>唯自守护不劝于他。<a id="a-7c"></a>善说言辞不为赞叹。<a id="a-7d"></a>见同善行不生随喜亦不喜乐。<a id="a-7e"></a>是名为下。<a id="a-7f"></a>若复多分善持禁戒不至寿尽。<a id="a-7g"></a>己自持戒又劝于他。<a id="a-7h"></a>巧说言辞不为赞叹。<a id="a-7i"></a>见同行善不生爱乐。<a id="a-7j"></a>是中覆护。<a id="a-7k"></a>若复具足受持禁戒。<a id="a-7l"></a>乃至小罪皆悉不犯。<a id="a-7m"></a>是名为上。<a id="a-7n"></a>若以依此清净禁戒无恨心故。<a id="a-7o"></a>乃至初禅破戒根本即永断除依舍摩他故。<a id="a-7p"></a>是定覆护。<a id="a-7q"></a>如初禅中第二第三乃至第四亦复如是。<a id="a-7r"></a>复别有异此破戒本远离对治所摄定道甚深断除。<a id="a-7s"></a>此是第一清净持戒。<a id="a-7t"></a>依此净戒依定覆护。<a id="a-7u"></a>得见真谛即证阿那含果。<a id="a-7v"></a>于是时中诸破戒本悉永断除。<a id="a-7w"></a>依未来禅若得初果。<a id="a-7x"></a>于是时中恶道生本皆悉断除。<a id="a-7y"></a>此又有戒皆悉清净圣人所乐。<a id="a-7z"></a>以此第二清净禁戒。<a id="a-80"></a>是名无漏持戒覆护。<a id="a-81"></a>此无漏戒得罗汉时。<a id="a-82"></a>对治净异于灭惑果。<a id="a-83"></a>此八种戒已合为一。<a id="a-84"></a>更分为三。<a id="a-85"></a>一者受行覆护。<a id="a-86"></a>二者总持覆护。<a id="a-87"></a>三者清净覆护。<a id="a-88"></a>前三种戒是受行覆护。<a id="a-89"></a>次有二种是总持覆护。<a id="a-8A"></a>下中上戒是方便行。<a id="a-8B"></a>是禅定戒及无漏戒。<a id="a-8C"></a>是名清净覆护。<a id="a-8D"></a>此三覆护次第转胜。<a id="a-8E"></a>何故如来说此三戒。<a id="a-8F"></a>谓比丘戒优婆塞戒及以八戒。<a id="a-8G"></a>三因缘故诸受化人能离恶行复离贪欲。<a id="a-8H"></a>此中佛说是比丘戒。<a id="a-8I"></a>有诸受化唯离恶行不离贪欲。<a id="a-8J"></a>此中佛说优婆塞戒。<a id="a-8K"></a>何以故。<a id="a-8L"></a>在家迫迮生烦恼处恒被系锁。<a id="a-8M"></a>具足戒品难可受持。<a id="a-8N"></a>有诸受化恶行贪欲皆不能离。<a id="a-8O"></a>是故如来为说八戒。<a id="a-8P"></a>何以故。<a id="a-8Q"></a>此受化人二不能故。<a id="a-8R"></a>为前二戒而作因缘。<a id="a-8S"></a>其自思惟不堪重禁。<a id="a-8T"></a>此前三分现离恶行。<a id="a-8U"></a>后有四分现离贪欲不淫。<a id="a-8V"></a>一分现。<a id="a-8W"></a>二处离。<a id="a-8X"></a>比丘戒者四分义摄。<a id="a-8Y"></a>一者受具足分。<a id="a-8Z"></a>二者随具足戒受制戒律。<a id="a-8a"></a>三者护他心戒。<a id="a-8b"></a>四者具足守戒。<a id="a-8c"></a>受具足分者。<a id="a-8d"></a>白四羯磨如受大制从初依此。<a id="a-8e"></a>比丘禁戒是名比丘受具足分。<a id="a-8f"></a>从此向后随比丘戒于波罗提木叉谓正命等。<a id="a-8g"></a>此一切处恒持覆护。<a id="a-8h"></a>是名随具足戒受制戒律。<a id="a-8i"></a>有此二分威仪具足。<a id="a-8j"></a>是名护他心戒。<a id="a-8k"></a>威仪行处如声闻地。<a id="a-8l"></a>后自当说。<a id="a-8m"></a>于小罪中见畏不犯同于重戒。<a id="a-8n"></a>若有犯者皆悉发露。<a id="a-8o"></a>是则名为具足守戒。<a id="a-8p"></a>依于五力得生四分。<a id="a-8q"></a>为有信力解脱戒满。<a id="a-8r"></a>依精进力具正命分。<a id="a-8s"></a>依于念力守护诸根。<a id="a-8t"></a>依于慧力因缘分满。<a id="a-8u"></a>依于定力四分具足。<a id="a-8v"></a>何以故。<a id="a-8w"></a>若无五力则无四分。<a id="a-8x"></a>有三分摄优婆塞戒。<a id="a-8y"></a>何者为三。<a id="a-8z"></a>一者他所贵重离破坏分。<a id="a-90"></a>二者有犯过失改悔清净。<a id="a-91"></a>三者受持不破不夺他命。<a id="a-92"></a>不盗他财不得邪淫。<a id="a-93"></a>是名初分。<a id="a-94"></a>远离妄语是第二分。<a id="a-95"></a>远离饮酒是第三分。<a id="a-96"></a>又五分摄于八戒。<a id="a-97"></a>何者为五。<a id="a-98"></a>一者离破坏他。<a id="a-99"></a>二者离坏自他。<a id="a-9A"></a>三者有犯改悔。<a id="a-9B"></a>四者为不失戒忆念护持。<a id="a-9C"></a>五者念分不散。<a id="a-9D"></a>离于夺命及离偷盗。<a id="a-9E"></a>是名初分。<a id="a-9F"></a>离于淫欲是第二分。<a id="a-9G"></a>何以故。<a id="a-9H"></a>远离淫欲不坏自身。<a id="a-9I"></a>自妻妾故不坏他身。<a id="a-9J"></a>离淫他故离于妄语名第三分。<a id="a-9K"></a>次离三处是第四分。<a id="a-9L"></a>何以故。<a id="a-9M"></a>当习歌舞华香严身高广床座饮食非时。<a id="a-9N"></a>渐渐习知观身空无我。<a id="a-9O"></a>受此戒忆念不犯离于饮酒。<a id="a-9P"></a>是第五分。<a id="a-9Q"></a>何以故。<a id="a-9R"></a>恒自忆念我今有戒。<a id="a-9S"></a>以依此分醉酒狂逸都不得发。<a id="a-9T"></a>比丘尼戒式叉摩尼沙弥沙弥尼戒。<a id="a-9U"></a>此等悉属出家戒故。<a id="a-9V"></a>依比丘戒而得此戒。<a id="a-9W"></a>优婆夷戒者属在家故。<a id="a-9X"></a>戒相似故。<a id="a-9Y"></a>如优婆塞禁戒无异。<a id="a-9Z"></a>何故佛制诸比丘戒亦沙弥戒说此二部。<a id="a-9a"></a>比丘尼戒又说三部谓比丘尼式叉摩尼沙弥尼戒。<a id="a-9b"></a>以诸女人多烦恼故。<a id="a-9c"></a>次第应受比丘尼戒。<a id="a-9d"></a>是故佛制比丘尼戒说为三部。<a id="a-9e"></a>若沙弥尼住于小戒。<a id="a-9f"></a>依次更受式叉摩尼戒。<a id="a-9g"></a>若能得住式叉摩戒。<a id="a-9h"></a>戒品转多不得速为受具足戒。<a id="a-9i"></a>决须二岁学行六法。<a id="a-9j"></a>若乐住此便授具戒。<a id="a-9k"></a>如是多时渐持小戒。<a id="a-9l"></a>次第转久能持具戒。<a id="a-9m"></a>何故沙弥戒中制捉金宝八戒不遮。<a id="a-9n"></a>以此沙弥住出家戒。<a id="a-9o"></a>出家之人而此二品极不相应。<a id="a-9p"></a>谓五欲乐严身嬉戏。<a id="a-9q"></a>随意放逸二者用举陈宿遮前品故说离三种。<a id="a-9r"></a>谓歌舞作乐香华严身高广床座及非时食遮第二品离捉金宝。<a id="a-9s"></a>以此金宝一切陈宿为作根本。<a id="a-9t"></a>从一切物以此为胜。<a id="a-9u"></a>何故沙弥歌舞严身分为二戒。<a id="a-9v"></a>于八戒中合而为一。<a id="a-9w"></a>于出家人不相应故重制为二。<a id="a-9x"></a>于在家人非不相应轻故作一。<a id="a-9y"></a>脱若有犯唯一忏悔。<a id="a-9z"></a>若出家人犯此二戒应二种忏。<a id="a-A0"></a>何故黄门及不能男。<a id="a-A1"></a>不得出家受具足戒。<a id="a-A2"></a>此黄门等若作比丘能作女罪。<a id="a-A3"></a>作比丘尼摩触身故能作男罪。<a id="a-A4"></a>此二种处不堪住故。<a id="a-A5"></a>不得出家受具足戒。<a id="a-A6"></a>以此黄门及不能男。<a id="a-A7"></a>多烦恼故烦恼障故。<a id="a-A8"></a>不能发此正思惟力。<a id="a-A9"></a>依于此力数数思惟。<a id="a-AA"></a>精勤修习清净梵行。<a id="a-AB"></a>何况能得过人圣法。<a id="a-AC"></a>是故不得出家受戒。<a id="a-AD"></a>何以故。<a id="a-AE"></a>难得善人生于是处不可分别。<a id="a-AF"></a>何故黄门及不能男。<a id="a-AG"></a>乃受三归及于五戒。<a id="a-AH"></a>亦不得名称优婆塞优婆夷者。<a id="a-AI"></a>亲近比丘及比丘尼。<a id="a-AJ"></a>名优婆塞及优婆夷。<a id="a-AK"></a>此黄门等善摄诸根。<a id="a-AL"></a>若比丘比丘尼等亦不可得常相亲近。<a id="a-AM"></a>比丘比丘尼独处屏覆不得亲近。<a id="a-AN"></a>及按摩等皆不得。<a id="a-AO"></a>如优婆塞等亲近比丘故不得称名优婆塞。<a id="a-AP"></a>此黄门等若善持戒得福皆同。<a id="a-AQ"></a>何者非戒非戒离前所说戒及非戒。<a id="a-AR"></a>随所造作善不善业。<a id="a-AS"></a>从身口意以此一切可知非戒及非非戒。<a id="a-AT"></a>以是禁戒自可受所从他受。<a id="a-AU"></a>此两种戒所生功德有差别。<a id="a-AV"></a>不受戒之时若心意同亦同护持生福无异。<a id="a-AW"></a>几种因缘不得具足比丘禁。<a id="a-AX"></a>欲得不得略说有六。<a id="a-AY"></a>一者心破坏故。<a id="a-AZ"></a>二者身根不具。<a id="a-Aa"></a>三者人根不具。<a id="a-Ab"></a>四者断善根故。<a id="a-Ac"></a>五者系属他故。<a id="a-Ad"></a>六者护他心故。<a id="a-Ae"></a>若王缚录怖畏贼难。<a id="a-Af"></a>负他财物畏不得活。<a id="a-Ag"></a>作是思惟。<a id="a-Ah"></a>我今苦恼难得活命。<a id="a-Ai"></a>为我在家有是等苦。<a id="a-Aj"></a>诸出家人安乐得活。<a id="a-Ak"></a>是故我今出家入众。<a id="a-Al"></a>现同行道得活不难。<a id="a-Am"></a>依此思惟便即出家。<a id="a-An"></a>为怖畏故受持禁戒有处律制。<a id="a-Ao"></a>莫令比丘知我犯禁。<a id="a-Ap"></a>众僧和合驱逐出众。<a id="a-Aq"></a>其心坏故。<a id="a-Ar"></a>故非比丘具足禁戒是名心破坏故。<a id="a-As"></a>复更思惟在家难活。<a id="a-At"></a>若其出家资身为易求生不难。<a id="a-Au"></a>及至尽寿得修梵行。<a id="a-Av"></a>亦如他人修行不异。<a id="a-Aw"></a>如是思惟即便出家。<a id="a-Ax"></a>如此出家非破坏心。<a id="a-Ay"></a>虽得具戒而非清净。<a id="a-Az"></a>若瘿癞瘘狂痟等病。<a id="a-B0"></a>如遮法说。<a id="a-B1"></a>是名第二身根不具。<a id="a-B2"></a>是破坏身若得出家。<a id="a-B3"></a>不能敬重供养师长。<a id="a-B4"></a>如是不能供养于他。<a id="a-B5"></a>便复受他清净梵行师友信施衣食卧具。<a id="a-B6"></a>受此重施不易可销。<a id="a-B7"></a>复亦不能增长善法。<a id="a-B8"></a>先所修善并皆退失。<a id="a-B9"></a>是故身根不具不得出家受具足戒。<a id="a-BA"></a>若是黄门及不能男。<a id="a-BB"></a>人根坏故不得出家受具足戒。<a id="a-BC"></a>如前所说诸因缘等。<a id="a-BD"></a>不能男人有三种异。<a id="a-BE"></a>一者具足不能。<a id="a-BF"></a>二者有时非时。<a id="a-BG"></a>三者毁伤损害出生以来本无男根。<a id="a-BH"></a>是名具足不能人。<a id="a-BI"></a>又半月能男。<a id="a-BJ"></a>谓前十四日不能。<a id="a-BK"></a>唯第十五日能。<a id="a-BL"></a>又使他摩触则能。<a id="a-BM"></a>不触不能。<a id="a-BN"></a>又见他行欲则能不见不能。<a id="a-BO"></a>是名有时非时。<a id="a-BP"></a>又复刀杖伤损病坏堕落值毒触火咒术所断。<a id="a-BQ"></a>先有男根后则失坏悉不能男。<a id="a-BR"></a>是名毁伤损害不能男人。<a id="a-BS"></a>一者本是黄门而不能男。<a id="a-BT"></a>二者本非黄门而不能男。<a id="a-BU"></a>三者本是黄门非不能男。<a id="a-BV"></a>使他触身则能生乐。<a id="a-BW"></a>是名人根不具。<a id="a-BX"></a>断善根者。<a id="a-BY"></a>作诸逆罪污比丘尼破内外道。<a id="a-BZ"></a>贼住种种不共住无住。<a id="a-Ba"></a>坏善根故而不得受具足禁戒。<a id="a-Bb"></a>何以故。<a id="a-Bc"></a>是人不羞于自他故。<a id="a-Bd"></a>不净染故。<a id="a-Be"></a>无惭愧故。<a id="a-Bf"></a>善法损减。<a id="a-Bg"></a>系属他者。<a id="a-Bh"></a>谓是王人阴谋王家王所识将负他债息。<a id="a-Bi"></a>及他人奴他家使人。<a id="a-Bj"></a>荷任他债自身质债。<a id="a-Bk"></a>父母不听。<a id="a-Bl"></a>系属他。<a id="a-Bm"></a>故不得出家受具足戒。<a id="a-Bn"></a>护他心者。<a id="a-Bo"></a>谓诸化人护他心故不得授戒。<a id="a-Bp"></a>何以故。<a id="a-Bq"></a>诸龙化身以为人形。<a id="a-Br"></a>求欲出家欲闻正法求受具戒。<a id="a-Bs"></a>若得具戒。<a id="a-Bt"></a>眠卧之时还复龙身。<a id="a-Bu"></a>睡眠逼故。<a id="a-Bv"></a>已成比丘言是比丘。<a id="a-Bw"></a>诸阿监弥诸优婆塞参承修讯便见龙身。<a id="a-Bx"></a>于诸比丘皆生疑心。<a id="a-By"></a>谓诸比丘并非实人。<a id="a-Bz"></a>谁敢供养诸龙诸鬼。<a id="a-C0"></a>护他心故不受具戒。<a id="a-C1"></a>此六因缘不得出家受具足戒。<a id="a-C2"></a>若离诸师及以和上。<a id="a-C3"></a>戒不具足僧数不满界不清净。<a id="a-C4"></a>亦不得戒。<a id="a-C5"></a>几种因缘优婆塞戒而不得受。<a id="a-C6"></a>略说有二。<a id="a-C7"></a>一者心破坏故。<a id="a-C8"></a>二者人根不具故。<a id="a-C9"></a>心破坏者。<a id="a-CA"></a>永不得受一切禁戒。<a id="a-CB"></a>不能男者。<a id="a-CC"></a>得受五戒而不得名为优婆塞。<a id="a-CD"></a>如前所说诸因缘事。<a id="a-CE"></a>复次八戒者。<a id="a-CF"></a>心破坏而不得受。<a id="a-CG"></a>随从他故。<a id="a-CH"></a>为利养故。<a id="a-CI"></a>心不清净口说受戒如前所说。<a id="a-CJ"></a>有诸因缘不得受戒。<a id="a-CK"></a>离此诸缘得三种戒。<a id="a-CL"></a>复几种因失比丘戒。<a id="a-CM"></a>一者舍戒。<a id="a-CN"></a>二者犯重。<a id="a-CO"></a>三者失根及二根生。<a id="a-CP"></a>四者断于善根。<a id="a-CQ"></a>五者命终。<a id="a-CR"></a>若已善受诸比丘戒。<a id="a-CS"></a>五缘则失佛法灭尽。<a id="a-CT"></a>未受戒者欲受不得已受不失。<a id="a-CU"></a>何以故。<a id="a-CV"></a>于是时中末世已至。<a id="a-CW"></a>无有一人心不破坏而求受戒。<a id="a-CX"></a>何况能得四种道果。<a id="a-CY"></a>优婆塞戒生悔心故。<a id="a-CZ"></a>善根灭故。<a id="a-Ca"></a>寿命尽故。<a id="a-Cb"></a>佛法灭故。<a id="a-Cc"></a>如比丘戒五戒亦尔。<a id="a-Cd"></a>复次八戒。<a id="a-Ce"></a>至明晨朝又心破坏。<a id="a-Cf"></a>是日命终则失八戒。<a id="a-Cg"></a>何者无想定离遍净欲。<a id="a-Ch"></a>未离上欲。<a id="a-Ci"></a>作心思惟。<a id="a-Cj"></a>谓是解脱唯断于心及心数法。<a id="a-Ck"></a>如是寂静名无想定。<a id="a-Cl"></a>此是假名非别有法。<a id="a-Cm"></a>略说有三。<a id="a-Cn"></a>下中上修。<a id="a-Co"></a>以下修故。<a id="a-Cp"></a>于现世退。<a id="a-Cq"></a>不能速疾还更修习生无想天。<a id="a-Cr"></a>身光狭劣不同诸天。<a id="a-Cs"></a>寿命不具中间得退。<a id="a-Ct"></a>中修者。<a id="a-Cu"></a>若退失时。<a id="a-Cv"></a>还习速得生无想天。<a id="a-Cw"></a>光明转胜寿命未尽。<a id="a-Cx"></a>亦得中退。<a id="a-Cy"></a>上修者。<a id="a-Cz"></a>勤修习故不得退失。<a id="a-D0"></a>若得生彼光明寿命悉皆具足不得中死。<a id="a-D1"></a>所以者何。<a id="a-D2"></a>生得心灭数亦灭名无想生。<a id="a-D3"></a>何者灭尽离不用处欲。<a id="a-D4"></a>未离非想非非想欲。<a id="a-D5"></a>作心思惟求寂静处无受无想。<a id="a-D6"></a>于受想中而见过患。<a id="a-D7"></a>即生厌离。<a id="a-D8"></a>受体四禅想体四空。<a id="a-D9"></a>于八禅定悉皆厌离。<a id="a-DA"></a>正灭于心及心数法。<a id="a-DB"></a>即入灭定。<a id="a-DC"></a>灭六识故是名灭定。<a id="a-DD"></a>非灭阿罗耶识故。<a id="a-DE"></a>此亦假名非实有法。<a id="a-DF"></a>亦有三种。<a id="a-DG"></a>下中上修亦如前说。<a id="a-DH"></a>唯不说生。<a id="a-DI"></a>以诸学人得入灭定。<a id="a-DJ"></a>谓阿那含名身证者。<a id="a-DK"></a>无学人得入灭定二分解脱。<a id="a-DL"></a>于无想定学无学人并不修。<a id="a-DM"></a>何以故。<a id="a-DN"></a>以诸圣人有所生处不见解脱。<a id="a-DO"></a>圣人知见不生彼处。<a id="a-DP"></a>离于此处别有胜处。<a id="a-DQ"></a>以生此处永不能得修习善法。<a id="a-DR"></a>是障难处。<a id="a-DS"></a>何者虚空唯无色处显现虚空。<a id="a-DT"></a>何故空处。<a id="a-DU"></a>无一切色说名虚空。<a id="a-DV"></a>是故假名说空非是实法。<a id="a-DW"></a>何者非数灭以因缘自得现前故生诸法。<a id="a-DX"></a>离此生因余法不生。<a id="a-DY"></a>究竟寂灭名非数灭。<a id="a-DZ"></a>是时诸法即不得生。<a id="a-Da"></a>过此生时不复更生。<a id="a-Db"></a>未来未起不得言有。<a id="a-Dc"></a>若未来法因缘应生。<a id="a-Dd"></a>和合则生为谁所遮而令不生。<a id="a-De"></a>名之为常。<a id="a-Df"></a>是故无别一法名非数灭。<a id="a-Dg"></a>是诸学人已见真谛卵生湿生郁单越生无想天生。<a id="a-Dh"></a>女人黄门及不能男无根二根。<a id="a-Di"></a>复有爱愿不更得生。<a id="a-Dj"></a>名非数灭同一种相。<a id="a-Dk"></a>何以故。<a id="a-Dl"></a>是诸学人复生爱染能作生业。<a id="a-Dm"></a>无有是处。<a id="a-Dn"></a>未拔种本故业受生。<a id="a-Do"></a>何以故。<a id="a-Dp"></a>是诸色心不相应法。<a id="a-Dq"></a>从于生相至非数灭。<a id="a-Dr"></a>于心法中非是心数。<a id="a-Ds"></a>若于色中非是可见非不可见。<a id="a-Dt"></a>以是义故。<a id="a-Du"></a>名不相应色。<a id="a-Dv"></a>及不如意及有舍处名色分别。<a id="a-Dw"></a>声分别者。<a id="a-Dx"></a>众生数因非众生因众生非众生因。<a id="a-Dy"></a>事分别者。<a id="a-Dz"></a>是口所作。<a id="a-E0"></a>住分别者。<a id="a-E1"></a>如前说。<a id="a-E2"></a>香分别者。<a id="a-E3"></a>谓根茎皮心叶华果是香分别。<a id="a-E4"></a>香味触中无事分别。<a id="a-E5"></a>住分别者。<a id="a-E6"></a>如前色说。<a id="a-E7"></a>味相分别者。<a id="a-E8"></a>谓甜苦等住亦如前。<a id="a-E9"></a>触有多种分别如前。<a id="a-EA"></a>第三境者。<a id="a-EB"></a>于十方中即可得知。<a id="a-EC"></a>第四境者。<a id="a-ED"></a>三世分别。<a id="a-EE"></a>第五境者。<a id="a-EF"></a>实不实取分别可知。<a id="a-EG"></a>第六境者。<a id="a-EH"></a>于一边处得取具足。<a id="a-EI"></a>如是自分诸有色尘明了分别。<a id="a-EJ"></a>何者思惟。<a id="a-EK"></a>能生识者于共于诸根。<a id="a-EL"></a>不破坏者。<a id="a-EM"></a>与明了尘同兴发心。<a id="a-EN"></a>如此思惟能生诸识。<a id="a-EO"></a>是名色阴境分思惟。<a id="a-EP"></a>杂思惟者。<a id="a-EQ"></a>于欲界阴入住是处色界色生于此身。<a id="a-ER"></a>云何上界诸色与下界共别处而住不别处耶。<a id="a-ES"></a>答曰。<a id="a-ET"></a>不别处住犹如沙水。<a id="a-EU"></a>是名色阴杂分思惟色阴分别思惟究竟。</p>
 </body>
</html>