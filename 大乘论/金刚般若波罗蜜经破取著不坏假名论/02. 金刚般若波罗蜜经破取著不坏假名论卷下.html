<!doctype html>
<html id="z3IBVU0zE" data-ver="998">
 <head>
  <meta charset="utf-8">
  <meta author="功德施">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">金刚般若波罗蜜经破取着不坏假名论卷下</h1>
  <p id="a2">须菩提复念言。<a id="a-3"></a>诸佛离一切想。<a id="a-4"></a>证法无性。<a id="a-5"></a>世间以何相故而信知耶。<a id="a-6"></a>是故经言。<a id="a-7"></a>如来是真语者实语者如语者不异如语者。<a id="a-8"></a>何故但以如是四句。<a id="a-9"></a>显示诸佛证实离想。<a id="a-A"></a>以世间中求名利者。<a id="a-B"></a>于上人法未证言证。<a id="a-C"></a>佛异彼人故说真语。<a id="a-D"></a>复有贪鄙情多矫妄。<a id="a-E"></a>曾获神通自知已失。<a id="a-F"></a>有人来问。<a id="a-G"></a>但云先得远离是心说于实语。<a id="a-H"></a>又有修得世间之定。<a id="a-I"></a>心暂不生相同寂灭。<a id="a-J"></a>而向人说我证涅槃。<a id="a-K"></a>永除此谬故说如语。<a id="a-L"></a>此言如取如是义。<a id="a-M"></a>所随如字应可比知。<a id="a-N"></a>必同行故。<a id="a-O"></a>如说义时相同行相违。<a id="a-P"></a>乃至广说。<a id="a-Q"></a>是中同行者。<a id="a-R"></a>如母牛来子亦随至。<a id="a-S"></a>如与如是应知亦然。<a id="a-T"></a>此显如来断一切障。<a id="a-U"></a>如彼明证如是而说。<a id="a-V"></a>不同学得世间禅者。<a id="a-W"></a>言证涅槃寻复退失。<a id="a-X"></a>何为复说不异如语。<a id="a-Y"></a>以诸凡夫于乾闼婆城梦幻响像热时之焰旋火之轮。<a id="a-Z"></a>如其所对如是取著名为异如。<a id="a-a"></a>诸佛不然。<a id="a-b"></a>是故说不异如语。<a id="a-c"></a>此复云何。<a id="a-d"></a>诸凡夫人所取城等非城等。<a id="a-e"></a>有名为异如。<a id="a-f"></a>如来所证非虚妄。<a id="a-g"></a>有不诳性故。<a id="a-h"></a>名不异如。<a id="a-i"></a>是故所言未尝虚妄。<a id="a-j"></a>云何知然。<a id="a-k"></a>佛已净除一切障故。<a id="a-l"></a>有证及教可辨明故。<a id="a-m"></a>云何为证。<a id="a-n"></a>譬如说色是无常等。<a id="a-o"></a>色法现是无常等故。<a id="a-p"></a>云何为教。<a id="a-q"></a>如有经言。<a id="a-r"></a>童子我一切知一切见也。<a id="a-s"></a>复次真等四谛之名。<a id="a-t"></a>如来证知此四深理。<a id="a-u"></a>是以能说。<a id="a-v"></a>说而不知。<a id="a-w"></a>无是处故。<a id="a-x"></a>此中真语者。<a id="a-y"></a>说于苦谛色等诸蕴。<a id="a-z"></a>真是苦故。<a id="a-10"></a>实语者说于集谛爱实苦因。<a id="a-11"></a>非自在等能为因故。<a id="a-12"></a>如语者。<a id="a-13"></a>说于灭谛无为涅槃。<a id="a-14"></a>有为虚妄无为反是。<a id="a-15"></a>如说无为之法。<a id="a-16"></a>非虚妄性名之为如。<a id="a-17"></a>不异如语者。<a id="a-18"></a>说于道谛。<a id="a-19"></a>离八支道言得涅槃虚诳不实。<a id="a-1A"></a>此道能得实非妄故。<a id="a-1B"></a>或念言。<a id="a-1C"></a>若诸佛离一切想。<a id="a-1D"></a>云何于法现证。<a id="a-1E"></a>而说言八支道是实。<a id="a-1F"></a>入水火等为妄。<a id="a-1G"></a>说实妄故有分别想。<a id="a-1H"></a>是故经言。<a id="a-1I"></a>须菩提如来所得法。<a id="a-1J"></a>所说法无实无妄。<a id="a-1K"></a>此义云何。<a id="a-1L"></a>如来证第一义。<a id="a-1M"></a>一切法本性无生。<a id="a-1N"></a>无生故不曾是有。<a id="a-1O"></a>云何名实。<a id="a-1P"></a>既无生岂有灭。<a id="a-1Q"></a>是故非妄。<a id="a-1R"></a>实妄二境皆不可得。<a id="a-1S"></a>于何而生彼分别想。<a id="a-1T"></a>所说之法是文字性。<a id="a-1U"></a>文字有为故非实依。<a id="a-1V"></a>而证实故非妄。</p>
  <p id="a1W">复次疑曰。<a id="a-1X"></a>若所证法无生无性非实非妄。<a id="a-1Y"></a>是即诸佛第一义身。<a id="a-1Z"></a>从此为因二身成满。<a id="a-1a"></a>菩萨何故舍所证法。<a id="a-1b"></a>住于事等而行施耶。<a id="a-1c"></a>为遣此疑。<a id="a-1d"></a>经曰。<a id="a-1e"></a>须菩提。<a id="a-1f"></a>譬如有人入闇即无所见。<a id="a-1g"></a>若菩萨心住于事而行布施如是等。<a id="a-1h"></a>此闇明二喻。<a id="a-1i"></a>示有住无住过失功德。<a id="a-1j"></a>其义云何。<a id="a-1k"></a>如人闇中舍平坦路行于非道。<a id="a-1l"></a>颠坠艰险受诸苦难。<a id="a-1m"></a>于所乐处近而不达若诸菩萨住事行施舍无得性平疾之道。<a id="a-1n"></a>行于有得险难之路。<a id="a-1o"></a>于生死中受诸困厄。<a id="a-1p"></a>涅槃之所何时可至。<a id="a-1q"></a>如人有目者。<a id="a-1r"></a>得无生忍也。<a id="a-1s"></a>夜分已尽者。<a id="a-1t"></a>舍于果爱也。<a id="a-1u"></a>日光明照者。<a id="a-1v"></a>决定了知诸法无性。<a id="a-1w"></a>见种种色者。<a id="a-1x"></a>悟一切法不灭不生不断不常不一不异不来不出无所得等。<a id="a-1y"></a>菩萨如是行不住施。<a id="a-1z"></a>速成正觉得大涅槃。</p>
  <p id="a20">此一切法修行中有自他二利。<a id="a-21"></a>自利复有教义修行。<a id="a-22"></a>教修行者。<a id="a-23"></a>谓受持读诵。<a id="a-24"></a>义修行者。<a id="a-25"></a>听闻思惟。<a id="a-26"></a>利他者。<a id="a-27"></a>谓为人演说。<a id="a-28"></a>如经须菩提。<a id="a-29"></a>若善男子善女人。<a id="a-2A"></a>于此法门受持读诵修习演说。<a id="a-2B"></a>如来悉知是人悉见是人。<a id="a-2C"></a>生如是无量福德聚。<a id="a-2D"></a>取如是无量福德。<a id="a-2E"></a>此中受者作心领纳故。<a id="a-2F"></a>持者温记不忘故。<a id="a-2G"></a>读诵者披讽其文故。<a id="a-2H"></a>修习者谓听闻及思惟故。<a id="a-2I"></a>无量福聚其相云何。<a id="a-2J"></a>经曰。<a id="a-2K"></a>若善男子善女人。<a id="a-2L"></a>初日分以恒河沙等身布施。<a id="a-2M"></a>乃至于此法门信心不谤如是等。<a id="a-2N"></a>此布施福转胜于前。<a id="a-2O"></a>以事与时二种大故。<a id="a-2P"></a>事大者。<a id="a-2Q"></a>如经以恒河沙等身布施故。<a id="a-2R"></a>时大者。<a id="a-2S"></a>如经百千亿那由他劫故。</p>
  <p id="a2T">修行任运果今说云何名为任运果。<a id="a-2U"></a>谓修行者从初乃至未成正觉。<a id="a-2V"></a>此生余生获诸功德。<a id="a-2W"></a>本所期者是佛果故。<a id="a-2X"></a>功德是何。<a id="a-2Y"></a>所谓魔及异道不能沮乱。<a id="a-2Z"></a>功德大故。<a id="a-2a"></a>殊胜无等坚牢福果。<a id="a-2b"></a>最上法器圆满资粮。<a id="a-2c"></a>能荷难胜深大信解福因之处。<a id="a-2d"></a>拔一切罪速疾证地。<a id="a-2e"></a>此中魔及异道不能沮乱者。<a id="a-2f"></a>经曰。<a id="a-2g"></a>此法门不可思议。<a id="a-2h"></a>其义云何。<a id="a-2i"></a>以法威力不思议故。<a id="a-2j"></a>斯人福慧超诸智境。<a id="a-2k"></a>是故邪徒莫能沮乱。<a id="a-2l"></a>功德大故。<a id="a-2m"></a>殊胜无等者。<a id="a-2n"></a>经曰。<a id="a-2o"></a>不可称量以能受持。<a id="a-2p"></a>不可量法功德威力余无与等。<a id="a-2q"></a>是故此人最为殊胜。<a id="a-2r"></a>坚牢福果者。<a id="a-2s"></a>经曰。<a id="a-2t"></a>无量果报邪莫能沮故。<a id="a-2u"></a>功德广大故。<a id="a-2v"></a>于天人中受诸胜福无能逼夺令其不受。<a id="a-2w"></a>最上法器者。<a id="a-2x"></a>经曰。<a id="a-2y"></a>此法门如来为发大乘者说。<a id="a-2z"></a>为发最上乘者说。<a id="a-30"></a>法岂虚行授之以器。<a id="a-31"></a>圆满资粮者。<a id="a-32"></a>经曰。<a id="a-33"></a>若有人受持读诵修习演说如是等。<a id="a-34"></a>此中受持读诵为他说故。<a id="a-35"></a>福德增长。<a id="a-36"></a>听闻思惟故。<a id="a-37"></a>智慧增长。<a id="a-38"></a>示何增长。<a id="a-39"></a>如经皆成就不可思不可称无有边无量功德聚。<a id="a-3A"></a>言无量者。<a id="a-3B"></a>显此功德非是一切心量之境。<a id="a-3C"></a>是故思所不能知不可取。<a id="a-3D"></a>而称无边际可得。<a id="a-3E"></a>能荷难胜者。<a id="a-3F"></a>经曰。<a id="a-3G"></a>如是人等。<a id="a-3H"></a>即为荷担如来阿耨多罗三藐三菩提。<a id="a-3I"></a>此义云何。<a id="a-3J"></a>如佛成就难思妙法。<a id="a-3K"></a>慱济群苦无复遗余。<a id="a-3L"></a>持经之人当如是故。<a id="a-3M"></a>广大甚深信解者。<a id="a-3N"></a>经曰。<a id="a-3O"></a>若乐小法者。<a id="a-3P"></a>即于此经不能受持读诵如是等。<a id="a-3Q"></a>此中广大信解者。<a id="a-3R"></a>无小意乐故。<a id="a-3S"></a>甚深信解者。<a id="a-3T"></a>无我等见故。<a id="a-3U"></a>福因之处者。<a id="a-3V"></a>经曰。<a id="a-3W"></a>在在处处。<a id="a-3X"></a>若说此经如是等。<a id="a-3Y"></a>集福舍罪故名支提。<a id="a-3Z"></a>人能演法功与之等地。<a id="a-3a"></a>虽无思持说者。<a id="a-3b"></a>故拔一切罪者。<a id="a-3c"></a>经曰。<a id="a-3d"></a>若善男子善女人。<a id="a-3e"></a>受持读诵此经。<a id="a-3f"></a>为人轻贱如是等。<a id="a-3g"></a>受持此经方致成佛。<a id="a-3h"></a>反被轻贱。<a id="a-3i"></a>其故者何。<a id="a-3j"></a>经曰。<a id="a-3k"></a>是人先世罪业应堕恶道。<a id="a-3l"></a>以今世人轻贱故。<a id="a-3m"></a>先世罪业即为消灭。<a id="a-3n"></a>如来品说。<a id="a-3o"></a>若复有人受持此经。<a id="a-3p"></a>乃至演说。<a id="a-3q"></a>是人现世或作恶梦。<a id="a-3r"></a>或遭重疾。<a id="a-3s"></a>或被驱逼强使远行。<a id="a-3t"></a>骂辱鞭打乃至殒命。<a id="a-3u"></a>所有恶业咸得消除。<a id="a-3v"></a>复有颂言。</p>
  <p id="a3w">若人造恶业　　作已生怖畏</p>
  <p id="a3x">自悔若向人　　永拔其根本</p>
  <p id="a3y">怖心悔过尚除根本。<a id="a-3z"></a>何况有人受持正法。<a id="a-40"></a>此岂不与余教相违。<a id="a-41"></a>如说。</p>
  <p id="a42">业虽经百劫　　而终无失坏</p>
  <p id="a43">众缘会遇时　　要必生于果</p>
  <p id="a44">非有相违。<a id="a-45"></a>此复云何。<a id="a-46"></a>且十不善恶趣之业。<a id="a-47"></a>由持正法及悔先罪。<a id="a-48"></a>恶趣果虽永不生。<a id="a-49"></a>然于现身受诸苦报。<a id="a-4A"></a>现受诸苦岂失坏耶。<a id="a-4B"></a>不生恶趣非拔根耶。<a id="a-4C"></a>若有无间决定业者。<a id="a-4D"></a>命终之后定生彼故。<a id="a-4E"></a>应住劫受须臾出故。<a id="a-4F"></a>如阿阇王等。<a id="a-4G"></a>是故无违。<a id="a-4H"></a>速疾证地者。<a id="a-4I"></a>经曰。<a id="a-4J"></a>我念过去无量阿僧祇劫。<a id="a-4K"></a>乃至若复有人。<a id="a-4L"></a>于后末世能受持读诵此经。<a id="a-4M"></a>广为人说。<a id="a-4N"></a>我所供养诸佛功德。<a id="a-4O"></a>于此百分不及一如是等。<a id="a-4P"></a>此义云何。<a id="a-4Q"></a>无边佛所供养之福。<a id="a-4R"></a>不证真实。<a id="a-4S"></a>持此法门速疾能证。<a id="a-4T"></a>是故受持功德威力。<a id="a-4U"></a>设为百分彼前福聚不及其一。<a id="a-4V"></a>如是千分百千分数分不及。<a id="a-4W"></a>取类应知。<a id="a-4X"></a>数者谓六十位。<a id="a-4Y"></a>过斯已往数不能及歌罗。<a id="a-4Z"></a>不及校计。<a id="a-4a"></a>不及者此依歌罗微细义说。<a id="a-4b"></a>谓受持福最微细性功德已多。<a id="a-4c"></a>非前所及。<a id="a-4d"></a>穷于校计终无与等。<a id="a-4e"></a>微细尚尔况一切耶。<a id="a-4f"></a>优波尼沙者因也。<a id="a-4g"></a>其义云何。<a id="a-4h"></a>此少分福于最胜果即成因性。<a id="a-4i"></a>总前福聚亦不成因。<a id="a-4j"></a>不能得真实果故。<a id="a-4k"></a>譬喻不及者。<a id="a-4l"></a>如有童女称为月面。<a id="a-4m"></a>女面岂能全类于月。<a id="a-4n"></a>以有光洁少分相同。<a id="a-4o"></a>彼前福聚即不如是。<a id="a-4p"></a>无少相似可为譬喻。<a id="a-4q"></a>此复云何。<a id="a-4r"></a>谓但受持文字之福。<a id="a-4s"></a>前福于此无相似性匪薄福人。<a id="a-4t"></a>而能听受此文字故。<a id="a-4u"></a>如经若我具说者。<a id="a-4v"></a>或有人闻心则迷惑而生轻贱。<a id="a-4w"></a>谓闻此功德威力思惟时不信时也。<a id="a-4x"></a>如经此法门不可思议。<a id="a-4y"></a>果报亦不可思议。<a id="a-4z"></a>二俱难思威力胜故。</p>
  <p id="a50">须菩提何故复言发菩萨乘。<a id="a-51"></a>应云何住等。<a id="a-52"></a>欲具显因清净相故。<a id="a-53"></a>何者不具云何具显。<a id="a-54"></a>谓所修因非但离于三事相想即名清净。<a id="a-55"></a>要当远离我住我修我降伏心。<a id="a-56"></a>如是诸想方得净故。<a id="a-57"></a>如经应生如是心。<a id="a-58"></a>乃至实无有法名为发菩萨乘者。<a id="a-59"></a>此复云何。<a id="a-5A"></a>第一义无有众生得般涅槃。<a id="a-5B"></a>亦无有法名为菩萨。<a id="a-5C"></a>发心住果修行降伏。<a id="a-5D"></a>于无有中而起有想。<a id="a-5E"></a>是颠倒行非清净因。<a id="a-5F"></a>复次疑曰。<a id="a-5G"></a>若无菩萨发趣大乘。<a id="a-5H"></a>则无有因证于佛果成满四种利益之业。<a id="a-5I"></a>云何世尊燃灯佛所。<a id="a-5J"></a>而得授记。<a id="a-5K"></a>汝于来世当得作佛。<a id="a-5L"></a>号释迦牟尼。<a id="a-5M"></a>能成四种利众生事。<a id="a-5N"></a>为遣此疑。<a id="a-5O"></a>经曰。<a id="a-5P"></a>须菩提。<a id="a-5Q"></a>于意云何。<a id="a-5R"></a>如来昔在然灯佛所。<a id="a-5S"></a>颇有法得阿耨多罗三藐三菩提不如是等。<a id="a-5T"></a>此中意说。<a id="a-5U"></a>佛于往昔证真实义得授记时。<a id="a-5V"></a>不见少法而是无上菩提。<a id="a-5W"></a>因体以无所得得授尊记。<a id="a-5X"></a>此即证知一切法皆无所得。<a id="a-5Y"></a>如经须菩提。<a id="a-5Z"></a>言如来者以真如故。<a id="a-5a"></a>真如者无所得义。<a id="a-5b"></a>须菩提心念我于此说虽复无疑。<a id="a-5c"></a>然有人言。<a id="a-5d"></a>然灯佛所不见有法。<a id="a-5e"></a>能得菩提升于觉座。<a id="a-5f"></a>岂亦如是。<a id="a-5g"></a>是故经言。<a id="a-5h"></a>须菩提若有人言如来得阿耨多罗三藐三菩提。<a id="a-5i"></a>是人不实语。<a id="a-5j"></a>乃至如来所得法。<a id="a-5k"></a>是中无实无妄。<a id="a-5l"></a>此义云何。<a id="a-5m"></a>夫实妄者生于有得。<a id="a-5n"></a>有时言实坏时知妄。<a id="a-5o"></a>无所得中此二俱遣。<a id="a-5p"></a>复有念言。<a id="a-5q"></a>若如来但证无所得者。<a id="a-5r"></a>佛法即一非是无边。<a id="a-5s"></a>是故经言。<a id="a-5t"></a>如来说一切法皆是佛法。<a id="a-5u"></a>佛法谓何。<a id="a-5v"></a>即无所得。<a id="a-5w"></a>未曾一法有可得性。<a id="a-5x"></a>是故一切无非佛法。<a id="a-5y"></a>云何一切皆无所得。<a id="a-5z"></a>经曰。<a id="a-60"></a>一切法者即非一切法。<a id="a-61"></a>云何非耶。<a id="a-62"></a>无生性故。<a id="a-63"></a>若无生即无性。<a id="a-64"></a>云何名一切法。<a id="a-65"></a>于无性中假言说故。<a id="a-66"></a>一切法无有性者。<a id="a-67"></a>即是众生如来藏性。<a id="a-68"></a>是故世尊垂次开显。<a id="a-69"></a>经曰。<a id="a-6A"></a>须菩提。<a id="a-6B"></a>譬如有人其身妙大如是等。<a id="a-6C"></a>妙大身者。<a id="a-6D"></a>谓空性身。<a id="a-6E"></a>云何妙大。<a id="a-6F"></a>随于所在而不异故。<a id="a-6G"></a>一切众生咸共有故。<a id="a-6H"></a>如说此一众生空性。<a id="a-6I"></a>彼一切众生空性。<a id="a-6J"></a>如来有之。<a id="a-6K"></a>众生亦有。<a id="a-6L"></a>何故但说如来藏一切众生有。<a id="a-6M"></a>不说众生藏如来有耶。<a id="a-6N"></a>以诸众生未证空理。<a id="a-6O"></a>如来证故。<a id="a-6P"></a>如有经说。<a id="a-6Q"></a>众生身内有如来藏具相庄严。<a id="a-6R"></a>岂不同于妄计神我。<a id="a-6S"></a>虽如是说。<a id="a-6T"></a>然了空性名为法身。<a id="a-6U"></a>法身为因乃生色相。<a id="a-6V"></a>非与外道所说我同。<a id="a-6W"></a>如楞伽经。<a id="a-6X"></a>大慧菩萨白佛言。<a id="a-6Y"></a>世尊。<a id="a-6Z"></a>修多罗中。<a id="a-6a"></a>说如来藏本性清净。<a id="a-6b"></a>具三十二相。<a id="a-6c"></a>在于一切众生身中常住不变。<a id="a-6d"></a>为贪嗔痴妄分别垢蕴界处衣之所缠裹。<a id="a-6e"></a>如无价宝垢衣所缠。<a id="a-6f"></a>世尊。<a id="a-6g"></a>此说云何。<a id="a-6h"></a>不同外道邪论。<a id="a-6i"></a>外道说我是常作者。<a id="a-6j"></a>体非求那周遍无尽。<a id="a-6k"></a>佛言。<a id="a-6l"></a>大慧。<a id="a-6m"></a>我所宣说如来藏义不同外道所说之我。<a id="a-6n"></a>如来藏者。<a id="a-6o"></a>即是空性实际涅槃。<a id="a-6p"></a>不生不灭无相无愿。<a id="a-6q"></a>如是等义。<a id="a-6r"></a>如来为欲止息愚人无我怖畏。<a id="a-6s"></a>说无分别无虚妄境如来藏门。<a id="a-6t"></a>大慧。<a id="a-6u"></a>现在未来诸菩萨摩诃萨。<a id="a-6v"></a>不应于此计着生于我见。<a id="a-6w"></a>乃至广说。<a id="a-6x"></a>须菩提为欲阐明妙身大身是空性义。<a id="a-6y"></a>经曰。<a id="a-6z"></a>如来说人身妙大即是非身。<a id="a-70"></a>非身者。<a id="a-71"></a>谓以色身依实义说。<a id="a-72"></a>无生性故。<a id="a-73"></a>说无生性为妙大身。<a id="a-74"></a>非色身也。</p>
  <p id="a75">上所说因清净相义未圆满。<a id="a-76"></a>为满足故。<a id="a-77"></a>经曰。<a id="a-78"></a>须菩提菩萨亦如是。<a id="a-79"></a>若作是言。<a id="a-7A"></a>我当灭度无量众生。<a id="a-7B"></a>即非菩萨如是等。<a id="a-7C"></a>以要除能度所度一切分别。<a id="a-7D"></a>菩萨修因方得净故。<a id="a-7E"></a>复为成就无分别心。<a id="a-7F"></a>经曰。<a id="a-7G"></a>颇有法名为菩萨不。<a id="a-7H"></a>须菩提言。<a id="a-7I"></a>不也世尊。<a id="a-7J"></a>乃至佛说一切法无我无众生等。<a id="a-7K"></a>第一义无菩萨无凡夫故。<a id="a-7L"></a>我当庄严佛国土不名菩萨者。<a id="a-7M"></a>染着因故。<a id="a-7N"></a>于色等聚所成佛土。<a id="a-7O"></a>如是取故。<a id="a-7P"></a>即非庄严者。<a id="a-7Q"></a>实义无生故。<a id="a-7R"></a>是名庄严者。<a id="a-7S"></a>俗谛言说故。<a id="a-7T"></a>通达无我法说名菩萨者。<a id="a-7U"></a>离一切想因清净故。</p>
  <p id="a7V">复次疑曰。<a id="a-7W"></a>若清净因离诸想者。<a id="a-7X"></a>有境可得为无有耶。<a id="a-7Y"></a>是故此中说佛境界。<a id="a-7Z"></a>经曰。<a id="a-7a"></a>须菩提。<a id="a-7b"></a>于意云何。<a id="a-7c"></a>如来有肉眼不。<a id="a-7d"></a>须菩提言。<a id="a-7e"></a>如是世尊。<a id="a-7f"></a>如来有肉眼。<a id="a-7g"></a>乃至如来有佛眼不。<a id="a-7h"></a>须菩提言。<a id="a-7i"></a>如是世尊。<a id="a-7j"></a>如来有佛眼如是等。<a id="a-7k"></a>何故世尊说具五眼。<a id="a-7l"></a>示于境界无不了知。<a id="a-7m"></a>此中有众生数境非众生数境。<a id="a-7n"></a>如经所有众生若干种心住等。<a id="a-7o"></a>显示了知众生数境。<a id="a-7p"></a>恒河沙数世界等。<a id="a-7q"></a>显示了知非众生数境。<a id="a-7r"></a>若干种心者。<a id="a-7s"></a>欲乐不同故。<a id="a-7t"></a>住者相续而转故。<a id="a-7u"></a>或作是念。<a id="a-7v"></a>心若能住斯应有体。<a id="a-7w"></a>是故经言。<a id="a-7x"></a>如来说诸心住皆为非心住。<a id="a-7y"></a>非心住者第一义。<a id="a-7z"></a>无相续故。<a id="a-80"></a>如经何以故须菩提过去心不可得。<a id="a-81"></a>现在心不可得。<a id="a-82"></a>未来心不可得。<a id="a-83"></a>此复云何。<a id="a-84"></a>过去心已灭故。<a id="a-85"></a>未来心未生故。<a id="a-86"></a>现在心不住故。<a id="a-87"></a>无形故。<a id="a-88"></a>宝积经言。<a id="a-89"></a>迦葉。<a id="a-8A"></a>一切佛不见过去心。<a id="a-8B"></a>不见未来心。<a id="a-8C"></a>不见现在心。<a id="a-8D"></a>乃至广说。<a id="a-8E"></a>经曰。<a id="a-8F"></a>若福德聚有实如来即不说福德聚。<a id="a-8G"></a>此意云何。<a id="a-8H"></a>聚者蕴义。<a id="a-8I"></a>假名不实。<a id="a-8J"></a>实即非蕴。<a id="a-8K"></a>于何说聚。<a id="a-8L"></a>云何知假名不实。<a id="a-8M"></a>第一义无积聚故。<a id="a-8N"></a>俗谛中有言说故。<a id="a-8O"></a>如是五眼都无所得。<a id="a-8P"></a>是佛境界。<a id="a-8Q"></a>以是应知。<a id="a-8R"></a>离想净因无境可得。<a id="a-8S"></a>是故大般若波罗蜜中如是言。<a id="a-8T"></a>须菩提。<a id="a-8U"></a>如来五眼。<a id="a-8V"></a>于第一义都无所得。<a id="a-8W"></a>若言有得愚人谤我。</p>
  <p id="a8X">复次疑曰。<a id="a-8Y"></a>若第一义佛境界是无所得。<a id="a-8Z"></a>色相如来岂亦非有。<a id="a-8a"></a>为遣此疑。<a id="a-8b"></a>经曰。<a id="a-8c"></a>须菩提。<a id="a-8d"></a>于意云何。<a id="a-8e"></a>如来可以具足色身见不须菩提言不也。<a id="a-8f"></a>世尊如是等。<a id="a-8g"></a>此显示见佛法身。<a id="a-8h"></a>云何见耶。<a id="a-8i"></a>如经如来说具足色身即非具足色身等。<a id="a-8j"></a>此依实义。<a id="a-8k"></a>即于色相而见法身。<a id="a-8l"></a>非具足者。<a id="a-8m"></a>是法身故。<a id="a-8n"></a>如说无生性是常住如来乃至广说。</p>
  <p id="a8o">复次疑曰。<a id="a-8p"></a>若第一义佛境界及色相身皆无有体。<a id="a-8q"></a>岂具足众德。<a id="a-8r"></a>言说相身亦复非有。<a id="a-8s"></a>遣此疑故。<a id="a-8t"></a>经曰。<a id="a-8u"></a>须菩提。<a id="a-8v"></a>于意云何。<a id="a-8w"></a>如来作是念。<a id="a-8x"></a>我有所说法耶如是等。<a id="a-8y"></a>欲使定除有说执故。<a id="a-8z"></a>经曰。<a id="a-90"></a>若人言如来有所说法即为谤佛。<a id="a-91"></a>乃至无法可说是名说法。<a id="a-92"></a>此义云何。<a id="a-93"></a>说无体故。<a id="a-94"></a>不见内外漏无漏法少有真实而可说故。</p>
  <p id="a95">须菩提复欲显示于此所说信受者难。<a id="a-96"></a>是故言。<a id="a-97"></a>颇有众生于未来世。<a id="a-98"></a>闻说是法生信心不。<a id="a-99"></a>乃至彼非众生非不众生等。<a id="a-9A"></a>云何非众生。<a id="a-9B"></a>第一义即蕴异蕴。<a id="a-9C"></a>推求其体不可得故。<a id="a-9D"></a>如经说。<a id="a-9E"></a>非众生云何非不众生。<a id="a-9F"></a>以俗谛依于五蕴业果相应而施设故。<a id="a-9G"></a>如经是名众生。<a id="a-9H"></a>复次疑曰。<a id="a-9I"></a>若第一义佛境界色身言说身皆不可得。<a id="a-9J"></a>法身体性岂亦然耶。<a id="a-9K"></a>为遣此疑。<a id="a-9L"></a>经曰。</p>
  <p id="a9M">须菩提。<a id="a-9N"></a>于意云何。<a id="a-9O"></a>颇有法如来得阿耨多罗三藐三菩提耶。<a id="a-9P"></a>须菩提言。<a id="a-9Q"></a>不也世尊。<a id="a-9R"></a>如是等。<a id="a-9S"></a>此义云何。<a id="a-9T"></a>佛证真实不见少法是所得故。<a id="a-9U"></a>以无所得。<a id="a-9V"></a>是故说名阿耨多罗三藐三菩提。<a id="a-9W"></a>何故无所得。<a id="a-9X"></a>经曰。<a id="a-9Y"></a>是法平等无有高下。<a id="a-9Z"></a>何故平等。<a id="a-9a"></a>经曰。<a id="a-9b"></a>以无我无众生无命无取者。<a id="a-9c"></a>如生无我中平等故。<a id="a-9d"></a>无所得法无我亦如是。<a id="a-9e"></a>此无得理以何因证。<a id="a-9f"></a>经曰。<a id="a-9g"></a>一切善法云何善法有体可得。<a id="a-9h"></a>而能证无所得理法不相似岂得成因。<a id="a-9i"></a>经曰。<a id="a-9j"></a>善法者。<a id="a-9k"></a>如来说为非法。<a id="a-9l"></a>云何非法。<a id="a-9m"></a>第一义无生性故。<a id="a-9n"></a>当知此因即无所得。<a id="a-9o"></a>善法者。<a id="a-9p"></a>俗谛言说非真实义。</p>
  <p id="a9q">何故复以须弥尘量宝施之福而校量耶。<a id="a-9r"></a>令修行者心勇进故。</p>
  <p id="a9s">复次疑曰。<a id="a-9t"></a>若如来说非众生者。<a id="a-9u"></a>云何不与余教相违。<a id="a-9v"></a>如有经言。<a id="a-9w"></a>无量众生以得我为善知识故。<a id="a-9x"></a>生等诸苦并皆解脱。<a id="a-9y"></a>为遣此疑。<a id="a-9z"></a>经曰。<a id="a-A0"></a>须菩提于意云何。<a id="a-A1"></a>如来作是念我度众生耶。<a id="a-A2"></a>乃至实无有众生如来度者如是等。<a id="a-A3"></a>无众生者第一义故。<a id="a-A4"></a>复次以大悲心摄同己故。<a id="a-A5"></a>若实有众生异于如来是所度者。<a id="a-A6"></a>如来即有我等四取。<a id="a-A7"></a>何以故。<a id="a-A8"></a>若见有己能度众生。<a id="a-A9"></a>是我取故。<a id="a-AA"></a>何故不欲我等取耶。<a id="a-AB"></a>经曰。<a id="a-AC"></a>我取者。<a id="a-AD"></a>如来说为非取。<a id="a-AE"></a>非者何义。<a id="a-AF"></a>所谓不善。<a id="a-AG"></a>云何不善。<a id="a-AH"></a>缚诸众生住生死故。<a id="a-AI"></a>复次非者。<a id="a-AJ"></a>无体性义。<a id="a-AK"></a>此复云何。<a id="a-AL"></a>以无所取我亦无能取故。<a id="a-AM"></a>若我等取无体可得。<a id="a-AN"></a>何用遣我言非取耶。<a id="a-AO"></a>以诸凡夫颠倒妄取。<a id="a-AP"></a>言非取者令彼解故。<a id="a-AQ"></a>如经但无智凡夫生之所妄取如是等。<a id="a-AR"></a>未得圣者各封于我差别而生名凡夫生。<a id="a-AS"></a>彼即非生不善生故。<a id="a-AT"></a>如不善人说为非人。<a id="a-AU"></a>复次法从缘起。<a id="a-AV"></a>无我造作故名非生。<a id="a-AW"></a>是故说名凡夫生者随俗言故。</p>
  <p id="aAX">以诸众生于佛色身多生取着。<a id="a-AY"></a>是故复说色身无性。<a id="a-AZ"></a>经曰。<a id="a-Aa"></a>须菩提于意云何。<a id="a-Ab"></a>可以相成就见如来不。<a id="a-Ac"></a>乃至转轮圣王应是如来如是等。<a id="a-Ad"></a>佛欲令于色等身见法身义。<a id="a-Ae"></a>受持时易。<a id="a-Af"></a>故说颂言。</p>
  <p id="aAg">若以色见我　　以音声求我</p>
  <p id="aAh">是人行邪道　　不能见如来</p>
  <p id="aAi">如来法为身　　但应观法性</p>
  <p id="aAj">法性非所见　　彼亦不能知</p>
  <p id="aAk">以色见我等。<a id="a-Al"></a>其义云何。<a id="a-Am"></a>谓有见光明相好。<a id="a-An"></a>言见于佛及有听受经等文字。<a id="a-Ao"></a>言我随逐而得如来。<a id="a-Ap"></a>彼作是言。<a id="a-Aq"></a>于相好身及言说身。<a id="a-Ar"></a>攀缘修习当断烦恼。<a id="a-As"></a>为除此见。<a id="a-At"></a>经曰。<a id="a-Au"></a>是人行邪道不能见如来。<a id="a-Av"></a>此义云何。<a id="a-Aw"></a>色及文字性非真实。<a id="a-Ax"></a>于中取着是邪道故。<a id="a-Ay"></a>行于此道何能见佛。<a id="a-Az"></a>云何见耶。<a id="a-B0"></a>经曰。<a id="a-B1"></a>如来法为身但应观法性。<a id="a-B2"></a>法性者。<a id="a-B3"></a>所谓空性无自性无生性等。<a id="a-B4"></a>此即诸佛第一义身。<a id="a-B5"></a>若见于此名为见佛。<a id="a-B6"></a>如有经说。<a id="a-B7"></a>不生不灭是如来故。<a id="a-B8"></a>十万颂经复作是说。<a id="a-B9"></a>慈氏以见空性名见如来。<a id="a-BA"></a>萨遮经中又作是说。<a id="a-BB"></a>无取着见名为见佛。<a id="a-BC"></a>若无取著名见佛者。<a id="a-BD"></a>攀缘法性将非取着。<a id="a-BE"></a>以净智心了知法性。<a id="a-BF"></a>法性岂是所了知耶。<a id="a-BG"></a>是故经言。<a id="a-BH"></a>法性非所见。<a id="a-BI"></a>彼亦不能知法性之处。<a id="a-BJ"></a>无有一物可名所知。<a id="a-BK"></a>由是彼智亦不能知。<a id="a-BL"></a>如有经言。<a id="a-BM"></a>大王。<a id="a-BN"></a>一切法性犹如虚空。<a id="a-BO"></a>等与众物为所依止。<a id="a-BP"></a>而其体性非是有物亦非无物。<a id="a-BQ"></a>能于此中寂然无知名为了知。<a id="a-BR"></a>名为知者。<a id="a-BS"></a>随俗言说。</p>
  <p id="aBT">复次疑曰。<a id="a-BU"></a>若智亦不能知法性者。<a id="a-BV"></a>云何诸佛具丈夫相而证菩提。<a id="a-BW"></a>以见具足丈夫相者。<a id="a-BX"></a>得菩提故。<a id="a-BY"></a>为遣此疑经曰。<a id="a-BZ"></a>须菩提于意云何。<a id="a-Ba"></a>如来诸相成就得阿耨多罗三藐三菩提耶如是等。<a id="a-Bb"></a>此中显示法界相。<a id="a-Bc"></a>其义云何。<a id="a-Bd"></a>若相成就是真实有。<a id="a-Be"></a>此相灭时即名为断。<a id="a-Bf"></a>无有菩萨见法断故。<a id="a-Bg"></a>何以故。<a id="a-Bh"></a>以生故即有断。<a id="a-Bi"></a>一切法是无生性。<a id="a-Bj"></a>所以远离常断二边远离二边是法界相。<a id="a-Bk"></a>是故于此说能信解无生之福多于宝施。<a id="a-Bl"></a>如经须菩提若善男子善女人。<a id="a-Bm"></a>以恒河沙等世界七宝持用布施。<a id="a-Bn"></a>若菩萨得无我无生法忍如是等。<a id="a-Bo"></a>但于无生爱乐修习福多彼故。<a id="a-Bp"></a>如有颂言。</p>
  <p id="aBq">若人持正法　　及发菩提心</p>
  <p id="aBr">不如解于空　　十六分之一</p>
  <p id="aBs">或念言。<a id="a-Bt"></a>若一切法无生者。<a id="a-Bu"></a>云何而有福德生耶。<a id="a-Bv"></a>是故经言。<a id="a-Bw"></a>须菩提菩萨不应取福德如是等。<a id="a-Bx"></a>不应取福者。<a id="a-By"></a>非第一义中有福可取故。<a id="a-Bz"></a>须菩提白佛言。<a id="a-C0"></a>世尊。<a id="a-C1"></a>菩萨不取福德者。<a id="a-C2"></a>菩萨于福应圆满故。<a id="a-C3"></a>佛言。<a id="a-C4"></a>须菩提菩萨应取者俗谛故。<a id="a-C5"></a>不应贪著者第一义谛故。</p>
  <p id="aC6">复次疑曰。<a id="a-C7"></a>若第一义无福可取。<a id="a-C8"></a>何故余经作如是说。<a id="a-C9"></a>如来福智资粮圆满。<a id="a-CA"></a>坐菩提座趣于涅槃。<a id="a-CB"></a>为遣此疑。<a id="a-CC"></a>经曰。<a id="a-CD"></a>须菩提。<a id="a-CE"></a>若有人言。<a id="a-CF"></a>如来若去若来若住若坐若卧。<a id="a-CG"></a>是人不解我所说义如是等。<a id="a-CH"></a>涅槃无有真实处所。<a id="a-CI"></a>而至于彼。<a id="a-CJ"></a>名之为去。<a id="a-CK"></a>生死亦无真实处所。<a id="a-CL"></a>而从彼出。<a id="a-CM"></a>名之为来。<a id="a-CN"></a>不去不来是如来义。<a id="a-CO"></a>此即显示无住涅槃。<a id="a-CP"></a>虽生死涅槃无有一异。<a id="a-CQ"></a>而于三界牢狱引喻众生。<a id="a-CR"></a>尽未来际而为利益。</p>
  <p id="aCS">复次疑曰。<a id="a-CT"></a>若生死涅槃不可得故无去来者。<a id="a-CU"></a>如来岂如须弥山等积聚一合而安住耶。<a id="a-CV"></a>为遣此中是一是常无分有分一合见故。<a id="a-CW"></a>经曰。<a id="a-CX"></a>须菩提。<a id="a-CY"></a>若善男子善女人。<a id="a-CZ"></a>以三千大千世界碎为微尘。<a id="a-Ca"></a>是微尘众宁为多不如是等。<a id="a-Cb"></a>此中微尘众多者。<a id="a-Cc"></a>遣无分一合见。<a id="a-Cd"></a>非微尘众者。<a id="a-Ce"></a>遣有分一合见。<a id="a-Cf"></a>是名微尘众者。<a id="a-Cg"></a>非有分物说之为众。<a id="a-Ch"></a>复为遣积聚见故。<a id="a-Ci"></a>经曰。<a id="a-Cj"></a>如来说三千大千世界即非世界如是等。<a id="a-Ck"></a>何故复说非世界耶。<a id="a-Cl"></a>经曰。<a id="a-Cm"></a>若世界实有即是一合见。<a id="a-Cn"></a>何故不欲一合见耶。<a id="a-Co"></a>经曰。<a id="a-Cp"></a>即为非见。<a id="a-Cq"></a>云何非见。<a id="a-Cr"></a>于非有中而妄见故。<a id="a-Cs"></a>如经一合者即是不可说。<a id="a-Ct"></a>但我见凡夫而取其事。<a id="a-Cu"></a>此义云何。<a id="a-Cv"></a>一合者。<a id="a-Cw"></a>是俗谛相非真实有。<a id="a-Cx"></a>何以故。<a id="a-Cy"></a>第一义一切法本性无生。<a id="a-Cz"></a>无生故不可得。<a id="a-D0"></a>不可得故离于言说。<a id="a-D1"></a>而我执凡夫于中妄取。<a id="a-D2"></a>若不欲我见与教相违。<a id="a-D3"></a>如有颂言。</p>
  <p id="aD4">我以己为依　　讵以他为依</p>
  <p id="aD5">智者能调我　　生天受安乐</p>
  <p id="aD6">为遣此疑。<a id="a-D7"></a>经曰。<a id="a-D8"></a>须菩提若有人言如来说我见众生见命见取者见为正语不如是等。<a id="a-D9"></a>佛何故说见我耶。<a id="a-DA"></a>为诱摄信乐者故。<a id="a-DB"></a>此于五蕴随俗名言。<a id="a-DC"></a>非谓真实。<a id="a-DD"></a>是故诸佛所见我者是远离性。<a id="a-DE"></a>如经即非我见等。<a id="a-DF"></a>世尊以离生死涅槃我等合见。<a id="a-DG"></a>而得菩提。<a id="a-DH"></a>复愍诸含识欲令同证。<a id="a-DI"></a>是故言。<a id="a-DJ"></a>须菩提发菩萨乘者。<a id="a-DK"></a>于一切法应如是知如是见如是信解。<a id="a-DL"></a>不生法想知见者。<a id="a-DM"></a>谓证时。<a id="a-DN"></a>信解者。<a id="a-DO"></a>修学时。<a id="a-DP"></a>信解之人法想尚不生。<a id="a-DQ"></a>况非法想。<a id="a-DR"></a>此云法想非法想者。<a id="a-DS"></a>谓如法分别不如法分别法想。<a id="a-DT"></a>如法何故不生。<a id="a-DU"></a>经曰法想者。<a id="a-DV"></a>如来说为非想。<a id="a-DW"></a>此复云何。<a id="a-DX"></a>一切法无生性故。<a id="a-DY"></a>若无生即非有。<a id="a-DZ"></a>于何知见。<a id="a-Da"></a>以俗谛故。<a id="a-Db"></a>如经曰。<a id="a-Dc"></a>是名法想。<a id="a-Dd"></a>何故复说受持之福。<a id="a-De"></a>欲令众生毕竟信故。<a id="a-Df"></a>经曰。<a id="a-Dg"></a>如无演说是名为说。<a id="a-Dh"></a>此何谓耶。<a id="a-Di"></a>第一义无世出世。<a id="a-Dj"></a>若法若物少有可说。<a id="a-Dk"></a>能如实义如是说者。<a id="a-Dl"></a>乃名为说。<a id="a-Dm"></a>此无住涅槃观察有为然后方证。<a id="a-Dn"></a>云何观察。<a id="a-Do"></a>经曰。<a id="a-Dp"></a>尔时世尊。<a id="a-Dq"></a>而说颂言。</p>
  <p id="aDr">一切有为法　　如星翳灯幻</p>
  <p id="aDs">露泡梦电云　　应作如是观</p>
  <p id="aDt">今此颂中。<a id="a-Du"></a>观察有为九种体相。<a id="a-Dv"></a>何谓为九。<a id="a-Dw"></a>所谓观察自在。<a id="a-Dx"></a>观察境物观察迁动。<a id="a-Dy"></a>观察体性观察少盛。<a id="a-Dz"></a>观察寿观察作者。<a id="a-E0"></a>观察心观察有无。<a id="a-E1"></a>此中观察自在如星。<a id="a-E2"></a>譬如星等着象于空随方运行。<a id="a-E3"></a>光色炽盛假令久住终随劫尽。<a id="a-E4"></a>如是人天受诸福报。<a id="a-E5"></a>丰财重位众所瞻仰。<a id="a-E6"></a>虽久自在会亦归空。<a id="a-E7"></a>观察境物如翳。<a id="a-E8"></a>譬如翳目于净空中见有毛轮飞花二月。<a id="a-E9"></a>无明翳识亦复如是。<a id="a-EA"></a>于真实理无物之处。<a id="a-EB"></a>而见内外世出世间种种诸法。<a id="a-EC"></a>观察迁动如灯。<a id="a-ED"></a>譬如灯焰即生处灭不至余处。<a id="a-EE"></a>然因此焰余处焰生。<a id="a-EF"></a>念念相续如有迁动。<a id="a-EG"></a>众生亦尔。<a id="a-EH"></a>前趣诸蕴即前趣灭不往余趣。<a id="a-EI"></a>然因前蕴后趣蕴。<a id="a-EJ"></a>生以相续故。<a id="a-EK"></a>状如迁动。<a id="a-EL"></a>言诸凡夫数往余趣。<a id="a-EM"></a>观察体性如幻。<a id="a-EN"></a>如因幻力变作女人容貌可观体性非有。<a id="a-EO"></a>不了之者取为真实。<a id="a-EP"></a>一切法亦复如是。<a id="a-EQ"></a>从妄缘生初无实体。<a id="a-ER"></a>未了实者生有体见。<a id="a-ES"></a>观察少盛如露。<a id="a-ET"></a>譬如朝露见日即晞。<a id="a-EU"></a>盛年容色亦复如是。<a id="a-EV"></a>一遇无常已从衰谢。<a id="a-EW"></a>观察寿如泡。<a id="a-EX"></a>譬如水泡或有始生未成体相。<a id="a-EY"></a>或才生已或暂停住即归散灭。<a id="a-EZ"></a>寿亦如是。<a id="a-Ea"></a>或始托生在于胎藏。<a id="a-Eb"></a>正生生已从作婴儿。<a id="a-Ec"></a>少年中年乃至衰老归于坏灭。<a id="a-Ed"></a>观察作者如梦。<a id="a-Ee"></a>譬如梦中随先见闻。<a id="a-Ef"></a>忆念分别熏习住故。<a id="a-Eg"></a>虽无作者种种境界分明现前。<a id="a-Eh"></a>如是众生无始时来。<a id="a-Ei"></a>有诸烦恼善不善业熏习而住。<a id="a-Ej"></a>虽无有我是能作者。<a id="a-Ek"></a>而现无涯生死等事。<a id="a-El"></a>观察心如电。<a id="a-Em"></a>譬如电光生时即灭。<a id="a-En"></a>心亦如是。<a id="a-Eo"></a>刹那必谢。<a id="a-Ep"></a>观察有无如云。<a id="a-Eq"></a>如空中云。<a id="a-Er"></a>先无后有须臾复灭。<a id="a-Es"></a>有为诸法亦复如是。<a id="a-Et"></a>体性本空从妄缘有。<a id="a-Eu"></a>有缘既散还复归无。<a id="a-Ev"></a>复次先依俗谛。<a id="a-Ew"></a>以星等九喻安立有为。<a id="a-Ex"></a>后依中论第一义。<a id="a-Ey"></a>一切法不灭不生不断不常不一不异不来不出。<a id="a-Ez"></a>及般若波罗蜜中一切法非积住性。<a id="a-F0"></a>解释此颂其义云何。<a id="a-F1"></a>譬如星光自体常灭。<a id="a-F2"></a>有为亦尔。<a id="a-F3"></a>性恒迁谢。<a id="a-F4"></a>如人目翳。<a id="a-F5"></a>虽无作者病缘故生。<a id="a-F6"></a>有为亦然但从缘起。<a id="a-F7"></a>譬如灯焰念念恒断。<a id="a-F8"></a>有为如是刹那不住。<a id="a-F9"></a>如幻所作。<a id="a-FA"></a>不了之者取为实常。<a id="a-FB"></a>愚夫迷实取有为法亦复如是。<a id="a-FC"></a>譬如泫露在物虽繁体唯是一。<a id="a-FD"></a>所谓滋润有为内蕴生生。<a id="a-FE"></a>有别本性亦同咸资爱故。<a id="a-FF"></a>如因积水雨渧成泡。<a id="a-FG"></a>各别而生各别而灭。<a id="a-FH"></a>众生诸行亦复如是。<a id="a-FI"></a>八万四千别生别灭。<a id="a-FJ"></a>如梦中境来无所从。<a id="a-FK"></a>而彼梦心妄见来处。<a id="a-FL"></a>有为亦尔来不可得无明梦识妄见为来。<a id="a-FM"></a>譬如奔电性非迁动。<a id="a-FN"></a>前处前灭后处后生。<a id="a-FO"></a>以相相似说之为去。<a id="a-FP"></a>有为诸法去亦如是。<a id="a-FQ"></a>譬如空云非恒积住。<a id="a-FR"></a>有为之相类此应知。<a id="a-FS"></a>如是名为依俗谛故安立有为。<a id="a-FT"></a>如中论中成立真实不生等义。<a id="a-FU"></a>于有为法应如是知。<a id="a-FV"></a>此复云何。<a id="a-FW"></a>彼论中以自他共无因。<a id="a-FX"></a>观察诸法本无生义。<a id="a-FY"></a>如是似翳有为生法。<a id="a-FZ"></a>应知不生。<a id="a-Fa"></a>以不生故星光有灭违于道理。<a id="a-Fb"></a>有为亦然应知不灭。<a id="a-Fc"></a>复次不生故。<a id="a-Fd"></a>彼灯自体。<a id="a-Fe"></a>尚不可得。<a id="a-Ff"></a>何有刹那而说为断。<a id="a-Fg"></a>有为不断类此应知。<a id="a-Fh"></a>复次不生故似幻所作。<a id="a-Fi"></a>有为之法无有常义。<a id="a-Fj"></a>应知不常。<a id="a-Fk"></a>复次不生故似于朝露。<a id="a-Fl"></a>有为诸法一义不成。<a id="a-Fm"></a>爱能润生不契理故。<a id="a-Fn"></a>应知不一。<a id="a-Fo"></a>复次不生故似泡。<a id="a-Fp"></a>差别有为之法异性不成。<a id="a-Fq"></a>应知不异。<a id="a-Fr"></a>复次不生故似梦中境。<a id="a-Fs"></a>有为之法本无来义。<a id="a-Ft"></a>应知不来。<a id="a-Fu"></a>复次不生故似于电光。<a id="a-Fv"></a>生灭之法以相似故说为去者。<a id="a-Fw"></a>理不相应。<a id="a-Fx"></a>应知不去。<a id="a-Fy"></a>复次不生故。<a id="a-Fz"></a>如云之法体尚非有。<a id="a-G0"></a>岂积住耶。<a id="a-G1"></a>如是应知颂曰。</p>
  <p id="aG2">我今功德施　　为破诸迷取</p>
  <p id="aG3">开于中观门　　略述此经义</p>
  <p id="aG4">愿诸众生类　　见闻若受持</p>
  <p id="aG5">照真不坏俗　　明了心无碍</p>
 </body>
</html>