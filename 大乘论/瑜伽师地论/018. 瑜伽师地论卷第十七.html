<!doctype html>
<html id="z3IBVKiv7" data-ver="1060">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第十七</h1>
  <h2 id="a2">本地分中思所成地第十一之二</h2>
  <p id="a3">应发勤精进。<a id="a-4"></a>常坚固勇猛。<a id="a-5"></a>恒修不放逸。<a id="a-6"></a>五支善安住者。<a id="a-7"></a>此颂显示由被甲方便。<a id="a-8"></a>无退精进故。<a id="a-9"></a>修习五支。<a id="a-A"></a>不放逸故。<a id="a-B"></a>令所修学清净殊胜。<a id="a-C"></a>五支不放逸者。<a id="a-D"></a>谓去来今先时所作及俱所行。</p>
  <p id="aE">当隐自诸善。<a id="a-F"></a>亦发露众恶。<a id="a-G"></a>得诸衣服等。<a id="a-H"></a>粗妙皆欢喜。<a id="a-I"></a>少随于世务。<a id="a-J"></a>粗弊亦随转。<a id="a-K"></a>受杜多功德。<a id="a-L"></a>为寂离烦恼者。<a id="a-M"></a>此二颂中显示远离眷属贪欲多欲不知足因故。<a id="a-N"></a>及远离多欲不知足障。<a id="a-O"></a>净学因故。<a id="a-P"></a>学得清净。</p>
  <p id="aQ">当具足威仪。<a id="a-R"></a>应量而摄受。<a id="a-S"></a>终无有所为诈现威仪相者。<a id="a-T"></a>此颂显示具足威仪故。<a id="a-U"></a>不于他前诡现相故。<a id="a-V"></a>凡所摄受善知量故。<a id="a-W"></a>为修梵行资持寿命。<a id="a-X"></a>有所受故。<a id="a-Y"></a>学得清净。</p>
  <p id="aZ">不自说实德。<a id="a-a"></a>亦不令他说。<a id="a-b"></a>虽有所方求。<a id="a-c"></a>而非现异相。<a id="a-d"></a>从他边乞求。<a id="a-e"></a>终不强威逼。<a id="a-f"></a>以法而获得。<a id="a-g"></a>得已不轻毁者。<a id="a-h"></a>此二颂中显示远离绮言说故。<a id="a-i"></a>诡现相故。<a id="a-j"></a>强威逼故。<a id="a-k"></a>以所得利转招利故。<a id="a-l"></a>令所修学清净殊胜。</p>
  <p id="am">不耽着利养。<a id="a-n"></a>及所有恭敬。<a id="a-o"></a>亦不执诸见。<a id="a-p"></a>增益与损减者。<a id="a-q"></a>此颂显示不耽着利养恭敬故。<a id="a-r"></a>不执着五种恶见故。<a id="a-s"></a>令所修学清净殊胜。</p>
  <p id="at">不着顺世间。<a id="a-u"></a>无义文咒术。<a id="a-v"></a>亦不乐畜积。<a id="a-w"></a>无义长衣钵者。<a id="a-x"></a>此颂显示不执着诸恶见因。<a id="a-y"></a>外道邪论以能障碍取蕴解脱。<a id="a-z"></a>彼所制造名顺世间。<a id="a-10"></a>及远离耽着利养恭敬因。<a id="a-11"></a>长衣钵等因。<a id="a-12"></a>清净故学得清净。</p>
  <p id="a13">恐增诸烦恼。<a id="a-14"></a>不染习居家。<a id="a-15"></a>为净修智慧。<a id="a-16"></a>当亲近贤圣者。<a id="a-17"></a>此颂显示远离所治因。<a id="a-18"></a>亲近能治因故。<a id="a-19"></a>学得清净。</p>
  <p id="a1A">不畜朋友家恐发忧悲乱。<a id="a-1B"></a>能生苦烦恼。<a id="a-1C"></a>才起寻远离者。<a id="a-1D"></a>此颂显示若亲近居家。<a id="a-1E"></a>生忧悲散乱。<a id="a-1F"></a>增长诸烦恼。<a id="a-1G"></a>能为众苦因。<a id="a-1H"></a>由亲近彼。<a id="a-1I"></a>能生众苦。<a id="a-1J"></a>烦恼才生。<a id="a-1K"></a>寻即除遣。<a id="a-1L"></a>如是显示对治之因。</p>
  <p id="a1M">不受于信施。<a id="a-1N"></a>恐加害疮疱。<a id="a-1O"></a>于如来正法。<a id="a-1P"></a>尝无有弃舍者。<a id="a-1Q"></a>此颂显示不贪着利养恭敬。<a id="a-1R"></a>不坚执诸恶邪见。<a id="a-1S"></a>不虚受用信施。<a id="a-1T"></a>不毁谤正法。<a id="a-1U"></a>亦能远离贪着后世诸欲。<a id="a-1V"></a>及能生起诸恶见因。<a id="a-1W"></a>如是所学清净殊胜。</p>
  <p id="a1X">于他愆犯中。<a id="a-1Y"></a>无功用安乐。<a id="a-1Z"></a>常省自过失。<a id="a-1a"></a>知已速发露者。<a id="a-1b"></a>此颂显示远离作意求觅他人所有过失。<a id="a-1c"></a>于自善品无有散乱常生欢喜。<a id="a-1d"></a>于自过失如实了知。<a id="a-1e"></a>发露悔除离增上慢。<a id="a-1f"></a>由此因缘学得清净。</p>
  <p id="a1g">若犯于所犯。<a id="a-1h"></a>当如法出离。<a id="a-1i"></a>所应营事中。<a id="a-1j"></a>能勇励自作者。<a id="a-1k"></a>此颂显示出离所犯。<a id="a-1l"></a>及能远离贪受他人恭奉侍卫。<a id="a-1m"></a>由此因缘学得清净。</p>
  <p id="a1n">于佛及弟子。<a id="a-1o"></a>威德与言教。<a id="a-1p"></a>一切皆信受。<a id="a-1q"></a>观大罪不谤者。<a id="a-1r"></a>此颂显示信圆满故于能诽谤见大罪故学得清净。</p>
  <p id="a1s">于极甚深法不可思度处。<a id="a-1t"></a>能舍旧师宗。<a id="a-1u"></a>不坚执自见者。<a id="a-1v"></a>此颂显示远离安住自见取故清净殊胜。</p>
  <p id="a1w">常乐居远离。<a id="a-1x"></a>及边际卧具。<a id="a-1y"></a>恒修习善法。<a id="a-1z"></a>坚精进勇猛者。<a id="a-20"></a>此颂显示若身若心皆远离故。<a id="a-21"></a>习近顺定诸卧具故。<a id="a-22"></a>远离一切不善寻思。<a id="a-23"></a>纯修白净诸善法故。<a id="a-24"></a>非沉掉等诸随烦恼所摧蔽故。<a id="a-25"></a>能善圆满正加行故。<a id="a-26"></a>增上心学方便殊胜。<a id="a-27"></a>无有欲生欲。<a id="a-28"></a>不憎恶憎恶。<a id="a-29"></a>离睡眠睡眠。<a id="a-2A"></a>时不居寂静。<a id="a-2B"></a>离恶作恶作。<a id="a-2C"></a>无希虑希虑。<a id="a-2D"></a>一切种恒时。<a id="a-2E"></a>成就正方便者。<a id="a-2F"></a>此二颂中。<a id="a-2G"></a>显示远离贪欲嗔恚。<a id="a-2H"></a>惛沉睡眠。<a id="a-2I"></a>掉举恶作。<a id="a-2J"></a>及疑盖故。<a id="a-2K"></a>于诸善法生起欲故。<a id="a-2L"></a>于诸欲中极憎厌故。<a id="a-2M"></a>为修善品方便加行。<a id="a-2N"></a>有所堪任。<a id="a-2O"></a>及心安静。<a id="a-2P"></a>于时时间习睡眠故。<a id="a-2Q"></a>若心沉没。<a id="a-2R"></a>或虑彼生于净妙相。<a id="a-2S"></a>思惟作意。<a id="a-2T"></a>及游行时。<a id="a-2U"></a>不居静故。<a id="a-2V"></a>于先所犯便生忧悔。<a id="a-2W"></a>于所不犯无忧悔故。<a id="a-2X"></a>后后殊胜生希虑故。<a id="a-2Y"></a>殷重无间正方便故。<a id="a-2Z"></a>增上心学转得清净。<a id="a-2a"></a>引发与觉悟。<a id="a-2b"></a>及和合所结。<a id="a-2c"></a>有相若亲昵。<a id="a-2d"></a>亦多种喜乐。<a id="a-2e"></a>侵逼极亲昵。<a id="a-2f"></a>名虚妄分别。<a id="a-2g"></a>能生于欲贪。<a id="a-2h"></a>智者当远离者。<a id="a-2i"></a>此二颂中。<a id="a-2j"></a>显示八种处妄分别。<a id="a-2k"></a>能生淫欲。<a id="a-2l"></a>所有贪爱。<a id="a-2m"></a>从初方便次第生起。<a id="a-2n"></a>乃至究竟。<a id="a-2o"></a>由远离故。<a id="a-2p"></a>诸所修学清净殊胜。<a id="a-2q"></a>引发分别者。<a id="a-2r"></a>谓能引发于可爱事不正思惟相应之心所有分别。<a id="a-2s"></a>觉悟分别者。<a id="a-2t"></a>谓即于彼可爱事中。<a id="a-2u"></a>觉悟贪缠相应分别。<a id="a-2v"></a>和合所结分别者。<a id="a-2w"></a>谓即于彼可爱事中所有分别。<a id="a-2x"></a>有相分别者。<a id="a-2y"></a>谓即于彼可爱事中。<a id="a-2z"></a>执取种种净妙相状所有分别。<a id="a-30"></a>亲昵分别者。<a id="a-31"></a>谓于已得所爱事中。<a id="a-32"></a>勇励相应所有分别。<a id="a-33"></a>喜乐分别者。<a id="a-34"></a>谓即于彼所得事中。<a id="a-35"></a>种种受用悕慕爱乐种种门转所有分别。<a id="a-36"></a>侵逼分别者。<a id="a-37"></a>谓两根会时所有分别。<a id="a-38"></a>极亲昵分别者。<a id="a-39"></a>谓不净出时所有分别。<a id="a-3A"></a>诸欲令无饱众多所共有。<a id="a-3B"></a>是非法因缘。<a id="a-3C"></a>能增长贪爱。<a id="a-3D"></a>贤圣所应离。<a id="a-3E"></a>速趣于坏灭。<a id="a-3F"></a>仗托于众缘危逸所依地者。<a id="a-3G"></a>此二颂中显示八种现法后法如其所应诸欲过患。<a id="a-3H"></a>若能观见即是断除欲爱方便。</p>
  <p id="a3I">诸欲如枯骨。<a id="a-3J"></a>亦如软肉段。<a id="a-3K"></a>如草炬相似。<a id="a-3L"></a>犹如大火坑。<a id="a-3M"></a>譬如蟒毒蛇。<a id="a-3N"></a>亦如梦所见。<a id="a-3O"></a>如借庄严具。<a id="a-3P"></a>如树端熟果。<a id="a-3Q"></a>如是知诸欲都不应耽乐者。<a id="a-3R"></a>此中广引如前所说令无饱等。<a id="a-3S"></a>于诸欲中。<a id="a-3T"></a>八种过患。<a id="a-3U"></a>一切世间共成譬喻。<a id="a-3V"></a>显示诸欲过患深重。<a id="a-3W"></a>又为显示于诸欲中具有如是众多过患。<a id="a-3X"></a>分明可了。<a id="a-3Y"></a>何有智者于彼耽乐。<a id="a-3Z"></a>又彼诸欲如枯骨故。<a id="a-3a"></a>令无饱满。<a id="a-3b"></a>如段肉故。<a id="a-3c"></a>众多共有。<a id="a-3d"></a>犹如草炬。<a id="a-3e"></a>正起现前极烧恼故。<a id="a-3f"></a>非法因缘。<a id="a-3g"></a>如大火坑生渴爱故。<a id="a-3h"></a>增长贪爱。<a id="a-3i"></a>如蟒毒故。<a id="a-3j"></a>贤圣远离。<a id="a-3k"></a>如梦见故。<a id="a-3l"></a>速趣坏灭。<a id="a-3m"></a>犹如假借庄严具故。<a id="a-3n"></a>仗托众缘。<a id="a-3o"></a>犹如树端烂熟果故。<a id="a-3p"></a>危亡放逸所依之地。</p>
  <p id="a3q">当听闻正法。<a id="a-3r"></a>常思惟修习。<a id="a-3s"></a>先观见粗静。<a id="a-3t"></a>次于修一向舍烦恼粗重。<a id="a-3u"></a>于断生欣乐。<a id="a-3v"></a>于诸相观察。<a id="a-3w"></a>得加行究竟。<a id="a-3x"></a>能离欲界欲。<a id="a-3y"></a>及离色界欲。<a id="a-3z"></a>入真谛现观。<a id="a-40"></a>能离一切欲。<a id="a-41"></a>证现法涅槃。<a id="a-42"></a>及余依永尽者。<a id="a-43"></a>此中显示由了相等七种作意世出世道皆清净故。<a id="a-44"></a>证得有余及无余依二涅槃果。<a id="a-45"></a>增上慧学究竟清净。<a id="a-46"></a>听闻正法常思惟言。<a id="a-47"></a>显示了相作意。<a id="a-48"></a>常修习言。<a id="a-49"></a>显示胜解作意。<a id="a-4A"></a>由起胜解而修习故。<a id="a-4B"></a>先观见粗静言。<a id="a-4C"></a>显示远离作意。<a id="a-4D"></a>于修习一向等言。<a id="a-4E"></a>显示摄乐作意。<a id="a-4F"></a>于诸相观察言。<a id="a-4G"></a>显示观察作意。<a id="a-4H"></a>加行究竟言。<a id="a-4I"></a>显示加行究竟作意。<a id="a-4J"></a>能离欲界欲及离色界欲入真谛现观能离一切欲等言。<a id="a-4K"></a>显示世间出世间加行究竟果作意。</p>
  <p id="a4L">已释意趣义圣教伽他。<a id="a-4M"></a>今当建立体义伽他。<a id="a-4N"></a>如颂言。</p>
  <p id="a4O">于身语意诸所有　　一切世间恶莫作</p>
  <p id="a4P">由念正知离诸欲　　勿亲能引无义苦</p>
  <p id="a4Q">今此颂中所言恶者。<a id="a-4R"></a>谓诸恶行。<a id="a-4S"></a>于一切种。<a id="a-4T"></a>一切因缘。<a id="a-4U"></a>一切处。<a id="a-4V"></a>所所有恶行皆不应作。<a id="a-4W"></a>云何于一切种不作恶耶。<a id="a-4X"></a>谓由身语意不造众恶故。<a id="a-4Y"></a>云何于一切因缘不作恶耶。<a id="a-4Z"></a>谓由贪嗔痴所生诸恶。<a id="a-4a"></a>终不造作故。<a id="a-4b"></a>云何于一切处所不作恶耶。<a id="a-4c"></a>谓依有情事处及非有情事处不造众恶故。<a id="a-4d"></a>云何由念正知远离诸欲。<a id="a-4e"></a>谓断事欲及断烦恼欲故。<a id="a-4f"></a>云何断事欲。<a id="a-4g"></a>谓如有一于如来所证正法毗柰耶中。<a id="a-4h"></a>得清净信。<a id="a-4i"></a>了知居家迫迮犹如牢狱思求出离。<a id="a-4j"></a>广说乃至。<a id="a-4k"></a>由正信心舍离家法。<a id="a-4l"></a>趣入非家。<a id="a-4m"></a>然于欲贪犹未永离。<a id="a-4n"></a>如是名为断除事欲。<a id="a-4o"></a>云何断烦恼欲。<a id="a-4p"></a>谓彼既出家已。<a id="a-4q"></a>为令欲贪无余断故。<a id="a-4r"></a>往趣旷野山林。<a id="a-4s"></a>安居边际卧具。<a id="a-4t"></a>或住阿练若处。<a id="a-4u"></a>乃至或在空闲静室。<a id="a-4v"></a>于诸事欲所起一切烦恼欲摄妄分别贪为对治故。<a id="a-4w"></a>修四念住。<a id="a-4x"></a>或复还出依近聚落村邑而住。<a id="a-4y"></a>善护其身。<a id="a-4z"></a>善守诸根。<a id="a-50"></a>善住正念而入聚落。<a id="a-51"></a>或复村邑游行。<a id="a-52"></a>旋反。<a id="a-53"></a>去来。<a id="a-54"></a>进止。<a id="a-55"></a>恒住正知。<a id="a-56"></a>为解睡眠及诸劳倦。<a id="a-57"></a>彼即于是四念住中善安正念为依止故。<a id="a-58"></a>为欲永断欲贪随眠。<a id="a-59"></a>修习对治。<a id="a-5A"></a>又即以彼正知而住。<a id="a-5B"></a>为依止故。<a id="a-5C"></a>远离诸盖。<a id="a-5D"></a>身心调畅有所堪能。<a id="a-5E"></a>炽然方便修断寂静。<a id="a-5F"></a>彼由如是念及正知为依止故。<a id="a-5G"></a>便能证得烦恼欲断。<a id="a-5H"></a>远离诸欲。<a id="a-5I"></a>乃至于初静虑具足而住。<a id="a-5J"></a>如是能于受用欲乐行边。<a id="a-5K"></a>劣鄙秽性诸异生法。<a id="a-5L"></a>若断若知。<a id="a-5M"></a>何等名为引无义苦。<a id="a-5N"></a>谓如有一若诸沙门或婆罗门。<a id="a-5O"></a>行自苦行。<a id="a-5P"></a>于现法中以种种苦自逼自切。<a id="a-5Q"></a>周遍烧恼。<a id="a-5R"></a>自谓。<a id="a-5S"></a>我今由现法苦所逼恼故。<a id="a-5T"></a>解脱当苦。<a id="a-5U"></a>虽求是事而自煎逼。<a id="a-5V"></a>彼于此事终不能得。<a id="a-5W"></a>然更招集大损恼事。<a id="a-5X"></a>如是名为引无义苦。<a id="a-5Y"></a>诸圣弟子能于如是受用自苦行边。<a id="a-5Z"></a>能引非圣无义苦法善了知已。<a id="a-5a"></a>远而避之不亲不近。<a id="a-5b"></a>亦不承事。<a id="a-5c"></a>复次今当略辩上所说义。<a id="a-5d"></a>云何略辩。<a id="a-5e"></a>谓诸有情有二种满。<a id="a-5f"></a>一增上生满。<a id="a-5g"></a>二决定胜满。<a id="a-5h"></a>增上生满者。<a id="a-5i"></a>谓往善趣。<a id="a-5j"></a>决定胜满者。<a id="a-5k"></a>谓爱尽离欲寂灭涅槃。<a id="a-5l"></a>于此二满及与障碍能断能证。<a id="a-5m"></a>是名略义。<a id="a-5n"></a>若于一切种。<a id="a-5o"></a>一切因缘。<a id="a-5p"></a>一切处所。<a id="a-5q"></a>不作恶行。<a id="a-5r"></a>彼便能断增上生满所有障碍。<a id="a-5s"></a>亦能证得增上生满。<a id="a-5t"></a>若于受用欲乐行边。<a id="a-5u"></a>及于受用自苦行边。<a id="a-5v"></a>决定远离彼便能断决定胜满所有障碍。<a id="a-5w"></a>亦能证得决定胜满。<a id="a-5x"></a>当知是名此中略义。</p>
  <p id="a5y">应说想众生　　依应说安住</p>
  <p id="a5z">不了知应说　　而招集生死</p>
  <p id="a60">若了知应说　　于说者无虑</p>
  <p id="a61">由无有此故　　他不应讥论</p>
  <p id="a62">若计等胜劣　　彼遂兴诤论</p>
  <p id="a63">于三种无动　　等胜劣皆无</p>
  <p id="a64">断名色爱慢　　无著烟寂静</p>
  <p id="a65">无恼悕不见　　此彼天人世</p>
  <p id="a66">此四颂中。<a id="a-67"></a>初言应说者。<a id="a-68"></a>谓一切有为法。<a id="a-69"></a>所以者何。<a id="a-6A"></a>诸有为法皆三种言事之所摄故。<a id="a-6B"></a>今此义中说妙五欲以为应说。<a id="a-6C"></a>又妙五欲诸余沙门婆罗门等。<a id="a-6D"></a>从施主边以言求索故。<a id="a-6E"></a>名应说。<a id="a-6F"></a>又诸君主于妙五欲从仆使等。<a id="a-6G"></a>以言呼召而受用之。<a id="a-6H"></a>由是因缘亦名应说。<a id="a-6I"></a>又诸受欲者。<a id="a-6J"></a>于妙五欲不能自然善知过患。<a id="a-6K"></a>惟除诸佛及佛弟子。<a id="a-6L"></a>为其宣说彼过患已乃能了知。<a id="a-6M"></a>由是因缘亦名应说。<a id="a-6N"></a>诸受欲者。<a id="a-6O"></a>于诸欲中不正思惟而取其相。<a id="a-6P"></a>亦取随好即于彼欲便生爱染。<a id="a-6Q"></a>受用耽嗜。<a id="a-6R"></a>乃至坚着。<a id="a-6S"></a>又于诸欲不如实知有众过患。<a id="a-6T"></a>所谓诸欲无常虚伪。<a id="a-6U"></a>空无有实败坏之法。<a id="a-6V"></a>犹如幻事诳惑愚夫。<a id="a-6W"></a>甚少爱味多诸过患。<a id="a-6X"></a>亦不如实了知如是少味多患。<a id="a-6Y"></a>诸欲出离。<a id="a-6Z"></a>所谓于彼欲贪调伏。<a id="a-6a"></a>乃至超越。<a id="a-6b"></a>是其出离。<a id="a-6c"></a>彼既如是不见过患。<a id="a-6d"></a>不知出离而受诸欲。<a id="a-6e"></a>由是因缘。<a id="a-6f"></a>便于欲界生为根本所有诸行。<a id="a-6g"></a>深起乐着。<a id="a-6h"></a>又复造作生为根本所有业已。<a id="a-6i"></a>受欲界生。<a id="a-6j"></a>生已死灭。<a id="a-6k"></a>生已殒殁。<a id="a-6l"></a>如是故言应说想众生。<a id="a-6m"></a>依应说安住。<a id="a-6n"></a>不了知应说而招集生死。<a id="a-6o"></a>若遇善士得闻正法。<a id="a-6p"></a>如理作意。<a id="a-6q"></a>则于诸欲如实了知过患出离。<a id="a-6r"></a>所谓诸欲无常虚伪。<a id="a-6s"></a>广说乃至。<a id="a-6t"></a>欲贪超越。<a id="a-6u"></a>彼于如来所证正法毗奈耶中。<a id="a-6v"></a>得清净信。<a id="a-6w"></a>便于诸欲深见过患转复增胜。<a id="a-6x"></a>遂能舍离若少若多财宝。<a id="a-6y"></a>库藏。<a id="a-6z"></a>眷属游从。<a id="a-70"></a>以正信心舍离家法。<a id="a-71"></a>趣于非家。<a id="a-72"></a>所谓一切生老病死皆悉永灭。<a id="a-73"></a>如是出家。<a id="a-74"></a>无所愿求。<a id="a-75"></a>修行梵行。<a id="a-76"></a>谓我由此持戒精进修梵行故。<a id="a-77"></a>当得生天或异天处。<a id="a-78"></a>彼无如是邪祈愿故。<a id="a-79"></a>于己不见不恐不虑他所讥论。<a id="a-7A"></a>谓他不应如是讥论。<a id="a-7B"></a>怨尤呵责告言。<a id="a-7C"></a>贤首汝今何为成就盛年舍现妙欲。<a id="a-7D"></a>不随亲戚之所愿乐。<a id="a-7E"></a>而更悕求待时诸欲誓修梵行耶。<a id="a-7F"></a>如是故言若了知应说于说者无虑。<a id="a-7G"></a>由无有此故。<a id="a-7H"></a>他不应讥论。</p>
  <p id="a7I">此即成就清净尸罗及清净见。<a id="a-7J"></a>何以故。<a id="a-7K"></a>由见颠倒发起于慢慢所持故与余沙门婆罗门等共兴诤论。<a id="a-7L"></a>由此因缘。<a id="a-7M"></a>说如是见为诤根本。<a id="a-7N"></a>若有沙门或婆罗门。<a id="a-7O"></a>依等胜劣诤根本见心现高举。<a id="a-7P"></a>由此因缘。<a id="a-7Q"></a>遂与余沙门婆罗门等递相诤论。<a id="a-7R"></a>依止我胜我等我劣三种慢类。<a id="a-7S"></a>立己为胜或等或劣。<a id="a-7T"></a>若圣弟子。<a id="a-7U"></a>非我我所我慢所动。<a id="a-7V"></a>乃至亦非我当非有想非无想所动。<a id="a-7W"></a>了知诸行皆众缘生。<a id="a-7X"></a>于诸行中惟见法性。<a id="a-7Y"></a>尚不以己校量于他为胜等劣。<a id="a-7Z"></a>况起见慢而兴诤论。<a id="a-7a"></a>彼圣弟子。<a id="a-7b"></a>虽我他所显扬自宗摧伏他论。<a id="a-7c"></a>然于诸法惟为法性缘于慈悲。<a id="a-7d"></a>谓当云何。<a id="a-7e"></a>若有于我所说妙义一句领解。<a id="a-7f"></a>如是如是正修行者。<a id="a-7g"></a>令彼长夜获得大义利益安乐。<a id="a-7h"></a>亦令如来正法久住。<a id="a-7i"></a>不依见慢及为利养恭敬因缘而兴诤论。<a id="a-7j"></a>如是不为悕求现法诸妙欲故誓修梵行。<a id="a-7k"></a>彼由如是修梵行故。<a id="a-7l"></a>远离邪愿及诸邪见。<a id="a-7m"></a>弃舍贪求利养恭敬。<a id="a-7n"></a>于一切种皆得清净。<a id="a-7o"></a>晖光炽然无不普烛。<a id="a-7p"></a>诸天世人惟当赞美。<a id="a-7q"></a>不应讥论。<a id="a-7r"></a>又能超度生老病死。<a id="a-7s"></a>如是故言若计胜等劣彼遂兴诤论。<a id="a-7t"></a>于三种无动等胜劣皆无。</p>
  <p id="a7u">言名色者。<a id="a-7v"></a>谓五取蕴。<a id="a-7w"></a>若有于彼观见为苦。<a id="a-7x"></a>当谛现观。<a id="a-7y"></a>于五取蕴尽见苦时。<a id="a-7z"></a>于五取蕴所有贪爱由意乐故。<a id="a-80"></a>皆说为断。<a id="a-81"></a>非随眠故。<a id="a-82"></a>彼若即如己所得道转更修习。<a id="a-83"></a>于其我慢无余断灭成阿罗汉。<a id="a-84"></a>诸漏永尽。<a id="a-85"></a>由已证得阿罗汉果。<a id="a-86"></a>心善解脱。<a id="a-87"></a>便于自身自身众具。<a id="a-88"></a>缠及随眠。<a id="a-89"></a>皆悉永断。<a id="a-8A"></a>离爱离憍离诸放逸。<a id="a-8B"></a>彼由如是离爱离憍离放逸故。<a id="a-8C"></a>名烟寂静。<a id="a-8D"></a>无有烧恼亦无悕望。<a id="a-8E"></a>云何名为烟寂静耶。<a id="a-8F"></a>烟名为爱。<a id="a-8G"></a>何以故。<a id="a-8H"></a>如世间烟是火前相。<a id="a-8I"></a>能损眼根便为扰乱令不安住。<a id="a-8J"></a>爱亦如是是贪嗔痴火之前相。<a id="a-8K"></a>能损慧眼乱心相续。<a id="a-8L"></a>谓能引发无义寻思。<a id="a-8M"></a>彼于此爱已断已知。<a id="a-8N"></a>乃至令其于当来世成不生法。<a id="a-8O"></a>名烟寂静。<a id="a-8P"></a>彼既如是烟静离着。<a id="a-8Q"></a>虽复追求命缘众具非不追求。<a id="a-8R"></a>然能解脱贪爱追求。<a id="a-8S"></a>所求无染。<a id="a-8T"></a>云何无恼。<a id="a-8U"></a>谓彼如是现追求时。<a id="a-8V"></a>若他自施或劝余施。<a id="a-8W"></a>施时殷重非不殷重。<a id="a-8X"></a>精而非粗。<a id="a-8Y"></a>多而非少。<a id="a-8Z"></a>速而非缓。<a id="a-8a"></a>然不爱味。<a id="a-8b"></a>于所得物无染受用。<a id="a-8c"></a>不生耽吝乃至坚着。<a id="a-8d"></a>如是受用命资具时。<a id="a-8e"></a>不为贪恼之所烧恼。<a id="a-8f"></a>若彼施主自不能施。<a id="a-8g"></a>或障余施。<a id="a-8h"></a>设有所施。<a id="a-8i"></a>现不殷重不现殷重。<a id="a-8j"></a>乃至迟缓而不急速。<a id="a-8k"></a>然不嫌恨。<a id="a-8l"></a>由此因缘不生恚恼。<a id="a-8m"></a>又于受用所得物时。<a id="a-8n"></a>不戚不念。<a id="a-8o"></a>无损害心及嗔恚心。<a id="a-8p"></a>如是不为嗔恼所恼。<a id="a-8q"></a>又于所得若精若粗。<a id="a-8r"></a>于受用时。<a id="a-8s"></a>深见过患。<a id="a-8t"></a>善知出离。<a id="a-8u"></a>安住正念。<a id="a-8v"></a>远离愚痴。<a id="a-8w"></a>如是不为痴恼所恼。<a id="a-8x"></a>云何无悕。<a id="a-8y"></a>悕名悕望。<a id="a-8z"></a>系心有在。<a id="a-90"></a>彼不擎鼻内怀贪愿往趣居家。<a id="a-91"></a>谓刹帝利大宗叶家。<a id="a-92"></a>或婆罗门长者居士大宗叶家我当从彼获得上妙应所啖食。<a id="a-93"></a>乃至。<a id="a-94"></a>财宝。<a id="a-95"></a>衣服。<a id="a-96"></a>肴膳。<a id="a-97"></a>诸坐卧具。<a id="a-98"></a>病缘医药。<a id="a-99"></a>供身什物。<a id="a-9A"></a>如是追求及与受用。<a id="a-9B"></a>于此财物都无悕望。<a id="a-9C"></a>又彼恒常安住死想。<a id="a-9D"></a>谓过夜分入昼分中。<a id="a-9E"></a>复过昼分还入夜分。<a id="a-9F"></a>于其中间我有无量应死因缘。<a id="a-9G"></a>如经广说。<a id="a-9H"></a>所谓发风。<a id="a-9I"></a>乃至。<a id="a-9J"></a>非人之所恐怖。<a id="a-9K"></a>由此因缘所为追求所为受用所有财物。<a id="a-9L"></a>于此寿命亦无悕望。<a id="a-9M"></a>如是无著烟寂静。<a id="a-9N"></a>无烧恼无悕望故。<a id="a-9O"></a>于此天人帝释自在世主天等。<a id="a-9P"></a>所有因中都不可见。<a id="a-9Q"></a>于彼天人诸因果中亦不可见。<a id="a-9R"></a>又于此四洲天人世间及彼余处都不可见。<a id="a-9S"></a>又于此世界天人世间及彼余处都不可见。<a id="a-9T"></a>如是故言断名色爱慢。<a id="a-9U"></a>无著烟寂静无恼悕不见此彼天人世。</p>
  <p id="a9V">复次初颂显示待时诸欲。<a id="a-9W"></a>于欲邪行。<a id="a-9X"></a>及邪行果。<a id="a-9Y"></a>第二颂中。<a id="a-9Z"></a>显示舍欲应正道理。<a id="a-9a"></a>净修梵行仍被讥论不应道理。<a id="a-9b"></a>及待时欲。<a id="a-9c"></a>如第二颂第三亦尔。<a id="a-9d"></a>第四颂中。<a id="a-9e"></a>世尊显示现所证法永离炽燃。<a id="a-9f"></a>乃至智者内自所证。<a id="a-9g"></a>又初颂中宣说诸欲是应说相显待时欲。<a id="a-9h"></a>由彼诸欲非才须时即便称遂。<a id="a-9i"></a>要以言说为先。<a id="a-9j"></a>然后追求受用。<a id="a-9k"></a>又显于彼由想安住不了知故起于邪行及招生死邪行果报。<a id="a-9l"></a>第二颂中。<a id="a-9m"></a>显于诸欲能了知故。<a id="a-9n"></a>离邪愿故。<a id="a-9o"></a>修梵行故。<a id="a-9p"></a>离邪见故。<a id="a-9q"></a>离见根本我慢种故。<a id="a-9r"></a>远离耽着利养恭敬故弃舍诸欲应正道理。<a id="a-9s"></a>由此因缘。<a id="a-9t"></a>他所讥论不应道理。<a id="a-9u"></a>又显诸欲是待时性。<a id="a-9v"></a>所以者何。<a id="a-9w"></a>若于先世不作福者。<a id="a-9x"></a>今虽用功。<a id="a-9y"></a>于所乐欲不能果遂。<a id="a-9z"></a>或惟今世造作福者。<a id="a-A0"></a>即于此时其所乐欲亦不谐偶。<a id="a-A1"></a>由此因缘后方成办。<a id="a-A2"></a>所以诸欲名曰待时。<a id="a-A3"></a>第四颂中。<a id="a-A4"></a>显示见断烦恼断故。<a id="a-A5"></a>即于现在证初沙门及沙门果。<a id="a-A6"></a>又修所断烦恼断故。<a id="a-A7"></a>即于现在证后沙门及沙门果。<a id="a-A8"></a>断贪爱故。<a id="a-A9"></a>断我慢故。<a id="a-AA"></a>如是显示现所证法。<a id="a-AB"></a>又离着故。<a id="a-AC"></a>烟寂静故。<a id="a-AD"></a>显示永离炽燃及至智者自内所证。<a id="a-AE"></a>彼得如是内所证法。<a id="a-AF"></a>云何令他当得了知。<a id="a-AG"></a>由无烧恼无所悕望。<a id="a-AH"></a>相所表故。<a id="a-AI"></a>此中前三颂。<a id="a-AJ"></a>显示世尊为诸天说。<a id="a-AK"></a>苾刍不能显扬如来圣教大义。<a id="a-AL"></a>而我独能。<a id="a-AM"></a>说是语时彼既领悟。<a id="a-AN"></a>于苾刍所生陵蔑心。<a id="a-AO"></a>及于自身心生憍慢皆得除灭。<a id="a-AP"></a>第四颂中。<a id="a-AQ"></a>广显如来圣教大义。</p>
  <p id="aAR">欲贪所摧蔽　　我心遍烧然</p>
  <p id="aAS">惟大仙哀愍　　为说令寂静</p>
  <p id="aAT">由汝想颠倒　　令心遍烧燃</p>
  <p id="aAU">是故常远离　　引贪净妙相</p>
  <p id="aAV">汝当修不净　　常定于一境</p>
  <p id="aAW">为贪火速灭　　数数应浇灌</p>
  <p id="aAX">观非妙诸行　　为苦为无我</p>
  <p id="aAY">亦系念于身　　多修习厌离</p>
  <p id="aAZ">修习于无相　　坏慢及随眠</p>
  <p id="aAa">由于慢现观　　当证苦边际</p>
  <p id="aAb">云何想颠倒。<a id="a-Ac"></a>谓于不净境舍不净相。<a id="a-Ad"></a>不正思惟。<a id="a-Ae"></a>取净妙相及取随好。<a id="a-Af"></a>云何远离引贪净相。<a id="a-Ag"></a>谓如有一见少盛色应可爱乐诸母邑已。<a id="a-Ah"></a>便摄诸根而不随念。<a id="a-Ai"></a>云何常定一境修习不净。<a id="a-Aj"></a>谓如有一先以巧便取于贤善三摩地相。<a id="a-Ak"></a>所谓青瘀乃至白骨。<a id="a-Al"></a>或骨琐相。<a id="a-Am"></a>即以此相于现所得可爱境界系念思惟。<a id="a-An"></a>如前所取后亦如是。<a id="a-Ao"></a>又于内身或自或他。<a id="a-Ap"></a>观察种种不净充满。<a id="a-Aq"></a>谓此身中有发有爪。<a id="a-Ar"></a>乃至便利种种不净。<a id="a-As"></a>云何观察非妙诸行以之为苦。<a id="a-At"></a>谓如有一作是思惟。<a id="a-Au"></a>见少盛色应可爱乐诸母邑已。<a id="a-Av"></a>所生贪爱受用悕望。<a id="a-Aw"></a>即是集谛为众苦因。<a id="a-Ax"></a>由此故生。<a id="a-Ay"></a>生已老死愁叹忧苦种种扰恼从此而生。<a id="a-Az"></a>云何观察非妙诸行以为无我。<a id="a-B0"></a>谓如有一作是思惟。<a id="a-B1"></a>于我身形女身形中。<a id="a-B2"></a>都无有我及有情等。<a id="a-B3"></a>谁能受用谁所受用。<a id="a-B4"></a>唯是诸行。<a id="a-B5"></a>唯是诸法。<a id="a-B6"></a>从众缘生。<a id="a-B7"></a>云何系念于身多修厌离。<a id="a-B8"></a>谓如有一性是猛盛欲贪种类。<a id="a-B9"></a>由是猛盛欲贪类故。<a id="a-BA"></a>虽摄诸根。<a id="a-BB"></a>然被贪欲损坏其心。<a id="a-BC"></a>虽复作意思惟不净苦及无我。<a id="a-BD"></a>亦为欲贪损坏其心。<a id="a-BE"></a>由此因缘。<a id="a-BF"></a>彼依不净或苦无我。<a id="a-BG"></a>作意思惟。<a id="a-BH"></a>权时厌毁违逆不顺。<a id="a-BI"></a>于身念住系念在前亲近修习。<a id="a-BJ"></a>若多修习。<a id="a-BK"></a>彼由多住如是行故。<a id="a-BL"></a>便能断此猛盛欲贪。<a id="a-BM"></a>若摄诸根不为欲贪损坏其心。<a id="a-BN"></a>若复作意思惟不净苦及无我。<a id="a-BO"></a>亦不贪欲损坏其心。<a id="a-BP"></a>彼由修习如是行故。<a id="a-BQ"></a>诸欲贪缠但现行断。<a id="a-BR"></a>非随眠断。<a id="a-BS"></a>又此欲贪缠及随眠。<a id="a-BT"></a>略于二种补特伽罗相续可得。<a id="a-BU"></a>一于异生相续可得。<a id="a-BV"></a>二于有学相续可得。<a id="a-BW"></a>虽有一分有学身中亦不可得。<a id="a-BX"></a>然于下贪由永断故。<a id="a-BY"></a>已得安隐。<a id="a-BZ"></a>上贪未断。<a id="a-Ba"></a>不得安隐。<a id="a-Bb"></a>无学身中中界妙界所有贪欲尚不可得。<a id="a-Bc"></a>何况劣界。<a id="a-Bd"></a>以无学者下上贪断。<a id="a-Be"></a>于一切分已得安隐。<a id="a-Bf"></a>了知是已未离欲贪一分学者。<a id="a-Bg"></a>于后无学心生愿乐。<a id="a-Bh"></a>见般涅槃寂静功德。<a id="a-Bi"></a>不复思惟一切相故。<a id="a-Bj"></a>恒正思惟无相界故。<a id="a-Bk"></a>于无相定勤修学故。<a id="a-Bl"></a>又即于此多修习故。<a id="a-Bm"></a>永断三界修断我慢。<a id="a-Bn"></a>由此断故。<a id="a-Bo"></a>说名无学离三界欲。<a id="a-Bp"></a>上下贪断已得安隐。<a id="a-Bq"></a>一切苦因皆舍离故。<a id="a-Br"></a>证得一切众苦边际。<a id="a-Bs"></a>如是故。<a id="a-Bt"></a>言修习于无相。<a id="a-Bu"></a>坏慢及随眠。<a id="a-Bv"></a>由于慢现观当证苦边际复次今当略辨上所说义。<a id="a-Bw"></a>谓显贪欲由是而生由是寂静及彼寂静。<a id="a-Bx"></a>当知是名此中略义。<a id="a-By"></a>云何贪欲由是而生。<a id="a-Bz"></a>谓五因故。<a id="a-C0"></a>一由净妙想。<a id="a-C1"></a>二由欣乐乐。<a id="a-C2"></a>三由有情想。<a id="a-C3"></a>四由猛盛贪。<a id="a-C4"></a>五由随眠有余未尽。<a id="a-C5"></a>云何贪欲生已由是寂静。<a id="a-C6"></a>谓五因故。<a id="a-C7"></a>一由作意思惟不净。<a id="a-C8"></a>二由作意思惟于苦。<a id="a-C9"></a>三由作意思惟无我。<a id="a-CA"></a>四由系念多修厌离。<a id="a-CB"></a>五由随眠无余永灭。<a id="a-CC"></a>云何寂静。<a id="a-CD"></a>谓此寂静略有二种。<a id="a-CE"></a>一者现行寂静。<a id="a-CF"></a>二者永断随眠当来不起。<a id="a-CG"></a>由前四种寂静因缘。<a id="a-CH"></a>成初寂静。<a id="a-CI"></a>由第五因第二成就。</p>
  <p id="aCJ">云何苾刍多所住　　越五暴流当度六</p>
  <p id="aCK">云何定者能度广　　欲爱而未得腰舟</p>
  <p id="aCL">身轻安心善解脱　　无作系念不倾动</p>
  <p id="aCM">了法修习无寻定　　愤爱惛沈过解脱</p>
  <p id="aCN">如是苾刍多所住　　越五暴流当度六</p>
  <p id="aCO">如是定者能度广　　欲爱而未得腰舟</p>
  <p id="aCP">此因天女所问伽他。<a id="a-CQ"></a>暴流有六。<a id="a-CR"></a>谓眼暴流。<a id="a-CS"></a>能见诸色。<a id="a-CT"></a>乃至意暴流。<a id="a-CU"></a>能了诸法。<a id="a-CV"></a>佛圣弟子。<a id="a-CW"></a>有学见迹。<a id="a-CX"></a>于随顺喜眼所识色。<a id="a-CY"></a>不住于爱。<a id="a-CZ"></a>于随顺忧眼所识色。<a id="a-Ca"></a>不住于恚。<a id="a-Cb"></a>于随顺舍眼所识色。<a id="a-Cc"></a>数数思择安住于舍。<a id="a-Cd"></a>彼设已生。<a id="a-Ce"></a>或欲贪缠。<a id="a-Cf"></a>或嗔恚缠。<a id="a-Cg"></a>或愚痴缠三身为缘。<a id="a-Ch"></a>所谓喜身忧身舍身而不坚着。<a id="a-Ci"></a>乃至变吐由是因缘。<a id="a-Cj"></a>于属三身诸烦恼缠。<a id="a-Ck"></a>得不现行轻安而住。<a id="a-Cl"></a>如是名为得身轻安。<a id="a-Cm"></a>而未能得心善解脱。<a id="a-Cn"></a>由彼随眠未永断故。<a id="a-Co"></a>彼于后时又能永断属彼随眠。<a id="a-Cp"></a>即于属彼诸烦恼中。<a id="a-Cq"></a>远离随缚。<a id="a-Cr"></a>如是乃名即于三身贪嗔痴所心善解脱。<a id="a-Cs"></a>如于眼所识色。<a id="a-Ct"></a>乃至于身所识触当知亦尔。<a id="a-Cu"></a>如是已断五下分结。<a id="a-Cv"></a>越五暴流。<a id="a-Cw"></a>谓越眼暴流能见诸色。<a id="a-Cx"></a>乃至越身暴流能觉诸触。<a id="a-Cy"></a>如是越度五暴流已。<a id="a-Cz"></a>余有第六意暴流在。<a id="a-D0"></a>为当越度复修无作无动系念。<a id="a-D1"></a>云何无作。<a id="a-D2"></a>谓于涅槃心生愿乐。<a id="a-D3"></a>不为我慢之所倾动。<a id="a-D4"></a>无所思惟亦无造作。<a id="a-D5"></a>又不为彼计我我所当来是有。<a id="a-D6"></a>乃至我当非想非非想等之所倾动。<a id="a-D7"></a>无所思惟亦无造作。<a id="a-D8"></a>云何无动。<a id="a-D9"></a>谓不为彼上分诸结缠绕其心。<a id="a-DA"></a>无动无变亦无改转。<a id="a-DB"></a>又于随一寂静诸定。<a id="a-DC"></a>不生爱味恋慕坚着。<a id="a-DD"></a>云何系念。<a id="a-DE"></a>谓为断彼上分诸结。<a id="a-DF"></a>于其内身住循身观。<a id="a-DG"></a>如是乃至广说念住。<a id="a-DH"></a>彼由如是修无作故。<a id="a-DI"></a>断诸生爱。<a id="a-DJ"></a>修无动故。<a id="a-DK"></a>断诸定爱。<a id="a-DL"></a>此离现行。<a id="a-DM"></a>说名为断。<a id="a-DN"></a>修系念故。<a id="a-DO"></a>为令一切上分诸结无余永断。<a id="a-DP"></a>修习对治。<a id="a-DQ"></a>如是修习无作系念不倾动故。<a id="a-DR"></a>能令一切上分诸结无余永断。<a id="a-DS"></a>是名越度第六暴流。<a id="a-DT"></a>谓意暴流能了诸法。<a id="a-DU"></a>复有差别。<a id="a-DV"></a>云何无动。<a id="a-DW"></a>言无动者。<a id="a-DX"></a>是慈善根无嗔性故。<a id="a-DY"></a>由此因缘诸圣弟子。<a id="a-DZ"></a>于萨迦耶断除邪愿。<a id="a-Da"></a>修奢摩他毗钵舍那。<a id="a-Db"></a>由彼慈故。<a id="a-Dc"></a>修奢摩他。<a id="a-Dd"></a>由念住故。<a id="a-De"></a>修毗钵舍那。<a id="a-Df"></a>如是正修行者。<a id="a-Dg"></a>于能随顺断上分结三心修习。<a id="a-Dh"></a>速得圆满。<a id="a-Di"></a>谓于上身无耽染心。<a id="a-Dj"></a>于下有情无愤恚心。<a id="a-Dk"></a>不放逸者。<a id="a-Dl"></a>于上下境无染污心。<a id="a-Dm"></a>余如前说。<a id="a-Dn"></a>如是名为越五暴流当度第六。<a id="a-Do"></a>云何了法。<a id="a-Dp"></a>谓于苦法能了能观。<a id="a-Dq"></a>于集灭道法能了能观。<a id="a-Dr"></a>云何修习于无寻定。<a id="a-Ds"></a>谓能了知如是法已。<a id="a-Dt"></a>又复安住居家诸欲依持断灭及弃出中。<a id="a-Du"></a>或于阿练若处。<a id="a-Dv"></a>或于树下空闲。<a id="a-Dw"></a>于随顺喜眼所识色所有喜身。<a id="a-Dx"></a>于随顺忧眼所识色所有忧身。<a id="a-Dy"></a>于随顺舍眼所识色所有舍身。<a id="a-Dz"></a>于此所缘无欲寻缠。<a id="a-E0"></a>心多安住。<a id="a-E1"></a>乃至亦无所生家世相应寻缠。<a id="a-E2"></a>心多安住。<a id="a-E3"></a>设起欲寻乃至家世相应寻等。<a id="a-E4"></a>即能如实了知出离。<a id="a-E5"></a>不为欲寻之所障碍。<a id="a-E6"></a>乃至不为家世相应寻所障碍。<a id="a-E7"></a>而能静虑审虑谛虑。<a id="a-E8"></a>由此方便。<a id="a-E9"></a>由此道修能断喜身染爱过失。<a id="a-EA"></a>能断忧身愤恚过失。<a id="a-EB"></a>能断舍身惛沈过失。<a id="a-EC"></a>诸缠断故。<a id="a-ED"></a>身得轻安。<a id="a-EE"></a>随眠断故。<a id="a-EF"></a>于欲界系三身染污心善解脱。<a id="a-EG"></a>彼于尔时名已越度广大欲爱。<a id="a-EH"></a>谓于诸色乃至诸触。<a id="a-EI"></a>遍流行爱。<a id="a-EJ"></a>若和合爱。<a id="a-EK"></a>若增长爱。<a id="a-EL"></a>若不离爱。<a id="a-EM"></a>若不合爱。<a id="a-EN"></a>若退减爱。<a id="a-EO"></a>若别离爱。<a id="a-EP"></a>或于欲界复受生爱。<a id="a-EQ"></a>复有差别。<a id="a-ER"></a>云何修习于无寻定。<a id="a-ES"></a>谓已得无寻无伺静虑。<a id="a-ET"></a>余如前说。</p>
  <p id="aEU">复次今当略辨上所说义。<a id="a-EV"></a>谓彼天女略问世尊三种要义。<a id="a-EW"></a>一者下分结断。<a id="a-EX"></a>二者上分结断方便。<a id="a-EY"></a>三者即彼下分结断方便及如彼善断。<a id="a-EZ"></a>如是问已。<a id="a-Ea"></a>尔时世尊随应而答。<a id="a-Eb"></a>谓由身轻安心善解脱。<a id="a-Ec"></a>答彼所问下分结断非断方便。<a id="a-Ed"></a>由无作系念不倾动。<a id="a-Ee"></a>答彼所问上分结断方便非断。<a id="a-Ef"></a>而于彼断天女类前亦即领解。<a id="a-Eg"></a>惟余下分结断方便及如彼善断。<a id="a-Eh"></a>尔时世尊先以修无寻定。<a id="a-Ei"></a>广说差别。<a id="a-Ej"></a>答断方便。<a id="a-Ek"></a>谓若能断如断所断。<a id="a-El"></a>此中了法说名能断。<a id="a-Em"></a>修无寻定说名如断。<a id="a-En"></a>所断愤过谓嗔恚品。<a id="a-Eo"></a>所断爱过谓贪欲品。<a id="a-Ep"></a>所断惛沈过谓愚痴品。<a id="a-Eq"></a>如是名为能如所断。<a id="a-Er"></a>如是广答断方便已。<a id="a-Es"></a>唯有所余如善断在。<a id="a-Et"></a>复由第二修无寻定差别因缘。<a id="a-Eu"></a>答其善断。<a id="a-Ev"></a>言善断者。<a id="a-Ew"></a>谓毕竟断。<a id="a-Ex"></a>远分断一切杂染断。<a id="a-Ey"></a>由了知法故。<a id="a-Ez"></a>释毕竟断。<a id="a-F0"></a>由修无寻定故。<a id="a-F1"></a>释远分断。<a id="a-F2"></a>由贪嗔痴缠及随眠一切断故。<a id="a-F3"></a>释一切杂染断。<a id="a-F4"></a>当知是名此中略义。<a id="a-F5"></a>又彼天女依诸有学未得胜意。<a id="a-F6"></a>已离欲贪未离上贪。<a id="a-F7"></a>而兴请问。<a id="a-F8"></a>意名腰舟。<a id="a-F9"></a>如经说惭轴意腰舟。<a id="a-FA"></a>于此腰舟犹未得者。<a id="a-FB"></a>说彼名为未得腰舟。<a id="a-FC"></a>此中何等名为腰舟。<a id="a-FD"></a>谓于诸结善解脱心。</p>
  <p id="aFE">常有怖世间　　众生恒所厌</p>
  <p id="aFF">于未生众苦　　或复已生中</p>
  <p id="aFG">若有少无怖　　今请为我说</p>
  <p id="aFH">天我观解脱　　不离智精进</p>
  <p id="aFI">不离摄诸根　　不离一切舍</p>
  <p id="aFJ">我观极久远　　梵志般涅槃</p>
  <p id="aFK">已过诸恐怖　　超世间贪着</p>
  <p id="aFL">今此颂中。<a id="a-FM"></a>始从欲界乃至有顶诸萨迦耶。<a id="a-FN"></a>皆名世间。<a id="a-FO"></a>此中义者。<a id="a-FP"></a>意在欲界有乐有苦有情世间。<a id="a-FQ"></a>若诸有情十资身具之所摄养无所匮乏。<a id="a-FR"></a>身康无病。<a id="a-FS"></a>年未衰老名为有乐有情世间。<a id="a-FT"></a>与此相违。<a id="a-FU"></a>当知有苦有情世间世间众生少分有乐。<a id="a-FV"></a>多分有苦。<a id="a-FW"></a>诸有有乐有情世间。<a id="a-FX"></a>常怀恐怖。<a id="a-FY"></a>勿我财宝王所侵夺。<a id="a-FZ"></a>广说乃至。<a id="a-Fa"></a>勿由此缘遭诸苦难。<a id="a-Fb"></a>勿或风热于内发动。<a id="a-Fc"></a>乃至或人或非人等侵损我耶。<a id="a-Fd"></a>如是惧虑未来财宝变坏之苦及身坏苦。<a id="a-Fe"></a>心常怖畏。<a id="a-Ff"></a>诸有有苦有情世间。<a id="a-Fg"></a>现为众苦逼切身心。<a id="a-Fh"></a>有苦有忧有愁有箭。<a id="a-Fi"></a>有诸扰恼恒不安住。<a id="a-Fj"></a>如是故言常有怖世间众生恒所厌于未生众苦或复已生中。<a id="a-Fk"></a>由是因缘彼天现见诸有有乐有情世间乐非决定。<a id="a-Fl"></a>请问如来有决定乐无怖畏处。<a id="a-Fm"></a>尔时世尊即为彼天方便示现。<a id="a-Fn"></a>惟圣教中有如是处。<a id="a-Fo"></a>非诸外道。<a id="a-Fp"></a>谓如有一住正法外所有沙门或婆罗门。<a id="a-Fq"></a>于现法中及当来世诸欲过患。<a id="a-Fr"></a>不如实知。<a id="a-Fs"></a>由不知故。<a id="a-Ft"></a>悕求未来诸欲差别舍现法欲求后法欲。<a id="a-Fu"></a>精勤受学所有禁戒。<a id="a-Fv"></a>虽复安住如是禁戒。<a id="a-Fw"></a>然无智慧。<a id="a-Fx"></a>不护根门。<a id="a-Fy"></a>不守正念。<a id="a-Fz"></a>无常委念。<a id="a-G0"></a>乃至广说。<a id="a-G1"></a>彼不调摄诸根门故。<a id="a-G2"></a>于他所惠少小利养及与恭敬。<a id="a-G3"></a>尚生爱味。<a id="a-G4"></a>随起恋着何况广大。<a id="a-G5"></a>如是精勤受禁戒者。<a id="a-G6"></a>远离智慧密护根门。<a id="a-G7"></a>于现法欲尚不能断。<a id="a-G8"></a>况后法欲。<a id="a-G9"></a>又即于彼有一沙门若婆罗门。<a id="a-GA"></a>于欲过患。<a id="a-GB"></a>粗了知故。<a id="a-GC"></a>能越现法后法诸欲。<a id="a-GD"></a>而复欣求上离欲地。<a id="a-GE"></a>于非解脱起解脱想。<a id="a-GF"></a>断弃诸欲便臻远离。<a id="a-GG"></a>彼由精勤数多修习正思惟故。<a id="a-GH"></a>离欲欲界乃至离欲无所有处。<a id="a-GI"></a>由此因缘。<a id="a-GJ"></a>舍下自体爱上自体。<a id="a-GK"></a>由爱彼故。<a id="a-GL"></a>于当来世尚不解脱下地自体。<a id="a-GM"></a>何况上地。<a id="a-GN"></a>如是弃舍财宝自体迷失道者。<a id="a-GO"></a>虽复安住勇猛精勤。<a id="a-GP"></a>而不能得一向快乐无怖畏处。<a id="a-GQ"></a>何以故。<a id="a-GR"></a>彼外道师尚于是处不见不识。<a id="a-GS"></a>况能为彼诸弟子等当广开示。<a id="a-GT"></a>如是外道师及弟子所制论中。<a id="a-GU"></a>决定无有众苦边际。<a id="a-GV"></a>与此相违。<a id="a-GW"></a>善说正法毗柰耶中。<a id="a-GX"></a>当知具足一切义利。<a id="a-GY"></a>乃至定有众苦边际。<a id="a-GZ"></a>依此密意佛为彼天说如是言。<a id="a-Ga"></a>天我观解脱不离智精进。<a id="a-Gb"></a>不离摄诸根。<a id="a-Gc"></a>不离一切舍。</p>
  <p id="aGd">复次今当略辨上所说义。<a id="a-Ge"></a>谓为显示恶说邪法毗柰耶中师及弟子皆有衰损。<a id="a-Gf"></a>善说正法毗柰耶中。<a id="a-Gg"></a>皆具吉祥。<a id="a-Gh"></a>于一切苦能证边际。<a id="a-Gi"></a>当知是名此中略义。<a id="a-Gj"></a>尔时彼天闻佛世尊答所请问。<a id="a-Gk"></a>欢喜踊跃即以四种无上功德赞叹如来。<a id="a-Gl"></a>谓佛世尊难出现故。<a id="a-Gm"></a>出已能成利他行故。<a id="a-Gn"></a>亦能建立自利德故。<a id="a-Go"></a>于自他利离染心故。<a id="a-Gp"></a>我观极久远梵志般涅槃者。<a id="a-Gq"></a>此赞世尊难出现德。<a id="a-Gr"></a>已过诸怨者。<a id="a-Gs"></a>此赞世尊利他行德。<a id="a-Gt"></a>已过诸怖者。<a id="a-Gu"></a>此赞世尊建自利德。<a id="a-Gv"></a>超世间贪欲者。<a id="a-Gw"></a>此赞世尊于自他利离染心德。<a id="a-Gx"></a>如是四种功德差别当知。<a id="a-Gy"></a>复有三种差别谓难出现故。<a id="a-Gz"></a>难可见故。<a id="a-H0"></a>建立自利利他行故。<a id="a-H1"></a>见者则能成就大义成大义者。<a id="a-H2"></a>离染心故。<a id="a-H3"></a>遍一切生亦无众罪。<a id="a-H4"></a>如是众德诸佛世尊最为殊胜故。<a id="a-H5"></a>以此相赞叹如来。</p>
 </body>
</html>