<!doctype html>
<html id="z3IBVKbv2" data-ver="1302">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第十二</h1>
  <h2 id="a2">本地分中三摩呬多地第六之二</h2>
  <p id="a3">复次。<a id="a-4"></a>云何修习所缘诸相作意。<a id="a-5"></a>谓即于彼彼诸相。<a id="a-6"></a>作意思惟。<a id="a-7"></a>以思惟故。<a id="a-8"></a>能作四事。<a id="a-9"></a>谓即修习如是作意。<a id="a-A"></a>又能远彼所治烦恼。<a id="a-B"></a>又能练此作意及余。<a id="a-C"></a>令后所生转更明盛。<a id="a-D"></a>又即修习此作意时。<a id="a-E"></a>厌坏所缘。<a id="a-F"></a>舍诸烦恼。<a id="a-G"></a>任持断灭。<a id="a-H"></a>令诸烦恼远离相续。<a id="a-I"></a>是故修习如是所缘诸相作意。</p>
  <p id="aJ">复次由四因缘。<a id="a-K"></a>入初静虑乃至有顶。<a id="a-L"></a>谓因力。<a id="a-M"></a>方便力。<a id="a-N"></a>说力。<a id="a-O"></a>教授力。<a id="a-P"></a>云何因力。<a id="a-Q"></a>谓曾邻近入静虑等。<a id="a-R"></a>云何方便力。<a id="a-S"></a>谓虽不邻近入静虑等。<a id="a-T"></a>然由数习无间修力。<a id="a-U"></a>能入诸定。<a id="a-V"></a>云何说力。<a id="a-W"></a>谓于静虑等增上缘法多闻任持。<a id="a-X"></a>乃至广说。<a id="a-Y"></a>即依此法。<a id="a-Z"></a>独处空闲。<a id="a-a"></a>离诸放逸。<a id="a-b"></a>勇猛精进。<a id="a-c"></a>自策励。<a id="a-d"></a>住法随法行。<a id="a-e"></a>由此能入静虑等定。<a id="a-f"></a>云何教授力。<a id="a-g"></a>谓于亲教轨范师所。<a id="a-h"></a>成于随一余尊长所。<a id="a-i"></a>获得随顺初静虑等。<a id="a-j"></a>无倒教授。<a id="a-k"></a>从此审谛作意思惟。<a id="a-l"></a>能入静虑及诸余定。<a id="a-m"></a>如是显示四观行者。<a id="a-n"></a>谓具因力者。<a id="a-o"></a>方便力者。<a id="a-p"></a>若利根者。<a id="a-q"></a>及钝根者。</p>
  <p id="ar">复次有四得静虑者。<a id="a-s"></a>一爱上静虑者。<a id="a-t"></a>二见上静虑者。<a id="a-u"></a>三慢上静虑者。<a id="a-v"></a>四疑上静虑者。<a id="a-w"></a>云何爱上静虑者。<a id="a-x"></a>谓如有一先闻静虑诸定功德。<a id="a-y"></a>而不闻彼出离方便。<a id="a-z"></a>于彼一向见胜功德。<a id="a-10"></a>勇猛精勤。<a id="a-11"></a>由此因缘。<a id="a-12"></a>入初静虑或所余定。<a id="a-13"></a>如是入已。<a id="a-14"></a>后生爱味。<a id="a-15"></a>云何见上静虑者。<a id="a-16"></a>谓如有一。<a id="a-17"></a>从自师所或余师所。<a id="a-18"></a>闻诸世间皆是常等。<a id="a-19"></a>如是方便入初静虑乃至有顶。<a id="a-1A"></a>能得清净解脱出离。<a id="a-1B"></a>彼依此见。<a id="a-1C"></a>勇猛精勤。<a id="a-1D"></a>由是因缘。<a id="a-1E"></a>入初静虑或所余定。<a id="a-1F"></a>如是入已。<a id="a-1G"></a>能自忆念过去多劫。<a id="a-1H"></a>遂生是见。<a id="a-1I"></a>我及世间皆是常等。<a id="a-1J"></a>从定起已。<a id="a-1K"></a>即于此见。<a id="a-1L"></a>坚执不舍。<a id="a-1M"></a>复于后时。<a id="a-1N"></a>审思审虑。<a id="a-1O"></a>审谛观察。<a id="a-1P"></a>谓由此故当得清净解脱出离。<a id="a-1Q"></a>云何慢上静虑者。<a id="a-1R"></a>谓如有一闻如是名诸长老等入初静虑乃至有顶。<a id="a-1S"></a>闻是事已。<a id="a-1T"></a>遂生憍慢。<a id="a-1U"></a>彼既能入静虑等定。<a id="a-1V"></a>我复何缘。<a id="a-1W"></a>而不当入。<a id="a-1X"></a>依止此慢。<a id="a-1Y"></a>勇猛精勤。<a id="a-1Z"></a>由是因缘。<a id="a-1a"></a>入初静虑及所余定。<a id="a-1b"></a>如是入已。<a id="a-1c"></a>后生憍慢。<a id="a-1d"></a>或入定已。<a id="a-1e"></a>作是思惟。<a id="a-1f"></a>唯我能得如是静虑。<a id="a-1g"></a>余不能得。<a id="a-1h"></a>彼依此慢。<a id="a-1i"></a>复于后时。<a id="a-1j"></a>于诸静虑。<a id="a-1k"></a>审思审虑。<a id="a-1l"></a>审谛观察。<a id="a-1m"></a>云何疑上静虑者。<a id="a-1n"></a>谓如有一为性暗钝。<a id="a-1o"></a>本尝乐习奢摩他行。<a id="a-1p"></a>由此因缘。<a id="a-1q"></a>入诸静虑或所余定。<a id="a-1r"></a>如是入已。<a id="a-1s"></a>复于上定勤修方便。<a id="a-1t"></a>为得未得。<a id="a-1u"></a>于四圣谛。<a id="a-1v"></a>勤修现观。<a id="a-1w"></a>性暗钝故不能速证圣谛现观。<a id="a-1x"></a>由此因缘。<a id="a-1y"></a>于余所证。<a id="a-1z"></a>便生疑惑。<a id="a-20"></a>依此疑惑。<a id="a-21"></a>复于胜进。<a id="a-22"></a>审思审虑。<a id="a-23"></a>审谛观察。</p>
  <p id="a24">复次。<a id="a-25"></a>云何爱味相应静虑等定。<a id="a-26"></a>谓有钝根。<a id="a-27"></a>或贪行故。<a id="a-28"></a>或烦恼多故。<a id="a-29"></a>彼唯得闻初静虑等所有功德。<a id="a-2A"></a>广说如前。<a id="a-2B"></a>爱上静虑于上出离。<a id="a-2C"></a>不了知故。<a id="a-2D"></a>便生爱味。<a id="a-2E"></a>恋着坚住。<a id="a-2F"></a>其所爱味。<a id="a-2G"></a>当言已出。<a id="a-2H"></a>其能爱味。<a id="a-2I"></a>当言正入。<a id="a-2J"></a>云何清净静虑等定。<a id="a-2K"></a>谓有中根或利根性等。<a id="a-2L"></a>烦恼行或薄尘行。<a id="a-2M"></a>彼从他闻初静虑等爱味过患及上出离。<a id="a-2N"></a>勇猛精进。<a id="a-2O"></a>入初静虑或所余定。<a id="a-2P"></a>如是入已。<a id="a-2Q"></a>便能思惟诸定过患。<a id="a-2R"></a>于上出离。<a id="a-2S"></a>亦能了知。<a id="a-2T"></a>不生爱味。<a id="a-2U"></a>云何无漏静虑等定。<a id="a-2V"></a>谓如有一是随信行。<a id="a-2W"></a>或随法行。<a id="a-2X"></a>薄尘行类。<a id="a-2Y"></a>彼或先时于四圣谛。<a id="a-2Z"></a>已入现观。<a id="a-2a"></a>或复正修现观方便。<a id="a-2b"></a>彼先所由诸行状相。<a id="a-2c"></a>入初静虑或所余定。<a id="a-2d"></a>今于此行此状此相。<a id="a-2e"></a>不复思惟。<a id="a-2f"></a>然于诸色乃至识法。<a id="a-2g"></a>思惟如病如痈等行。<a id="a-2h"></a>于有为法。<a id="a-2i"></a>心生厌恶。<a id="a-2j"></a>怖畏制伏。<a id="a-2k"></a>于甘露界。<a id="a-2l"></a>系念思惟。<a id="a-2m"></a>如是方能入无漏定。</p>
  <p id="a2n">复次。<a id="a-2o"></a>云何顺退分定。<a id="a-2p"></a>谓有钝根下劣。<a id="a-2q"></a>欲解勤精进故。<a id="a-2r"></a>入初静虑或所余定。<a id="a-2s"></a>于喜于乐。<a id="a-2t"></a>于胜功德。<a id="a-2u"></a>不堪忍故。<a id="a-2v"></a>从静虑退。<a id="a-2w"></a>如如暂入诸定差别。<a id="a-2x"></a>如是如是还复退失。<a id="a-2y"></a>乃至。<a id="a-2z"></a>未善调练诸根。<a id="a-30"></a>云何顺住分定。<a id="a-31"></a>谓有中根或利根性。<a id="a-32"></a>彼唯得闻诸定功德。<a id="a-33"></a>广说如前。<a id="a-34"></a>爱味相应。<a id="a-35"></a>于所得定。<a id="a-36"></a>唯生爱味。<a id="a-37"></a>不能上进。<a id="a-38"></a>亦不退下。<a id="a-39"></a>云何顺胜分定。<a id="a-3A"></a>谓有亦闻出离方便。<a id="a-3B"></a>于所得定。<a id="a-3C"></a>不生喜足。<a id="a-3D"></a>是故于彼不生爱味。<a id="a-3E"></a>更求胜位。<a id="a-3F"></a>由此因缘。<a id="a-3G"></a>便得胜进。<a id="a-3H"></a>云何顺决择分定。<a id="a-3I"></a>谓于一切萨迦耶中。<a id="a-3J"></a>深见过患。<a id="a-3K"></a>由此因缘。<a id="a-3L"></a>能入无漏。<a id="a-3M"></a>又诸无漏名决择分。<a id="a-3N"></a>极究竟故。<a id="a-3O"></a>犹如世间珠瓶等物。<a id="a-3P"></a>已善简者名为决择。<a id="a-3Q"></a>自此已后。<a id="a-3R"></a>无可择故。<a id="a-3S"></a>此亦如是。<a id="a-3T"></a>过此更无可简择故。<a id="a-3U"></a>名决择分。</p>
  <p id="a3V">复次。<a id="a-3W"></a>云何无间入诸等至。<a id="a-3X"></a>谓如有一得初静虑乃至有顶。<a id="a-3Y"></a>然未圆满清净鲜白。<a id="a-3Z"></a>先顺次入乃至有顶。<a id="a-3a"></a>后逆次入至初静虑。</p>
  <p id="a3b">复次。<a id="a-3c"></a>云何超越入诸等至。<a id="a-3d"></a>谓即于此已得圆满清白故。<a id="a-3e"></a>从初静虑无间超入第三静虑。<a id="a-3f"></a>第三无间超入空无边处。<a id="a-3g"></a>空处无间超入无所有处。<a id="a-3h"></a>乃至广说。<a id="a-3i"></a>逆超亦尔。<a id="a-3j"></a>以极远故。<a id="a-3k"></a>无有能超第三等至。<a id="a-3l"></a>唯除如来及出第二阿僧企耶诸大菩萨。<a id="a-3m"></a>彼随所欲入诸定故。</p>
  <p id="a3n">复次。<a id="a-3o"></a>云何薰修静虑。<a id="a-3p"></a>谓如有一已得有漏及与无漏四种静虑。<a id="a-3q"></a>为于等至得自在故。<a id="a-3r"></a>为受等至自在果故。<a id="a-3s"></a>长时相续入诸静虑。<a id="a-3t"></a>有漏无漏更相间杂。<a id="a-3u"></a>乃至有漏无间无漏现前。<a id="a-3v"></a>无漏无间还入有漏。<a id="a-3w"></a>当知齐此薰修成就。<a id="a-3x"></a>若于是处是时是事。<a id="a-3y"></a>欲入诸定。<a id="a-3z"></a>即于此处此时此事能入诸定。<a id="a-40"></a>是名于诸等至获得自在。<a id="a-41"></a>等至自在果者。<a id="a-42"></a>谓于现法乐住。<a id="a-43"></a>转更明净。<a id="a-44"></a>又由此故。<a id="a-45"></a>得不退道。<a id="a-46"></a>又净修治解脱胜处及遍处等胜品功德能引之道。<a id="a-47"></a>若有余取而命终者。<a id="a-48"></a>由此因缘。<a id="a-49"></a>便入净居。<a id="a-4A"></a>由软中上品修诸静虑有差别故。<a id="a-4B"></a>于一切处受三地果。<a id="a-4C"></a>如前有寻有伺地已广分别。<a id="a-4D"></a>修习无寻唯伺三摩地故。<a id="a-4E"></a>得为大梵。<a id="a-4F"></a>由软中上。<a id="a-4G"></a>上胜上极品。<a id="a-4H"></a>薰修力故。<a id="a-4I"></a>生五净居。<a id="a-4J"></a>当知因修清净静虑定故。<a id="a-4K"></a>生静虑地。<a id="a-4L"></a>不由习近爱味相应。<a id="a-4M"></a>既生彼已。<a id="a-4N"></a>若起爱味。<a id="a-4O"></a>即便退没。<a id="a-4P"></a>若修清净。<a id="a-4Q"></a>还生于彼。<a id="a-4R"></a>或生下定。<a id="a-4S"></a>或进上定。<a id="a-4T"></a>先于此间。<a id="a-4U"></a>修得定已。<a id="a-4V"></a>后往彼生。<a id="a-4W"></a>何以故。<a id="a-4X"></a>非未离欲得生彼故。<a id="a-4Y"></a>非诸异生未修得定能离欲故。<a id="a-4Z"></a>又非此间及在彼处入诸等至乐有差别。<a id="a-4a"></a>唯所依身而有差别。</p>
  <p id="a4b">复次。<a id="a-4c"></a>已说修习作意相差别。<a id="a-4d"></a>云何摄诸经宗要。<a id="a-4e"></a>谓八解脱等。<a id="a-4f"></a>如经广说。</p>
  <p id="a4g">八解脱者。<a id="a-4h"></a>谓如前说。<a id="a-4i"></a>有色观诸色等。<a id="a-4j"></a>前七解脱。<a id="a-4k"></a>于已解脱。<a id="a-4l"></a>生胜解故。<a id="a-4m"></a>名为解脱。<a id="a-4n"></a>第八解脱。<a id="a-4o"></a>弃背想受故名解脱。<a id="a-4p"></a>云何有色观诸色。<a id="a-4q"></a>谓生欲界。<a id="a-4r"></a>已离欲界欲。<a id="a-4s"></a>未离色界欲。<a id="a-4t"></a>彼于如是所解脱中。<a id="a-4u"></a>已得解脱。<a id="a-4v"></a>即于欲界诸色。<a id="a-4w"></a>以有光明相。<a id="a-4x"></a>作意思惟。<a id="a-4y"></a>而生胜解。<a id="a-4z"></a>由二因缘。<a id="a-50"></a>名为有色。<a id="a-51"></a>谓生欲界故。<a id="a-52"></a>得色界定故。<a id="a-53"></a>又于有光明。<a id="a-54"></a>而作胜解故。<a id="a-55"></a>问观诸色者。<a id="a-56"></a>观何等色。<a id="a-57"></a>复以何行。<a id="a-58"></a>答欲界诸色。<a id="a-59"></a>于诸胜处所制少色。<a id="a-5A"></a>若好若恶若劣若胜。<a id="a-5B"></a>如是于多。<a id="a-5C"></a>乃至广说。<a id="a-5D"></a>何故修习如是观行。<a id="a-5E"></a>为净修治能引最胜功德方便。<a id="a-5F"></a>何等名为最胜功德。<a id="a-5G"></a>谓胜处。<a id="a-5H"></a>遍处。<a id="a-5I"></a>诸圣神通。<a id="a-5J"></a>无诤愿智。<a id="a-5K"></a>无碍解等。<a id="a-5L"></a>虽先于彼欲界诸色已得离欲。<a id="a-5M"></a>然于彼色未能证得胜解自在。<a id="a-5N"></a>为证得故。<a id="a-5O"></a>数数于彼思惟胜解。<a id="a-5P"></a>云何内无色想观外诸色。<a id="a-5Q"></a>谓生欲界。<a id="a-5R"></a>已离色界欲。<a id="a-5S"></a>无色界定不现在前。<a id="a-5T"></a>又不思惟彼想明相。<a id="a-5U"></a>但于外色而作胜解。<a id="a-5V"></a>若于是色已得离欲。<a id="a-5W"></a>说彼为外。<a id="a-5X"></a>由二因缘。<a id="a-5Y"></a>名内无色想。<a id="a-5Z"></a>谓已证得无色等至。<a id="a-5a"></a>亦自了知得此定故。<a id="a-5b"></a>不思惟内光明相故。<a id="a-5c"></a>余如前说。<a id="a-5d"></a>云何净解脱身作证具足住。<a id="a-5e"></a>谓如有一已得舍念圆满清白。<a id="a-5f"></a>以此为依。<a id="a-5g"></a>修习清净圣行圆满名净解脱。<a id="a-5h"></a>何以故。<a id="a-5i"></a>三因缘故。<a id="a-5j"></a>谓已超过诸苦乐故。<a id="a-5k"></a>一切动乱已寂静故。<a id="a-5l"></a>善磨莹故。<a id="a-5m"></a>身作证者。<a id="a-5n"></a>于此住中。<a id="a-5o"></a>一切贤圣多所住故。<a id="a-5p"></a>云何空无边处解脱。<a id="a-5q"></a>谓如有一于彼空处已得离欲。<a id="a-5r"></a>即于虚空思惟胜解如是。<a id="a-5s"></a>识无边处解脱。<a id="a-5t"></a>于彼识处已得离欲。<a id="a-5u"></a>即于是识思惟胜解。<a id="a-5v"></a>无所有处解脱者。<a id="a-5w"></a>谓已得无所有处。<a id="a-5x"></a>于识无边处思惟胜解。<a id="a-5y"></a>有顶解脱。<a id="a-5z"></a>更不于余而作胜解。<a id="a-60"></a>乃至遍于想可生处。<a id="a-61"></a>即于是处应作胜解。</p>
  <p id="a62">复次。<a id="a-63"></a>先已修治作意胜解。<a id="a-64"></a>后方能起胜知胜见故名胜处。<a id="a-65"></a>此胜当知复有五种。<a id="a-66"></a>一形夺卑下故名为胜。<a id="a-67"></a>谓如有一以己胜上工巧等事形夺他人置下劣位。<a id="a-68"></a>二制伏羸劣故名为胜。<a id="a-69"></a>谓如有一以己强力摧诸劣者。<a id="a-6A"></a>三能隐蔽他故名为胜。<a id="a-6B"></a>谓瓶盆等能有覆障。<a id="a-6C"></a>或诸药草咒术神通有所隐蔽。<a id="a-6D"></a>四厌坏所缘故名为胜。<a id="a-6E"></a>谓厌坏境界舍诸烦恼。<a id="a-6F"></a>五自在回转故。<a id="a-6G"></a>名为胜。<a id="a-6H"></a>谓世君王随所欲为处分臣仆。<a id="a-6I"></a>于此义中。<a id="a-6J"></a>意显隐蔽及自在。<a id="a-6K"></a>胜前解脱中胜解自在。<a id="a-6L"></a>今于胜处制伏自在。<a id="a-6M"></a>观色少者。<a id="a-6N"></a>谓诸有情资具等色。<a id="a-6O"></a>观色多者。<a id="a-6P"></a>谓诸宫殿房舍等色。<a id="a-6Q"></a>言好色者。<a id="a-6R"></a>谓美妙显色。<a id="a-6S"></a>一向净妙故。<a id="a-6T"></a>与此相违。<a id="a-6U"></a>名为恶色。<a id="a-6V"></a>言劣色者。<a id="a-6W"></a>谓声香味触不可意色。<a id="a-6X"></a>与此相违。<a id="a-6Y"></a>当知胜色。<a id="a-6Z"></a>此四显色。<a id="a-6a"></a>有情资具宫殿等摄。<a id="a-6b"></a>言胜知者。<a id="a-6c"></a>谓数数隐蔽所缘胜解。<a id="a-6d"></a>有如是想者。<a id="a-6e"></a>谓有制伏想也。</p>
  <p id="a6f">复次。<a id="a-6g"></a>由诸遍处于胜解事生遍胜解故名遍处。<a id="a-6h"></a>言无二者。<a id="a-6i"></a>谓诸贤圣无我我所二差别故。<a id="a-6j"></a>言无量者。<a id="a-6k"></a>遍一切故。<a id="a-6l"></a>何故遍处。<a id="a-6m"></a>唯就色触二处建立。<a id="a-6n"></a>由此二种共自他身遍有色界常相续故。<a id="a-6o"></a>眼等根色。<a id="a-6p"></a>唯属自身。<a id="a-6q"></a>香味二尘。<a id="a-6r"></a>不遍一切。<a id="a-6s"></a>声声有间。<a id="a-6t"></a>是故不说。<a id="a-6u"></a>如是有色诸遍处。<a id="a-6v"></a>定色界后边。<a id="a-6w"></a>于无色中。<a id="a-6x"></a>空遍一切故立遍处。<a id="a-6y"></a>识所行境遍一切故。<a id="a-6z"></a>亦立遍处。</p>
  <p id="a70">复次修观行者。<a id="a-71"></a>先于所缘思惟胜解。<a id="a-72"></a>次能制伏。<a id="a-73"></a>既于制伏得自在。<a id="a-74"></a>已后即于此遍一切处。<a id="a-75"></a>如其所欲而作胜解。<a id="a-76"></a>是故此三如是次第。<a id="a-77"></a>八色遍处。<a id="a-78"></a>善清净故。<a id="a-79"></a>能引贤圣胜解神通。<a id="a-7A"></a>及于诸事转变神通。<a id="a-7B"></a>如其胜解。<a id="a-7C"></a>随所转变。<a id="a-7D"></a>皆能成就。<a id="a-7E"></a>又能变作金银等物。<a id="a-7F"></a>堪有所用。<a id="a-7G"></a>由识遍处善清净故。<a id="a-7H"></a>便能引发无诤愿智无碍解等诸胜功德。<a id="a-7I"></a>由空遍处善清净故。<a id="a-7J"></a>随其所欲皆转成空。<a id="a-7K"></a>譬如世间凡铁金师。<a id="a-7L"></a>初和泥等未善调练。<a id="a-7M"></a>解脱位亦尔。<a id="a-7N"></a>如善调练。<a id="a-7O"></a>胜处位亦尔。<a id="a-7P"></a>如调练已随欲转变。<a id="a-7Q"></a>遍处位亦尔。</p>
  <p id="a7R">复次。<a id="a-7S"></a>三三摩地者。<a id="a-7T"></a>云何空三摩地。<a id="a-7U"></a>谓于远离有情命者及养育者数取趣等。<a id="a-7V"></a>心住一缘。<a id="a-7W"></a>当知空性略有四种。<a id="a-7X"></a>一观察空。<a id="a-7Y"></a>谓观察诸法空无常乐。<a id="a-7Z"></a>乃至。<a id="a-7a"></a>空无我我所等。<a id="a-7b"></a>二彼果空。<a id="a-7c"></a>谓不动心解脱。<a id="a-7d"></a>空无贪等一切烦恼。<a id="a-7e"></a>三者内空。<a id="a-7f"></a>谓于自身空。<a id="a-7g"></a>无计我我所及我慢等一切僻执。<a id="a-7h"></a>四者外空。<a id="a-7i"></a>谓于五欲空无欲爱。<a id="a-7j"></a>如说我已超过一切有色想故。<a id="a-7k"></a>于外空身作证具足住。<a id="a-7l"></a>乃至广说。<a id="a-7m"></a>此中缘妙欲想。<a id="a-7n"></a>名为色想。<a id="a-7o"></a>此想所起贪欲断故。<a id="a-7p"></a>说为外空。<a id="a-7q"></a>又修行者。<a id="a-7r"></a>由彼果空。<a id="a-7s"></a>或时作意思惟外空。<a id="a-7t"></a>或时作意思惟内空。<a id="a-7u"></a>由观察空或时思惟内外空性。<a id="a-7v"></a>由此力故。<a id="a-7w"></a>心俱证会。<a id="a-7x"></a>设复于此内外空性。<a id="a-7y"></a>不证会者。<a id="a-7z"></a>便应作意思惟无动。<a id="a-80"></a>言无动者。<a id="a-81"></a>谓无常想。<a id="a-82"></a>或复苦想。<a id="a-83"></a>如是思惟。<a id="a-84"></a>便不为彼我慢等动。<a id="a-85"></a>由彼不为计我我慢乃至广说动其心故。<a id="a-86"></a>便于二空心俱证会。<a id="a-87"></a>云何无愿心三摩地。<a id="a-88"></a>谓于五取蕴。<a id="a-89"></a>思惟无常。<a id="a-8A"></a>或思惟苦。<a id="a-8B"></a>心住一缘。<a id="a-8C"></a>云何无相心三摩地。<a id="a-8D"></a>谓即于彼诸取蕴灭。<a id="a-8E"></a>思惟寂诤。<a id="a-8F"></a>心住一缘。<a id="a-8G"></a>如经言。<a id="a-8H"></a>无相心三摩地。<a id="a-8I"></a>不低不昂。<a id="a-8J"></a>乃至广说。<a id="a-8K"></a>云何名为不低不昂。<a id="a-8L"></a>违顺二相不相应故。<a id="a-8M"></a>又二因缘入无相定。<a id="a-8N"></a>一不思惟一切相故。<a id="a-8O"></a>二正思惟无相界故。<a id="a-8P"></a>由不思惟一切相故。<a id="a-8Q"></a>于彼诸相不厌不坏。<a id="a-8R"></a>惟不加行作意思惟。<a id="a-8S"></a>故名不低。<a id="a-8T"></a>于无相界正思惟故。<a id="a-8U"></a>于彼无相不坚执着。<a id="a-8V"></a>故名不昂。<a id="a-8W"></a>此三摩地略有二种。<a id="a-8X"></a>一者方便。<a id="a-8Y"></a>二方便果。<a id="a-8Z"></a>言方便者。<a id="a-8a"></a>数数策励。<a id="a-8b"></a>思择安立。<a id="a-8c"></a>于彼诸相。<a id="a-8d"></a>未能解脱。<a id="a-8e"></a>由随相识。<a id="a-8f"></a>于时时中。<a id="a-8g"></a>扰乱心故。<a id="a-8h"></a>彼复数数自策自励。<a id="a-8i"></a>思择安立。<a id="a-8j"></a>方能取果。<a id="a-8k"></a>解脱随相。<a id="a-8l"></a>于此解脱又解脱。<a id="a-8m"></a>故不自策励思择而住。<a id="a-8n"></a>是故名为极善解脱。<a id="a-8o"></a>若数策励。<a id="a-8p"></a>思择安立。<a id="a-8q"></a>方得住者。<a id="a-8r"></a>虽名解脱。<a id="a-8s"></a>非善解脱。<a id="a-8t"></a>又晓了果。<a id="a-8u"></a>晓了功德者。<a id="a-8v"></a>谓烦恼断究竟故。<a id="a-8w"></a>现法乐住究竟故。<a id="a-8x"></a>又复灭道俱应晓了。<a id="a-8y"></a>即此二种。<a id="a-8z"></a>随其次第。<a id="a-90"></a>名晓了果晓了功德。<a id="a-91"></a>又谛现观阿罗汉果。<a id="a-92"></a>俱应晓了。<a id="a-93"></a>于见道位中。<a id="a-94"></a>名晓了果。<a id="a-95"></a>于阿罗汉果。<a id="a-96"></a>名晓了功德。<a id="a-97"></a>若于此处无有彼物。<a id="a-98"></a>由此道理观之为空。<a id="a-99"></a>故名空性。<a id="a-9A"></a>即所观空。<a id="a-9B"></a>无可希愿。<a id="a-9C"></a>故名无愿。<a id="a-9D"></a>观此远离一切行相故名无相。<a id="a-9E"></a>何故此中先说空性。<a id="a-9F"></a>余处宣说无常故苦。<a id="a-9G"></a>苦故无我。<a id="a-9H"></a>后方说空。<a id="a-9I"></a>谓若无无我。<a id="a-9J"></a>无常苦观终不清净。<a id="a-9K"></a>要先安住无我之想。<a id="a-9L"></a>从此无间方得无愿。<a id="a-9M"></a>是故经言。<a id="a-9N"></a>诸无常想。<a id="a-9O"></a>依无我想。<a id="a-9P"></a>而得安住。<a id="a-9Q"></a>乃至广说。<a id="a-9R"></a>彼于无常。<a id="a-9S"></a>观无我已。<a id="a-9T"></a>不生希愿。<a id="a-9U"></a>唯愿无相专求出离。<a id="a-9V"></a>故此无间宣说无相。</p>
  <p id="a9W">复次云何有寻有伺三摩地。<a id="a-9X"></a>谓三摩地。<a id="a-9Y"></a>寻伺相应。<a id="a-9Z"></a>云何无寻唯伺三摩地。<a id="a-9a"></a>谓三摩地唯伺相应。<a id="a-9b"></a>大梵修已为大梵王。<a id="a-9c"></a>云何无寻无伺三摩地。<a id="a-9d"></a>谓三摩地。<a id="a-9e"></a>寻伺二种。<a id="a-9f"></a>俱不相应。<a id="a-9g"></a>修习此故。<a id="a-9h"></a>生次上地乃至有顶。<a id="a-9i"></a>唯除无漏诸二摩地。<a id="a-9j"></a>云何无寻无伺三摩地相。<a id="a-9k"></a>谓于寻伺。<a id="a-9l"></a>心生弃舍。<a id="a-9m"></a>唯由一味。<a id="a-9n"></a>于内所缘。<a id="a-9o"></a>而作胜解。<a id="a-9p"></a>又唯一味平等显现。</p>
  <p id="a9q">复次云何小三摩地。<a id="a-9r"></a>谓或由所缘故。<a id="a-9s"></a>小观少色故。<a id="a-9t"></a>或由作意故小。<a id="a-9u"></a>小信小欲小胜解故。<a id="a-9v"></a>云何大三摩地。<a id="a-9w"></a>谓或由所缘故大。<a id="a-9x"></a>观多色故。<a id="a-9y"></a>而非无边无际观诸色故或由作意故大。<a id="a-9z"></a>上信上欲上胜解故。<a id="a-A0"></a>而非无边无际信欲胜解故。<a id="a-A1"></a>云何无量三摩地。<a id="a-A2"></a>谓或由所缘故。<a id="a-A3"></a>无量无边无际观诸色故。<a id="a-A4"></a>或由作意故。<a id="a-A5"></a>无量无边无际信欲胜解故。<a id="a-A6"></a>此中大心三摩地者。<a id="a-A7"></a>谓于一树下想诸天光而生胜解。<a id="a-A8"></a>乃至广说。<a id="a-A9"></a>无量三摩地者。<a id="a-AA"></a>谓四无量。<a id="a-AB"></a>云何于一树下想诸天光而生胜解。<a id="a-AC"></a>谓于欲界极厌坏已得初静虑。<a id="a-AD"></a>为令此定善清净故。<a id="a-AE"></a>更修方便。<a id="a-AF"></a>又闻诸天身带光明。<a id="a-AG"></a>便思惟彼身光明相遍一树下乃至大地大海边际。<a id="a-AH"></a>发生胜解。<a id="a-AI"></a>由三摩地。<a id="a-AJ"></a>后后转增。<a id="a-AK"></a>有差别故。<a id="a-AL"></a>令所生起而有差别。<a id="a-AM"></a>云何作意得成唯二。<a id="a-AN"></a>谓随胜解分齐。<a id="a-AO"></a>施设作意故。<a id="a-AP"></a>云何作意唯二为缘修成唯二。<a id="a-AQ"></a>谓即由此作意力故。<a id="a-AR"></a>施设所修定有差别。<a id="a-AS"></a>圆满清净转增胜故。<a id="a-AT"></a>云何以修唯二为缘行成唯二。<a id="a-AU"></a>谓如如善修定转增胜。<a id="a-AV"></a>如是如是施设所感生有差别。<a id="a-AW"></a>云何以行唯二为缘补特伽罗建立唯二。<a id="a-AX"></a>谓此因缘所生有情。<a id="a-AY"></a>施设高下胜劣差别。<a id="a-AZ"></a>问初二静虑诸天光明有何差别。<a id="a-Aa"></a>答如末尼珠外有光明内无光明。<a id="a-Ab"></a>初静虑身亦复如是。<a id="a-Ac"></a>外放光明内则不尔。<a id="a-Ad"></a>譬如明灯外发光明内自照了。<a id="a-Ae"></a>第二静虑身亦如是。<a id="a-Af"></a>若内若外俱有光明。<a id="a-Ag"></a>是故经说彼地已上唯一种身。<a id="a-Ah"></a>非于下地。</p>
  <p id="aAi">复次云何建立四无量定。<a id="a-Aj"></a>谓诸有情有三品故。<a id="a-Ak"></a>一者无苦无乐。<a id="a-Al"></a>二者有苦。<a id="a-Am"></a>三者有乐。<a id="a-An"></a>如其次第。<a id="a-Ao"></a>欲与其乐。<a id="a-Ap"></a>欲令离苦。<a id="a-Aq"></a>欲令其乐永不相离。<a id="a-Ar"></a>于彼作意。<a id="a-As"></a>有四种故。<a id="a-At"></a>如其次第。<a id="a-Au"></a>建立四种。<a id="a-Av"></a>谓由与乐作意故。<a id="a-Aw"></a>拔苦作意故。<a id="a-Ax"></a>乐不相离随喜作意故。<a id="a-Ay"></a>建立前三。<a id="a-Az"></a>即于此三欲与乐等。<a id="a-B0"></a>为欲令彼不乐思慕不染污作意故。<a id="a-B1"></a>嗔恚不染污作意故。<a id="a-B2"></a>贪欲不染污作意故。<a id="a-B3"></a>建立于舍。<a id="a-B4"></a>经言以慈俱心。<a id="a-B5"></a>乃至广说。<a id="a-B6"></a>现前饶益故名慈俱。<a id="a-B7"></a>饶益相故名慈善友。<a id="a-B8"></a>其饶益相略有二种。<a id="a-B9"></a>一欲利益。<a id="a-BA"></a>二欲安乐。<a id="a-BB"></a>此二种相。<a id="a-BC"></a>一切无量之所显示。<a id="a-BD"></a>无怨者。<a id="a-BE"></a>离恶意乐故。<a id="a-BF"></a>无敌者。<a id="a-BG"></a>离现乖诤故。<a id="a-BH"></a>无恼害者。<a id="a-BI"></a>离不饶益事故。<a id="a-BJ"></a>广者。<a id="a-BK"></a>所缘广大故。<a id="a-BL"></a>大者。<a id="a-BM"></a>利益安乐思惟最胜故。<a id="a-BN"></a>无量者。<a id="a-BO"></a>果无量故。<a id="a-BP"></a>如四大河众流杂处。<a id="a-BQ"></a>善修习者。<a id="a-BR"></a>极纯熟故。<a id="a-BS"></a>设有问言。<a id="a-BT"></a>慈俱等心有何等相。<a id="a-BU"></a>故次答言。<a id="a-BV"></a>胜解遍满具足而住。<a id="a-BW"></a>胜解遍满者。<a id="a-BX"></a>增上意乐胜解周普。<a id="a-BY"></a>义具足者。<a id="a-BZ"></a>圆满清白故。<a id="a-Ba"></a>住者。<a id="a-Bb"></a>所修观行日夜专注时专注故。<a id="a-Bc"></a>问如经言。<a id="a-Bd"></a>善修习慈极于遍净。<a id="a-Be"></a>乃至广说。<a id="a-Bf"></a>此何密意。<a id="a-Bg"></a>答第三静虑。<a id="a-Bh"></a>于诸乐中其乐最胜。<a id="a-Bi"></a>忆念此乐。<a id="a-Bj"></a>修习慈心。<a id="a-Bk"></a>慈最第一故。<a id="a-Bl"></a>说修慈极于遍净。<a id="a-Bm"></a>忆念空处。<a id="a-Bn"></a>修习悲心。<a id="a-Bo"></a>亦最第一。<a id="a-Bp"></a>以修悲者乐欲拔苦。<a id="a-Bq"></a>无色界中。<a id="a-Br"></a>远离众苦断坏等苦。<a id="a-Bs"></a>彼都无故。<a id="a-Bt"></a>是故忆念无边空处。<a id="a-Bu"></a>修悲等至。<a id="a-Bv"></a>作如是念。<a id="a-Bw"></a>当令一切有苦有情。<a id="a-Bx"></a>到无众苦及所依处。<a id="a-By"></a>修喜定者。<a id="a-Bz"></a>亦常忆念无边识处。<a id="a-C0"></a>庆诸有情所得安乐。<a id="a-C1"></a>作如是念。<a id="a-C2"></a>当令一切有情之类受无量乐。<a id="a-C3"></a>犹如识处。<a id="a-C4"></a>识无限量。<a id="a-C5"></a>是故忆念识无边处。<a id="a-C6"></a>修习喜定。<a id="a-C7"></a>为最第一。<a id="a-C8"></a>修舍定者。<a id="a-C9"></a>亦常忆念无所有处。<a id="a-CA"></a>作如是念。<a id="a-CB"></a>无所有处无漏心地最为后边。<a id="a-CC"></a>舍最第一。<a id="a-CD"></a>如阿罗汉苾刍一切苦乐不苦不乐现行位中皆无染污。<a id="a-CE"></a>当令一切有情之类得如是舍。<a id="a-CF"></a>是故忆念无所有处。<a id="a-CG"></a>修习舍定为最第一。<a id="a-CH"></a>如是一切皆是圣行。<a id="a-CI"></a>唯圣能修。<a id="a-CJ"></a>故经宣说觉分俱行。</p>
  <p id="aCK">复次。<a id="a-CL"></a>云何一分修三摩地。<a id="a-CM"></a>谓于此中。<a id="a-CN"></a>或唯作意思光明相。<a id="a-CO"></a>或唯作意思惟色相。<a id="a-CP"></a>而入于定。<a id="a-CQ"></a>如是二种随其次第。<a id="a-CR"></a>或了光明或睹众色。<a id="a-CS"></a>云何具分修三摩地。<a id="a-CT"></a>谓俱思惟而入于定。<a id="a-CU"></a>亦了光明亦见众色。<a id="a-CV"></a>如是修习光明定者。<a id="a-CW"></a>定难差别。<a id="a-CX"></a>有十一种。<a id="a-CY"></a>所谓疑等。<a id="a-CZ"></a>如经广说。<a id="a-Ca"></a>问此谁难耶。<a id="a-Cb"></a>答三摩地相。<a id="a-Cc"></a>相有二种。<a id="a-Cd"></a>谓所缘相。<a id="a-Ce"></a>及因缘相。<a id="a-Cf"></a>用彼为依住三摩地。<a id="a-Cg"></a>若退彼相便不能住。<a id="a-Ch"></a>此中最初于所显现光明色相。<a id="a-Ci"></a>不善知故。<a id="a-Cj"></a>便觉有疑。<a id="a-Ck"></a>方便缓故。<a id="a-Cl"></a>有不作意。<a id="a-Cm"></a>如于众色不欲见者。<a id="a-Cn"></a>或闭于目。<a id="a-Co"></a>或复背面。<a id="a-Cp"></a>此观行者。<a id="a-Cq"></a>于诸色中不欲作意。<a id="a-Cr"></a>亦复如是。<a id="a-Cs"></a>由不善守根门等故。<a id="a-Ct"></a>有身粗重。<a id="a-Cu"></a>多习睡眠。<a id="a-Cv"></a>或多觉悟。<a id="a-Cw"></a>便增惛睡不见众色。<a id="a-Cx"></a>设有所见而不圆满。<a id="a-Cy"></a>为此二事极作功用。<a id="a-Cz"></a>力励思惟。<a id="a-D0"></a>故有太过勇猛精进。<a id="a-D1"></a>由有太过策励过故。<a id="a-D2"></a>还极下劣。<a id="a-D3"></a>如急捉持斥鷃鸟者。<a id="a-D4"></a>彼唯思求光明之相。<a id="a-D5"></a>此与见色若俱生时。<a id="a-D6"></a>悕一得二。<a id="a-D7"></a>便生踊跃。<a id="a-D8"></a>犹如有人得二伏藏。<a id="a-D9"></a>遍于诸方欻然并见不祥之色便生大怖。<a id="a-DA"></a>犹如有人两边旋转卒起。<a id="a-DB"></a>彼于行时或复住时。<a id="a-DC"></a>于世杂类起种种想。<a id="a-DD"></a>如是外想。<a id="a-DE"></a>与定为难。<a id="a-DF"></a>或复因其所修习定。<a id="a-DG"></a>谓己为胜。<a id="a-DH"></a>观他为劣。<a id="a-DI"></a>便自高举。<a id="a-DJ"></a>如是亦得名种种想。<a id="a-DK"></a>或多言论。<a id="a-DL"></a>或久寻思。<a id="a-DM"></a>令身疲劳。<a id="a-DN"></a>心不得定。<a id="a-DO"></a>如是多言与定为难。<a id="a-DP"></a>若从定生光明之相及见色时。<a id="a-DQ"></a>便舍内修相续作意愿乐。<a id="a-DR"></a>于外谛视众色故。<a id="a-DS"></a>极思察与定为难。<a id="a-DT"></a>如是诸难。<a id="a-DU"></a>随其所应障三摩地。<a id="a-DV"></a>所缘境相及因缘相。<a id="a-DW"></a>或有遇此退失所缘因缘相故。<a id="a-DX"></a>如其次第二相俱没。</p>
  <p id="aDY">复次云何喜俱行三摩地。<a id="a-DZ"></a>谓初二静虑诸三摩地。<a id="a-Da"></a>云何乐俱行三摩地。<a id="a-Db"></a>谓第三静虑诸三摩地。<a id="a-Dc"></a>云何舍俱行三摩地。<a id="a-Dd"></a>谓第四静虑已上诸三摩地。</p>
  <p id="aDe">复次云何修定为得现法乐住。<a id="a-Df"></a>谓于四种现法乐住。<a id="a-Dg"></a>方便道中所有修定。<a id="a-Dh"></a>及未圆满清净鲜白诸根本地所有修定。<a id="a-Di"></a>为显修习未曾得定。<a id="a-Dj"></a>是故世尊说初静虑前方便道。<a id="a-Dk"></a>云何修定为得智见。<a id="a-Dl"></a>谓诸苾刍。<a id="a-Dm"></a>于光明相。<a id="a-Dn"></a>殷勤恳到审谛而取。<a id="a-Do"></a>如经广说。<a id="a-Dp"></a>当知此在能发天眼前方便道所有修定。<a id="a-Dq"></a>此中天眼于诸色境能照能观说名为见。<a id="a-Dr"></a>能知诸天如是名字如是种类。<a id="a-Ds"></a>乃至广说。<a id="a-Dt"></a>如胜天经。<a id="a-Du"></a>是名为智。<a id="a-Dv"></a>云何修定生分别慧。<a id="a-Dw"></a>谓谛现观预流果向方便道中所有修定。<a id="a-Dx"></a>或为修习诸无碍解。<a id="a-Dy"></a>云何修定为尽诸漏。<a id="a-Dz"></a>谓阿罗汉果方便道中所有修定。</p>
  <p id="aE0">复次云何五圣智三摩地。<a id="a-E1"></a>谓我此三摩地是圣无染无执。<a id="a-E2"></a>广说如经。<a id="a-E3"></a>此中示现五行相智。<a id="a-E4"></a>谓自体智。<a id="a-E5"></a>补特伽罗智。<a id="a-E6"></a>清净智。<a id="a-E7"></a>果智。<a id="a-E8"></a>入出定相智。<a id="a-E9"></a>圣者。<a id="a-EA"></a>善故名圣。<a id="a-EB"></a>又无漏故名圣。<a id="a-EC"></a>无染者。<a id="a-ED"></a>显善圣性。<a id="a-EE"></a>无执者。<a id="a-EF"></a>显无漏圣性。<a id="a-EG"></a>非凡夫所近者。<a id="a-EH"></a>谓诸佛及圣弟子所亲近故。<a id="a-EI"></a>是聪睿所赞者。<a id="a-EJ"></a>谓即彼所称赞故。<a id="a-EK"></a>是诸聪睿同梵行者。<a id="a-EL"></a>常不诃毁者。<a id="a-EM"></a>谓一切时常称赞故。<a id="a-EN"></a>非如世间初静虑等为背下地修方便故。<a id="a-EO"></a>先以静相而称赞之。<a id="a-EP"></a>为趣上地修方便故。<a id="a-EQ"></a>后以粗相而复呵毁。<a id="a-ER"></a>寂静者。<a id="a-ES"></a>所治烦恼永寂静故。<a id="a-ET"></a>微妙者。<a id="a-EU"></a>自地烦恼不爱味故。<a id="a-EV"></a>得安隐道者。<a id="a-EW"></a>所得之道无退转故。<a id="a-EX"></a>证心一趣者。<a id="a-EY"></a>已得无寻无伺地故。<a id="a-EZ"></a>现在安乐者。<a id="a-Ea"></a>能得现法乐住故。<a id="a-Eb"></a>后乐异熟者。<a id="a-Ec"></a>引无余依涅槃乐故。<a id="a-Ed"></a>正念而入者。<a id="a-Ee"></a>善取能入三摩地相。<a id="a-Ef"></a>无忘失故。<a id="a-Eg"></a>正念而出者。<a id="a-Eh"></a>善取能出三摩地相。<a id="a-Ei"></a>无忘失故。</p>
  <p id="aEj">复次云何圣五支三摩地。<a id="a-Ek"></a>谓诸苾刍。<a id="a-El"></a>即此身内离生喜乐。<a id="a-Em"></a>广说如经。<a id="a-En"></a>离生喜乐者。<a id="a-Eo"></a>谓初静虑地所摄喜乐。<a id="a-Ep"></a>所滋润者。<a id="a-Eq"></a>谓喜所润。<a id="a-Er"></a>遍滋润者。<a id="a-Es"></a>谓乐所润。<a id="a-Et"></a>遍充满者。<a id="a-Eu"></a>谓加行究竟作意位。<a id="a-Ev"></a>遍适悦者。<a id="a-Ew"></a>谓在已前诸作意位。<a id="a-Ex"></a>由彼位中亦有喜乐时时间起。<a id="a-Ey"></a>然非久住。<a id="a-Ez"></a>亦不圆满。<a id="a-F0"></a>于此身中。<a id="a-F1"></a>无有少分而不充满者。<a id="a-F2"></a>谓在加行究竟果作意位。<a id="a-F3"></a>譬如黠慧能沐浴人。<a id="a-F4"></a>或彼弟子者。<a id="a-F5"></a>当知喻于修观行者。<a id="a-F6"></a>铜器瓦器或蚌蛤器者。<a id="a-F7"></a>喻为离欲生喜乐故教授教诫。<a id="a-F8"></a>细沐浴末者。<a id="a-F9"></a>喻能顺彼出离寻等。<a id="a-FA"></a>水浇灌者。<a id="a-FB"></a>当知喻于寻清净道。<a id="a-FC"></a>沐浴抟者。<a id="a-FD"></a>以喻于身。<a id="a-FE"></a>带津腻者。<a id="a-FF"></a>喻喜和合。<a id="a-FG"></a>腻所随者。<a id="a-FH"></a>喻乐和合。<a id="a-FI"></a>遍内外者。<a id="a-FJ"></a>喻无间隙喜乐和合。<a id="a-FK"></a>不强者。<a id="a-FL"></a>喻无散动。<a id="a-FM"></a>不弱者。<a id="a-FN"></a>喻无染污亦无爱味。<a id="a-FO"></a>又于第二喻有差别。<a id="a-FP"></a>山者喻于无寻伺定。<a id="a-FQ"></a>尖顶者。<a id="a-FR"></a>喻于第二静虑。<a id="a-FS"></a>无寻无伺于所缘境一味胜解。<a id="a-FT"></a>泉者。<a id="a-FU"></a>喻于内等净支。<a id="a-FV"></a>水轴者。<a id="a-FW"></a>谓水傍流出。<a id="a-FX"></a>水索者。<a id="a-FY"></a>谓水上涌出。<a id="a-FZ"></a>此二种喻。<a id="a-Fa"></a>如其次第。<a id="a-Fb"></a>显示喜乐。<a id="a-Fc"></a>滋润等言。<a id="a-Fd"></a>如前解释。<a id="a-Fe"></a>无不充满者。<a id="a-Ff"></a>当知喻于无间相应。<a id="a-Fg"></a>又于第三喻有差别。<a id="a-Fh"></a>如嗢钵罗等。<a id="a-Fi"></a>离喜之乐。<a id="a-Fj"></a>彼相应法。<a id="a-Fk"></a>及所依身。<a id="a-Fl"></a>当知亦尔。<a id="a-Fm"></a>水喻离喜无寻伺定。<a id="a-Fn"></a>喜发踊跃。<a id="a-Fo"></a>由无彼故。<a id="a-Fp"></a>喻花胎藏没在水中。<a id="a-Fq"></a>又于第四喻有差别。<a id="a-Fr"></a>清净心者。<a id="a-Fs"></a>谓与舍念清净相应。<a id="a-Ft"></a>超过下地诸灾患故。<a id="a-Fu"></a>鲜白者。<a id="a-Fv"></a>谓性是善。<a id="a-Fw"></a>自地烦恼无爱味故。<a id="a-Fx"></a>何故复以长者为喻。<a id="a-Fy"></a>谓彼所作皆审悉故。<a id="a-Fz"></a>不放逸故。<a id="a-G0"></a>思惟筹量观察胜故。<a id="a-G1"></a>于增减门无不知故。<a id="a-G2"></a>证得清净第四静虑者。<a id="a-G3"></a>亦复如是。<a id="a-G4"></a>凡有所为审谛圆满无诸放逸。<a id="a-G5"></a>于一切义无不了知。<a id="a-G6"></a>其性捷利。<a id="a-G7"></a>八经九经以为喻者。<a id="a-G8"></a>由坚致故。<a id="a-G9"></a>显蚊虻等不能侵损。<a id="a-GA"></a>首足皆覆者。<a id="a-GB"></a>若有二失容可侵损。<a id="a-GC"></a>谓衣薄故。<a id="a-GD"></a>有露处故。<a id="a-GE"></a>今此显示二失俱无。<a id="a-GF"></a>此定亦尔。<a id="a-GG"></a>其心清净鲜白周遍。<a id="a-GH"></a>一切散动所不能侵。<a id="a-GI"></a>堪忍寒暑乃至他所呵叱恶言。<a id="a-GJ"></a>及内身中种种苦受。<a id="a-GK"></a>又于第五喻有差别。<a id="a-GL"></a>于所观相殷勤恳到等。<a id="a-GM"></a>当知已如前释。<a id="a-GN"></a>谓审观察三世诸行。<a id="a-GO"></a>于能观察又复观察。<a id="a-GP"></a>是此中总义。<a id="a-GQ"></a>何等名为圣三摩地。<a id="a-GR"></a>云何建立五支差别。<a id="a-GS"></a>谓四静虑中所有圣贤心一境性。<a id="a-GT"></a>及于安立审谛观察。<a id="a-GU"></a>如是名为圣三摩地。<a id="a-GV"></a>依于四种现法乐住。<a id="a-GW"></a>建立四支。<a id="a-GX"></a>依审观察缘起法故。<a id="a-GY"></a>又为断除余结缚故。<a id="a-GZ"></a>建立第五。<a id="a-Ga"></a>当知此由二因缘故。<a id="a-Gb"></a>建立五支。</p>
  <p id="aGc">复次。<a id="a-Gd"></a>云何有因有具圣正三摩地。<a id="a-Ge"></a>当知善故。<a id="a-Gf"></a>及无漏故。<a id="a-Gg"></a>说名为圣。<a id="a-Gh"></a>有五道支名此定因。<a id="a-Gi"></a>所谓正见。<a id="a-Gj"></a>正思惟。<a id="a-Gk"></a>正语。<a id="a-Gl"></a>正业。<a id="a-Gm"></a>正命。<a id="a-Gn"></a>具有三种。<a id="a-Go"></a>所谓正见正精进正念。<a id="a-Gp"></a>此中薄伽梵总说。<a id="a-Gq"></a>前七道支与圣正三摩地。<a id="a-Gr"></a>为因为具随其所应。<a id="a-Gs"></a>差别当知。<a id="a-Gt"></a>谓由前导次第义故。<a id="a-Gu"></a>立五为因。<a id="a-Gv"></a>于三摩地资助义故。<a id="a-Gw"></a>立三为具。<a id="a-Gx"></a>云何正见等前导次第义。<a id="a-Gy"></a>谓先了知世间实有真阿罗汉正行正至。<a id="a-Gz"></a>便于出离。<a id="a-H0"></a>深生乐欲。<a id="a-H1"></a>获得正见。<a id="a-H2"></a>次复思惟。<a id="a-H3"></a>何当出离居家迫迮。<a id="a-H4"></a>乃至广说。<a id="a-H5"></a>从此出家受学尸罗。<a id="a-H6"></a>修治净命。<a id="a-H7"></a>是名正语正业正命。<a id="a-H8"></a>此正见等。<a id="a-H9"></a>于所对治邪见等五。<a id="a-HA"></a>犹未能断。<a id="a-HB"></a>还即依止此五善法。<a id="a-HC"></a>从他闻音。<a id="a-HD"></a>展转发生闻慧正见。<a id="a-HE"></a>为欲断除所治法故。<a id="a-HF"></a>又为修习道资粮故。<a id="a-HG"></a>方便观察。<a id="a-HH"></a>次依闻慧。<a id="a-HI"></a>发生思慧。<a id="a-HJ"></a>复依思慧。<a id="a-HK"></a>发生修慧。<a id="a-HL"></a>由此正见。<a id="a-HM"></a>于诸邪见。<a id="a-HN"></a>如实了知此是邪见。<a id="a-HO"></a>于诸正见。<a id="a-HP"></a>如实了知此是正见。<a id="a-HQ"></a>乃至正命。<a id="a-HR"></a>如实知已。<a id="a-HS"></a>为欲断除邪见等故。<a id="a-HT"></a>及为圆满正见等故。<a id="a-HU"></a>发勤精进。<a id="a-HV"></a>若由此故。<a id="a-HW"></a>能断所治。<a id="a-HX"></a>集能治法。<a id="a-HY"></a>令其圆满。<a id="a-HZ"></a>是名正念。<a id="a-Ha"></a>此念即是三摩地分故。<a id="a-Hb"></a>亦兼说正三摩地。<a id="a-Hc"></a>若是时中。<a id="a-Hd"></a>舍邪见等。<a id="a-He"></a>令不复生。<a id="a-Hf"></a>修正见等。<a id="a-Hg"></a>令得圆满。<a id="a-Hh"></a>即于如是方便道中。<a id="a-Hi"></a>亦能弃舍邪精进念。<a id="a-Hj"></a>兼能修满正精进念。<a id="a-Hk"></a>若于是时。<a id="a-Hl"></a>于彼诸法。<a id="a-Hm"></a>能断能满。<a id="a-Hn"></a>即于此时。<a id="a-Ho"></a>圣正三摩地。<a id="a-Hp"></a>亦得圆满。<a id="a-Hq"></a>此中由慧为导首。<a id="a-Hr"></a>于增上戒。<a id="a-Hs"></a>先自安处。<a id="a-Ht"></a>次闻他音。<a id="a-Hu"></a>如理作意。<a id="a-Hv"></a>及增上戒学。<a id="a-Hw"></a>二为依止。<a id="a-Hx"></a>于方便道中。<a id="a-Hy"></a>发生增上心学。<a id="a-Hz"></a>及增上慧学。<a id="a-I0"></a>此中正念。<a id="a-I1"></a>名增上心学。<a id="a-I2"></a>正见正精进。<a id="a-I3"></a>名增上慧学。<a id="a-I4"></a>如是三学。<a id="a-I5"></a>于修圣正三摩地时。<a id="a-I6"></a>皆得圆满。</p>
  <p id="aI7">复次。<a id="a-I8"></a>云何金刚喻三摩地。<a id="a-I9"></a>谓最后边学三摩地。<a id="a-IA"></a>此三摩地最第一故。<a id="a-IB"></a>最尊胜故。<a id="a-IC"></a>极坚牢故。<a id="a-ID"></a>上无烦恼能摧伏故。<a id="a-IE"></a>摧伏一切诸烦恼故。<a id="a-IF"></a>是故此定名金刚喻。<a id="a-IG"></a>譬如金刚其性坚固。<a id="a-IH"></a>诸末尼等不能穿坏。<a id="a-II"></a>穿坏一切末尼宝等。<a id="a-IJ"></a>此定亦尔。<a id="a-IK"></a>故喻金刚。</p>
  <p id="aIL">复次。<a id="a-IM"></a>云何五现见三摩钵底。<a id="a-IN"></a>谓诸苾刍。<a id="a-IO"></a>即于此身等。<a id="a-IP"></a>广说如经。<a id="a-IQ"></a>已见谛者修此等至。<a id="a-IR"></a>是故名为现见等至。<a id="a-IS"></a>是诸修道所断烦恼制伏对治。<a id="a-IT"></a>断灭对治。<a id="a-IU"></a>及观察断。<a id="a-IV"></a>当知此中总略体性。<a id="a-IW"></a>初不净观。<a id="a-IX"></a>方便念住。<a id="a-IY"></a>以为依止。<a id="a-IZ"></a>为令欲贪不现行故。<a id="a-Ia"></a>观察内身种种不净。<a id="a-Ib"></a>第二不净观。<a id="a-Ic"></a>即彼念住以为依止。<a id="a-Id"></a>乃至。<a id="a-Ie"></a>观察骨人之相。<a id="a-If"></a>为令彼贪不现行故。<a id="a-Ig"></a>观察此身种种不净。<a id="a-Ih"></a>当知齐此名具观察一切不净。<a id="a-Ii"></a>最极通达者。<a id="a-Ij"></a>是青瘀等观。<a id="a-Ik"></a>品类次第极逾越义。<a id="a-Il"></a>初不净观观察内身现前安住种种不净。<a id="a-Im"></a>后不净观。<a id="a-In"></a>通达法性。<a id="a-Io"></a>观察此身有如是法有如是性。<a id="a-Ip"></a>乃至广说。<a id="a-Iq"></a>观识流转者。<a id="a-Ir"></a>观察此识生灭相续。<a id="a-Is"></a>或观生身展转相续。<a id="a-It"></a>谓粗观察行缘识等。<a id="a-Iu"></a>或观刹那展转相续。<a id="a-Iv"></a>谓细观察若有贪心离贪心等品类差别。<a id="a-Iw"></a>荏苒过度彼彼日夜。<a id="a-Ix"></a>刹那腊缚。<a id="a-Iy"></a>牟呼栗多。<a id="a-Iz"></a>于其中间。<a id="a-J0"></a>非一众多种种心识异生异灭。<a id="a-J1"></a>观察有学未离欲者俱住二世。<a id="a-J2"></a>已离欲者惟住他世。<a id="a-J3"></a>阿罗汉果俱无所住。<a id="a-J4"></a>如是名为观察。</p>
  <p id="aJ5">于断胜处等至遍处等至。<a id="a-J6"></a>如前已说。</p>
  <p id="aJ7">复次。<a id="a-J8"></a>云何无想三摩钵底。<a id="a-J9"></a>谓已离遍净欲。<a id="a-JA"></a>未离上欲。<a id="a-JB"></a>求出离想作意为先。<a id="a-JC"></a>诸心心法灭。<a id="a-JD"></a>问以何方便入此等至。<a id="a-JE"></a>答观想如病如痈如箭。<a id="a-JF"></a>入第四静虑。<a id="a-JG"></a>修背想作意。<a id="a-JH"></a>于所生起种种想中。<a id="a-JI"></a>厌背而住。<a id="a-JJ"></a>唯谓无想寂静微妙。<a id="a-JK"></a>于无想中持心而住。<a id="a-JL"></a>如是渐次离诸所缘。<a id="a-JM"></a>心便寂灭。<a id="a-JN"></a>于此生中。<a id="a-JO"></a>亦入亦起。<a id="a-JP"></a>若生于彼。<a id="a-JQ"></a>唯入不起。<a id="a-JR"></a>其想若生便从彼没。</p>
  <p id="aJS">复次。<a id="a-JT"></a>云何灭尽三摩钵底。<a id="a-JU"></a>谓已离无所有处欲。<a id="a-JV"></a>暂安住想作意为先。<a id="a-JW"></a>诸心心法灭。<a id="a-JX"></a>问以何方便。<a id="a-JY"></a>入此等至。<a id="a-JZ"></a>答若诸圣者。<a id="a-Ja"></a>已离无所有处欲。<a id="a-Jb"></a>或依非想非非想处相而入于定。<a id="a-Jc"></a>或依灭尽相而入于定。<a id="a-Jd"></a>依非想非非想处相而入定者。<a id="a-Je"></a>谓于此上心深生厌舍。<a id="a-Jf"></a>非想非非想处进趣所缘皆灭尽故。<a id="a-Jg"></a>心便寂灭。<a id="a-Jh"></a>依灭尽相而入定者。<a id="a-Ji"></a>亦复如是。<a id="a-Jj"></a>将欲趣入灭尽定时。<a id="a-Jk"></a>有二种法。<a id="a-Jl"></a>多有所作。<a id="a-Jm"></a>谓奢摩他。<a id="a-Jn"></a>毗钵舍那。<a id="a-Jo"></a>云何奢摩他。<a id="a-Jp"></a>云何毗钵舍那。<a id="a-Jq"></a>云何此二多有所作。<a id="a-Jr"></a>谓于此义中八次第定名奢摩他。<a id="a-Js"></a>所有圣慧名毗钵舍那。<a id="a-Jt"></a>于此二中随阙一种即不能入灭尽等至。<a id="a-Ju"></a>要具此二方能趣入。<a id="a-Jv"></a>是故此二多有所作。<a id="a-Jw"></a>问入灭定时云何次第灭三种行。<a id="a-Jx"></a>答此有二种。<a id="a-Jy"></a>谓行时住时。<a id="a-Jz"></a>若于行时。<a id="a-K0"></a>亦起言说。<a id="a-K1"></a>于初静虑有此作用。<a id="a-K2"></a>有语行故。<a id="a-K3"></a>若于住时。<a id="a-K4"></a>从第二静虑已上次第定力。<a id="a-K5"></a>彼三种行次第而灭。<a id="a-K6"></a>当知出时。<a id="a-K7"></a>由逆次第次第而起。<a id="a-K8"></a>问灭尽定中。<a id="a-K9"></a>诸心心法并皆灭尽。<a id="a-KA"></a>云何说识不离于身。<a id="a-KB"></a>答由不变坏诸色根。<a id="a-KC"></a>中有能执持转识种子阿赖耶识。<a id="a-KD"></a>不灭尽故。<a id="a-KE"></a>后时彼法从此得生。<a id="a-KF"></a>问入灭定时。<a id="a-KG"></a>无有分别。<a id="a-KH"></a>我当入定。<a id="a-KI"></a>我当出定。<a id="a-KJ"></a>正在定时。<a id="a-KK"></a>心寂灭故。<a id="a-KL"></a>远离加行。<a id="a-KM"></a>将出定时。<a id="a-KN"></a>心先灭故。<a id="a-KO"></a>亦无作意。<a id="a-KP"></a>云何能入云何能出。<a id="a-KQ"></a>答先于其心善修治故。<a id="a-KR"></a>若有诸行诸状诸相。<a id="a-KS"></a>能入于定。<a id="a-KT"></a>能出于定。<a id="a-KU"></a>于彼修习极多修习。<a id="a-KV"></a>由修习故。<a id="a-KW"></a>任运能入。<a id="a-KX"></a>任运能出。<a id="a-KY"></a>云何出灭定时。<a id="a-KZ"></a>触三种触。<a id="a-Ka"></a>一不动触。<a id="a-Kb"></a>二无所有触。<a id="a-Kc"></a>三无相触。<a id="a-Kd"></a>谓出定时。<a id="a-Ke"></a>多由三境而出于定。<a id="a-Kf"></a>一由有境。<a id="a-Kg"></a>二由境境。<a id="a-Kh"></a>三由灭境。<a id="a-Ki"></a>由此三境。<a id="a-Kj"></a>于出定时。<a id="a-Kk"></a>如其次第。<a id="a-Kl"></a>触三种触。<a id="a-Km"></a>缘于有境。<a id="a-Kn"></a>而出定时。<a id="a-Ko"></a>无有我慢扰动其心。<a id="a-Kp"></a>谓此为我而起我慢。<a id="a-Kq"></a>或计未来我当有等。<a id="a-Kr"></a>乃至广说。<a id="a-Ks"></a>是故说言触不动触。<a id="a-Kt"></a>缘于境境而出定时。<a id="a-Ku"></a>无贪所有无嗔所有无痴所有。<a id="a-Kv"></a>是故言触无所有触。<a id="a-Kw"></a>缘于灭境而出定时。<a id="a-Kx"></a>于一切相不思惟故缘无相界。<a id="a-Ky"></a>是故说言触无相触。<a id="a-Kz"></a>如是已说静虑解脱等持等至。</p>
 </body>
</html>