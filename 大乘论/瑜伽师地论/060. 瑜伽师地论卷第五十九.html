<!doctype html>
<html id="z3IBVMRvn" data-ver="1004">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第五十九</h1>
  <h2 id="a2">摄决择分中有寻有伺等三地之二</h2>
  <p id="a3">问贪等十烦恼。<a id="a-4"></a>几能发业几不能发。<a id="a-5"></a>答一切能发。<a id="a-6"></a>若诸烦恼猛利现行。<a id="a-7"></a>方能发起往恶趣业。<a id="a-8"></a>非诸失念而现行者。<a id="a-9"></a>又分别起能发此业。<a id="a-A"></a>非任运起。</p>
  <p id="aB">问诸烦恼有几相。<a id="a-C"></a>答略有三相。<a id="a-D"></a>一自相。<a id="a-E"></a>二共相。<a id="a-F"></a>三差别相。<a id="a-G"></a>自相者。<a id="a-H"></a>谓贪嗔等各各自性所摄相。<a id="a-I"></a>共相者。<a id="a-J"></a>谓诸烦恼无有差别。<a id="a-K"></a>一切皆同不寂静相。<a id="a-L"></a>差别相者。<a id="a-M"></a>复有二种。<a id="a-N"></a>一门差别相。<a id="a-O"></a>二转差别相。<a id="a-P"></a>门差别相者。<a id="a-Q"></a>谓结缚随眠随烦恼缠等。<a id="a-R"></a>如本地分已说。<a id="a-S"></a>转差别相者。<a id="a-T"></a>谓随眠转故。<a id="a-U"></a>所缘转故。<a id="a-V"></a>现行转故。<a id="a-W"></a>品差别转故。<a id="a-X"></a>力无力转故。<a id="a-Y"></a>因果转故。<a id="a-Z"></a>迷行转故。</p>
  <p id="aa">复次随眠转相略有十八。<a id="a-b"></a>一随逐自境随眠。<a id="a-c"></a>二随逐他境随眠。<a id="a-d"></a>三被损随眠。<a id="a-e"></a>四不被损随眠。<a id="a-f"></a>五随增随眠。<a id="a-g"></a>六不随增随眠。<a id="a-h"></a>七具分随眠。<a id="a-i"></a>八不具分随眠。<a id="a-j"></a>九可害随眠。<a id="a-k"></a>十不可害随眠。<a id="a-l"></a>十一增上随眠。<a id="a-m"></a>十二平等随眠。<a id="a-n"></a>十三下劣随眠。<a id="a-o"></a>十四觉悟随眠。<a id="a-p"></a>十五不觉悟随眠。<a id="a-q"></a>十六能生多苦随眠。<a id="a-r"></a>十七能生少苦随眠。<a id="a-s"></a>十八不能生苦随眠。<a id="a-t"></a>随逐自境随眠者。<a id="a-u"></a>谓三界中自地所摄随眠。<a id="a-v"></a>随逐他境随眠者。<a id="a-w"></a>谓生上下地下上烦恼所逐随眠。<a id="a-x"></a>被损随眠者。<a id="a-y"></a>谓世间离欲下地随眠。<a id="a-z"></a>不被损随眠者。<a id="a-10"></a>谓已离欲或未离欲自地随眠。<a id="a-11"></a>随增随眠者。<a id="a-12"></a>谓自地随眠。<a id="a-13"></a>不随增随眠者。<a id="a-14"></a>谓他地随眠。<a id="a-15"></a>具分随眠者。<a id="a-16"></a>谓诸异生所有随眠。<a id="a-17"></a>不具分随眠者。<a id="a-18"></a>谓诸有学非异生者所有随眠。<a id="a-19"></a>可害随眠者。<a id="a-1A"></a>谓般涅槃法所有随眠。<a id="a-1B"></a>不可害随眠者。<a id="a-1C"></a>谓不般涅槃法所有随眠。<a id="a-1D"></a>增上随眠者。<a id="a-1E"></a>谓贪等行所有随眠。<a id="a-1F"></a>平等随眠者。<a id="a-1G"></a>谓等分行所有随眠。<a id="a-1H"></a>下劣随眠者。<a id="a-1I"></a>谓薄尘行所有随眠。<a id="a-1J"></a>觉悟随眠者。<a id="a-1K"></a>谓诸缠果与缠俱转随眠。<a id="a-1L"></a>不觉悟随眠者。<a id="a-1M"></a>谓离诸缠而恒随逐随眠。<a id="a-1N"></a>能生多苦随眠者。<a id="a-1O"></a>谓欲界随眠。<a id="a-1P"></a>能生少苦随眠者。<a id="a-1Q"></a>谓色无色界随眠。<a id="a-1R"></a>不能生苦随眠者。<a id="a-1S"></a>谓得自在菩萨所有随眠。</p>
  <p id="a1T">问如说粗重体性名随眠。<a id="a-1U"></a>此烦恼品粗重望彼诸行。<a id="a-1V"></a>当言有异为不异耶。<a id="a-1W"></a>答当言有异。<a id="a-1X"></a>何以故。<a id="a-1Y"></a>由阿罗汉永害一切烦恼粗重而诸行相续犹未断绝故。<a id="a-1Z"></a>问有几粗重摄诸粗重。<a id="a-1a"></a>答略有十八。<a id="a-1b"></a>一自性异熟粗重。<a id="a-1c"></a>二自性烦恼粗重。<a id="a-1d"></a>三自性业粗重。<a id="a-1e"></a>四烦恼障粗重。<a id="a-1f"></a>五业障粗重。<a id="a-1g"></a>六异熟障粗重。<a id="a-1h"></a>七盖粗重。<a id="a-1i"></a>八不正寻思粗重。<a id="a-1j"></a>九愁恼粗重。<a id="a-1k"></a>十怖畏粗重。<a id="a-1l"></a>十一劬劳粗重。<a id="a-1m"></a>十二饮食粗重。<a id="a-1n"></a>十三眠梦粗重。<a id="a-1o"></a>十四淫欲粗重。<a id="a-1p"></a>十五界不平等粗重。<a id="a-1q"></a>十六时分变异粗重。<a id="a-1r"></a>十七终没粗重。<a id="a-1s"></a>十八遍行粗重。<a id="a-1t"></a>如是粗重如前应知。<a id="a-1u"></a>复次所缘现行二转。<a id="a-1v"></a>于其自处当广宣说。<a id="a-1w"></a>品差别转当知如前蕴善巧说。<a id="a-1x"></a>力无力转当知如前本地分说。<a id="a-1y"></a>因果转者。<a id="a-1z"></a>谓烦恼业生皆以烦恼为因果。<a id="a-20"></a>亦如是随应当知。<a id="a-21"></a>欲界一分不善烦恼有异熟果。<a id="a-22"></a>应知所余无异熟果。<a id="a-23"></a>迷行转者。<a id="a-24"></a>如本地分。<a id="a-25"></a>七种已列义别云何。<a id="a-26"></a>谓萨迦耶见。<a id="a-27"></a>边执见。<a id="a-28"></a>邪见。<a id="a-29"></a>此三于所知境。<a id="a-2A"></a>起邪了行。<a id="a-2B"></a>于四圣谛迷行转故。<a id="a-2C"></a>无明一种是不了行。<a id="a-2D"></a>疑是了不了行。<a id="a-2E"></a>见取戒禁取及贪嗔等。<a id="a-2F"></a>缘见为境。<a id="a-2G"></a>见所断者。<a id="a-2H"></a>彼一切皆是执邪了行。<a id="a-2I"></a>即此一切迷苦集谛者。<a id="a-2J"></a>是迷彼因缘所依处行。<a id="a-2K"></a>即此一切迷灭道谛者。<a id="a-2L"></a>是迷彼怖畏生行。<a id="a-2M"></a>即彼一切任运所起修道断者。<a id="a-2N"></a>是任运现行迷执行。<a id="a-2O"></a>复次如前所说一切烦恼障治差别。<a id="a-2P"></a>但依化宜显示粗相。<a id="a-2Q"></a>建立烦恼迷执邪行。<a id="a-2R"></a>为令所化有情于种种烦恼诸行过失易生解故。<a id="a-2S"></a>今当总辩一切烦恼如实巨细之相。<a id="a-2T"></a>建立迷执诸行差别。<a id="a-2U"></a>问如是诸烦恼几有事几无事。<a id="a-2V"></a>答诸见与慢是无事。<a id="a-2W"></a>于诸行中实无有我。<a id="a-2X"></a>而分别转故。<a id="a-2Y"></a>贪恚是有事。<a id="a-2Z"></a>无明疑通二种。</p>
  <p id="a2a">问是诸烦恼几与乐根相应。<a id="a-2b"></a>乃至几与舍根相应。<a id="a-2c"></a>答若任运生一切烦恼。<a id="a-2d"></a>皆于三受现行可得。<a id="a-2e"></a>是故通一切识身者。<a id="a-2f"></a>与一切根相应。<a id="a-2g"></a>不通一切识身者。<a id="a-2h"></a>与意地一切根相应。<a id="a-2i"></a>不任运生一切烦恼随其所应诸根相应。<a id="a-2j"></a>我今当说。<a id="a-2k"></a>贪于一时乐喜相应。<a id="a-2l"></a>或于一时忧苦相应。<a id="a-2m"></a>或于一时与舍相应。<a id="a-2n"></a>问如何等。<a id="a-2o"></a>答如有一或于乐受起会遇爱不乖离爱。<a id="a-2p"></a>而现在前遂于乐受不会遇非会遇。<a id="a-2q"></a>若乖离非和合。<a id="a-2r"></a>或于苦受起不会爱若乖离爱。<a id="a-2s"></a>而现在前遂于苦受合会非不合会。<a id="a-2t"></a>不乖离非乖离。<a id="a-2u"></a>由是因缘贪于一时忧苦相应。<a id="a-2v"></a>与此相违喜乐相应。<a id="a-2w"></a>若于不苦不乐位而生味着。<a id="a-2x"></a>当知此贪舍根相应。<a id="a-2y"></a>恚于一时忧苦相应。<a id="a-2z"></a>或有一时喜乐相应。<a id="a-30"></a>问如何等。<a id="a-31"></a>答如有一自然为苦逼切身心。<a id="a-32"></a>遂于内苦作意思惟发恚恨心。<a id="a-33"></a>或于非爱诸行有情及诸法所。<a id="a-34"></a>作意思惟发恚恨心。<a id="a-35"></a>由是故恚忧苦相应。<a id="a-36"></a>问恚与喜乐相应如何等。<a id="a-37"></a>答如有一于怨家等非爱有情起恚恼心。<a id="a-38"></a>作意思惟愿彼没苦。<a id="a-39"></a>没已不济。<a id="a-3A"></a>或不得乐得已还失。<a id="a-3B"></a>若遂所愿便生喜乐。<a id="a-3C"></a>由是故恚喜乐相应。<a id="a-3D"></a>萨迦耶见及边执见。<a id="a-3E"></a>若于乐俱行蕴观我我所。<a id="a-3F"></a>或观为常。<a id="a-3G"></a>喜根相应。<a id="a-3H"></a>若于苦俱行蕴观我我所。<a id="a-3I"></a>或观为常。<a id="a-3J"></a>忧根相应。<a id="a-3K"></a>若于舍俱行蕴观我我所。<a id="a-3L"></a>或观为常。<a id="a-3M"></a>舍根相应。<a id="a-3N"></a>断见摄边执见。<a id="a-3O"></a>当知一切与彼相违。<a id="a-3P"></a>见取戒禁取。<a id="a-3Q"></a>取彼见故随其所应如彼相应。<a id="a-3R"></a>邪见一种。<a id="a-3S"></a>先作妙行忧根相应。<a id="a-3T"></a>先作恶行喜根相应。<a id="a-3U"></a>慢于一时喜根相应。<a id="a-3V"></a>或于一时忧根相应。<a id="a-3W"></a>问如何等。<a id="a-3X"></a>答略有二慢。<a id="a-3Y"></a>一高举慢。<a id="a-3Z"></a>二卑下慢。<a id="a-3a"></a>又高举慢有三高举。<a id="a-3b"></a>何等为三。<a id="a-3c"></a>谓称量高举。<a id="a-3d"></a>解了高举。<a id="a-3e"></a>利养高举。<a id="a-3f"></a>此高举慢喜根相应。<a id="a-3g"></a>若卑下慢与彼相违忧根相应。<a id="a-3h"></a>疑若于利养恭敬称誉乐善趣等决定事中。<a id="a-3i"></a>他所导引令犹豫者。<a id="a-3j"></a>忧根相应。<a id="a-3k"></a>于无利养不敬讥毁苦恶趣等决定事中。<a id="a-3l"></a>他所导引令犹豫者。<a id="a-3m"></a>喜根相应。<a id="a-3n"></a>无明通与五根相应。<a id="a-3o"></a>所余相应引事指斥文不复现。<a id="a-3p"></a>先辩烦恼诸根相应。<a id="a-3q"></a>但约粗相道理建立。<a id="a-3r"></a>令初行者解无乱故。<a id="a-3s"></a>今约巨细道理建立。<a id="a-3t"></a>令久行者了自他身种种行解差别转故。</p>
  <p id="a3u">复次诸烦恼略有三聚。<a id="a-3v"></a>一欲界系。<a id="a-3w"></a>二色界系。<a id="a-3x"></a>三无色界系。<a id="a-3y"></a>问如是三聚。<a id="a-3z"></a>几不善几无记。<a id="a-40"></a>答初聚一分是不善。<a id="a-41"></a>余二聚是无记。<a id="a-42"></a>诸不善者。<a id="a-43"></a>是有异熟非余。<a id="a-44"></a>问几多性几少性。<a id="a-45"></a>答初多性余不尔。<a id="a-46"></a>如多性少性如是。<a id="a-47"></a>猛利长时染恼性。<a id="a-48"></a>非猛利长时染恼性。<a id="a-49"></a>发起外门杂染性。<a id="a-4A"></a>发起内门杂染性。<a id="a-4B"></a>发起恶行性。<a id="a-4C"></a>发起非恶行性。<a id="a-4D"></a>能生多苦性。<a id="a-4E"></a>能生少苦性。<a id="a-4F"></a>大有罪性。<a id="a-4G"></a>小有罪性。<a id="a-4H"></a>迟离欲性。<a id="a-4I"></a>速离欲性。<a id="a-4J"></a>不离欲所显性。<a id="a-4K"></a>离欲所显性。<a id="a-4L"></a>三摩地相违性。<a id="a-4M"></a>非三摩地相违性。<a id="a-4N"></a>非一种相生决定性。<a id="a-4O"></a>一种相生决定性等。<a id="a-4P"></a>当知亦尔。<a id="a-4Q"></a>中嗢拖南曰。</p>
  <p id="a4R">多染恼内门　　恶行生诸苦</p>
  <p id="a4S">有罪迟离欲　　三摩地生等</p>
  <p id="a4T">复次云何能断烦恼。<a id="a-4U"></a>齐何当言已断烦恼。<a id="a-4V"></a>从何烦恼而可说断。<a id="a-4W"></a>断诸烦恼为顿为渐。<a id="a-4X"></a>云何次第断诸烦恼。<a id="a-4Y"></a>诸烦恼断复有几种。<a id="a-4Z"></a>烦恼断已有何等相。<a id="a-4a"></a>诸烦恼断有何胜利。</p>
  <p id="a4b">谓善法资粮已积集故。<a id="a-4c"></a>已得证入方便地故。<a id="a-4d"></a>证得见地故。<a id="a-4e"></a>积习修地故。<a id="a-4f"></a>能断烦恼得究竟地。<a id="a-4g"></a>当言已断一切烦恼。<a id="a-4h"></a>复有差别。<a id="a-4i"></a>谓由修习四种瑜伽能断烦恼。<a id="a-4j"></a>若善修习如是四种。<a id="a-4k"></a>当言已断一切烦恼。<a id="a-4l"></a>四种瑜伽如声闻地已说其相。<a id="a-4m"></a>复有差别。<a id="a-4n"></a>谓相续成熟故。<a id="a-4o"></a>得随顺教故。<a id="a-4p"></a>内正作意故。<a id="a-4q"></a>对治道生故。<a id="a-4r"></a>能断烦恼。<a id="a-4s"></a>修对治道已到究竟。<a id="a-4t"></a>当言已断一切烦恼。<a id="a-4u"></a>复有差别。<a id="a-4v"></a>谓了知烦恼事故。<a id="a-4w"></a>了知烦恼自性故。<a id="a-4x"></a>了知烦恼过患故。<a id="a-4y"></a>烦恼生已不坚着故。<a id="a-4z"></a>摄受对治故。<a id="a-50"></a>能断烦恼。<a id="a-51"></a>对治已生当言已断一切烦恼。<a id="a-52"></a>复有差别。<a id="a-53"></a>修奢摩他故。<a id="a-54"></a>修毗钵舍那故。<a id="a-55"></a>能断烦恼。<a id="a-56"></a>若诸相缚已得解脱。<a id="a-57"></a>诸粗重缚亦得解脱。<a id="a-58"></a>当言已断一切烦恼。<a id="a-59"></a>如世尊言。</p>
  <p id="a5A">相缚缚众生　　亦由粗重缚</p>
  <p id="a5B">善双修止观　　方乃俱解脱</p>
  <p id="a5C">复有差别。<a id="a-5D"></a>谓了知所缘故。<a id="a-5E"></a>喜乐所缘故。<a id="a-5F"></a>能断烦恼所依已灭故。<a id="a-5G"></a>已得转依故。<a id="a-5H"></a>当言已断一切烦恼。</p>
  <p id="a5I">复次从彼相应及所缘故烦恼可断。<a id="a-5J"></a>所以者何。<a id="a-5K"></a>对治道生烦恼不起得无生法。<a id="a-5L"></a>是故说名断。<a id="a-5M"></a>彼相应相应断。<a id="a-5N"></a>已不复缘境故。<a id="a-5O"></a>从所缘亦说名断。</p>
  <p id="a5P">复次见断烦恼顿断非渐。<a id="a-5Q"></a>所以者何。<a id="a-5R"></a>由现观智谛现观故能断见道所断烦恼。<a id="a-5S"></a>然此现观与坏缘谛作意相应。<a id="a-5T"></a>是故三心顿断一切迷苦谛等见断烦恼。<a id="a-5U"></a>修断烦恼渐次而断。<a id="a-5V"></a>数数修道方能断故。</p>
  <p id="a5W">复次最初应断不善事业及诸恶见。<a id="a-5X"></a>谓在家者。<a id="a-5Y"></a>次复应断乐出家障。<a id="a-5Z"></a>谓欲寻思。<a id="a-5a"></a>恚寻思。<a id="a-5b"></a>害寻思。<a id="a-5c"></a>次复应断不定心者三摩地障。<a id="a-5d"></a>谓眷属寻思。<a id="a-5e"></a>国土寻思。<a id="a-5f"></a>不死寻思。<a id="a-5g"></a>次复应断得作意障。<a id="a-5h"></a>谓乐远离品身诸粗重。<a id="a-5i"></a>次复应断见断烦恼。<a id="a-5j"></a>次复应断修断烦恼。<a id="a-5k"></a>次复应断属苦属忧属乐属喜。<a id="a-5l"></a>及属诸舍诸定障品障碍烦恼。<a id="a-5m"></a>次复有一补特伽罗。<a id="a-5n"></a>应断所知障品诸障。<a id="a-5o"></a>由此次第应断烦恼。</p>
  <p id="a5p">复次诸烦恼断当知多种。<a id="a-5q"></a>略则为二。<a id="a-5r"></a>一诸缠断。<a id="a-5s"></a>二随眠断。<a id="a-5t"></a>诸缠断者。<a id="a-5u"></a>谓贪嗔断乃至疑断。<a id="a-5v"></a>萨迦耶见断乃至邪见断。<a id="a-5w"></a>见苦所断断乃至修道所断断。<a id="a-5x"></a>欲界所系断。<a id="a-5y"></a>乃至无色界所系断。<a id="a-5z"></a>散乱断晓悟断。<a id="a-60"></a>羸劣断制伏断离系断。<a id="a-61"></a>当知离系断即是随眠断。</p>
  <p id="a62">复次烦恼断已。<a id="a-63"></a>于可爱法若劣若胜若现在前若不现前。<a id="a-64"></a>虽猛利见而观察之亦不染着。<a id="a-65"></a>如于可爱而不生爱如是。<a id="a-66"></a>于可嗔法亦不生嗔。<a id="a-67"></a>于可痴法亦不生痴。<a id="a-68"></a>又眼见诸色不喜不忧。<a id="a-69"></a>但住于舍正念正知。<a id="a-6A"></a>如眼见。<a id="a-6B"></a>色乃至意知法亦尔。<a id="a-6C"></a>又性少欲成就第一真实少欲。<a id="a-6D"></a>如少欲如是。<a id="a-6E"></a>喜足远离。<a id="a-6F"></a>勇猛精进。<a id="a-6G"></a>安住正念。<a id="a-6H"></a>寂定聪慧亦尔。<a id="a-6I"></a>于无戏论任性好乐。<a id="a-6J"></a>于有戏论策励其心方能缘虑。<a id="a-6K"></a>如是等辈当知烦恼已断之相。<a id="a-6L"></a>复次烦恼断者有多胜利。<a id="a-6M"></a>谓随证得超越忧苦超越喜乐。<a id="a-6N"></a>超越色想及与有对种种性想。<a id="a-6O"></a>超恶趣苦。<a id="a-6P"></a>超越生等一切种苦。<a id="a-6Q"></a>又证安隐第一安隐。<a id="a-6R"></a>又证清凉第一清凉。<a id="a-6S"></a>又得第一现法乐住。<a id="a-6T"></a>随其自心自在而转。<a id="a-6U"></a>若行若住随所欲乐所证之法。<a id="a-6V"></a>无复退转。<a id="a-6W"></a>于自义利圆满究竟。<a id="a-6X"></a>于诸所作无复希望。<a id="a-6Y"></a>或复有一修利他行。<a id="a-6Z"></a>为欲利益安乐众生哀愍世间。<a id="a-6a"></a>令诸天人利益安乐。<a id="a-6b"></a>当知烦恼断者。<a id="a-6c"></a>有如是等众多胜利。<a id="a-6d"></a>复次烦恼缘境略有十五。<a id="a-6e"></a>一具分缘。<a id="a-6f"></a>谓身见等。<a id="a-6g"></a>二一分缘。<a id="a-6h"></a>谓贪嗔慢等。<a id="a-6i"></a>三有事缘。<a id="a-6j"></a>谓诸有事烦恼。<a id="a-6k"></a>四无事缘。<a id="a-6l"></a>谓诸无事烦恼。<a id="a-6m"></a>五内缘。<a id="a-6n"></a>谓缘六处定不定地所有烦恼。<a id="a-6o"></a>六外缘。<a id="a-6p"></a>谓缘妙五欲所有烦恼。<a id="a-6q"></a>七现见缘。<a id="a-6r"></a>谓缘现在所有烦恼。<a id="a-6s"></a>八不现见缘。<a id="a-6t"></a>谓缘去来所有烦恼。<a id="a-6u"></a>九自类缘。<a id="a-6v"></a>谓缘自类烦恼所有烦恼。<a id="a-6w"></a>十他类缘。<a id="a-6x"></a>谓缘异类烦恼及缘烦恼事所有烦恼。<a id="a-6y"></a>十一有缘。<a id="a-6z"></a>谓缘后有所有烦恼。<a id="a-70"></a>十二无有缘。<a id="a-71"></a>谓缘断无有所有烦恼。<a id="a-72"></a>十三自境缘。<a id="a-73"></a>谓欲界于欲行烦恼。<a id="a-74"></a>色界于色行烦恼。<a id="a-75"></a>无色界于无色行烦恼。<a id="a-76"></a>十四他境缘。<a id="a-77"></a>谓色界于欲行烦恼。<a id="a-78"></a>无色界于色行烦恼。<a id="a-79"></a>又复下地于上地烦恼。<a id="a-7A"></a>所以者何。<a id="a-7B"></a>生上地者于彼下地诸有情所。<a id="a-7C"></a>由常恒乐净具胜功德自谓为胜故。<a id="a-7D"></a>十五无境缘。<a id="a-7E"></a>谓缘分别所计灭道及广大佛法等所有烦恼。</p>
  <p id="a7F">复次烦恼现行有二十种。<a id="a-7G"></a>谓二十种补特伽罗。<a id="a-7H"></a>依二十缘起。<a id="a-7I"></a>二十种现行烦恼云何二十补特伽罗。<a id="a-7J"></a>一在家。<a id="a-7K"></a>二出家。<a id="a-7L"></a>三住恶说法。<a id="a-7M"></a>四住善说法。<a id="a-7N"></a>五增上烦恼行。<a id="a-7O"></a>六等分行。<a id="a-7P"></a>七薄尘行。<a id="a-7Q"></a>八世间离欲。<a id="a-7R"></a>九未离欲。<a id="a-7S"></a>十见圣迹。<a id="a-7T"></a>十一未见圣迹。<a id="a-7U"></a>十二执着。<a id="a-7V"></a>十三不执着。<a id="a-7W"></a>十四观察。<a id="a-7X"></a>十五睡眠。<a id="a-7Y"></a>十六觉悟。<a id="a-7Z"></a>十七幼少。<a id="a-7a"></a>十八根成熟。<a id="a-7b"></a>十九般涅槃法。<a id="a-7c"></a>二十不般涅槃法。</p>
  <p id="a7d">云何二十烦恼现行。<a id="a-7e"></a>一随所欲缠现行。<a id="a-7f"></a>二不随所欲缠现行。<a id="a-7g"></a>三无所了知烦恼现行。<a id="a-7h"></a>四有所了知烦恼现行。<a id="a-7i"></a>五粗烦恼现行。<a id="a-7j"></a>六等烦恼现行。<a id="a-7k"></a>七微烦恼现行。<a id="a-7l"></a>八内门烦恼现行。<a id="a-7m"></a>九外门烦恼现行。<a id="a-7n"></a>十失念烦恼现行。<a id="a-7o"></a>十一猛利烦恼现行。<a id="a-7p"></a>十二分别所起烦恼现行。<a id="a-7q"></a>十三任运所起烦恼现行。<a id="a-7r"></a>十四寻思烦恼现行。<a id="a-7s"></a>十五不自在烦恼现行。<a id="a-7t"></a>十六自在烦恼现行。<a id="a-7u"></a>十七非所依位烦恼现行。<a id="a-7v"></a>十八所依位烦恼现行。<a id="a-7w"></a>十九可救疗烦恼现行。<a id="a-7x"></a>二十不可救疗烦恼现行。<a id="a-7y"></a>云何二十烦恼现行缘。<a id="a-7z"></a>一乐缘。<a id="a-80"></a>二苦缘。<a id="a-81"></a>三不苦不乐缘。<a id="a-82"></a>四欲缘。<a id="a-83"></a>五寻思缘。<a id="a-84"></a>六触缘。<a id="a-85"></a>七随眠缘。<a id="a-86"></a>八宿习缘。<a id="a-87"></a>九亲近恶友缘。<a id="a-88"></a>十闻不正法缘。<a id="a-89"></a>十一不正作意缘。<a id="a-8A"></a>十二不信缘。<a id="a-8B"></a>十三懈怠缘。<a id="a-8C"></a>十四失念缘。<a id="a-8D"></a>十五散乱缘。<a id="a-8E"></a>十六恶慧缘。<a id="a-8F"></a>十七放逸缘。<a id="a-8G"></a>十八烦恼缘。<a id="a-8H"></a>十九未离欲缘。<a id="a-8I"></a>二十异生性缘。<a id="a-8J"></a>依此诸缘故烦恼现行。</p>
  <p id="a8K">问于彼彼界结生相续彼彼身中。<a id="a-8L"></a>当言全界一切烦恼皆结生耶。<a id="a-8M"></a>为不全耶。<a id="a-8N"></a>答当言全非不全。<a id="a-8O"></a>何以故。<a id="a-8P"></a>若未离欲。<a id="a-8Q"></a>于自生处方得受生。<a id="a-8R"></a>非离欲故。<a id="a-8S"></a>又未离欲者。<a id="a-8T"></a>诸烦恼品所有粗重。<a id="a-8U"></a>随缚自身。<a id="a-8V"></a>亦能为彼异身生因。<a id="a-8W"></a>由是因缘当知一切烦恼皆结生相续。<a id="a-8X"></a>又将受生时。<a id="a-8Y"></a>于自体上贪爱现行。<a id="a-8Z"></a>于男于女若爱若恚亦互现行。<a id="a-8a"></a>又疑现行彼作是思。<a id="a-8b"></a>此男此女今为与我共行事不。<a id="a-8c"></a>又于内外我我所见及我慢等皆亦现行。<a id="a-8d"></a>由此因缘当知一切烦恼皆得结生相续。</p>
  <p id="a8e">复次结生相续略有七种。<a id="a-8f"></a>一缠及随眠结生相续。<a id="a-8g"></a>谓诸异生。<a id="a-8h"></a>二唯随眠结生相续。<a id="a-8i"></a>谓见圣迹。<a id="a-8j"></a>三正知入胎结生相续。<a id="a-8k"></a>谓转轮王。<a id="a-8l"></a>四正知入住结生相续。<a id="a-8m"></a>谓诸独觉。<a id="a-8n"></a>五于一切位不失正念结生相续。<a id="a-8o"></a>谓诸菩萨。<a id="a-8p"></a>六业所引发结生相续。<a id="a-8q"></a>谓除菩萨结生相续。<a id="a-8r"></a>七智所引发结生相续。<a id="a-8s"></a>谓诸菩萨。<a id="a-8t"></a>又有引无义利结生相续。<a id="a-8u"></a>谓即业所引发结生相续。<a id="a-8v"></a>又有能引义利结生相续。<a id="a-8w"></a>谓智所引发结生相续。<a id="a-8x"></a>如是总说结生相续。<a id="a-8y"></a>或七或九。</p>
  <p id="a8z">复次于此处。<a id="a-90"></a>所有余一切顺前句顺后句。<a id="a-91"></a>及四句等如理决择文更不复现。</p>
  <p id="a92">后嗢拖南曰。</p>
  <p id="a93">业相事乐等　　不善等及断</p>
  <p id="a94">所缘与现行　　续生最为后</p>
  <p id="a95">如是已说烦恼杂染决择。<a id="a-96"></a>业杂染决择。<a id="a-97"></a>我今当说。<a id="a-98"></a>如先所说业杂染义。<a id="a-99"></a>当知此业亦由五相建立差别。<a id="a-9A"></a>谓根本业道所摄身语意业。<a id="a-9B"></a>及彼方便后起所摄诸业。<a id="a-9C"></a>如先所说不善业道。<a id="a-9D"></a>名根本业道所摄不善身语意业。</p>
  <p id="a9E">云何建立彼杀生等不善业道自相。<a id="a-9F"></a>谓染污心起彼欲乐。<a id="a-9G"></a>即于是处彼业现行而得究竟。<a id="a-9H"></a>当知总名杀生等一切业道自相。</p>
  <p id="a9I">染污心者。<a id="a-9J"></a>谓贪者贪所蔽。<a id="a-9K"></a>嗔者嗔所蔽。<a id="a-9L"></a>痴者痴所蔽。<a id="a-9M"></a>设有染污心不起彼欲乐。<a id="a-9N"></a>虽于是处彼业现行而得究竟。<a id="a-9O"></a>然此恶业非是圆满业道所摄。<a id="a-9P"></a>设有染污心及起彼欲乐。<a id="a-9Q"></a>而颠倒心设于余事彼业现行而得究竟。<a id="a-9R"></a>此业亦非圆满业道所摄。<a id="a-9S"></a>设有染污心及起彼欲乐。<a id="a-9T"></a>即于是处业不现行而得究竟。<a id="a-9U"></a>此业亦非圆满业道所摄。<a id="a-9V"></a>设有染污心及起彼欲乐。<a id="a-9W"></a>即于是处彼业现行而不究竟。<a id="a-9X"></a>此业亦非圆满业道所摄。<a id="a-9Y"></a>若有染污心及起彼欲乐。<a id="a-9Z"></a>即于是处彼业现行而得究竟。<a id="a-9a"></a>具一切支此业乃名圆满业道所摄。<a id="a-9b"></a>由此略说业道自相。<a id="a-9c"></a>一切不善业道自相应随决了。<a id="a-9d"></a>复次若广建立十恶业道自性差别。</p>
  <p id="a9e">复由五相。<a id="a-9f"></a>何等为五。<a id="a-9g"></a>一事。<a id="a-9h"></a>二想。<a id="a-9i"></a>三欲乐。<a id="a-9j"></a>四烦恼。<a id="a-9k"></a>五方便究竟。<a id="a-9l"></a>事者。<a id="a-9m"></a>一一业道各别决定所依处事。<a id="a-9n"></a>或有情数或非有情数。<a id="a-9o"></a>随其所应十恶业道依之而转。<a id="a-9p"></a>想者有四。<a id="a-9q"></a>谓于彼非彼想。<a id="a-9r"></a>非于彼彼想。<a id="a-9s"></a>于彼彼想。<a id="a-9t"></a>非于彼非彼想。<a id="a-9u"></a>欲乐者。<a id="a-9v"></a>或有倒想或无倒想乐所作欲。<a id="a-9w"></a>烦恼者。<a id="a-9x"></a>或贪或嗔或痴。<a id="a-9y"></a>或贪嗔或贪痴或嗔痴。<a id="a-9z"></a>或贪嗔痴一切皆具。<a id="a-A0"></a>方便究竟者。<a id="a-A1"></a>即于所欲作业随起方便。<a id="a-A2"></a>或于尔时或于后时而得究竟。<a id="a-A3"></a>由此五相于杀生乃至邪见诸业道中。<a id="a-A4"></a>随其所应当广建立圆满自性十种差别。<a id="a-A5"></a>杀生业道以有情数众生为事。<a id="a-A6"></a>若能害者于众生所。<a id="a-A7"></a>作众生想起害生欲。<a id="a-A8"></a>此想即名于彼众生名不颠倒想。<a id="a-A9"></a>依此想故作如是心。<a id="a-AA"></a>我当害生。<a id="a-AB"></a>如是名为杀生欲乐。<a id="a-AC"></a>此能害者或贪所蔽。<a id="a-AD"></a>或嗔所蔽。<a id="a-AE"></a>或痴所蔽。<a id="a-AF"></a>或二所蔽。<a id="a-AG"></a>或三所蔽。<a id="a-AH"></a>而起作心。<a id="a-AI"></a>是名烦恼。<a id="a-AJ"></a>彼由欲乐及染污心。<a id="a-AK"></a>或自或他发起方便加害众生。<a id="a-AL"></a>若害无间彼便命终。<a id="a-AM"></a>即此方便当于尔时说名成就究竟业道。<a id="a-AN"></a>若于后时彼方舍命。<a id="a-AO"></a>由此方便彼命终时。<a id="a-AP"></a>乃名成就究竟。</p>
  <p id="aAQ">业道。</p>
  <p id="aAR">不与取业道事者。<a id="a-AS"></a>谓他所摄物。<a id="a-AT"></a>想者。<a id="a-AU"></a>谓于彼彼想。<a id="a-AV"></a>欲乐者。<a id="a-AW"></a>谓劫盗欲。<a id="a-AX"></a>烦恼者。<a id="a-AY"></a>谓三毒或具不具。<a id="a-AZ"></a>方便究竟者。<a id="a-Aa"></a>谓起方便移离本处。<a id="a-Ab"></a>欲邪行业道事者。<a id="a-Ac"></a>谓女所不应行。<a id="a-Ad"></a>设所应行非支非处非时非量。<a id="a-Ae"></a>若不应理一切男及不男。<a id="a-Af"></a>想者。<a id="a-Ag"></a>于彼彼想。<a id="a-Ah"></a>欲乐者。<a id="a-Ai"></a>谓乐行之欲。<a id="a-Aj"></a>烦恼者。<a id="a-Ak"></a>谓三毒或具不具。<a id="a-Al"></a>方便究竟者。<a id="a-Am"></a>谓两两交会妄语业道事者。<a id="a-An"></a>谓见闻觉知。<a id="a-Ao"></a>不见不闻不觉不知。<a id="a-Ap"></a>想者。<a id="a-Aq"></a>谓于见等或翻彼想。<a id="a-Ar"></a>欲乐者。<a id="a-As"></a>谓覆藏想乐说之欲。<a id="a-At"></a>烦恼者。<a id="a-Au"></a>谓贪嗔痴或具不具。<a id="a-Av"></a>方便究竟者。<a id="a-Aw"></a>谓时众及对论者领解。<a id="a-Ax"></a>离间语业道事者。<a id="a-Ay"></a>谓诸有情或和不和。<a id="a-Az"></a>想者。<a id="a-B0"></a>谓俱于彼若合若离随起一想。<a id="a-B1"></a>欲乐者。<a id="a-B2"></a>谓乐彼乖离若不和合欲。<a id="a-B3"></a>烦恼者。<a id="a-B4"></a>谓三毒或具不具。<a id="a-B5"></a>方便究竟者。<a id="a-B6"></a>谓所破领。</p>
  <p id="aB7">解。</p>
  <p id="aB8">粗恶语业道事者。<a id="a-B9"></a>谓诸有情能为违损。<a id="a-BA"></a>想者。<a id="a-BB"></a>谓于彼彼想。<a id="a-BC"></a>欲乐者。<a id="a-BD"></a>谓乐粗言欲。<a id="a-BE"></a>烦恼者。<a id="a-BF"></a>谓三毒或具不具。<a id="a-BG"></a>方便究竟者。<a id="a-BH"></a>谓呵骂彼。<a id="a-BI"></a>绮语业道事者。<a id="a-BJ"></a>谓能引发无利之义。<a id="a-BK"></a>想者。<a id="a-BL"></a>谓于彼彼想。<a id="a-BM"></a>欲乐者。<a id="a-BN"></a>谓乐说之欲。<a id="a-BO"></a>烦恼者。<a id="a-BP"></a>谓三毒或具不具。<a id="a-BQ"></a>方便究竟者。<a id="a-BR"></a>谓才发言。</p>
  <p id="aBS">贪欲业道事者。<a id="a-BT"></a>谓属他财产。<a id="a-BU"></a>想者。<a id="a-BV"></a>谓于彼彼想。<a id="a-BW"></a>欲乐者。<a id="a-BX"></a>谓即如是爱欲。<a id="a-BY"></a>烦恼者。<a id="a-BZ"></a>谓三毒或具不具。<a id="a-Ba"></a>方便究竟者。<a id="a-Bb"></a>谓于彼事定期属己。</p>
  <p id="aBc">嗔恚业道事之与想。<a id="a-Bd"></a>如粗恶语说。<a id="a-Be"></a>欲乐者。<a id="a-Bf"></a>谓损害等欲。<a id="a-Bg"></a>烦恼者。<a id="a-Bh"></a>谓三毒或具不具。<a id="a-Bi"></a>方便究竟者。<a id="a-Bj"></a>谓损害等期心决定。</p>
  <p id="aBk">邪见业道事者。<a id="a-Bl"></a>谓实有义。<a id="a-Bm"></a>想者。<a id="a-Bn"></a>谓于有非有想。<a id="a-Bo"></a>欲乐者。<a id="a-Bp"></a>谓即如是爱欲烦恼者。<a id="a-Bq"></a>谓三毒或具不具。<a id="a-Br"></a>方便究竟者。<a id="a-Bs"></a>谓诽谤决定。</p>
  <p id="aBt">复次杀生有三种。<a id="a-Bu"></a>一有罪增长。<a id="a-Bv"></a>二有罪不增长。<a id="a-Bw"></a>三无有罪。<a id="a-Bx"></a>生罪因缘亦略有三。<a id="a-By"></a>一烦恼所起。<a id="a-Bz"></a>二能生于苦。<a id="a-C0"></a>三希望满足。<a id="a-C1"></a>初具三缘。<a id="a-C2"></a>次有二种无希望满。<a id="a-C3"></a>后唯生苦。</p>
  <p id="aC4">复次略由五相建立贪欲嗔恚邪见圆满自相。<a id="a-C5"></a>何等名为贪欲五相。<a id="a-C6"></a>一有耽着心。<a id="a-C7"></a>谓于自财所。<a id="a-C8"></a>二有贪婪心。<a id="a-C9"></a>谓乐积财物。<a id="a-CA"></a>三有饕餮心。<a id="a-CB"></a>谓于属他资财等事计为华好深生爱味。<a id="a-CC"></a>四有谋略心。<a id="a-CD"></a>谓作是心。<a id="a-CE"></a>凡彼所有何当属我。<a id="a-CF"></a>五有覆蔽心。<a id="a-CG"></a>谓贪欲缠之所覆故不觉羞耻。<a id="a-CH"></a>不知过患及与出离。<a id="a-CI"></a>设于自财有耽着心无余心现。<a id="a-CJ"></a>当知此非圆满贪欲意恶行相。<a id="a-CK"></a>如是有耽着心及贪婪心无余心现。<a id="a-CL"></a>亦非圆满贪欲之相。<a id="a-CM"></a>如是广说乃至如前所说诸相。<a id="a-CN"></a>随阙一种即非圆满贪欲之相。<a id="a-CO"></a>若全分摄乃名圆满贪欲之相。<a id="a-CP"></a>何等名为嗔恚五相。<a id="a-CQ"></a>一有增恶心。<a id="a-CR"></a>谓于能损害相随法分别故。<a id="a-CS"></a>二有不堪耐心。<a id="a-CT"></a>谓于不饶益不堪忍故。<a id="a-CU"></a>三有怨恨心。<a id="a-CV"></a>谓于不饶益数不如理随忆念故。<a id="a-CW"></a>四有谋略心。<a id="a-CX"></a>谓于有情作如是意。<a id="a-CY"></a>何当捶挞。<a id="a-CZ"></a>何当杀害。<a id="a-Ca"></a>乃至广说故。<a id="a-Cb"></a>五有覆蔽心。<a id="a-Cc"></a>谓如前说于此五相随阙一种。<a id="a-Cd"></a>即非圆满嗔恚之相。<a id="a-Ce"></a>若具一切方名圆满。<a id="a-Cf"></a>何等名为邪见五相。<a id="a-Cg"></a>一有愚痴心。<a id="a-Ch"></a>谓不如实了所知故。<a id="a-Ci"></a>二有暴酷心。<a id="a-Cj"></a>谓乐作诸恶故。<a id="a-Ck"></a>三有越流行心。<a id="a-Cl"></a>谓于诸法不如理分别推求故。<a id="a-Cm"></a>四有失坏心。<a id="a-Cn"></a>谓无施与爱养祠祀等。<a id="a-Co"></a>诽谤一切妙行等故。<a id="a-Cp"></a>五有覆蔽心。<a id="a-Cq"></a>谓邪见缠之所覆蔽。<a id="a-Cr"></a>不觉羞耻不知过患及出离故于此五相随阙一种。<a id="a-Cs"></a>即非圆满邪见之相。<a id="a-Ct"></a>具一切分乃名圆满。</p>
  <p id="aCu">复次若以手等害诸众生。<a id="a-Cv"></a>说名杀生。<a id="a-Cw"></a>如是以块杖刀缚录断食。<a id="a-Cx"></a>折挫。<a id="a-Cy"></a>治罚。<a id="a-Cz"></a>咒药。<a id="a-D0"></a>厌祷。<a id="a-D1"></a>尸。<a id="a-D2"></a>半尸等害诸众生。<a id="a-D3"></a>皆名杀生。<a id="a-D4"></a>为财利等害诸众生。<a id="a-D5"></a>亦名杀生。<a id="a-D6"></a>或怨为损或为除怨。<a id="a-D7"></a>或谓为法乃至或为戏乐害诸众生。<a id="a-D8"></a>亦名杀生。<a id="a-D9"></a>若自杀害若令他害皆得杀罪。</p>
  <p id="aDA">复次若有显然劫他财物。<a id="a-DB"></a>名不与取。<a id="a-DC"></a>如是窃盗攻墙解结伏道窃夺。<a id="a-DD"></a>或有拒债受寄不还。<a id="a-DE"></a>或行诳谄矫诈而取。<a id="a-DF"></a>或现怖畏方便而取。<a id="a-DG"></a>或现威德而取彼物。<a id="a-DH"></a>或自劫盗或复令他。<a id="a-DI"></a>如是一切皆不与取。<a id="a-DJ"></a>或有自为或有为他。<a id="a-DK"></a>或怖畏故。<a id="a-DL"></a>或为杀缚。<a id="a-DM"></a>或为折伏。<a id="a-DN"></a>或为受用。<a id="a-DO"></a>或为给侍。<a id="a-DP"></a>或憎嫉故不与而取。<a id="a-DQ"></a>此等皆名不与取罪。<a id="a-DR"></a>复次若行不应行名欲邪行。<a id="a-DS"></a>或于非支非时非处非量非理。<a id="a-DT"></a>如是一切皆欲邪行。<a id="a-DU"></a>若于母等母等所护。<a id="a-DV"></a>如经广说。<a id="a-DW"></a>名不应行。<a id="a-DX"></a>一切男及不男属自属他皆不应行。<a id="a-DY"></a>除产门外所有余分皆名非支。<a id="a-DZ"></a>若秽下时胎圆满时。<a id="a-Da"></a>饮儿乳时受斋戒时。<a id="a-Db"></a>或有病时。<a id="a-Dc"></a>谓所有病匪宜习欲。<a id="a-Dd"></a>是名非时。<a id="a-De"></a>若诸尊重所集会处。<a id="a-Df"></a>或灵庙中或大众前。<a id="a-Dg"></a>或坚鞭地高下不平令不安隐。<a id="a-Dh"></a>如是等处说名非处。<a id="a-Di"></a>过量而行名为非量。<a id="a-Dj"></a>是中量者。<a id="a-Dk"></a>极至于五。<a id="a-Dl"></a>此外一切皆名过量。<a id="a-Dm"></a>不依世礼故名非理。<a id="a-Dn"></a>若自行欲若媒合他。<a id="a-Do"></a>此二皆名欲邪行摄。<a id="a-Dp"></a>若有公显或复隐窃。<a id="a-Dq"></a>或因诳谄方便矫乱。<a id="a-Dr"></a>或因委托而行邪行。<a id="a-Ds"></a>如是皆名欲邪行罪。<a id="a-Dt"></a>复次若自因故而说妄语。<a id="a-Du"></a>或他因故或因怖畏。<a id="a-Dv"></a>或因财利而说妄语。<a id="a-Dw"></a>皆名妄语。<a id="a-Dx"></a>若不见闻觉知言见闻觉知。<a id="a-Dy"></a>或见闻觉知言不见闻觉知。<a id="a-Dz"></a>皆名妄语。<a id="a-E0"></a>若书陈说。<a id="a-E1"></a>或以默然表忍斯义。<a id="a-E2"></a>或动支体以表其相。<a id="a-E3"></a>或为证说。<a id="a-E4"></a>或有自说或令他说。<a id="a-E5"></a>如是一切皆妄语罪。<a id="a-E6"></a>复次若以实事毁呰于他。<a id="a-E7"></a>为乖离故而发此言。<a id="a-E8"></a>名离间语。<a id="a-E9"></a>或以不实假合方便以为依止。<a id="a-EA"></a>为损坏他而有陈说。<a id="a-EB"></a>或依亲近施与。<a id="a-EC"></a>或依知友给侍而有陈说。<a id="a-ED"></a>名离间语。<a id="a-EE"></a>若自利缘或损他缘。<a id="a-EF"></a>或由他教。<a id="a-EG"></a>或现破德或现怖畏。<a id="a-EH"></a>为乖离故或自发言或令他发。<a id="a-EI"></a>如是皆名离间语罪。<a id="a-EJ"></a>复次若有对面发辛楚言。<a id="a-EK"></a>名粗恶语。<a id="a-EL"></a>或不现前或对大众或幽僻处。<a id="a-EM"></a>或随实过不随实过。<a id="a-EN"></a>或书表示或假现相。<a id="a-EO"></a>或依自说或依他说。<a id="a-EP"></a>或因掉举或因不静。<a id="a-EQ"></a>或依种族过失。<a id="a-ER"></a>或依依止过失。<a id="a-ES"></a>或依作业禁戒现行过失。<a id="a-ET"></a>或自发起辛楚之言或令他发。<a id="a-EU"></a>如是皆名粗恶语罪。</p>
  <p id="aEV">复次若有依舞而发歌词。<a id="a-EW"></a>名为绮语。<a id="a-EX"></a>或依作乐。<a id="a-EY"></a>或复俱依或俱不依而发歌词。<a id="a-EZ"></a>皆名绮语。<a id="a-Ea"></a>若佛法外能引无义所有书论。<a id="a-Eb"></a>以爱乐心受持赞美。<a id="a-Ec"></a>以大音声而为讽颂。<a id="a-Ed"></a>广为他人开示分别。<a id="a-Ee"></a>皆名绮语。<a id="a-Ef"></a>若依斗讼诤竞发言。<a id="a-Eg"></a>或乐处众宣说王论臣论贼论广说乃至国土等论。<a id="a-Eh"></a>皆名绮语。<a id="a-Ei"></a>若说妄语或离间语或粗恶语。<a id="a-Ej"></a>下至不思不择发无义言。<a id="a-Ek"></a>皆名绮语。<a id="a-El"></a>又依七事而发绮语。<a id="a-Em"></a>谓斗讼诤竞语。<a id="a-En"></a>诸婆罗门恶咒术语。<a id="a-Eo"></a>苦所逼语戏笑游乐之语。<a id="a-Ep"></a>处众杂语。<a id="a-Eq"></a>颠狂语。<a id="a-Er"></a>邪命语。<a id="a-Es"></a>如是一切名绮语罪。<a id="a-Et"></a>复次若于家主起如是欲。<a id="a-Eu"></a>云何我当同于家主领诸仆使随欲所作。<a id="a-Ev"></a>是名贪欲。<a id="a-Ew"></a>又起是欲。<a id="a-Ex"></a>即彼家主所有父母妻子奴婢及诸作使。<a id="a-Ey"></a>广说乃至七摄受事十资身事。<a id="a-Ez"></a>谓饮食等。<a id="a-F0"></a>皆当属我。<a id="a-F1"></a>又起是欲。<a id="a-F2"></a>云何令他知我少欲知足。<a id="a-F3"></a>远离勇猛。<a id="a-F4"></a>精进安住。<a id="a-F5"></a>正念寂定。<a id="a-F6"></a>聪慧诸漏永尽。<a id="a-F7"></a>施戒多闻。<a id="a-F8"></a>又起是欲。<a id="a-F9"></a>云何令他供养于我。<a id="a-FA"></a>谓诸国王乃至商主。<a id="a-FB"></a>若苾刍苾刍尼。<a id="a-FC"></a>邬波索迦邬波斯迦等。<a id="a-FD"></a>皆当恭敬尊重承事供养于我。<a id="a-FE"></a>又起是欲。<a id="a-FF"></a>云何令我当得利养衣服饮食诸坐卧具病缘医药及资生具。<a id="a-FG"></a>又起是欲。<a id="a-FH"></a>云何令我当生天上天妙五欲以为游戏。<a id="a-FI"></a>又起是欲。<a id="a-FJ"></a>云何令我当生鲁达罗世界。<a id="a-FK"></a>毗瑟笯世界人中希有众同分中。<a id="a-FL"></a>乃至令我当生他化自在众同分中。<a id="a-FM"></a>又起是欲。<a id="a-FN"></a>云何令我乃至当得父母妻子。<a id="a-FO"></a>奴婢作使。<a id="a-FP"></a>朋友宰官。<a id="a-FQ"></a>亲戚兄弟。<a id="a-FR"></a>同梵行等。<a id="a-FS"></a>所有资产。<a id="a-FT"></a>如是一切皆名贪欲业道所摄。</p>
  <p id="aFU">若作是思。<a id="a-FV"></a>彼于我所有无义欲。<a id="a-FW"></a>故我于彼当作无义。<a id="a-FX"></a>是名嗔恚。<a id="a-FY"></a>又作是思。<a id="a-FZ"></a>彼于我所已作正作当作无义。<a id="a-Fa"></a>我亦于彼当作无义。<a id="a-Fb"></a>亦名嗔恚。<a id="a-Fc"></a>如是广说九恼害事当知亦尔。<a id="a-Fd"></a>又作是思。<a id="a-Fe"></a>云何令我于能损害怨家恶友而得自在。<a id="a-Ff"></a>缚害驱摈。<a id="a-Fg"></a>或行鞭挞。<a id="a-Fh"></a>或散财产。<a id="a-Fi"></a>或夺妻妾朋友眷属及家宅等。<a id="a-Fj"></a>此恼害心亦名嗔恚。<a id="a-Fk"></a>又起是思。<a id="a-Fl"></a>云何令彼能损于我怨家恶友。<a id="a-Fm"></a>于他处所。<a id="a-Fn"></a>遭如上说诸苦恼事。<a id="a-Fo"></a>此损害心亦名嗔恚。<a id="a-Fp"></a>又作是思。<a id="a-Fq"></a>愿彼自然发起如是如是身语意行。<a id="a-Fr"></a>由此丧失资财朋友。<a id="a-Fs"></a>眷属名称。<a id="a-Ft"></a>安乐受命及诸善法。<a id="a-Fu"></a>身坏当生诸恶趣中。<a id="a-Fv"></a>如是一切恼害之心。<a id="a-Fw"></a>皆名嗔恚根本业道。</p>
  <p id="aFx">复次若作是思。<a id="a-Fy"></a>决定无施是名邪见。<a id="a-Fz"></a>广说乃至谤因谤用谤果坏真善事。<a id="a-G0"></a>如是一切皆名邪见根本业道。<a id="a-G1"></a>问一切倒见皆名邪见。<a id="a-G2"></a>何故世尊于业道中但说如是诽谤之见。<a id="a-G3"></a>名为邪见。<a id="a-G4"></a>答由此邪见诸邪见中最为殊胜。<a id="a-G5"></a>何以故。<a id="a-G6"></a>由此邪见为依止故。<a id="a-G7"></a>有一沙门若婆罗门断诸善根。<a id="a-G8"></a>又此邪见最顺恶业。<a id="a-G9"></a>怀邪见者于诸恶法随意所行。<a id="a-GA"></a>是故此见偏说在彼恶业道中。<a id="a-GB"></a>当知余见非不邪见自相相应。</p>
 </body>
</html>