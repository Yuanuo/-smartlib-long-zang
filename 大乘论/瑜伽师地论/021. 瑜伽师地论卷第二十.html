<!doctype html>
<html id="z3IBVKnvA" data-ver="1181">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第二十</h1>
  <h2 id="a2">本地分中修所成地第十二</h2>
  <p id="a3">已说思所成地。<a id="a-4"></a>云何修所成地。<a id="a-5"></a>谓略由四处。<a id="a-6"></a>当知普摄修所成地。<a id="a-7"></a>何等四处。<a id="a-8"></a>一者修处所。<a id="a-9"></a>二者修因缘。<a id="a-A"></a>三者修瑜伽。<a id="a-B"></a>四者修果。<a id="a-C"></a>如是四处七支所摄。<a id="a-D"></a>何等为七。<a id="a-E"></a>一生圆满。<a id="a-F"></a>二闻正法圆满。<a id="a-G"></a>三涅槃为上首。<a id="a-H"></a>四能熟解脱慧之成熟。<a id="a-I"></a>五修习对治。<a id="a-J"></a>六世间一切种清净。<a id="a-K"></a>七出世间一切种清净。<a id="a-L"></a>如此四处七支所摄。<a id="a-M"></a>普圣教义广说应知。<a id="a-N"></a>依善说法毗奈耶中。<a id="a-O"></a>一切学处皆得圆满。</p>
  <p id="aP">云何生圆满。<a id="a-Q"></a>当知略有十种。<a id="a-R"></a>谓依内有五。<a id="a-S"></a>依外有五。<a id="a-T"></a>总依内外合有十种。<a id="a-U"></a>云何生圆满中依内有五。<a id="a-V"></a>谓众同分圆满。<a id="a-W"></a>处所圆满。<a id="a-X"></a>依止圆满。<a id="a-Y"></a>无业障圆满。<a id="a-Z"></a>无信解障圆满。<a id="a-a"></a>众同分圆满者。<a id="a-b"></a>谓如有一生在人中。<a id="a-c"></a>得丈夫身男根成就。<a id="a-d"></a>处所圆满者。<a id="a-e"></a>谓如有一生在人中。<a id="a-f"></a>又处中国不生边地。<a id="a-g"></a>谓于是处有四众行。<a id="a-h"></a>谓苾刍苾刍尼近事男近事女。<a id="a-i"></a>不生达须篾戾车中。<a id="a-j"></a>谓于是处无四众行。<a id="a-k"></a>亦无贤圣正至正行诸善丈夫。<a id="a-l"></a>依止圆满者。<a id="a-m"></a>谓如有一生处中国。<a id="a-n"></a>不缺眼耳随一支分。<a id="a-o"></a>性不顽嚣亦不喑哑。<a id="a-p"></a>堪能解了善说恶说所有法义。<a id="a-q"></a>无业障圆满者。<a id="a-r"></a>谓如有一。<a id="a-s"></a>依止圆满。<a id="a-t"></a>于五无间随一业障。<a id="a-u"></a>不自造作不教他作。<a id="a-v"></a>若有作此于现身中必非证得贤圣法器。<a id="a-w"></a>无信解障圆满者。<a id="a-x"></a>谓如有一必不成就五无间业。<a id="a-y"></a>不于恶处而生信解。<a id="a-z"></a>不于恶处发清净心。<a id="a-10"></a>谓于种种邪天处所。<a id="a-11"></a>及于种种外道处所。<a id="a-12"></a>由彼前生于佛圣教善说法处修习净信长时相续。<a id="a-13"></a>由此因缘。<a id="a-14"></a>于今生中唯于圣处。<a id="a-15"></a>发生信解起清净心云何生圆满中依外有五。<a id="a-16"></a>谓大师圆满。<a id="a-17"></a>世俗正法施设圆满。<a id="a-18"></a>胜义正法随转圆满。<a id="a-19"></a>正行不灭圆满。<a id="a-1A"></a>随顺资缘圆满。<a id="a-1B"></a>大师圆满者。<a id="a-1C"></a>谓即彼补特伽罗具内五种生圆满已。<a id="a-1D"></a>复得值遇大师出世。<a id="a-1E"></a>所谓如来应正等觉。<a id="a-1F"></a>一切知者。<a id="a-1G"></a>一切见者。<a id="a-1H"></a>于一切境得无障碍。<a id="a-1I"></a>世俗正法施设圆满者。<a id="a-1J"></a>谓即彼补特伽罗值佛出世。<a id="a-1K"></a>又广开示善不善法有罪无罪。<a id="a-1L"></a>广说乃至诸缘生法及广分别。<a id="a-1M"></a>谓契经。<a id="a-1N"></a>应颂。<a id="a-1O"></a>记别。<a id="a-1P"></a>讽诵。<a id="a-1Q"></a>自说。<a id="a-1R"></a>缘起。<a id="a-1S"></a>譬喻。<a id="a-1T"></a>本事。<a id="a-1U"></a>本生。<a id="a-1V"></a>方广。<a id="a-1W"></a>希法。<a id="a-1X"></a>及与论议。<a id="a-1Y"></a>胜义正法随转圆满者。<a id="a-1Z"></a>谓即大师善为开示俗正法已。<a id="a-1a"></a>诸弟子众依此正法。<a id="a-1b"></a>复得他人为说随顺教诫教授。<a id="a-1c"></a>修三十七菩提分法。<a id="a-1d"></a>得沙门果。<a id="a-1e"></a>于沙门果证得圆满。<a id="a-1f"></a>又能证得展转胜上增长广大所有功德。<a id="a-1g"></a>正行不灭圆满者。<a id="a-1h"></a>谓佛世尊虽般涅槃。<a id="a-1i"></a>而俗正法犹住未灭。<a id="a-1j"></a>胜义正法未隐未断。<a id="a-1k"></a>随顺资缘圆满者。<a id="a-1l"></a>谓即四种受用正法。<a id="a-1m"></a>因缘现前受用正法。<a id="a-1n"></a>诸有正信长者居士婆罗门等。<a id="a-1o"></a>知彼受用正法而转恐乏资缘退失如是所受正法。<a id="a-1p"></a>是故殷勤奉施种种衣服饮食诸坐卧具病缘医药供身什物。<a id="a-1q"></a>如是十种名依内外生圆满。<a id="a-1r"></a>即此十种生圆满名修瑜伽处所。<a id="a-1s"></a>由此所依所建立处为依止故。<a id="a-1t"></a>证得如来诸弟子众所有圣法。<a id="a-1u"></a>如是圣法略有二种一有学法。<a id="a-1v"></a>二无学法。<a id="a-1w"></a>今此义中意取无学所有圣法。<a id="a-1x"></a>谓无学正见。<a id="a-1y"></a>广说乃至。<a id="a-1z"></a>无学正智。<a id="a-20"></a>何以故。<a id="a-21"></a>由诸有学虽有圣法。<a id="a-22"></a>而相续中非圣烦恼之所随逐现可得故。<a id="a-23"></a>如是初支生圆满广圣教义有此十种。<a id="a-24"></a>除此更无余生圆满若过若增。</p>
  <p id="a25">云何闻正法圆满。<a id="a-26"></a>谓若正说法若正闻法。<a id="a-27"></a>二种总名闻正法圆满。<a id="a-28"></a>又正说法略有二种。<a id="a-29"></a>所谓随顺及无染污。<a id="a-2A"></a>广说当知有二十种。<a id="a-2B"></a>如菩萨地当说。<a id="a-2C"></a>又正闻法略有四种。<a id="a-2D"></a>一远离憍傲。<a id="a-2E"></a>二远离轻蔑。<a id="a-2F"></a>三远离怯弱。<a id="a-2G"></a>四远离散乱。<a id="a-2H"></a>远离如是四种过失而听法者。<a id="a-2I"></a>名正闻法。<a id="a-2J"></a>当知广说有十六种。<a id="a-2K"></a>亦如菩萨地中当说。</p>
  <p id="a2L">云何涅槃为上首。<a id="a-2M"></a>谓如来弟子依生圆满转时。<a id="a-2N"></a>如先所说相而听闻正法。<a id="a-2O"></a>唯以涅槃而为上首。<a id="a-2P"></a>唯求涅槃唯缘涅槃而听闻法。<a id="a-2Q"></a>不为引他令信于己。<a id="a-2R"></a>不为利养恭敬称誉。<a id="a-2S"></a>又缘涅槃而听法者。<a id="a-2T"></a>有十法转。<a id="a-2U"></a>涅槃为首。<a id="a-2V"></a>谓依止有余依涅槃界及无余依涅槃界。<a id="a-2W"></a>当知依止有余依涅槃界。<a id="a-2X"></a>有九法转。<a id="a-2Y"></a>涅槃为首。<a id="a-2Z"></a>依止无余依涅槃界。<a id="a-2a"></a>有一法转。<a id="a-2b"></a>涅槃为首。<a id="a-2c"></a>谓以闻所成慧为因。<a id="a-2d"></a>于道道果涅槃起三种信解。<a id="a-2e"></a>一信实有性。<a id="a-2f"></a>二信有功德。<a id="a-2g"></a>三信己有能得乐方便。<a id="a-2h"></a>如是信解生已。<a id="a-2i"></a>为欲成办思所成智。<a id="a-2j"></a>身心远离愦闹而住。<a id="a-2k"></a>远离障盖诸恶寻思。<a id="a-2l"></a>依止此故便能趣入善决定义思所成智。<a id="a-2m"></a>依止此故又能趣入无间殷重二修方便。<a id="a-2n"></a>由此次第乃至证得修所成智。<a id="a-2o"></a>依止此故见生死过失发起胜解。<a id="a-2p"></a>见涅槃功德发起胜解。<a id="a-2q"></a>由串修故入谛现观。<a id="a-2r"></a>先得见道有学解脱已。<a id="a-2s"></a>得见迹。<a id="a-2t"></a>于上修道由数习故。<a id="a-2u"></a>更复证得无学解脱。<a id="a-2v"></a>由证此故解脱圆满。<a id="a-2w"></a>即此解脱圆满名有余依涅槃界。<a id="a-2x"></a>即此涅槃以为上首。<a id="a-2y"></a>令前九法次第修习而得圆满。<a id="a-2z"></a>当知即此解脱圆满。<a id="a-30"></a>以无余依涅槃界而为上首。<a id="a-31"></a>如是涅槃为首听闻正法。<a id="a-32"></a>当知获得五种胜利。<a id="a-33"></a>何等为五。<a id="a-34"></a>谓听闻法时饶益自他。<a id="a-35"></a>修正行时饶益自他。<a id="a-36"></a>及能证得众苦边际。<a id="a-37"></a>若说法师为此义故宣说正法。<a id="a-38"></a>其听法者即以此意而听正法。<a id="a-39"></a>是故此时名饶益他。<a id="a-3A"></a>又以善心听闻正法。<a id="a-3B"></a>便能领受所说法义甚深上味。<a id="a-3C"></a>因此证得广大欢喜。<a id="a-3D"></a>又能引发出离善根。<a id="a-3E"></a>是故此时能自饶益。<a id="a-3F"></a>若有正修法随法行大师。<a id="a-3G"></a>为欲建立正法。<a id="a-3H"></a>方便示现成正等觉。<a id="a-3I"></a>云何令彼正修行转。<a id="a-3J"></a>故彼修习正法行时。<a id="a-3K"></a>即是法尔供养大师。<a id="a-3L"></a>是故说此名饶益他。<a id="a-3M"></a>因此正行堪能证得寂静清凉。<a id="a-3N"></a>唯有余依涅槃之界。<a id="a-3O"></a>是故说此能自饶益。<a id="a-3P"></a>若无余依涅槃界中般涅槃时。<a id="a-3Q"></a>名为证得众苦边际。<a id="a-3R"></a>是名涅槃以为上首听闻正法所得胜利。<a id="a-3S"></a>如是名为涅槃为首。<a id="a-3T"></a>所有广义除此更无若过若增。</p>
  <p id="a3U">云何能熟解脱慧之成熟。<a id="a-3V"></a>谓毗钵舍那支成熟故。<a id="a-3W"></a>亦名慧成熟。<a id="a-3X"></a>奢摩他支成熟故。<a id="a-3Y"></a>亦名慧成熟。<a id="a-3Z"></a>所以者何。<a id="a-3a"></a>定心中慧于所知境清净转故。<a id="a-3b"></a>又毗钵舍那支最初必用善友为依。<a id="a-3c"></a>奢摩他支尸罗圆满之所摄受。<a id="a-3d"></a>又依善友之所摄受。<a id="a-3e"></a>于所知境真实性中有觉了欲。<a id="a-3f"></a>依尸罗圆满之所摄受。<a id="a-3g"></a>于增上尸罗毁犯净戒现行非法坏轨范中。<a id="a-3h"></a>若诸有智同梵行者。<a id="a-3i"></a>由见闻疑或举其罪。<a id="a-3j"></a>或令忆念或令随学。<a id="a-3k"></a>于尔所时堪忍讥论。<a id="a-3l"></a>又依所知真实觉了欲故。<a id="a-3m"></a>爱乐听闻。<a id="a-3n"></a>依乐闻故便发请问依请问故。<a id="a-3o"></a>闻昔未闻甚深法义。<a id="a-3p"></a>数数听闻无间断故。<a id="a-3q"></a>于彼法义转得明净。<a id="a-3r"></a>又能除遣先所生疑。<a id="a-3s"></a>如是觉慧转明净故。<a id="a-3t"></a>于诸世间所有盛事。<a id="a-3u"></a>能见过患深心厌离。<a id="a-3v"></a>如是厌心善作意故。<a id="a-3w"></a>于彼一切世间盛事不生愿乐。<a id="a-3x"></a>彼由如是于诸世间增上生道无愿心故。<a id="a-3y"></a>为欲断除诸恶趣法。<a id="a-3z"></a>心生正愿。<a id="a-40"></a>又为修集能对治彼所有善法。<a id="a-41"></a>修集一切烦恼对治所有善法。<a id="a-42"></a>为欲证得彼对治果。<a id="a-43"></a>亦为自心得清净故。<a id="a-44"></a>心生正愿。<a id="a-45"></a>如是十种能熟解脱慧成熟法。<a id="a-46"></a>如先所说渐次能令解脱圆满。<a id="a-47"></a>又随次第已说三支。<a id="a-48"></a>谓闻正法圆满。<a id="a-49"></a>涅槃为上首。<a id="a-4A"></a>能熟解脱慧之成熟。<a id="a-4B"></a>如是三支广圣教义。<a id="a-4C"></a>谓十十种。<a id="a-4D"></a>除此更无若过若增。<a id="a-4E"></a>又此三支当知即是修瑜伽因缘。<a id="a-4F"></a>何以故。<a id="a-4G"></a>由依此次第此因此缘。<a id="a-4H"></a>修习瑜伽方得成满。<a id="a-4I"></a>谓依闻正法圆满。<a id="a-4J"></a>涅槃为上首。<a id="a-4K"></a>能熟解脱慧成熟故。</p>
  <p id="a4L">云何修习对治。<a id="a-4M"></a>当知略说于三位中有十种修习瑜伽所对治法。<a id="a-4N"></a>云何三位。<a id="a-4O"></a>一在家位。<a id="a-4P"></a>二出家位。<a id="a-4Q"></a>三远离闲居修瑜伽位。<a id="a-4R"></a>云何十种修习瑜伽所对治法。<a id="a-4S"></a>谓在家位中于诸妻室有淫欲相应贪。<a id="a-4T"></a>于余亲属及诸财宝有受用相应爱。<a id="a-4U"></a>如是名为处在家位所对治法。<a id="a-4V"></a>由此障碍于一切种不能出离。<a id="a-4W"></a>设得出家由此寻思之所扰动。<a id="a-4X"></a>为障碍故不生喜乐。<a id="a-4Y"></a>如是二种所对治法。<a id="a-4Z"></a>随其次第修不净想修无常想。<a id="a-4a"></a>当知是彼修习对治。<a id="a-4b"></a>又出家者于出家位中。<a id="a-4c"></a>时时略有四种所作。<a id="a-4d"></a>一常方便修善法所作。<a id="a-4e"></a>谓我于诸法常方便修为依止故。<a id="a-4f"></a>当能制伏随爱味乐一切心识。<a id="a-4g"></a>又能如实觉了苦性。<a id="a-4h"></a>二于无戏论涅槃信解爱乐所作。<a id="a-4i"></a>谓我当于无戏论涅槃心无退转不生忧虑。<a id="a-4j"></a>谓我我今者何所在耶。<a id="a-4k"></a>三于时时中游行聚落乞食所作。<a id="a-4l"></a>谓我乞食受用为因。<a id="a-4m"></a>身得久住有力调适。<a id="a-4n"></a>常能方便修诸善法。<a id="a-4o"></a>四于远离处安住所作。<a id="a-4p"></a>谓若爱乐与诸在家及出家众杂居住者。<a id="a-4q"></a>便有种种世间相应见闻受用诸散乱事。<a id="a-4r"></a>勿我于彼正审观察。<a id="a-4s"></a>心一境位当作障碍。<a id="a-4t"></a>于此四种所作事中。<a id="a-4u"></a>当知有四所对治法。<a id="a-4v"></a>于初所作有懒堕懈怠。<a id="a-4w"></a>于第二所作有萨迦耶见。<a id="a-4x"></a>于第三所作有爱味贪。<a id="a-4y"></a>于第四所作有世间种种乐欲贪爱。<a id="a-4z"></a>如是四种所对治法。<a id="a-50"></a>如其次第亦有四种修习对治。<a id="a-51"></a>一于无常修习苦想。<a id="a-52"></a>二于众苦修无我想。<a id="a-53"></a>三于饮食修厌逆想。<a id="a-54"></a>四于一切世间修不可乐想。<a id="a-55"></a>又于远离闲居方便作意位中。<a id="a-56"></a>当知略有四种所治。<a id="a-57"></a>何等为四。<a id="a-58"></a>一于奢摩他毗钵舍那品。<a id="a-59"></a>有闇昧心。<a id="a-5A"></a>二于诸定有随爱味。<a id="a-5B"></a>三于生有随动相心。<a id="a-5C"></a>四推后后日顾待余时。<a id="a-5D"></a>随不死寻不能炽然勤修方便。<a id="a-5E"></a>如是四种所对治法。<a id="a-5F"></a>当知亦有四种修习对治。<a id="a-5G"></a>一修光明想。<a id="a-5H"></a>二修离欲想。<a id="a-5I"></a>三修灭想。<a id="a-5J"></a>四修死想。<a id="a-5K"></a>又不净想略有二种。<a id="a-5L"></a>一思择力摄。<a id="a-5M"></a>二修习力摄。<a id="a-5N"></a>思择力摄不净想中。<a id="a-5O"></a>当知五法为所对治。<a id="a-5P"></a>何等为五。<a id="a-5Q"></a>一亲近母邑。<a id="a-5R"></a>二处显失念。<a id="a-5S"></a>三居隐放逸。<a id="a-5T"></a>四通处隐显由串习力。<a id="a-5U"></a>五虽勤方便修习不净而作意错乱。<a id="a-5V"></a>谓不观不净随净相转。<a id="a-5W"></a>如是名为作意错乱。<a id="a-5X"></a>修习力摄不净想中。<a id="a-5Y"></a>当知七法为所对治。<a id="a-5Z"></a>何等为七。<a id="a-5a"></a>谓本所作事心散乱性。<a id="a-5b"></a>本所作事趣作用性。<a id="a-5c"></a>方便作意不善巧性。<a id="a-5d"></a>由不恭敬勤请问故。<a id="a-5e"></a>又由不能守根门故。<a id="a-5f"></a>虽处空闲犹有种种染污寻思。<a id="a-5g"></a>扰乱其心。<a id="a-5h"></a>又于饮食不知量故。<a id="a-5i"></a>身不调适。<a id="a-5j"></a>又为寻思所扰乱故。<a id="a-5k"></a>不乐远离内心寂静奢摩他定。<a id="a-5l"></a>又由彼身不调适故。<a id="a-5m"></a>不能善修毗钵舍那。<a id="a-5n"></a>不能如实观察诸法。<a id="a-5o"></a>如是一切所对治法。<a id="a-5p"></a>当知总说一门十二一门十四。<a id="a-5q"></a>又即如是所对治法。<a id="a-5r"></a>能治白法还有尔所。<a id="a-5s"></a>于修二种不净想中。<a id="a-5t"></a>当知多有所作。<a id="a-5u"></a>又于无常所修苦想。<a id="a-5v"></a>略有六种所对治法。<a id="a-5w"></a>何等为六。<a id="a-5x"></a>一于未生善法最初应生。<a id="a-5y"></a>而有懒堕。<a id="a-5z"></a>二于已生善法应住。<a id="a-60"></a>不忘修习圆满倍令增广所有懈怠。<a id="a-61"></a>三于恭敬师长往请问中。<a id="a-62"></a>不恒相续。<a id="a-63"></a>四于恒修善法常随师转。<a id="a-64"></a>远离净信。<a id="a-65"></a>五由远离净信不能常修。<a id="a-66"></a>六于内放逸。<a id="a-67"></a>由放逸故于常修习诸善法中。<a id="a-68"></a>不恒随转。<a id="a-69"></a>如是六种所对治法。<a id="a-6A"></a>还有六法能为对治多有所作。<a id="a-6B"></a>与此相违。<a id="a-6C"></a>应知其相。<a id="a-6D"></a>又光明想缘多光明以为境界。<a id="a-6E"></a>如三摩呬多地中已说。<a id="a-6F"></a>今此义中意辩缘法光明以为境界修光明想。<a id="a-6G"></a>谓如所闻已得究竟不忘念法。<a id="a-6H"></a>名法光明。<a id="a-6I"></a>与彼俱行彼相应想。<a id="a-6J"></a>应知名光明想。<a id="a-6K"></a>何以故。<a id="a-6L"></a>真实能令心闇昧者。<a id="a-6M"></a>谓方便修止观品时。<a id="a-6N"></a>于诸法中所有忘念。<a id="a-6O"></a>与此相违。<a id="a-6P"></a>当知即是光明。<a id="a-6Q"></a>又第一义思所成慧及修所成慧俱光明想。<a id="a-6R"></a>有十一法为所对治。<a id="a-6S"></a>云何十一。<a id="a-6T"></a>谓思所成慧俱光明想有四法。<a id="a-6U"></a>修所成慧俱光明想有七法。<a id="a-6V"></a>如是所治合有十一。<a id="a-6W"></a>思所成慧俱光明想有四法者。<a id="a-6X"></a>一不善观察故。<a id="a-6Y"></a>不善决定故。<a id="a-6Z"></a>于所思惟有疑随逐。<a id="a-6a"></a>二住于夜分懒惰懈怠故。<a id="a-6b"></a>多习睡眠故虚度时分。<a id="a-6c"></a>三住于昼分习近邪恶食故身不调柔。<a id="a-6d"></a>不能随顺谛观诸法。<a id="a-6e"></a>四与在家出家共相杂住。<a id="a-6f"></a>于随所闻所究竟法。<a id="a-6g"></a>不能如理作意思惟。<a id="a-6h"></a>如是疑随逐故。<a id="a-6i"></a>障碍能遣疑因缘故。<a id="a-6j"></a>此四种法是思所成慧俱光明想之所对治。<a id="a-6k"></a>令思所成若智若见不得清净。<a id="a-6l"></a>何等名为修所成慧俱光明想所治七法。<a id="a-6m"></a>一依举相修。<a id="a-6n"></a>极勇精进所对治法。<a id="a-6o"></a>二依止相修。<a id="a-6p"></a>极劣精进所对治法。<a id="a-6q"></a>三依舍相修。<a id="a-6r"></a>贪着定味与爱俱行所有喜悦。<a id="a-6s"></a>四于般涅槃心怀恐怖。<a id="a-6t"></a>与嗔恚俱其心怯弱二所治法。<a id="a-6u"></a>五即依如是方便作意。<a id="a-6v"></a>于法精勤论议决择。<a id="a-6w"></a>于立破门多生言论相续不舍。<a id="a-6x"></a>此于寂静正思惟时能为障碍。<a id="a-6y"></a>六于色声香味触中。<a id="a-6z"></a>不如正理执取相好。<a id="a-70"></a>不正寻思令心散乱。<a id="a-71"></a>七于不应思处强摄其心思择诸法。<a id="a-72"></a>如是七种是修所成慧俱光明想所对治法。<a id="a-73"></a>极能障碍修所成慧俱光明想。<a id="a-74"></a>令修所成若知若见不清净转。<a id="a-75"></a>此所治法还有十一。<a id="a-76"></a>与此相违。<a id="a-77"></a>能对治法。<a id="a-78"></a>能断于彼。<a id="a-79"></a>当知亦令思修所成若知若见清净而转。<a id="a-7A"></a>又正方便修诸想者。<a id="a-7B"></a>有能断灭所治法欲。<a id="a-7C"></a>又于所治现行法中。<a id="a-7D"></a>心不染着速令断灭。<a id="a-7E"></a>又能多住能对治法。<a id="a-7F"></a>断灭一切所对治法。<a id="a-7G"></a>如是三法随逐一切对治修故。<a id="a-7H"></a>名多所作。<a id="a-7I"></a>如是名为修习对治。<a id="a-7J"></a>此修对治当知即是修习瑜伽。<a id="a-7K"></a>此第五支修习对治广圣教义。<a id="a-7L"></a>当知唯有如是十相。<a id="a-7M"></a>除此更无若过若增。</p>
  <p id="a7N">云何世间一切种清净。<a id="a-7O"></a>当知略有三种。<a id="a-7P"></a>一得三摩地。<a id="a-7Q"></a>二三摩地圆满。<a id="a-7R"></a>三三摩地自在。<a id="a-7S"></a>此中最初有二十种得三摩地所对治法。<a id="a-7T"></a>能令不得胜三摩地。<a id="a-7U"></a>何等二十。<a id="a-7V"></a>一有不乐断同梵行者为伴过失。<a id="a-7W"></a>二伴虽有德然能宣说修定方便。<a id="a-7X"></a>师有过失。<a id="a-7Y"></a>谓颠倒说修定方便。<a id="a-7Z"></a>三师虽有德然于所说修定方便。<a id="a-7a"></a>其能听者欲乐羸劣心散乱故。<a id="a-7b"></a>不能领受过失。<a id="a-7c"></a>四其能听者虽有乐欲属耳而听。<a id="a-7d"></a>然闇钝故。<a id="a-7e"></a>觉慧劣故。<a id="a-7f"></a>不能领受过失。<a id="a-7g"></a>五虽有智德。<a id="a-7h"></a>然是爱行多求利养恭敬过失。<a id="a-7i"></a>六多分忧愁难养难满不知喜足过失。<a id="a-7j"></a>七即由如是增上力故。<a id="a-7k"></a>多诸事务过失。<a id="a-7l"></a>八虽无此失然有懈怠懒惰故。<a id="a-7m"></a>弃舍加行过失。<a id="a-7n"></a>九虽无此失然有为他种种障碍生起过失。<a id="a-7o"></a>十虽无此失然有于寒热等苦不能堪忍过失。<a id="a-7p"></a>十一虽无此失然有慢恚过故。<a id="a-7q"></a>不能领受教诲过失。<a id="a-7r"></a>十二虽无此失然有于教颠倒思惟过失。<a id="a-7s"></a>十三虽无此失然。<a id="a-7t"></a>于所受教有忘念过失。<a id="a-7u"></a>十四虽无此失然有在家出家杂住过失。<a id="a-7v"></a>十五虽无此失然有受用五失相应卧具过失。<a id="a-7w"></a>五失相应卧具。<a id="a-7x"></a>应知如声闻地当说。<a id="a-7y"></a>十六虽无此失然于远离处不守护诸根故。<a id="a-7z"></a>有不正寻思过失。<a id="a-80"></a>十七虽无此失然由食不平等故。<a id="a-81"></a>有身沉重无所堪能过失。<a id="a-82"></a>十八虽无此失然性多睡眠。<a id="a-83"></a>有多睡眠随烦恼现行过失。<a id="a-84"></a>十九虽无此失然不先修行奢摩他品故。<a id="a-85"></a>于内心寂止远离中有不欣乐过失。<a id="a-86"></a>二十虽无此失然先不修行毗钵舍那品故。<a id="a-87"></a>于增上慧法毗钵舍那如实观中有不欣乐过失。<a id="a-88"></a>如是二十种法。<a id="a-89"></a>是奢摩他毗钵舍那品证得心一境性之所对治。<a id="a-8A"></a>又此二十种所对治法。<a id="a-8B"></a>略由四相于所生起三摩地中。<a id="a-8C"></a>堪能为障。<a id="a-8D"></a>何等为四。<a id="a-8E"></a>一于三摩地方便不善巧故。<a id="a-8F"></a>二于一切修定方便全无加行故。<a id="a-8G"></a>三颠倒加行故。<a id="a-8H"></a>四加行缦缓故。<a id="a-8I"></a>此三摩地所对治法有二十种白法对治。<a id="a-8J"></a>与此相违。<a id="a-8K"></a>应知其相。<a id="a-8L"></a>由此能断所对治法多所作故。<a id="a-8M"></a>疾疾能得正住其心证三摩地。<a id="a-8N"></a>又得此三摩地。<a id="a-8O"></a>当知即是得初静虑近分定。<a id="a-8P"></a>未至位所摄。<a id="a-8Q"></a>又此得三摩地相违法。<a id="a-8R"></a>及得三摩地随顺法。<a id="a-8S"></a>广圣教义当知唯有此二十种。<a id="a-8T"></a>除此更无若过若增。<a id="a-8U"></a>由此因缘依初世间一切种清净。<a id="a-8V"></a>于此正法补特伽罗得三摩地。<a id="a-8W"></a>已善宣说已善开示。</p>
  <p id="a8X">复次如是已得三摩地者。<a id="a-8Y"></a>于此少小殊胜定中。<a id="a-8Z"></a>不生喜足。<a id="a-8a"></a>于胜三摩地圆满。<a id="a-8b"></a>更起求愿。<a id="a-8c"></a>又即于彼见胜功德。<a id="a-8d"></a>又由求愿见胜功德。<a id="a-8e"></a>为求彼故勇猛精进策励而住。<a id="a-8f"></a>又彼于色相应爱味俱行烦恼。<a id="a-8g"></a>非能一切皆永断故。<a id="a-8h"></a>名非得胜。<a id="a-8i"></a>又非于彼诸善法中皆勤修故。<a id="a-8j"></a>名他所胜。<a id="a-8k"></a>又于广大净天生处无有沉没。<a id="a-8l"></a>又彼无能陵篾于己下劣信解增上力故。<a id="a-8m"></a>又彼如是心无沉没。<a id="a-8n"></a>于定所缘境界法中。<a id="a-8o"></a>即先所得止举舍相。<a id="a-8p"></a>无间殷重方便修故。<a id="a-8q"></a>随顺而转。<a id="a-8r"></a>又彼如是随法相转数入数出。<a id="a-8s"></a>为欲证得速疾通慧。<a id="a-8t"></a>依定圆满乐闻正法。<a id="a-8u"></a>故于时时中殷勤请问。<a id="a-8v"></a>又依如是三摩地圆满故。<a id="a-8w"></a>于正方便根本定摄内心奢摩他。<a id="a-8x"></a>证得远离爱乐。<a id="a-8y"></a>又证得法毗钵舍那。<a id="a-8z"></a>如是观察炽然明净所有爱乐。<a id="a-90"></a>当知齐此已能证入根本静虑。<a id="a-91"></a>如是名为三摩地圆满。<a id="a-92"></a>又此三摩地圆满广圣教义。<a id="a-93"></a>当知唯有如是十相。<a id="a-94"></a>除此更无若过若增。</p>
  <p id="a95">复次虽已证得根本三摩地故。<a id="a-96"></a>名三摩地圆满。<a id="a-97"></a>其心犹为三摩地生爱味。<a id="a-98"></a>慢见疑无明等诸随烦恼之所染污。<a id="a-99"></a>未名圆满清净鲜白。<a id="a-9A"></a>为令如是诸随烦恼不现行故。<a id="a-9B"></a>为练心故为调心故。<a id="a-9C"></a>彼作是思。<a id="a-9D"></a>我应当证心自在性定自在性。<a id="a-9E"></a>于四处所以二十二相应善观察。<a id="a-9F"></a>谓自誓受下劣形相威仪众具。<a id="a-9G"></a>又自誓受禁制尸罗。<a id="a-9H"></a>又自誓受精勤无间修习善法。<a id="a-9I"></a>若有为断一切苦恼受此三处。<a id="a-9J"></a>应正观察众苦随逐。<a id="a-9K"></a>由剃除须发故。<a id="a-9L"></a>舍俗形好故。<a id="a-9M"></a>着坏色衣故。<a id="a-9N"></a>应自观察形色异人。<a id="a-9O"></a>如是名为观察誓受下劣形相。<a id="a-9P"></a>于行住坐卧语默等中。<a id="a-9Q"></a>不随欲行制伏憍慢往趣他家。<a id="a-9R"></a>审正观察游行乞食。<a id="a-9S"></a>如是名为观察誓受下劣威仪。<a id="a-9T"></a>又正观察从他获得。<a id="a-9U"></a>无所畜积诸供身具。<a id="a-9V"></a>如是名为观察誓受下劣众具。<a id="a-9W"></a>由此五相。<a id="a-9X"></a>当知是名初处观察。<a id="a-9Y"></a>又善说法毗奈耶中。<a id="a-9Z"></a>诸出家者所受尸罗。<a id="a-9a"></a>略舍二事之所显现。<a id="a-9b"></a>一者弃舍父母妻子。<a id="a-9c"></a>奴婢仆使。<a id="a-9d"></a>朋友眷属。<a id="a-9e"></a>财谷珍宝等所显。<a id="a-9f"></a>二者弃舍歌舞倡伎。<a id="a-9g"></a>笑戏欢娱。<a id="a-9h"></a>游从掉逸。<a id="a-9i"></a>亲爱聚会。<a id="a-9j"></a>种种世事之所显现。<a id="a-9k"></a>又彼安住尸罗律仪。<a id="a-9l"></a>不由犯戒私自恳责。<a id="a-9m"></a>亦不为彼同梵行者以法呵摈。<a id="a-9n"></a>有犯尸罗而不轻举。<a id="a-9o"></a>若于尸罗有所缺犯。<a id="a-9p"></a>由此因缘。<a id="a-9q"></a>便自恳责。<a id="a-9r"></a>若同梵行以法呵摈。<a id="a-9s"></a>即便如法而自悔除。<a id="a-9t"></a>于能举罪同梵行者。<a id="a-9u"></a>心无恚恨无损无恼而自修治。<a id="a-9v"></a>由此五相。<a id="a-9w"></a>是名于第二处观察。<a id="a-9x"></a>如是尸罗善圆满已。<a id="a-9y"></a>应以五相精勤方便修诸善品。<a id="a-9z"></a>谓时时间咨受读诵论量决择勤修善品。<a id="a-A0"></a>如是乃应受他信施。<a id="a-A1"></a>又乐远离以正方便修诸作意。<a id="a-A2"></a>又复昼夜于退分胜分二法。<a id="a-A3"></a>知断修习。<a id="a-A4"></a>又于生死见大过失。<a id="a-A5"></a>又于涅槃见胜功德。<a id="a-A6"></a>由此五相。<a id="a-A7"></a>是名第三处观察。<a id="a-A8"></a>如是精勤修善品者。<a id="a-A9"></a>略为四苦之所随逐。<a id="a-AA"></a>谓于四沙门果。<a id="a-AB"></a>未能随有所证故。<a id="a-AC"></a>犹为恶趣苦所随逐。<a id="a-AD"></a>体是生老病死法故。<a id="a-AE"></a>为内坏苦之所随逐。<a id="a-AF"></a>一切所爱离别法故。<a id="a-AG"></a>为爱坏苦之所随逐。<a id="a-AH"></a>自业所作故一切苦因之所随逐。<a id="a-AI"></a>彼为如是四苦随逐。<a id="a-AJ"></a>应以七相审正观察。<a id="a-AK"></a>由此七相是名第四处观察。<a id="a-AL"></a>彼于如是四处。<a id="a-AM"></a>以二十二相正观察时。<a id="a-AN"></a>便生如是如理作意。<a id="a-AO"></a>谓我为求如是事故。<a id="a-AP"></a>誓受下劣形相威仪及资身具。<a id="a-AQ"></a>誓受禁戒。<a id="a-AR"></a>誓受精勤。<a id="a-AS"></a>常修善法。<a id="a-AT"></a>而我今者于四种苦为脱何等。<a id="a-AU"></a>若我如是自策自励誓受三处。<a id="a-AV"></a>犹为四苦常所随逐未得解脱。<a id="a-AW"></a>我今不应为苦随逐。<a id="a-AX"></a>未于胜定获得自在。<a id="a-AY"></a>中路止息或复退屈。<a id="a-AZ"></a>如是精勤如理作意。<a id="a-Aa"></a>乃得名为出家之想及沙门想。<a id="a-Ab"></a>彼于圆满修多方便以为依止。<a id="a-Ac"></a>由世间道证得三摩地圆满故。<a id="a-Ad"></a>于烦恼断犹未证得。<a id="a-Ae"></a>复依乐断常勤修习。<a id="a-Af"></a>又彼已得善世间道。<a id="a-Ag"></a>数数为得三摩地自在故。<a id="a-Ah"></a>依止乐修无间而转。<a id="a-Ai"></a>又于正信长者居士婆罗门等。<a id="a-Aj"></a>获得种种利养恭敬。<a id="a-Ak"></a>而不依此利养恭敬而生贪着。<a id="a-Al"></a>亦不于他利养恭敬。<a id="a-Am"></a>及余不信婆罗门等对面背面诸不可意身业语业现行事中。<a id="a-An"></a>心生愤恚。<a id="a-Ao"></a>又复于彼无损害心。<a id="a-Ap"></a>又爱慢见无明疑惑种种定中诸随烦恼不复现行。<a id="a-Aq"></a>善守念住。<a id="a-Ar"></a>又非证得胜奢摩他。<a id="a-As"></a>即以如是奢摩他故。<a id="a-At"></a>谓己一切所作已办。<a id="a-Au"></a>亦不向他说己所证。<a id="a-Av"></a>彼由如是乐断乐修。<a id="a-Aw"></a>心无贪恚。<a id="a-Ax"></a>正念现前离增上慢。<a id="a-Ay"></a>于诸衣服随宜获得便生喜足。<a id="a-Az"></a>如于衣服。<a id="a-B0"></a>于余饮食卧具等喜足。<a id="a-B1"></a>当知亦尔。<a id="a-B2"></a>又正了知而为受用。<a id="a-B3"></a>谓如是等诸资生具。<a id="a-B4"></a>但为治身令不败坏。<a id="a-B5"></a>暂止饥渴摄受梵行。<a id="a-B6"></a>广说乃至。<a id="a-B7"></a>于食知量。<a id="a-B8"></a>彼由如是正修行故。<a id="a-B9"></a>于三摩地获得自在。<a id="a-BA"></a>依止彼故其心清白。<a id="a-BB"></a>无有瑕秽离随烦恼。<a id="a-BC"></a>广说乃至。<a id="a-BD"></a>获得不动。<a id="a-BE"></a>能引一切胜神通慧。<a id="a-BF"></a>是名三摩地自在。<a id="a-BG"></a>此三摩地自在广义。<a id="a-BH"></a>当知唯有如所说相。<a id="a-BI"></a>除此更无若过若增。<a id="a-BJ"></a>又先所说得三摩地。<a id="a-BK"></a>若中所说三摩地圆满。<a id="a-BL"></a>及今所说三摩地自在。<a id="a-BM"></a>总名无上世间一切种清净。<a id="a-BN"></a>当知此清净唯在正法非诸外道。</p>
  <p id="aBO">云何出世间一切种清净。<a id="a-BP"></a>当知略有五种。<a id="a-BQ"></a>何等为五。<a id="a-BR"></a>一入圣谛现观。<a id="a-BS"></a>二入圣谛现观已离诸障碍。<a id="a-BT"></a>三入圣谛现观已为欲证得速疾通慧。<a id="a-BU"></a>作意思惟诸欢喜事。<a id="a-BV"></a>四修习如所得道。<a id="a-BW"></a>五证得极清净道及果功德。</p>
  <p id="aBX">云何入圣谛现观。<a id="a-BY"></a>谓有如来诸弟子众。<a id="a-BZ"></a>已善修习世间清净。<a id="a-Ba"></a>知长夜中由妙五欲积集其心。<a id="a-Bb"></a>食所持故长养其心。<a id="a-Bc"></a>于彼诸欲生爱乐故。<a id="a-Bd"></a>而于诸欲深见过患。<a id="a-Be"></a>于上胜境见寂静德。<a id="a-Bf"></a>彼於戏论界易可安住。<a id="a-Bg"></a>谓于世间一切种清净。<a id="a-Bh"></a>于无戏论界。<a id="a-Bi"></a>难可安住。<a id="a-Bj"></a>谓于出世间一切种清净。<a id="a-Bk"></a>是故于彼厌恶而住。<a id="a-Bl"></a>非不厌恶。<a id="a-Bm"></a>又此住正法者。<a id="a-Bn"></a>于无戏论涅槃界中。<a id="a-Bo"></a>心乐安住乐欲证得。<a id="a-Bp"></a>由阙沙门果证增上力故。<a id="a-Bq"></a>于己杂染相应。<a id="a-Br"></a>心生厌患。<a id="a-Bs"></a>于己清净不相应。<a id="a-Bt"></a>心生厌患。<a id="a-Bu"></a>于己杂染相应过患。<a id="a-Bv"></a>心生厌患。<a id="a-Bw"></a>于己清净不相应过患。<a id="a-Bx"></a>心生厌患。<a id="a-By"></a>于己清净见难成办。<a id="a-Bz"></a>心生厌患。<a id="a-C0"></a>此中略有三种杂染相应。<a id="a-C1"></a>一未调未顺而死杂染相应。<a id="a-C2"></a>二死已当堕烦恼大坑杂染相应。<a id="a-C3"></a>三由彼烦恼自在力故。<a id="a-C4"></a>现行种种恶不善业。<a id="a-C5"></a>往有怖处杂染相应。<a id="a-C6"></a>彼观己身阙沙门果证。<a id="a-C7"></a>由彼阙故与三种杂染相应。<a id="a-C8"></a>如是观已心生厌患。<a id="a-C9"></a>当知清净不相应亦有三种。<a id="a-CA"></a>一诸烦恼断究竟涅槃名无怖处。<a id="a-CB"></a>二能证此。<a id="a-CC"></a>谓依增上心学善心三摩地。<a id="a-CD"></a>三能证此。<a id="a-CE"></a>于增上慧学正见所摄微妙圣道。<a id="a-CF"></a>彼观己身与此三种清净不相应故。<a id="a-CG"></a>心生厌患。<a id="a-CH"></a>当知杂染相应过患亦有三种。<a id="a-CI"></a>一老病死苦根本之生。<a id="a-CJ"></a>二自性苦生无暇处。<a id="a-CK"></a>三一切处生无常性。<a id="a-CL"></a>彼观己身有此三种杂染相应过患。<a id="a-CM"></a>心生厌患。<a id="a-CN"></a>当知清净不相应过患有五种。<a id="a-CO"></a>一于边地生未能止息。<a id="a-CP"></a>二于恶道生未能止息。<a id="a-CQ"></a>三于在家众诸无间业未能偃塞。<a id="a-CR"></a>四于出家众无量见趣未不相应。<a id="a-CS"></a>五虽由世间道乃至有顶若定若生。<a id="a-CT"></a>而于无初后际生死流转。<a id="a-CU"></a>未作边际。<a id="a-CV"></a>彼观自身有此五种清净不相应过患。<a id="a-CW"></a>心生厌患。<a id="a-CX"></a>于己清净见难成办。<a id="a-CY"></a>当知亦有五种。<a id="a-CZ"></a>一若舍不为不能自作故。<a id="a-Ca"></a>二于所余事非请他为能成办故。<a id="a-Cb"></a>三决定应作故由于自心未令清净必于众苦不得解脱成吉祥性。<a id="a-Cc"></a>四非于恶业现在不作。<a id="a-Cd"></a>即说彼为已作清净。<a id="a-Ce"></a>即名已得于现见法永离炽燃无对治道。<a id="a-Cf"></a>先所造作恶不善业必不坏故。<a id="a-Cg"></a>五由彼清净学无学道证得所显故。<a id="a-Ch"></a>彼观清净。<a id="a-Ci"></a>由此五相难可成办。<a id="a-Cj"></a>心生厌患。<a id="a-Ck"></a>又复发起坚固精进。<a id="a-Cl"></a>为欲证得。<a id="a-Cm"></a>彼由观见杂染清净相应不相应故。<a id="a-Cn"></a>心生厌患。<a id="a-Co"></a>又由观见杂染清净相应不相应过患故。<a id="a-Cp"></a>心生怖畏。<a id="a-Cq"></a>又于清净证得及杂染断灭中。<a id="a-Cr"></a>有懒惰懈怠故。<a id="a-Cs"></a>心便遮止。<a id="a-Ct"></a>又由作意思惟彼相故心生厌患。<a id="a-Cu"></a>即于此相多所作故。<a id="a-Cv"></a>心极厌患。<a id="a-Cw"></a>如厌患极厌患。<a id="a-Cx"></a>怖畏极怖畏遮止极遮止。<a id="a-Cy"></a>当知亦尔。<a id="a-Cz"></a>如是彼以由厌俱行想。<a id="a-D0"></a>于五处所。<a id="a-D1"></a>以二十种相作意思惟故。<a id="a-D2"></a>名善修治。<a id="a-D3"></a>复有五因。<a id="a-D4"></a>二十种相之所摄受。<a id="a-D5"></a>令于爱尽寂灭涅槃速疾多住。<a id="a-D6"></a>心无退转亦无忧虑。<a id="a-D7"></a>谓我我今者为何所在。<a id="a-D8"></a>何等五因。<a id="a-D9"></a>一由通达作意故。<a id="a-DA"></a>谓由如是通达作意。<a id="a-DB"></a>无间必能趣入正性离生。<a id="a-DC"></a>入谛现观证圣智见。<a id="a-DD"></a>二由所依故。<a id="a-DE"></a>谓由依此所依无间必能趣入正性离生。<a id="a-DF"></a>余如前说。<a id="a-DG"></a>三由入境界门故。<a id="a-DH"></a>谓由缘此入境界门。<a id="a-DI"></a>必能趣入正性离生。<a id="a-DJ"></a>余如前说。<a id="a-DK"></a>四由摄受资粮故。<a id="a-DL"></a>谓由此摄受资粮。<a id="a-DM"></a>必能趣入正性离生。<a id="a-DN"></a>余如前说。<a id="a-DO"></a>五由摄受方便故。<a id="a-DP"></a>谓由摄受如是方便。<a id="a-DQ"></a>必能趣入正性离生。<a id="a-DR"></a>乃至广说。<a id="a-DS"></a>如是五因当知依谛现观逆次因说。<a id="a-DT"></a>非顺次因。<a id="a-DU"></a>依最胜因。<a id="a-DV"></a>如先说事。<a id="a-DW"></a>逆次说故。<a id="a-DX"></a>谓于空无愿无相加行中。<a id="a-DY"></a>于随入作意。<a id="a-DZ"></a>微细现行有间无间随转我慢俱行心相。<a id="a-Da"></a>能障现观作意正通达故。<a id="a-Db"></a>既通达已于作意俱行心任运转中。<a id="a-Dc"></a>能善弃舍令无间灭。<a id="a-Dd"></a>依无间灭心由新所起作意。<a id="a-De"></a>以无常等行如实思惟。<a id="a-Df"></a>由此作意修习多修习故。<a id="a-Dg"></a>所缘能缘平等平等智生。<a id="a-Dh"></a>彼于尔时能障现观我慢乱心便永断灭。<a id="a-Di"></a>证得心一境性。<a id="a-Dj"></a>便自思惟。<a id="a-Dk"></a>我已证得心一境性。<a id="a-Dl"></a>如实了知。<a id="a-Dm"></a>当知是名由通达作意故入谛现观。<a id="a-Dn"></a>又若先以世间道得三摩地亦得圆满。<a id="a-Do"></a>亦得自在。<a id="a-Dp"></a>彼或于入三摩地相。<a id="a-Dq"></a>谓由此故入三摩地。<a id="a-Dr"></a>或于住三摩地相。<a id="a-Ds"></a>谓由此故住三摩地。<a id="a-Dt"></a>或于出三摩地相。<a id="a-Du"></a>谓由此故出三摩地。<a id="a-Dv"></a>于此诸相作意思惟。<a id="a-Dw"></a>安住其心入谛现观。<a id="a-Dx"></a>若得三摩地而未圆满。<a id="a-Dy"></a>亦未自在。<a id="a-Dz"></a>彼或思惟止相。<a id="a-E0"></a>或思惟举相。<a id="a-E1"></a>或思惟舍相。<a id="a-E2"></a>安住其心入谛现观。<a id="a-E3"></a>如是当知由所依故其心安住。<a id="a-E4"></a>又有二法。<a id="a-E5"></a>于修现观极为障碍。<a id="a-E6"></a>何等为二。<a id="a-E7"></a>一不正寻思所作扰乱心不安。</p>
  <p id="aE8">静。<a id="a-E9"></a>二于所知事其心颠倒。<a id="a-EA"></a>为欲对治如是障碍。<a id="a-EB"></a>当知有二种于所缘境安住其心。<a id="a-EC"></a>谓为对治第一障故。<a id="a-ED"></a>修阿那波那念。<a id="a-EE"></a>为对治第二障故。<a id="a-EF"></a>修诸念住。<a id="a-EG"></a>如是当知由入境界门故其心安住。<a id="a-EH"></a>又于妙五欲乐习近者。<a id="a-EI"></a>于圣法毗奈耶非所行处。<a id="a-EJ"></a>若于随宜所得衣服饮食诸坐卧具。<a id="a-EK"></a>便生喜足。<a id="a-EL"></a>随所获得利养恭敬。<a id="a-EM"></a>制伏其心。<a id="a-EN"></a>谓依妙五欲。<a id="a-EO"></a>不由所得利养恭敬。<a id="a-EP"></a>心便坚住。<a id="a-EQ"></a>由此因缘。<a id="a-ER"></a>远离一切非所行处。<a id="a-ES"></a>既远离已依诸念住乐断乐修。<a id="a-ET"></a>于昼夜分时时观察自他所有衰盛等事。<a id="a-EU"></a>心生厌患。<a id="a-EV"></a>又复修习佛随念等令心清净。<a id="a-EW"></a>又复安住诸圣种中。<a id="a-EX"></a>如是当知由资粮故。<a id="a-EY"></a>其心安住。<a id="a-EZ"></a>此依最胜资粮道说。<a id="a-Ea"></a>又彼如是资粮住已。<a id="a-Eb"></a>为修相应作意加行故。<a id="a-Ec"></a>有二种加行方便。<a id="a-Ed"></a>何等为二。<a id="a-Ee"></a>一自于契经阿毗达磨。<a id="a-Ef"></a>读诵受持修正作意。<a id="a-Eg"></a>于蕴等事令极善巧。<a id="a-Eh"></a>二依地师教。<a id="a-Ei"></a>所谓大师。<a id="a-Ej"></a>邬波柁耶。<a id="a-Ek"></a>阿遮利耶。<a id="a-El"></a>于时时间教授教诫摄受依止。<a id="a-Em"></a>又正加行作意思惟。<a id="a-En"></a>当知是名第三方便。<a id="a-Eo"></a>此正加行作意思惟。<a id="a-Ep"></a>名正加行。<a id="a-Eq"></a>此中义者。<a id="a-Er"></a>谓尸罗净所有作意。<a id="a-Es"></a>名正加行作意思惟。<a id="a-Et"></a>彼自思惟尸罗清净。<a id="a-Eu"></a>故。<a id="a-Ev"></a>无悔恼。<a id="a-Ew"></a>无悔恼故。<a id="a-Ex"></a>便生欢喜。<a id="a-Ey"></a>广说乃至。<a id="a-Ez"></a>心入正定。<a id="a-F0"></a>是故宣说此正加行作意思惟。<a id="a-F1"></a>名心住方便。<a id="a-F2"></a>由如是方便故心速安住。<a id="a-F3"></a>彼于尔时由此五因二十种相。<a id="a-F4"></a>摄持其心。<a id="a-F5"></a>于爱尽寂灭涅槃界中。<a id="a-F6"></a>令善安住。<a id="a-F7"></a>无复退转心无惊怖。<a id="a-F8"></a>谓我我今者何所在耶。<a id="a-F9"></a>当于如是心安住时。<a id="a-FA"></a>应知已名入谛现观。<a id="a-FB"></a>如是名入圣谛现观。<a id="a-FC"></a>又此圣谛现观义广说应知。<a id="a-FD"></a>谓心厌患相有二十种。<a id="a-FE"></a>心安住相亦二十种。<a id="a-FF"></a>除此更无若过若增。</p>
  <p id="aFG">云何入圣谛现观已离诸障碍。<a id="a-FH"></a>当知此障略有二种。<a id="a-FI"></a>一行处障。<a id="a-FJ"></a>二住处障。<a id="a-FK"></a>行处障者。<a id="a-FL"></a>谓如圣弟子或与众同居。<a id="a-FM"></a>随其生起僧所作事。<a id="a-FN"></a>弃舍善品数与众会。<a id="a-FO"></a>或复安住常乞食法而爱重饮食。<a id="a-FP"></a>或兼二处。<a id="a-FQ"></a>好乐营为衣钵等事。<a id="a-FR"></a>或为读诵经典而好乐谈话。<a id="a-FS"></a>或居夜分而乐着睡眠。<a id="a-FT"></a>或居昼分乐王贼等杂染言论。<a id="a-FU"></a>或于是处有亲戚交游谈谑等住。<a id="a-FV"></a>而于是处不乐远离。<a id="a-FW"></a>谓长夜数习与彼共居增上力故。<a id="a-FX"></a>或复乐与第二共住。<a id="a-FY"></a>诸如是等名行处障。<a id="a-FZ"></a>住处障者。<a id="a-Fa"></a>谓处空闲修奢摩他毗钵舍那。<a id="a-Fb"></a>总名为住。<a id="a-Fc"></a>依奢摩他毗钵舍那。<a id="a-Fd"></a>当知复有四种障碍。<a id="a-Fe"></a>一毗钵舍那支不随顺性。<a id="a-Ff"></a>二奢摩他支不随顺性。<a id="a-Fg"></a>三彼俱品念不随顺性。<a id="a-Fh"></a>四处所不随顺性。<a id="a-Fi"></a>若谓己聪明而生高举。<a id="a-Fj"></a>不从他闻顺观正法。<a id="a-Fk"></a>是名毗钵舍那支不随顺性。<a id="a-Fl"></a>若不安静身语意行。<a id="a-Fm"></a>躁动轻举数犯尸罗生忧悔等。<a id="a-Fn"></a>乃至不得心善安住。<a id="a-Fo"></a>当知是名奢摩他支不随顺性。<a id="a-Fp"></a>若有忘念增上力故。<a id="a-Fq"></a>于沉掉等诸随烦恼心不遮护。<a id="a-Fr"></a>当知是名彼俱品念不随顺性。<a id="a-Fs"></a>若有习近五失相应诸坐卧具。<a id="a-Ft"></a>当知是名处所不顺随性。<a id="a-Fu"></a>或于昼分多诸諠逸。<a id="a-Fv"></a>于夜分中多蚊虻等众苦所触。<a id="a-Fw"></a>又多怖畏多诸灾厉。<a id="a-Fx"></a>众具匮乏不可爱乐。<a id="a-Fy"></a>恶友摄持无诸善友。<a id="a-Fz"></a>诸如是等名住处障。<a id="a-G0"></a>又此二障当知总有二种因缘能为远离。<a id="a-G1"></a>一多诸定乐。<a id="a-G2"></a>二多诸思择。<a id="a-G3"></a>多诸定乐应知略有六种。<a id="a-G4"></a>谓若有已得三摩地而未圆满未得自在。<a id="a-G5"></a>彼应修习止举舍三种善巧。<a id="a-G6"></a>由此发生多诸定乐。<a id="a-G7"></a>若有于三摩地已得圆满亦得自在。<a id="a-G8"></a>彼应修习入住出定三种善巧。<a id="a-G9"></a>由此发生多诸定乐。<a id="a-GA"></a>云何名为多诸思择。<a id="a-GB"></a>谓胜善慧名为思择。<a id="a-GC"></a>由此慧故。<a id="a-GD"></a>于昼夜分自己所有善法增长如实了知。<a id="a-GE"></a>不善法增长如实了知。<a id="a-GF"></a>善法衰退如实了知。<a id="a-GG"></a>不善法衰退如实了知。<a id="a-GH"></a>又彼如于昼夜。<a id="a-GI"></a>若行若住。<a id="a-GJ"></a>习近衣服饮食命缘。<a id="a-GK"></a>由习近故。<a id="a-GL"></a>不善法增长善法衰退。<a id="a-GM"></a>或善法增长不善法衰退。<a id="a-GN"></a>皆如实了知。<a id="a-GO"></a>即此思择为依止故。<a id="a-GP"></a>于所生起诸不善法。<a id="a-GQ"></a>由不坚着方便道理。<a id="a-GR"></a>驱摈远离。<a id="a-GS"></a>于诸善法能勤修习如是二处十种善巧。<a id="a-GT"></a>于二处所十一种障能令断灭。<a id="a-GU"></a>随所生起即便远离。<a id="a-GV"></a>如是名为远离障碍。<a id="a-GW"></a>又此远离障碍义。<a id="a-GX"></a>广说应知如所说相。<a id="a-GY"></a>除此更无若过若增。</p>
  <p id="aGZ">云何入圣谛现观已。<a id="a-Ga"></a>为欲证得速疾通慧。<a id="a-Gb"></a>作意思惟诸欢喜事。<a id="a-Gc"></a>谓圣弟子已见圣谛已得证净。<a id="a-Gd"></a>即以证净为依止故。<a id="a-Ge"></a>于佛法僧胜功德田作意思惟发生欢喜。<a id="a-Gf"></a>又依自增上生事及决定胜事。<a id="a-Gg"></a>谓己身财宝所证盛事。<a id="a-Gh"></a>作意思惟发生欢喜。<a id="a-Gi"></a>又依无嫉。<a id="a-Gj"></a>如于自身于他亦尔。<a id="a-Gk"></a>又依知恩。<a id="a-Gl"></a>谓有恩者。<a id="a-Gm"></a>念大师恩作意思惟。<a id="a-Gn"></a>发生欢喜。<a id="a-Go"></a>由依彼故。<a id="a-Gp"></a>远离众苦及与苦因。<a id="a-Gq"></a>引发众乐及与乐因。<a id="a-Gr"></a>如是思惟随顺修道欢喜事故。<a id="a-Gs"></a>便能证得速疾通慧。<a id="a-Gt"></a>又此思惟随顺修道欢喜事义。<a id="a-Gu"></a>广说应知如所说相。<a id="a-Gv"></a>除此更无若过若增。</p>
  <p id="aGw">云何修习如所得道。<a id="a-Gx"></a>谓彼如是所生广大无罪欢喜溉灌其心。<a id="a-Gy"></a>为趣究竟于现法中心极思慕。<a id="a-Gz"></a>彼由如是心生思慕。<a id="a-H0"></a>出离乐欲数数现行。<a id="a-H1"></a>谓我何当能具足住如是圣处。<a id="a-H2"></a>如阿罗汉所具足住。<a id="a-H3"></a>如是欲乐生已。<a id="a-H4"></a>发勤精进无间常委。<a id="a-H5"></a>于三十七菩提分法方便勤修。<a id="a-H6"></a>又彼如是勤精进故。<a id="a-H7"></a>不与在家出家众相杂住。<a id="a-H8"></a>习近边际诸坐卧具。<a id="a-H9"></a>心乐远离。<a id="a-HA"></a>又彼如是发生欲乐。<a id="a-HB"></a>发勤精进。<a id="a-HC"></a>乐远离已不生喜足。<a id="a-HD"></a>谓于少分殊胜所证。<a id="a-HE"></a>心无喜足。<a id="a-HF"></a>于诸善法转上转胜转微妙处悕求而住。<a id="a-HG"></a>由此四法摄受修道。<a id="a-HH"></a>极善摄受。<a id="a-HI"></a>即此四种修道为依。<a id="a-HJ"></a>如先所说诸欢喜事所生欢喜。<a id="a-HK"></a>彼于尔时修得圆满最极损减方便道理。<a id="a-HL"></a>烦恼断故。<a id="a-HM"></a>获得殊胜所证法故。<a id="a-HN"></a>亦令喜悦修得圆满。<a id="a-HO"></a>又修所断惑品粗重已远离故。<a id="a-HP"></a>获得轻安。<a id="a-HQ"></a>轻安故。<a id="a-HR"></a>生身心清凉。<a id="a-HS"></a>极所摄受。<a id="a-HT"></a>如是二种修得圆满。<a id="a-HU"></a>又此有学金刚喻定到究竟故。<a id="a-HV"></a>修得圆满。<a id="a-HW"></a>是名修习如所得道。<a id="a-HX"></a>又此修习如所得道义。<a id="a-HY"></a>广说应知。<a id="a-HZ"></a>谓四种法为依止故。<a id="a-Ha"></a>能令五法修习圆满。<a id="a-Hb"></a>除此更无若过若增。</p>
  <p id="aHc">云何证得极清净道及果功德。<a id="a-Hd"></a>谓于三位。<a id="a-He"></a>乐位苦位不苦不乐位。<a id="a-Hf"></a>为诸烦恼之所随眠有二种补特伽罗。<a id="a-Hg"></a>多分所显。<a id="a-Hh"></a>一者异生。<a id="a-Hi"></a>二者有学。<a id="a-Hj"></a>又有二种能发起杂染品。<a id="a-Hk"></a>一者取杂染品。<a id="a-Hl"></a>二者行杂染品。<a id="a-Hm"></a>即为断此二杂染品。<a id="a-Hn"></a>入善说法毗奈耶时。<a id="a-Ho"></a>能为障碍所有烦恼。<a id="a-Hp"></a>此诸烦恼能为随眠。<a id="a-Hq"></a>深远入心。<a id="a-Hr"></a>又能发生种种诸苦。<a id="a-Hs"></a>若能于此无余永断。<a id="a-Ht"></a>名为证得极净道果。<a id="a-Hu"></a>又十无学支所摄五无学蕴。<a id="a-Hv"></a>所谓戒蕴。<a id="a-Hw"></a>定蕴。<a id="a-Hx"></a>慧蕴。<a id="a-Hy"></a>解脱蕴。<a id="a-Hz"></a>解脱。<a id="a-I0"></a>知见蕴。<a id="a-I1"></a>名极清净道。<a id="a-I2"></a>又由证得此极净道。<a id="a-I3"></a>离十过失住圣所住。<a id="a-I4"></a>云何名为十种过失。<a id="a-I5"></a>所谓依外诸欲所有愁叹。<a id="a-I6"></a>忧苦。<a id="a-I7"></a>种种恼乱。<a id="a-I8"></a>苦苦相应过失。<a id="a-I9"></a>又有依内不护诸根过失。<a id="a-IA"></a>由不护诸根故。<a id="a-IB"></a>生愁叹等。<a id="a-IC"></a>又有爱味乐住过失。<a id="a-ID"></a>又有行住放逸过失。<a id="a-IE"></a>又有外道不共即彼各别邪见所起语言。<a id="a-IF"></a>寻思。<a id="a-IG"></a>追求三种过失。<a id="a-IH"></a>又有依静虑边际过失。<a id="a-II"></a>又有缘起所摄发起取杂染品过失。<a id="a-IJ"></a>又有发起行杂染品过失。<a id="a-IK"></a>若于如是十种过失永不相应。<a id="a-IL"></a>唯有最后身所任持。<a id="a-IM"></a>第二余身毕竟不起。<a id="a-IN"></a>于最寂静涅槃界中。<a id="a-IO"></a>究竟安住。<a id="a-IP"></a>一切有情乃至上生第一有者。<a id="a-IQ"></a>于彼一切所有有情得为最胜。<a id="a-IR"></a>是故说名住圣所住。<a id="a-IS"></a>以能远离十种过失。<a id="a-IT"></a>又能安住圣所住处故。<a id="a-IU"></a>名功德。<a id="a-IV"></a>又若彼果若极净道若彼功德。<a id="a-IW"></a>如是一切总略说名证得极清净道及果功德。<a id="a-IX"></a>又此证得极清净道及果功德义。<a id="a-IY"></a>广说应知如所说相。<a id="a-IZ"></a>除此更无若过若增。<a id="a-Ia"></a>若得如是最上无学诸圣法者。<a id="a-Ib"></a>如是圣法相应之心。<a id="a-Ic"></a>于妙五欲极为厌背。<a id="a-Id"></a>无异熟故后更不续。<a id="a-Ie"></a>若世间心虽复已断犹得现行。<a id="a-If"></a>彼于后时任运而灭。<a id="a-Ig"></a>又烦恼道后有业道。<a id="a-Ih"></a>于现法中已永断绝。<a id="a-Ii"></a>由彼绝故当来苦道更不复转。<a id="a-Ij"></a>由此因果永灭尽故。<a id="a-Ik"></a>即名苦边。<a id="a-Il"></a>更无所余无上无胜。<a id="a-Im"></a>此中若入圣谛现观。<a id="a-In"></a>若离障碍。<a id="a-Io"></a>若为证得速疾通慧。<a id="a-Ip"></a>作意思惟诸欢喜事。<a id="a-Iq"></a>若修习如所得道。<a id="a-Ir"></a>若证得极清净道及果功德。<a id="a-Is"></a>如是名为出世间一切种清净。<a id="a-It"></a>又此出世间一切种清净义。<a id="a-Iu"></a>广说应知如所说相。<a id="a-Iv"></a>除此更无若过若增。<a id="a-Iw"></a>如是若先所说世间一切种清净。<a id="a-Ix"></a>若此所说出世间一切种清净。</p>
  <p id="aIy">总略为一说名修果。<a id="a-Iz"></a>如是如先所说。<a id="a-J0"></a>若修处所若修因缘。<a id="a-J1"></a>若修瑜伽若修果。<a id="a-J2"></a>一切总说为修所成地。</p>
 </body>
</html>