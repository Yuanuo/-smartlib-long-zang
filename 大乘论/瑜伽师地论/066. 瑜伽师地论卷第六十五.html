<!doctype html>
<html id="z3IBVMevt" data-ver="751">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第六十五</h1>
  <h2 id="a2">摄决择分中思所成慧地之一</h2>
  <p id="a3">如是已说闻所成慧地决择。<a id="a-4"></a>思所成慧地决择我今当说。</p>
  <p id="a5">谓若略说有四种思议。<a id="a-6"></a>一事思议。<a id="a-7"></a>二有非有思议。<a id="a-8"></a>三因果思议。<a id="a-9"></a>四乘思议。<a id="a-A"></a>事思议者。<a id="a-B"></a>略依六事。<a id="a-C"></a>所谓蕴事乃至根事。<a id="a-D"></a>有非有思议者。<a id="a-E"></a>如本地分已说。<a id="a-F"></a>因果思议者。<a id="a-G"></a>如有寻有伺地已说。<a id="a-H"></a>乘思议者。<a id="a-I"></a>如声闻独觉菩萨地已说。</p>
  <p id="aJ">复次略有二种思议。<a id="a-K"></a>谓恶思思议及善思思议。<a id="a-L"></a>恶思思议者。<a id="a-M"></a>如本地分已说。<a id="a-N"></a>若依黑品。<a id="a-O"></a>谓如有一不避无明不应思等而起思议。<a id="a-P"></a>善思思议者。<a id="a-Q"></a>与此相违应知其相。<a id="a-R"></a>如恶思善思如是。<a id="a-S"></a>非法所引法所引。<a id="a-T"></a>非毗奈耶所引毗奈耶所引。<a id="a-U"></a>非圣圣。<a id="a-V"></a>不善善。<a id="a-W"></a>不应修应修。<a id="a-X"></a>不好好。<a id="a-Y"></a>黑白。<a id="a-Z"></a>引无义引有义。<a id="a-a"></a>下劣微妙。<a id="a-b"></a>有罪无罪。<a id="a-c"></a>应远离不应远离等。<a id="a-d"></a>当知亦尔。</p>
  <p id="ae">复次如世尊言。<a id="a-f"></a>诸圣弟子有知为有。<a id="a-g"></a>非有知为非有。<a id="a-h"></a>此中云何为有。<a id="a-i"></a>云何非有。<a id="a-j"></a>略由二相应知是有。<a id="a-k"></a>何等为二。<a id="a-l"></a>一若生已生现在故。<a id="a-m"></a>应知是有。<a id="a-n"></a>二若实物故事故义故圆成实故。<a id="a-o"></a>应知是有。<a id="a-p"></a>云何应知。<a id="a-q"></a>略说实有及假有相。<a id="a-r"></a>谓若诸法。<a id="a-s"></a>不待所余不依所余施设自相。<a id="a-t"></a>应知略说是实有相。<a id="a-u"></a>若有诸法。<a id="a-v"></a>待于所余依于所余施设自相。<a id="a-w"></a>应知略说是假有相。<a id="a-x"></a>非实物有。<a id="a-y"></a>谓以色等诸蕴想事为待为依。<a id="a-z"></a>施设有我及有情等。<a id="a-10"></a>乃至广说。<a id="a-11"></a>此中色等诸蕴想事是实物有。<a id="a-12"></a>我及有情命者生者数取趣等非实物有。<a id="a-13"></a>唯是假有。<a id="a-14"></a>如于色等诸蕴想事。<a id="a-15"></a>假立我等如是。<a id="a-16"></a>即于色等想事。<a id="a-17"></a>假立色等。<a id="a-18"></a>又于色香味触想事。<a id="a-19"></a>假立饮食车乘瓶衣诸庄严具舍军林等。<a id="a-1A"></a>又于有为诸法想事。<a id="a-1B"></a>假立生老住无常种子。<a id="a-1C"></a>有表无表得命根众同分。<a id="a-1D"></a>名身句身文身异生性。<a id="a-1E"></a>和合不和合流转定异相应势速次第时方及数。<a id="a-1F"></a>又复唯以诸色不转为待为依。<a id="a-1G"></a>假立虚空虚空无为。<a id="a-1H"></a>又唯以名中间不转为待为依。<a id="a-1I"></a>假施设有无想等至灭尽等至等。</p>
  <p id="a1J">问于因成道理中。<a id="a-1K"></a>依何道理能决定知我非实有。<a id="a-1L"></a>答不可得故不可见故。<a id="a-1M"></a>云何不可得。<a id="a-1N"></a>谓若内若外若二中间。<a id="a-1O"></a>若离诸蕴。<a id="a-1P"></a>都不可得。<a id="a-1Q"></a>云何不可见。<a id="a-1R"></a>谓如眼等实有诸处。<a id="a-1S"></a>各各别有业用可见。<a id="a-1T"></a>如是所计我别业用都不可见。<a id="a-1U"></a>如是自相不可得故。<a id="a-1V"></a>又别业用不可见故。<a id="a-1W"></a>应知所计我非实有。<a id="a-1X"></a>问若如是我于内外等都不可得亦不可见。<a id="a-1Y"></a>何故出家诸外道等亦得亦见。<a id="a-1Z"></a>由此因缘爱乐显示建立实有。<a id="a-1a"></a>答不得不见。<a id="a-1b"></a>但由身见及与我慢为依止故。<a id="a-1c"></a>起邪分别起邪计度不如正理。<a id="a-1d"></a>爱乐显示建立为有。<a id="a-1e"></a>云何知我非实有故非现有故。<a id="a-1f"></a>而不可得亦不可见。<a id="a-1g"></a>谓诸计我为实有者远极彼岸不过四种。<a id="a-1h"></a>一者计我即是诸蕴。<a id="a-1i"></a>二者计我异于诸蕴住诸蕴中。<a id="a-1j"></a>三者计我非即诸蕴而异诸蕴。<a id="a-1k"></a>非住蕴中而住异蕴离蕴法中。<a id="a-1l"></a>四者计我非即诸蕴而异诸蕴。<a id="a-1m"></a>非住蕴中亦不住于异于诸蕴离蕴法中。<a id="a-1n"></a>而无有蕴。<a id="a-1o"></a>一初蕴法都不相应。<a id="a-1p"></a>依我分别计为有者。<a id="a-1q"></a>皆摄在此四种计中。<a id="a-1r"></a>除此更无若过若增。<a id="a-1s"></a>如是一切我实有性皆不应理。<a id="a-1t"></a>何以故。<a id="a-1u"></a>若计有我即是诸蕴非异蕴者。<a id="a-1v"></a>是则此我但于诸蕴而假建立。<a id="a-1w"></a>斯过自至。<a id="a-1x"></a>所以者何。<a id="a-1y"></a>诸蕴无常。<a id="a-1z"></a>各与自相而共相应。<a id="a-20"></a>我即彼故非常非一非实有性。<a id="a-21"></a>是故此计不应道理。<a id="a-22"></a>若计有我异诸蕴者。<a id="a-23"></a>此所计我。<a id="a-24"></a>为是无常为是常耶。<a id="a-25"></a>若无常者。<a id="a-26"></a>则所计我刹那刹那异起异灭。<a id="a-27"></a>此处异死余处异生。<a id="a-28"></a>异作异受。<a id="a-29"></a>斯过自至。<a id="a-2A"></a>又异诸蕴别有一我。<a id="a-2B"></a>若内若外若二中间。<a id="a-2C"></a>有生有灭都不可得。<a id="a-2D"></a>是故此计不应道理。<a id="a-2E"></a>若我常者。<a id="a-2F"></a>无有变异是其常相。<a id="a-2G"></a>此所计我若无变异。<a id="a-2H"></a>二因缘变皆不应理。<a id="a-2I"></a>非于当来亦非现法。<a id="a-2J"></a>若于当来我无变者。<a id="a-2K"></a>便应无生无老无病无死无损。<a id="a-2L"></a>亦复不应一时为天一时为人。<a id="a-2M"></a>或为傍生或为鬼趣。<a id="a-2N"></a>或时为彼那落迦等。<a id="a-2O"></a>于现法中我若不变。<a id="a-2P"></a>便应于彼爱非爱等种种境界。<a id="a-2Q"></a>无乐无苦无爱无恚亦无有痴。<a id="a-2R"></a>略说不应由苦乐等之所变异。<a id="a-2S"></a>不应随一贪等烦恼及随烦恼之所变异。<a id="a-2T"></a>如是我于当来现法无变异故。<a id="a-2U"></a>不应为乐之所饶益。<a id="a-2V"></a>亦不应为属彼烦恼之所染污。<a id="a-2W"></a>不应因此行法非法。<a id="a-2X"></a>不应为苦之所损害。<a id="a-2Y"></a>亦不应为属彼烦恼之所染污。<a id="a-2Z"></a>不应因此行法非法。<a id="a-2a"></a>此我如是。<a id="a-2b"></a>于现法中与法非法不相应故。<a id="a-2c"></a>于当来世爱非爱身无因缘故。<a id="a-2d"></a>应不得生。<a id="a-2e"></a>由此道理汝应不计此常住我。<a id="a-2f"></a>由别内身变异所作。<a id="a-2g"></a>于当来世生老死等种种变异。<a id="a-2h"></a>如是此我便无各别。<a id="a-2i"></a>内身生老病死等时乐时苦时及染污时。<a id="a-2j"></a>则应毕竟解脱清净。<a id="a-2k"></a>是故此计不应道理。</p>
  <p id="a2l">复次若计有我异于诸蕴住异诸蕴离蕴法中者。<a id="a-2m"></a>彼所计法远离诸蕴。<a id="a-2n"></a>有之自相尚不可得。<a id="a-2o"></a>何况为我之所安住。<a id="a-2p"></a>譬如有言我审了知石女儿顶系空华鬘。<a id="a-2q"></a>应知此计亦复如是。<a id="a-2r"></a>是故此计不应道理。</p>
  <p id="a2s">复次若计有我一切蕴法不相应故无有蕴者。<a id="a-2t"></a>此所计我若无有蕴便无有色。<a id="a-2u"></a>非身相应。<a id="a-2v"></a>亦非苦乐等受相应。<a id="a-2w"></a>亦非众多种种差别诸想相应。<a id="a-2x"></a>亦非善不善无记思等相应。<a id="a-2y"></a>亦非受用色等境界分别意相应。<a id="a-2z"></a>如是此我应无所依无受无想无思虑等亦无分别。<a id="a-30"></a>是则此我不由功用。<a id="a-31"></a>究竟解脱无有染污。<a id="a-32"></a>是故此计不应道理。</p>
  <p id="a33">复次由彼一切依我分别。<a id="a-34"></a>妄所计我不成就故。<a id="a-35"></a>当知我等于诸蕴中但假建立。<a id="a-36"></a>非实有物。<a id="a-37"></a>由我非有唯有蕴故。<a id="a-38"></a>一切杂染清净道理皆得成就。<a id="a-39"></a>谓有内外诸处生故。<a id="a-3A"></a>于现法中起无明触。<a id="a-3B"></a>由此于身便有饶益损减受生。<a id="a-3C"></a>由此为缘发起和合乖离等爱及有。<a id="a-3D"></a>依此一切烦恼随烦恼转。<a id="a-3E"></a>为此义故净不净业生起可得。<a id="a-3F"></a>如是烦恼业生起故。<a id="a-3G"></a>当来后有生老死等一切苦法皆悉得生。<a id="a-3H"></a>如是且于无常蕴中无实我故。<a id="a-3I"></a>杂染道理皆得成就。<a id="a-3J"></a>又由他音内正作意为因缘故。<a id="a-3K"></a>远离无明发起于明。<a id="a-3L"></a>由无痴故了达诸受皆悉是苦。<a id="a-3M"></a>由此能断于诸受中所有贪爱。<a id="a-3N"></a>及断依此一切烦恼若随烦恼。<a id="a-3O"></a>由此因缘能感后有净不净业不复生起。<a id="a-3P"></a>如是由业烦恼断故。<a id="a-3Q"></a>一切后有及生等苦永更不生。<a id="a-3R"></a>如是无我唯有蕴故。<a id="a-3S"></a>一切杂染清净道理皆得成就。</p>
  <p id="a3T">复次此中假立一切有情。<a id="a-3U"></a>所谓无足二足四足多足。<a id="a-3V"></a>有色无色有想无想非想非非想处有情。<a id="a-3W"></a>当知如是九种有情。<a id="a-3X"></a>略由三种因缘建立。<a id="a-3Y"></a>总摄一切有情之类。<a id="a-3Z"></a>谓依往来身动差别。<a id="a-3a"></a>建立无足乃至多足有情。<a id="a-3b"></a>依身差别。<a id="a-3c"></a>建立有色无色有情。<a id="a-3d"></a>依心差别。<a id="a-3e"></a>建立有想无想非想非非想处有情。</p>
  <p id="a3f">复有离系出家外道。<a id="a-3g"></a>作如是说。<a id="a-3h"></a>一切树等皆悉有命。<a id="a-3i"></a>见彼与内有命数法。<a id="a-3j"></a>同增长故。<a id="a-3k"></a>应告彼言。<a id="a-3l"></a>汝何所欲。<a id="a-3m"></a>树等增长为命为因。<a id="a-3n"></a>为更有余增长因耶。<a id="a-3o"></a>若彼唯用命为因者。<a id="a-3p"></a>彼未舍命。<a id="a-3q"></a>而于一时无有增长不应道理。<a id="a-3r"></a>若更有余增长因者。<a id="a-3s"></a>彼虽无命。<a id="a-3t"></a>由自因缘亦得增长故不应理。<a id="a-3u"></a>又应告彼。<a id="a-3v"></a>汝何所欲。<a id="a-3w"></a>诸无命物无有增长。<a id="a-3x"></a>为有说因为无说因。<a id="a-3y"></a>若有说因。<a id="a-3z"></a>此说因缘不可得故。<a id="a-40"></a>不应道理。<a id="a-41"></a>若无说因。<a id="a-42"></a>无因而说而必尔者。<a id="a-43"></a>不应道理。<a id="a-44"></a>又应告彼。<a id="a-45"></a>汝何所欲。<a id="a-46"></a>诸树等物与有命物。<a id="a-47"></a>为一向相似。<a id="a-48"></a>为不一向相似。<a id="a-49"></a>若言一向相似者。<a id="a-4A"></a>诸树等物根下入地上分增长。<a id="a-4B"></a>不能自然摇动其身。<a id="a-4C"></a>虽与语言而不报答。<a id="a-4D"></a>曾不见有善恶业转。<a id="a-4E"></a>断枝条已余处更生。<a id="a-4F"></a>不应道理。<a id="a-4G"></a>若言不一向相似者。<a id="a-4H"></a>是则由相似故可有寿命。<a id="a-4I"></a>不相似故应无寿命。<a id="a-4J"></a>不应道理。<a id="a-4K"></a>如是增长余因有无。<a id="a-4L"></a>有故无寿命物不增长。<a id="a-4M"></a>说因有无。<a id="a-4N"></a>有故相似一向不一向故。<a id="a-4O"></a>此所计度不应道理。</p>
  <p id="a4P">问何缘故知色香味触如是如是别安立中。<a id="a-4Q"></a>饮食车乘瓶盆衣服庄严具等诸想事物皆是假有。<a id="a-4R"></a>答由彼想物。<a id="a-4S"></a>或于是处色等想物聚中而转。<a id="a-4T"></a>或于是处色等想物聚中不转。<a id="a-4U"></a>若于是处色等想聚有食想转。<a id="a-4V"></a>非于是处饮等想转。<a id="a-4W"></a>若于是处车乘想转。<a id="a-4X"></a>非于是处衣等想转。<a id="a-4Y"></a>如是所余乃至广说。<a id="a-4Z"></a>诸假有想若转不转。<a id="a-4a"></a>当知亦尔。<a id="a-4b"></a>一切色香味触想事。<a id="a-4c"></a>遍于一切饮食车乘瓶盆衣服庄严具等诸想事中。<a id="a-4d"></a>无差别转。<a id="a-4e"></a>是故当知。<a id="a-4f"></a>饮食车乘瓶盆衣服庄严具等。<a id="a-4g"></a>皆是假有。<a id="a-4h"></a>色香味触是实物有。<a id="a-4i"></a>复次依诸有法立假想物。<a id="a-4j"></a>非一众多种种品类。<a id="a-4k"></a>当知略说总有二种。<a id="a-4l"></a>一依止一聚。<a id="a-4m"></a>二依止非一聚。<a id="a-4n"></a>各别饮食车乘衣服庄严具等。<a id="a-4o"></a>名依止一聚。<a id="a-4p"></a>诸彩画业雕素等业宅舍宫殿军林等物。<a id="a-4q"></a>名依止非一聚。</p>
  <p id="a4r">复次云何有色诸法。<a id="a-4s"></a>谓若略说有十色。<a id="a-4t"></a>处及法处所摄色。<a id="a-4u"></a>由彼诸色具色自相。<a id="a-4v"></a>即以此事还说此事。<a id="a-4w"></a>是故说名有色诸法。<a id="a-4x"></a>此有色法由五种相差别建立。<a id="a-4y"></a>何等为五。<a id="a-4z"></a>一事故。<a id="a-50"></a>二自相故。<a id="a-51"></a>三共相故。<a id="a-52"></a>四界故。<a id="a-53"></a>五业故。<a id="a-54"></a>此中诸所有色。<a id="a-55"></a>彼一切若四大种。<a id="a-56"></a>若四大种所造。<a id="a-57"></a>应知是名略摄色事。<a id="a-58"></a>除此更无若过若增。<a id="a-59"></a>诸色自相复有三种。<a id="a-5A"></a>一清净色。<a id="a-5B"></a>二清净所取色。<a id="a-5C"></a>三意所取色。<a id="a-5D"></a>谓四大种所造五识所依五清净色眼等处摄。<a id="a-5E"></a>名清净色。<a id="a-5F"></a>色等五境同分清净色之境界。<a id="a-5G"></a>名清净所取色。<a id="a-5H"></a>若与识俱诸清净色与识同境。<a id="a-5I"></a>故名同分。<a id="a-5J"></a>若离于识诸清净色前后自类相续而转。<a id="a-5K"></a>名彼同分色。<a id="a-5L"></a>三摩地所行影像等色。<a id="a-5M"></a>名意所取色。<a id="a-5N"></a>诸色共相亦有三种。<a id="a-5O"></a>谓一切色若据方处各别安立。<a id="a-5P"></a>若可宣说方处差别。<a id="a-5Q"></a>名初共相。<a id="a-5R"></a>又一切色若清净。<a id="a-5S"></a>若清净所取增减相。<a id="a-5T"></a>当知是名第二共相。<a id="a-5U"></a>又即此一切色若触所触即便变坏。<a id="a-5V"></a>或以手足块刀杖等。<a id="a-5W"></a>或由寒热饥渴蚊虻风日蛇蝎诸触所触即便变坏。<a id="a-5X"></a>当知是名第三共相。<a id="a-5Y"></a>若由定地色爱诸业之所生起。<a id="a-5Z"></a>名色行色。<a id="a-5a"></a>若不定地色爱诸业之所生起。<a id="a-5b"></a>名欲行色。<a id="a-5c"></a>如是诸色由界差别略有二种。<a id="a-5d"></a>无色界中无如是色。<a id="a-5e"></a>又前所说诸色共相。<a id="a-5f"></a>谓触所触即便变坏。<a id="a-5g"></a>如是共相非一切遍。<a id="a-5h"></a>除欲界天遍余一切。<a id="a-5i"></a>欲界天中所有诸色。<a id="a-5j"></a>但有手足块刀杖等所触变坏。<a id="a-5k"></a>无有寒热饥渴等触之所变坏。<a id="a-5l"></a>由彼天中诸饮食等众资生具随欲所生则便成办。<a id="a-5m"></a>是故于彼虽有饥渴不为损害。<a id="a-5n"></a>色界诸色无有手足块刀杖等所触损坏。<a id="a-5o"></a>亦无余触之所损坏。<a id="a-5p"></a>若善不善无记身业语业。<a id="a-5q"></a>是名业色。<a id="a-5r"></a>当知是名色业差别。<a id="a-5s"></a>无色诸法亦由五相差别建立。<a id="a-5t"></a>与此相违应知其相。<a id="a-5u"></a>复次略由二种色聚建立诸聚。<a id="a-5v"></a>一不共大种聚。<a id="a-5w"></a>二非不共大种聚。<a id="a-5x"></a>不共大种聚者。<a id="a-5y"></a>谓于此中唯有一类大种可得。<a id="a-5z"></a>非不共大种聚者。<a id="a-60"></a>谓于此中有二大种或多大种种类可得。<a id="a-61"></a>又于不共大种聚中。<a id="a-62"></a>极微已上诸大种合。<a id="a-63"></a>当知方有相杂不相离。<a id="a-64"></a>诸大种色无有一处不相离诸大种色。<a id="a-65"></a>于非不共大种聚中大种极微。<a id="a-66"></a>如所造色与余大种。<a id="a-67"></a>当知亦有同一处所不相离者。<a id="a-68"></a>然彼大种非所造色。<a id="a-69"></a>互不相依而得转故。<a id="a-6A"></a>各有功能据别处故。<a id="a-6B"></a>又一处不相离者。<a id="a-6C"></a>谓诸大种及所造色同住一处。<a id="a-6D"></a>如置一箧青黄赤白有光明珠种种光明互不相离。<a id="a-6E"></a>相杂不相离者。<a id="a-6F"></a>所有譬喻如前应知。<a id="a-6G"></a>又若有聚或麻豆等或细沙等。<a id="a-6H"></a>为诸胶蜜及沙糖等之所摄持。<a id="a-6I"></a>当知此非一处不相离。<a id="a-6J"></a>亦非相杂不相离。<a id="a-6K"></a>但是和合不相离。<a id="a-6L"></a>多聚聚集非一聚相。<a id="a-6M"></a>当知所余是一聚相。<a id="a-6N"></a>又相杂不相离。<a id="a-6O"></a>当知依止一处不相离。<a id="a-6P"></a>此若不尔不应道理。</p>
  <p id="a6Q">复次由五种相建立有见诸法差别。<a id="a-6R"></a>何等为五。<a id="a-6S"></a>谓显色故。<a id="a-6T"></a>形色故。<a id="a-6U"></a>表色故。<a id="a-6V"></a>眼境界故。<a id="a-6W"></a>眼识所缘故。<a id="a-6X"></a>亦由五相建立无见诸法差别。<a id="a-6Y"></a>与上相违应知其相。<a id="a-6Z"></a>复次由五种相建立有对诸法差别。<a id="a-6a"></a>何等为五。<a id="a-6b"></a>一各据别处而安住故。<a id="a-6c"></a>二于余色聚容受往来等业为障碍故。<a id="a-6d"></a>三为手足块刀杖等所触便变坏故。<a id="a-6e"></a>四一切皆为诸清净色之所取故。<a id="a-6f"></a>五一切皆为依清净色识所缘故。<a id="a-6g"></a>亦由五相建立无对诸法差别。<a id="a-6h"></a>与上相违应知其相。</p>
  <p id="a6i">复次即由五相应知建立无见无对诸法差别。<a id="a-6j"></a>何等为五。<a id="a-6k"></a>一因缘故。<a id="a-6l"></a>二据处所故。<a id="a-6m"></a>三显现故。<a id="a-6n"></a>四无变异故。<a id="a-6o"></a>五所缘故。<a id="a-6p"></a>谓具威德三摩地俱诸色胜解。<a id="a-6q"></a>当知是名无见无对色生因缘。<a id="a-6r"></a>彼既生已处所可得。<a id="a-6s"></a>是故名色。<a id="a-6t"></a>虽不与彼十有色处自相相应。<a id="a-6u"></a>然得似彼自性显现。<a id="a-6v"></a>于余色聚容受往来等业非障碍住。<a id="a-6w"></a>又非一切清净之色及依彼识。<a id="a-6x"></a>所取境界。<a id="a-6y"></a>亦非所缘。<a id="a-6z"></a>是故说名无见无对。<a id="a-70"></a>手足等触不能损坏。<a id="a-71"></a>是故说名无有变异。<a id="a-72"></a>又根本定名具威德三摩地。<a id="a-73"></a>此色是彼所缘非余。<a id="a-74"></a>譬如非一切心皆能变化。<a id="a-75"></a>若所有心具大威德方能成办。<a id="a-76"></a>非所余心此亦如是。<a id="a-77"></a>要具威德极静定心。<a id="a-78"></a>方能为缘生此无见无对诸色。<a id="a-79"></a>此如化色亦非不具大威德心及不定心所缘境界。<a id="a-7A"></a>但是彼心所缘境界。<a id="a-7B"></a>是名与上五相相违当知建立无见无对诸法差别。</p>
  <p id="a7C">复次由五相故建立有漏诸法差别。<a id="a-7D"></a>何等为五。<a id="a-7E"></a>谓由事故。<a id="a-7F"></a>随眠故。<a id="a-7G"></a>相应故。<a id="a-7H"></a>所缘故。<a id="a-7I"></a>生起故。<a id="a-7J"></a>云何有漏法事。<a id="a-7K"></a>谓清净内色。<a id="a-7L"></a>及彼相依不相依外色。<a id="a-7M"></a>若诸染污心心所。<a id="a-7N"></a>若善无记心心所等。<a id="a-7O"></a>此有漏事。<a id="a-7P"></a>随其所应由余四相说名有漏。<a id="a-7Q"></a>谓随眠故。<a id="a-7R"></a>相应故。<a id="a-7S"></a>所缘故。<a id="a-7T"></a>生起故。<a id="a-7U"></a>若于清净诸色。<a id="a-7V"></a>及于如前所说一切心心所中。<a id="a-7W"></a>烦恼种子未害未断。<a id="a-7X"></a>说名随眠亦名粗重。<a id="a-7Y"></a>若彼乃至未无余断。<a id="a-7Z"></a>当知一切由随眠故说名有漏。<a id="a-7a"></a>若诸染污心心所。<a id="a-7b"></a>由相应故说名有漏。<a id="a-7c"></a>若诸有事。<a id="a-7d"></a>若现量所行。<a id="a-7e"></a>若有漏所生增上所起。<a id="a-7f"></a>如是一切漏所缘故名为有漏。<a id="a-7g"></a>此中现在名为有事。<a id="a-7h"></a>过去未来名非有事。<a id="a-7i"></a>若依清净色识所行名现量所行。<a id="a-7j"></a>若余所行当知名非现量所行。<a id="a-7k"></a>若内诸处增上生起一切外处。<a id="a-7l"></a>名有漏所生增上所起。<a id="a-7m"></a>唯彼所缘当知有漏。<a id="a-7n"></a>所以者何。<a id="a-7o"></a>若缘去来起诸烦恼。<a id="a-7p"></a>过去未来非有事故。<a id="a-7q"></a>不由所缘说名有漏。<a id="a-7r"></a>若现在事非现量所行。<a id="a-7s"></a>如清净色及一切染污善无记心心所。<a id="a-7t"></a>彼亦非烦恼所缘故。<a id="a-7u"></a>说名有漏。<a id="a-7v"></a>但由自分别所起相起诸烦恼。<a id="a-7w"></a>非彼诸法。<a id="a-7x"></a>为此分明所行境故。<a id="a-7y"></a>由生起故成有漏者。<a id="a-7z"></a>谓诸随眠未永断故。<a id="a-80"></a>顺烦恼境现在前故。<a id="a-81"></a>于彼现起不如理作意故。<a id="a-82"></a>由此因缘诸所有法正生已生或复当生。<a id="a-83"></a>如是一切由生起故说名有漏。<a id="a-84"></a>又从一切不善烦恼诸异熟果及异熟果增上所引外事生起。<a id="a-85"></a>如是一切亦生起故说名有漏。<a id="a-86"></a>又由无记色无色系一切烦恼于彼续生。<a id="a-87"></a>彼所续生亦生起故说名有漏。<a id="a-88"></a>如是名为由五相故建立有漏诸法差别。<a id="a-89"></a>谓由事故。<a id="a-8A"></a>随眠故。<a id="a-8B"></a>相应故。<a id="a-8C"></a>所缘故。<a id="a-8D"></a>生起故。</p>
  <p id="a8E">复次由五相故建立无漏诸法差别。<a id="a-8F"></a>何等为五。<a id="a-8G"></a>一有诸法离诸缠故说名无漏。<a id="a-8H"></a>谓一切善无记心心所所依所缘诸色。<a id="a-8I"></a>及善无记诸心心所。<a id="a-8J"></a>二有诸法随眠断故说名无漏。<a id="a-8K"></a>谓已永断见修所断一切烦恼所有诸善。<a id="a-8L"></a>及一分无记造色若诸无记若世间善诸心心所。<a id="a-8M"></a>三有诸法由断灭故说名无漏。<a id="a-8N"></a>谓一切染污心心所彼不转故说名无漏。<a id="a-8O"></a>由彼不转显了涅槃。<a id="a-8P"></a>即此涅槃说名无漏。<a id="a-8Q"></a>四有诸法是见所断断对治故。<a id="a-8R"></a>自性解脱故。<a id="a-8S"></a>说名无漏。<a id="a-8T"></a>谓一切见道。<a id="a-8U"></a>五有诸法是修所断断对治故。<a id="a-8V"></a>自性相续解脱故。<a id="a-8W"></a>谓出世间一切修道及无学道。<a id="a-8X"></a>当知是名由五相故建立无漏诸法差别。</p>
  <p id="a8Y">复次由五相故建立有诤诸法差别。<a id="a-8Z"></a>何等为五。<a id="a-8a"></a>谓由事故。<a id="a-8b"></a>因缘故。<a id="a-8c"></a>自性故。<a id="a-8d"></a>助伴故。<a id="a-8e"></a>等起故。<a id="a-8f"></a>此中五取蕴名有诤法事。<a id="a-8g"></a>若爱味染着爱味耽嗜。<a id="a-8h"></a>名诤因缘。<a id="a-8i"></a>若无常性苦性变坏法性。<a id="a-8j"></a>名有诤自性。<a id="a-8k"></a>即于此诤无智愚痴。<a id="a-8l"></a>名诤助伴。<a id="a-8m"></a>由此因缘五黑品转。<a id="a-8n"></a>名为等起谓斗讼违诤。<a id="a-8o"></a>耽着诸欲诸见所生。<a id="a-8p"></a>或余种类。<a id="a-8q"></a>是初黑品。<a id="a-8r"></a>若随所有诸烦恼缠无有羞耻。<a id="a-8s"></a>多安住性。<a id="a-8t"></a>是第二黑品。<a id="a-8u"></a>若有沙门或婆罗门。<a id="a-8v"></a>违逆正道。<a id="a-8w"></a>所欲苦行及余信解。<a id="a-8x"></a>自饿投火坠高岩等。<a id="a-8y"></a>是第三黑品。<a id="a-8z"></a>若有现行身语及意一切恶行。<a id="a-90"></a>是第四黑品。<a id="a-91"></a>欣乐后有。<a id="a-92"></a>是第五黑品。<a id="a-93"></a>此中最初由生怨恨发愤心故。<a id="a-94"></a>不安隐住。<a id="a-95"></a>第二由诸烦恼内烧然故。<a id="a-96"></a>不安隐住。<a id="a-97"></a>第三由自誓愿虚受劬劳无义苦故。<a id="a-98"></a>不安隐住。<a id="a-99"></a>第四生恶趣故。<a id="a-9A"></a>不安隐住。<a id="a-9B"></a>第五生老死等众苦合故。<a id="a-9C"></a>不安隐住。<a id="a-9D"></a>此中五取蕴有诤事与诤自性及彼因缘助伴等起。<a id="a-9E"></a>共相依故名有诤法。<a id="a-9F"></a>又由五相建立无诤诸法差别。<a id="a-9G"></a>与上相违应知其相。<a id="a-9H"></a>此中五无取蕴无诤事。<a id="a-9I"></a>由诤自性及彼因缘助伴等起于彼法中不可得故。<a id="a-9J"></a>名无诤法。</p>
  <p id="a9K">复次由五相故建立有染诸法差别。<a id="a-9L"></a>何等为五。<a id="a-9M"></a>谓事故因缘故等。<a id="a-9N"></a>如前广说五相差别。<a id="a-9O"></a>此中事者。<a id="a-9P"></a>谓即五有取蕴。<a id="a-9Q"></a>因缘者。<a id="a-9R"></a>谓即此中喜乐爱味诸因缘法。<a id="a-9S"></a>自性者。<a id="a-9T"></a>谓此为缘生起喜乐爱味所摄。<a id="a-9U"></a>助伴者。<a id="a-9V"></a>谓于爱味所有贪着。<a id="a-9W"></a>等起者。<a id="a-9X"></a>谓五黑品。<a id="a-9Y"></a>如前应知。<a id="a-9Z"></a>五取蕴事。<a id="a-9a"></a>由与有染及彼因缘乃至等起共相依故。<a id="a-9b"></a>说名有染。<a id="a-9c"></a>又由五相建立无染诸法差别。<a id="a-9d"></a>与上相违应知其相。<a id="a-9e"></a>如前无诤随应当说。</p>
  <p id="a9f">复次由五相故应知建立依止耽嗜诸法差别。<a id="a-9g"></a>何等为五。<a id="a-9h"></a>谓事故因缘故等。<a id="a-9i"></a>如前广说。<a id="a-9j"></a>此中事者。<a id="a-9k"></a>谓欲界系诸五取蕴。<a id="a-9l"></a>因缘者。<a id="a-9m"></a>谓顺欲贪五种妙欲。<a id="a-9n"></a>自性者。<a id="a-9o"></a>谓贪嗜者由彼为缘由彼为境所有欲贪。<a id="a-9p"></a>助伴者。<a id="a-9q"></a>谓不如理作意相应邪愿诸欲分别。<a id="a-9r"></a>由与此俱名分别贪。<a id="a-9s"></a>等起者。<a id="a-9t"></a>谓五种黑品如前广说。<a id="a-9u"></a>彼欲界系五取蕴事。<a id="a-9v"></a>由彼贪嗜因缘助伴及与等起所摄受故。<a id="a-9w"></a>说名依止耽嗜诸法。<a id="a-9x"></a>又由五相当知建立依止出离诸法差别。<a id="a-9y"></a>与上相违应知其相。</p>
  <p id="a9z">复次由五相故建立世间诸法差别。<a id="a-A0"></a>何等为五。<a id="a-A1"></a>一一切清净色及清净所取色世间。<a id="a-A2"></a>二一切染污心心所世间。<a id="a-A3"></a>三一切无记心心所世间。<a id="a-A4"></a>四一切善心心所若当断若已断世间。<a id="a-A5"></a>五一切世间三摩地所行无见无对色世间。<a id="a-A6"></a>又由五相建立出世诸法差别。<a id="a-A7"></a>何等为五。<a id="a-A8"></a>一见道所断对治。<a id="a-A9"></a>二修道所断对治。<a id="a-AA"></a>三由想解脱之所解脱。<a id="a-AB"></a>谓诸声闻独觉菩萨已入无戏论理慧。<a id="a-AC"></a>及彼相应诸心心所。<a id="a-AD"></a>四彼所缘无见无对色。<a id="a-AE"></a>五一分所治解脱之所解脱。<a id="a-AF"></a>谓诸有学。<a id="a-AG"></a>若一切所治解脱之所解脱。<a id="a-AH"></a>谓诸无学。</p>
  <p id="aAI">复次依五种世间。<a id="a-AJ"></a>即彼世间名堕诸法。<a id="a-AK"></a>谓有情世间。<a id="a-AL"></a>器世间。<a id="a-AM"></a>欲世间。<a id="a-AN"></a>色世间。<a id="a-AO"></a>无色世间。<a id="a-AP"></a>当知是名五种世间。<a id="a-AQ"></a>又出世法不堕如是五种世间。<a id="a-AR"></a>是故说名不堕诸法。</p>
  <p id="aAS">复次由五相故建立有为诸法差别。<a id="a-AT"></a>何等为五。<a id="a-AU"></a>一后际未生故。<a id="a-AV"></a>二前际已灭故。<a id="a-AW"></a>三中际目相安住故。<a id="a-AX"></a>四因缘相续故。<a id="a-AY"></a>五果相续故。<a id="a-AZ"></a>又由五相建立无为诸法差别。<a id="a-Aa"></a>何等为五。<a id="a-Ab"></a>谓与上相违应知。<a id="a-Ac"></a>即是此中五相。<a id="a-Ad"></a>灭有为法证得涅槃。<a id="a-Ae"></a>若谓涅槃为有异者。<a id="a-Af"></a>当知此为不如理问不如理答不如理思。<a id="a-Ag"></a>如是若谓为无异者。<a id="a-Ah"></a>有无异者。<a id="a-Ai"></a>非有非无异者。<a id="a-Aj"></a>当知皆是不如理问不如理答不如理思。<a id="a-Ak"></a>何以故。<a id="a-Al"></a>由彼涅槃唯有为灭之所显故。<a id="a-Am"></a>与有为法其相异故。<a id="a-An"></a>唯有为灭之所显故。<a id="a-Ao"></a>谓有异者。<a id="a-Ap"></a>若问若答若思便为戏论非所戏论。<a id="a-Aq"></a>与有为法其相异故。<a id="a-Ar"></a>谓无异者。<a id="a-As"></a>如前广说。<a id="a-At"></a>便为戏论非所戏论。<a id="a-Au"></a>总如前说。<a id="a-Av"></a>二种因故。<a id="a-Aw"></a>亦异不异不应道理。<a id="a-Ax"></a>由有为灭证涅槃故。<a id="a-Ay"></a>若谓一切皆无所有故说非有非无异者。<a id="a-Az"></a>不应道理。<a id="a-B0"></a>涅槃义者。<a id="a-B1"></a>谓一切白法所显发故。<a id="a-B2"></a>涅槃相者。<a id="a-B3"></a>谓寂灭相无戏论相。<a id="a-B4"></a>当知唯是内所证相。</p>
  <p id="aB5">复次由五相故建立所缘诸法差别。<a id="a-B6"></a>何等为五。<a id="a-B7"></a>一有善作意所缘法。<a id="a-B8"></a>二有不善作意所缘法。<a id="a-B9"></a>三有无记作意所缘法。<a id="a-BA"></a>四有堕界作意所缘法。<a id="a-BB"></a>五有系属瑜伽作意所缘法。<a id="a-BC"></a>此中若善作意。<a id="a-BD"></a>缘善不善无记诸法。<a id="a-BE"></a>如善作意。<a id="a-BF"></a>如是不善无记作意当知亦尔。<a id="a-BG"></a>欲界系善染污无记作意。<a id="a-BH"></a>缘一切三界诸法。<a id="a-BI"></a>色界系善作意。<a id="a-BJ"></a>亦缘一切三界诸法。<a id="a-BK"></a>无色界中若定若生外道异生无色界系善作意。<a id="a-BL"></a>唯缘自地一切法。<a id="a-BM"></a>非下地。<a id="a-BN"></a>若毗钵舍那行菩萨未得自在。<a id="a-BO"></a>及有广慧声闻乘等。<a id="a-BP"></a>若诸有学若阿罗汉。<a id="a-BQ"></a>彼无色界系善作意。<a id="a-BR"></a>亦缘下地一切法。<a id="a-BS"></a>若诸菩萨已得自在。<a id="a-BT"></a>决定不于无色界生。<a id="a-BU"></a>由观于彼不能现起利众生事因此成熟广大佛法。<a id="a-BV"></a>及能成熟利益有情行故。<a id="a-BW"></a>当知是名堕界作意所缘诸法。<a id="a-BX"></a>复次因思所缘如说。</p>
  <p id="aBY">名映于一切　　无有过名者</p>
  <p id="aBZ">由此名一法　　皆随自在行</p>
  <p id="aBa">此言有何义谓若略说。<a id="a-Bb"></a>观察清净因故。<a id="a-Bc"></a>观察自相故。<a id="a-Bd"></a>观察杂染因故。<a id="a-Be"></a>又为显示补特伽罗无我及法无我故。<a id="a-Bf"></a>此中显示补特伽罗无我者。<a id="a-Bg"></a>谓善了知四无色蕴。<a id="a-Bh"></a>能断一切自境界相。<a id="a-Bi"></a>是故说名能映一切。<a id="a-Bj"></a>显示法无我者。<a id="a-Bk"></a>谓善了知遍计所执自性。<a id="a-Bl"></a>善了知世俗言名。<a id="a-Bm"></a>能除一切彼所依相。<a id="a-Bn"></a>是故说名能映一切。<a id="a-Bo"></a>若过如是四无色蕴诸我相事。<a id="a-Bp"></a>定不可得。<a id="a-Bq"></a>若过世俗言名遍计所执自性相事。<a id="a-Br"></a>亦不可得。<a id="a-Bs"></a>若于此二不善了知。<a id="a-Bt"></a>则便一切自境界相。<a id="a-Bu"></a>及诸杂染生起随转一切境相。<a id="a-Bv"></a>及诸杂染皆彼增上力所生故。<a id="a-Bw"></a>又佛世尊依此密意说如是言。</p>
  <p id="aBx">执法自性故　　执我性而转</p>
  <p id="aBy">觉此故觉彼　　由觉故还灭</p>
  <p id="aBz">系属瑜伽作意略有四种所缘。<a id="a-C0"></a>一遍满所缘。<a id="a-C1"></a>二净行所缘。<a id="a-C2"></a>三善巧所缘。<a id="a-C3"></a>四净烦恼今缘。<a id="a-C4"></a>是诸所缘如声闻地广辩应知。<a id="a-C5"></a>此中净烦恼所缘者。<a id="a-C6"></a>谓世尊说四圣谛及真如。</p>
 </body>
</html>