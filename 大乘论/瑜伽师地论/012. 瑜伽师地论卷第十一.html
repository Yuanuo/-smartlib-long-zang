<!doctype html>
<html id="z3IBVKav1" data-ver="1501">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第十一</h1>
  <h2 id="a2">本地分中三摩呬多地第六之一</h2>
  <p id="a3">已说有寻有伺等三。<a id="a-4"></a>云何三摩呬多地。<a id="a-5"></a>嗢拖南曰。</p>
  <p id="a6">总标与安立　　作意相差别</p>
  <p id="a7">摄诸经宗要　　最后众杂义</p>
  <p id="a8">若略说三摩呬多地。<a id="a-9"></a>当知由总标故。<a id="a-A"></a>安立故。<a id="a-B"></a>作意差别故。<a id="a-C"></a>相差别故。<a id="a-D"></a>略摄诸经宗要等故。</p>
  <p id="aE">云何总标。<a id="a-F"></a>谓此地中略有四种。<a id="a-G"></a>一者静虑。<a id="a-H"></a>二者解脱。<a id="a-I"></a>三者等持。<a id="a-J"></a>四者等至。<a id="a-K"></a>静虑者。<a id="a-L"></a>谓四静虑。<a id="a-M"></a>一从离生有寻有伺静虑。<a id="a-N"></a>二从定生无寻无伺静虑。<a id="a-O"></a>三离喜静虑。<a id="a-P"></a>四舍念清净静虑。<a id="a-Q"></a>解脱者。<a id="a-R"></a>谓八解脱。<a id="a-S"></a>一有色观诸色解脱。<a id="a-T"></a>二内无色想观外诸色解脱。<a id="a-U"></a>三净解脱身作证具足住解脱。<a id="a-V"></a>四空无边处解脱。<a id="a-W"></a>五识无边处解脱。<a id="a-X"></a>六无所有处解脱。<a id="a-Y"></a>七非想非非想处解脱。<a id="a-Z"></a>八想受灭身作证具足住解脱。<a id="a-a"></a>等持者。<a id="a-b"></a>谓三三摩地。<a id="a-c"></a>一空。<a id="a-d"></a>二无愿。<a id="a-e"></a>三无相。<a id="a-f"></a>复有三种。<a id="a-g"></a>谓有寻有伺。<a id="a-h"></a>无寻唯伺无寻无伺。<a id="a-i"></a>复有三种。<a id="a-j"></a>谓小大无量。<a id="a-k"></a>复有二种。<a id="a-l"></a>谓一分修。<a id="a-m"></a>具分修。<a id="a-n"></a>复有三种。<a id="a-o"></a>谓喜俱行。<a id="a-p"></a>乐俱行。<a id="a-q"></a>舍俱行。<a id="a-r"></a>复有四种。<a id="a-s"></a>谓四修定。<a id="a-t"></a>复有五种。<a id="a-u"></a>谓五圣智三摩地。<a id="a-v"></a>复有五种。<a id="a-w"></a>谓圣五支三摩地。<a id="a-x"></a>复有有因有具圣正三摩地。<a id="a-y"></a>复有金刚喻三摩地。<a id="a-z"></a>复有有学无学。<a id="a-10"></a>非学非无学等三摩地。<a id="a-11"></a>等至者。<a id="a-12"></a>谓五现见三摩钵底。<a id="a-13"></a>八胜处三摩钵底。<a id="a-14"></a>十遍处三摩钵底。<a id="a-15"></a>四无色三摩钵底。<a id="a-16"></a>无想三摩钵底。<a id="a-17"></a>灭尽定等三摩钵底。</p>
  <p id="a18">云何安立。<a id="a-19"></a>谓唯此等名等引地。<a id="a-1A"></a>非于欲界心一境性。<a id="a-1B"></a>由此定等。<a id="a-1C"></a>无悔欢喜安乐所引。<a id="a-1D"></a>欲界不尔。<a id="a-1E"></a>非欲界中于法全无审正观察。</p>
  <p id="a1F">复次初静虑中。<a id="a-1G"></a>说离生喜。<a id="a-1H"></a>由证住此断除五法。<a id="a-1I"></a>谓欲所引喜。<a id="a-1J"></a>欲所引忧。<a id="a-1K"></a>不善所引喜。<a id="a-1L"></a>不善所引忧。<a id="a-1M"></a>不善所引舍。<a id="a-1N"></a>又于五法修习圆满。<a id="a-1O"></a>谓欢喜安乐。<a id="a-1P"></a>及三摩地。<a id="a-1Q"></a>欲所引喜者。<a id="a-1R"></a>于妙五欲。<a id="a-1S"></a>若初得时。<a id="a-1T"></a>若已证得。<a id="a-1U"></a>正受用时。<a id="a-1V"></a>或见或闻。<a id="a-1W"></a>或曾领受。<a id="a-1X"></a>由此诸缘。<a id="a-1Y"></a>忆念欢喜。<a id="a-1Z"></a>欲所引忧者。<a id="a-1a"></a>于妙五欲。<a id="a-1b"></a>若求不遂。<a id="a-1c"></a>若已受用更不复得。<a id="a-1d"></a>或得已便失。<a id="a-1e"></a>由此诸缘多生忧恼。<a id="a-1f"></a>不善所引喜者。<a id="a-1g"></a>谓如有一与喜乐俱而行杀业乃至邪见。<a id="a-1h"></a>不善所引忧者。<a id="a-1i"></a>谓如有一与忧苦俱而行杀业乃至邪见。<a id="a-1j"></a>不善所引舍者。<a id="a-1k"></a>谓如有一或王王等或余宰官或尊尊等自不乐为杀等恶业。<a id="a-1l"></a>然其仆使作恶业时。<a id="a-1m"></a>忍而不制。<a id="a-1n"></a>亦不安处毗奈耶中。<a id="a-1o"></a>由纵舍故。<a id="a-1p"></a>遂造恶业。<a id="a-1q"></a>彼于此业。<a id="a-1r"></a>现前领解非不现前。<a id="a-1s"></a>又住于舍。<a id="a-1t"></a>寻求伺察。<a id="a-1u"></a>为恶方便。<a id="a-1v"></a>又于诸恶。<a id="a-1w"></a>耽着不断。<a id="a-1x"></a>引发于舍。<a id="a-1y"></a>又于不善现前转时。<a id="a-1z"></a>发起中庸非苦乐受。<a id="a-20"></a>欢者。<a id="a-21"></a>谓从本来清净行者观资粮地所修净行无悔为先。<a id="a-22"></a>慰意适悦心欣踊性。<a id="a-23"></a>喜者。<a id="a-24"></a>谓正修习方便为先。<a id="a-25"></a>深庆适悦心欣踊性安者。<a id="a-26"></a>谓离粗重身心调适性。<a id="a-27"></a>乐者。<a id="a-28"></a>谓由如是心调适故。<a id="a-29"></a>便得身心无损害乐及解脱乐。<a id="a-2A"></a>以离彼品粗重性故。<a id="a-2B"></a>于诸烦恼而得解脱。<a id="a-2C"></a>三摩地者。<a id="a-2D"></a>谓于所缘。<a id="a-2E"></a>审正观察。<a id="a-2F"></a>心一境性。<a id="a-2G"></a>世尊于无漏方便中。<a id="a-2H"></a>先说三摩地。<a id="a-2I"></a>后说解脱。<a id="a-2J"></a>由三摩地善成满力。<a id="a-2K"></a>于诸烦恼。<a id="a-2L"></a>心永解脱故。<a id="a-2M"></a>于有漏方便中。<a id="a-2N"></a>先说解脱。<a id="a-2O"></a>后说三摩地。<a id="a-2P"></a>由证方便究竟作意果烦恼断已方得根本三摩地故。<a id="a-2Q"></a>或有俱时说三摩地及与解脱。<a id="a-2R"></a>谓即于此方便究竟作意。<a id="a-2S"></a>及余无间道三摩地中。<a id="a-2T"></a>由三摩地与彼解脱俱时有故。</p>
  <p id="a2U">复次于诸静虑等至障中。<a id="a-2V"></a>略有五盖。<a id="a-2W"></a>将证彼时能为障碍。<a id="a-2X"></a>何等为五。<a id="a-2Y"></a>一贪欲盖。<a id="a-2Z"></a>二嗔恚盖三惛沉睡眠盖。<a id="a-2a"></a>四掉举恶作盖。<a id="a-2b"></a>五疑盖。<a id="a-2c"></a>贪欲者。<a id="a-2d"></a>谓于妙五欲。<a id="a-2e"></a>随逐净相。<a id="a-2f"></a>欲见。<a id="a-2g"></a>欲闻乃至欲触。<a id="a-2h"></a>或随忆念。<a id="a-2i"></a>先所领受。<a id="a-2j"></a>寻伺追恋。<a id="a-2k"></a>嗔恚者。<a id="a-2l"></a>谓或因同梵行等举其所犯。<a id="a-2m"></a>或因忆念昔所曾经不饶益事嗔恚之相。<a id="a-2n"></a>心生恚怒。<a id="a-2o"></a>或欲当作不饶益事。<a id="a-2p"></a>于当所为嗔恚之相。<a id="a-2q"></a>多随寻伺。<a id="a-2r"></a>心生恚怒。<a id="a-2s"></a>惛沈者。<a id="a-2t"></a>谓或因毁坏净尸罗等随一善行。<a id="a-2u"></a>不守根门。<a id="a-2v"></a>食不知量不勤精进减省睡眠。<a id="a-2w"></a>不正知住。<a id="a-2x"></a>而有所作。<a id="a-2y"></a>于所修断不勤加行随顺。<a id="a-2z"></a>生起一切烦恼。<a id="a-30"></a>身心惛昧。<a id="a-31"></a>无堪任性。<a id="a-32"></a>睡眠者。<a id="a-33"></a>谓心极昧略。<a id="a-34"></a>又顺生烦恼坏断加行。<a id="a-35"></a>是惛沈性。<a id="a-36"></a>心极昧略。<a id="a-37"></a>是睡眠性。<a id="a-38"></a>是故此二合说一盖。<a id="a-39"></a>又惛昧无堪任性。<a id="a-3A"></a>名惛沈。<a id="a-3B"></a>惛昧心极略性名睡眠。<a id="a-3C"></a>由此惛沉生诸烦恼随烦恼时。<a id="a-3D"></a>无余近缘如睡眠者。<a id="a-3E"></a>诸余烦恼及随烦恼。<a id="a-3F"></a>或应可生。<a id="a-3G"></a>或应不生。<a id="a-3H"></a>若生惛昧。<a id="a-3I"></a>睡眠必定皆起。<a id="a-3J"></a>掉举者。<a id="a-3K"></a>谓因亲属寻思。<a id="a-3L"></a>国土寻思。<a id="a-3M"></a>不死寻思。<a id="a-3N"></a>或随忆念昔所经历戏笑欢娱所行之事。<a id="a-3O"></a>心生諠动腾跃之性。<a id="a-3P"></a>恶作者。<a id="a-3Q"></a>谓因寻思亲属等故。<a id="a-3R"></a>心生追悔。<a id="a-3S"></a>谓我何缘离别亲属。<a id="a-3T"></a>何缘不往如是国土。<a id="a-3U"></a>何缘弃舍如是国土来到于此。<a id="a-3V"></a>食如是食。<a id="a-3W"></a>饮如是饮。<a id="a-3X"></a>唯得如是衣服卧具。<a id="a-3Y"></a>病缘医药。<a id="a-3Z"></a>资身众具。<a id="a-3a"></a>我本何缘少小出家。<a id="a-3b"></a>何不且待至年衰老。<a id="a-3c"></a>或因追念昔所曾经戏笑等事。<a id="a-3d"></a>便生悔恨。<a id="a-3e"></a>谓我何缘于应受用戏乐严具朋游等时。<a id="a-3f"></a>违背宗亲朋友等意。<a id="a-3g"></a>令其悲恋涕泪盈目。<a id="a-3h"></a>而强出家。<a id="a-3i"></a>由如是等种种因缘。<a id="a-3j"></a>生忧恋心。<a id="a-3k"></a>恶作追悔。<a id="a-3l"></a>由前掉举与此恶作处所等故。<a id="a-3m"></a>合说一盖。<a id="a-3n"></a>又于应作不应作事。<a id="a-3o"></a>随其所应。<a id="a-3p"></a>或已曾作。<a id="a-3q"></a>或未曾作。<a id="a-3r"></a>心生追悔。<a id="a-3s"></a>云何我昔应作不作。<a id="a-3t"></a>非作反作。<a id="a-3u"></a>除先追悔所生恶作。<a id="a-3v"></a>此恶作缠犹未能舍。<a id="a-3w"></a>次后复生相续不断忧恋之心。<a id="a-3x"></a>恶作追悔。<a id="a-3y"></a>此又一种恶作差别。<a id="a-3z"></a>次前所生非处恶作。<a id="a-40"></a>及后恶作虽与掉举处所不等。<a id="a-41"></a>然如彼相腾跃諠动。<a id="a-42"></a>今此亦是忧恋之相。<a id="a-43"></a>是故与彼杂说一盖。<a id="a-44"></a>疑者。<a id="a-45"></a>谓于师于法于学于诲及于证中。<a id="a-46"></a>生惑生疑。<a id="a-47"></a>由心如是怀疑惑故。<a id="a-48"></a>不能趣入勇猛方便正断寂静。<a id="a-49"></a>又于去来今及苦等谛。<a id="a-4A"></a>生惑生疑。<a id="a-4B"></a>心怀二分。<a id="a-4C"></a>迷之不了。<a id="a-4D"></a>犹豫猜度。</p>
  <p id="a4E">问此贪欲盖以何为食。<a id="a-4F"></a>答有净妙相。<a id="a-4G"></a>及于彼相。<a id="a-4H"></a>不正思惟。<a id="a-4I"></a>多所修习。<a id="a-4J"></a>以之为食。<a id="a-4K"></a>净妙相者。<a id="a-4L"></a>谓第一胜妙诸欲之相。<a id="a-4M"></a>若能于此远离染心。<a id="a-4N"></a>于余下劣亦得离染。<a id="a-4O"></a>如制强力余劣自伏。<a id="a-4P"></a>此复云何。<a id="a-4Q"></a>谓女人身上八处所摄可爱净相。<a id="a-4R"></a>由此八处。<a id="a-4S"></a>女缚于男。<a id="a-4T"></a>所谓歌舞笑睇。<a id="a-4U"></a>美容进止。<a id="a-4V"></a>妙触就礼。<a id="a-4W"></a>由此因缘。<a id="a-4X"></a>所有贪欲。<a id="a-4Y"></a>未生令生。<a id="a-4Z"></a>生已增长。<a id="a-4a"></a>故名为食。<a id="a-4b"></a>问此贪欲盖谁为非食。<a id="a-4c"></a>答有不净相。<a id="a-4d"></a>及于彼相如理作意。<a id="a-4e"></a>多所修习。<a id="a-4f"></a>以为非食。<a id="a-4g"></a>此复云何。<a id="a-4h"></a>谓青瘀等。<a id="a-4i"></a>若观此身种种不净杂秽充满。<a id="a-4j"></a>名观内身不净之相。<a id="a-4k"></a>复观于外青瘀等相种种不净。<a id="a-4l"></a>名观外身不净之相。<a id="a-4m"></a>由观此二不净相故。<a id="a-4n"></a>未生贪欲令其不生。<a id="a-4o"></a>生已能断故。<a id="a-4p"></a>名非食。<a id="a-4q"></a>由于彼相如理作意故。<a id="a-4r"></a>遮令不生。<a id="a-4s"></a>多所修习故。<a id="a-4t"></a>生已能断。<a id="a-4u"></a>前黑品中。<a id="a-4v"></a>由于彼相不正思惟故。<a id="a-4w"></a>未生令生。<a id="a-4x"></a>多所修习故。<a id="a-4y"></a>倍更增广。<a id="a-4z"></a>问嗔恚盖以何为食。<a id="a-50"></a>答有嗔恚性。<a id="a-51"></a>有嗔恚相。<a id="a-52"></a>及于彼相。<a id="a-53"></a>不正思惟。<a id="a-54"></a>多所修习。<a id="a-55"></a>以之为食。<a id="a-56"></a>依于种种不饶益事心生恼害。<a id="a-57"></a>名嗔恚性。<a id="a-58"></a>不饶益事。<a id="a-59"></a>名嗔恚相。<a id="a-5A"></a>于九恼事。<a id="a-5B"></a>不正作意。<a id="a-5C"></a>名不正思惟。<a id="a-5D"></a>如是等事皆名为食。<a id="a-5E"></a>问此嗔恚盖谁为非食。<a id="a-5F"></a>答有仁慈贤善。<a id="a-5G"></a>及于彼相。<a id="a-5H"></a>如理作意。<a id="a-5I"></a>多所修习。<a id="a-5J"></a>以为非食。<a id="a-5K"></a>又此慈善恒欲与他安乐为相。<a id="a-5L"></a>修力所摄。<a id="a-5M"></a>由思择力所摄作意。<a id="a-5N"></a>调伏九恼。<a id="a-5O"></a>以能断除嗔恚盖故。<a id="a-5P"></a>经中唯说此为非食。<a id="a-5Q"></a>问惛沉睡眠盖以何为食。<a id="a-5R"></a>答有黑暗相。<a id="a-5S"></a>及于彼相。<a id="a-5T"></a>不正思惟。<a id="a-5U"></a>多所修习。<a id="a-5V"></a>以之为食。<a id="a-5W"></a>问此盖谁为非食。<a id="a-5X"></a>答有光明相。<a id="a-5Y"></a>及于彼相。<a id="a-5Z"></a>如理作意。<a id="a-5a"></a>多所修习。<a id="a-5b"></a>以为非食。<a id="a-5c"></a>明有三种。<a id="a-5d"></a>一治暗光明。<a id="a-5e"></a>二法光明。<a id="a-5f"></a>三依身光明。<a id="a-5g"></a>治暗光明。<a id="a-5h"></a>复有三种。<a id="a-5i"></a>一在夜分。<a id="a-5j"></a>谓星月等。<a id="a-5k"></a>二在昼分。<a id="a-5l"></a>谓日光明。<a id="a-5m"></a>三在俱分。<a id="a-5n"></a>谓火珠等。<a id="a-5o"></a>法光明者。<a id="a-5p"></a>谓如有一随其所受所思所触。<a id="a-5q"></a>观察诸法。<a id="a-5r"></a>或复修习。<a id="a-5s"></a>随念佛等。<a id="a-5t"></a>依身光明者。<a id="a-5u"></a>谓诸有情自然身光。<a id="a-5v"></a>当知初明。<a id="a-5w"></a>治三种暗。<a id="a-5x"></a>一者夜暗。<a id="a-5y"></a>二者云暗。<a id="a-5z"></a>三者障暗。<a id="a-60"></a>谓窟宅等。<a id="a-61"></a>法明能治三种黑暗。<a id="a-62"></a>由不如实知诸法故。<a id="a-63"></a>于去来今多生疑惑于佛法等亦复如是。<a id="a-64"></a>此中无明及疑俱名黑暗。<a id="a-65"></a>又证观察。<a id="a-66"></a>能治惛沉睡眠黑暗。<a id="a-67"></a>以能显了诸法性故。<a id="a-68"></a>问掉举恶作盖以何为食。<a id="a-69"></a>答于亲属等。<a id="a-6A"></a>所有寻思。<a id="a-6B"></a>于曾所经戏笑等念。<a id="a-6C"></a>及于彼相。<a id="a-6D"></a>不正思惟。<a id="a-6E"></a>多所修习。<a id="a-6F"></a>以之为食。<a id="a-6G"></a>亲属寻思者。<a id="a-6H"></a>谓因亲属或盛或衰。<a id="a-6I"></a>或离或合。<a id="a-6J"></a>发欣戚行。<a id="a-6K"></a>心生筹虑等。<a id="a-6L"></a>国土寻思者。<a id="a-6M"></a>谓因国土盛衰等相。<a id="a-6N"></a>广如前说。<a id="a-6O"></a>不死寻思者。<a id="a-6P"></a>谓因少年及衰老位诸有所作或利他事。<a id="a-6Q"></a>发欣戚行。<a id="a-6R"></a>心生筹虑等。<a id="a-6S"></a>笑者。<a id="a-6T"></a>谓随有一或因开论。<a id="a-6U"></a>或因合论。<a id="a-6V"></a>现齿而笑欢聚哑哑。<a id="a-6W"></a>戏者。<a id="a-6X"></a>谓双陆摴蒱弄珠等戏。<a id="a-6Y"></a>或有所余种类欢乐。<a id="a-6Z"></a>谓互相受用受用境界。<a id="a-6a"></a>受诸快乐。<a id="a-6b"></a>或由同处。<a id="a-6c"></a>或因戏论。<a id="a-6d"></a>欢娱而住。<a id="a-6e"></a>所行事者。<a id="a-6f"></a>谓相执持手臂发等。<a id="a-6g"></a>或相摩触。<a id="a-6h"></a>随一身分。<a id="a-6i"></a>或抱或呜。<a id="a-6j"></a>或相顾眄。<a id="a-6k"></a>或作余事。<a id="a-6l"></a>问此盖谁为非食。<a id="a-6m"></a>答有奢摩他。<a id="a-6n"></a>及于彼相。<a id="a-6o"></a>如理作意。<a id="a-6p"></a>多所修习。<a id="a-6q"></a>以为非食。<a id="a-6r"></a>奢摩他者。<a id="a-6s"></a>谓九种住心。<a id="a-6t"></a>及奢摩他品所摄诸法。<a id="a-6u"></a>谓于自他若衰若盛可厌患法。<a id="a-6v"></a>心生厌离惊恐恶贱。<a id="a-6w"></a>安住寂静。<a id="a-6x"></a>问疑盖以何为食。<a id="a-6y"></a>答有去来今。<a id="a-6z"></a>及于彼相。<a id="a-70"></a>不正思惟。<a id="a-71"></a>多所修习。<a id="a-72"></a>以之为食。<a id="a-73"></a>谓我于过去。<a id="a-74"></a>为有为无。<a id="a-75"></a>广说如上。<a id="a-76"></a>不正思惟者。<a id="a-77"></a>谓不可思处所摄思惟。<a id="a-78"></a>不可思处者。<a id="a-79"></a>谓我思惟。<a id="a-7A"></a>有情思惟。<a id="a-7B"></a>世间思惟。<a id="a-7C"></a>若于自处。<a id="a-7D"></a>依世差别。<a id="a-7E"></a>思惟我相。<a id="a-7F"></a>名我思惟。<a id="a-7G"></a>若于他处。<a id="a-7H"></a>名有情思惟。<a id="a-7I"></a>若于有情世间。<a id="a-7J"></a>及器世间处。<a id="a-7K"></a>名世间思惟。<a id="a-7L"></a>谓世间常。<a id="a-7M"></a>或谓无常。<a id="a-7N"></a>亦常亦无常非常非无常等。<a id="a-7O"></a>问此盖谁为非食。<a id="a-7P"></a>答有缘缘起。<a id="a-7Q"></a>及于彼相。<a id="a-7R"></a>如理作意。<a id="a-7S"></a>多所修习。<a id="a-7T"></a>以为非食。<a id="a-7U"></a>由彼观见。<a id="a-7V"></a>唯有于法及唯法因。<a id="a-7W"></a>唯有于苦及唯苦因故。<a id="a-7X"></a>所有一切不正思惟为缘。<a id="a-7Y"></a>无明于三世境。<a id="a-7Z"></a>未生者不生。<a id="a-7a"></a>已生者能断。<a id="a-7b"></a>若不如理而强作意。<a id="a-7c"></a>其如理者而不。<a id="a-7d"></a>作意。<a id="a-7e"></a>总说此二。<a id="a-7f"></a>名不正思惟。<a id="a-7g"></a>若于是中应合道理。<a id="a-7h"></a>应知是处名为如理。<a id="a-7i"></a>谓于闇中作光明想。<a id="a-7j"></a>由此方便。<a id="a-7k"></a>如理作意。<a id="a-7l"></a>非不如理。<a id="a-7m"></a>于余处所。<a id="a-7n"></a>亦有所余如理作意。</p>
  <p id="a7o">复次于初静虑。<a id="a-7p"></a>具足五支。<a id="a-7q"></a>一寻。<a id="a-7r"></a>二伺。<a id="a-7s"></a>三喜。<a id="a-7t"></a>四乐。<a id="a-7u"></a>五心一境性。<a id="a-7v"></a>第二静虑有四支。<a id="a-7w"></a>一内等净。<a id="a-7x"></a>二喜。<a id="a-7y"></a>三乐。<a id="a-7z"></a>四心一境性。<a id="a-80"></a>第三静虑有五支。<a id="a-81"></a>一舍。<a id="a-82"></a>二念。<a id="a-83"></a>三正知。<a id="a-84"></a>四乐。<a id="a-85"></a>五心一境性。<a id="a-86"></a>第四静虑有四支。<a id="a-87"></a>一舍清净。<a id="a-88"></a>二念清净。<a id="a-89"></a>三不苦不乐受。<a id="a-8A"></a>四心一境性。<a id="a-8B"></a>初静虑中。<a id="a-8C"></a>寻伺为取所缘。<a id="a-8D"></a>三摩地为彼所依。<a id="a-8E"></a>喜为受境界。<a id="a-8F"></a>乐为除粗重。<a id="a-8G"></a>第二静虑中。<a id="a-8H"></a>内等净为取所缘。<a id="a-8I"></a>三摩地为彼所依。<a id="a-8J"></a>余如前说。<a id="a-8K"></a>第三静虑中。<a id="a-8L"></a>舍念正知为取所缘。<a id="a-8M"></a>三摩地为彼所依。<a id="a-8N"></a>余如前说。<a id="a-8O"></a>第四静虑中。<a id="a-8P"></a>舍净念净为取所缘。<a id="a-8Q"></a>三摩地为彼所依。<a id="a-8R"></a>余如前说。<a id="a-8S"></a>诸静虑中。<a id="a-8T"></a>虽有余法。<a id="a-8U"></a>然此胜故。<a id="a-8V"></a>于修定者为恩重故。<a id="a-8W"></a>偏立为支。</p>
  <p id="a8X">问何因缘故。<a id="a-8Y"></a>初静虑中有寻有伺耶。<a id="a-8Z"></a>答由彼能厌患欲界入初静虑。<a id="a-8a"></a>初静虑中。<a id="a-8b"></a>而未能观寻伺过故。<a id="a-8c"></a>第二静虑。<a id="a-8d"></a>能观彼过。<a id="a-8e"></a>是故说为寻伺寂静。<a id="a-8f"></a>如第二静虑见彼过故名寻伺寂静。<a id="a-8g"></a>如是第三静虑。<a id="a-8h"></a>见喜过故名喜寂静。<a id="a-8i"></a>第四静虑见乐过故名乐寂静。<a id="a-8j"></a>舍念清净差别应知。</p>
  <p id="a8k">复次是诸静虑名差别者。<a id="a-8l"></a>或名增上心。<a id="a-8m"></a>谓由心清净增上力。<a id="a-8n"></a>正审虑故。<a id="a-8o"></a>或名乐住。<a id="a-8p"></a>谓于此中受极乐故。<a id="a-8q"></a>所以者何。<a id="a-8r"></a>依诸静虑。<a id="a-8s"></a>领受喜乐安乐舍乐身心乐故。<a id="a-8t"></a>又得定者。<a id="a-8u"></a>于诸静虑。<a id="a-8v"></a>数数入出。<a id="a-8w"></a>领受现法安乐住故。<a id="a-8x"></a>由此定中现前领受现法乐住。<a id="a-8y"></a>从是起已。<a id="a-8z"></a>作如是言。<a id="a-90"></a>我已领受如是乐住。<a id="a-91"></a>于无色定无如是受。<a id="a-92"></a>是故不说彼为乐住。<a id="a-93"></a>然彼起已。<a id="a-94"></a>应正宣说。<a id="a-95"></a>何以故。<a id="a-96"></a>若有阿练若苾刍来就彼问。<a id="a-97"></a>彼若不答。<a id="a-98"></a>便生讥论。<a id="a-99"></a>此阿练若苾刍。<a id="a-9A"></a>云何名为阿练若者。<a id="a-9B"></a>我今问彼超色无色寂静解脱。<a id="a-9C"></a>而不能记。<a id="a-9D"></a>是故为说应入彼定非为乐住。<a id="a-9E"></a>或复名为彼分涅槃。<a id="a-9F"></a>亦得说名差别涅槃。<a id="a-9G"></a>由诸烦恼一分断故。<a id="a-9H"></a>非决定故。<a id="a-9I"></a>名彼分涅槃。<a id="a-9J"></a>非究竟涅槃故。<a id="a-9K"></a>名差别涅槃。<a id="a-9L"></a>复次此四静虑。<a id="a-9M"></a>亦得名为出诸受事。<a id="a-9N"></a>谓初静虑。<a id="a-9O"></a>出离忧根。<a id="a-9P"></a>第二静虑。<a id="a-9Q"></a>出离苦根。<a id="a-9R"></a>第三静虑。<a id="a-9S"></a>出离喜根。<a id="a-9T"></a>第四静虑出离乐根。<a id="a-9U"></a>于无相中出离舍根。<a id="a-9V"></a>如薄伽梵无倒经中说如是言。<a id="a-9W"></a>苾刍忧根生已。<a id="a-9X"></a>应当如实了知。<a id="a-9Y"></a>生者此于何位。<a id="a-9Z"></a>谓即于此断方便位。<a id="a-9a"></a>若为忧根间心相续。<a id="a-9b"></a>尔时应知又应并此因缘及序若相若行皆如实知者。<a id="a-9c"></a>云何知因。<a id="a-9d"></a>谓了知此种子相续。<a id="a-9e"></a>云何知缘。<a id="a-9f"></a>谓了知此种所不摄所依助伴。<a id="a-9g"></a>云何知序。<a id="a-9h"></a>谓知忧根托此事生。<a id="a-9i"></a>即是能发忧根之相。<a id="a-9j"></a>及无知种子。<a id="a-9k"></a>云何知相。<a id="a-9l"></a>谓了知此是戚行相。<a id="a-9m"></a>云何知行。<a id="a-9n"></a>谓了知此能发之行。<a id="a-9o"></a>即不如理作意相应思也。<a id="a-9p"></a>如是知已。<a id="a-9q"></a>于出离中。<a id="a-9r"></a>极制持心者。<a id="a-9s"></a>云何制持。<a id="a-9t"></a>谓于染污行。<a id="a-9u"></a>制摄其心。<a id="a-9v"></a>于思惟修。<a id="a-9w"></a>任持坚住。<a id="a-9x"></a>又于是中无余尽灭。<a id="a-9y"></a>乃至究竟者。<a id="a-9z"></a>谓灭随眠故。<a id="a-A0"></a>灭诸缠故。<a id="a-A1"></a>世间静虑。<a id="a-A2"></a>但能渐舍彼品粗重。<a id="a-A3"></a>不拔种子。<a id="a-A4"></a>若异此者。<a id="a-A5"></a>种永拔故。<a id="a-A6"></a>后不应生。<a id="a-A7"></a>无漏静虑。<a id="a-A8"></a>二种俱舍。<a id="a-A9"></a>如是于余随应当知。<a id="a-AA"></a>问以何等相了知忧根。<a id="a-AB"></a>答或染污相。<a id="a-AC"></a>或出离欲俱行善相。<a id="a-AD"></a>苦根者。<a id="a-AE"></a>或由自等增上力故。<a id="a-AF"></a>或由身劳增上力故。<a id="a-AG"></a>或火烧等增上力故。<a id="a-AH"></a>或他逼等增上力故。<a id="a-AI"></a>诸离欲者。<a id="a-AJ"></a>犹尚生起。<a id="a-AK"></a>喜根者。<a id="a-AL"></a>谓第二静虑中。<a id="a-AM"></a>即第二静虑地摄。<a id="a-AN"></a>乐根者。<a id="a-AO"></a>谓第三静虑中。<a id="a-AP"></a>即第三静虑地摄。<a id="a-AQ"></a>问何故苦根。<a id="a-AR"></a>初静虑中。<a id="a-AS"></a>说未断耶。<a id="a-AT"></a>答彼品粗重犹未断故。<a id="a-AU"></a>问何缘生在初静虑者。<a id="a-AV"></a>苦根未断。<a id="a-AW"></a>而不现行。<a id="a-AX"></a>答由其助伴相对。<a id="a-AY"></a>忧根所摄诸苦。<a id="a-AZ"></a>彼已断故。<a id="a-Aa"></a>若初静虑。<a id="a-Ab"></a>已断苦根。<a id="a-Ac"></a>是则行者入初静虑及第二时。<a id="a-Ad"></a>受所作住差别应无。<a id="a-Ae"></a>由二俱有喜及乐故。<a id="a-Af"></a>而经中说。<a id="a-Ag"></a>由出诸受。<a id="a-Ah"></a>静虑差别。<a id="a-Ai"></a>又此应无寻伺寂静。<a id="a-Aj"></a>粗重断灭。<a id="a-Ak"></a>所作差别。<a id="a-Al"></a>如是余根彼品粗重渐次断故。<a id="a-Am"></a>上诸静虑断有差别。<a id="a-An"></a>又无相者。<a id="a-Ao"></a>经中说为无相心定。<a id="a-Ap"></a>于此定中舍根永灭。<a id="a-Aq"></a>但害随眠。<a id="a-Ar"></a>彼品粗重。<a id="a-As"></a>无余断故。<a id="a-At"></a>非灭现缠。<a id="a-Au"></a>住无相定。<a id="a-Av"></a>必有受故。<a id="a-Aw"></a>于此定中。<a id="a-Ax"></a>容有三受。<a id="a-Ay"></a>谓喜乐舍。<a id="a-Az"></a>非彼诸受得有随眠。<a id="a-B0"></a>烦恼断。<a id="a-B1"></a>故说以为断。<a id="a-B2"></a>彼品粗重。<a id="a-B3"></a>说名随眠。<a id="a-B4"></a>又此舍根乃至何处。<a id="a-B5"></a>当知始从第四静虑。<a id="a-B6"></a>乃至有顶。<a id="a-B7"></a>复次此五根出离无相。<a id="a-B8"></a>为后与彼五种顺出离界展转相摄此中由欲恚害出离。<a id="a-B9"></a>即说乃至乐根出离。<a id="a-BA"></a>由色出离。<a id="a-BB"></a>即说第四静虑舍根出离。<a id="a-BC"></a>由萨迦耶灭。<a id="a-BD"></a>即说无色界一切舍根出离。<a id="a-BE"></a>顺出离言。<a id="a-BF"></a>有何等义。<a id="a-BG"></a>由住此者能出离故。<a id="a-BH"></a>名顺出离。<a id="a-BI"></a>不说由此出离于彼。<a id="a-BJ"></a>为离欲者说此界故。<a id="a-BK"></a>问诸欲恚害。<a id="a-BL"></a>定同时断。<a id="a-BM"></a>何缘建立别出离耶。<a id="a-BN"></a>答彼诸出离虽复同时。<a id="a-BO"></a>约修对治有差别故。<a id="a-BP"></a>宣说三种出离差别。<a id="a-BQ"></a>对治差别者。<a id="a-BR"></a>谓不净慈悲。<a id="a-BS"></a>如其次第。<a id="a-BT"></a>或有唯修不净出离一切。<a id="a-BU"></a>或慈或悲。<a id="a-BV"></a>是故别说三种出离。<a id="a-BW"></a>此上唯有一类对治故。<a id="a-BX"></a>后出离无有差别。<a id="a-BY"></a>云何猛利见者。<a id="a-BZ"></a>等随念欲。<a id="a-Ba"></a>谓由观察作意于胜事作意故。<a id="a-Bb"></a>猛利功用作意故。<a id="a-Bc"></a>云何于诸欲中心不趣入。<a id="a-Bd"></a>谓于彼处。<a id="a-Be"></a>不见胜功德故。<a id="a-Bf"></a>云何不美。<a id="a-Bg"></a>谓于彼处。<a id="a-Bh"></a>喜悦不生故。<a id="a-Bi"></a>云何不住。<a id="a-Bj"></a>谓于彼处不乐受用为欣悦故。<a id="a-Bk"></a>云何无有胜解。<a id="a-Bl"></a>谓于彼处不乐取着。<a id="a-Bm"></a>不如理相故。<a id="a-Bn"></a>云何萎瘁。<a id="a-Bo"></a>谓虽纵任。<a id="a-Bp"></a>而不舒泰故。<a id="a-Bq"></a>云何坏散。<a id="a-Br"></a>谓取境已寻复弃舍故。<a id="a-Bs"></a>云何而不舒泰。<a id="a-Bt"></a>谓于所缘虽强令住。<a id="a-Bu"></a>而不爱乐故。<a id="a-Bv"></a>云何等住于舍。<a id="a-Bw"></a>谓行平等位。<a id="a-Bx"></a>于平等位中。<a id="a-By"></a>心游观故。<a id="a-Bz"></a>何等为厌。<a id="a-C0"></a>谓由于彼深见过患。<a id="a-C1"></a>弃背为性。<a id="a-C2"></a>此复三种。<a id="a-C3"></a>谓无常故。<a id="a-C4"></a>苦故。<a id="a-C5"></a>变坏法故。<a id="a-C6"></a>何等为恶。<a id="a-C7"></a>谓由于彼初见过患。<a id="a-C8"></a>弃背为性。<a id="a-C9"></a>何等为违。<a id="a-CA"></a>谓由于彼中见过患。<a id="a-CB"></a>弃背为性。<a id="a-CC"></a>何等为背。<a id="a-CD"></a>谓由于彼后见过患。<a id="a-CE"></a>弃背为性。<a id="a-CF"></a>与此相违。<a id="a-CG"></a>即于离欲作意趣入者谓于是处。<a id="a-CH"></a>见胜功德故。<a id="a-CI"></a>美者。<a id="a-CJ"></a>谓于是处生清净信而证顺故。<a id="a-CK"></a>住者。<a id="a-CL"></a>谓于所缘不流散故。<a id="a-CM"></a>胜解者。<a id="a-CN"></a>由于是处不染污转于诸烦恼得离系故。<a id="a-CO"></a>以于厌等弃背行中正流转时心无挂碍。<a id="a-CP"></a>又复于舍无有功用。<a id="a-CQ"></a>云何其心善逝。<a id="a-CR"></a>谓住方便究竟作意故。<a id="a-CS"></a>云何善修。<a id="a-CT"></a>谓善修习余作意故。<a id="a-CU"></a>当知此说断位及断方便道位。<a id="a-CV"></a>解者。<a id="a-CW"></a>谓解脱诸缠故。<a id="a-CX"></a>脱者。<a id="a-CY"></a>谓解脱所缘相故。<a id="a-CZ"></a>离系者。<a id="a-Ca"></a>谓解脱随眠故。<a id="a-Cb"></a>从诸欲缘所生诸漏者。<a id="a-Cc"></a>谓除欲贪。<a id="a-Cd"></a>于欲界中。<a id="a-Ce"></a>所余烦恼。<a id="a-Cf"></a>损匮者。<a id="a-Cg"></a>谓因此生执器仗等恶行差别。<a id="a-Ch"></a>于此若作若增长故。<a id="a-Ci"></a>生诸恶趣。<a id="a-Cj"></a>烧者。<a id="a-Ck"></a>谓由此因欲爱啖食烧身心故。<a id="a-Cl"></a>恼者。<a id="a-Cm"></a>谓由此因。<a id="a-Cn"></a>若事变坏便生愁叹忧苦恼故。<a id="a-Co"></a>于彼解脱超出离系者。<a id="a-Cp"></a>谓如前次第。<a id="a-Cq"></a>解脱诸缠所缘随眠故。<a id="a-Cr"></a>云何终不领纳缘彼诸受。<a id="a-Cs"></a>谓依将得正得。<a id="a-Ct"></a>随念诸欲境界。<a id="a-Cu"></a>染污诸受。<a id="a-Cv"></a>不复现行。<a id="a-Cw"></a>其所依身。<a id="a-Cx"></a>不为众惑染污而住。<a id="a-Cy"></a>如红莲花水滴不着。</p>
  <p id="aCz">复有六种顺出离界。<a id="a-D0"></a>如经广说。<a id="a-D1"></a>谓我已修慈。<a id="a-D2"></a>乃至我已离诸我慢。<a id="a-D3"></a>然我犹为疑惑毒箭。<a id="a-D4"></a>闷乱其心。<a id="a-D5"></a>是故慈等。<a id="a-D6"></a>于恚害等。<a id="a-D7"></a>非正对治。<a id="a-D8"></a>当知为舍如是邪执。<a id="a-D9"></a>建立此界。<a id="a-DA"></a>是中恚等离欲对治有差别故。<a id="a-DB"></a>建立前四对治相故。<a id="a-DC"></a>观察圣住得道理故。<a id="a-DD"></a>建立无相观察究竟正道理故。<a id="a-DE"></a>建立第六。<a id="a-DF"></a>慈对治恚。<a id="a-DG"></a>无损行转故。<a id="a-DH"></a>悲对治害。<a id="a-DI"></a>为除他苦。<a id="a-DJ"></a>胜乐行转故。<a id="a-DK"></a>喜治不乐。<a id="a-DL"></a>于他乐事。<a id="a-DM"></a>随喜行转故。<a id="a-DN"></a>舍治贪恚。<a id="a-DO"></a>俱舍行转故。<a id="a-DP"></a>无相对治一切众相。<a id="a-DQ"></a>相相违故。<a id="a-DR"></a>若离我慢。<a id="a-DS"></a>于自解脱或所证中。<a id="a-DT"></a>定无疑惑故。<a id="a-DU"></a>离我慢是彼对治。<a id="a-DV"></a>此诸出离定。<a id="a-DW"></a>能出离一切恚等。<a id="a-DX"></a>不善修故。<a id="a-DY"></a>恚等过失容可现行。<a id="a-DZ"></a>又前五种顺出离界。<a id="a-Da"></a>初之四种天住所摄。<a id="a-Db"></a>第五一种圣住所摄。<a id="a-Dc"></a>今此六种顺出离界。<a id="a-Dd"></a>前之四种梵住所摄。<a id="a-De"></a>第五第六圣住所摄。</p>
  <p id="aDf">复次能超恚等诸过失故。<a id="a-Dg"></a>名为出离。<a id="a-Dh"></a>于出离时。<a id="a-Di"></a>正可凭仗故名为依。<a id="a-Dj"></a>世尊说依。<a id="a-Dk"></a>略有四种。<a id="a-Dl"></a>一法是依。<a id="a-Dm"></a>非数取趣。<a id="a-Dn"></a>二义是依。<a id="a-Do"></a>非文。<a id="a-Dp"></a>三了义经是依。<a id="a-Dq"></a>非不了义经。<a id="a-Dr"></a>四智是依。<a id="a-Ds"></a>非识。<a id="a-Dt"></a>此四种依。<a id="a-Du"></a>因何建立。<a id="a-Dv"></a>补特伽罗四种别故。<a id="a-Dw"></a>谓因谄诈补特伽罗差别故。<a id="a-Dx"></a>建立初依。<a id="a-Dy"></a>因顺世间补特伽罗差别故。<a id="a-Dz"></a>建立第二。<a id="a-E0"></a>因住自见取补特伽罗差别故。<a id="a-E1"></a>建立第三。<a id="a-E2"></a>因闻为极补特伽罗差别故。<a id="a-E3"></a>建立第四。<a id="a-E4"></a>因其谄诈说法。<a id="a-E5"></a>是依非数取趣。<a id="a-E6"></a>要与彼论。<a id="a-E7"></a>分别决择方证正智。<a id="a-E8"></a>非唯由彼现威仪故。<a id="a-E9"></a>即于此中复有差别。<a id="a-EA"></a>谓佛宣说补特伽罗。<a id="a-EB"></a>及与诸法。<a id="a-EC"></a>唯法是依。<a id="a-ED"></a>非数取趣。<a id="a-EE"></a>世俗言辞。<a id="a-EF"></a>不应执故。<a id="a-EG"></a>法又二种。<a id="a-EH"></a>谓文及义。<a id="a-EI"></a>唯义是依非文。<a id="a-EJ"></a>何以故。<a id="a-EK"></a>不应但闻即为究竟。<a id="a-EL"></a>要须于义思惟筹量审观察故。<a id="a-EM"></a>佛所说经。<a id="a-EN"></a>或有了义或不了义。<a id="a-EO"></a>观察义时。<a id="a-EP"></a>了义是依。<a id="a-EQ"></a>非不了义。<a id="a-ER"></a>世尊或时宣说依趣福不动识。<a id="a-ES"></a>为往善趣故。<a id="a-ET"></a>或时宣说四圣谛智为向涅槃故。<a id="a-EU"></a>于修法随法行时。<a id="a-EV"></a>唯智是依非识。<a id="a-EW"></a>略于四时。<a id="a-EX"></a>失不失故。<a id="a-EY"></a>建立四种补特伽罗。<a id="a-EZ"></a>谓得法时。<a id="a-Ea"></a>住持时。<a id="a-Eb"></a>观察义时。<a id="a-Ec"></a>修法随法行时。<a id="a-Ed"></a>依四时故。<a id="a-Ee"></a>建立四依。</p>
  <p id="aEf">复次已说安立。<a id="a-Eg"></a>当知于此静虑等中。<a id="a-Eh"></a>作意所缘二种差别。</p>
  <p id="aEi">作意差别者。<a id="a-Ej"></a>谓七种根本作意。<a id="a-Ek"></a>及余四十作意。<a id="a-El"></a>云何七种作意。<a id="a-Em"></a>谓了相作意。<a id="a-En"></a>胜解作意。<a id="a-Eo"></a>远离作意。<a id="a-Ep"></a>摄乐作意。<a id="a-Eq"></a>观察作意。<a id="a-Er"></a>加行究竟作意。<a id="a-Es"></a>加行究竟果作意。<a id="a-Et"></a>云何四十作意。<a id="a-Eu"></a>谓缘法作意。<a id="a-Ev"></a>缘义作意。<a id="a-Ew"></a>缘身作意。<a id="a-Ex"></a>缘受作意。<a id="a-Ey"></a>缘心作意。<a id="a-Ez"></a>缘法作意。<a id="a-F0"></a>胜解作意。<a id="a-F1"></a>真实作意。<a id="a-F2"></a>有学作意。<a id="a-F3"></a>无学作意。<a id="a-F4"></a>非学非无学作意。<a id="a-F5"></a>遍知作意。<a id="a-F6"></a>正断作意。<a id="a-F7"></a>已断作意。<a id="a-F8"></a>有分别影像所缘作意。<a id="a-F9"></a>无分别影像所缘作意。<a id="a-FA"></a>事边际所缘作意。<a id="a-FB"></a>所作成办所缘作意。<a id="a-FC"></a>胜解思择作意。<a id="a-FD"></a>寂静作意。<a id="a-FE"></a>一分修作意。<a id="a-FF"></a>具分修作意。<a id="a-FG"></a>无间作意。<a id="a-FH"></a>殷重作意。<a id="a-FI"></a>随顺作意。<a id="a-FJ"></a>对治作意。<a id="a-FK"></a>顺清净作意。<a id="a-FL"></a>顺观察作意。<a id="a-FM"></a>力励运转作意。<a id="a-FN"></a>有间运转作意。<a id="a-FO"></a>有功用运转作意。<a id="a-FP"></a>自然运转作意。<a id="a-FQ"></a>思择作意。<a id="a-FR"></a>内摄作意。<a id="a-FS"></a>净障作意。<a id="a-FT"></a>依止成办所行清净作意。<a id="a-FU"></a>他所建立作意。<a id="a-FV"></a>内增上取作意。<a id="a-FW"></a>广大作意。<a id="a-FX"></a>遍行作意。</p>
  <p id="aFY">缘法作意者。<a id="a-FZ"></a>谓闻所成慧相应作意。<a id="a-Fa"></a>缘义作意者。<a id="a-Fb"></a>谓思修所成慧相应作意。<a id="a-Fc"></a>缘身受心法作意者。<a id="a-Fd"></a>谓修念住者。<a id="a-Fe"></a>如理思惟身等作意。<a id="a-Ff"></a>胜解作意者。<a id="a-Fg"></a>谓修静虑者。<a id="a-Fh"></a>随其所欲。<a id="a-Fi"></a>于诸事相增益作意。<a id="a-Fj"></a>真实作意者。<a id="a-Fk"></a>谓以自相共相。<a id="a-Fl"></a>及真如相。<a id="a-Fm"></a>如理思惟诸法作意。<a id="a-Fn"></a>有学作意。<a id="a-Fo"></a>略有二种。<a id="a-Fp"></a>一者自性。<a id="a-Fq"></a>二在相续。<a id="a-Fr"></a>自性者。<a id="a-Fs"></a>谓有学无漏作意。<a id="a-Ft"></a>在相续者谓有学一切善作意。<a id="a-Fu"></a>如有学作意。<a id="a-Fv"></a>当知无学作意二种亦尔。<a id="a-Fw"></a>非学非无学作意者。<a id="a-Fx"></a>谓一切世间作意。<a id="a-Fy"></a>遍知作意者。<a id="a-Fz"></a>谓由此故遍知所缘而不断惑。<a id="a-G0"></a>正断作意者。<a id="a-G1"></a>谓由此故。<a id="a-G2"></a>俱作二事。<a id="a-G3"></a>已断作意者。<a id="a-G4"></a>谓断烦恼后所有作意。<a id="a-G5"></a>有分别影像所缘作意者。<a id="a-G6"></a>谓由此故。<a id="a-G7"></a>修缘分别体境毗钵舍那。<a id="a-G8"></a>无分别影像所缘作意者。<a id="a-G9"></a>谓由此故。<a id="a-GA"></a>修缘分别体境奢摩他。<a id="a-GB"></a>事边际所缘作意者。<a id="a-GC"></a>谓由此故。<a id="a-GD"></a>了知一切身受心法所缘边际。<a id="a-GE"></a>过此更无身受心法。<a id="a-GF"></a>所作成办所缘作意者。<a id="a-GG"></a>谓我思惟如此如此。<a id="a-GH"></a>若我思惟如是如是。<a id="a-GI"></a>当有如此如此。<a id="a-GJ"></a>当办如是如是。<a id="a-GK"></a>及缘清净所缘作意。<a id="a-GL"></a>胜解思择作意者。<a id="a-GM"></a>谓由此故。<a id="a-GN"></a>或有最初思择诸法。<a id="a-GO"></a>或奢摩他而为上首。<a id="a-GP"></a>寂静作意者。<a id="a-GQ"></a>谓由此故。<a id="a-GR"></a>或有最初安心于内。<a id="a-GS"></a>或毗钵舍那而为上首。<a id="a-GT"></a>一分修作意者。<a id="a-GU"></a>谓由此故。<a id="a-GV"></a>于奢摩他毗钵舍那。<a id="a-GW"></a>随修一分。<a id="a-GX"></a>具分修作意者。<a id="a-GY"></a>谓由此故。<a id="a-GZ"></a>二分双修。<a id="a-Ga"></a>无间作意者。<a id="a-Gb"></a>谓一切时无间无断。<a id="a-Gc"></a>相续而转。<a id="a-Gd"></a>殷重作意者。<a id="a-Ge"></a>谓不慢缓加行方便。<a id="a-Gf"></a>此中由胜解思择作意故。<a id="a-Gg"></a>净修智见。<a id="a-Gh"></a>由寂静作意故。<a id="a-Gi"></a>生长轻安。<a id="a-Gj"></a>由一分具分修作意故。<a id="a-Gk"></a>于诸盖中。<a id="a-Gl"></a>心得解脱。<a id="a-Gm"></a>由无间殷重作意故。<a id="a-Gn"></a>于诸结中。<a id="a-Go"></a>心得解脱。<a id="a-Gp"></a>又由无间作意故。<a id="a-Gq"></a>终不徒然而舍身命。<a id="a-Gr"></a>由殷重作意故。<a id="a-Gs"></a>速证通慧。<a id="a-Gt"></a>随顺作意者。<a id="a-Gu"></a>谓由此故。<a id="a-Gv"></a>厌坏所缘。<a id="a-Gw"></a>顺断烦恼。<a id="a-Gx"></a>对治作意者。<a id="a-Gy"></a>谓由此故。<a id="a-Gz"></a>正舍诸惑任持于断。<a id="a-H0"></a>令诸烦恼远离相续。<a id="a-H1"></a>顺清净作意者。<a id="a-H2"></a>谓由此故。<a id="a-H3"></a>修六随念。<a id="a-H4"></a>或复思惟随一妙事。<a id="a-H5"></a>顺观察作意者。<a id="a-H6"></a>谓由此故。<a id="a-H7"></a>观诸烦恼断与未断。<a id="a-H8"></a>或复观察自己所证。<a id="a-H9"></a>及先所观诸法道理。<a id="a-HA"></a>力励运转作意者。<a id="a-HB"></a>谓修始业未得作意者所有作意。<a id="a-HC"></a>有间运转作意者。<a id="a-HD"></a>谓已得作意。<a id="a-HE"></a>于上慢缓修加行者所有作意。<a id="a-HF"></a>有功用运转作意者。<a id="a-HG"></a>谓即于此勇猛精进无有慢缓。<a id="a-HH"></a>修加行者所有作意。<a id="a-HI"></a>自然运转作意者。<a id="a-HJ"></a>谓于四时决定作意。<a id="a-HK"></a>一得作意时。<a id="a-HL"></a>二正入已入根本定时。<a id="a-HM"></a>三修现观时。<a id="a-HN"></a>四正得已得阿罗汉时。<a id="a-HO"></a>思择作意者。<a id="a-HP"></a>谓毗钵舍那品作意。<a id="a-HQ"></a>内摄作意者。<a id="a-HR"></a>谓奢摩他品作意。<a id="a-HS"></a>净障作意者。<a id="a-HT"></a>谓由此故。<a id="a-HU"></a>弃舍诸漏永害粗重。<a id="a-HV"></a>依止成办所行清净作意者。<a id="a-HW"></a>谓由此故。<a id="a-HX"></a>依离一切粗重之身。<a id="a-HY"></a>虽行一切所缘境界。<a id="a-HZ"></a>而诸烦恼不复现行。<a id="a-Ha"></a>他所建立作意者。<a id="a-Hb"></a>谓诸声闻所有作意。<a id="a-Hc"></a>要从他音。<a id="a-Hd"></a>乃能于内如理作意故。<a id="a-He"></a>内增上取作意者。<a id="a-Hf"></a>谓诸独觉及诸菩萨所有作意。<a id="a-Hg"></a>以不从师而觉悟故。<a id="a-Hh"></a>广大作意者。<a id="a-Hi"></a>谓诸菩萨为善了知生死过失。<a id="a-Hj"></a>出离方便发弘誓愿。<a id="a-Hk"></a>趣大菩提所有作意。<a id="a-Hl"></a>遍行作意者。<a id="a-Hm"></a>谓佛世尊现见一切无障碍智相应作意。<a id="a-Hn"></a>若诸菩萨遍于三乘及五明处方便善巧所有作意。</p>
  <p id="aHo">此中了相作意。<a id="a-Hp"></a>摄缘法缘义。<a id="a-Hq"></a>余六作意。<a id="a-Hr"></a>唯摄缘义。<a id="a-Hs"></a>缘身等境四种作意。<a id="a-Ht"></a>遍在七摄。<a id="a-Hu"></a>了相胜解加行究竟果作意。<a id="a-Hv"></a>通摄胜解真实作意。<a id="a-Hw"></a>观察作意。<a id="a-Hx"></a>唯摄胜解。<a id="a-Hy"></a>余三作意。<a id="a-Hz"></a>唯摄真实。<a id="a-I0"></a>此就前门。<a id="a-I1"></a>就余门者。<a id="a-I2"></a>当知随应七种作意皆摄。<a id="a-I3"></a>有学及非学非无学二种作意。<a id="a-I4"></a>亦摄无学作意。<a id="a-I5"></a>谓清净地了相作意。<a id="a-I6"></a>及加行究竟果作意。<a id="a-I7"></a>了相胜解观察作意。<a id="a-I8"></a>摄遍知作意。<a id="a-I9"></a>余三作意。<a id="a-IA"></a>摄正断作意。<a id="a-IB"></a>加行究竟果作意。<a id="a-IC"></a>摄已断作意。<a id="a-ID"></a>观察作意。<a id="a-IE"></a>唯摄有分别影像所缘作意。<a id="a-IF"></a>余六作意。<a id="a-IG"></a>通摄二种。<a id="a-IH"></a>事边际所缘作意。<a id="a-II"></a>遍一切摄。<a id="a-IJ"></a>所作成办所缘作意。<a id="a-IK"></a>若就初门。<a id="a-IL"></a>遍一切摄。<a id="a-IM"></a>就第二门。<a id="a-IN"></a>唯加行究竟果作意所摄。<a id="a-IO"></a>最初胜解思择作意。<a id="a-IP"></a>皆所不摄。<a id="a-IQ"></a>若奢摩他而为上首。<a id="a-IR"></a>遍一切摄。<a id="a-IS"></a>若最初寂静。<a id="a-IT"></a>若毗钵舍那而为上首。<a id="a-IU"></a>当知亦尔。<a id="a-IV"></a>前六作意。<a id="a-IW"></a>通摄一分及具分修。<a id="a-IX"></a>加行究竟果作意。<a id="a-IY"></a>唯摄具分修。<a id="a-IZ"></a>无间作意。<a id="a-Ia"></a>殷重作意。<a id="a-Ib"></a>遍一切摄。<a id="a-Ic"></a>随顺作意。<a id="a-Id"></a>初二所摄。<a id="a-Ie"></a>对治作意。<a id="a-If"></a>远离。<a id="a-Ig"></a>加行。<a id="a-Ih"></a>究竟。<a id="a-Ii"></a>二作意摄。<a id="a-Ij"></a>及摄乐作意一分所摄。<a id="a-Ik"></a>顺清净作意。<a id="a-Il"></a>唯摄乐一分所摄。<a id="a-Im"></a>顺观察断未断作意。<a id="a-In"></a>唯观察作意所摄。<a id="a-Io"></a>此就断对治说。<a id="a-Ip"></a>若就所余随应当知。<a id="a-Iq"></a>力励运转作意。<a id="a-Ir"></a>皆所不摄。<a id="a-Is"></a>有间有功用运转作意。<a id="a-It"></a>乃至摄乐作意所摄。<a id="a-Iu"></a>自然运转作意。<a id="a-Iv"></a>加行究竟。<a id="a-Iw"></a>及此果二作意摄。<a id="a-Ix"></a>思择作意。<a id="a-Iy"></a>了相所摄。<a id="a-Iz"></a>内摄作意。<a id="a-J0"></a>胜解所摄净障作意。<a id="a-J1"></a>远离摄乐。<a id="a-J2"></a>观察加行究竟作意所摄。<a id="a-J3"></a>依止成办所行清净作意。<a id="a-J4"></a>唯加行究竟果作意所摄。<a id="a-J5"></a>他所建立内增上取作意。<a id="a-J6"></a>一切作意所摄。<a id="a-J7"></a>广大作意。<a id="a-J8"></a>皆所不摄。<a id="a-J9"></a>初遍行作意。<a id="a-JA"></a>加行究竟果摄。<a id="a-JB"></a>第二一切所摄。<a id="a-JC"></a>又了相作意。<a id="a-JD"></a>若他所建立作意摄者。<a id="a-JE"></a>以闻他音及内如理作意定为其缘。<a id="a-JF"></a>若内增上取作意摄者。<a id="a-JG"></a>唯先资粮以为其缘。<a id="a-JH"></a>所余作意。<a id="a-JI"></a>前前后后传为其缘。</p>
  <p id="aJJ">复次云何所缘差别。<a id="a-JK"></a>谓相差别。<a id="a-JL"></a>何等为相。<a id="a-JM"></a>略有四种。<a id="a-JN"></a>一所缘相。<a id="a-JO"></a>二因缘相。<a id="a-JP"></a>三应远离相。<a id="a-JQ"></a>四应修习相。<a id="a-JR"></a>所缘相者。<a id="a-JS"></a>谓所知事分别体相。<a id="a-JT"></a>因缘相者谓定资粮。<a id="a-JU"></a>应远离相。<a id="a-JV"></a>复有四种。<a id="a-JW"></a>谓沈相掉相。<a id="a-JX"></a>乱相着相。<a id="a-JY"></a>应修习相。<a id="a-JZ"></a>当知对治此四种相。<a id="a-Ja"></a>何等沈相。<a id="a-Jb"></a>谓不守根门。<a id="a-Jc"></a>食不知量。<a id="a-Jd"></a>初夜后夜。<a id="a-Je"></a>不常觉寤勤修观行。<a id="a-Jf"></a>不正知住。<a id="a-Jg"></a>是痴行性。<a id="a-Jh"></a>耽着睡眠。<a id="a-Ji"></a>无巧便慧。<a id="a-Jj"></a>恶作俱行。<a id="a-Jk"></a>欲勤心观。<a id="a-Jl"></a>不曾修习正奢摩他。<a id="a-Jm"></a>于奢摩他未为纯善。<a id="a-Jn"></a>一向思惟奢摩他相。<a id="a-Jo"></a>其心惛闇。<a id="a-Jp"></a>于胜境界不乐攀缘。<a id="a-Jq"></a>何等掉相。<a id="a-Jr"></a>谓不守根门等四。<a id="a-Js"></a>如前广说。<a id="a-Jt"></a>是贪行性。<a id="a-Ju"></a>乐不寂静。<a id="a-Jv"></a>无厌离心。<a id="a-Jw"></a>无巧便慧。<a id="a-Jx"></a>太举俱行。<a id="a-Jy"></a>如前欲等。<a id="a-Jz"></a>不曾修举。<a id="a-K0"></a>于举未善唯一向修。<a id="a-K1"></a>由于种种顺随掉法亲里寻等动乱其心。<a id="a-K2"></a>何等乱相。<a id="a-K3"></a>谓不守根门等四。<a id="a-K4"></a>如前应知。<a id="a-K5"></a>是钝根性。<a id="a-K6"></a>多求多务。<a id="a-K7"></a>多诸事业。<a id="a-K8"></a>寻思行性。<a id="a-K9"></a>无巧便慧。<a id="a-KA"></a>无厌离心。<a id="a-KB"></a>不修远离。<a id="a-KC"></a>于胜境界。<a id="a-KD"></a>不乐攀缘。<a id="a-KE"></a>亲近愦闹方便间缺。<a id="a-KF"></a>不审了知乱不乱相。<a id="a-KG"></a>何等着相。<a id="a-KH"></a>谓不守根门等四。<a id="a-KI"></a>如前应知。<a id="a-KJ"></a>是钝根性。<a id="a-KK"></a>是爱行性。<a id="a-KL"></a>多烦恼性。<a id="a-KM"></a>不如理思。<a id="a-KN"></a>不见过患。<a id="a-KO"></a>又于增上无出离见。<a id="a-KP"></a>对治如是应远离相。<a id="a-KQ"></a>随其所应。<a id="a-KR"></a>当知即是应修习相。</p>
  <p id="aKS">复有三十二相。<a id="a-KT"></a>谓自心相。<a id="a-KU"></a>外相。<a id="a-KV"></a>所依相。<a id="a-KW"></a>所行相。<a id="a-KX"></a>作意相。<a id="a-KY"></a>心起相。<a id="a-KZ"></a>安住相。<a id="a-Ka"></a>自相相。<a id="a-Kb"></a>共相相。<a id="a-Kc"></a>粗相。<a id="a-Kd"></a>静相。<a id="a-Ke"></a>领纳相。<a id="a-Kf"></a>分别相。<a id="a-Kg"></a>俱行相。<a id="a-Kh"></a>染污相。<a id="a-Ki"></a>不染污相。<a id="a-Kj"></a>正方便相。<a id="a-Kk"></a>邪方便相。<a id="a-Kl"></a>光明相。<a id="a-Km"></a>观察相。<a id="a-Kn"></a>贤善定相。<a id="a-Ko"></a>止相。<a id="a-Kp"></a>举相。<a id="a-Kq"></a>观相。<a id="a-Kr"></a>舍相。<a id="a-Ks"></a>入定相。<a id="a-Kt"></a>住定相。<a id="a-Ku"></a>出定相。<a id="a-Kv"></a>增相。<a id="a-Kw"></a>减相。<a id="a-Kx"></a>方便相。<a id="a-Ky"></a>引发相。<a id="a-Kz"></a>云何自心相。<a id="a-L0"></a>谓有苾刍。<a id="a-L1"></a>先为烦恼染污心故。<a id="a-L2"></a>便于自心极善取相。<a id="a-L3"></a>如是如是心有染污。<a id="a-L4"></a>或无染污。<a id="a-L5"></a>由此方便。<a id="a-L6"></a>心处沈等。<a id="a-L7"></a>由此方便。<a id="a-L8"></a>不处沈等。<a id="a-L9"></a>言沈等者。<a id="a-LA"></a>谓沈等四。<a id="a-LB"></a>乃至令心碍着之相。<a id="a-LC"></a>或复于彼被染污心。<a id="a-LD"></a>云何外相。<a id="a-LE"></a>谓即于彼被染污心。<a id="a-LF"></a>了知自心被染污已。<a id="a-LG"></a>便取外相。<a id="a-LH"></a>谓光明相。<a id="a-LI"></a>或净妙相。<a id="a-LJ"></a>或复余相。<a id="a-LK"></a>为欲除遣诸烦恼故。<a id="a-LL"></a>或令彼惑不现行故。<a id="a-LM"></a>云何所依相。<a id="a-LN"></a>谓分别体相。<a id="a-LO"></a>即是一切自身所摄五蕴。<a id="a-LP"></a>并种子相。<a id="a-LQ"></a>云何所行相。<a id="a-LR"></a>谓所思惟彼彼境界。<a id="a-LS"></a>色乃至法。<a id="a-LT"></a>分别体相。<a id="a-LU"></a>云何作意相。<a id="a-LV"></a>谓有能生作意故。<a id="a-LW"></a>于彼彼境界。<a id="a-LX"></a>所生识生。<a id="a-LY"></a>作是思惟。<a id="a-LZ"></a>今我此心由作意故。<a id="a-La"></a>于境界转。<a id="a-Lb"></a>非无作意。<a id="a-Lc"></a>此所思惟。<a id="a-Ld"></a>名作意相。<a id="a-Le"></a>云何心起相。<a id="a-Lf"></a>谓即次前所说是一相。<a id="a-Lg"></a>第二相者。<a id="a-Lh"></a>谓心缘行缘名色相。<a id="a-Li"></a>此所思惟。<a id="a-Lj"></a>名心起相。<a id="a-Lk"></a>云何安住相。<a id="a-Ll"></a>谓四识住。<a id="a-Lm"></a>即识随色住等。<a id="a-Ln"></a>如经广说。<a id="a-Lo"></a>此所思惟。<a id="a-Lp"></a>名安住相。<a id="a-Lq"></a>云何自相相。<a id="a-Lr"></a>谓自类自相。<a id="a-Ls"></a>或各别自相。<a id="a-Lt"></a>此所思惟。<a id="a-Lu"></a>名自相相。<a id="a-Lv"></a>云何共相相。<a id="a-Lw"></a>谓诸行共相。<a id="a-Lx"></a>或有漏共相。<a id="a-Ly"></a>或一切法共相。<a id="a-Lz"></a>此所思惟。<a id="a-M0"></a>名共相相。<a id="a-M1"></a>云何粗相。<a id="a-M2"></a>谓所观下地一切粗相。<a id="a-M3"></a>云何静相。<a id="a-M4"></a>谓所行上地一切静相。<a id="a-M5"></a>云何领纳相。<a id="a-M6"></a>谓随忆念过去曾经诸行之相。<a id="a-M7"></a>云何分别相。<a id="a-M8"></a>谓思未来诸行之相。<a id="a-M9"></a>云何俱行相。<a id="a-MA"></a>谓分别现在诸行之相。<a id="a-MB"></a>云何染污相。<a id="a-MC"></a>谓于有贪心。<a id="a-MD"></a>思惟有贪心相。<a id="a-ME"></a>乃至。<a id="a-MF"></a>于不善解脱心。<a id="a-MG"></a>思惟不善解脱心相。<a id="a-MH"></a>云何不染污相。<a id="a-MI"></a>谓与此相违。<a id="a-MJ"></a>当知即是不染污相。<a id="a-MK"></a>此中已出离于断。<a id="a-ML"></a>不修方便者。<a id="a-MM"></a>观有贪等。<a id="a-MN"></a>修方便者。<a id="a-MO"></a>观略下等。<a id="a-MP"></a>有贪心者。<a id="a-MQ"></a>谓贪相应心。<a id="a-MR"></a>或复随逐彼品粗重。<a id="a-MS"></a>如是由缠及随眠故。<a id="a-MT"></a>一切染污心。<a id="a-MU"></a>如应当知。<a id="a-MV"></a>以能对治缠及随眠故。<a id="a-MW"></a>成不染污。<a id="a-MX"></a>云何正方便相。<a id="a-MY"></a>谓所思惟白净品因缘相相。<a id="a-MZ"></a>云何邪方便相。<a id="a-Ma"></a>谓所思惟染污品因缘相相。<a id="a-Mb"></a>既是思惟如是如是。<a id="a-Mc"></a>不守根门住故。<a id="a-Md"></a>乃至。<a id="a-Me"></a>不正知住故。<a id="a-Mf"></a>如是如是心被染相。<a id="a-Mg"></a>云何光明相。<a id="a-Mh"></a>谓如有一于暗对治。<a id="a-Mi"></a>或法光明殷勤恳到。<a id="a-Mj"></a>善取其相。<a id="a-Mk"></a>极善思惟。<a id="a-Ml"></a>如于下方。<a id="a-Mm"></a>于上亦尔。<a id="a-Mn"></a>如是一切治暗相故。<a id="a-Mo"></a>建立此相。<a id="a-Mp"></a>云何观察相。<a id="a-Mq"></a>谓有苾刍。<a id="a-Mr"></a>殷勤恳到。<a id="a-Ms"></a>善取其相。<a id="a-Mt"></a>而观察之。<a id="a-Mu"></a>住观于坐者。<a id="a-Mv"></a>谓以现在能取。<a id="a-Mw"></a>观未来所取法。<a id="a-Mx"></a>坐观于卧者。<a id="a-My"></a>谓以现在能取。<a id="a-Mz"></a>观过去所取。<a id="a-N0"></a>或法在后行观察前行者。<a id="a-N1"></a>谓以后后能取。<a id="a-N2"></a>观前前能取法。<a id="a-N3"></a>此则略显二种所取能取法观。<a id="a-N4"></a>云何贤善定相。<a id="a-N5"></a>谓所思惟青瘀等相。<a id="a-N6"></a>为欲对治欲贪等故。<a id="a-N7"></a>何故此相说名贤善。<a id="a-N8"></a>诸烦恼中。<a id="a-N9"></a>贪最为胜。<a id="a-NA"></a>于诸贪中。<a id="a-NB"></a>欲贪为胜。<a id="a-NC"></a>生诸苦故。<a id="a-ND"></a>此相是彼对治所缘故名贤善。<a id="a-NE"></a>云何止相。<a id="a-NF"></a>谓所思惟。<a id="a-NG"></a>无分别影像之相。<a id="a-NH"></a>云何举相。<a id="a-NI"></a>谓策心所取随一净妙。<a id="a-NJ"></a>或光明相相。<a id="a-NK"></a>云何观相。<a id="a-NL"></a>谓闻思修慧所思惟诸法相。<a id="a-NM"></a>云何舍相。<a id="a-NN"></a>谓已得平等心。<a id="a-NO"></a>于诸善品增上舍相。<a id="a-NP"></a>云何入定相。<a id="a-NQ"></a>谓由因缘所缘应修习相故。<a id="a-NR"></a>入三摩地。<a id="a-NS"></a>或复已得而现在前。<a id="a-NT"></a>云何住定相。<a id="a-NU"></a>谓即于彼诸相。<a id="a-NV"></a>善巧而取。<a id="a-NW"></a>由善取故。<a id="a-NX"></a>随其所欲。<a id="a-NY"></a>于定安住。<a id="a-NZ"></a>又于此定得不退法。<a id="a-Na"></a>云何出定相。<a id="a-Nb"></a>谓分别体所不摄。<a id="a-Nc"></a>不定地相。<a id="a-Nd"></a>云何增相。<a id="a-Ne"></a>谓轻安定。<a id="a-Nf"></a>倍增广大。<a id="a-Ng"></a>所思惟相。<a id="a-Nh"></a>云何减相。<a id="a-Ni"></a>谓轻安定。<a id="a-Nj"></a>退减陜小。<a id="a-Nk"></a>所思惟相。<a id="a-Nl"></a>云何方便相。<a id="a-Nm"></a>谓二道相。<a id="a-Nn"></a>或趣倍增广大。<a id="a-No"></a>或趣退减陜小故。<a id="a-Np"></a>云何引发相。<a id="a-Nq"></a>谓能引发略诸广博文句义道。<a id="a-Nr"></a>若无诤无碍妙愿智等。<a id="a-Ns"></a>若依三摩地。<a id="a-Nt"></a>诸余力无畏等最胜功德。<a id="a-Nu"></a>及能通达甚深句义微妙智慧。<a id="a-Nv"></a>如是等相。</p>
  <p id="aNw">复次如是诸相。<a id="a-Nx"></a>即前根本四相所摄。<a id="a-Ny"></a>谓所缘相。<a id="a-Nz"></a>具摄一切。<a id="a-O0"></a>因缘相亦尔。<a id="a-O1"></a>前与后为因缘故。<a id="a-O2"></a>为令后后得明净故。<a id="a-O3"></a>正方便相一切种别皆因缘相。<a id="a-O4"></a>如正方便。<a id="a-O5"></a>邪方便亦尔。<a id="a-O6"></a>一是白品相。<a id="a-O7"></a>第二黑品相。<a id="a-O8"></a>诸染污相。<a id="a-O9"></a>唯应远离。<a id="a-OA"></a>所余诸相。<a id="a-OB"></a>唯应修习。<a id="a-OC"></a>于彼彼时应修习故。</p>
 </body>
</html>