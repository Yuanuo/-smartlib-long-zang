<!doctype html>
<html id="z3IBVMJvi" data-ver="1068">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第五十四</h1>
  <h2 id="a2">摄决择分中五识身相应地意地之四</h2>
  <p id="a3">复次云何识蕴差别。<a id="a-4"></a>此亦五种应知。<a id="a-5"></a>一由安住故。<a id="a-6"></a>二由杂染故。<a id="a-7"></a>三由所依故。<a id="a-8"></a>四由住故。<a id="a-9"></a>五由异相故。</p>
  <p id="aA">云何安住。<a id="a-B"></a>谓习欲者欲界诸识执外色尘。<a id="a-C"></a>名色安住。<a id="a-D"></a>若清净天色界诸识执内名色。<a id="a-E"></a>名俱安住。<a id="a-F"></a>无色界识唯执内名。<a id="a-G"></a>名名安住。<a id="a-H"></a>是名识安住差别。</p>
  <p id="aI">云何杂染差别。<a id="a-J"></a>谓诸愚夫由二种门识被染污。<a id="a-K"></a>一于现法中由受用境界门。<a id="a-L"></a>二于后法中由生老等门。<a id="a-M"></a>是名识杂染差别。</p>
  <p id="aN">云何所依差别。<a id="a-O"></a>谓六所依诸识随转。<a id="a-P"></a>谓依眼等六处六识身转。<a id="a-Q"></a>如世间火依糠牛粪薪札等转。<a id="a-R"></a>是名识所依差别。</p>
  <p id="aS">云何住差别。<a id="a-T"></a>谓四识住。<a id="a-U"></a>如经言。<a id="a-V"></a>有四依取以为所缘令识安住。<a id="a-W"></a>谓识随色住缘色为境。<a id="a-X"></a>广说如经。<a id="a-Y"></a>乃至我终不说此识往于东方乃至四维。<a id="a-Z"></a>然我唯说于现法中必离欲影寂灭寂静清凉清净。<a id="a-a"></a>如是已显经中如来所说诸识住相。<a id="a-b"></a>从此以后我当宣说此相差别。<a id="a-c"></a>谓此经中略显识住及因缘相。<a id="a-d"></a>识住因缘二种边际。<a id="a-e"></a>识住因缘二种寂止。<a id="a-f"></a>当知此中若诸烦恼事。<a id="a-g"></a>若属彼烦恼。<a id="a-h"></a>说名依取。<a id="a-i"></a>应知此二亦名所缘。<a id="a-j"></a>所缘性故有所缘故。<a id="a-k"></a>由彼贪爱为烦恼缘。<a id="a-l"></a>名趣所执事。<a id="a-m"></a>由贪欲等四种身系。<a id="a-n"></a>为发业缘名缘。<a id="a-o"></a>所缘事彼二随眠所随逐故。<a id="a-p"></a>名建立事。<a id="a-q"></a>若诸异生补特伽罗。<a id="a-r"></a>未得厌离对治喜爱。<a id="a-s"></a>由所润识能取能满当来内身。<a id="a-t"></a>由此展转能取能满。<a id="a-u"></a>不能弃舍诸异生性。<a id="a-v"></a>以于内身能取能满故。<a id="a-w"></a>于流转中相续决定。<a id="a-x"></a>是名为住。<a id="a-y"></a>余住因缘如前应知。<a id="a-z"></a>是名略说住及因缘相。<a id="a-10"></a>有色界识有来有去。<a id="a-11"></a>无色界识有死有生。<a id="a-12"></a>又此二住乃至寿尽。<a id="a-13"></a>又复此二生长增益及广大义。<a id="a-14"></a>如前应知。<a id="a-15"></a>齐是名为识住边际及住因缘边际。<a id="a-16"></a>若复异此而施设者。<a id="a-17"></a>当知唯有文字差别非义差别。<a id="a-18"></a>由所余义境界无故。<a id="a-19"></a>若他正诘不知何答。<a id="a-1A"></a>亦由余义境界无故。<a id="a-1B"></a>或复有能于后自然如理观察。<a id="a-1C"></a>便自迷闷谓我愚痴作如是说。<a id="a-1D"></a>若聪慧者于诸色爱乃至行爱所摄贪缠能永断离。<a id="a-1E"></a>于烦恼分所摄发业四身系缠亦能永断。<a id="a-1F"></a>所以者何。<a id="a-1G"></a>由在家众依贪欲嗔恚二系。<a id="a-1H"></a>发起诸业摄受境界为因故。<a id="a-1I"></a>损害有情为因故。<a id="a-1J"></a>若出家众依戒禁取。<a id="a-1K"></a>此实执取二系发起诸业。<a id="a-1L"></a>以戒禁取犹如贪欲求生天故。<a id="a-1M"></a>此实执取犹如嗔恚傍涅槃故当知四身系唯在意地分别所生故。<a id="a-1N"></a>从此以后由多修习胜对治故。<a id="a-1O"></a>复能永断贪爱身系二种随眠。<a id="a-1P"></a>由此断故烦恼所缘色受等境亦不相续。<a id="a-1Q"></a>以究竟离系故。<a id="a-1R"></a>由此所缘不相续故。<a id="a-1S"></a>有随眠识究竟寂灭。<a id="a-1T"></a>于色受等诸识住中不复安住。<a id="a-1U"></a>由对治识永清净故。<a id="a-1V"></a>是名识住因缘寂止。<a id="a-1W"></a>又由当来因缘灭故。<a id="a-1X"></a>于内身分不取不满。<a id="a-1Y"></a>决定无有流转相续。<a id="a-1Z"></a>是名识住寂止。<a id="a-1a"></a>又复对治所摄净识名无所住。<a id="a-1b"></a>由彼因缘故名不生长。<a id="a-1c"></a>由善修习空解脱门故。<a id="a-1d"></a>名无所为。<a id="a-1e"></a>由善修习无愿解脱门故。<a id="a-1f"></a>名为知足。<a id="a-1g"></a>由善修习无相解脱门故。<a id="a-1h"></a>名为安住。<a id="a-1i"></a>如是不生长故。<a id="a-1j"></a>乃至安住故。<a id="a-1k"></a>名极解脱。<a id="a-1l"></a>又于行等都不执着我及我所。<a id="a-1m"></a>由此因缘色等坏时亦不恐怖。<a id="a-1n"></a>由此相貌显彼自体已得清净。<a id="a-1o"></a>又由彼识永清净故。<a id="a-1p"></a>不待余因任运自然入于寂灭。<a id="a-1q"></a>此识相续究竟断故。<a id="a-1r"></a>于十方界不复流转。<a id="a-1s"></a>于命及死不希求故。<a id="a-1t"></a>名永离欲。<a id="a-1u"></a>又所有受是识树影。<a id="a-1v"></a>彼于尔时不复有故。<a id="a-1w"></a>名永离影。<a id="a-1x"></a>诸有漏识于现法中毕竟灭尽故。<a id="a-1y"></a>名寂灭。<a id="a-1z"></a>诸无漏识随其次第有学解脱。<a id="a-20"></a>名为寂静。<a id="a-21"></a>无学解脱。<a id="a-22"></a>名曰清凉。<a id="a-23"></a>余依永灭故。<a id="a-24"></a>说清净。<a id="a-25"></a>又复诸识自性非染。<a id="a-26"></a>由世尊说一切心性本清净故。<a id="a-27"></a>所以者何。<a id="a-28"></a>非心自性毕竟不净能生过失。<a id="a-29"></a>犹如贪等一切烦恼亦不独为烦恼因缘如色受等。<a id="a-2A"></a>所以者何。<a id="a-2B"></a>以必无有独于识性而起染爱如于色等。<a id="a-2C"></a>是故唯识不立识住。<a id="a-2D"></a>是名识蕴由住差别。<a id="a-2E"></a>云何异相差别。<a id="a-2F"></a>谓有贪心离贪心有嗔心离嗔心等如经广说。<a id="a-2G"></a>乃至不解脱心极解脱心。<a id="a-2H"></a>是名一门异相差别。<a id="a-2I"></a>复有约界异相差别。<a id="a-2J"></a>谓欲界有四心。<a id="a-2K"></a>善心不善心。<a id="a-2L"></a>有覆无记心。<a id="a-2M"></a>无覆无记心。<a id="a-2N"></a>色界有三心。<a id="a-2O"></a>除不善。<a id="a-2P"></a>无色界有三心。<a id="a-2Q"></a>亦除不善。<a id="a-2R"></a>无漏有二心。<a id="a-2S"></a>有学及无学。<a id="a-2T"></a>又欲界善心有二种。<a id="a-2U"></a>谓加行及生得。<a id="a-2V"></a>无覆无记心有四种异熟生心。<a id="a-2W"></a>威仪路心。<a id="a-2X"></a>工巧处心。<a id="a-2Y"></a>及变化心。<a id="a-2Z"></a>此唯是生得。<a id="a-2a"></a>谓天龙药叉等然无修果心。<a id="a-2b"></a>于色界中无工巧处心。<a id="a-2c"></a>无色界亦尔。<a id="a-2d"></a>当知善心如下上亦尔。<a id="a-2e"></a>一切处有。<a id="a-2f"></a>又有约种异相差别。<a id="a-2g"></a>谓欲界有五心。<a id="a-2h"></a>一见苦所断心。<a id="a-2i"></a>二见集所断心。<a id="a-2j"></a>三见灭所断心。<a id="a-2k"></a>四见道所断心。<a id="a-2l"></a>五修道所断心。<a id="a-2m"></a>如欲界有五心。<a id="a-2n"></a>如是色无色界各有五心并无漏心。<a id="a-2o"></a>总为十六。<a id="a-2p"></a>初异相心差别义。<a id="a-2q"></a>我当分别。<a id="a-2r"></a>一切有情略有三品。<a id="a-2s"></a>一未发趣定品。<a id="a-2t"></a>二虽已发趣未得定品。<a id="a-2u"></a>三已得定品。<a id="a-2v"></a>此复二种。<a id="a-2w"></a>一不清净。<a id="a-2x"></a>二极清净。<a id="a-2y"></a>于初品中或时起染污心。<a id="a-2z"></a>由贪等缠绕彼心故。<a id="a-30"></a>或时起善无记心。<a id="a-31"></a>由贪等缠暂远离故。<a id="a-32"></a>第二品中或时令心于内静息。<a id="a-33"></a>或时失念于五妙欲其心驰散。<a id="a-34"></a>或时极静息故。<a id="a-35"></a>便为惛沉睡眠缠覆其心。<a id="a-36"></a>或时为断彼故。<a id="a-37"></a>于净妙境安处其心。<a id="a-38"></a>或时于彼不正安处心便掉举。<a id="a-39"></a>若正安处便不掉举。<a id="a-3A"></a>由沉掉盖未断灭故。<a id="a-3B"></a>于彼二品俱不寂静。<a id="a-3C"></a>由断灭故心得寂静。<a id="a-3D"></a>若由如理作意。<a id="a-3E"></a>已得根本静虑。<a id="a-3F"></a>名定心。<a id="a-3G"></a>若未得者名不定心。<a id="a-3H"></a>道究竟故。<a id="a-3I"></a>名善修心。<a id="a-3J"></a>断究竟故。<a id="a-3K"></a>名极解脱心。<a id="a-3L"></a>与此相违。<a id="a-3M"></a>名不善修心及不解脱心。<a id="a-3N"></a>从定心已来当知是第三品。<a id="a-3O"></a>是名识蕴异相差别。<a id="a-3P"></a>复次云何诸蕴次第。<a id="a-3Q"></a>谓说差别此复五种应知。<a id="a-3R"></a>一生起所作。<a id="a-3S"></a>二对治所作。<a id="a-3T"></a>三流转所作。<a id="a-3U"></a>四住所作。<a id="a-3V"></a>五安立所作。<a id="a-3W"></a>生起所作者。<a id="a-3X"></a>谓眼色为缘能生眼识。<a id="a-3Y"></a>乃至意法为缘能生意识。<a id="a-3Z"></a>此中先说色蕴次说识蕴。<a id="a-3a"></a>此则是诸心所所依。<a id="a-3b"></a>由依彼故受等心所生故次。<a id="a-3c"></a>经言三和故触。<a id="a-3d"></a>触缘受等。<a id="a-3e"></a>是名诸蕴生起所作宣说次第。<a id="a-3f"></a>对治所作者。<a id="a-3g"></a>为欲对治四颠倒故说四念住。<a id="a-3h"></a>谓于不净计净颠倒。<a id="a-3i"></a>于苦计乐颠倒。<a id="a-3j"></a>于无我计我颠倒。<a id="a-3k"></a>于无常计常颠倒。<a id="a-3l"></a>此中先说色蕴。<a id="a-3m"></a>次说受蕴。<a id="a-3n"></a>次说识蕴。<a id="a-3o"></a>后说想行二蕴。<a id="a-3p"></a>是名对治所作宣说次第。<a id="a-3q"></a>流转所作者。<a id="a-3r"></a>根及境界为依止故。<a id="a-3s"></a>于现法中由二种蕴受用境界起诸杂染。<a id="a-3t"></a>谓领纳境界及彩画境界。<a id="a-3u"></a>由一种蕴造作一切善不善业。<a id="a-3v"></a>于后法中起生老等一切杂染。<a id="a-3w"></a>一是所染故最后说。<a id="a-3x"></a>住所作者。<a id="a-3y"></a>由四识住及识次第而说。<a id="a-3z"></a>是名住所作。<a id="a-40"></a>安立所作者。<a id="a-41"></a>谓诸世间互相见已先了其色。<a id="a-42"></a>是故先立色蕴。<a id="a-43"></a>次由受蕴知彼进退或苦或乐。<a id="a-44"></a>是故次立受蕴。<a id="a-45"></a>次由想蕴知彼如是名如是类如是性等。<a id="a-46"></a>是故次立想蕴。<a id="a-47"></a>次由行蕴知彼如是愚痴如是聪睿。<a id="a-48"></a>是故次立行蕴。<a id="a-49"></a>后由识蕴安立内我。<a id="a-4A"></a>谓于诸蕴中安立所了有苦有乐。<a id="a-4B"></a>随起言说及愚智等。<a id="a-4C"></a>是名诸蕴安立所作宣说次第。<a id="a-4D"></a>又复依止我众具事及我事故。<a id="a-4E"></a>应知诸蕴宣说次第。<a id="a-4F"></a>谓我依身于诸境界受用苦乐。<a id="a-4G"></a>于己于他随起言说。<a id="a-4H"></a>谓如是名如是种类如是性等。<a id="a-4I"></a>此之二种依法非法方得积集。<a id="a-4J"></a>如是应知我众具事。<a id="a-4K"></a>当知最后蕴是我事。</p>
  <p id="a4L">复次色蕴摄几蕴几界几处几有支几处非处几根耶。<a id="a-4M"></a>如色蕴如是乃至识蕴。<a id="a-4N"></a>谓色蕴摄一蕴全。<a id="a-4O"></a>十界十处全。<a id="a-4P"></a>一界一处少分。<a id="a-4Q"></a>六有支少分。<a id="a-4R"></a>处非处少分。<a id="a-4S"></a>七根全。<a id="a-4T"></a>受蕴摄一蕴全。<a id="a-4U"></a>一界一处少分。<a id="a-4V"></a>一有支全。<a id="a-4W"></a>三有支少分。<a id="a-4X"></a>处非处少分。<a id="a-4Y"></a>五根全。<a id="a-4Z"></a>三根少分。<a id="a-4a"></a>想蕴摄一蕴全。<a id="a-4b"></a>一界一处少分。<a id="a-4c"></a>三有支少分。<a id="a-4d"></a>处非处少分。<a id="a-4e"></a>不摄诸根。<a id="a-4f"></a>行蕴摄一蕴全。<a id="a-4g"></a>一界一处少分。<a id="a-4h"></a>四有支全。<a id="a-4i"></a>五有支少分。<a id="a-4j"></a>处非处少分。<a id="a-4k"></a>六根全。<a id="a-4l"></a>三根少分。<a id="a-4m"></a>识蕴摄一蕴全。<a id="a-4n"></a>七界全。<a id="a-4o"></a>一处全。<a id="a-4p"></a>一有支全。<a id="a-4q"></a>四有支少分。<a id="a-4r"></a>处非处少分。<a id="a-4s"></a>一根全。<a id="a-4t"></a>三根少分。<a id="a-4u"></a>如是有六种摄。<a id="a-4v"></a>所谓蕴摄乃至根摄。<a id="a-4w"></a>由此相摄道理。<a id="a-4x"></a>展转相摄如应当知。</p>
  <p id="a4y">复有余十种摄应当了知一者界摄。<a id="a-4z"></a>谓诸蕴等各自种子所摄。<a id="a-50"></a>二者相摄。<a id="a-51"></a>谓诸蕴等自相共相所摄。<a id="a-52"></a>三种类摄。<a id="a-53"></a>谓诸蕴等遍自种类所摄。<a id="a-54"></a>四分位摄。<a id="a-55"></a>谓诸蕴等顺乐受等分位所摄。<a id="a-56"></a>五不相离摄。<a id="a-57"></a>谓诸蕴等由一一法及诸助伴摄一切蕴等。<a id="a-58"></a>六者时摄。<a id="a-59"></a>谓诸蕴等过去未来现在各自相摄。<a id="a-5A"></a>七者方摄。<a id="a-5B"></a>谓诸蕴等在此方转或依此生即此方摄。<a id="a-5C"></a>八者全摄。<a id="a-5D"></a>谓诸蕴等五等所摄。<a id="a-5E"></a>九少分摄。<a id="a-5F"></a>谓诸蕴等各各差别少分所摄。<a id="a-5G"></a>十胜义摄。<a id="a-5H"></a>谓诸蕴等真如相所摄如是诸蕴一切摄义总有十六。<a id="a-5I"></a>如蕴乃至根亦尔。<a id="a-5J"></a>又由三法摄一切法。<a id="a-5K"></a>谓色蕴法界意处。<a id="a-5L"></a>复次依止几处色蕴转耶。<a id="a-5M"></a>依止几处名所摄四蕴转耶。<a id="a-5N"></a>谓依止六处色蕴转。<a id="a-5O"></a>一建立处。<a id="a-5P"></a>二覆藏处。<a id="a-5Q"></a>三资具处。<a id="a-5R"></a>四根处。<a id="a-5S"></a>五根住处。<a id="a-5T"></a>六有威德定所行处。<a id="a-5U"></a>依止七处名所摄四蕴转。<a id="a-5V"></a>一乐欲。<a id="a-5W"></a>二希望。<a id="a-5X"></a>三境界。<a id="a-5Y"></a>四寻伺。<a id="a-5Z"></a>五正知。<a id="a-5a"></a>六清净方便。<a id="a-5b"></a>七清净。<a id="a-5c"></a>诸受用欲者。<a id="a-5d"></a>依止四处。<a id="a-5e"></a>住律仪者精进行者。<a id="a-5f"></a>依止一处。<a id="a-5g"></a>已得近分定者。<a id="a-5h"></a>依止一处。<a id="a-5i"></a>安住根本定者。<a id="a-5j"></a>依止一处。<a id="a-5k"></a>如是七处略有四位应知。<a id="a-5l"></a>复次我当先说分别色蕴一一别义。<a id="a-5m"></a>然后分别名四蕴义。<a id="a-5n"></a>云何分别色蕴。<a id="a-5o"></a>嗢拖南曰。</p>
  <p id="a5p">物极微生起　　安立与流业</p>
  <p id="a5q">刹那独所行　　余相杂最后</p>
  <p id="a5r">问色蕴中眼几物所摄。<a id="a-5s"></a>答若据相摄唯有一物。<a id="a-5t"></a>谓眼识所依清净色。<a id="a-5u"></a>若据不相离摄则有七物。<a id="a-5v"></a>谓即此眼及与身地色香味触。<a id="a-5w"></a>若皆据界摄则有十物。<a id="a-5x"></a>即此七物界及水火风界。<a id="a-5y"></a>如眼耳鼻舌当知亦尔。<a id="a-5z"></a>此中差别者。<a id="a-60"></a>谓耳耳识所依清净色。<a id="a-61"></a>鼻鼻识所依清净色。<a id="a-62"></a>舌舌识所依清净色。<a id="a-63"></a>余如前说。<a id="a-64"></a>若身当除眼等四。<a id="a-65"></a>何以故。<a id="a-66"></a>由远离彼独可得故。<a id="a-67"></a>此相者谓身识所依清净色。<a id="a-68"></a>若于外色香味触彼所行相中。<a id="a-69"></a>除一切根余一切如前应知。<a id="a-6A"></a>声及声界不恒有故。<a id="a-6B"></a>今当别说。<a id="a-6C"></a>若于是处有声。<a id="a-6D"></a>当知此处复增其一。<a id="a-6E"></a>应知声界一切处增。<a id="a-6F"></a>复次色等所缘境界。<a id="a-6G"></a>如本地分已广分别。<a id="a-6H"></a>若触处中所说造色滑乃至勇。<a id="a-6I"></a>当知即于大种分位假施设有。<a id="a-6J"></a>谓于大种清净性假立滑性。<a id="a-6K"></a>于大种坚实性假立重性。<a id="a-6L"></a>于大种不清净不坚实性假立涩性及轻性。<a id="a-6M"></a>于大种不清净慢缓性假立软性。<a id="a-6N"></a>由水与风和合生故假立有冷。<a id="a-6O"></a>由阙任持不平等故假立饥渴及弱力。<a id="a-6P"></a>由无所阙无不平等故假立强力及饱。<a id="a-6Q"></a>由不平等变异错乱不平等故假立病。<a id="a-6R"></a>由时分变异不平等故假立老。<a id="a-6S"></a>由命根变异不平等故假立死。<a id="a-6T"></a>由血有过患不平等故假立痒。<a id="a-6U"></a>由恶饮食不平等故假立闷绝。<a id="a-6V"></a>由地与水和合生故假立黏。<a id="a-6W"></a>由往来劳倦不平等故假立疲极。<a id="a-6X"></a>若远离彼由平等故假立憩息。<a id="a-6Y"></a>由除垢等离萎瘁故假立勇锐。<a id="a-6Z"></a>如是一切说诸大种总有六位。<a id="a-6a"></a>谓净不净位。<a id="a-6b"></a>坚不坚位。<a id="a-6c"></a>慢缓位。<a id="a-6d"></a>和合位。<a id="a-6e"></a>不平等位。<a id="a-6f"></a>平等位。<a id="a-6g"></a>如是六位复开为八。<a id="a-6h"></a>若八若六平等平等。<a id="a-6i"></a>复次一切色乃至触。<a id="a-6j"></a>皆二识所识。<a id="a-6k"></a>谓自识所识及意识所识。<a id="a-6l"></a>或渐或顿。<a id="a-6m"></a>眼等五根一意识所识。</p>
  <p id="a6n">复次色界中无现香味然有彼界。<a id="a-6o"></a>何以故。<a id="a-6p"></a>此二皆是叚食摄故。<a id="a-6q"></a>由无此二鼻舌二识亦无。<a id="a-6r"></a>此就现行说非就界说。</p>
  <p id="a6s">如是一切色蕴所摄色中。<a id="a-6t"></a>九种是实物有。<a id="a-6u"></a>触所摄中四大种是实物有。<a id="a-6v"></a>当知所余唯是假有。<a id="a-6w"></a>堕法处色亦有二种。<a id="a-6x"></a>谓实有假有。<a id="a-6y"></a>若有威德定所行境犹如变化。<a id="a-6z"></a>彼果彼境及彼相应识等境色是实物有。<a id="a-70"></a>若律仪色不律仪色皆是假有。<a id="a-71"></a>又定所行色若依此系定。<a id="a-72"></a>即由此系大种所造。<a id="a-73"></a>又此定色但是世间有漏无漏由定而生。<a id="a-74"></a>非出世间由此定色有戏论行定为因故。<a id="a-75"></a>又非一切所有定心皆有能生此色功能。<a id="a-76"></a>唯一类有如能起化。<a id="a-77"></a>谓不思惟。<a id="a-78"></a>但由先时作意所引。<a id="a-79"></a>离诸闇昧极善清净明了现前。<a id="a-7A"></a>当知是定乃能生色。<a id="a-7B"></a>若定力励数数思惟。<a id="a-7C"></a>假胜解力而得见者。<a id="a-7D"></a>当知不能生起此色。<a id="a-7E"></a>又复此色虽非出世定之所行。<a id="a-7F"></a>然由彼定增上力故有一能现。<a id="a-7G"></a>当知此事不可思议。</p>
  <p id="a7H">问欲色二界实物有色何差别耶。<a id="a-7I"></a>答色界诸色清净最胜能发光明。<a id="a-7J"></a>又极微细下地诸根所不行故又无有苦。<a id="a-7K"></a>依彼诸色苦受不生故。<a id="a-7L"></a>欲界不尔。<a id="a-7M"></a>是名差别。</p>
  <p id="a7N">复次色蕴略由六相应知。<a id="a-7O"></a>一自相。<a id="a-7P"></a>二共相。<a id="a-7Q"></a>三能依所依相属相。<a id="a-7R"></a>四受用相。<a id="a-7S"></a>五业相。<a id="a-7T"></a>六微细相。<a id="a-7U"></a>自相者。<a id="a-7V"></a>谓地等以坚等为相。<a id="a-7W"></a>眼等以各别清净色为相。<a id="a-7X"></a>共相者。<a id="a-7Y"></a>谓一切色皆变碍相。<a id="a-7Z"></a>能依所依相。<a id="a-7a"></a>属相者。<a id="a-7b"></a>大种为所依。<a id="a-7c"></a>造色是能依。<a id="a-7d"></a>受用相者。<a id="a-7e"></a>为内色处有所受用增上力故。<a id="a-7f"></a>外色境界差别而生。<a id="a-7g"></a>或有色聚唯有坚生。<a id="a-7h"></a>或唯有湿或唯有暖。<a id="a-7i"></a>或唯有动或和合生。<a id="a-7j"></a>为欲随顺内诸色处受用差别故。<a id="a-7k"></a>业相者。<a id="a-7l"></a>谓地等诸大种。<a id="a-7m"></a>以依持摄受成熟增长为相。<a id="a-7n"></a>复有余业后当广说。<a id="a-7o"></a>微细相者。<a id="a-7p"></a>谓极微相。</p>
  <p id="a7q">复次微细性略有三种。<a id="a-7r"></a>一损减微细性。<a id="a-7s"></a>二种类微细性。<a id="a-7t"></a>三心自在转微细性。<a id="a-7u"></a>损减微细性者。<a id="a-7v"></a>谓分析诸色至最细位。<a id="a-7w"></a>名曰极微。<a id="a-7x"></a>种类微细性者。<a id="a-7y"></a>谓风等色及中有色。<a id="a-7z"></a>心自在转微细性者。<a id="a-80"></a>谓色无色二界诸色。<a id="a-81"></a>如经说。<a id="a-82"></a>有等心诸天。<a id="a-83"></a>曾于人中如是如是资熏磨莹其心。<a id="a-84"></a>随此修力住一毛端空量地处。<a id="a-85"></a>展转更互不相妨碍。<a id="a-86"></a>如是等辈应当思惟观察色蕴物类差别。<a id="a-87"></a>问诸极微色由几种相建立应知。<a id="a-88"></a>答略说由五种相。<a id="a-89"></a>若广建立如本地分。<a id="a-8A"></a>何等为五。<a id="a-8B"></a>一由分别故。<a id="a-8C"></a>二由差别故。<a id="a-8D"></a>三由独立故。<a id="a-8E"></a>四由助伴故。<a id="a-8F"></a>五由无分故。<a id="a-8G"></a>分别建立者。<a id="a-8H"></a>谓由分别觉慧分析诸色。<a id="a-8I"></a>至极边际建立极微。<a id="a-8J"></a>非由体有。<a id="a-8K"></a>是故极微无生无灭。<a id="a-8L"></a>亦非色聚集极微成。<a id="a-8M"></a>差别建立者。<a id="a-8N"></a>略说极微有十五种。<a id="a-8O"></a>谓眼等根有五极微。<a id="a-8P"></a>色等境界亦五极微。<a id="a-8Q"></a>地等极微复有四种。<a id="a-8R"></a>法处所摄实物有色极微有一。<a id="a-8S"></a>独立建立者。<a id="a-8T"></a>谓事极微建立自相故。<a id="a-8U"></a>助伴建立者。<a id="a-8V"></a>谓聚极微。<a id="a-8W"></a>所以者何。<a id="a-8X"></a>于一地等极微处。<a id="a-8Y"></a>所有余极微同聚一处不相舍离。<a id="a-8Z"></a>是故依此立聚极微。<a id="a-8a"></a>问何因缘故诸有对法同处一处不相舍离。<a id="a-8b"></a>而不说名无对性耶。<a id="a-8c"></a>答随顺转故。<a id="a-8d"></a>由彼展转相随顺生不相妨碍。<a id="a-8e"></a>又由如是种类之业增上所感如是而生。<a id="a-8f"></a>何以故。<a id="a-8g"></a>一切色聚一切色根共受用故。<a id="a-8h"></a>若异此者。<a id="a-8i"></a>一切聚中非有一切地等诸色不相舍离。<a id="a-8j"></a>若尔眼等诸识境界。<a id="a-8k"></a>便不遍满一切聚中。<a id="a-8l"></a>如是应无遍满受用。<a id="a-8m"></a>是故当知定有诸色同一处所不相舍离。<a id="a-8n"></a>又有诸色。<a id="a-8o"></a>或于是处互相妨碍。<a id="a-8p"></a>或于是处不相妨碍。<a id="a-8q"></a>如中有色等。<a id="a-8r"></a>而彼诸色非无对性。<a id="a-8s"></a>此中道理当知亦尔。<a id="a-8t"></a>无分建立极微者。<a id="a-8u"></a>谓非彼极微更有余分。<a id="a-8v"></a>非聚性故。<a id="a-8w"></a>诸聚极微可有细分。<a id="a-8x"></a>若极微处即唯此处。<a id="a-8y"></a>更无细分可以分析。</p>
  <p id="a8z">问如是所说五相极微复有五眼。<a id="a-90"></a>所谓肉眼。<a id="a-91"></a>天眼。<a id="a-92"></a>圣慧眼。<a id="a-93"></a>法眼。<a id="a-94"></a>佛眼。<a id="a-95"></a>当言几眼用几极微为所行境。<a id="a-96"></a>答当言除肉眼天眼所余眼用一切极微为所行境。<a id="a-97"></a>何以故。<a id="a-98"></a>以彼天眼唯取聚色中表上下前后两边若明若闇。<a id="a-99"></a>必不能取极微处所。<a id="a-9A"></a>由极微体以慧分析而建立故。</p>
  <p id="a9B">问何故说极微无生无灭耶。<a id="a-9C"></a>答由诸聚色最初生时全分而生。<a id="a-9D"></a>最后灭时不至极微位。<a id="a-9E"></a>中间尽灭犹如水滴。</p>
  <p id="a9F">复由五相应知名不如理思议极微。<a id="a-9G"></a>谓于色聚中有诸极微自性而住。<a id="a-9H"></a>应知名初不如理思议极微。<a id="a-9I"></a>或谓极微有生有灭。<a id="a-9J"></a>或谓极微与余极微或合或散。<a id="a-9K"></a>或谓众色于极微量积集而住。<a id="a-9L"></a>或谓极微能生别异众多色聚。<a id="a-9M"></a>应知名后不如正理思议极微。<a id="a-9N"></a>故应方便以如理思思议极微。<a id="a-9O"></a>断此五种非理思议。</p>
  <p id="a9P">复次建立极微当知有五种胜利。<a id="a-9Q"></a>谓由分析一合聚色安立方便。<a id="a-9R"></a>于所缘境便能清净广大修习。<a id="a-9S"></a>是初胜利。<a id="a-9T"></a>又能渐断萨迦耶见。<a id="a-9U"></a>是第二胜利。<a id="a-9V"></a>如能渐断萨迦耶见。<a id="a-9W"></a>如是亦能渐断憍慢。<a id="a-9X"></a>是第三胜利。<a id="a-9Y"></a>又能渐伏诸烦恼缠。<a id="a-9Z"></a>是第四胜利。<a id="a-9a"></a>又能速疾除遣诸相。<a id="a-9b"></a>是第五胜利。<a id="a-9c"></a>如是等类应当如理思惟极微复次略说色物生当知有五种。<a id="a-9d"></a>何等为五。<a id="a-9e"></a>一依止生。<a id="a-9f"></a>二种子生。<a id="a-9g"></a>三势引生。<a id="a-9h"></a>四摄受生。<a id="a-9i"></a>五损减生。</p>
  <p id="a9j">云何依止生。<a id="a-9k"></a>谓于所依大种处所。<a id="a-9l"></a>有余所造色生。<a id="a-9m"></a>故如是说由四大种造所造色是同一处摄持彼义。<a id="a-9n"></a>又若于此色积聚中。<a id="a-9o"></a>有彼大种及所造色自相可得。<a id="a-9p"></a>当知此中即有彼法。<a id="a-9q"></a>若于此处彼法自相都不可得。<a id="a-9r"></a>当知此处无有彼法。<a id="a-9s"></a>是名总建立有非有相。<a id="a-9t"></a>若有说言于此处所彼法自相虽不可得然必有者。<a id="a-9u"></a>今应问彼。<a id="a-9v"></a>此不可得与可得者。<a id="a-9w"></a>为物是等为不等耶。<a id="a-9x"></a>若物等者。<a id="a-9y"></a>物既是等而不可得。<a id="a-9z"></a>不应道理。<a id="a-A0"></a>若不等者。<a id="a-A1"></a>为即此量说物不等。<a id="a-A2"></a>为据威势说不等耶。<a id="a-A3"></a>若即此量说不等者。<a id="a-A4"></a>少分自相亦不可得。<a id="a-A5"></a>不应道理。<a id="a-A6"></a>若据威势说不等者。<a id="a-A7"></a>离彼自相有余威势不可得故。<a id="a-A8"></a>不应道理。<a id="a-A9"></a>如是等类当知名依止生。</p>
  <p id="aAA">云何种子生。<a id="a-AB"></a>谓所有色各从自种子所生如坚硬聚。<a id="a-AC"></a>或时遇缘便生流湿。<a id="a-AD"></a>流湿遇缘复生坚硬。<a id="a-AE"></a>不暖生暖暖复生冷。<a id="a-AF"></a>不动生动动生不动。<a id="a-AG"></a>如是好色恶色等差别应知。<a id="a-AH"></a>由如是等虽无自相然有其界。<a id="a-AI"></a>从彼彼聚彼彼色法差别而生。<a id="a-AJ"></a>如是等类当知名种子生。</p>
  <p id="aAK">云何势引生。<a id="a-AL"></a>谓内色根增上力故。<a id="a-AM"></a>外分差别相续而生。<a id="a-AN"></a>谓器世界等。<a id="a-AO"></a>又由先业势所引故。<a id="a-AP"></a>内诸色处差别而生。<a id="a-AQ"></a>又复诸天或现前欲或不现前欲。<a id="a-AR"></a>及北拘庐洲所有资具。<a id="a-AS"></a>当知多分势引而生差别而转。<a id="a-AT"></a>人中相续生者唯有器世界。<a id="a-AU"></a>如是等类当知名势引生。</p>
  <p id="aAV">云何摄受生。<a id="a-AW"></a>谓遇彼彼摄受缘故。<a id="a-AX"></a>彼彼色法展转增益胜上而生。<a id="a-AY"></a>犹如水等润萌茅等。<a id="a-AZ"></a>如是等类名摄受生。<a id="a-Aa"></a>与此相违应知名损减生。</p>
  <p id="aAb">复次诸聚色生时。<a id="a-Ac"></a>如种种物石磨为末以水和合团杂而生。<a id="a-Ad"></a>非如苣蕂麦豆等聚。<a id="a-Ae"></a>何以故。<a id="a-Af"></a>随彼生因增上力故。<a id="a-Ag"></a>如是而生为有用故。</p>
  <p id="aAh">问若一切行皆自种子所生。<a id="a-Ai"></a>何因缘故说诸大种造所造色。<a id="a-Aj"></a>答由彼变异而变异故。<a id="a-Ak"></a>彼所建立及任持故。<a id="a-Al"></a>由三因缘大种变异令所造色变异而转。<a id="a-Am"></a>一士夫用故。<a id="a-An"></a>二业所作故。<a id="a-Ao"></a>三由胜定故。<a id="a-Ap"></a>士夫用者。<a id="a-Aq"></a>谓由地大所打触故。<a id="a-Ar"></a>器差别故。<a id="a-As"></a>田差别故。<a id="a-At"></a>令所造色变异可得。<a id="a-Au"></a>或由水所润等火所熟等风所燥等。<a id="a-Av"></a>令所造色变异可得。<a id="a-Aw"></a>当知是名由彼大种士夫用故令所造色变异而生。<a id="a-Ax"></a>业所作者。<a id="a-Ay"></a>随业势力先大种生。<a id="a-Az"></a>后随彼力色变异生。<a id="a-B0"></a>是名业所作故。<a id="a-B1"></a>由胜定者。<a id="a-B2"></a>胜定力故先起大种。<a id="a-B3"></a>然后造色变异而生。<a id="a-B4"></a>当知是名由胜定故大种变异因此造色变异而生。</p>
  <p id="aB5">复次略由五缘所有大种令其异果转成异果。<a id="a-B6"></a>何等为五。<a id="a-B7"></a>一大种力故。<a id="a-B8"></a>二士夫用力故。<a id="a-B9"></a>三明咒力故。<a id="a-BA"></a>四神通力故。<a id="a-BB"></a>五业所作力故。</p>
  <p id="aBC">问从此没已。<a id="a-BD"></a>何因何缘。<a id="a-BE"></a>中有色聚续得生耶。<a id="a-BF"></a>答当知此色用自种子为因。<a id="a-BG"></a>感生业为缘。</p>
  <p id="aBH">问何因得知有中有耶。<a id="a-BI"></a>答从此没已。<a id="a-BJ"></a>若无所依诸心心所。<a id="a-BK"></a>无有道理转至余方故。<a id="a-BL"></a>不应如响唯惑乱故。<a id="a-BM"></a>不应如影彼不灭故。<a id="a-BN"></a>亦不应说如取所缘。<a id="a-BO"></a>非行往故。<a id="a-BP"></a>由如是等所说譬喻。<a id="a-BQ"></a>不应道理。<a id="a-BR"></a>是故当知定有中有。<a id="a-BS"></a>如是等类应当思惟色蕴生起复次色蕴生时谁为先首据其处所。<a id="a-BT"></a>依此处所余色转耶。<a id="a-BU"></a>当知大种先据处所。<a id="a-BV"></a>后余造色依此处转。<a id="a-BW"></a>唯诸大种于此处所现前。<a id="a-BX"></a>障碍所余造色自相遍满。<a id="a-BY"></a>当知由彼势力任持有所据碍。</p>
  <p id="aBZ">复次地等诸四大种。<a id="a-Ba"></a>随其次第粗显应知。<a id="a-Bb"></a>谓地界及果。<a id="a-Bc"></a>能持最胜水火风等流润烧然动摇等业。<a id="a-Bd"></a>依止彼。<a id="a-Be"></a>故方得流转。</p>
  <p id="aBf">复次诸声才宣发已寻即断灭。<a id="a-Bg"></a>故于色聚中不恒相续。<a id="a-Bh"></a>又此音声依质生时。<a id="a-Bi"></a>质处及外俱顿可得。<a id="a-Bj"></a>随所闻处于此处所。<a id="a-Bk"></a>遍满顿起如焰光明。<a id="a-Bl"></a>非渐渐生展转往趣。</p>
  <p id="aBm">复次风有二种。<a id="a-Bn"></a>谓恒相续不恒相续。<a id="a-Bo"></a>诸轮行风名恒相续。<a id="a-Bp"></a>在空行者名不恒相续。<a id="a-Bq"></a>在物行者名恒摄受。<a id="a-Br"></a>又当知风机关运转名恒相续。<a id="a-Bs"></a>所余当知非恒相续。</p>
  <p id="aBt">问何等名空界。<a id="a-Bu"></a>答明闇所摄造色说名空界。<a id="a-Bv"></a>此亦二种。<a id="a-Bw"></a>一恒相续。<a id="a-Bx"></a>二不恒相续。<a id="a-By"></a>若诸有情所居处所常闇常明名恒相续。<a id="a-Bz"></a>余不尔处非恒相续。<a id="a-C0"></a>当知此亦依止色聚。<a id="a-C1"></a>又此空界光明摄者名为清净。<a id="a-C2"></a>隙穴摄者名不清净。</p>
  <p id="aC3">问诸长短等所说形色。<a id="a-C4"></a>当言实有为假有耶。<a id="a-C5"></a>答当言假有。<a id="a-C6"></a>何以故。<a id="a-C7"></a>积集而住故名为形。<a id="a-C8"></a>唯有众色积集可得。<a id="a-C9"></a>余形色相不可得故。<a id="a-CA"></a>又必相待。<a id="a-CB"></a>相待之法有自性者。<a id="a-CC"></a>彼法便有杂乱过失。<a id="a-CD"></a>又如车等。<a id="a-CE"></a>彼觉可坏故。<a id="a-CF"></a>复次法处所摄胜定果色中。<a id="a-CG"></a>当知唯有显色等相。<a id="a-CH"></a>何以故。<a id="a-CI"></a>于彼香等生因阙故。<a id="a-CJ"></a>又无用故。<a id="a-CK"></a>如是于空行风中。<a id="a-CL"></a>无有俱生香等。<a id="a-CM"></a>唯有假合者。<a id="a-CN"></a>又离轮外所发光明。<a id="a-CO"></a>所余大种及与香等皆不可得。<a id="a-CP"></a>又法处所摄胜定果色。<a id="a-CQ"></a>当知此色唯依胜定不依大种。<a id="a-CR"></a>然从缘彼种类影像三摩地发故。<a id="a-CS"></a>亦说彼大种所造。<a id="a-CT"></a>非依彼生故名为造。</p>
  <p id="aCU">问于色蕴中几法由有见有对故住。<a id="a-CV"></a>几法由无见有对故住。<a id="a-CW"></a>几法由无见无对故住。<a id="a-CX"></a>答一由二种。<a id="a-CY"></a>谓眼所行。<a id="a-CZ"></a>余唯有对。<a id="a-Ca"></a>除法处所摄色。<a id="a-Cb"></a>当知此色无见无对。<a id="a-Cc"></a>如是等类应当思惟色蕴安立。<a id="a-Cd"></a>复次色蕴由几种流而相续转。<a id="a-Ce"></a>谓由三种。<a id="a-Cf"></a>一等流流。<a id="a-Cg"></a>二异熟生流。<a id="a-Ch"></a>三长养流。<a id="a-Ci"></a>初等流流复有四种。<a id="a-Cj"></a>一异熟等流流。<a id="a-Ck"></a>二长养等流流。<a id="a-Cl"></a>三变异等流流。<a id="a-Cm"></a>四本性等流流。<a id="a-Cn"></a>异熟流者。<a id="a-Co"></a>复有二种。<a id="a-Cp"></a>一者最初。<a id="a-Cq"></a>二者相续。<a id="a-Cr"></a>谓业生异熟及异熟所生。<a id="a-Cs"></a>谓即从彼业力所引异熟后时转者。<a id="a-Ct"></a>长养流者。<a id="a-Cu"></a>亦有二种。<a id="a-Cv"></a>一处宽遍长养流。<a id="a-Cw"></a>二相增盛长养流。<a id="a-Cx"></a>初长养流唯色长养。<a id="a-Cy"></a>当知由食睡眠梵行等至长养诸色。<a id="a-Cz"></a>余长养流当知亦由食故。<a id="a-D0"></a>彼所依故。<a id="a-D1"></a>修胜作意故。<a id="a-D2"></a>长时淳熟故。<a id="a-D3"></a>而得长养。<a id="a-D4"></a>诸有色法由二长养之所长养。<a id="a-D5"></a>诸无色法唯相增盛说名长养。<a id="a-D6"></a>又欲界色具由四食及余一切长养因缘而得长养。<a id="a-D7"></a>色界诸色不由段食睡眠梵行而得长养。<a id="a-D8"></a>又诸色根当知由二种流而得流转。<a id="a-D9"></a>以诸色根离异熟长养。<a id="a-DA"></a>相续流外无别等流流。<a id="a-DB"></a>问异熟相续有时亦有增长广大可得。<a id="a-DC"></a>何故异熟摄流非即长养耶。<a id="a-DD"></a>答由别有长养相续能摄能持异熟等流流故。<a id="a-DE"></a>现有增长等若非根所摄色。<a id="a-DF"></a>当知具三种流。<a id="a-DG"></a>诸心心所有等流流异熟生流第二长养所长养流。<a id="a-DH"></a>法处所摄色无异熟生流余如心心所应知。<a id="a-DI"></a>又欲界中具有内外诸色成熟。<a id="a-DJ"></a>于色界中远离香味。<a id="a-DK"></a>又欲界中诸色根成熟或具不具。<a id="a-DL"></a>于色界中必具诸根。<a id="a-DM"></a>又诸声界亦有异熟非声。<a id="a-DN"></a>如是等类应当思惟色蕴流义。<a id="a-DO"></a>复次色蕴所摄地界能为几业。<a id="a-DP"></a>乃至风界能为几业。<a id="a-DQ"></a>当知一切皆为五业。<a id="a-DR"></a>谓地界能为打触变坏业。<a id="a-DS"></a>建立业。<a id="a-DT"></a>与依止业。<a id="a-DU"></a>违损业。<a id="a-DV"></a>摄受业。<a id="a-DW"></a>水界能为流润业。<a id="a-DX"></a>摄持业。<a id="a-DY"></a>溉灌业。<a id="a-DZ"></a>违损业。<a id="a-Da"></a>摄受业。<a id="a-Db"></a>火界能为照了业。<a id="a-Dc"></a>成熟业。<a id="a-Dd"></a>烧然业。<a id="a-De"></a>违损业摄受业。<a id="a-Df"></a>风界能为发动业。<a id="a-Dg"></a>随转业。<a id="a-Dh"></a>消燥业。<a id="a-Di"></a>违损业。<a id="a-Dj"></a>摄受业。<a id="a-Dk"></a>又诸大种于所生造色。<a id="a-Dl"></a>当知能作五业。<a id="a-Dm"></a>谓生起业。<a id="a-Dn"></a>依止业。<a id="a-Do"></a>建立业。<a id="a-Dp"></a>任持业。<a id="a-Dq"></a>增长业。<a id="a-Dr"></a>于彼变异生时能为导首故。<a id="a-Ds"></a>变异生已与彼为处不相舍离能为依止故。<a id="a-Dt"></a>摄受损害安危共同能建立彼故。<a id="a-Du"></a>持彼本量令不损减故能任持。<a id="a-Dv"></a>令彼积集增进广大故能增长。<a id="a-Dw"></a>问眼耳所行善不善色。<a id="a-Dx"></a>彼何因缘成善等性非余色耶。<a id="a-Dy"></a>答若略说由软中上品三种思差别故。<a id="a-Dz"></a>一加行思。<a id="a-E0"></a>二决定思。<a id="a-E1"></a>三等起思。<a id="a-E2"></a>由此能起若善不善身语表业。<a id="a-E3"></a>当知上品思为依止故能发善不善业。</p>
  <p id="aE4">问依止聚色而有运动。<a id="a-E5"></a>当言与彼异不异耶。<a id="a-E6"></a>答当言不异。<a id="a-E7"></a>何以故。<a id="a-E8"></a>于彼处所若生不生或灭不灭而有运动。<a id="a-E9"></a>皆有过失可得故。<a id="a-EA"></a>问有何过失。<a id="a-EB"></a>答若言生而有动便越刹那相。<a id="a-EC"></a>若言不生便应无动。<a id="a-ED"></a>若言灭者应与余等。<a id="a-EE"></a>若言不灭便越行相。<a id="a-EF"></a>又于异处生起因缘分明可得。<a id="a-EG"></a>是故当知无别运动实物可得。<a id="a-EH"></a>如是等类应当思惟色蕴作业。</p>
  <p id="aEI">复次一切色蕴当言皆是刹那灭性。<a id="a-EJ"></a>何以故。<a id="a-EK"></a>诸行才生寻即坏灭。<a id="a-EL"></a>现可得故。<a id="a-EM"></a>又不应谓能生之因即是灭因。<a id="a-EN"></a>其相异故。<a id="a-EO"></a>又法生已余停住因不可得故。<a id="a-EP"></a>是故当知一切诸行皆任运灭。<a id="a-EQ"></a>由此道理刹那义成。<a id="a-ER"></a>若谓火等是灭坏因。<a id="a-ES"></a>不应道理。<a id="a-ET"></a>何以故。<a id="a-EU"></a>由彼火等与彼诸行俱生俱灭现可得故。<a id="a-EV"></a>唯能为彼变异生缘说有作用。<a id="a-EW"></a>又谓坏灭是坏灭因。<a id="a-EX"></a>不应道理。<a id="a-EY"></a>何以故。<a id="a-EZ"></a>与彼俱生不应理故。<a id="a-Ea"></a>若彼生时即有坏灭。<a id="a-Eb"></a>便成相续断坏过失。<a id="a-Ec"></a>又唯自性灭坏说名为灭。<a id="a-Ed"></a>而言能为灭因。<a id="a-Ee"></a>不应道理。<a id="a-Ef"></a>若言别有灭坏自性离彼法外别有灭相。<a id="a-Eg"></a>毕竟不可得故。<a id="a-Eh"></a>不应道理。<a id="a-Ei"></a>若谓火等为灭助伴方能灭者。<a id="a-Ej"></a>于灯电等及心心所任运灭中不可得故。<a id="a-Ek"></a>不应道理。<a id="a-El"></a>若谓生彼有别别功能。<a id="a-Em"></a>此差别不可得故。<a id="a-En"></a>不应道理。<a id="a-Eo"></a>若谓二种于一处所有灭功能。<a id="a-Ep"></a>即应二种俱于两分有灭功能或无功能有过失故。<a id="a-Eq"></a>不应道理。<a id="a-Er"></a>如是等类应当思惟色蕴刹那灭义。<a id="a-Es"></a>谓由任运坏灭因故。<a id="a-Et"></a>遮计火等为灭因故。<a id="a-Eu"></a>遮计灭相为灭因故。<a id="a-Ev"></a>遮计二种为灭因故。<a id="a-Ew"></a>如是等类尽当了知。<a id="a-Ex"></a>又一切行是心果故。<a id="a-Ey"></a>当知如心皆刹那灭。</p>
  <p id="aEz">复次所造色于诸大种。<a id="a-F0"></a>当言有异相耶。<a id="a-F1"></a>当言无异相耶。<a id="a-F2"></a>谓有异相。<a id="a-F3"></a>何以故。<a id="a-F4"></a>异相可得故。<a id="a-F5"></a>此中异相者。<a id="a-F6"></a>谓异根所行故。<a id="a-F7"></a>所以者何。<a id="a-F8"></a>由余色根能取大种。<a id="a-F9"></a>复由余根取所造色故。<a id="a-FA"></a>又可运转不可运转。<a id="a-FB"></a>现可得故。<a id="a-FC"></a>谓从众花运转香气置苣蕂中世现可得。<a id="a-FD"></a>非彼坚等而可运转。<a id="a-FE"></a>又变异不变异现可得故。<a id="a-FF"></a>谓煎酥等中有色味等变异差别可得。<a id="a-FG"></a>非彼坚等。<a id="a-FH"></a>是故当知大种造色其相有异。<a id="a-FI"></a>若于异相而执为一。<a id="a-FJ"></a>于诸大种亦应尔耶。<a id="a-FK"></a>由诸大种其相展转互相异故。<a id="a-FL"></a>若许尔者。<a id="a-FM"></a>应当唯有一大种耶。<a id="a-FN"></a>是故当知诸所造色望彼大种定有异相。<a id="a-FO"></a>如是等类应当思惟诸大种色独非独相。</p>
  <p id="aFP">复次诸色所摄法。<a id="a-FQ"></a>几是根性。<a id="a-FR"></a>几是所行性。<a id="a-FS"></a>谓五是根性。<a id="a-FT"></a>六是所行性。<a id="a-FU"></a>问何等所行境。<a id="a-FV"></a>是根所行耶。<a id="a-FW"></a>答若根不坏等。<a id="a-FX"></a>如本地分中已广说。<a id="a-FY"></a>谓由依处故。<a id="a-FZ"></a>或由相故。<a id="a-Fa"></a>或由方故。<a id="a-Fb"></a>或由时故。<a id="a-Fc"></a>或由明了不明了故。<a id="a-Fd"></a>或由全事一分事故。<a id="a-Fe"></a>问由几因缘说诸根坏及不坏耶。<a id="a-Ff"></a>答由二因缘。<a id="a-Fg"></a>一由羸损故。<a id="a-Fh"></a>二由全坏故。<a id="a-Fi"></a>与此相违当知不坏。<a id="a-Fj"></a>又略由四缘诸根变异。<a id="a-Fk"></a>一由外缘所生。<a id="a-Fl"></a>谓由受用摄受损坏外境界故。<a id="a-Fm"></a>或由他辈所损益故。<a id="a-Fn"></a>二由内缘所生。<a id="a-Fo"></a>谓由各别不如理作意所生贪等诸缠烦恼故。<a id="a-Fp"></a>或由如理作意所生三摩钵底等故。<a id="a-Fq"></a>三由业缘所生。<a id="a-Fr"></a>谓由先业增上缘力感得端正丑陋等故。<a id="a-Fs"></a>四由自体变异所生。<a id="a-Ft"></a>谓彼诸根自相差别故。<a id="a-Fu"></a>问由几因缘意根坏耶。<a id="a-Fv"></a>答由四因缘。<a id="a-Fw"></a>一由盖所作。<a id="a-Fx"></a>谓于五盖中随由一盖覆蔽其心。<a id="a-Fy"></a>二由散乱所作。<a id="a-Fz"></a>谓由鬼魅娆乱其心。<a id="a-G0"></a>三由未证所作。<a id="a-G1"></a>谓彼内心犹未证得静虑无色胜品功德。<a id="a-G2"></a>然于其中强发作意。<a id="a-G3"></a>四由未解所作。<a id="a-G4"></a>谓于多闻工巧等事。<a id="a-G5"></a>心未纯熟强施方便。</p>
  <p id="aG6">云何色等境界望彼诸根名为现前谓色于眼非合非闇非极细远。<a id="a-G7"></a>亦非有障名为现前。<a id="a-G8"></a>要唯有见有明无障在可行处乃名现前。<a id="a-G9"></a>又于一眼虽闇障色亦名现前。<a id="a-GA"></a>声于耳根亦必非合非极细远得名现前。<a id="a-GB"></a>有障无障若明若闇在可行处皆名现前。<a id="a-GC"></a>香味触三于鼻舌身。<a id="a-GD"></a>唯合能取在可行处。<a id="a-GE"></a>乃名现前。<a id="a-GF"></a>所行境界。<a id="a-GG"></a>若诸天眼唯照有见有障无障。<a id="a-GH"></a>若明若闇若近若远。<a id="a-GI"></a>皆名现前。<a id="a-GJ"></a>然在可行处非不可行处。<a id="a-GK"></a>若圣慧眼一切种色皆是所行。</p>
  <p id="aGL">问如本地分说六种所行性。<a id="a-GM"></a>此何差别耶。<a id="a-GN"></a>答初所行性。<a id="a-GO"></a>谓有情世间所摄色及器世间所摄色。<a id="a-GP"></a>第二所行性。<a id="a-GQ"></a>谓由三自性。<a id="a-GR"></a>自性差别故。<a id="a-GS"></a>相差别故。<a id="a-GT"></a>作用差别故。<a id="a-GU"></a>分位差别故。<a id="a-GV"></a>色相差别者。<a id="a-GW"></a>谓青黄赤白等乃至广说。<a id="a-GX"></a>作用差别者。<a id="a-GY"></a>谓有表无表。<a id="a-GZ"></a>律仪不律仪。<a id="a-Ga"></a>非律仪非不律仪所摄作用。<a id="a-Gb"></a>分位差别者。<a id="a-Gc"></a>谓可意不可意色及顺舍处色。<a id="a-Gd"></a>声相差别者。<a id="a-Ge"></a>谓执受大种为因。<a id="a-Gf"></a>非执受大种为因。<a id="a-Gg"></a>执受非执受大种为因。<a id="a-Gh"></a>作用差别者。<a id="a-Gi"></a>谓语表业。<a id="a-Gj"></a>分位差别者。<a id="a-Gk"></a>如前应知。<a id="a-Gl"></a>香相差别者。<a id="a-Gm"></a>谓根茎皮实华叶果香。<a id="a-Gn"></a>作用差别者。<a id="a-Go"></a>谓香味触皆无作用分位差别。<a id="a-Gp"></a>如前应知。<a id="a-Gq"></a>味相差别者。<a id="a-Gr"></a>谓甘苦等如前已说。<a id="a-Gs"></a>触相差别亦如前说多种应知。<a id="a-Gt"></a>第三所行性。<a id="a-Gu"></a>谓东南西北等方维差别。<a id="a-Gv"></a>应知第四所行性。<a id="a-Gw"></a>谓过去未来现在差别应知。<a id="a-Gx"></a>第五所行性。<a id="a-Gy"></a>谓取实不实差别应知。<a id="a-Gz"></a>第六所行性。<a id="a-H0"></a>谓取一分事或遍满事差别应知。<a id="a-H1"></a>如是等类是名诸色境界现前差别应知。</p>
  <p id="aH2">云何名为能生作意。<a id="a-H3"></a>谓由所依不坏故。<a id="a-H4"></a>境界现前故。<a id="a-H5"></a>所起能引发心所。<a id="a-H6"></a>如是等类应当思惟色蕴所行相。</p>
  <p id="aH7">复次在欲界者依欲界身。<a id="a-H8"></a>发起色界大种。<a id="a-H9"></a>现前彼诸大种。<a id="a-HA"></a>云何与下界色共住。<a id="a-HB"></a>为异处耶非异处耶。<a id="a-HC"></a>当言如水处沙非住异处。<a id="a-HD"></a>如是等类应当思惟色蕴互相杂住。</p>
 </body>
</html>