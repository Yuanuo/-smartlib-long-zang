<!doctype html>
<html id="z3IBVM4vZ" data-ver="725">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第四十五</h1>
  <h2 id="a2">本地分中菩萨地初持瑜伽处菩提分品第十七之二</h2>
  <p id="a3">云何菩萨修正四依。<a id="a-4"></a>谓诸菩萨为求义故从他听法。<a id="a-5"></a>不为求世藻饰文词。<a id="a-6"></a>菩萨求义不为求文。<a id="a-7"></a>而听法时虽遇常流言音说法。<a id="a-8"></a>但依于义恭敬听受。<a id="a-9"></a>又诸菩萨如实了知闇说大说。<a id="a-A"></a>如实知已以理为依。<a id="a-B"></a>不由耆长众所知识补特伽罗。<a id="a-C"></a>若佛若僧所说法故即便信受。<a id="a-D"></a>是故不依补特伽罗。<a id="a-E"></a>如是菩萨以理为依。<a id="a-F"></a>补特伽罗非所依故。<a id="a-G"></a>于真实义心不动摇。<a id="a-H"></a>于正法中他缘匪夺。<a id="a-I"></a>又诸菩萨于如来所。<a id="a-J"></a>深殖正信深殖清净。<a id="a-K"></a>一向澄清净唯依如来了义经典。<a id="a-L"></a>非不了义。<a id="a-M"></a>了义经典为所依故。<a id="a-N"></a>于佛所说法毗奈耶不可引夺。<a id="a-O"></a>何以故。<a id="a-P"></a>以佛所说不了义经依种种门辩本性义。<a id="a-Q"></a>犹未决定尚生疑惑。<a id="a-R"></a>非了义故。<a id="a-S"></a>若诸菩萨于了义经不决定者。<a id="a-T"></a>于佛所说法毗奈耶犹可引夺。<a id="a-U"></a>又诸菩萨于真证智见为真实。<a id="a-V"></a>非于闻思。<a id="a-W"></a>但识法义非真证智。<a id="a-X"></a>是诸菩萨如实了知修所成智所应知者。<a id="a-Y"></a>非唯闻思所成诸识所能了达。<a id="a-Z"></a>如实知已闻如来说最极甚深所有法义。<a id="a-a"></a>终不诽毁。<a id="a-b"></a>是名菩萨修正四依。<a id="a-c"></a>依正四依善修习。<a id="a-d"></a>故略显四量。<a id="a-e"></a>谓所说义。<a id="a-f"></a>正理。<a id="a-g"></a>大师修所成慧。<a id="a-h"></a>真实证智。<a id="a-i"></a>又诸菩萨一切四依为所依止。<a id="a-j"></a>精勤发起正加行。<a id="a-k"></a>故于出要道明了开示无有迷惑。</p>
  <p id="al">云何菩萨所修菩萨四无碍解。<a id="a-m"></a>谓诸菩萨于一切法一切异门。<a id="a-n"></a>尽所有性如所有性。<a id="a-o"></a>依修所成无所滞碍无退转智。<a id="a-p"></a>是名菩萨法无碍解。<a id="a-q"></a>又诸菩萨于一切法一切异相。<a id="a-r"></a>尽所有性如所有性。<a id="a-s"></a>依修所成无所滞碍无退转智。<a id="a-t"></a>是名菩萨义无碍解。<a id="a-u"></a>又诸菩萨于一切法一切释词。<a id="a-v"></a>尽所有性如所有性。<a id="a-w"></a>依修所成无所滞碍无退转智。<a id="a-x"></a>是名菩萨词无碍解。<a id="a-y"></a>又诸菩萨于一切法一切品别。<a id="a-z"></a>尽所有性如所有性。<a id="a-10"></a>依修所成无所滞碍无退转智。<a id="a-11"></a>是名菩萨辩无碍解。<a id="a-12"></a>若诸菩萨依是菩萨四无碍解。<a id="a-13"></a>应知获得无量最胜五处善巧。<a id="a-14"></a>一蕴善巧。<a id="a-15"></a>二界善巧。<a id="a-16"></a>三处善巧。<a id="a-17"></a>四缘起善巧。<a id="a-18"></a>五处非处善巧。<a id="a-19"></a>菩萨由此四种行相。<a id="a-1A"></a>于一切法自能妙善现正等觉。<a id="a-1B"></a>亦善为他无倒开示。<a id="a-1C"></a>此上无有自能妙善现正等觉。<a id="a-1D"></a>况善为他无倒开示。</p>
  <p id="a1E">云何菩萨菩提资粮。<a id="a-1F"></a>当知如是菩提资粮略有二种。<a id="a-1G"></a>一者福德资粮。<a id="a-1H"></a>二者智慧资粮。<a id="a-1I"></a>此二资粮广分别义。<a id="a-1J"></a>如前所说自他利品。<a id="a-1K"></a>应知其相。<a id="a-1L"></a>又此福德智慧资粮。<a id="a-1M"></a>菩萨于初无数大劫所修习者。<a id="a-1N"></a>应知名下。<a id="a-1O"></a>若于第二无数大劫所修习者。<a id="a-1P"></a>应知名中。<a id="a-1Q"></a>若于第三无数大劫所修习者。<a id="a-1R"></a>应知名上。</p>
  <p id="a1S">云何菩萨于三十七菩提分法精勤修习。<a id="a-1T"></a>谓诸菩萨依止菩萨四无碍解。<a id="a-1U"></a>由善方便所摄妙智。<a id="a-1V"></a>于三十七菩提分法。<a id="a-1W"></a>如实了知而不作证。<a id="a-1X"></a>是诸菩萨普于一切二乘理趣三十七种菩提分法。<a id="a-1Y"></a>皆如实知。<a id="a-1Z"></a>谓于声闻乘理趣。<a id="a-1a"></a>及于大乘理趣三十七种菩提分法。<a id="a-1b"></a>皆如实知。<a id="a-1c"></a>于声闻乘理趣三十七种菩提分法。<a id="a-1d"></a>如实了知。<a id="a-1e"></a>如声闻地如前所说一切应知。<a id="a-1f"></a>云何菩萨于大乘理趣三十七种菩提分法。<a id="a-1g"></a>如实了知。<a id="a-1h"></a>谓诸菩萨能于其身住循身观。<a id="a-1i"></a>不于其身分别有性。<a id="a-1j"></a>亦不分别一切种类都无有性。<a id="a-1k"></a>又于其身远离言说自性法性。<a id="a-1l"></a>如实了知。<a id="a-1m"></a>当知名依胜义理趣能于其身住循身观修习念住。<a id="a-1n"></a>若诸菩萨随顺无量。<a id="a-1o"></a>安立理趣妙智而转。<a id="a-1p"></a>当知名依世俗理趣能于其身住循身观修习念住。<a id="a-1q"></a>如于其身住循身观修习念住。<a id="a-1r"></a>如是所余一切念住。<a id="a-1s"></a>所余一切菩提分法当知亦尔。<a id="a-1t"></a>如是菩萨于身等法。<a id="a-1u"></a>不分别苦不分别集。<a id="a-1v"></a>不分别此所作断灭。<a id="a-1w"></a>不分别此得灭因道。<a id="a-1x"></a>又即于此远离言说自性法性。<a id="a-1y"></a>若苦法性若集法性。<a id="a-1z"></a>若灭法性若道法性。<a id="a-20"></a>如实了知。<a id="a-21"></a>当知名依胜义理趣修菩提分为所依止缘谛修习。<a id="a-22"></a>若诸菩萨随顺无量。<a id="a-23"></a>安立理趣妙智而转。<a id="a-24"></a>当知名依世俗理趣缘谛修习。</p>
  <p id="a25">此中菩萨即于诸法无所分别。<a id="a-26"></a>当知名止。<a id="a-27"></a>若于诸法胜义理趣如实真智。<a id="a-28"></a>及于无量安立理趣世俗妙智。<a id="a-29"></a>当知名观。<a id="a-2A"></a>此中菩萨略有四行。<a id="a-2B"></a>当知名止。<a id="a-2C"></a>一胜义世俗智前行。<a id="a-2D"></a>二胜义世俗智果。<a id="a-2E"></a>三普于一切戏论想中无功用转。<a id="a-2F"></a>四即于如是离言唯事。<a id="a-2G"></a>由无有相无所分别。<a id="a-2H"></a>其心寂静趣向一切法平等性一味实性。<a id="a-2I"></a>由此四行。<a id="a-2J"></a>是诸菩萨止道运转。<a id="a-2K"></a>渐次乃至能证无上正等菩提。<a id="a-2L"></a>智见圆满。<a id="a-2M"></a>此中菩萨略有四行。<a id="a-2N"></a>当知名观。<a id="a-2O"></a>谓即四行止道前行。<a id="a-2P"></a>于一切法远离增益不正执边。<a id="a-2Q"></a>远离损减不正执边。<a id="a-2R"></a>及与随顺无量诸法差别。<a id="a-2S"></a>安立理趣妙观。<a id="a-2T"></a>由此四行。<a id="a-2U"></a>是诸菩萨观道运转。<a id="a-2V"></a>渐次乃至能证无上正等菩提。<a id="a-2W"></a>智见圆满。<a id="a-2X"></a>是名略说菩萨止观。</p>
  <p id="a2Y">云何菩萨方便善巧。<a id="a-2Z"></a>当知略说有十二种。<a id="a-2a"></a>依内修证一切佛法。<a id="a-2b"></a>有其六种。<a id="a-2c"></a>依外成熟一切有情。<a id="a-2d"></a>亦有六种。</p>
  <p id="a2e">云何依内修证一切佛法六种方便善巧。<a id="a-2f"></a>一者菩萨于诸有情。<a id="a-2g"></a>悲心俱行顾恋不舍。<a id="a-2h"></a>二者菩萨于一切行。<a id="a-2i"></a>如实遍知。<a id="a-2j"></a>三者菩萨恒于无上正等菩提所有妙智。<a id="a-2k"></a>深心欣乐。<a id="a-2l"></a>四者菩萨顾恋有情为依止故。<a id="a-2m"></a>不舍生死。<a id="a-2n"></a>五者菩萨于一切行。<a id="a-2o"></a>如实遍知为依止故。<a id="a-2p"></a>轮转生死而心不染。<a id="a-2q"></a>六者菩萨欣乐佛智为依止故。<a id="a-2r"></a>炽然精进。<a id="a-2s"></a>当知是名菩萨依内修证一切佛法六种方便善巧。<a id="a-2t"></a>云何依外成熟一切有情六种方便善巧。<a id="a-2u"></a>一者菩萨方便善巧。<a id="a-2v"></a>能令有情以少善根感无量果。<a id="a-2w"></a>二者菩萨方便善巧。<a id="a-2x"></a>能令有情少用功力引摄广大无量善根。<a id="a-2y"></a>三者菩萨方便善巧。<a id="a-2z"></a>于佛圣教憎背有情除其恚恼。<a id="a-30"></a>四者菩萨方便善巧。<a id="a-31"></a>于佛圣教处中有情令其趣入。<a id="a-32"></a>五者菩萨方便善巧。<a id="a-33"></a>于佛圣教已趣入者令其成熟。<a id="a-34"></a>六者菩萨方便善巧。<a id="a-35"></a>于佛圣教已成熟者令得解脱。<a id="a-36"></a>云何菩萨方便善巧令诸有情以少善根感无量果。<a id="a-37"></a>谓诸菩萨方便善巧。<a id="a-38"></a>劝诸有情。<a id="a-39"></a>舍微劣物乃至最下唯一麨团。<a id="a-3A"></a>施鄙秽田乃至蠢动傍生之类。<a id="a-3B"></a>作是施已回求无上正等菩提。<a id="a-3C"></a>如是善根物田虽下。<a id="a-3D"></a>由回向力感无量果。</p>
  <p id="a3E">云何菩萨方便善巧。<a id="a-3F"></a>令诸有情以少功力引摄广大无量善根。<a id="a-3G"></a>谓诸菩萨方便善巧。<a id="a-3H"></a>若有信解受邪斋戒乃至一月都不食等诸有情类。<a id="a-3I"></a>为说八支圣斋戒法。<a id="a-3J"></a>令其弃舍最极艰辛感非爱果受邪斋戒。<a id="a-3K"></a>劝令修学无极艰辛感大爱果受正斋戒。<a id="a-3L"></a>若诸有情修自苦行精勤无懈。<a id="a-3M"></a>起邪方便欲求解脱。<a id="a-3N"></a>为说中道令离二边使其趣入。<a id="a-3O"></a>若诸有情求欲生天起邪方便。<a id="a-3P"></a>投岩赴火断饮食等。<a id="a-3Q"></a>为其宣说无倒静虑。<a id="a-3R"></a>令彼获于现法乐住。<a id="a-3S"></a>逮得当来无诸艰苦与喜乐俱生天胜果。<a id="a-3T"></a>若诸有情信婆罗门吠地迦咒妄计。<a id="a-3U"></a>精勤受持读诵得究竟。<a id="a-3V"></a>净方便劝令于佛圣教受持读诵思惟其义。<a id="a-3W"></a>又正为他如是如是宣扬开示如来所说甚深空性相应妙法。<a id="a-3X"></a>令彼发生勇决厌离猛利净信。<a id="a-3Y"></a>但由如是一刹那顷厌离净信俱行善心。<a id="a-3Z"></a>尚能摄受不可称数广大善根。<a id="a-3a"></a>况其相续。<a id="a-3b"></a>又诸菩萨世间所有种种上妙珍宝香鬘诸供养具。<a id="a-3c"></a>起净信俱增上意乐。<a id="a-3d"></a>于佛法僧胜解供养。<a id="a-3e"></a>亦劝导他令行如是胜解供养。<a id="a-3f"></a>又于十方一切世界一切供养佛法僧所。<a id="a-3g"></a>即以如是净信俱行增上意乐。<a id="a-3h"></a>周匝普缘深生随喜。<a id="a-3i"></a>亦劝导他作是随喜。<a id="a-3j"></a>又诸菩萨恒常修习念佛念法乃至念天。<a id="a-3k"></a>亦劝导他令修六念。<a id="a-3l"></a>又诸菩萨意言分别礼佛法僧。<a id="a-3m"></a>乃至命终时无虚度。<a id="a-3n"></a>亦劝导他行此礼业。<a id="a-3o"></a>又诸菩萨普于十方一切有情一切福业悉皆随喜。<a id="a-3p"></a>亦劝导他作是随喜。<a id="a-3q"></a>又诸菩萨普于十方一切有情。<a id="a-3r"></a>入广大悲增上意乐。<a id="a-3s"></a>愿以自身皆代彼受一切忧苦。<a id="a-3t"></a>亦劝导他兴此悲愿。<a id="a-3u"></a>又诸菩萨过去现在一切误失一切违犯。<a id="a-3v"></a>以净调柔爱乐。<a id="a-3w"></a>随顺所学戒。<a id="a-3x"></a>心。<a id="a-3y"></a>想对十方佛世尊所。<a id="a-3z"></a>至诚发露悔往修来。<a id="a-40"></a>亦劝导他令行是事。<a id="a-41"></a>如是数数发露所犯。<a id="a-42"></a>少用功力一切业障皆得解脱。<a id="a-43"></a>又诸菩萨已具神通得心自在。<a id="a-44"></a>普于十方佛法僧所及有情处。<a id="a-45"></a>化作众多种种化事。<a id="a-46"></a>摄受无量大福德聚。<a id="a-47"></a>又诸菩萨恒常修习慈悲喜舍。<a id="a-48"></a>亦劝导他作此修习。<a id="a-49"></a>如是菩萨以少功力引摄广大无量善根诸胜妙果。</p>
  <p id="a4A">云何菩萨方便善巧。<a id="a-4B"></a>于佛圣教憎背有情。<a id="a-4C"></a>除其恚恼。<a id="a-4D"></a>处中住者令其趣入。<a id="a-4E"></a>已趣入者令其成熟。<a id="a-4F"></a>已成熟者令得解脱。<a id="a-4G"></a>谓诸菩萨为欲成办如是四种有情义利。<a id="a-4H"></a>当知略说复有六种方便善巧。<a id="a-4I"></a>一者随顺会通方便善巧。<a id="a-4J"></a>二者共立要契方便善巧。<a id="a-4K"></a>三者异分意乐方便善巧。<a id="a-4L"></a>四者逼迫所生方便善巧。<a id="a-4M"></a>五者施恩报恩方便善巧。<a id="a-4N"></a>六者究竟清净方便善巧。</p>
  <p id="a4O">云何菩萨随顺会通方便善巧。<a id="a-4P"></a>谓诸菩萨于彼有情将为说法。<a id="a-4Q"></a>先当方便随顺。<a id="a-4R"></a>现行软美身语。<a id="a-4S"></a>亦复现行近施随转。<a id="a-4T"></a>除彼于己所生恚恼。<a id="a-4U"></a>彼恚恼除便生爱敬。<a id="a-4V"></a>爱敬生已于法起乐。<a id="a-4W"></a>然后为其宣说正法。<a id="a-4X"></a>所说正法如其所宜易入易解。<a id="a-4Y"></a>应时渐次无有颠倒。<a id="a-4Z"></a>能引义利堪任难击。<a id="a-4a"></a>于彼有情调伏事中成就最胜欲作饶益哀愍之心。<a id="a-4b"></a>为现神通记心显说如理正法。<a id="a-4c"></a>或劝请他。<a id="a-4d"></a>或为化作种种众多殊特化事。<a id="a-4e"></a>令彼有情皆悉调伏。<a id="a-4f"></a>若引义利。<a id="a-4g"></a>极略诸论能为广辩。<a id="a-4h"></a>若引义利。<a id="a-4i"></a>极广诸论能为略说。<a id="a-4j"></a>令其受持为作忆念施其问难。<a id="a-4k"></a>彼既于法能受能持。<a id="a-4l"></a>复进为其广开正义。<a id="a-4m"></a>又于趣入遍缘一切三摩地门。<a id="a-4n"></a>能为随顺教授教诫。<a id="a-4o"></a>摄益有情令修利行。<a id="a-4p"></a>若诸有情于佛所说甚深空性相应经典。<a id="a-4q"></a>不解如来密意义趣。<a id="a-4r"></a>于此经中说一切法皆无自性皆无有事无生无灭。<a id="a-4s"></a>说一切法皆等虚空皆如幻梦。<a id="a-4t"></a>彼闻是已如其义趣不能解了。<a id="a-4u"></a>心生惊怖。<a id="a-4v"></a>诽谤如是一切经典言非佛说。<a id="a-4w"></a>菩萨为彼诸有情类。<a id="a-4x"></a>方便善巧如理会通如是经中如来密意甚深义趣。<a id="a-4y"></a>如实和会摄彼有情。<a id="a-4z"></a>菩萨如是正会通时。<a id="a-50"></a>为彼说言。<a id="a-51"></a>此经不说一切诸法都无所有。<a id="a-52"></a>但说诸法所言自性都无所有。<a id="a-53"></a>是故说言一切诸法皆无自性。<a id="a-54"></a>虽有一切所言说事。<a id="a-55"></a>依止彼故诸言说转。<a id="a-56"></a>然彼所说可说自性。<a id="a-57"></a>据第一义非其自性。<a id="a-58"></a>是故说言一切诸法皆无有事。<a id="a-59"></a>一切诸法所言自性理既如是。<a id="a-5A"></a>从本已来都无所有。<a id="a-5B"></a>当何所生当何所灭。<a id="a-5C"></a>是故说言一切诸法无生无灭。<a id="a-5D"></a>譬如空中有众多色色业可得容受一切诸色色业。<a id="a-5E"></a>谓虚空中现有种种若往若来若住起堕屈伸等事。<a id="a-5F"></a>若于尔时诸色色业皆悉除遣。<a id="a-5G"></a>即于尔时唯无色性。<a id="a-5H"></a>清净虚空其相显现。<a id="a-5I"></a>如是即于相似虚空离言说事。<a id="a-5J"></a>有其种种言说所作邪想分别随戏论著。<a id="a-5K"></a>似色业转。<a id="a-5L"></a>又即如是一切言说邪想分别随戏论著似众色业。<a id="a-5M"></a>皆是似空离言说事之所容受。<a id="a-5N"></a>若时菩萨以妙圣智。<a id="a-5O"></a>遣除一切言说所起邪想分别随戏论著。<a id="a-5P"></a>尔时菩萨最胜圣者。<a id="a-5Q"></a>以妙圣智证得诸法离言说事。<a id="a-5R"></a>唯有一切言说自性。<a id="a-5S"></a>非性所显。<a id="a-5T"></a>譬如虚空清净相现。<a id="a-5U"></a>亦非过此有余自性应更寻求。<a id="a-5V"></a>是故宣说一切诸法皆等虚空。<a id="a-5W"></a>又如幻梦非如显现如实是有。<a id="a-5X"></a>亦非一切幻梦形质都无所有。<a id="a-5Y"></a>如是诸法非如愚夫言说串习势力所现如实是有。<a id="a-5Z"></a>亦非一切诸法胜义离言自性都无所有。<a id="a-5a"></a>由此方便悟入道理。<a id="a-5b"></a>一切诸法非有非无。<a id="a-5c"></a>犹如幻梦其性无二。<a id="a-5d"></a>是故宣说一切诸法皆如幻梦。<a id="a-5e"></a>如是菩萨普于一切诸法法界。<a id="a-5f"></a>不取少分不舍少分。<a id="a-5g"></a>不作损减不作增益。<a id="a-5h"></a>无所失坏。<a id="a-5i"></a>若法实有知为实有。<a id="a-5j"></a>若法实无知为实无。<a id="a-5k"></a>如其所知如是开示。<a id="a-5l"></a>当知是名菩萨随顺会通方便善巧。</p>
  <p id="a5m">云何菩萨共立要契方便善巧。<a id="a-5n"></a>谓诸菩萨若见有情求饮食等十资身具。<a id="a-5o"></a>即便共彼立要契言。<a id="a-5p"></a>汝等若能知父母恩恭敬供养。<a id="a-5q"></a>及诸沙门婆罗门等。<a id="a-5r"></a>广说如前。<a id="a-5s"></a>乃至若能受持净戒。<a id="a-5t"></a>如是我当随汝所欲施饮食等诸资身具。<a id="a-5u"></a>如其不能我不施汝。<a id="a-5v"></a>如是菩萨若见有情来求种种田事宅事。<a id="a-5w"></a>诸阛阓事。<a id="a-5x"></a>王事域事。<a id="a-5y"></a>财事谷事。<a id="a-5z"></a>或有来求诸工业处及诸明处。<a id="a-60"></a>或有来求共为朋友。<a id="a-61"></a>或有来求共结婚媾。<a id="a-62"></a>或有来求共作邑会。<a id="a-63"></a>或有来求助营事业。<a id="a-64"></a>菩萨共彼立要契言。<a id="a-65"></a>汝等若能知父母恩恭敬供养。<a id="a-66"></a>如前广说。<a id="a-67"></a>如是我当施汝田宅广说乃至助营事业。<a id="a-68"></a>又诸菩萨若见有情有诸愆犯或被举讼。<a id="a-69"></a>或作种种不饶益事为他所拘。<a id="a-6A"></a>将欲刑缚断截。<a id="a-6B"></a>挝打毁辱。<a id="a-6C"></a>迫胁驱摈流移。<a id="a-6D"></a>或他所执欲捶缚卖。<a id="a-6E"></a>菩萨尔时随能随力立要契言。<a id="a-6F"></a>汝等若能知父母恩恭敬供养。<a id="a-6G"></a>如前广说。<a id="a-6H"></a>如是我当方便救汝令脱斯难。<a id="a-6I"></a>又诸菩萨若见有情遭遇种种王贼水火人。<a id="a-6J"></a>及非人不活恶名诸怖畏等。<a id="a-6K"></a>尔时菩萨立要契言。<a id="a-6L"></a>汝等若能知父母恩恭敬供养。<a id="a-6M"></a>如前广说。<a id="a-6N"></a>如是我当方便救汝令免斯畏。<a id="a-6O"></a>又诸菩萨若见有情欲所爱会求非爱离。<a id="a-6P"></a>尔时菩萨立要契言。<a id="a-6Q"></a>汝等若能知父母恩恭敬供养。<a id="a-6R"></a>如前广说。<a id="a-6S"></a>如是我当遂汝所愿。<a id="a-6T"></a>令所爱会及非爱离。<a id="a-6U"></a>又诸菩萨若见有情为疾所苦。<a id="a-6V"></a>立要契言。<a id="a-6W"></a>汝等若能知父母恩恭敬供养。<a id="a-6X"></a>如前广说。<a id="a-6Y"></a>如是我当救汝病苦令得安乐。<a id="a-6Z"></a>彼诸有情既为菩萨如是立要。<a id="a-6a"></a>于诸善品速疾受学。<a id="a-6b"></a>于诸恶品速疾除断。<a id="a-6c"></a>菩萨皆能遂其所愿。<a id="a-6d"></a>当知是名菩萨共立要契方便善巧。<a id="a-6e"></a>云何菩萨异分意乐方便善巧。<a id="a-6f"></a>谓诸菩萨与诸有情立要契已。<a id="a-6g"></a>彼诸有情于上所说彼彼事中。<a id="a-6h"></a>不如所欲速疾修行。<a id="a-6i"></a>菩萨尔时于如上说彼所求事。<a id="a-6j"></a>皆不施与。<a id="a-6k"></a>唯为利益彼有情故。<a id="a-6l"></a>非余意乐而不施彼。<a id="a-6m"></a>如是于其诸厄难处。<a id="a-6n"></a>诸怖畏处。<a id="a-6o"></a>欲所爱会求非爱离。<a id="a-6p"></a>病苦所恼诸有情类。<a id="a-6q"></a>权时弃舍。<a id="a-6r"></a>唯为利益彼有情故。<a id="a-6s"></a>非异意乐而弃舍之。<a id="a-6t"></a>非异意乐而不救拔。<a id="a-6u"></a>如是菩萨于诸有情。<a id="a-6v"></a>方便现行刚捍业时。<a id="a-6w"></a>唯为利益非余意乐。<a id="a-6x"></a>渐令余时如其所欲断除诸恶。<a id="a-6y"></a>修学诸善。<a id="a-6z"></a>是故方便权时弃舍。<a id="a-70"></a>若诸有情于菩萨所。<a id="a-71"></a>虽无所求亦无众难。<a id="a-72"></a>广说乃至无诸病苦。<a id="a-73"></a>而与菩萨先为亲厚。<a id="a-74"></a>菩萨于彼随宜劝导。<a id="a-75"></a>断诸恶法修诸善法。<a id="a-76"></a>所谓令彼知父母恩恭敬供养。<a id="a-77"></a>广说乃至于净尸罗随顺受学。<a id="a-78"></a>若彼有情虽蒙菩萨如是劝导。<a id="a-79"></a>故肆轻躁而不奉行。<a id="a-7A"></a>菩萨尔时自现愤责。<a id="a-7B"></a>唯欲利益非愤意乐。<a id="a-7C"></a>于诸所作悉现乖背。<a id="a-7D"></a>唯为利益非背意乐。<a id="a-7E"></a>或于一类现与世间不饶益事。<a id="a-7F"></a>唯为利益非损意乐。<a id="a-7G"></a>如是菩萨于诸有情现外所作。<a id="a-7H"></a>与内意乐相不同分。<a id="a-7I"></a>由是因缘方便安处。<a id="a-7J"></a>令彼有情渐断诸恶渐修诸善。<a id="a-7K"></a>是故菩萨如是调伏有情方便。<a id="a-7L"></a>名为菩萨异分意乐方便善巧。<a id="a-7M"></a>云何菩萨逼迫所生方便善巧。<a id="a-7N"></a>谓诸菩萨或为家主或作国王得增上力。<a id="a-7O"></a>于自亲属于自臣民能正教诫。<a id="a-7P"></a>如应告言。<a id="a-7Q"></a>诸我亲属诸我臣民。<a id="a-7R"></a>若于父母不知恩报。<a id="a-7S"></a>广说乃至毁犯戒者。<a id="a-7T"></a>我当断其常所给赐衣服饮食。<a id="a-7U"></a>或当捶罚。<a id="a-7V"></a>或我亲属当与乖离。<a id="a-7W"></a>或我臣民当永驱摈。<a id="a-7X"></a>立一善巧机捷士夫。<a id="a-7Y"></a>于彼事业常令伺察。<a id="a-7Z"></a>由是因。<a id="a-7a"></a>故彼诸有情怖畏治罚。<a id="a-7b"></a>勤断诸恶勤修诸善。<a id="a-7c"></a>彼于修善虽无乐欲。<a id="a-7d"></a>由是方便强逼令修。<a id="a-7e"></a>是故名为逼迫所生方便善巧。</p>
  <p id="a7f">云何菩萨施恩报恩方便善巧。<a id="a-7g"></a>谓诸菩萨先于有情。<a id="a-7h"></a>随力多少施作恩惠。<a id="a-7i"></a>或施所须或济厄难。<a id="a-7j"></a>或除恐怖或会所爱。<a id="a-7k"></a>或离非爱。<a id="a-7l"></a>或疗病苦令得安乐。<a id="a-7m"></a>彼诸有情深知恩惠欲报德者。<a id="a-7n"></a>菩萨尔时劝令修善以受报恩。<a id="a-7o"></a>告言。<a id="a-7p"></a>汝等非余世财来相酬遗为大报恩。<a id="a-7q"></a>汝等若能知父母恩恭敬供养。<a id="a-7r"></a>广说乃至受持净戒。<a id="a-7s"></a>如是乃名大报恩德。<a id="a-7t"></a>菩萨如是于诸有情先施恩惠劝赞修善。<a id="a-7u"></a>名大报恩。<a id="a-7v"></a>由此方便令他于善精勤修学。<a id="a-7w"></a>是故名为施恩报恩方便善巧。<a id="a-7x"></a>云何菩萨究竟清净方便善巧。<a id="a-7y"></a>谓诸菩萨安住菩萨到究竟地。<a id="a-7z"></a>于菩萨道已善清净。<a id="a-80"></a>先现往生睹史多天众同分中。<a id="a-81"></a>无量有情如是念言。<a id="a-82"></a>某名菩萨今已生处睹史多天众同分中。<a id="a-83"></a>不久当下生赡部洲证得无上正等菩提。<a id="a-84"></a>愿令我等当得值遇非不值遇。<a id="a-85"></a>随是菩萨所生之处。<a id="a-86"></a>愿令我等亦当往生。<a id="a-87"></a>如是为令无量有情生正欲乐。<a id="a-88"></a>为多修习此欲乐故。<a id="a-89"></a>又是菩萨从睹史多天众中没来下人间。<a id="a-8A"></a>生于高贵或族望家。<a id="a-8B"></a>所谓王家若国师家。<a id="a-8C"></a>弃舍世间上妙欲乐无所顾恋清净出家。<a id="a-8D"></a>令诸有情起尊敬故。<a id="a-8E"></a>又现誓受难行苦行。<a id="a-8F"></a>为令信解苦行有情舍所乐故。<a id="a-8G"></a>又证无上正等菩提。<a id="a-8H"></a>令余有情于所同趣菩提解脱欣殊胜故。<a id="a-8I"></a>又证无上正等觉已。<a id="a-8J"></a>未为有情即说正法。<a id="a-8K"></a>待梵天王躬来启请。<a id="a-8L"></a>为诸有情于正法所起尊敬故。<a id="a-8M"></a>作是念言。<a id="a-8N"></a>当所说法定应殊妙故。<a id="a-8O"></a>今梵王悕望。<a id="a-8P"></a>世尊说是法故躬自来请。<a id="a-8Q"></a>又以佛眼观察世间。<a id="a-8R"></a>勿使有情作如是谤。<a id="a-8S"></a>但由梵王躬来启请。<a id="a-8T"></a>敬梵王故宣说正法。<a id="a-8U"></a>非于有情自起悲心。<a id="a-8V"></a>乃是为他之所激发。<a id="a-8W"></a>非自能了机宜可否。<a id="a-8X"></a>为欲坏彼一类有情如是邪执。<a id="a-8Y"></a>先以佛眼观察世间。<a id="a-8Z"></a>然后为转无上法轮。<a id="a-8a"></a>一切世间所未曾转。<a id="a-8b"></a>如是更复宣说正法制立学处。<a id="a-8c"></a>是名菩萨究竟清净方便善巧。<a id="a-8d"></a>由此所说方便善巧。<a id="a-8e"></a>更无有余方便善巧在于此上若过若妙。<a id="a-8f"></a>是故说名究竟清净﹂。</p>
  <p id="a8g">如是菩萨所说六种若略若广方便善巧。<a id="a-8h"></a>能除憎背圣教有情所有恚恼。<a id="a-8i"></a>处中住者令其趣入。<a id="a-8j"></a>已趣入者令其成熟。<a id="a-8k"></a>已成熟者令得解脱。<a id="a-8l"></a>除此无有若过若增。<a id="a-8m"></a>是名菩萨方便善巧。</p>
  <p id="a8n">云何菩萨妙陀罗尼。<a id="a-8o"></a>当知如是妙陀罗尼略有四种。<a id="a-8p"></a>一者法陀罗尼。<a id="a-8q"></a>二者义陀罗尼。<a id="a-8r"></a>三者咒陀罗尼。<a id="a-8s"></a>四者能得菩萨忍陀罗尼。<a id="a-8t"></a>云何菩萨法陀罗尼。<a id="a-8u"></a>谓诸菩萨获得如是念慧力持。<a id="a-8v"></a>由此力持闻未曾闻言。<a id="a-8w"></a>未温习未善通利。<a id="a-8x"></a>名句文身之所摄录次第错综。<a id="a-8y"></a>次第结集无量经典。<a id="a-8z"></a>经无量时能持不忘。<a id="a-90"></a>是名菩萨法陀罗尼。<a id="a-91"></a>云何菩萨义陀罗尼。<a id="a-92"></a>谓如前说。<a id="a-93"></a>此差别者。<a id="a-94"></a>即于彼法无量义趣。<a id="a-95"></a>心未温习未善通利。<a id="a-96"></a>经无量时能持不忘。<a id="a-97"></a>是名菩萨义陀罗尼。<a id="a-98"></a>云何菩萨咒陀罗尼。<a id="a-99"></a>谓诸菩萨获得如是等持自在。<a id="a-9A"></a>由此自在加被。<a id="a-9B"></a>能除有情灾患。<a id="a-9C"></a>诸咒章句。<a id="a-9D"></a>令彼章句悉皆神验。<a id="a-9E"></a>第一神验无所唐捐。<a id="a-9F"></a>能除非一种种灾患。<a id="a-9G"></a>是名菩萨咒陀罗尼。<a id="a-9H"></a>云何菩萨能得菩萨忍陀罗尼。<a id="a-9I"></a>谓诸菩萨成就自然坚固因行。<a id="a-9J"></a>具足妙慧。<a id="a-9K"></a>独处空闲寂无言说。<a id="a-9L"></a>曾无有物见路而行。<a id="a-9M"></a>知量而食不杂秽食一类而食。<a id="a-9N"></a>常极静虑于夜分中少眠多寤。<a id="a-9O"></a>于佛所说得菩萨忍诸咒章句。<a id="a-9P"></a>能谛思惟。<a id="a-9Q"></a>其咒词曰。</p>
  <p id="a9R">壹胝　蜜胝　吉胝　毗羼底(丁里反)　钵陀腻　莎诃。</p>
  <p id="a9S">即于如是咒章句义。<a id="a-9T"></a>审谛思惟筹量观察。<a id="a-9U"></a>彼于如是咒章句义。<a id="a-9V"></a>如是正行。<a id="a-9W"></a>不从他闻自然通达。<a id="a-9X"></a>了知如是诸咒章句都无有义是圆成实。<a id="a-9Y"></a>但唯无义。<a id="a-9Z"></a>如实了知此章句义。<a id="a-9a"></a>所谓无义。<a id="a-9b"></a>是故过此不求余义。<a id="a-9c"></a>齐此名为妙善通达咒章句义。<a id="a-9d"></a>彼于如是咒章句义正通达已。<a id="a-9e"></a>即随此义不从他闻。<a id="a-9f"></a>自正通达一切法义。<a id="a-9g"></a>谓于此义如是通达。<a id="a-9h"></a>一切言说所说诸法自性之义皆不成实。<a id="a-9i"></a>唯有诸法离言自性。<a id="a-9j"></a>是自性义彼于诸法此自性义正通达已。<a id="a-9k"></a>过此更无余义可求。<a id="a-9l"></a>由于此义善通达故。<a id="a-9m"></a>获得最胜广大欢喜。<a id="a-9n"></a>由是菩萨得陀罗尼。<a id="a-9o"></a>当言已得此陀罗尼章句所立菩萨胜忍。<a id="a-9p"></a>得此忍故。<a id="a-9q"></a>是诸菩萨不久当得净胜意乐已依上品胜解行地胜忍而转。<a id="a-9r"></a>当知是名菩萨所有能得菩萨忍陀罗尼。<a id="a-9s"></a>此中菩萨法陀罗尼义陀罗尼。<a id="a-9t"></a>若过第一无数大劫。<a id="a-9u"></a>已入清净胜意乐地。<a id="a-9v"></a>所得决定坚住广大。<a id="a-9w"></a>从此以下或以愿力或依静虑。<a id="a-9x"></a>虽有获得而不决定。<a id="a-9y"></a>亦不坚住亦不广大。<a id="a-9z"></a>如说法义二陀罗尼。<a id="a-A0"></a>咒陀罗尼当知亦尔。<a id="a-A1"></a>能得菩萨忍陀罗尼。<a id="a-A2"></a>如前所释。<a id="a-A3"></a>即如是得。</p>
  <p id="aA4">若诸菩萨具四功德。<a id="a-A5"></a>方获如是诸陀罗尼。<a id="a-A6"></a>非随阙一。<a id="a-A7"></a>何等名为四种功德。<a id="a-A8"></a>一者于诸欲中无所贪着。<a id="a-A9"></a>二者于他胜事不生姤忌不嫉他荣。<a id="a-AA"></a>三者一切所求等施无悔。<a id="a-AB"></a>四者于正法中深生忻乐。<a id="a-AC"></a>忻乐法者。<a id="a-AD"></a>于菩萨藏及菩萨藏摩怛理迦深心爱乐。</p>
  <p id="aAE">云何菩萨所修正愿。<a id="a-AF"></a>当知此愿略有五种。<a id="a-AG"></a>一者发心愿。<a id="a-AH"></a>二者受生愿。<a id="a-AI"></a>三者所行愿。<a id="a-AJ"></a>四者正愿。<a id="a-AK"></a>五者大愿。<a id="a-AL"></a>若诸菩萨于其无上正等菩提最初发心。<a id="a-AM"></a>是名发心愿。<a id="a-AN"></a>若诸菩萨愿于当来往生随顺饶益有情诸善趣中。<a id="a-AO"></a>是名受生愿。<a id="a-AP"></a>若诸菩萨愿能无倒思择诸法。<a id="a-AQ"></a>愿于境界修无量等殊胜善法。<a id="a-AR"></a>是名所行愿。<a id="a-AS"></a>若诸菩萨愿于当来摄受一切菩萨善法。<a id="a-AT"></a>摄受一切所有功德。<a id="a-AU"></a>若总若别所有正愿。<a id="a-AV"></a>是名正愿。<a id="a-AW"></a>菩萨大愿当知即从正愿所出。<a id="a-AX"></a>此复十种。<a id="a-AY"></a>若诸菩萨愿于当来。<a id="a-AZ"></a>以一切种上妙供具。<a id="a-Aa"></a>供养无量无边如来。<a id="a-Ab"></a>当知是名第一大愿。<a id="a-Ac"></a>若诸菩萨愿于当来。<a id="a-Ad"></a>摄受防护诸佛世尊所有正法。<a id="a-Ae"></a>传持法眼令无断坏。<a id="a-Af"></a>当知是名第二正愿。<a id="a-Ag"></a>若诸菩萨愿于当来。<a id="a-Ah"></a>从睹史多天宫降下如前乃至入大涅槃。<a id="a-Ai"></a>当知是名第三大愿。<a id="a-Aj"></a>若诸菩萨愿于当来。<a id="a-Ak"></a>行一切种菩萨正行。<a id="a-Al"></a>当知是名第四大愿。<a id="a-Am"></a>若诸菩萨愿于当来。<a id="a-An"></a>普能成熟一切有情。<a id="a-Ao"></a>当知是名第五大愿。<a id="a-Ap"></a>若诸菩萨愿于当来。<a id="a-Aq"></a>一切世界皆能示现。<a id="a-Ar"></a>当知是名第六大愿。<a id="a-As"></a>若诸菩萨愿于当来。<a id="a-At"></a>普能净修一切佛土。<a id="a-Au"></a>当知是名第七大愿。<a id="a-Av"></a>若诸菩萨愿于当来。<a id="a-Aw"></a>一切菩萨皆同一种意乐加行趣入大乘。<a id="a-Ax"></a>当知是名第八大愿。<a id="a-Ay"></a>若诸菩萨愿于当来。<a id="a-Az"></a>所有一切无倒加行皆不唐捐。<a id="a-B0"></a>当知是名第九大愿。<a id="a-B1"></a>若诸菩萨愿于当来。<a id="a-B2"></a>速证无上正等菩提。<a id="a-B3"></a>当知是名第十大愿。</p>
  <p id="aB4">云何菩萨空三摩地。<a id="a-B5"></a>谓诸菩萨观一切事远离一切言说自性唯有诸法离言自性。<a id="a-B6"></a>心正安住。<a id="a-B7"></a>是名菩萨空三摩地。<a id="a-B8"></a>云何菩萨无愿三摩地。<a id="a-B9"></a>谓诸菩萨即等随观离言自性所有诸事。<a id="a-BA"></a>由邪分别所起烦恼及以众苦所摄受故。<a id="a-BB"></a>皆为无量过失所污。<a id="a-BC"></a>于当来世不愿为先心正安住。<a id="a-BD"></a>是名菩萨无愿三摩地。<a id="a-BE"></a>云何菩萨无相三摩地。<a id="a-BF"></a>谓诸菩萨即正思惟离言自性所有诸事一切分别戏论众相。<a id="a-BG"></a>永灭寂静。<a id="a-BH"></a>如实了知。<a id="a-BI"></a>心正安住。<a id="a-BJ"></a>是名菩萨无相三摩地。<a id="a-BK"></a>问何故唯立三三摩地。<a id="a-BL"></a>无过无增。<a id="a-BM"></a>答法有二种。<a id="a-BN"></a>谓有非有。<a id="a-BO"></a>有为无为名之为有。<a id="a-BP"></a>我及我所名为非有。<a id="a-BQ"></a>于有为中有无愿故可厌逆故。<a id="a-BR"></a>当知依此建立无愿三摩地。<a id="a-BS"></a>于无为中愿涅槃故正乐摄故。<a id="a-BT"></a>当知依此建立无相三摩地。<a id="a-BU"></a>于非有事菩萨不愿亦无无愿。<a id="a-BV"></a>然于非有菩萨如实见为非有。<a id="a-BW"></a>依此见故当知建立空三摩地。<a id="a-BX"></a>如是菩萨于此三种三摩地中。<a id="a-BY"></a>精勤修学。<a id="a-BZ"></a>于是建立如实了知。<a id="a-Ba"></a>于余行相三三摩地。<a id="a-Bb"></a>如实悟入。<a id="a-Bc"></a>安立理趣。<a id="a-Bd"></a>如实悟入。<a id="a-Be"></a>修习理趣如实了知。<a id="a-Bf"></a>谓于其中诸声闻众。<a id="a-Bg"></a>精勤修学及圆满证。</p>
 </body>
</html>