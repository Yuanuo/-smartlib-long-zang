<!doctype html>
<html id="z3IBVO1wS" data-ver="1094">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第一百</h1>
  <h2 id="a2">摄事分中调伏事择摄第五之二</h2>
  <p id="a3">复次依毗柰耶勤学苾刍。<a id="a-4"></a>于其五处应正遍知。<a id="a-5"></a>云何为五。<a id="a-6"></a>一事遍知。<a id="a-7"></a>二罪遍知。<a id="a-8"></a>三补特伽罗遍知。<a id="a-9"></a>四引摄义利遍知。<a id="a-A"></a>五损恼遍知。<a id="a-B"></a>云何事遍知。<a id="a-C"></a>谓蕴等五事如声闻地已说。<a id="a-D"></a>云何罪遍知。<a id="a-E"></a>谓依毗柰耶勤学苾刍。<a id="a-F"></a>由五种相遍知所犯。<a id="a-G"></a>一者遍知犯罪因缘。<a id="a-H"></a>二者遍知犯罪等起。<a id="a-I"></a>三者遍知所犯罪事。<a id="a-J"></a>四者遍知犯罪加行。<a id="a-K"></a>五者遍知犯罪究竟。<a id="a-L"></a>遍知犯罪因缘者。<a id="a-M"></a>谓或贪因缘。<a id="a-N"></a>或嗔因缘。<a id="a-O"></a>或痴因缘。<a id="a-P"></a>毁犯众罪。<a id="a-Q"></a>遍知犯罪等起者。<a id="a-R"></a>谓或有罪由身等起非语非心。<a id="a-S"></a>或复有罪由语等起非身非心。<a id="a-T"></a>或复有罪由心等起非身非语。<a id="a-U"></a>或复有罪由身由心等起非语。<a id="a-V"></a>或复有罪由语由心等起非身。<a id="a-W"></a>或复有罪由身由语等起非心。<a id="a-X"></a>或复有罪由身由语由心等起。<a id="a-Y"></a>无独由心所犯众罪。<a id="a-Z"></a>应从他处发露悔除。<a id="a-a"></a>唯当恳诚深自防护。<a id="a-b"></a>如有苾刍发起种种欲寻思等不善寻思。<a id="a-c"></a>遍知所犯罪事者。<a id="a-d"></a>谓犯罪事略有二种。<a id="a-e"></a>一者有情数事。<a id="a-f"></a>二者无情数事。<a id="a-g"></a>遍知犯罪加行者。<a id="a-h"></a>谓所犯罪有二加行。<a id="a-i"></a>一非所应作事业加行。<a id="a-j"></a>二是所应作事业加行。<a id="a-k"></a>遍知犯罪究竟者。<a id="a-l"></a>谓于是处施设方便。<a id="a-m"></a>即于是处而得究竟。<a id="a-n"></a>非于中间有其退转。<a id="a-o"></a>以是缘故所犯圆满。<a id="a-p"></a>诸集粗罪他胜众余方便中犯陨坠恶作。<a id="a-q"></a>于彼方便及自聚中而得究竟。<a id="a-r"></a>于陨坠罪诸方便中。<a id="a-s"></a>亦犯恶作。<a id="a-t"></a>四种罪聚名有余罪。<a id="a-u"></a>他胜罪聚名无余罪。<a id="a-v"></a>若所犯罪由有智故。<a id="a-w"></a>名不积集。<a id="a-x"></a>或复从他而显发故。<a id="a-y"></a>亦不积集。<a id="a-z"></a>与此相违。<a id="a-10"></a>非不积集。<a id="a-11"></a>若所犯罪已从于他如法发露方便悔除。<a id="a-12"></a>名已显说。<a id="a-13"></a>与此相违。<a id="a-14"></a>名未显说。<a id="a-15"></a>若所犯罪权持当悔。<a id="a-16"></a>名有期愿。<a id="a-17"></a>与此相违。<a id="a-18"></a>名无期愿。<a id="a-19"></a>若所犯罪。<a id="a-1A"></a>诸佛世尊于别解脱毗柰耶中。<a id="a-1B"></a>建立为犯。<a id="a-1C"></a>名有制立。<a id="a-1D"></a>与此相违。<a id="a-1E"></a>名无制立。<a id="a-1F"></a>若所犯罪。<a id="a-1G"></a>或约一类补特伽罗。<a id="a-1H"></a>或复约时而不决定。<a id="a-1I"></a>先无差别总相制立。<a id="a-1J"></a>当知此罪名为等运。<a id="a-1K"></a>与此相违。<a id="a-1L"></a>名非等运。<a id="a-1M"></a>云何补特伽罗遍知。<a id="a-1N"></a>谓由五相应知差别。<a id="a-1O"></a>一由行差别故。<a id="a-1P"></a>二由众差别故。<a id="a-1Q"></a>三由增减差别故。<a id="a-1R"></a>四由证得差别故。<a id="a-1S"></a>五由观察差别故。<a id="a-1T"></a>由行差别者。<a id="a-1U"></a>谓能遍知由贪等行有差别故。<a id="a-1V"></a>彼有差别。<a id="a-1W"></a>如声闻地应知其相。<a id="a-1X"></a>由众差别者。<a id="a-1Y"></a>谓能遍知由苾刍苾刍尼等七众别故彼有差别。<a id="a-1Z"></a>由增减差别者。<a id="a-1a"></a>谓如一类补特伽罗。<a id="a-1b"></a>或贵族出家。<a id="a-1c"></a>或富族出家。<a id="a-1d"></a>或颜容端正。<a id="a-1e"></a>其余一类则不如是。<a id="a-1f"></a>复有一类补特伽罗。<a id="a-1g"></a>多闻博识语具圆满大智大福。<a id="a-1h"></a>于净尸罗坚猛防护。<a id="a-1i"></a>少有所犯多生恶作。<a id="a-1j"></a>于犯于出能善了知。<a id="a-1k"></a>其余一类则不如是。<a id="a-1l"></a>若能遍知如是等事。<a id="a-1m"></a>当知说名遍知增减有差别故彼有差别。<a id="a-1n"></a>由证得差别者。<a id="a-1o"></a>谓能遍知从随信行俱分解脱以为后边七种差别。<a id="a-1p"></a>预流果向乃至最后阿罗汉果八种差别。<a id="a-1q"></a>诸如是等补特伽罗差别分别。<a id="a-1r"></a>如声闻地已辩其相。<a id="a-1s"></a>由观察差别者。<a id="a-1t"></a>谓能举罪补特伽罗。<a id="a-1u"></a>应善观察所举罪者。<a id="a-1v"></a>然后应举为作忆念。<a id="a-1w"></a>谓观所举补特伽罗为于我边有爱敬不。<a id="a-1x"></a>广说如经应知其相。<a id="a-1y"></a>其所发举补特伽罗。<a id="a-1z"></a>亦应善察能举罪者。<a id="a-20"></a>为是愚夫癫狂痴騃非法举罪欲于我所当作损害。<a id="a-21"></a>广说如经应知其相。<a id="a-22"></a>为是智者非狂非騃所有白品。<a id="a-23"></a>广说如经应知其相。<a id="a-24"></a>又于堪举补特伽罗。<a id="a-25"></a>应正观察为开举不。<a id="a-26"></a>如是观察补特伽罗所有差别。<a id="a-27"></a>应知说名补特伽罗遍知。<a id="a-28"></a>云何引摄义利遍知。<a id="a-29"></a>谓能遍知略有三种引摄义利。<a id="a-2A"></a>何等为三。<a id="a-2B"></a>一引摄自身利养义利。<a id="a-2C"></a>二引摄他身出罪义利。<a id="a-2D"></a>三引摄僧伽摈斥犯戒安乐义利。<a id="a-2E"></a>引摄自身利养义利者。<a id="a-2F"></a>谓若诸利养体是清净。<a id="a-2G"></a>是名真实。<a id="a-2H"></a>若诸利养体是清净而堪要用。<a id="a-2I"></a>非无所用徒多贮畜凡百资缘。<a id="a-2J"></a>如是名为能引义利。<a id="a-2K"></a>若诸利养不过于时堪住受用。<a id="a-2L"></a>是名应时。<a id="a-2M"></a>若诸利养其余苾刍亦现引摄。<a id="a-2N"></a>是名有伴。<a id="a-2O"></a>即此有伴非引破僧。<a id="a-2P"></a>名离破僧。<a id="a-2Q"></a>若所引摄利养义利。<a id="a-2R"></a>具此五支安住正念。<a id="a-2S"></a>以无染心应当受用。<a id="a-2T"></a>如是引摄利养义利。<a id="a-2U"></a>名为无罪。<a id="a-2V"></a>引摄他身出罪义利者。<a id="a-2W"></a>谓若所犯罪彼实现行。<a id="a-2X"></a>是名真实。<a id="a-2Y"></a>若复自知我能令彼出不善处安置善处。<a id="a-2Z"></a>如是名为能引义利。<a id="a-2a"></a>若他说法敬事尊长恭承病等正加行时。<a id="a-2b"></a>无容举罪。<a id="a-2c"></a>是名应时。<a id="a-2d"></a>若举彼罪诸余苾刍共为助伴。<a id="a-2e"></a>是名有伴。<a id="a-2f"></a>非此因缘能引破僧。<a id="a-2g"></a>如是名为第五清净。<a id="a-2h"></a>若所引摄出罪义利。<a id="a-2i"></a>具此五支安住正念无染污心。<a id="a-2j"></a>如慈善友以柔软言应引摄他出罪义利。<a id="a-2k"></a>如引摄他出罪义利。<a id="a-2l"></a>引摄僧伽摈斥犯戒安乐义利。<a id="a-2m"></a>当知亦尔。<a id="a-2n"></a>而差别者。<a id="a-2o"></a>若因摈斥其被摈者。<a id="a-2p"></a>不与能摈命为障碍。<a id="a-2q"></a>或不因此坏僧居园。<a id="a-2r"></a>亦不因此损坏制多。<a id="a-2s"></a>及不损余同梵行者。<a id="a-2t"></a>如是名为能引义利。<a id="a-2u"></a>与此相违。<a id="a-2v"></a>应知说名引无义利。<a id="a-2w"></a>云何损恼遍知。<a id="a-2x"></a>谓有五种现法损恼。<a id="a-2y"></a>凡夫所趣。<a id="a-2z"></a>愚痴所趣。<a id="a-30"></a>智者所离。<a id="a-31"></a>虽实非狂如狂所作。<a id="a-32"></a>乃至唯有处诳稽留。<a id="a-33"></a>都无增长所有义利。<a id="a-34"></a>云何为五。<a id="a-35"></a>谓有一类伤悼死亡。<a id="a-36"></a>以无量门而自煎迫伤沦丧者。<a id="a-37"></a>是名第一现法损恼。<a id="a-38"></a>凡夫所趣乃至广说。<a id="a-39"></a>复有一类幸有所余易活方便。<a id="a-3A"></a>而于衢路大市廛间。<a id="a-3B"></a>分解支节疑命殆尽。<a id="a-3C"></a>邪苦逼己以自存活。<a id="a-3D"></a>是名第二现法损恼。<a id="a-3E"></a>凡夫所趣乃至广说。<a id="a-3F"></a>复有一类为性悭贪悭垢所蔽。<a id="a-3G"></a>幸有种种养命资缘。<a id="a-3H"></a>而大艰幸以自存活。<a id="a-3I"></a>是名第三现法损恼。<a id="a-3J"></a>凡夫所趣乃至广说。<a id="a-3K"></a>云何悭垢。<a id="a-3L"></a>谓八悭垢。<a id="a-3M"></a>一者宿习悭贪不串惠施悭垢。<a id="a-3N"></a>二者现法上品顾恋身命悭垢。<a id="a-3O"></a>三者于同分友共住随转诸有情所不串习悲悲心微劣悭垢。<a id="a-3P"></a>四者见田寡德毁犯正行悭垢。<a id="a-3Q"></a>五者于诸财物起难得想悭垢。<a id="a-3R"></a>六者三时忧悔悭垢。<a id="a-3S"></a>七者于诸财宝唯见功德不见过患悭垢。<a id="a-3T"></a>八者邪施回向悭垢。<a id="a-3U"></a>当知是名八种悭垢。<a id="a-3V"></a>复有一类爱乐天趣求欲生天。<a id="a-3W"></a>不如实知生天道路。<a id="a-3X"></a>断食投火坠高岩等自加逼害。<a id="a-3Y"></a>是名第四现法损恼。<a id="a-3Z"></a>凡夫所趣乃至广说。<a id="a-3a"></a>复有一类爱乐清净。<a id="a-3b"></a>不如实知清净道路。<a id="a-3c"></a>谓加苦法而得清净。<a id="a-3d"></a>以无量门自为逼害。<a id="a-3e"></a>是名第五现法损恼。<a id="a-3f"></a>凡夫所趣乃至广说。<a id="a-3g"></a>如是五种现法逼恼。<a id="a-3h"></a>依毗柰耶勤学苾刍。<a id="a-3i"></a>当正遍知应速远离。</p>
  <p id="a3j">复次依毗柰耶勤学苾刍。<a id="a-3k"></a>成就五法。<a id="a-3l"></a>未生信者令其生信。<a id="a-3m"></a>已生信者令倍增长。<a id="a-3n"></a>云何为五。<a id="a-3o"></a>一尸罗圆满。<a id="a-3p"></a>二正见圆满。<a id="a-3q"></a>三轨则圆满。<a id="a-3r"></a>四净命圆满。<a id="a-3s"></a>五远离展转斗诤圆满。<a id="a-3t"></a>尸罗圆满略有十种。<a id="a-3u"></a>如声闻地已辩其相。<a id="a-3v"></a>谓初善受持不太沉聚不太浮散。<a id="a-3w"></a>乃至广说。<a id="a-3x"></a>正见圆满略有五种。<a id="a-3y"></a>一者增益萨迦耶见及边执见已永断故。<a id="a-3z"></a>二者损减拨无邪见已永断故。<a id="a-40"></a>三者取见谓诸见取及戒禁取已永断故。<a id="a-41"></a>四者妄计吉祥处见已永断故。<a id="a-42"></a>五者妄计非有为有有为非有诸颠倒见已永断故。<a id="a-43"></a>轨则圆满亦有五种。<a id="a-44"></a>谓或依时务应所作事。<a id="a-45"></a>或依善品应所作事。<a id="a-46"></a>或依威仪应所作事。<a id="a-47"></a>随顺世间及毗柰耶所有轨则。<a id="a-48"></a>广说应知如声闻地。<a id="a-49"></a>净命圆满亦有五种。<a id="a-4A"></a>谓能远离矫诈等五起邪命法。<a id="a-4B"></a>如声闻地应知其相。<a id="a-4C"></a>远离展转斗诤圆满略有六种。<a id="a-4D"></a>谓离六种斗诤根故。<a id="a-4E"></a>此中六种斗诤根者。<a id="a-4F"></a>谓忿恨等。<a id="a-4G"></a>广说如经。<a id="a-4H"></a>又依六处应知建立六斗诤根。<a id="a-4I"></a>云何六处。<a id="a-4J"></a>一者不饶益相。<a id="a-4K"></a>二者乐隐己过憍慢执持。<a id="a-4L"></a>三者利养恭敬欲爱现行。<a id="a-4M"></a>四者毁犯增上戒行。<a id="a-4N"></a>五者毁犯增上心行。<a id="a-4O"></a>六者毁犯增上慧行。<a id="a-4P"></a>应知依第一处建立第一斗诤根本。<a id="a-4Q"></a>乃至依第六处建立第六斗诤根本。<a id="a-4R"></a>谓有一类补特伽罗众所识知。<a id="a-4S"></a>广从他处多获利养。<a id="a-4T"></a>由是因缘有所毁犯。<a id="a-4U"></a>于所犯罪乐欲隐藏。<a id="a-4V"></a>不欲令他知己所犯。<a id="a-4W"></a>有诸苾刍既了知已。<a id="a-4X"></a>对一对二或对众多举其犯事。<a id="a-4Y"></a>彼由此故一向忧戚烧恼身心。<a id="a-4Z"></a>又由憍慢所执持故多生热恼。<a id="a-4a"></a>勿彼复对他众人前咎责于我。<a id="a-4b"></a>如是彼人先隐所犯。<a id="a-4c"></a>说名为覆。<a id="a-4d"></a>又复发起憍慢烦恼。<a id="a-4e"></a>此二合名乐隐己过憍慢执持。<a id="a-4f"></a>由是建立斗诤根本。<a id="a-4g"></a>复有苾刍恭敬利养欲爱现行。<a id="a-4h"></a>见有他人多饶财宝众所知识具大福祐。<a id="a-4i"></a>则便亲附殷重承事。<a id="a-4j"></a>非爱非敬亦非乐法。<a id="a-4k"></a>专为利养恭敬因缘。<a id="a-4l"></a>如是思惟摄取。<a id="a-4m"></a>质直忍辱。<a id="a-4n"></a>柔和为依止。<a id="a-4o"></a>师我。<a id="a-4p"></a>于其处随意自在。<a id="a-4q"></a>彼于我所多有施为。<a id="a-4r"></a>而我于彼都无所作。<a id="a-4s"></a>如是思惟摄取。<a id="a-4t"></a>捷慧爱乐修福同梵行者。<a id="a-4u"></a>以为助伴。<a id="a-4v"></a>所有僧事及其余事皆令彼作。<a id="a-4w"></a>我独萧然自得而住。<a id="a-4x"></a>如是或有毁犯禁戒。<a id="a-4y"></a>同梵行者正诘问时。<a id="a-4z"></a>便不分明假托余事而有所说。<a id="a-50"></a>如是名为行矫伪行诳谄。<a id="a-51"></a>处所由此因缘起诸斗诤。<a id="a-52"></a>余随所应当知其相。<a id="a-53"></a>与是相违。<a id="a-54"></a>有五种法。<a id="a-55"></a>令未信者转增不信。<a id="a-56"></a>令已信者寻还变革。</p>
  <p id="a57">复次依毗柰耶勤学苾刍成就五力。<a id="a-58"></a>于一切种等意正行所有加行。<a id="a-59"></a>云何五力。<a id="a-5A"></a>一加行力。<a id="a-5B"></a>二意乐力。<a id="a-5C"></a>三开晓力。<a id="a-5D"></a>四正智力。<a id="a-5E"></a>五质直力。<a id="a-5F"></a>若有乐学一切身分于诸学中正善修学。<a id="a-5G"></a>又于所学最极恭敬为自调伏为般涅槃。<a id="a-5H"></a>如是当知名加行力。<a id="a-5I"></a>若有所犯由意乐故速还出离。<a id="a-5J"></a>如是当知名意乐力。<a id="a-5K"></a>若于学处。<a id="a-5L"></a>时时请问持三藏者。<a id="a-5M"></a>所有自爱诸善男子应所修学亦能开示。<a id="a-5N"></a>如是当知名开晓力。<a id="a-5O"></a>从他闻已若于其中是真是实无倒摄受。<a id="a-5P"></a>若于其中伪毗柰耶像似正法诸恶言说违背法性如实了知。<a id="a-5Q"></a>虽不至彼躬申请问所未开晓。<a id="a-5R"></a>而多闻故于佛世尊所不遮止亦不开许。<a id="a-5S"></a>能自思惟于沙门性是能随顺是能违逆。<a id="a-5T"></a>既了知已如其所应能正修行能正远离。<a id="a-5U"></a>如是当知名正智力。<a id="a-5V"></a>若信解力离诸诳谄。<a id="a-5W"></a>无有少分诈妄分别。<a id="a-5X"></a>非于少分所开许中增益多分而起现行。<a id="a-5Y"></a>非于多分所开许中损减少分而起现行。<a id="a-5Z"></a>其所现行不增不减。<a id="a-5a"></a>如是最初自生欣庆。<a id="a-5b"></a>后令自他安乐而住修行正行。<a id="a-5c"></a>非眩惑他。<a id="a-5d"></a>如是当知名质直力。</p>
  <p id="a5e">复次依毗柰耶所学加行。<a id="a-5f"></a>应知有五补特伽罗品类差别。<a id="a-5g"></a>谓有一类补特伽罗。<a id="a-5h"></a>于善说法毗柰耶中。<a id="a-5i"></a>依出家法始将发趣。<a id="a-5j"></a>虽欲发趣仍未出家。<a id="a-5k"></a>便生烦恼邪欲寻求。<a id="a-5l"></a>以是缘故遂不出家。<a id="a-5m"></a>复有一类既出家已。<a id="a-5n"></a>烦恼炽盛故思犯罪。<a id="a-5o"></a>由是因缘多诸忧悔。<a id="a-5p"></a>便生烦恼邪欲寻求。<a id="a-5q"></a>复有一类既出家已。<a id="a-5r"></a>于出家法不生喜乐。<a id="a-5s"></a>于舍所学将欲发趣。<a id="a-5t"></a>及于出家发生忧悔。<a id="a-5u"></a>而作是念。<a id="a-5v"></a>非我好作所谓出家。<a id="a-5w"></a>彼由二缘发生烦恼邪欲寻求。<a id="a-5x"></a>复有一类既出家已。<a id="a-5y"></a>命难因缘不起故思违越所学。<a id="a-5z"></a>乃至尽命爱乐出家勤修梵行。<a id="a-60"></a>彼非二缘发生烦恼邪欲寻求。<a id="a-61"></a>如是四种补特伽罗是异生类。<a id="a-62"></a>复有一类。<a id="a-63"></a>谓诸有学未得解脱。<a id="a-64"></a>即此为依。<a id="a-65"></a>于后第一心慧解脱通达升进。<a id="a-66"></a>如实了知。<a id="a-67"></a>是名第五补特伽罗。<a id="a-68"></a>即此第五望前第四诸异生类。<a id="a-69"></a>由调善可爱有学解脱。<a id="a-6A"></a>于后解脱通达升进而有差别。<a id="a-6B"></a>即此当知已见谛迹。<a id="a-6C"></a>此中前三补特伽罗。<a id="a-6D"></a>如其所应于发趣所生。<a id="a-6E"></a>忧悔所生。<a id="a-6F"></a>及俱所生所有烦恼邪欲寻求。<a id="a-6G"></a>应正除遣。<a id="a-6H"></a>于上解脱应正了知。<a id="a-6I"></a>第四唯于后上解脱应正了知。<a id="a-6J"></a>若能如是一切当得平等平等。</p>
  <p id="a6K">复次于三学中当知略有三种邪行。<a id="a-6L"></a>谓有一类补特伽罗。<a id="a-6M"></a>先求涅槃而乐出家。<a id="a-6N"></a>出家已后为天妙欲爱味所漂。<a id="a-6O"></a>所受持戒回向善趣。<a id="a-6P"></a>唯护尸罗便生喜足。<a id="a-6Q"></a>是名外结补特伽罗于增上戒第一邪行。<a id="a-6R"></a>复有一类补特伽罗。<a id="a-6S"></a>不唯护戒便生喜足。<a id="a-6T"></a>而能趣证上诸世间随一静定。<a id="a-6U"></a>即于此定深生味染。<a id="a-6V"></a>不进上求圣谛现观。<a id="a-6W"></a>是名内结补特伽罗于增上心第二邪行。<a id="a-6X"></a>复有一类补特伽罗。<a id="a-6Y"></a>是其有学已见谛迹。<a id="a-6Z"></a>由住放逸于现法中不般涅槃。<a id="a-6a"></a>当知是名于增上慧第三邪行。</p>
  <p id="a6b">如是略引随顺此论境智相应调伏宗要摩怛理迦。<a id="a-6c"></a>其余一切随此方隅皆当觉了。</p>
  <p data-pb></p>
  <h2 id="a6d">摄事分中本母事序辩摄</h2>
  <p id="a6e">如是已说毗奈耶事摩怛理迦。</p>
  <p id="a6f">云何名为摩怛理迦事。<a id="a-6g"></a>谓若素怛缆摩怛理迦。<a id="a-6h"></a>若毗奈耶摩怛理迦。<a id="a-6i"></a>总略名一摩怛理迦。<a id="a-6j"></a>虽更无别摩怛理迦。<a id="a-6k"></a>然为略摄。<a id="a-6l"></a>流转还灭杂染清净杂说法故。<a id="a-6m"></a>我今复说分别法相摩怛理迦。<a id="a-6n"></a>嗢拖南曰。</p>
  <p id="a6o">要由余释余　　非即此释此</p>
  <p id="a6p">于前略序事　　自后当广辩</p>
  <p id="a6q">若有诸法应为他说。<a id="a-6r"></a>要以余门先总标举。<a id="a-6s"></a>复以余门后别解释。<a id="a-6t"></a>若如是者名顺正理。<a id="a-6u"></a>非即此门先总标举。<a id="a-6v"></a>还以此门后别解释。<a id="a-6w"></a>如先总举云何有为后别释言所谓五蕴。<a id="a-6x"></a>若如是者名顺正理。<a id="a-6y"></a>非先总举云何有为后别释言所谓有为。<a id="a-6z"></a>如是一切应随觉了。</p>
  <p id="a70">略由二相。<a id="a-71"></a>应知建立分别法相摩怛理迦。<a id="a-72"></a>一者先略序事。<a id="a-73"></a>二者即依如是所略序事后当广辩。</p>
  <p id="a74">云何名为先略序事。<a id="a-75"></a>谓略序流转杂染品事及以还灭清净品事。<a id="a-76"></a>云何流转杂染品事。<a id="a-77"></a>谓六识身自性所依所缘助伴事。<a id="a-78"></a>若蕴界处事。<a id="a-79"></a>若诸缘起处非处事。<a id="a-7A"></a>若三受事。<a id="a-7B"></a>若三世事。<a id="a-7C"></a>若四缘事。<a id="a-7D"></a>若诸业事。<a id="a-7E"></a>若烦恼事。<a id="a-7F"></a>若三界事。<a id="a-7G"></a>谓欲界等。<a id="a-7H"></a>若十有事。<a id="a-7I"></a>谓欲有。<a id="a-7J"></a>色有。<a id="a-7K"></a>无色有。<a id="a-7L"></a>那落迦有。<a id="a-7M"></a>傍生有。<a id="a-7N"></a>鬼有。<a id="a-7O"></a>天有。<a id="a-7P"></a>人有。<a id="a-7Q"></a>业有。<a id="a-7R"></a>中有。<a id="a-7S"></a>由别离欲善趣恶趣招引趣向有差别故。<a id="a-7T"></a>若十一识住事。<a id="a-7U"></a>谓四识住与七识住总合说故。<a id="a-7V"></a>若九有情居事。<a id="a-7W"></a>如经广说。<a id="a-7X"></a>若五趣事。<a id="a-7Y"></a>若四生事。<a id="a-7Z"></a>若四入胎事。<a id="a-7a"></a>若四得自体事。<a id="a-7b"></a>若四食事。<a id="a-7c"></a>若四言说事。<a id="a-7d"></a>若四法受事。<a id="a-7e"></a>若四颠倒事。<a id="a-7f"></a>若苦谛事。<a id="a-7g"></a>若集谛事。<a id="a-7h"></a>如是等类。<a id="a-7i"></a>名为略序流转杂染品事。<a id="a-7j"></a>云何还灭清净品事。<a id="a-7k"></a>谓灭谛事。<a id="a-7l"></a>若道谛事。<a id="a-7m"></a>若三摩地事。<a id="a-7n"></a>若诸智事。<a id="a-7o"></a>若此所引诸功德事。<a id="a-7p"></a>若七正法事。<a id="a-7q"></a>若七正作意观察事。<a id="a-7r"></a>若三十七菩提分法事。<a id="a-7s"></a>若四行迹事。<a id="a-7t"></a>若四法迹事。<a id="a-7u"></a>若奢摩他毗钵舍那事。<a id="a-7v"></a>若四修定事。<a id="a-7w"></a>若三福业事。<a id="a-7x"></a>若三学事。<a id="a-7y"></a>若四沙门果事。<a id="a-7z"></a>若四证净事。<a id="a-80"></a>若四圣种事。<a id="a-81"></a>若三乘事。<a id="a-82"></a>若四门记事。<a id="a-83"></a>如是等类。<a id="a-84"></a>名为略序还灭清净品事。<a id="a-85"></a>如是等事广辩建立。<a id="a-86"></a>随其所应。<a id="a-87"></a>如前所说彼彼地中及诸摄分。<a id="a-88"></a>应知其相。</p>
  <p id="a89">又一切事以要言之。<a id="a-8A"></a>总有五事。<a id="a-8B"></a>一者心事。<a id="a-8C"></a>二者心所有法事。<a id="a-8D"></a>三者色事。<a id="a-8E"></a>四者心不相应行事。<a id="a-8F"></a>五者无为事。<a id="a-8G"></a>云何即依如是所略序事后当广辩。<a id="a-8H"></a>谓略由四相广辩彼事。<a id="a-8I"></a>何等为四。<a id="a-8J"></a>一异门差别故。<a id="a-8K"></a>二体相差别故。<a id="a-8L"></a>三释词差别故。<a id="a-8M"></a>四品类差别故。<a id="a-8N"></a>异门体相释词差别。<a id="a-8O"></a>如摄释分应知其相。<a id="a-8P"></a>品类差别复有八种。<a id="a-8Q"></a>一建立有非有异非异性差别。<a id="a-8R"></a>二建立界地差别。<a id="a-8S"></a>三建立时分差别。<a id="a-8T"></a>四建立方所差别。<a id="a-8U"></a>五建立相续差别。<a id="a-8V"></a>六建立分位差别。<a id="a-8W"></a>七建立品分差别。<a id="a-8X"></a>八建立道理差别。<a id="a-8Y"></a>由如是等八种差别。<a id="a-8Z"></a>于一切事品类差别。<a id="a-8a"></a>应随觉了。<a id="a-8b"></a>云何建立有非有异非异性差别。<a id="a-8c"></a>谓若略说有三种有。<a id="a-8d"></a>一者实有。<a id="a-8e"></a>二者假有。<a id="a-8f"></a>三者胜义有。<a id="a-8g"></a>云何实有。<a id="a-8h"></a>谓诸诠表法有名可得有事可得。<a id="a-8i"></a>此名于事无碍而转。<a id="a-8j"></a>非或时转或时不转。<a id="a-8k"></a>当知是名略说实有。<a id="a-8l"></a>如于色等诸法聚中。<a id="a-8m"></a>建立墉室军林草木衣食等相。<a id="a-8n"></a>此相唯于此聚随转。<a id="a-8o"></a>于余退还。<a id="a-8p"></a>色等诸相于一切处皆悉随转。<a id="a-8q"></a>是故此相所诠实有。<a id="a-8r"></a>当知余相所诠假有。<a id="a-8s"></a>又此假有略有六种。<a id="a-8t"></a>一聚集假有。<a id="a-8u"></a>二因假有。<a id="a-8v"></a>三果假有。<a id="a-8w"></a>四所行假有。<a id="a-8x"></a>五分位假有。<a id="a-8y"></a>六观待假有。<a id="a-8z"></a>聚集假有者。<a id="a-90"></a>谓为随顺世间言说易解了故。<a id="a-91"></a>于五蕴等总相。<a id="a-92"></a>建立我及有情补特伽罗众生等想。<a id="a-93"></a>此想唯能显了此聚。<a id="a-94"></a>是故说名聚集假有。<a id="a-95"></a>因假有者。<a id="a-96"></a>谓未来世可生法行由未生故。<a id="a-97"></a>虽非实有。<a id="a-98"></a>而有其因当可生故。<a id="a-99"></a>名因假有。<a id="a-9A"></a>果假有者。<a id="a-9B"></a>所谓择灭是道果故。<a id="a-9C"></a>不可说无。<a id="a-9D"></a>然非实有。<a id="a-9E"></a>唯约已断一切烦恼。<a id="a-9F"></a>于当来世毕竟不生而假立故。<a id="a-9G"></a>所行假有者。<a id="a-9H"></a>谓过去世已灭诸行。<a id="a-9I"></a>唯作现前念所行境。<a id="a-9J"></a>是故说名所行假有。<a id="a-9K"></a>已谢灭故。<a id="a-9L"></a>而非实有。<a id="a-9M"></a>分位假有者。<a id="a-9N"></a>谓生等诸心不相应行。<a id="a-9O"></a>如前意地已标辩释。<a id="a-9P"></a>即于诸行由依前后有及非有。<a id="a-9Q"></a>同类异类相续分位假立生等。<a id="a-9R"></a>非此生等离诸行外有真实体而别可得。<a id="a-9S"></a>观待假有者。<a id="a-9T"></a>谓虚空非择灭等。<a id="a-9U"></a>虚空无为待诸色趣而假建立。<a id="a-9V"></a>若于是处色趣非有假说虚空。<a id="a-9W"></a>非离色无所显法。<a id="a-9X"></a>外别有虚空实体可得。<a id="a-9Y"></a>非无所显得名实有。<a id="a-9Z"></a>观待诸行不俱生起。<a id="a-9a"></a>于未来世不生法中。<a id="a-9b"></a>立非择灭无生所显。<a id="a-9c"></a>假说为有。<a id="a-9d"></a>非无生所显可说为实有。<a id="a-9e"></a>云何胜义有。<a id="a-9f"></a>谓于其中一切名言一切施设皆悉永断。<a id="a-9g"></a>离诸戏论。<a id="a-9h"></a>离诸分别。<a id="a-9i"></a>善权方便说。<a id="a-9j"></a>为法性真如实际空无我等。<a id="a-9k"></a>如菩萨地真实义品第四所知障净智所行真实。<a id="a-9l"></a>应知其相。<a id="a-9m"></a>与上相违。<a id="a-9n"></a>当知非有。<a id="a-9o"></a>又由四种别无别故。<a id="a-9p"></a>应知建立异不异性。<a id="a-9q"></a>一由所因别无别故。<a id="a-9r"></a>二由所依别无别故。<a id="a-9s"></a>三由作用别无别故。<a id="a-9t"></a>四由时分别无别故。<a id="a-9u"></a>若所因等诸法异相差别可得。<a id="a-9v"></a>此异于余。<a id="a-9w"></a>若无异相差别可得。<a id="a-9x"></a>此前及后与现无异。<a id="a-9y"></a>时分别者。<a id="a-9z"></a>谓一切行唯刹那住。<a id="a-A0"></a>即此自体还望自体。<a id="a-A1"></a>说为不异。<a id="a-A2"></a>过刹那后说名为异。<a id="a-A3"></a>由彼为种而此得生。<a id="a-A4"></a>说为所因。<a id="a-A5"></a>若由眼等及大种等为依而转。<a id="a-A6"></a>说名所依。<a id="a-A7"></a>若一切行别别功能。<a id="a-A8"></a>说名作用。<a id="a-A9"></a>如是名为建立第一有非有异非异性品类差别。<a id="a-AA"></a>云何建立界地差别。<a id="a-AB"></a>谓欲色无色三界差别。<a id="a-AC"></a>言欲界者。<a id="a-AD"></a>谓下从无间上超他化至魔罗宫。<a id="a-AE"></a>其中诸行皆因欲界烦恼所生。<a id="a-AF"></a>于其三世与彼烦恼为所依止。<a id="a-AG"></a>彼品粗重之所随缚为彼所系。<a id="a-AH"></a>又欲界中一切烦恼全未离欲。<a id="a-AI"></a>非定地摄。<a id="a-AJ"></a>色无色界一切烦恼一分离欲。<a id="a-AK"></a>定地所摄。<a id="a-AL"></a>余烦恼相如前应知。<a id="a-AM"></a>言色界者。<a id="a-AN"></a>谓四静虑并静虑中间有十七地。<a id="a-AO"></a>无色界者。<a id="a-AP"></a>谓空处等四无色地。<a id="a-AQ"></a>云何建立时分差别。<a id="a-AR"></a>谓于过去世有无间已灭。<a id="a-AS"></a>有邻近已灭。<a id="a-AT"></a>有久远已灭。<a id="a-AU"></a>于未来世有无间将生。<a id="a-AV"></a>有邻近当生。<a id="a-AW"></a>有久远当生。<a id="a-AX"></a>于现在世有刹那现在。<a id="a-AY"></a>有众同分现在。<a id="a-AZ"></a>有相续未灭现在。<a id="a-Aa"></a>云何建立方所差别。<a id="a-Ab"></a>谓有色诸法据处所故。<a id="a-Ac"></a>得有远近方所差别。<a id="a-Ad"></a>无色诸法由无色故。<a id="a-Ae"></a>无据处所。<a id="a-Af"></a>若依色法而得生起。<a id="a-Ag"></a>即于其处说有方所。<a id="a-Ah"></a>此由转相故。<a id="a-Ai"></a>非据处所故。<a id="a-Aj"></a>有色诸法具由二种。<a id="a-Ak"></a>云何建立相续差别。<a id="a-Al"></a>当知相续略有四种。<a id="a-Am"></a>自他根境有差别故立四相续。<a id="a-An"></a>一自身相续。<a id="a-Ao"></a>二他身相续。<a id="a-Ap"></a>三诸根相续。<a id="a-Aq"></a>四境界相续。<a id="a-Ar"></a>二是假建立。<a id="a-As"></a>二是真实义。<a id="a-At"></a>云何建立分位差别。<a id="a-Au"></a>谓苦分位。<a id="a-Av"></a>乐分位。<a id="a-Aw"></a>不苦不乐分位。<a id="a-Ax"></a>即是能顺三受诸法。<a id="a-Ay"></a>云何建立品分差别。<a id="a-Az"></a>当知建立所治能治二品差别。<a id="a-B0"></a>谓染不染法。<a id="a-B1"></a>下劣胜妙法。<a id="a-B2"></a>粗细法。<a id="a-B3"></a>执受非执受法。<a id="a-B4"></a>有色无色法。<a id="a-B5"></a>有见无见法。<a id="a-B6"></a>有对无对法。<a id="a-B7"></a>有为无为法。<a id="a-B8"></a>有漏无漏法。<a id="a-B9"></a>有诤无诤法。<a id="a-BA"></a>有爱味无爱味法。<a id="a-BB"></a>依耽嗜依出离法。<a id="a-BC"></a>世间出世间法。<a id="a-BD"></a>堕摄非堕摄法。<a id="a-BE"></a>当知此中。<a id="a-BF"></a>由五因缘建立染法。<a id="a-BG"></a>一者于三受中如其所应为杂染故。<a id="a-BH"></a>二者能遍摄受诸烦恼品粗重性故。<a id="a-BI"></a>三者能遍摄受现法当来非爱果故。<a id="a-BJ"></a>四者能遍连结生相续故。<a id="a-BK"></a>五者能遍障碍一切善法及于所知障智生故。<a id="a-BL"></a>由是因缘名为染法。<a id="a-BM"></a>与是相违。<a id="a-BN"></a>应当了知不染法相。<a id="a-BO"></a>此不染法略有二种。<a id="a-BP"></a>谓善无记。<a id="a-BQ"></a>由臭烂不净及烦恼不净故。<a id="a-BR"></a>名不净。<a id="a-BS"></a>由于此中诸所有受皆悉是苦故。<a id="a-BT"></a>名为苦。<a id="a-BU"></a>由无常性故。<a id="a-BV"></a>名不坚。<a id="a-BW"></a>若由如是胜义道理。<a id="a-BX"></a>性是不净。<a id="a-BY"></a>性是其苦。<a id="a-BZ"></a>性是不坚。<a id="a-Ba"></a>其性鄙秽名为下劣。<a id="a-Bb"></a>超过于此应知胜妙。<a id="a-Bc"></a>又相待故下劣胜妙二相差别。<a id="a-Bd"></a>谓待色界欲界是劣。<a id="a-Be"></a>待无色界色界是劣。<a id="a-Bf"></a>若待涅槃三界皆劣。<a id="a-Bg"></a>如是等类应当了知。<a id="a-Bh"></a>微着差别故。<a id="a-Bi"></a>净秽差别故。<a id="a-Bj"></a>势用差别故。<a id="a-Bk"></a>应知建立色趣粗细。<a id="a-Bl"></a>软等品类有差别故。<a id="a-Bm"></a>应知建立无色诸法所有粗细。<a id="a-Bn"></a>又有色法无色法由世俗胜义谛理易了难了故。<a id="a-Bo"></a>应知粗细二种差别。<a id="a-Bp"></a>微谓极微聚。<a id="a-Bq"></a>着谓所余聚。<a id="a-Br"></a>净谓中有上地色聚。<a id="a-Bs"></a>秽谓余有下地色聚。<a id="a-Bt"></a>言势用者。<a id="a-Bu"></a>谓若是处有地大等势用增强。<a id="a-Bv"></a>虽与余聚其物量等。<a id="a-Bw"></a>而能胜余粗显可得。<a id="a-Bx"></a>软等品类有差别者。<a id="a-By"></a>谓乐等诸受信等诸法有软中上品类差别。<a id="a-Bz"></a>执受法者。<a id="a-C0"></a>谓诸色法为心心所之所执持。<a id="a-C1"></a>由托彼故心心所转安危事同。<a id="a-C2"></a>同安危者。<a id="a-C3"></a>由心心所任持力故。<a id="a-C4"></a>其色不断不坏不烂。<a id="a-C5"></a>即由如是所执受色。<a id="a-C6"></a>或时衰损或时摄益。<a id="a-C7"></a>其心心所亦随损益。<a id="a-C8"></a>与此相违。<a id="a-C9"></a>名非执受。<a id="a-CA"></a>言有色者。<a id="a-CB"></a>谓能据方所。<a id="a-CC"></a>言无色者。<a id="a-CD"></a>谓不据方所。<a id="a-CE"></a>此约所缘领纳流转施设建立。<a id="a-CF"></a>言有见者。<a id="a-CG"></a>谓若诸色堪为眼识及所依等。<a id="a-CH"></a>示在此彼明了现前。<a id="a-CI"></a>与此相违。<a id="a-CJ"></a>名为无见。<a id="a-CK"></a>言有对者。<a id="a-CL"></a>谓若诸色能碍他见碍他往来。<a id="a-CM"></a>与此相违。<a id="a-CN"></a>名为无对。<a id="a-CO"></a>言有为者。<a id="a-CP"></a>谓有生灭系属因缘。<a id="a-CQ"></a>与此相违。<a id="a-CR"></a>应知无为。<a id="a-CS"></a>言有漏者。<a id="a-CT"></a>谓若诸法诸漏所生。<a id="a-CU"></a>诸漏粗重之所随缚。<a id="a-CV"></a>诸漏相应。<a id="a-CW"></a>诸漏所缘。<a id="a-CX"></a>能生诸漏。<a id="a-CY"></a>于去来今为漏依止。<a id="a-CZ"></a>与此相违。<a id="a-Ca"></a>应知无漏。<a id="a-Cb"></a>能与当来生等众苦为生因故。<a id="a-Cc"></a>于现法中有罪性故。<a id="a-Cd"></a>名为有诤。<a id="a-Ce"></a>与此相违。<a id="a-Cf"></a>名为无诤。<a id="a-Cg"></a>内门自体爱染随故。<a id="a-Ch"></a>名有爱味。<a id="a-Ci"></a>与此相违。<a id="a-Cj"></a>名无爱味。<a id="a-Ck"></a>外门境界爱着随故。<a id="a-Cl"></a>名依耽嗜。<a id="a-Cm"></a>与此相违。<a id="a-Cn"></a>名依出离。<a id="a-Co"></a>若法有漏有诤有爱味依耽嗜。<a id="a-Cp"></a>如是一切名为世间。<a id="a-Cq"></a>若能治此依世俗谛所起俗智乃所引法亦名世间。<a id="a-Cr"></a>与此相违。<a id="a-Cs"></a>名出世间。<a id="a-Ct"></a>若诸世间名堕摄法。<a id="a-Cu"></a>堕有情器欲色无色世间摄故。<a id="a-Cv"></a>若出世间非堕摄法。<a id="a-Cw"></a>不堕前说世间摄故。<a id="a-Cx"></a>云何建立道理差别。<a id="a-Cy"></a>谓四道理。<a id="a-Cz"></a>一相待道理。<a id="a-D0"></a>二证成道理。<a id="a-D1"></a>三作用道理。<a id="a-D2"></a>四法尔道理。<a id="a-D3"></a>如是道理差别分别。<a id="a-D4"></a>如声闻地应知其相。<a id="a-D5"></a>如是八种品类差别。<a id="a-D6"></a>及前所说异门体相释词差别。<a id="a-D7"></a>应知如前广略所序一切事中能正广辩。<a id="a-D8"></a>无过此辩。</p>
  <p id="aD9">复次嗢拖南曰。</p>
  <p id="aDA">初聚相摄等　　其次成就等</p>
  <p id="aDB">自性等因等　　后广说地等</p>
  <p id="aDC">有九法聚。<a id="a-DD"></a>摄一切法。<a id="a-DE"></a>何等为九。<a id="a-DF"></a>一善法聚。<a id="a-DG"></a>二不善法聚。<a id="a-DH"></a>三无记法聚。<a id="a-DI"></a>四见所断法聚。<a id="a-DJ"></a>五修所断法聚。<a id="a-DK"></a>六无断法聚。<a id="a-DL"></a>七邪性定法聚。<a id="a-DM"></a>八正性定法聚。<a id="a-DN"></a>九不定法聚。<a id="a-DO"></a>善等法聚。<a id="a-DP"></a>广如意地已辩其相。<a id="a-DQ"></a>见所断法聚者。<a id="a-DR"></a>谓一切见。<a id="a-DS"></a>若依见等贪嗔痴慢。<a id="a-DT"></a>若恶趣业。<a id="a-DU"></a>若于诸谛犹豫疑等。<a id="a-DV"></a>修所断法聚者。<a id="a-DW"></a>谓余一切所应断法。<a id="a-DX"></a>无断法聚者。<a id="a-DY"></a>谓无漏法。<a id="a-DZ"></a>邪性定法聚者。<a id="a-Da"></a>谓无间业及断善根。<a id="a-Db"></a>正性定法聚者。<a id="a-Dc"></a>谓学无学所有诸法。<a id="a-Dd"></a>不定法聚者。<a id="a-De"></a>谓余非学非无学法。</p>
  <p id="aDf">应知此中所有诸法自性相摄他性相应。<a id="a-Dg"></a>或有一类补特伽罗。</p>
  <p id="aDh">成就善法及无记法。<a id="a-Di"></a>非不善法。<a id="a-Dj"></a>谓诸圣者已离欲贪。<a id="a-Dk"></a>及此异生除种子法。<a id="a-Dl"></a>或有一类补特伽罗。<a id="a-Dm"></a>成就不善及无记法。<a id="a-Dn"></a>非诸善法。<a id="a-Do"></a>谓断善根补特伽罗除种子法。<a id="a-Dp"></a>无有成就善不善法。<a id="a-Dq"></a>非无记法。<a id="a-Dr"></a>或唯不善或唯无记而可得者。<a id="a-Ds"></a>又于此中应知诸法如其所应若得若舍。<a id="a-Dt"></a>谓有一类。<a id="a-Du"></a>由受所受故。<a id="a-Dv"></a>或舍所受故。<a id="a-Dw"></a>或邪推求故。<a id="a-Dx"></a>或正推求故。<a id="a-Dy"></a>或转形故。<a id="a-Dz"></a>或法尔故。<a id="a-E0"></a>或离欲故。<a id="a-E1"></a>或加行故。<a id="a-E2"></a>或退失故。<a id="a-E3"></a>或得果故。<a id="a-E4"></a>或死生故。<a id="a-E5"></a>而有得舍。<a id="a-E6"></a>如别解脱律仪等法。<a id="a-E7"></a>由受彼故得。<a id="a-E8"></a>由舍彼故舍。<a id="a-E9"></a>若诸善法由邪推求故舍。<a id="a-EA"></a>由正推求故得。<a id="a-EB"></a>由转形故。<a id="a-EC"></a>舍苾刍律仪或苾刍尼律仪。<a id="a-ED"></a>随得其一二形生故。<a id="a-EE"></a>一切永舍。<a id="a-EF"></a>由法尔故。<a id="a-EG"></a>世间坏时能入法尔所得静虑。<a id="a-EH"></a>由离欲故。<a id="a-EI"></a>能得上地所有善法。<a id="a-EJ"></a>由加行故。<a id="a-EK"></a>能发依彼所引功德。<a id="a-EL"></a>令现在前。<a id="a-EM"></a>由退失故。<a id="a-EN"></a>还得先时诸下劣法。<a id="a-EO"></a>由得果故。<a id="a-EP"></a>舍诸世法。<a id="a-EQ"></a>得出世法及后明净世间善法。<a id="a-ER"></a>由死生故若生下时获于生得善及不善无记诸法。<a id="a-ES"></a>若生上时唯得善法及无记法。<a id="a-ET"></a>诸有所舍。<a id="a-EU"></a>如其所应亦随觉了。<a id="a-EV"></a>无有相违。<a id="a-EW"></a>诸心心所而共相应。<a id="a-EX"></a>及与相摄。<a id="a-EY"></a>即此刹那行还与此刹那。<a id="a-EZ"></a>又无一切生死诸行可永断法。<a id="a-Ea"></a>又无诸行先未曾生欻然令起。<a id="a-Eb"></a>又一切行皆刹那生。<a id="a-Ec"></a>生刹那后必无停住。<a id="a-Ed"></a>诸行一生一住一灭。</p>
  <p id="aEe">又一切法一一自性无有第二自性可得。<a id="a-Ef"></a>又定无有同类二法一时相应。<a id="a-Eg"></a>即由第二自性无故。<a id="a-Eh"></a>又非一法有乖异相二种作用。<a id="a-Ei"></a>又一切行依于他转而不自依。<a id="a-Ej"></a>又非自性与自性俱。<a id="a-Ek"></a>亦不随转。<a id="a-El"></a>又非即此一刹那心与此刹那心为所缘。</p>
  <p id="aEm">又非即此刹那自性与此刹那自性为因。<a id="a-En"></a>亦非后生为前生因。<a id="a-Eo"></a>亦非同类为异类因。<a id="a-Ep"></a>如不善望善善望不善。<a id="a-Eq"></a>而作无记异熟果因。</p>
  <p id="aEr">广说地等。</p>
  <p id="aEs">嗢拖南曰。</p>
  <p id="aEt">初诸地诸依　　次谛智加行</p>
  <p id="aEu">三摩地根道　　对治行修习</p>
  <p id="aEv">有漏无漏法　　诸果诸因缘</p>
  <p id="aEw">立补特伽罗　　后遍知究竟</p>
  <p id="aEx">有九种地。<a id="a-Ey"></a>何等为九。<a id="a-Ez"></a>一资粮地。<a id="a-F0"></a>二方便地。<a id="a-F1"></a>三观行地。<a id="a-F2"></a>四见地。<a id="a-F3"></a>五修地。<a id="a-F4"></a>六有学地。<a id="a-F5"></a>七无学地。<a id="a-F6"></a>八圣者地。<a id="a-F7"></a>九异生地。<a id="a-F8"></a>先应积集出世资粮。<a id="a-F9"></a>次为尽漏勤修方便。<a id="a-FA"></a>次修随顺决择分时正观诸谛。<a id="a-FB"></a>次能证入正性离生。<a id="a-FC"></a>次后渐证四沙门果。<a id="a-FD"></a>此中前三是有学地。<a id="a-FE"></a>其第四果是无学地证离生已一切世间渐升进道。<a id="a-FF"></a>名为修地。<a id="a-FG"></a>即总摄见。<a id="a-FH"></a>学无学地名圣者地。<a id="a-FI"></a>此余一切名异生地。<a id="a-FJ"></a>谓若未修加行。<a id="a-FK"></a>若已修加行。<a id="a-FL"></a>若已离欲。<a id="a-FM"></a>一切异生复有九依。<a id="a-FN"></a>能尽诸漏。<a id="a-FO"></a>何等为九。<a id="a-FP"></a>谓未至定。<a id="a-FQ"></a>若初静虑。<a id="a-FR"></a>静虑中间。<a id="a-FS"></a>余三静虑。<a id="a-FT"></a>及三无色。<a id="a-FU"></a>除第一有。<a id="a-FV"></a>复有四圣谛。<a id="a-FW"></a>能为尽净惑所。<a id="a-FX"></a>复有十智。<a id="a-FY"></a>能觉一切所知境界。<a id="a-FZ"></a>谓法智。<a id="a-Fa"></a>类智。<a id="a-Fb"></a>若世俗智。<a id="a-Fc"></a>若他心智。<a id="a-Fd"></a>若苦等智。<a id="a-Fe"></a>尽无生智。<a id="a-Ff"></a>此广分别如声闻地。<a id="a-Fg"></a>又瑜伽师有五加行。<a id="a-Fh"></a>一为欲证入正性离生。<a id="a-Fi"></a>二为得上果。<a id="a-Fj"></a>三为进离欲。<a id="a-Fk"></a>四为欲转根。<a id="a-Fl"></a>五为引功德。<a id="a-Fm"></a>复有瑜伽三三摩地。<a id="a-Fn"></a>一空三摩地。<a id="a-Fo"></a>二无愿三摩地。<a id="a-Fp"></a>三无相三摩地。<a id="a-Fq"></a>复有三种一切行向住果者根。<a id="a-Fr"></a>一未知欲知根。<a id="a-Fs"></a>是行预流果向者根。<a id="a-Ft"></a>二已知根。<a id="a-Fu"></a>是预流果已上乃至行阿罗汉果向者根。<a id="a-Fv"></a>三具知根。<a id="a-Fw"></a>是住阿罗汉果者根。<a id="a-Fx"></a>复有九道。<a id="a-Fy"></a>云何为九。<a id="a-Fz"></a>一世间道。<a id="a-G0"></a>二出世道。<a id="a-G1"></a>三加行道。<a id="a-G2"></a>四无间道。<a id="a-G3"></a>五解脱道。<a id="a-G4"></a>六胜进道。<a id="a-G5"></a>七下品道。<a id="a-G6"></a>八中品道。<a id="a-G7"></a>九上品道。<a id="a-G8"></a>世间道者。<a id="a-G9"></a>谓由此故能证世间诸烦恼断。<a id="a-GA"></a>或不证断。<a id="a-GB"></a>能往善趣或往恶趣。<a id="a-GC"></a>出世道者。<a id="a-GD"></a>谓由此故能证究竟诸烦恼断。<a id="a-GE"></a>加行道者。<a id="a-GF"></a>谓为断惑勤修加行。<a id="a-GG"></a>无间道者。<a id="a-GH"></a>谓正断惑。<a id="a-GI"></a>解脱道者。<a id="a-GJ"></a>谓断无间心得解脱。<a id="a-GK"></a>胜进道者。<a id="a-GL"></a>谓从此后发胜加行。<a id="a-GM"></a>下品道者。<a id="a-GN"></a>谓能对治上品烦恼。<a id="a-GO"></a>中品道者。<a id="a-GP"></a>谓能对治中品烦恼。<a id="a-GQ"></a>上品道者。<a id="a-GR"></a>谓能对治下品烦恼。<a id="a-GS"></a>复有四种对治。<a id="a-GT"></a>一厌坏对治。<a id="a-GU"></a>二断灭对治。<a id="a-GV"></a>三任持对治。<a id="a-GW"></a>四远分对治。<a id="a-GX"></a>复有十六行相。<a id="a-GY"></a>谓观诸谛为无常等。<a id="a-GZ"></a>如前已辩。<a id="a-Ga"></a>复有八种修习如是对治如是行相。<a id="a-Gb"></a>如是修习如前定地及声闻地应观其相。<a id="a-Gc"></a>复有二品摄一切法。<a id="a-Gd"></a>一有漏法。<a id="a-Ge"></a>二无漏法。<a id="a-Gf"></a>此二法如前应知已辩。<a id="a-Gg"></a>复有五果。<a id="a-Gh"></a>一异熟果。<a id="a-Gi"></a>二等流果。<a id="a-Gj"></a>三离系果。<a id="a-Gk"></a>四士用果。<a id="a-Gl"></a>五增上果。<a id="a-Gm"></a>复有十因。<a id="a-Gn"></a>一随说因。<a id="a-Go"></a>二观待因。<a id="a-Gp"></a>三牵引因。<a id="a-Gq"></a>四摄受因。<a id="a-Gr"></a>五生起因。<a id="a-Gs"></a>六引发因。<a id="a-Gt"></a>七定异因。<a id="a-Gu"></a>八同事因。<a id="a-Gv"></a>九相违因。<a id="a-Gw"></a>十不相违因。<a id="a-Gx"></a>复有四缘。<a id="a-Gy"></a>一因缘。<a id="a-Gz"></a>二等无间缘。<a id="a-H0"></a>三所缘缘。<a id="a-H1"></a>四增上缘。<a id="a-H2"></a>如是一切果因及缘。<a id="a-H3"></a>如菩萨地等已辩其相。<a id="a-H4"></a>复有七种补特伽罗。<a id="a-H5"></a>谓随信行等。<a id="a-H6"></a>复有六种阿罗汉。<a id="a-H7"></a>谓退法等。<a id="a-H8"></a>复有八种补特伽罗。<a id="a-H9"></a>谓行四向及住四果建立。<a id="a-HA"></a>应知如声闻地。<a id="a-HB"></a>复有六种遍智。<a id="a-HC"></a>一者不定地有漏谛遍智。<a id="a-HD"></a>二者定地有漏谛遍智。<a id="a-HE"></a>三者无漏无为谛遍智。<a id="a-HF"></a>四者无漏有为谛遍智。<a id="a-HG"></a>五者顺下分结遍智。<a id="a-HH"></a>六者顺上分结遍智。<a id="a-HI"></a>复有二种究竟。<a id="a-HJ"></a>一者智究竟。<a id="a-HK"></a>二者断究竟。<a id="a-HL"></a>智究竟者。<a id="a-HM"></a>谓尽无生智。<a id="a-HN"></a>自斯已后为断烦恼无复应知。<a id="a-HO"></a>断究竟者。<a id="a-HP"></a>谓遍究竟诸烦恼断。<a id="a-HQ"></a>由彼断故。<a id="a-HR"></a>圆满究竟证心解脱及慧解脱。</p>
  <p id="aHS">如是略引随顺此论境智相应摩怛理迦所有宗要。<a id="a-HT"></a>其余一切随此方隅皆当觉了。<a id="a-HU"></a>遍行一切摩怛理迦。<a id="a-HV"></a>如摄释分应知其相。<a id="a-HW"></a>如来法教数无限量。</p>
  <p id="aHX">何能穷到无边彼岸随此。<a id="a-HY"></a>方隅。<a id="a-HZ"></a>随此引发。<a id="a-Ha"></a>随此义趣。<a id="a-Hb"></a>诸聪慧者。<a id="a-Hc"></a>于余一切应正寻思。<a id="a-Hd"></a>应正觉了。</p>
 </body>
</html>