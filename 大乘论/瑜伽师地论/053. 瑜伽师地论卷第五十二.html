<!doctype html>
<html id="z3IBVMGvg" data-ver="800">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第五十二</h1>
  <h2 id="a2">摄决择分中五识身相应地意地之二</h2>
  <p id="a3">复次云何等无间缘。<a id="a-4"></a>谓此诸心心所无间。<a id="a-5"></a>彼诸心心所生。<a id="a-6"></a>说此为彼等无间缘。<a id="a-7"></a>若此六识为彼六识等无间缘。<a id="a-8"></a>即施设此名为意根。<a id="a-9"></a>亦名意处亦名意界。<a id="a-A"></a>云何所缘缘。<a id="a-B"></a>谓五识身以色等五境。<a id="a-C"></a>如其次第为所缘缘。<a id="a-D"></a>若意识以一切内外十二处为所缘缘。</p>
  <p id="aE">云何增上缘。<a id="a-F"></a>谓眼等处为眼识等俱生增上缘。<a id="a-G"></a>若作意于所缘境。<a id="a-H"></a>为诸识引发增上缘。<a id="a-I"></a>若诸心心所。<a id="a-J"></a>展转互为俱生增上缘。<a id="a-K"></a>若净不净业。<a id="a-L"></a>与后爱非爱果及异熟果为先所作增上缘。<a id="a-M"></a>若田粪水等。<a id="a-N"></a>与诸苗稼为成办增上缘。<a id="a-O"></a>若彼彼工巧智。<a id="a-P"></a>与彼彼世间工巧业处为工业增上缘。</p>
  <p id="aQ">复次是四缘中。<a id="a-R"></a>因缘一种望所生法能为生因。<a id="a-S"></a>余三种缘望所生法。<a id="a-T"></a>当知但为方便因。<a id="a-U"></a>是故彼彼诸行生。<a id="a-V"></a>方便缘现在前时。<a id="a-W"></a>彼彼诸行种子便能生起彼彼诸行。<a id="a-X"></a>是故诸行无有同时顿生起义。<a id="a-Y"></a>当知依止如是四缘建立十因。<a id="a-Z"></a>如菩萨地等中已说。</p>
  <p id="aa">问如世尊言。<a id="a-b"></a>过去诸行为缘生意。<a id="a-c"></a>未来诸行为缘生意。<a id="a-d"></a>过去未来诸行非有。<a id="a-e"></a>何故世尊宣说彼行为缘生意。<a id="a-f"></a>若意亦缘非有事境而得生者。<a id="a-g"></a>云何不违微妙言说。<a id="a-h"></a>如世尊言。<a id="a-i"></a>由二种缘诸识得生。<a id="a-j"></a>何等为二。<a id="a-k"></a>谓眼及色。<a id="a-l"></a>如是广说乃至意法。<a id="a-m"></a>答由能执持诸五识身所不行义故。<a id="a-n"></a>佛世尊假说名法。<a id="a-o"></a>是故说言缘意及法意识得生。<a id="a-p"></a>问何因缘故知佛世尊有是密意。<a id="a-q"></a>答由彼意识亦缘去来识为境界世现可得。<a id="a-r"></a>非彼境识法处所摄。<a id="a-s"></a>又有性者安立有义能持有义。<a id="a-t"></a>若无性者安立无义能持无义。<a id="a-u"></a>故皆名法。<a id="a-v"></a>由彼意识于有性义。<a id="a-w"></a>若由此义而得安立。<a id="a-x"></a>即以此义起识了别。<a id="a-y"></a>于无性义。<a id="a-z"></a>若由此义而得安立。<a id="a-10"></a>即以此义起识了别。<a id="a-11"></a>若于二种不由二义起了别者。<a id="a-12"></a>不应说意缘一切义取一切义。<a id="a-13"></a>设作是说。<a id="a-14"></a>便应违害自悉弹多。<a id="a-15"></a>又不应言如其所有非有亦尔。<a id="a-16"></a>是如理说。<a id="a-17"></a>是故意识如去来事非实有相。<a id="a-18"></a>缘彼为境。<a id="a-19"></a>由此故知意识亦缘非有为境。</p>
  <p id="a1A">复有广大言论道理。<a id="a-1B"></a>由此证知有缘无识。<a id="a-1C"></a>谓如世尊微妙言说。<a id="a-1D"></a>若内若外及二中间都无有我。<a id="a-1E"></a>此我无性非有为摄非无为摄。<a id="a-1F"></a>共相观识非不缘彼境界而转。<a id="a-1G"></a>此名第一言论道理。<a id="a-1H"></a>又于色香味触。<a id="a-1I"></a>如是如是生起变异。<a id="a-1J"></a>所安立中施设饮食车乘衣服严具室宅军林等事。<a id="a-1K"></a>此饮食等离色香等都无所有。<a id="a-1L"></a>此无有性非有为摄非无为摄。<a id="a-1M"></a>自相观识非不缘彼境界而转。<a id="a-1N"></a>是名第二言论道理。<a id="a-1O"></a>又拨一切都无所有邪见。<a id="a-1P"></a>谓无施无爱亦无祠祀。<a id="a-1Q"></a>广说如前。<a id="a-1R"></a>若施爱祠等无性是有。<a id="a-1S"></a>即如是见应非邪见。<a id="a-1T"></a>何以故。<a id="a-1U"></a>彼如实见如实说故。<a id="a-1V"></a>此若是无诸邪见者。<a id="a-1W"></a>缘此境界识应不转。<a id="a-1X"></a>是名第三言论道理。<a id="a-1Y"></a>又诸行中无常无恒无不变易。<a id="a-1Z"></a>此诸行中常恒不变无性。<a id="a-1a"></a>非有为摄非无为摄。<a id="a-1b"></a>共相观识非不缘此境界而转。<a id="a-1c"></a>若缘此境识不转者。<a id="a-1d"></a>便于诸行常恒不变无性之中。<a id="a-1e"></a>不能如实智慧观察。<a id="a-1f"></a>若不观察应不生厌。<a id="a-1g"></a>若不生厌应不离欲。<a id="a-1h"></a>若不离欲应无解脱。<a id="a-1i"></a>若无解脱应无永尽究竟涅槃。<a id="a-1j"></a>若有此理。<a id="a-1k"></a>一切有情应皆究竟随逐杂染无出离期。<a id="a-1l"></a>是名第四言论道理。<a id="a-1m"></a>又未来行尚无有生。<a id="a-1n"></a>何况有灭。<a id="a-1o"></a>然圣弟子于未来行非不随观生灭而住。<a id="a-1p"></a>是名第五言论道理。<a id="a-1q"></a>由此证有缘无意识。<a id="a-1r"></a>复有所余如是种类言论道理。<a id="a-1s"></a>证成定有缘无之识。<a id="a-1t"></a>如应当知。</p>
  <p id="a1u">问如世尊言。<a id="a-1v"></a>有过去业。<a id="a-1w"></a>若过去业体是无者。<a id="a-1x"></a>不应今时有一领纳有损害受。<a id="a-1y"></a>或复不应有一领纳无损害受。<a id="a-1z"></a>此何密意。<a id="a-20"></a>答过去生中净不净业已起已灭。<a id="a-21"></a>能感当来爱不爱果。<a id="a-22"></a>此业种子摄受熏习。<a id="a-23"></a>于行相续展转不断。<a id="a-24"></a>世尊为显如是相续。<a id="a-25"></a>是故说言有过去业。<a id="a-26"></a>又佛世尊观二义故作如是说。<a id="a-27"></a>一为遮止不平等因论者意故。<a id="a-28"></a>显此道理。<a id="a-29"></a>谓彼妄见从大自在帝释梵王自性丈夫及所余等。<a id="a-2A"></a>一切有情净不净转。<a id="a-2B"></a>二为遮止一切无因论者意故。<a id="a-2C"></a>显此道理。<a id="a-2D"></a>谓彼妄见都无有因一切有情净不净转。</p>
  <p id="a2E">问如世尊言。<a id="a-2F"></a>有过去行。<a id="a-2G"></a>于彼行中我具多闻圣弟子众无顾恋住。<a id="a-2H"></a>有未来行。<a id="a-2I"></a>于彼行中我具多闻圣弟子众无希望住。<a id="a-2J"></a>此何密意。<a id="a-2K"></a>答过去诸行与果故有。<a id="a-2L"></a>未来诸行摄因故有。<a id="a-2M"></a>所以者何。<a id="a-2N"></a>现在诸行三相所显。<a id="a-2O"></a>一是过去果性故。<a id="a-2P"></a>二是未来因性故。<a id="a-2Q"></a>三自相相续不断故。<a id="a-2R"></a>为显此理故佛世尊说如是言。<a id="a-2S"></a>又观二义故作是说。<a id="a-2T"></a>一为遮断于去来法实有执故。<a id="a-2U"></a>显此道理。<a id="a-2V"></a>谓若去来诸行性相是实有者。<a id="a-2W"></a>不应由彼去来之性说言是有。<a id="a-2X"></a>二为遮断拨无执故。<a id="a-2Y"></a>显此道理。<a id="a-2Z"></a>谓彼妄计如去来世现在亦尔都无所有。<a id="a-2a"></a>问如世尊言。<a id="a-2b"></a>有过去界有未来界有现在界。<a id="a-2c"></a>此何密意。<a id="a-2d"></a>答若已与果种子相续。<a id="a-2e"></a>名过去界。<a id="a-2f"></a>若未与果当来种子相续。<a id="a-2g"></a>名未来界。<a id="a-2h"></a>若未与果现在种子相续。<a id="a-2i"></a>名现在界。<a id="a-2j"></a>当知此中如是密意。<a id="a-2k"></a>若苾刍等于如是种子相续中而得善巧。<a id="a-2l"></a>名于彼彼一切法中证得无量种种自性诸界善巧。</p>
  <p id="a2m">复次云何应知生老住无常离色等蕴无别实有。<a id="a-2n"></a>谓已遮未来诸行实有性。<a id="a-2o"></a>当知亦遮生实有性。<a id="a-2p"></a>所以者何。<a id="a-2q"></a>未来世生自无所有。<a id="a-2r"></a>云何能生所余诸行。<a id="a-2s"></a>亦非现在生能生现在诸行。<a id="a-2t"></a>由此生相有差别名。<a id="a-2u"></a>所谓诸行若生若起。<a id="a-2v"></a>若现在性。<a id="a-2w"></a>离此差别生之异相定不可得。<a id="a-2x"></a>诸聪慧者不应说言。<a id="a-2y"></a>即由现在令彼诸行成现在性。<a id="a-2z"></a>所以者何。<a id="a-30"></a>若作是说。<a id="a-31"></a>生生诸行。<a id="a-32"></a>当知义显即现在性能成现在。<a id="a-33"></a>又一切法各各别有自种子因。<a id="a-34"></a>何须计有异生能生。<a id="a-35"></a>又此生相为即诸行生耶。<a id="a-36"></a>为是诸行生因耶。<a id="a-37"></a>若即诸行生者。<a id="a-38"></a>计此生相能生诸行由有生故诸行得生。<a id="a-39"></a>不应道理。<a id="a-3A"></a>若是诸行生因者。<a id="a-3B"></a>诸行生时于一一行便有二生。<a id="a-3C"></a>谓生能生。<a id="a-3D"></a>不应道理。<a id="a-3E"></a>如生如是。<a id="a-3F"></a>老住无常由此道理如应当知。<a id="a-3G"></a>故知生等于诸行中假施设。<a id="a-3H"></a>有由有因故诸行非本自相始起说名为生。<a id="a-3I"></a>后起诸行与前差别说名为老。<a id="a-3J"></a>即彼诸行生位暂停说名为住。<a id="a-3K"></a>生刹那后诸行相尽说名为灭。<a id="a-3L"></a>亦名无常。</p>
  <p id="a3M">问若有为法。<a id="a-3N"></a>生老住灭四有为相具足可得。<a id="a-3O"></a>何故世尊但说三种。<a id="a-3P"></a>一生。<a id="a-3Q"></a>二灭。<a id="a-3R"></a>三住异性。<a id="a-3S"></a>答由一切行三世所显故。<a id="a-3T"></a>从未来世本无而生。<a id="a-3U"></a>是故世尊由未来世于有为法。<a id="a-3V"></a>说生有为相。<a id="a-3W"></a>彼既生已落谢过去。<a id="a-3X"></a>是故世尊由过去世于有为法。<a id="a-3Y"></a>说灭有为相。<a id="a-3Z"></a>现在世法二相所显。<a id="a-3a"></a>谓住及异。<a id="a-3b"></a>所以者何。<a id="a-3c"></a>唯现在时有住可得。<a id="a-3d"></a>前后变异亦唯现在。<a id="a-3e"></a>是故世尊由现在世于有为法。<a id="a-3f"></a>总说住异为一有为相。</p>
  <p id="a3g">问佛圣弟子应观有为具足三相。<a id="a-3h"></a>何故但说圣弟子众于诸蕴中随观生灭而住。<a id="a-3i"></a>不说随观住异性耶。<a id="a-3j"></a>答生及住异俱生所显。<a id="a-3k"></a>是故二相合为一分建立生品。<a id="a-3l"></a>即说随观一生相住。<a id="a-3m"></a>于第二分建立灭品。<a id="a-3n"></a>即说随观一灭相住。<a id="a-3o"></a>又若由此相起厌思惟。<a id="a-3p"></a>今于此中但说此相。<a id="a-3q"></a>谓于诸行中观无常相。<a id="a-3r"></a>能起厌患离欲解脱。<a id="a-3s"></a>故但思惟无常性相。<a id="a-3t"></a>无常性相本无今有。<a id="a-3u"></a>有已还无所显。<a id="a-3v"></a>本无今有。<a id="a-3w"></a>是名为生。<a id="a-3x"></a>有已还无是名为灭。</p>
  <p id="a3y">复次生差别有多种。<a id="a-3z"></a>谓刹那生。<a id="a-40"></a>相续生。<a id="a-41"></a>增长生。<a id="a-42"></a>心差别生。<a id="a-43"></a>不可爱生。<a id="a-44"></a>可爱生。<a id="a-45"></a>下劣生。<a id="a-46"></a>处中生。<a id="a-47"></a>胜妙生。<a id="a-48"></a>有上生。<a id="a-49"></a>无上生。<a id="a-4A"></a>此中诸行刹那刹那新新而起。<a id="a-4B"></a>名刹那生。<a id="a-4C"></a>若具诸结或不具结。<a id="a-4D"></a>从彼彼有情聚没往彼彼有情聚。<a id="a-4E"></a>诸蕴续生名相续生若从婴孩童子等位。<a id="a-4F"></a>乃至往趣衰老等位。<a id="a-4G"></a>名增长生。<a id="a-4H"></a>若缘彼彼境界。<a id="a-4I"></a>于彼彼昼夜彼彼刹那腊缚牟呼栗多等位。<a id="a-4J"></a>数数迁谢非一众多种种心起。<a id="a-4K"></a>或乐相应或苦相应。<a id="a-4L"></a>或不苦不乐相应。<a id="a-4M"></a>或有贪心或离贪心。<a id="a-4N"></a>广说乃至或善解脱心或不善解脱心。<a id="a-4O"></a>如是名为心差别生。<a id="a-4P"></a>若那落迦傍生饿鬼苦趣中生。<a id="a-4Q"></a>如是名为非可爱生。<a id="a-4R"></a>若于人天乐趣中生。<a id="a-4S"></a>名可爱生。<a id="a-4T"></a>若于下劣欲界中生。<a id="a-4U"></a>名下劣生。<a id="a-4V"></a>若于处中色界中生。<a id="a-4W"></a>名处中生。<a id="a-4X"></a>若于胜妙无色界生。<a id="a-4Y"></a>名胜妙生。<a id="a-4Z"></a>复有差别。<a id="a-4a"></a>谓最初入胎者。<a id="a-4b"></a>名下劣生。<a id="a-4c"></a>中二入胎者。<a id="a-4d"></a>名处中生。<a id="a-4e"></a>最后入胎者。<a id="a-4f"></a>名胜妙生。<a id="a-4g"></a>复有差别。<a id="a-4h"></a>谓染污法及染污果生。<a id="a-4i"></a>名下劣生。<a id="a-4j"></a>若诸善法及善果生。<a id="a-4k"></a>名胜妙生。<a id="a-4l"></a>除善不善果无记法。<a id="a-4m"></a>所余无记法生名处中生。<a id="a-4n"></a>若依堕界生说。<a id="a-4o"></a>始从欲界乃至无所有处生。<a id="a-4p"></a>名有上生。<a id="a-4q"></a>非想非非想处生。<a id="a-4r"></a>名无上生。<a id="a-4s"></a>若依堕续生刹那相续生说。<a id="a-4t"></a>除阿罗汉等最后终位。<a id="a-4u"></a>所有诸蕴余一切位所有行生。<a id="a-4v"></a>名有上生。<a id="a-4w"></a>若阿罗汉等最后终位所有行生。<a id="a-4x"></a>名无上生。</p>
  <p id="a4y">复次老差别当知亦有多种。<a id="a-4z"></a>所谓身老心老寿老。<a id="a-50"></a>变坏老自体转变老。<a id="a-51"></a>此中衰变等乃至身坏。<a id="a-52"></a>广说如经。<a id="a-53"></a>是名身老。<a id="a-54"></a>若乐受相应心变。<a id="a-55"></a>苦受相应心转。<a id="a-56"></a>或善心变。<a id="a-57"></a>染污心转。<a id="a-58"></a>或于可爱事中希望心变。<a id="a-59"></a>希望不果心转。<a id="a-5A"></a>是名心老。<a id="a-5B"></a>若于彼彼昼夜彼彼刹那腊缚牟呼栗多等位。<a id="a-5C"></a>数数迁谢寿量损少。<a id="a-5D"></a>渐渐转减乃至都尽。<a id="a-5E"></a>是名尽老。<a id="a-5F"></a>若诸富贵兴盛退失。<a id="a-5G"></a>无病色力充悦等变。<a id="a-5H"></a>名变坏老。<a id="a-5I"></a>若从善趣增盛聚中自体没已。<a id="a-5J"></a>往于恶趣下劣聚中。<a id="a-5K"></a>自体生起。<a id="a-5L"></a>名自体转变老。<a id="a-5M"></a>复有一老为缘。<a id="a-5N"></a>能成如上所说一切种老。<a id="a-5O"></a>所谓诸行刹那刹那转异性老。</p>
  <p id="a5P">复次住差别当知亦有多种。<a id="a-5Q"></a>谓刹那住。<a id="a-5R"></a>相续住。<a id="a-5S"></a>缘相续住。<a id="a-5T"></a>不散乱住。<a id="a-5U"></a>立轨范住。<a id="a-5V"></a>若已生诸行生时暂停。<a id="a-5W"></a>名刹那住。<a id="a-5X"></a>若诸众生于彼彼处彼彼自体。<a id="a-5Y"></a>由彼彼食为依止故。<a id="a-5Z"></a>乃至寿住。<a id="a-5a"></a>外器世间大劫量住。<a id="a-5b"></a>名相续住。<a id="a-5c"></a>若乐受苦受不苦不乐受。<a id="a-5d"></a>若善不善无记法等。<a id="a-5e"></a>乃至各别缘现在前尔所时住。<a id="a-5f"></a>是名缘相续住。<a id="a-5g"></a>若诸定心由三摩地正起现前。<a id="a-5h"></a>名不散乱住。<a id="a-5i"></a>若于彼彼异方异域。<a id="a-5j"></a>国城村逻。<a id="a-5k"></a>王都王宫。<a id="a-5l"></a>若执理家商估邑义诸大众中。<a id="a-5m"></a>古昔轨范建立随转。<a id="a-5n"></a>如是名为立轨范住。</p>
  <p id="a5o">复次无常差别当知亦有多种。<a id="a-5p"></a>谓坏灭无常。<a id="a-5q"></a>生起无常。<a id="a-5r"></a>变易无常。<a id="a-5s"></a>散坏无常。<a id="a-5t"></a>当有无常。<a id="a-5u"></a>现堕无常。<a id="a-5v"></a>若一切行生已寻灭。<a id="a-5w"></a>名坏灭无常。<a id="a-5x"></a>若一切行本无今有。<a id="a-5y"></a>名生起无常。<a id="a-5z"></a>若可爱诸行异相行起。<a id="a-60"></a>名变易无常。<a id="a-61"></a>若不变坏可爱众具及增上位离散退失。<a id="a-62"></a>名散坏无常。<a id="a-63"></a>即四无常在未来时。<a id="a-64"></a>名当有无常。<a id="a-65"></a>即现在世正现前时。<a id="a-66"></a>名现堕无常。<a id="a-67"></a>若受用欲尘多放逸者。<a id="a-68"></a>但能思惟变易无常散坏无常现堕无常。<a id="a-69"></a>广起悲叹愁愦忧悴。<a id="a-6A"></a>然于诸行不能厌离。<a id="a-6B"></a>若诸外道即于如是诸无常性。<a id="a-6C"></a>多起思惟。<a id="a-6D"></a>少能方便厌患离欲。<a id="a-6E"></a>但于诸行一分厌离不能究竟。<a id="a-6F"></a>若圣弟子圆满思惟诸无常性。<a id="a-6G"></a>于一切行究竟厌患乃至解脱。</p>
  <p id="a6H">复次云何得获成就。<a id="a-6I"></a>谓若略说。<a id="a-6J"></a>生缘摄受增盛之因说名为得。<a id="a-6K"></a>由此道理当知得是假有。<a id="a-6L"></a>若言得是实有。<a id="a-6M"></a>此为是诸行生因。<a id="a-6N"></a>为是诸法不离散因。<a id="a-6O"></a>若是诸行生因者。<a id="a-6P"></a>若从先来未得此法。<a id="a-6Q"></a>此既无有生因之得。<a id="a-6R"></a>应常不生。<a id="a-6S"></a>由此亦应毕竟不得。<a id="a-6T"></a>若是诸法不离散因者。<a id="a-6U"></a>一切善不善无记法得既俱有。<a id="a-6V"></a>彼虽相违应顿现行。<a id="a-6W"></a>是故二种俱不应理。<a id="a-6X"></a>又生因者。<a id="a-6Y"></a>所谓各别缘所摄受诸法自种。<a id="a-6Z"></a>不离散因者。<a id="a-6a"></a>谓由余缘现在前故余缘离散。<a id="a-6b"></a>若于引发缘中势力自在假立为得。<a id="a-6c"></a>以此自在为依止故。<a id="a-6d"></a>所有士夫补特伽罗。<a id="a-6e"></a>虽彼彼法已起已灭。<a id="a-6f"></a>若欲希彼复现在前。<a id="a-6g"></a>便能速疾引发诸缘令得生起。<a id="a-6h"></a>是故亦说此名为得。<a id="a-6i"></a>当知此得略有三种。<a id="a-6j"></a>一种子成就。<a id="a-6k"></a>二自在成就。<a id="a-6l"></a>三现行成就。<a id="a-6m"></a>若所有染污法诸无记法生得。<a id="a-6n"></a>善法不由功用而现行者。<a id="a-6o"></a>彼诸种子若未为奢摩他之所损伏。<a id="a-6p"></a>若未为圣道之所永害。<a id="a-6q"></a>若不为邪见损伏诸善如断善根者。<a id="a-6r"></a>如是名为种子成就。<a id="a-6s"></a>所以者何。<a id="a-6t"></a>乃至此种子未被损伏。<a id="a-6u"></a>未被永害。<a id="a-6v"></a>尔时彼染污等法。<a id="a-6w"></a>若现行若不现行皆说名成就。<a id="a-6x"></a>故若加行所生善法。<a id="a-6y"></a>及一分无记法生缘所摄受增盛因种子。<a id="a-6z"></a>名自在成就。<a id="a-70"></a>若现在诸法自相现前转。<a id="a-71"></a>名现行成就。</p>
  <p id="a72">复次云何命根。<a id="a-73"></a>谓由先业于彼彼处。<a id="a-74"></a>所生自体所有住时限量势分。<a id="a-75"></a>说名为寿生气命根。<a id="a-76"></a>此复多种差别。<a id="a-77"></a>谓定不定。<a id="a-78"></a>随转不随转。<a id="a-79"></a>若少若多。<a id="a-7A"></a>若有边际若无边际。<a id="a-7B"></a>若自势力转若非自势力转。<a id="a-7C"></a>除赡部洲人寿分量。<a id="a-7D"></a>所余生处寿量决定。<a id="a-7E"></a>此赡部洲或时寿命广无有量。<a id="a-7F"></a>或时短促寿量不定。<a id="a-7G"></a>北拘卢洲人寿量随转。<a id="a-7H"></a>如决定量毕竟随转。<a id="a-7I"></a>无中夭故。<a id="a-7J"></a>余一切处名不随转。<a id="a-7K"></a>赡部洲人十岁时寿名为少寿。<a id="a-7L"></a>傍生一分亦名少寿。<a id="a-7M"></a>所以者何。<a id="a-7N"></a>一分傍生或一日夜寿量可得。<a id="a-7O"></a>或有一分若二若三。<a id="a-7P"></a>乃至极多十日十夜寿量可得。<a id="a-7Q"></a>非想非非想处受生有情。<a id="a-7R"></a>名为多寿。<a id="a-7S"></a>经于八万大劫数故。<a id="a-7T"></a>阿罗汉等名有边际寿。<a id="a-7U"></a>若诸有学于现法中定般涅槃。<a id="a-7V"></a>若诸异生住最后有。<a id="a-7W"></a>亦名有边际寿。<a id="a-7X"></a>当知所余寿无边际。<a id="a-7Y"></a>若阿罗汉等若诸如来若诸菩萨。<a id="a-7Z"></a>于寿行中延促自在所有命根。<a id="a-7a"></a>名自势力转。<a id="a-7b"></a>当知所余名非自势力转。</p>
  <p id="a7c">复次云何众同分。<a id="a-7d"></a>谓若略说。<a id="a-7e"></a>于彼彼处受生有情。<a id="a-7f"></a>同界同趣同生同类位性形等。<a id="a-7g"></a>由彼彼分互相似性。<a id="a-7h"></a>是名众同分。<a id="a-7i"></a>亦名有情同分。<a id="a-7j"></a>此中或有有情由界同分说名同分。<a id="a-7k"></a>谓同生一界。<a id="a-7l"></a>或有有情由趣同分说名同分。<a id="a-7m"></a>谓同生一趣。<a id="a-7n"></a>或有有情由生同分说名同分。<a id="a-7o"></a>谓同生一生。<a id="a-7p"></a>或有有情由类同分说名同分。<a id="a-7q"></a>谓同一种类。<a id="a-7r"></a>或有有情由分位体性容色形貌音声覆蔽养命同分说名同分。<a id="a-7s"></a>或有有情由过失功德同分说名同分。<a id="a-7t"></a>如杀生者望杀生者。<a id="a-7u"></a>广说乃至诸邪见者望邪见者。<a id="a-7v"></a>离杀生者望离杀生者。<a id="a-7w"></a>乃至正见者望正见者。<a id="a-7x"></a>从预流者乃至阿罗汉独觉望预流等。<a id="a-7y"></a>菩萨望菩萨。<a id="a-7z"></a>如来望如来。<a id="a-80"></a>如是更互说名同分。</p>
  <p id="a81">复次云何异生性。<a id="a-82"></a>谓三界见所断法种子。<a id="a-83"></a>唯未永害量名异生性。<a id="a-84"></a>此复略有四种。<a id="a-85"></a>一无般涅槃法种性所摄。<a id="a-86"></a>二声闻种性之所随逐。<a id="a-87"></a>三独觉种性之所随逐。<a id="a-88"></a>四如来种性之所随逐。</p>
  <p id="a89">复次云何和合。<a id="a-8A"></a>谓能生彼彼诸法诸因诸缘。<a id="a-8B"></a>总略为一说名和合。<a id="a-8C"></a>即此亦名同事因。<a id="a-8D"></a>又此差别者。<a id="a-8E"></a>或有领受和合。<a id="a-8F"></a>谓六处缘触。<a id="a-8G"></a>或色等缘或作意等缘。<a id="a-8H"></a>或触缘受。<a id="a-8I"></a>或有引生后有和合。<a id="a-8J"></a>谓无明缘行等。<a id="a-8K"></a>受缘爱爱缘取。<a id="a-8L"></a>广说乃至生缘老死。<a id="a-8M"></a>或有六处住和合。<a id="a-8N"></a>谓四食及命根。<a id="a-8O"></a>或有工巧处成办和合。<a id="a-8P"></a>谓工巧智及彼相应业具士夫作用。<a id="a-8Q"></a>或有清净和合。<a id="a-8R"></a>谓十二种无杂集会。<a id="a-8S"></a>即自他圆满等。<a id="a-8T"></a>又有世俗和合。<a id="a-8U"></a>谓诸有情依等意乐增上力故互不相违。<a id="a-8V"></a>无诤无讼亦不乖离。</p>
  <p id="a8W">复次云何名身。<a id="a-8X"></a>谓依诸法自性施设自相施设。<a id="a-8Y"></a>由遍分别为随言说唯建立想。<a id="a-8Z"></a>是谓名身。<a id="a-8a"></a>云何句身。<a id="a-8b"></a>谓即依彼自相施设所有诸法差别施设。<a id="a-8c"></a>建立功德过失杂染清净戏论。<a id="a-8d"></a>是谓句身。<a id="a-8e"></a>云何文身。<a id="a-8f"></a>谓名身句身所依止性所有字身。<a id="a-8g"></a>是谓文身。<a id="a-8h"></a>又于一切所知所诠事中。<a id="a-8i"></a>极略相是文。<a id="a-8j"></a>若中是名。<a id="a-8k"></a>若广是句。<a id="a-8l"></a>若唯依文但可了达音韵而已。<a id="a-8m"></a>不能了达所有事义。<a id="a-8n"></a>若依止名。<a id="a-8o"></a>便能了达彼彼诸法自性自相。<a id="a-8p"></a>亦能了达所有音韵。<a id="a-8q"></a>不能了达所简择法深广差别。<a id="a-8r"></a>若依止句。<a id="a-8s"></a>当知一切皆能了达。<a id="a-8t"></a>又此名句文身。<a id="a-8u"></a>当知依五明处分别建立。<a id="a-8v"></a>所谓内明。<a id="a-8w"></a>因明。<a id="a-8x"></a>声明。<a id="a-8y"></a>医方明。<a id="a-8z"></a>世间工巧事业处明。</p>
  <p id="a90">复次云何流转。<a id="a-91"></a>谓诸行因果相续不断性。<a id="a-92"></a>是谓流转。<a id="a-93"></a>又此流转差别多种。<a id="a-94"></a>或有种子流转。<a id="a-95"></a>谓有种子不现前诸法。<a id="a-96"></a>或有自在势力流转。<a id="a-97"></a>谓被损种子现行诸法。<a id="a-98"></a>或有种果流转。<a id="a-99"></a>谓有种子种不被损现行诸法。<a id="a-9A"></a>或有名流流转。<a id="a-9B"></a>谓四非色蕴。<a id="a-9C"></a>或有色流流转。<a id="a-9D"></a>谓诸内外十有色处及与法处所摄诸色。<a id="a-9E"></a>又有欲界流流转。<a id="a-9F"></a>谓欲缠诸行。<a id="a-9G"></a>又有色界流流转。<a id="a-9H"></a>谓色缠诸行。<a id="a-9I"></a>又有无色流流转。<a id="a-9J"></a>谓无色缠诸行。<a id="a-9K"></a>又有乐流流转。<a id="a-9L"></a>谓乐受及彼所依处。<a id="a-9M"></a>如是苦流流转不苦不乐流流转当知亦尔。<a id="a-9N"></a>又有善流流转。<a id="a-9O"></a>谓诸善行。<a id="a-9P"></a>又有不善流流转。<a id="a-9Q"></a>谓诸不善行。<a id="a-9R"></a>又有无记流流转。<a id="a-9S"></a>谓诸无记行。<a id="a-9T"></a>又有顺流流转。<a id="a-9U"></a>谓顺缘起。<a id="a-9V"></a>又有逆流流转。<a id="a-9W"></a>谓逆缘起。</p>
  <p id="a9X">复次云何定异。<a id="a-9Y"></a>谓无始时来种种因果决定差别无杂乱性。<a id="a-9Z"></a>如来出世若不出世。<a id="a-9a"></a>诸法法尔。<a id="a-9b"></a>又此定异差别多种。<a id="a-9c"></a>或有流转还灭定异。<a id="a-9d"></a>谓顺逆缘起。<a id="a-9e"></a>或有一切法定异。<a id="a-9f"></a>谓一切法十二处摄无过无增。<a id="a-9g"></a>或有领受定异。<a id="a-9h"></a>谓一切受三受所摄无过无增。<a id="a-9i"></a>或有住定异。<a id="a-9j"></a>谓一切内分乃至寿量。<a id="a-9k"></a>一切外分经大劫住。<a id="a-9l"></a>或有形量定异。<a id="a-9m"></a>谓诸有情于彼彼有色生处。<a id="a-9n"></a>所受生身形量决定。<a id="a-9o"></a>及诸外分四大洲等形量决定。</p>
  <p id="a9p">复次云何相应。<a id="a-9q"></a>谓彼彼诸法为等言说为等建立为等开解诸胜方便。<a id="a-9r"></a>是谓相应。<a id="a-9s"></a>又此相应差别分别有四道理。<a id="a-9t"></a>谓观待道理。<a id="a-9u"></a>作用道理。<a id="a-9v"></a>因成道理。<a id="a-9w"></a>法尔道理。<a id="a-9x"></a>此诸道理当知如声闻地等已广分别。</p>
  <p id="a9y">复次云何势速。<a id="a-9z"></a>谓诸行生灭相应速运转性。<a id="a-A0"></a>是谓势速。<a id="a-A1"></a>又此势速差别多种。<a id="a-A2"></a>或有诸行流转势速。<a id="a-A3"></a>谓诸行生灭性。<a id="a-A4"></a>或有地行有情轻健势速。<a id="a-A5"></a>谓人象马等。<a id="a-A6"></a>或有空行有情势速。<a id="a-A7"></a>谓诸飞禽空行药叉及诸天等。<a id="a-A8"></a>或有言音势速。<a id="a-A9"></a>谓词韵捷利。<a id="a-AA"></a>或有流润势速。<a id="a-AB"></a>谓江河等迅速流注。<a id="a-AC"></a>或有烧然势速。<a id="a-AD"></a>谓火焚燎猛焰飙转。<a id="a-AE"></a>或有引发势速。<a id="a-AF"></a>谓放箭转丸等。<a id="a-AG"></a>或有智慧势速。<a id="a-AH"></a>谓修观者简择所知迅速慧性。<a id="a-AI"></a>或有神通势速。<a id="a-AJ"></a>谓大神通者所有运身意势等速疾神通。</p>
  <p id="aAK">复次云何次第。<a id="a-AL"></a>谓于各别行相续中。<a id="a-AM"></a>前后次第一一随转。<a id="a-AN"></a>是谓次第。<a id="a-AO"></a>又此次第差别多种。<a id="a-AP"></a>或有流转次第。<a id="a-AQ"></a>谓无明缘行。<a id="a-AR"></a>广说乃至生缘老死。<a id="a-AS"></a>或有还灭次第。<a id="a-AT"></a>谓无明灭故行灭。<a id="a-AU"></a>乃至生灭故老死灭。<a id="a-AV"></a>或有在家出家行住次第。<a id="a-AW"></a>谓陵旦而起澡饰其身。<a id="a-AX"></a>被带衣服修营事业。<a id="a-AY"></a>调畅沐浴涂饰香鬘。<a id="a-AZ"></a>习近食饮方乃寝息。<a id="a-Aa"></a>是在家者行住次第。<a id="a-Ab"></a>若整衣服为乞食故入聚落等巡次而行。<a id="a-Ac"></a>受如法食还出安坐。<a id="a-Ad"></a>食讫澡手荡钵洗足。<a id="a-Ae"></a>入空闲室读诵经典如理思惟。<a id="a-Af"></a>昼则宴坐经行。<a id="a-Ag"></a>净修其心断灭诸障。<a id="a-Ah"></a>至夜中分少当寝息。<a id="a-Ai"></a>于夜后分速复还起。<a id="a-Aj"></a>整服治身归所习业。<a id="a-Ak"></a>是出家者行住次第。<a id="a-Al"></a>或入僧中随其长幼修和敬业。<a id="a-Am"></a>敷设床座次第受筹分其卧具。<a id="a-An"></a>处所利养及营事业。<a id="a-Ao"></a>或有增长次第。<a id="a-Ap"></a>谓婴孩童子等八位次第生起。<a id="a-Aq"></a>或有现观次第。<a id="a-Ar"></a>谓于苦等四圣谛中次第现观。<a id="a-As"></a>或有入定次第。<a id="a-At"></a>谓次第入九次第定。<a id="a-Au"></a>或有修学次第。<a id="a-Av"></a>谓增上戒学为依。<a id="a-Aw"></a>次生增上心学。<a id="a-Ax"></a>增上心学为依。<a id="a-Ay"></a>后生增上慧学。</p>
  <p id="aAz">复次云何时。<a id="a-B0"></a>谓由日轮出没增上力故。<a id="a-B1"></a>安立显示时节差别。<a id="a-B2"></a>又由诸行生灭增上力故。<a id="a-B3"></a>安立显示世位差别。<a id="a-B4"></a>总说名时。<a id="a-B5"></a>此时差别复有多种。<a id="a-B6"></a>谓时年月半月昼夜刹那腊缚牟呼栗多等位。<a id="a-B7"></a>及与过去未来现在。</p>
  <p id="aB8">复次云何数。<a id="a-B9"></a>谓安立显示各别事物。<a id="a-BA"></a>计算数量差别。<a id="a-BB"></a>是名为数。<a id="a-BC"></a>此数差别复有多种。<a id="a-BD"></a>谓一数二数。<a id="a-BE"></a>从此已去皆名多数。<a id="a-BF"></a>又数边际名阿僧企耶。<a id="a-BG"></a>自此已去一切算数所不能转。<a id="a-BH"></a>是故数之边际名不可数。</p>
  <p id="aBI">复次种子云何非析诸行别有实物名为种子。<a id="a-BJ"></a>亦非余处。<a id="a-BK"></a>然即诸行如是种性如是等生如是安布。<a id="a-BL"></a>名为种子亦名为果。<a id="a-BM"></a>当知此中果与种子不相杂乱。<a id="a-BN"></a>何以故。<a id="a-BO"></a>若望过去诸行即此名果。<a id="a-BP"></a>若望未来诸行即此名种子。<a id="a-BQ"></a>如是若时望彼名为种子。<a id="a-BR"></a>非于尔时即名为果。<a id="a-BS"></a>若时望彼名果。<a id="a-BT"></a>非于尔时即名种子。<a id="a-BU"></a>是故当知种子与果不相杂乱。<a id="a-BV"></a>譬如谷麦等物所有芽茎叶等种子。<a id="a-BW"></a>于彼物中磨捣分析求异种子了不可得。<a id="a-BX"></a>亦非余处。<a id="a-BY"></a>然诸大种。<a id="a-BZ"></a>如是种性如是等生如是安布。<a id="a-Ba"></a>即谷麦等物能为彼缘令彼得生。<a id="a-Bb"></a>说名种子。<a id="a-Bc"></a>当知此中道理亦尔。</p>
  <p id="aBd">问前已说损伏染法种子。<a id="a-Be"></a>善法种子损伏云何。<a id="a-Bf"></a>答若常殷重习善。<a id="a-Bg"></a>相违诸染污法。<a id="a-Bh"></a>是初损伏。<a id="a-Bi"></a>若执取邪见多习邪见如诸外道。<a id="a-Bj"></a>是第二损伏。<a id="a-Bk"></a>若多修习邪见诽谤。<a id="a-Bl"></a>如断善根者。<a id="a-Bm"></a>是第三损伏。<a id="a-Bn"></a>若能永害染法种子。<a id="a-Bo"></a>如前已说。<a id="a-Bp"></a>是第四损伏。</p>
  <p id="aBq">复次若略说一切种子。<a id="a-Br"></a>当知有九种。<a id="a-Bs"></a>一已与果。<a id="a-Bt"></a>二未与果。<a id="a-Bu"></a>三果正现前。<a id="a-Bv"></a>四果不现前。<a id="a-Bw"></a>五软品。<a id="a-Bx"></a>六中品。<a id="a-By"></a>七上品。<a id="a-Bz"></a>八被损伏。<a id="a-C0"></a>九不被损伏。<a id="a-C1"></a>若已与果。<a id="a-C2"></a>此名果正现前。<a id="a-C3"></a>若果正现前。<a id="a-C4"></a>此名已与果。<a id="a-C5"></a>若未与果。<a id="a-C6"></a>此名果不现前。<a id="a-C7"></a>若果不现前。<a id="a-C8"></a>此名未与果。<a id="a-C9"></a>若住本性。<a id="a-CA"></a>名软品。<a id="a-CB"></a>若修若练善不善法未到究竟。<a id="a-CC"></a>名中品。<a id="a-CD"></a>若修若练已到究竟。<a id="a-CE"></a>名上品。<a id="a-CF"></a>损及不损如前应知。</p>
  <p id="aCG">复次我当略说安立种子。<a id="a-CH"></a>云何略说安立种子。<a id="a-CI"></a>谓于阿赖耶识中。<a id="a-CJ"></a>一切诸法遍计自性妄执习气。<a id="a-CK"></a>是名安立种子。<a id="a-CL"></a>然此习气是实物有。<a id="a-CM"></a>是世俗有。<a id="a-CN"></a>望彼诸法不可定说异不异相。<a id="a-CO"></a>犹如真如。<a id="a-CP"></a>即此亦名遍行粗重。</p>
  <p id="aCQ">问若此习气摄一切种子。<a id="a-CR"></a>复名遍行粗重者。<a id="a-CS"></a>诸出世间法从何种子生。<a id="a-CT"></a>若言粗重自性种子为种子生。<a id="a-CU"></a>不应道理。<a id="a-CV"></a>答诸出世间法从真如所缘缘种子生。<a id="a-CW"></a>非彼习气积集种子所生。<a id="a-CX"></a>问若非习气积集种子所生者。<a id="a-CY"></a>何因缘故建立三种般涅槃法种性差别补特伽罗。<a id="a-CZ"></a>及建立不般涅槃法种性补特伽罗。<a id="a-Ca"></a>所以者何。<a id="a-Cb"></a>一切皆有真如所缘缘故。<a id="a-Cc"></a>答由有障无障差别故。<a id="a-Cd"></a>若于通达真如所缘缘中。<a id="a-Ce"></a>有毕竟障种子者。<a id="a-Cf"></a>建立为不般涅槃法种性补特伽罗。<a id="a-Cg"></a>若不尔者。<a id="a-Ch"></a>建立为般涅槃法种性补特伽罗。<a id="a-Ci"></a>若有毕竟所知障种子布在所依。<a id="a-Cj"></a>非烦恼障种子者。<a id="a-Ck"></a>于彼一分建立声闻种性补特伽罗。<a id="a-Cl"></a>一分建立独觉种性补特伽罗。<a id="a-Cm"></a>若不尔者。<a id="a-Cn"></a>建立如来种性补特伽罗。<a id="a-Co"></a>是故无过。<a id="a-Cp"></a>若出世间诸法生已即便随转。<a id="a-Cq"></a>当知由转依力所任持故。<a id="a-Cr"></a>然此转依与阿赖耶识互相违反。<a id="a-Cs"></a>对治阿赖耶识。<a id="a-Ct"></a>名无漏界离诸戏论。</p>
 </body>
</html>