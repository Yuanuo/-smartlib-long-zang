<!doctype html>
<html id="z3IBVKfv5" data-ver="1341">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第十五</h1>
  <h2 id="a2">本地分中闻所成地第十之三</h2>
  <p id="a3">已说七种佛教所应知处。<a id="a-4"></a>次说八种。<a id="a-5"></a>谓有八支圣道所摄。<a id="a-6"></a>令诸苾刍究竟断结。<a id="a-7"></a>三种修法。<a id="a-8"></a>谓修戒修定修慧。<a id="a-9"></a>正语正业正命。<a id="a-A"></a>名为修戒。<a id="a-B"></a>正念正定。<a id="a-C"></a>名为修定。<a id="a-D"></a>正见正思惟正精进。<a id="a-E"></a>名为修慧。<a id="a-F"></a>又由正方便及果增上力故。<a id="a-G"></a>建立清净品八种补特伽罗。<a id="a-H"></a>谓行四向住四果者。<a id="a-I"></a>又有二种施八相差别。<a id="a-J"></a>一有过失施。<a id="a-K"></a>二无过失施。<a id="a-L"></a>前七种施名有过失。<a id="a-M"></a>最后一种名无过失。<a id="a-N"></a>谓有布施。<a id="a-O"></a>懈怠所损故有过失。<a id="a-P"></a>或有布施。<a id="a-Q"></a>不随所欲故有过失。<a id="a-R"></a>谓有染心者怖畏贫穷悕求富乐而行布施。<a id="a-S"></a>或有布施。<a id="a-T"></a>顾恋过去故有过失。<a id="a-U"></a>或有布施。<a id="a-V"></a>悕望未来故有过失。<a id="a-W"></a>或有布施。<a id="a-X"></a>有轻慢过故有过失。<a id="a-Y"></a>或有布施悕求富乐故有过失。<a id="a-Z"></a>或有布施求他知闻故有过失。<a id="a-a"></a>无过失施者。<a id="a-b"></a>谓回向涅槃故。<a id="a-c"></a>为彼资粮故。<a id="a-d"></a>无染污心为往善趣故。<a id="a-e"></a>为得大财故。<a id="a-f"></a>而行布施。<a id="a-g"></a>又依四处于八时中。<a id="a-h"></a>趣入懈怠。<a id="a-i"></a>不发精进。<a id="a-j"></a>当知如是补特伽罗。<a id="a-k"></a>是懈怠类非精进类。<a id="a-l"></a>谓依乞食处。<a id="a-m"></a>依所作处。<a id="a-n"></a>依游行处。<a id="a-o"></a>依界不平等处。<a id="a-p"></a>依此四处。<a id="a-q"></a>八时差别多食精美身沉重时。<a id="a-r"></a>少食粗恶身劣顿时。<a id="a-s"></a>将欲所作护惜力时。<a id="a-t"></a>已有所作身疲倦时。<a id="a-u"></a>将欲游行护惜力时。<a id="a-v"></a>已涉长涂身疲倦时。<a id="a-w"></a>正为病苦所缠扰时。<a id="a-x"></a>所病已愈恐更发时。<a id="a-y"></a>此懈怠类补特伽罗。<a id="a-z"></a>乃至。<a id="a-10"></a>未遇懈怠所依。<a id="a-11"></a>少似精进。<a id="a-12"></a>若得遇已。<a id="a-13"></a>速发懈怠。<a id="a-14"></a>是故名为懈怠种类。<a id="a-15"></a>与此相违亦依四处。<a id="a-16"></a>于八时中。<a id="a-17"></a>发勤精进。<a id="a-18"></a>当知如是补特伽罗。<a id="a-19"></a>能伏懈怠勤精进类。<a id="a-1A"></a>虽遇懈怠所依。<a id="a-1B"></a>亦能发勤精进。<a id="a-1C"></a>何况不遇。<a id="a-1D"></a>是故名为勤精进类。<a id="a-1E"></a>又有八种正愿所摄可爱生因。<a id="a-1F"></a>能令于诸欲中乐增上生。<a id="a-1G"></a>不求永离一切欲者。<a id="a-1H"></a>当生八种可爱生处。<a id="a-1I"></a>谓愿人中卑恶种类。<a id="a-1J"></a>修小施戒二福业事。<a id="a-1K"></a>如是愿乐人中尊贵种类。<a id="a-1L"></a>四大王天。<a id="a-1M"></a>三十三天。<a id="a-1N"></a>夜摩天。<a id="a-1O"></a>睹史多天。<a id="a-1P"></a>乐化天。<a id="a-1Q"></a>他化自在天。<a id="a-1R"></a>修小施戒二福业事。<a id="a-1S"></a>又四因缘故。<a id="a-1T"></a>于人趣中。<a id="a-1U"></a>建立如来四众。<a id="a-1V"></a>三因缘故。<a id="a-1W"></a>于天趣中。<a id="a-1X"></a>建立四众。<a id="a-1Y"></a>最增上故。<a id="a-1Z"></a>世间共许为福田故。<a id="a-1a"></a>受用资财不由他故。<a id="a-1b"></a>弃舍一切世资财故。<a id="a-1c"></a>由此四缘。<a id="a-1d"></a>于人趣中。<a id="a-1e"></a>建立四众。<a id="a-1f"></a>依地边际故。<a id="a-1g"></a>欲界边际故。<a id="a-1h"></a>语行边际故。<a id="a-1i"></a>由此三缘。<a id="a-1j"></a>于天趣中建立四众。<a id="a-1k"></a>又于世间三处转时。<a id="a-1l"></a>恒常世间八法所触。<a id="a-1m"></a>谓乐欲处。<a id="a-1n"></a>功用处。<a id="a-1o"></a>众缘处。<a id="a-1p"></a>于乐欲处转时。<a id="a-1q"></a>或触于利或触非利。<a id="a-1r"></a>于功用处转时。<a id="a-1s"></a>或称他意或不称意。<a id="a-1t"></a>于背面位触于毁誉。<a id="a-1u"></a>于现前位触于称讥。<a id="a-1v"></a>于众缘处转时。<a id="a-1w"></a>或由先世。<a id="a-1x"></a>或由现法苦乐众缘。<a id="a-1y"></a>触于苦乐。<a id="a-1z"></a>又八胜解能引不还或阿罗汉诸圣神通及最胜住。<a id="a-20"></a>谓未伏内色想。<a id="a-21"></a>外无染污色胜解。<a id="a-22"></a>是名第一。<a id="a-23"></a>已伏内色想。<a id="a-24"></a>是名第二。<a id="a-25"></a>净不净非二。<a id="a-26"></a>色第一舍胜解。<a id="a-27"></a>是名第三。<a id="a-28"></a>此三解脱。<a id="a-29"></a>于一切色得自在故。<a id="a-2A"></a>便能引发诸圣神通。<a id="a-2B"></a>谓诸神通不与一切异生共有。<a id="a-2C"></a>空无边胜解。<a id="a-2D"></a>识无边胜解。<a id="a-2E"></a>无所有胜解。<a id="a-2F"></a>非想非非想胜解。<a id="a-2G"></a>微微任运心胜解。<a id="a-2H"></a>此五胜解。<a id="a-2I"></a>次第善修治故。<a id="a-2J"></a>能引想受灭等至最胜住。<a id="a-2K"></a>又若观诸色。<a id="a-2L"></a>若如所观于初三解脱中而修习者。<a id="a-2M"></a>谓三解脱方便道所摄三胜处也。<a id="a-2N"></a>此中观外诸色。<a id="a-2O"></a>若小若大。<a id="a-2P"></a>若好若恶。<a id="a-2Q"></a>若劣若胜者。<a id="a-2R"></a>谓观非三摩地所行现所得色。<a id="a-2S"></a>由缘三摩地所行作意不种种现前故名为胜。<a id="a-2T"></a>于三摩地所行中。<a id="a-2U"></a>奢摩他行名知。<a id="a-2V"></a>毗钵舍那行名见。<a id="a-2W"></a>如于三摩地所行若知若见。<a id="a-2X"></a>如于彼色已寻思已了别。<a id="a-2Y"></a>如是于外所想非三摩地所行中。<a id="a-2Z"></a>观诸色亦尔。</p>
  <p id="a2a">已说八种佛教所应知处。<a id="a-2b"></a>次说九种。<a id="a-2c"></a>谓有九结。<a id="a-2d"></a>如摄事分当广建立。<a id="a-2e"></a>又有九种生处。<a id="a-2f"></a>受生有情。<a id="a-2g"></a>于彼彼处同所居止。<a id="a-2h"></a>谓三界中。<a id="a-2i"></a>除诸恶趣可厌处故。<a id="a-2j"></a>如前已说。</p>
  <p id="a2k">已说九种佛教所应知处。<a id="a-2l"></a>次说十种。<a id="a-2m"></a>谓十遍处。<a id="a-2n"></a>当知即诸解脱所作成就。<a id="a-2o"></a>余解脱。<a id="a-2p"></a>胜处。<a id="a-2q"></a>遍处。<a id="a-2r"></a>如摄事分。<a id="a-2s"></a>当广分别。<a id="a-2t"></a>又有十无学支。<a id="a-2u"></a>当知无学五蕴所摄。<a id="a-2v"></a>谓戒蕴。<a id="a-2w"></a>定蕴。<a id="a-2x"></a>慧蕴。<a id="a-2y"></a>解脱蕴。<a id="a-2z"></a>解脱知见蕴。<a id="a-30"></a>如是已说十种佛教所应知处。<a id="a-31"></a>及前所说佛教所应知处等。<a id="a-32"></a>当知皆是内明处摄。</p>
  <p id="a33">云何医方明处。<a id="a-34"></a>当知此明略有四种。<a id="a-35"></a>谓于病相善巧。<a id="a-36"></a>于病因善巧。<a id="a-37"></a>于已生病断灭善巧。<a id="a-38"></a>于已断病后更不生方便善巧。<a id="a-39"></a>如是善巧广分别义。<a id="a-3A"></a>如经应知。<a id="a-3B"></a>已说医方明处。</p>
  <p id="a3C">云何因明处。<a id="a-3D"></a>谓于观察义中。<a id="a-3E"></a>诸所有事。<a id="a-3F"></a>此复云何。<a id="a-3G"></a>嗢拖南曰。</p>
  <p id="a3H">论体论处所　　论据论庄严</p>
  <p id="a3I">论负论出离　　论多所作法</p>
  <p id="a3J">当知此中略有七种。<a id="a-3K"></a>一论体性。<a id="a-3L"></a>二论处所。<a id="a-3M"></a>三论所依。<a id="a-3N"></a>四论庄严。<a id="a-3O"></a>五论堕负。<a id="a-3P"></a>六论出离。<a id="a-3Q"></a>七论多所作法。</p>
  <p id="a3R">云何论体性。<a id="a-3S"></a>谓有六种。<a id="a-3T"></a>一言论。<a id="a-3U"></a>二尚论。<a id="a-3V"></a>三诤论。<a id="a-3W"></a>四毁谤论。<a id="a-3X"></a>五顺正论。<a id="a-3Y"></a>六教导论。</p>
  <p id="a3Z">言论者。<a id="a-3a"></a>谓一切言说。<a id="a-3b"></a>言音。<a id="a-3c"></a>言词。<a id="a-3d"></a>是名言论。</p>
  <p id="a3e">尚论者。<a id="a-3f"></a>谓诸世间随所应闻。<a id="a-3g"></a>所有言论。</p>
  <p id="a3h">诤论者。<a id="a-3i"></a>谓或依诸欲所起。<a id="a-3j"></a>若自所摄诸欲他所侵夺。<a id="a-3k"></a>若他所摄诸欲自行侵夺。<a id="a-3l"></a>若所爱有情所摄诸欲。<a id="a-3m"></a>更相侵夺。<a id="a-3n"></a>或欲侵夺。<a id="a-3o"></a>若无摄受诸欲。<a id="a-3p"></a>谓歌舞戏笑等所摄。<a id="a-3q"></a>若倡女仆从等所摄。<a id="a-3r"></a>或为观看。<a id="a-3s"></a>或为受用。<a id="a-3t"></a>于如是等诸欲事中。<a id="a-3u"></a>未离欲者。<a id="a-3v"></a>为欲界贪所染污者。<a id="a-3w"></a>因坚执故。<a id="a-3x"></a>因缚着故。<a id="a-3y"></a>因耽嗜故。<a id="a-3z"></a>因贪爱故。<a id="a-40"></a>发愤乖违。<a id="a-41"></a>喜斗诤者。<a id="a-42"></a>兴种种论。<a id="a-43"></a>兴怨害论。<a id="a-44"></a>故名诤论。<a id="a-45"></a>或依恶行所起。<a id="a-46"></a>若自所作身语恶行。<a id="a-47"></a>他所讥毁。<a id="a-48"></a>若他所作身语恶行。<a id="a-49"></a>自行讥毁。<a id="a-4A"></a>若所爱有情所作身语恶行。<a id="a-4B"></a>互相讥毁。<a id="a-4C"></a>于如是等行恶行中。<a id="a-4D"></a>愿作未作诸恶行者。<a id="a-4E"></a>未离欲界贪嗔痴者。<a id="a-4F"></a>重贪嗔痴所拘蔽者。<a id="a-4G"></a>因坚执故。<a id="a-4H"></a>因缚着故。<a id="a-4I"></a>因耽嗜故。<a id="a-4J"></a>因贪爱故。<a id="a-4K"></a>更相愤发。<a id="a-4L"></a>怀染污心。<a id="a-4M"></a>互相乖违。<a id="a-4N"></a>喜斗诤者。<a id="a-4O"></a>兴种种论。<a id="a-4P"></a>兴怨害论。<a id="a-4Q"></a>故名诤论。<a id="a-4R"></a>或依诸见所起。<a id="a-4S"></a>谓萨迦耶见。<a id="a-4T"></a>断见。<a id="a-4U"></a>无因见。<a id="a-4V"></a>不平等因见。<a id="a-4W"></a>常见。<a id="a-4X"></a>两众见等。<a id="a-4Y"></a>种种邪见。<a id="a-4Z"></a>及余无量诸恶见类。<a id="a-4a"></a>于如是诸见中。<a id="a-4b"></a>或自所摄他所遮断。<a id="a-4c"></a>或他所摄自行遮断。<a id="a-4d"></a>或所爱有情所摄。<a id="a-4e"></a>他正遮断。<a id="a-4f"></a>或已遮断。<a id="a-4g"></a>或欲摄受所未摄受。<a id="a-4h"></a>由此因缘。<a id="a-4i"></a>未离欲者。<a id="a-4j"></a>如前广说。<a id="a-4k"></a>乃至兴种种论。<a id="a-4l"></a>兴怨害论。<a id="a-4m"></a>是名诤论。</p>
  <p id="a4n">毁谤论者。<a id="a-4o"></a>谓怀愤发者。<a id="a-4p"></a>以染污心。<a id="a-4q"></a>振发威势。<a id="a-4r"></a>更相摈毁。<a id="a-4s"></a>所有言论。<a id="a-4t"></a>谓粗恶所引。<a id="a-4u"></a>或不愻所引。<a id="a-4v"></a>或绮言所引。<a id="a-4w"></a>乃至恶说法律中。<a id="a-4x"></a>为诸有情。<a id="a-4y"></a>宣说彼法。<a id="a-4z"></a>研究决择。<a id="a-50"></a>教授教诫。<a id="a-51"></a>如是等论。<a id="a-52"></a>名毁谤论。</p>
  <p id="a53">顺正论者。<a id="a-54"></a>谓于善说法律中。<a id="a-55"></a>为诸有情宣说正法。<a id="a-56"></a>研究决择。<a id="a-57"></a>教授教诚。<a id="a-58"></a>为断有情所疑惑故。<a id="a-59"></a>为达甚深诸句义故。<a id="a-5A"></a>为令知见毕竟净故。<a id="a-5B"></a>随顺正行。<a id="a-5C"></a>随顺解脱。<a id="a-5D"></a>是故此论名顺正论。</p>
  <p id="a5E">教导论者。<a id="a-5F"></a>谓教修习增上心学。<a id="a-5G"></a>增上慧学。<a id="a-5H"></a>补特伽罗心未定者。<a id="a-5I"></a>令心得定。<a id="a-5J"></a>心已定者。<a id="a-5K"></a>令得解脱。<a id="a-5L"></a>所有言论。<a id="a-5M"></a>令彼觉悟真实智故。<a id="a-5N"></a>令彼开解真实智故。<a id="a-5O"></a>是故此论名教导论。</p>
  <p id="a5P">问此六论中。<a id="a-5Q"></a>几论真实。<a id="a-5R"></a>能引义利。<a id="a-5S"></a>所应修习。<a id="a-5T"></a>几不真实。<a id="a-5U"></a>能引无义。<a id="a-5V"></a>所应远离。<a id="a-5W"></a>答最后二论。<a id="a-5X"></a>是真是实。<a id="a-5Y"></a>能引义利。<a id="a-5Z"></a>所应修习。<a id="a-5a"></a>中间二论。<a id="a-5b"></a>不真不实。<a id="a-5c"></a>能引无义。<a id="a-5d"></a>所应远离。<a id="a-5e"></a>初二种论。<a id="a-5f"></a>应当分别。</p>
  <p id="a5g">云何论处所。<a id="a-5h"></a>当知亦有六种。<a id="a-5i"></a>一于王家。<a id="a-5j"></a>二于执理家。<a id="a-5k"></a>三于大众中。<a id="a-5l"></a>四于贤哲者前。<a id="a-5m"></a>五于善解法义沙门婆罗门前。<a id="a-5n"></a>六于乐法义者前。</p>
  <p id="a5o">云何论所依。<a id="a-5p"></a>当知有十种。<a id="a-5q"></a>谓所成立义有二种。<a id="a-5r"></a>能成立法有八种。</p>
  <p id="a5s">所成立义有二种者。<a id="a-5t"></a>一自性。<a id="a-5u"></a>二差别所成立。<a id="a-5v"></a>自性者。<a id="a-5w"></a>谓有立为有。<a id="a-5x"></a>无立为无所成立。<a id="a-5y"></a>差别者。<a id="a-5z"></a>谓有上立有上。<a id="a-60"></a>无上立无上。<a id="a-61"></a>常立为常。<a id="a-62"></a>无常立无常。<a id="a-63"></a>如是有色无色。<a id="a-64"></a>有见无见。<a id="a-65"></a>有对无对。<a id="a-66"></a>有漏无漏。<a id="a-67"></a>有为无为。<a id="a-68"></a>如是等无量差别门。<a id="a-69"></a>当知名所成立差别。</p>
  <p id="a6A">能成立法有八种者。<a id="a-6B"></a>一立宗。<a id="a-6C"></a>二辩因。<a id="a-6D"></a>三引喻。<a id="a-6E"></a>四同类。<a id="a-6F"></a>五异类。<a id="a-6G"></a>六现量。<a id="a-6H"></a>七比量。<a id="a-6I"></a>八正教量。</p>
  <p id="a6J">立宗者。<a id="a-6K"></a>谓依二种所成立义。<a id="a-6L"></a>各别摄受自品所许。<a id="a-6M"></a>或摄受论宗。<a id="a-6N"></a>若自辩才。<a id="a-6O"></a>若轻蔑他。<a id="a-6P"></a>若从他闻。<a id="a-6Q"></a>若觉真实。<a id="a-6R"></a>或为成立自宗。<a id="a-6S"></a>或为破坏他宗。<a id="a-6T"></a>或为制伏于他。<a id="a-6U"></a>或为摧屈于地。<a id="a-6V"></a>或为悲愍于他。<a id="a-6W"></a>建立宗义。</p>
  <p id="a6X">辩因者。<a id="a-6Y"></a>谓为成就所立宗义。<a id="a-6Z"></a>依所引喻。<a id="a-6a"></a>同类异类。<a id="a-6b"></a>现量比量。<a id="a-6c"></a>及与正教。<a id="a-6d"></a>建立顺益道理言论。</p>
  <p id="a6e">引喻者。<a id="a-6f"></a>亦为成就所立宗义。<a id="a-6g"></a>引因所依。<a id="a-6h"></a>诸余世间串习共许易了之法比况言论。</p>
  <p id="a6i">同类者。<a id="a-6j"></a>谓随所有法望所余法。<a id="a-6k"></a>其相展转少分相似。<a id="a-6l"></a>此复五种。<a id="a-6m"></a>一相状相似。<a id="a-6n"></a>二自体相似。<a id="a-6o"></a>三业用相似。<a id="a-6p"></a>四法门相似。<a id="a-6q"></a>五因果相似。<a id="a-6r"></a>相状相似者。<a id="a-6s"></a>谓于现在。<a id="a-6t"></a>或先所见相状。<a id="a-6u"></a>相属展转相似。<a id="a-6v"></a>自体相似者。<a id="a-6w"></a>谓彼展转其相相似。<a id="a-6x"></a>业用相似者。<a id="a-6y"></a>谓彼展转作用相似。<a id="a-6z"></a>法门相似者。<a id="a-70"></a>谓彼展转法门相似。<a id="a-71"></a>如无常与苦法。<a id="a-72"></a>苦与无我法。<a id="a-73"></a>无我与生法。<a id="a-74"></a>生法与老法。<a id="a-75"></a>老法与死法。<a id="a-76"></a>如是有色无色。<a id="a-77"></a>有见无见。<a id="a-78"></a>有对无对。<a id="a-79"></a>有漏无漏。<a id="a-7A"></a>有为无为。<a id="a-7B"></a>如是等类。<a id="a-7C"></a>无量法门展转相似。<a id="a-7D"></a>因果相似者。<a id="a-7E"></a>谓彼展转。<a id="a-7F"></a>若因若果。<a id="a-7G"></a>能成所成。<a id="a-7H"></a>展转相似。<a id="a-7I"></a>是名同类。</p>
  <p id="a7J">异类者。<a id="a-7K"></a>谓所有法望所余法。<a id="a-7L"></a>其相展转。<a id="a-7M"></a>少不相似。<a id="a-7N"></a>此亦五种。<a id="a-7O"></a>与上相违。<a id="a-7P"></a>应知其相。</p>
  <p id="a7Q">现量者。<a id="a-7R"></a>谓有三种。<a id="a-7S"></a>一非不现见。<a id="a-7T"></a>二非已思应思。<a id="a-7U"></a>三非错乱境界。</p>
  <p id="a7V">非不现见现量者。<a id="a-7W"></a>复有四种。<a id="a-7X"></a>谓诸根不坏。<a id="a-7Y"></a>作意现前。<a id="a-7Z"></a>相似生故。<a id="a-7a"></a>超越生故。<a id="a-7b"></a>无障碍故。<a id="a-7c"></a>非极远故。<a id="a-7d"></a>相似生者。<a id="a-7e"></a>谓欲界诸根。<a id="a-7f"></a>于欲界境。<a id="a-7g"></a>上地诸根。<a id="a-7h"></a>于上地境。<a id="a-7i"></a>已生已等生。<a id="a-7j"></a>若生若起。<a id="a-7k"></a>是名相似生。<a id="a-7l"></a>超越生者。<a id="a-7m"></a>谓上地诸根。<a id="a-7n"></a>于下地境。<a id="a-7o"></a>已生等如前说。<a id="a-7p"></a>是名超越生。<a id="a-7q"></a>无障碍者。<a id="a-7r"></a>复有四种。<a id="a-7s"></a>一非覆障所碍。<a id="a-7t"></a>二非隐障所碍。<a id="a-7u"></a>三非映障所碍。<a id="a-7v"></a>四非惑障所碍。<a id="a-7w"></a>覆障所碍者。<a id="a-7x"></a>谓黑闇。<a id="a-7y"></a>无明闇。<a id="a-7z"></a>不澄清色闇。<a id="a-80"></a>所覆障。<a id="a-81"></a>隐障所碍者。<a id="a-82"></a>谓或药草力。<a id="a-83"></a>或咒术力。<a id="a-84"></a>或神通力之所隐障。<a id="a-85"></a>映障所碍者。<a id="a-86"></a>谓少小物。<a id="a-87"></a>为广多物之所映夺故不可得。<a id="a-88"></a>如饮食中药。<a id="a-89"></a>或复毛端。<a id="a-8A"></a>如是等类。<a id="a-8B"></a>无量无边。<a id="a-8C"></a>且如小光大光所映故不可得。<a id="a-8D"></a>所谓日光映星月等。<a id="a-8E"></a>又如月光映夺众星。<a id="a-8F"></a>又如能治映夺所治令不可得。<a id="a-8G"></a>谓不净作意。<a id="a-8H"></a>映夺净相。<a id="a-8I"></a>无常苦无我作意。<a id="a-8J"></a>映夺常乐我相。<a id="a-8K"></a>无相作意。<a id="a-8L"></a>映夺一切众相。<a id="a-8M"></a>惑障所碍者。<a id="a-8N"></a>谓幻化所作。<a id="a-8O"></a>或色相殊胜。<a id="a-8P"></a>或复相似。<a id="a-8Q"></a>或内所作。<a id="a-8R"></a>目眩惛梦。<a id="a-8S"></a>闷醉放逸。<a id="a-8T"></a>或复颠狂。<a id="a-8U"></a>如是等类。<a id="a-8V"></a>名为惑障。<a id="a-8W"></a>若不为此四障所碍。<a id="a-8X"></a>名无障碍。<a id="a-8Y"></a>非极远者。<a id="a-8Z"></a>谓非三种极远所远。<a id="a-8a"></a>一处极远。<a id="a-8b"></a>二时极远。<a id="a-8c"></a>三损减极远。<a id="a-8d"></a>如是一切。<a id="a-8e"></a>总名非不现见。<a id="a-8f"></a>非不现故。<a id="a-8g"></a>名为现量。</p>
  <p id="a8h">非已思应思现量者。<a id="a-8i"></a>复有二种。<a id="a-8j"></a>一才取便成取所依境。<a id="a-8k"></a>二建立境界取所依境。<a id="a-8l"></a>才取便成取所依境者。<a id="a-8m"></a>谓若境能作才取便成取所依止。<a id="a-8n"></a>犹如良医授病者药。<a id="a-8o"></a>色香味触。<a id="a-8p"></a>皆悉圆满。<a id="a-8q"></a>有大势力。<a id="a-8r"></a>成熟威德。<a id="a-8s"></a>当知此药色香味触。<a id="a-8t"></a>才取便成取所依止。<a id="a-8u"></a>药之所有大势威德。<a id="a-8v"></a>病若未愈名为应思。<a id="a-8w"></a>其病若愈名为已思。<a id="a-8x"></a>如是等类。<a id="a-8y"></a>名才取便成取所依境。<a id="a-8z"></a>建立境界取所依境者。<a id="a-90"></a>谓若境能为建立境界取所依止。<a id="a-91"></a>如瑜伽师于地思惟水火风界。<a id="a-92"></a>若住于地。<a id="a-93"></a>思惟其水。<a id="a-94"></a>即住地想。<a id="a-95"></a>转作水想。<a id="a-96"></a>若住于地。<a id="a-97"></a>思惟火风。<a id="a-98"></a>即住地想。<a id="a-99"></a>转作火风想。<a id="a-9A"></a>此中地想。<a id="a-9B"></a>即是建立境界之取。<a id="a-9C"></a>地者即是建立境界取之所依。<a id="a-9D"></a>如住于地。<a id="a-9E"></a>住水火风。<a id="a-9F"></a>如其所应。<a id="a-9G"></a>当知亦尔。<a id="a-9H"></a>是名建立境界取所依境。<a id="a-9I"></a>此中建立境界取所依境。<a id="a-9J"></a>非已思惟。<a id="a-9K"></a>非应思惟。<a id="a-9L"></a>地等诸界。<a id="a-9M"></a>解若未成。<a id="a-9N"></a>名应思惟。<a id="a-9O"></a>解若成就。<a id="a-9P"></a>名已思惟。<a id="a-9Q"></a>如是名为非已思应思现量。<a id="a-9R"></a>非错乱境界现量者。<a id="a-9S"></a>谓或五种或七种。<a id="a-9T"></a>五种者。<a id="a-9U"></a>谓非五种错乱境界。<a id="a-9V"></a>何等为五。<a id="a-9W"></a>一想错乱。<a id="a-9X"></a>二数错乱。<a id="a-9Y"></a>三形错乱。<a id="a-9Z"></a>四显错乱。<a id="a-9a"></a>五业错乱。<a id="a-9b"></a>七种者。<a id="a-9c"></a>谓非七种错乱境界。<a id="a-9d"></a>何等为七。<a id="a-9e"></a>谓即前五。<a id="a-9f"></a>及余二种遍行错乱。<a id="a-9g"></a>合为七种。<a id="a-9h"></a>何等为二。<a id="a-9i"></a>一心错乱。<a id="a-9j"></a>二见错乱。<a id="a-9k"></a>想错乱者。<a id="a-9l"></a>谓于非彼相。<a id="a-9m"></a>起彼相想。<a id="a-9n"></a>如于阳焰鹿渴相中起于水想。<a id="a-9o"></a>数错乱者。<a id="a-9p"></a>谓于少数起多数增上慢。<a id="a-9q"></a>如医眩者于一月处见多月像。<a id="a-9r"></a>形错乱者。<a id="a-9s"></a>谓于余形色。<a id="a-9t"></a>起余形色增上慢。<a id="a-9u"></a>如于旋火见彼轮形。<a id="a-9v"></a>显错乱者。<a id="a-9w"></a>谓于余显色。<a id="a-9x"></a>起余显色增上慢。<a id="a-9y"></a>如迦末罗病损坏眼根。<a id="a-9z"></a>于非黄色悉见黄相。<a id="a-A0"></a>业错乱者。<a id="a-A1"></a>谓于无业事。<a id="a-A2"></a>起有业增上慢。<a id="a-A3"></a>如结拳驰走见树奔流。<a id="a-A4"></a>心错乱者。<a id="a-A5"></a>谓即于五种所错乱义。<a id="a-A6"></a>心生喜乐。<a id="a-A7"></a>见错乱者。<a id="a-A8"></a>谓即于五种所错乱义。<a id="a-A9"></a>忍受显说生吉祥想。<a id="a-AA"></a>坚执不舍。<a id="a-AB"></a>若非如是错乱境界。<a id="a-AC"></a>名为现量。</p>
  <p id="aAD">问如是现量谁所有耶。<a id="a-AE"></a>答略说四种所有。<a id="a-AF"></a>一色根现量。<a id="a-AG"></a>二意受现量。<a id="a-AH"></a>三世间现量。<a id="a-AI"></a>四清净现量。<a id="a-AJ"></a>色根现量者。<a id="a-AK"></a>谓五色根所行境界。<a id="a-AL"></a>如先所说现量体相。<a id="a-AM"></a>意受现量者。<a id="a-AN"></a>谓诸意根所行境界。<a id="a-AO"></a>如先所说现量体相。<a id="a-AP"></a>世间现量者。<a id="a-AQ"></a>谓即二种总说。<a id="a-AR"></a>为一世间现量。<a id="a-AS"></a>清净现量者。<a id="a-AT"></a>谓诸所有世间现量。<a id="a-AU"></a>亦得名为清净现量。<a id="a-AV"></a>或有清净现量。<a id="a-AW"></a>非世间现量。<a id="a-AX"></a>谓出世智于所行境。<a id="a-AY"></a>有知为有。<a id="a-AZ"></a>无知为无。<a id="a-Aa"></a>有上知有上。<a id="a-Ab"></a>无上知无上。<a id="a-Ac"></a>如是等类。<a id="a-Ad"></a>名不共世间清净现量。</p>
  <p id="aAe">比量者。<a id="a-Af"></a>谓与思择俱已思应思所有境思。<a id="a-Ag"></a>此复五种。<a id="a-Ah"></a>一相比量。<a id="a-Ai"></a>二体比量。<a id="a-Aj"></a>三业比量。<a id="a-Ak"></a>四法比量。<a id="a-Al"></a>五因果比量。</p>
  <p id="aAm">相比量者。<a id="a-An"></a>谓随所有相状相属。<a id="a-Ao"></a>或由现在。<a id="a-Ap"></a>或先所见推度境界。<a id="a-Aq"></a>如见幢故比知有车。<a id="a-Ar"></a>由见烟故比知有火。<a id="a-As"></a>如是以王比国。<a id="a-At"></a>以夫比妻。<a id="a-Au"></a>以角犎等比知有牛。<a id="a-Av"></a>以肤细软发黑轻躁容色妍美。<a id="a-Aw"></a>比知少年。<a id="a-Ax"></a>以面皱发白等相。<a id="a-Ay"></a>比知是老。<a id="a-Az"></a>以执持自相。<a id="a-B0"></a>比知道俗。<a id="a-B1"></a>以乐观圣者。<a id="a-B2"></a>乐闻正法。<a id="a-B3"></a>远离悭贪。<a id="a-B4"></a>比知正信。<a id="a-B5"></a>以善思所思。<a id="a-B6"></a>善说所说。<a id="a-B7"></a>善作所作。<a id="a-B8"></a>比知聪睿。<a id="a-B9"></a>以慈悲爱语。<a id="a-BA"></a>勇猛乐施。<a id="a-BB"></a>能善解释甚深义趣。<a id="a-BC"></a>比知菩萨。<a id="a-BD"></a>以掉动轻转。<a id="a-BE"></a>嬉戏歌笑等事。<a id="a-BF"></a>比未离欲。<a id="a-BG"></a>以诸威仪恒常寂静。<a id="a-BH"></a>比知离欲。<a id="a-BI"></a>以具如来微妙相好智慧寂静正行神通。<a id="a-BJ"></a>比知如来应等正觉具一切智。<a id="a-BK"></a>以于老时见彼幼年所有相状。<a id="a-BL"></a>比知是彼。<a id="a-BM"></a>如是等类。<a id="a-BN"></a>名相比量。</p>
  <p id="aBO">体比量者。<a id="a-BP"></a>谓现见彼自体性故。<a id="a-BQ"></a>比类彼物不现见体。<a id="a-BR"></a>或现见彼一分自体。<a id="a-BS"></a>比类余分。<a id="a-BT"></a>如以现在比类过去。<a id="a-BU"></a>或以过去比类未来。<a id="a-BV"></a>或以现在近事比远。<a id="a-BW"></a>或以现在比于未来。<a id="a-BX"></a>又如饮食衣服严具车乘等事。<a id="a-BY"></a>观见一分得失之相。<a id="a-BZ"></a>比知一切。<a id="a-Ba"></a>又以一分成熟。<a id="a-Bb"></a>比余熟分。<a id="a-Bc"></a>如是等类。<a id="a-Bd"></a>名体比量。</p>
  <p id="aBe">业比量者。<a id="a-Bf"></a>谓以作用比业所依。<a id="a-Bg"></a>如见远物无有动摇鸟居其上。<a id="a-Bh"></a>由是等事比知是杌。<a id="a-Bi"></a>若有动摇等事。<a id="a-Bj"></a>比知是人。<a id="a-Bk"></a>广迹住处比知是象。<a id="a-Bl"></a>曳身行处比知是蛇。<a id="a-Bm"></a>若闻嘶声比知是马。<a id="a-Bn"></a>若闻哮吼比知师子。<a id="a-Bo"></a>若闻咆勃比知牛王。<a id="a-Bp"></a>见比于眼。<a id="a-Bq"></a>闻比于耳。<a id="a-Br"></a>嗅比于鼻。<a id="a-Bs"></a>尝比于舌。<a id="a-Bt"></a>触比于身。<a id="a-Bu"></a>识比于意。<a id="a-Bv"></a>水中见碍比知有地。<a id="a-Bw"></a>若见是处草木滋润茎叶青翠比知有水。<a id="a-Bx"></a>若见热灰比知有火。<a id="a-By"></a>丛林掉动比知有风。<a id="a-Bz"></a>暝目执杖进止问他。<a id="a-C0"></a>蹎蹶失路。<a id="a-C1"></a>如是等事比知是盲。<a id="a-C2"></a>高声侧听比知是聋。<a id="a-C3"></a>正信聪睿。<a id="a-C4"></a>离欲未离欲。<a id="a-C5"></a>菩萨如来。<a id="a-C6"></a>如是等类。<a id="a-C7"></a>以业比度。<a id="a-C8"></a>如前应知。</p>
  <p id="aC9">法比量者。<a id="a-CA"></a>谓以相邻相属之法。<a id="a-CB"></a>比余相邻相属之法。<a id="a-CC"></a>如属无常比知有苦。<a id="a-CD"></a>以属苦故比空无我。<a id="a-CE"></a>以属生故比有老法。<a id="a-CF"></a>以属老故比有死法。<a id="a-CG"></a>以属有色有见有对比有方所及有形质。<a id="a-CH"></a>属有漏故比知有苦。<a id="a-CI"></a>属无漏故比知无苦。<a id="a-CJ"></a>属有为故比知生住异灭之法。<a id="a-CK"></a>属无为故比知无生住异灭法。<a id="a-CL"></a>如是等类名法比量。</p>
  <p id="aCM">因果比量者。<a id="a-CN"></a>谓以因果展转相比。<a id="a-CO"></a>如见有行比至余方。<a id="a-CP"></a>见至余方比先有行。<a id="a-CQ"></a>若见有人如法事王比知当获广大禄位。<a id="a-CR"></a>见大禄位比知先已如法事王。<a id="a-CS"></a>若见有人备善作业比知必当获大财富。<a id="a-CT"></a>见大财富比知先已备善作业。<a id="a-CU"></a>见先修习善行恶行比当兴衰。<a id="a-CV"></a>见有兴衰。<a id="a-CW"></a>比先造作善行恶行。<a id="a-CX"></a>见丰饮食比知饱满。<a id="a-CY"></a>见有饱满比丰饮食。<a id="a-CZ"></a>若见有人食不平等。<a id="a-Ca"></a>比当有病。<a id="a-Cb"></a>现见有病比知是人食不平等。<a id="a-Cc"></a>见有静虑比知离欲。<a id="a-Cd"></a>见离欲者比有静虑。<a id="a-Ce"></a>若见修道比知当获沙门果证。<a id="a-Cf"></a>若见有获沙门果证。<a id="a-Cg"></a>比知修道。<a id="a-Ch"></a>如是等类。<a id="a-Ci"></a>当知总名因果比量。<a id="a-Cj"></a>是名比量。</p>
  <p id="aCk">正教量者。<a id="a-Cl"></a>谓一切智所说言教。<a id="a-Cm"></a>或从彼闻。<a id="a-Cn"></a>或随彼法。<a id="a-Co"></a>此复三种。<a id="a-Cp"></a>一不违圣言。<a id="a-Cq"></a>二能治杂染。<a id="a-Cr"></a>三不违法相。</p>
  <p id="aCs">不违圣言者。<a id="a-Ct"></a>谓圣弟子说。<a id="a-Cu"></a>或佛自说经教。<a id="a-Cv"></a>展转流布。<a id="a-Cw"></a>至今不违正法。<a id="a-Cx"></a>不违正义。</p>
  <p id="aCy">能治杂染者。<a id="a-Cz"></a>谓随此法善修习时。<a id="a-D0"></a>能永调伏贪嗔痴等一切烦恼及随烦恼。<a id="a-D1"></a>不违法相者。<a id="a-D2"></a>谓翻违法相。<a id="a-D3"></a>当知即是不违法相。<a id="a-D4"></a>何等名为违法相耶。<a id="a-D5"></a>谓于无相增为有相。<a id="a-D6"></a>如执有我有情命者生者等类。<a id="a-D7"></a>或常或断。<a id="a-D8"></a>有色无色。<a id="a-D9"></a>如是等类。<a id="a-DA"></a>或于有相减为无相。<a id="a-DB"></a>或于决定立为不定。<a id="a-DC"></a>如一切行皆是无常。<a id="a-DD"></a>一切有漏皆性是苦。<a id="a-DE"></a>一切诸法皆空无我。<a id="a-DF"></a>而妄建立一分是常一分无常。<a id="a-DG"></a>一分是苦一分非苦。<a id="a-DH"></a>一分有我一分无我。<a id="a-DI"></a>于佛所立不可记法。<a id="a-DJ"></a>寻求记别。<a id="a-DK"></a>谓为可记。<a id="a-DL"></a>或安立记。<a id="a-DM"></a>或于不定建立为定。<a id="a-DN"></a>如执一切乐受皆贪所随眠。<a id="a-DO"></a>一切苦受嗔所随眠。<a id="a-DP"></a>一切不苦不乐受痴所随眠。<a id="a-DQ"></a>一切乐受皆是有漏。<a id="a-DR"></a>一切乐俱故思造业。<a id="a-DS"></a>一向决定受苦异熟。<a id="a-DT"></a>如是等类。<a id="a-DU"></a>或于有相法中。<a id="a-DV"></a>无差别相建立差别。<a id="a-DW"></a>有差别相立无差别。<a id="a-DX"></a>如于有为无差别相。<a id="a-DY"></a>于无为中亦复建立。<a id="a-DZ"></a>于无为法无差别相。<a id="a-Da"></a>于有为法。<a id="a-Db"></a>亦复建立。<a id="a-Dc"></a>如于有为无为。<a id="a-Dd"></a>如是于有色无色。<a id="a-De"></a>有见无见。<a id="a-Df"></a>有对无对。<a id="a-Dg"></a>有漏无漏。<a id="a-Dh"></a>随其所应。<a id="a-Di"></a>皆当了知。<a id="a-Dj"></a>又于有相不如正理立因果相。<a id="a-Dk"></a>如立妙行感不爱果。<a id="a-Dl"></a>立诸恶行感可爱果。<a id="a-Dm"></a>计恶说法毗奈耶中。<a id="a-Dn"></a>习诸邪行能得清净。<a id="a-Do"></a>于善说法毗奈耶中。<a id="a-Dp"></a>修行正行谓为杂染。<a id="a-Dq"></a>于不实相以假言说立真实相。<a id="a-Dr"></a>于真实相以假言说种种安立。<a id="a-Ds"></a>如于一切离言法中建立言说说第一义。<a id="a-Dt"></a>如是等类名违法相。<a id="a-Du"></a>与此相违当知即是不违法相。<a id="a-Dv"></a>是名正教。</p>
  <p id="aDw">问若一切法自相成就。<a id="a-Dx"></a>各自安立己法性中。<a id="a-Dy"></a>复何因缘建立二种所成义耶。<a id="a-Dz"></a>答为欲令他生信解故。<a id="a-E0"></a>非为生成诸法性相。<a id="a-E1"></a>问为欲成就所成立义。<a id="a-E2"></a>何故先立宗耶。<a id="a-E3"></a>答为先显示自所爱乐宗义故。<a id="a-E4"></a>问何故次辩因耶。<a id="a-E5"></a>答为欲开显依现见事决定道理。<a id="a-E6"></a>令他摄受所立宗义故。<a id="a-E7"></a>问何故次引喻耶。<a id="a-E8"></a>答为欲显示能成道理之所依止现见事故。<a id="a-E9"></a>问何故后说同类异类。<a id="a-EA"></a>现量比量。<a id="a-EB"></a>正教等耶。<a id="a-EC"></a>答为欲开示因喻二种相违不相违智故。<a id="a-ED"></a>又相违者。<a id="a-EE"></a>由二因缘。<a id="a-EF"></a>一不决定故。<a id="a-EG"></a>二同所成故。<a id="a-EH"></a>不相违者。<a id="a-EI"></a>亦二因缘。<a id="a-EJ"></a>一决定故。<a id="a-EK"></a>二异所成故。<a id="a-EL"></a>其相违者。<a id="a-EM"></a>于为成就所立宗义。<a id="a-EN"></a>不能为量故。<a id="a-EO"></a>不名量。<a id="a-EP"></a>不相违者。<a id="a-EQ"></a>于为成就所立宗义。<a id="a-ER"></a>能为正量故名为量。<a id="a-ES"></a>是名论所依。</p>
  <p id="aET">论庄严者。<a id="a-EU"></a>略有五种。<a id="a-EV"></a>一善自他宗。<a id="a-EW"></a>二言具圆满。<a id="a-EX"></a>三无畏。<a id="a-EY"></a>四敦肃。<a id="a-EZ"></a>五应供。<a id="a-Ea"></a>善自他宗者。<a id="a-Eb"></a>谓如有一若于此法。<a id="a-Ec"></a>毗奈耶中深生爱乐。<a id="a-Ed"></a>即于此论宗旨。<a id="a-Ee"></a>读诵受持。<a id="a-Ef"></a>听闻思惟。<a id="a-Eg"></a>纯熟修行。<a id="a-Eh"></a>已善已说已明。<a id="a-Ei"></a>若于彼法毗奈耶中不爱不乐。<a id="a-Ej"></a>然于彼论宗旨。<a id="a-Ek"></a>读诵受持。<a id="a-El"></a>闻思纯熟。<a id="a-Em"></a>而不修行。<a id="a-En"></a>然已善已说已明。<a id="a-Eo"></a>是名善自他宗。</p>
  <p id="aEp">言具圆满者。<a id="a-Eq"></a>谓如有一凡有所说。<a id="a-Er"></a>皆以其声不以非声。<a id="a-Es"></a>何等为声。<a id="a-Et"></a>谓具五德。<a id="a-Eu"></a>乃名为声。<a id="a-Ev"></a>一不鄙陋。<a id="a-Ew"></a>二轻易。<a id="a-Ex"></a>三雄朗。<a id="a-Ey"></a>四相应。<a id="a-Ez"></a>五义善。<a id="a-F0"></a>不鄙陋者。<a id="a-F1"></a>谓离边方边国鄙俚言词。<a id="a-F2"></a>轻易者。<a id="a-F3"></a>谓有所说皆以世间共用言词。<a id="a-F4"></a>雄朗者。<a id="a-F5"></a>所谓依义建立言词能成彼义巧妙雄壮。<a id="a-F6"></a>相应者。<a id="a-F7"></a>谓前后法义相符不散。<a id="a-F8"></a>义善者。<a id="a-F9"></a>谓能引发胜生定胜无有颠倒。<a id="a-FA"></a>又此声论由九种相言具圆满。<a id="a-FB"></a>一不杂乱。<a id="a-FC"></a>二不粗犷。<a id="a-FD"></a>三辩了。<a id="a-FE"></a>四限量。<a id="a-FF"></a>五与义相应。<a id="a-FG"></a>六以时。<a id="a-FH"></a>七决定。<a id="a-FI"></a>八显了。<a id="a-FJ"></a>九相续。<a id="a-FK"></a>如是一切相总名言具圆满。</p>
  <p id="aFL">无畏者。<a id="a-FM"></a>谓如有一处在多众杂众大众执众谛众善众等中。<a id="a-FN"></a>其心无有下劣恒惧。<a id="a-FO"></a>身无战汗。<a id="a-FP"></a>面无怖色。<a id="a-FQ"></a>音无謇吃。<a id="a-FR"></a>语无怯弱。<a id="a-FS"></a>如是说者。<a id="a-FT"></a>名为无畏。</p>
  <p id="aFU">敦肃者。<a id="a-FV"></a>谓如有一待时方说而不嚵速。<a id="a-FW"></a>是名敦肃。</p>
  <p id="aFX">应供者。<a id="a-FY"></a>谓如有一为性调善不恼于他。<a id="a-FZ"></a>终不违越诸调善者调善之地。<a id="a-Fa"></a>随顺他心而起言说。<a id="a-Fb"></a>以时如实能引义利。<a id="a-Fc"></a>言词柔软如对善友。<a id="a-Fd"></a>是名应供。</p>
  <p id="aFe">若有依此五论庄严兴言论者。<a id="a-Ff"></a>当知。<a id="a-Fg"></a>复有二十七种称赞功德。<a id="a-Fh"></a>何等名为二十七种。<a id="a-Fi"></a>一众所敬重。<a id="a-Fj"></a>二言必信受。<a id="a-Fk"></a>三处大众中都无所畏。<a id="a-Fl"></a>四于他宗旨深知过隙。<a id="a-Fm"></a>五于自宗旨知殊胜德。<a id="a-Fn"></a>六无有僻执于所受论情无偏党。<a id="a-Fo"></a>七于自正法及毗奈耶无能引夺。<a id="a-Fp"></a>八于他所说速能了悟。<a id="a-Fq"></a>九于他所说速能领受。<a id="a-Fr"></a>十于他所说速能酬对。<a id="a-Fs"></a>十一具语言德令众爱乐。<a id="a-Ft"></a>十二悦可信解此明论者。<a id="a-Fu"></a>十三能善宣释义句文字。<a id="a-Fv"></a>十四令身无倦。<a id="a-Fw"></a>十五令心无倦。<a id="a-Fx"></a>十六言不謇涩。<a id="a-Fy"></a>十七辩才无尽。<a id="a-Fz"></a>十八身不顿瘁。<a id="a-G0"></a>十九念无忘失。<a id="a-G1"></a>二十心无损恼。<a id="a-G2"></a>二十一咽喉无损。<a id="a-G3"></a>二十二凡所宣吐分明易了。<a id="a-G4"></a>二十三善护自心令无忿怒。<a id="a-G5"></a>二十四善顺他心令无愤恚。<a id="a-G6"></a>二十五令对论者心生净信。<a id="a-G7"></a>二十六凡有所行不招怨对。<a id="a-G8"></a>二十七广大名称声流十方。<a id="a-G9"></a>世咸传唱此大法师处大师数。<a id="a-GA"></a>如受欲者以末尼真珠琉璃等宝。<a id="a-GB"></a>厕环钏等宝庄严具以自庄严。<a id="a-GC"></a>威德炽盛光明普照。<a id="a-GD"></a>如是论者以二十七称赞功德。<a id="a-GE"></a>厕此五种论庄严具以自庄严。<a id="a-GF"></a>威德炽盛光明普照。<a id="a-GG"></a>是故名此为论庄严。<a id="a-GH"></a>是名论庄严。</p>
  <p id="aGI">论堕负者。<a id="a-GJ"></a>谓有三种。<a id="a-GK"></a>一舍言。<a id="a-GL"></a>二言屈。<a id="a-GM"></a>三言过。</p>
  <p id="aGN">舍言者。<a id="a-GO"></a>谓立论者。<a id="a-GP"></a>以十三种词。<a id="a-GQ"></a>谢对论者舍所言论。<a id="a-GR"></a>何等名为十三种词谓。<a id="a-GS"></a>立论者谢对论者曰。<a id="a-GT"></a>我论不善汝论为善。<a id="a-GU"></a>我不善观。<a id="a-GV"></a>汝为善观。<a id="a-GW"></a>我论无理汝论有理。<a id="a-GX"></a>我论无能汝论有能。<a id="a-GY"></a>我论屈伏汝论成立。<a id="a-GZ"></a>我之辩才唯极于此。<a id="a-Ga"></a>过此已上更善思量当为汝说。<a id="a-Gb"></a>且置是事我不复言。<a id="a-Gc"></a>以如是等十三种词。<a id="a-Gd"></a>谢对论者舍所言论。<a id="a-Ge"></a>舍所论故。<a id="a-Gf"></a>当知。<a id="a-Gg"></a>被破为他所胜。<a id="a-Gh"></a>堕在他后。<a id="a-Gi"></a>屈伏于彼。<a id="a-Gj"></a>是故舍言名堕负处。</p>
  <p id="aGk">言屈者。<a id="a-Gl"></a>如立论者。<a id="a-Gm"></a>为对论者之所屈伏。<a id="a-Gn"></a>或托余事方便而退。<a id="a-Go"></a>或引外言。<a id="a-Gp"></a>或现愤发。<a id="a-Gq"></a>或现嗔恚。<a id="a-Gr"></a>或现憍慢。<a id="a-Gs"></a>或现所覆。<a id="a-Gt"></a>或现恼害。<a id="a-Gu"></a>或现不忍。<a id="a-Gv"></a>或现不信。<a id="a-Gw"></a>或复默然。<a id="a-Gx"></a>或复忧戚。<a id="a-Gy"></a>或竦肩伏面。<a id="a-Gz"></a>或沉思词穷。<a id="a-H0"></a>假托余事方便而退者。<a id="a-H1"></a>谓舍前所立更托余宗。<a id="a-H2"></a>舍先因喻同类异类现量比量及正教量。<a id="a-H3"></a>更托余因乃至正教。<a id="a-H4"></a>引外言者。<a id="a-H5"></a>谓舍所论事。<a id="a-H6"></a>论说饮食王臣盗贼衢路倡秽等事。<a id="a-H7"></a>假托外缘舍本所立。<a id="a-H8"></a>以遣他难。<a id="a-H9"></a>现愤发者。<a id="a-HA"></a>谓以粗犷不逊等言。<a id="a-HB"></a>摈对论者。<a id="a-HC"></a>现嗔恚者。<a id="a-HD"></a>谓以怨报之言。<a id="a-HE"></a>责对论者。<a id="a-HF"></a>现憍慢者。<a id="a-HG"></a>谓以卑贱种族等言。<a id="a-HH"></a>毁对论者。<a id="a-HI"></a>现所覆者。<a id="a-HJ"></a>谓以发他所覆恶行之言。<a id="a-HK"></a>举对论者。<a id="a-HL"></a>现恼害者。<a id="a-HM"></a>谓以害酷怨言。<a id="a-HN"></a>骂对论者。<a id="a-HO"></a>现不忍者。<a id="a-HP"></a>谓发怨言怖对论者。<a id="a-HQ"></a>现不信者。<a id="a-HR"></a>谓以毁坏行言。<a id="a-HS"></a>谤对论者。<a id="a-HT"></a>或默然者。<a id="a-HU"></a>谓语业顿尽。<a id="a-HV"></a>或忧戚者。<a id="a-HW"></a>谓意业焦恼。<a id="a-HX"></a>竦肩伏面者。<a id="a-HY"></a>谓身业威严而顿萎瘁。<a id="a-HZ"></a>沉思词穷者。<a id="a-Ha"></a>谓才辩俱竭。<a id="a-Hb"></a>由如是等十三种事。<a id="a-Hc"></a>当知言屈。<a id="a-Hd"></a>前二妄行矫乱。<a id="a-He"></a>中七发起邪行。<a id="a-Hf"></a>后四计行穷尽。<a id="a-Hg"></a>是名言屈堕在负处。</p>
  <p id="aHh">言过者。<a id="a-Hi"></a>谓立论者为九种过污染其言。<a id="a-Hj"></a>故名言过。<a id="a-Hk"></a>何等为九。<a id="a-Hl"></a>一杂乱。<a id="a-Hm"></a>二粗犷。<a id="a-Hn"></a>三不辩了。<a id="a-Ho"></a>四无限量。<a id="a-Hp"></a>五非义相应。<a id="a-Hq"></a>六不以时。<a id="a-Hr"></a>七不决定。<a id="a-Hs"></a>八不显了。<a id="a-Ht"></a>九不相续。<a id="a-Hu"></a>杂乱者。<a id="a-Hv"></a>谓舍所论事杂说异语。<a id="a-Hw"></a>粗犷者。<a id="a-Hx"></a>谓愤发掉举及躁急掉举。<a id="a-Hy"></a>不辩了者。<a id="a-Hz"></a>谓若法若义众及对论所不领悟。<a id="a-I0"></a>无限量者。<a id="a-I1"></a>谓所说义言词复重或复减少。<a id="a-I2"></a>非义相应者。<a id="a-I3"></a>当知有十种。<a id="a-I4"></a>一无义。<a id="a-I5"></a>二违义。<a id="a-I6"></a>三损理。<a id="a-I7"></a>四与所成等。<a id="a-I8"></a>五招集过难。<a id="a-I9"></a>六不得义利。<a id="a-IA"></a>七义无次序。<a id="a-IB"></a>八义不决定。<a id="a-IC"></a>九成立能成。<a id="a-ID"></a>十顺不称理诸邪恶论。<a id="a-IE"></a>非时者。<a id="a-IF"></a>谓所应说前后不次。<a id="a-IG"></a>不决定者。<a id="a-IH"></a>谓立已复毁。<a id="a-II"></a>毁而复立。<a id="a-IJ"></a>速疾转换难可了知。<a id="a-IK"></a>不显了者。<a id="a-IL"></a>谓言招讥弄不领而答。<a id="a-IM"></a>先为典语后为俗语。<a id="a-IN"></a>或先俗语后复典语。<a id="a-IO"></a>不相续者。<a id="a-IP"></a>谓于中间言词断绝。<a id="a-IQ"></a>凡所言论犯此九失。<a id="a-IR"></a>是名言过堕在负处。</p>
  <p id="aIS">论出离者。<a id="a-IT"></a>谓立论者。<a id="a-IU"></a>先应以彼三种观察。<a id="a-IV"></a>观察论端。<a id="a-IW"></a>方兴言论。<a id="a-IX"></a>或不兴论。<a id="a-IY"></a>名论出离。<a id="a-IZ"></a>三种观察者。<a id="a-Ia"></a>一观察得失。<a id="a-Ib"></a>二观察时众。<a id="a-Ic"></a>三观察善巧及不善巧。</p>
  <p id="aId">观察得失者。<a id="a-Ie"></a>谓立论者。<a id="a-If"></a>方兴论端。<a id="a-Ig"></a>先当观察。<a id="a-Ih"></a>我立是论。<a id="a-Ii"></a>将无自损损他及俱损耶。<a id="a-Ij"></a>不生现法后法及俱罪耶。<a id="a-Ik"></a>勿起身心诸忧苦耶。<a id="a-Il"></a>莫由此故执持刀杖斗骂。<a id="a-Im"></a>诤讼谄诳妄语而发起耶。<a id="a-In"></a>将无种种恶不善法而生长耶。<a id="a-Io"></a>非不利益安乐若自若他及多众耶。<a id="a-Ip"></a>非不怜愍诸世间耶。<a id="a-Iq"></a>不因此故诸天世人无义无利不安乐耶。<a id="a-Ir"></a>彼立论者如是观时。<a id="a-Is"></a>若自了知我所立论能为自损。<a id="a-It"></a>乃至天人无义无利亦无安乐。<a id="a-Iu"></a>便自思勉不应立论。<a id="a-Iv"></a>若如是知我所立论不为自损。<a id="a-Iw"></a>乃至能引天人义利及与安乐。<a id="a-Ix"></a>便自思勉当立正论。<a id="a-Iy"></a>是名第一或作不作论出离相。</p>
  <p id="aIz">观察时众者。<a id="a-J0"></a>谓立论者方起论端。<a id="a-J1"></a>应善观察现前众会。<a id="a-J2"></a>为有僻执为无执耶。<a id="a-J3"></a>为有贤正为无有耶。<a id="a-J4"></a>为有善巧为无有耶。<a id="a-J5"></a>如是观时。<a id="a-J6"></a>若知众会唯有僻执非无僻执。<a id="a-J7"></a>唯不贤正无有贤正。<a id="a-J8"></a>唯不善巧无善巧者。<a id="a-J9"></a>便自思勉。<a id="a-JA"></a>于是众中不应立论。<a id="a-JB"></a>若知众会无所僻执非有僻执。<a id="a-JC"></a>唯有贤正无不贤正。<a id="a-JD"></a>唯有善巧无不善巧。<a id="a-JE"></a>便自思勉。<a id="a-JF"></a>于是众中应当立论。<a id="a-JG"></a>是名第二或作不作论出离相。</p>
  <p id="aJH">观察善巧不善巧者。<a id="a-JI"></a>谓立论者。<a id="a-JJ"></a>方起论端。<a id="a-JK"></a>应自观察善与不善。<a id="a-JL"></a>我于论体论处。<a id="a-JM"></a>论依论严。<a id="a-JN"></a>论负论出离等。<a id="a-JO"></a>为善巧耶。<a id="a-JP"></a>不善巧耶。<a id="a-JQ"></a>我为有力能立自论摧他论耶。<a id="a-JR"></a>于论负处能解脱耶。<a id="a-JS"></a>如是观时。<a id="a-JT"></a>若自了知我无善巧非有善巧。<a id="a-JU"></a>我无力能非有力能。<a id="a-JV"></a>便自思勉。<a id="a-JW"></a>与对论者不应立论。<a id="a-JX"></a>若自了知我有善巧非无善巧。<a id="a-JY"></a>我有势力非无势力。<a id="a-JZ"></a>便自思勉。<a id="a-Ja"></a>与对论者当共立论。<a id="a-Jb"></a>是名第三或作不作论出离相。</p>
  <p id="aJc">论多所作法者。<a id="a-Jd"></a>谓有三种。<a id="a-Je"></a>于所立论多所作法。<a id="a-Jf"></a>一善自他宗。<a id="a-Jg"></a>二勇猛无畏。<a id="a-Jh"></a>三辩才无竭。<a id="a-Ji"></a>问如是三法于所立论何故名为多有所作。<a id="a-Jj"></a>答能善了知自他宗故。<a id="a-Jk"></a>于一切法能起谈论。<a id="a-Jl"></a>勇猛无畏故。<a id="a-Jm"></a>处一切众能起谈论。<a id="a-Jn"></a>辩才无竭故。<a id="a-Jo"></a>随所问难皆善酬答。<a id="a-Jp"></a>是故此三于所立论多有所作。</p>
  <p id="aJq">已说因明处。</p>
  <p id="aJr">云何声明处。<a id="a-Js"></a>当知。<a id="a-Jt"></a>此处略有六相。<a id="a-Ju"></a>一法施设建立相。<a id="a-Jv"></a>二义施设建立相。<a id="a-Jw"></a>三补特伽罗施设建立相。<a id="a-Jx"></a>四时施设建立相。<a id="a-Jy"></a>五数施设建立相。<a id="a-Jz"></a>六处所根栽施设建立相。<a id="a-K0"></a>嗢拖南曰。</p>
  <p id="aK1">法义数取趣　　时数与处所</p>
  <p id="aK2">若根栽所依　　是略声明相</p>
  <p id="aK3">云何法施设建立。<a id="a-K4"></a>谓名身句身文身。<a id="a-K5"></a>及五德相应声。<a id="a-K6"></a>一不鄙陋。<a id="a-K7"></a>二轻易。<a id="a-K8"></a>三雄朗。<a id="a-K9"></a>四相应。<a id="a-KA"></a>五义善。</p>
  <p id="aKB">云何义施设建立。<a id="a-KC"></a>当知略有十种。<a id="a-KD"></a>一根建立。<a id="a-KE"></a>二大种建立。<a id="a-KF"></a>三业建立。<a id="a-KG"></a>四寻求建立。<a id="a-KH"></a>五非法建立。<a id="a-KI"></a>六法建立。<a id="a-KJ"></a>七兴盛建立。<a id="a-KK"></a>八衰损建立。<a id="a-KL"></a>九受用建立。<a id="a-KM"></a>十守护建立。<a id="a-KN"></a>嗢拖南曰。</p>
  <p id="aKO">眼等与地等　　身等及寻求</p>
  <p id="aKP">非法法兴盛　　衰损受用护</p>
  <p id="aKQ">根建立者。<a id="a-KR"></a>谓见义闻义。<a id="a-KS"></a>嗅义尝义。<a id="a-KT"></a>触义知义。<a id="a-KU"></a>大种建立者。<a id="a-KV"></a>谓依持等义。<a id="a-KW"></a>浇润等义。<a id="a-KX"></a>照了等义。<a id="a-KY"></a>动摇等义。<a id="a-KZ"></a>业建立者。<a id="a-Ka"></a>谓往来等义。<a id="a-Kb"></a>宣说等义。<a id="a-Kc"></a>思念觉察等义。<a id="a-Kd"></a>寻求建立者。<a id="a-Ke"></a>谓追访等义。<a id="a-Kf"></a>非法建立者。<a id="a-Kg"></a>谓杀盗等义。<a id="a-Kh"></a>法建立者。<a id="a-Ki"></a>谓施戒等义。<a id="a-Kj"></a>兴盛建立者。<a id="a-Kk"></a>谓证得喜悦等义。<a id="a-Kl"></a>衰损建立者。<a id="a-Km"></a>谓破坏怖畏忧戚等义。<a id="a-Kn"></a>受用建立者。<a id="a-Ko"></a>谓饮食覆障抱持受行等义。<a id="a-Kp"></a>守护建立者。<a id="a-Kq"></a>谓守护育养盛满等义。</p>
  <p id="aKr">又复略说有六种义。<a id="a-Ks"></a>一自性义。<a id="a-Kt"></a>二因义。<a id="a-Ku"></a>三果义。<a id="a-Kv"></a>四作用义。<a id="a-Kw"></a>五差别相应义。<a id="a-Kx"></a>六转义。<a id="a-Ky"></a>嗢拖南曰。</p>
  <p id="aKz">自性与因果　　作用相应转</p>
  <p id="aL0">云何补特伽罗施设建立。<a id="a-L1"></a>谓建立男女非男非女声相差别。<a id="a-L2"></a>或复建立初中上士声相差别。</p>
  <p id="aL3">云何时施设建立。<a id="a-L4"></a>谓有三时声相差别。<a id="a-L5"></a>一过去过去殊胜。<a id="a-L6"></a>二未来未来殊胜。<a id="a-L7"></a>三现在现在殊胜。</p>
  <p id="aL8">云何数施设建立。<a id="a-L9"></a>谓有三数声相差别。<a id="a-LA"></a>一者一数。<a id="a-LB"></a>二者二数。<a id="a-LC"></a>三者多数。</p>
  <p id="aLD">云何处所根栽施设建立。<a id="a-LE"></a>当知处所略有五种一相续。<a id="a-LF"></a>二名号。<a id="a-LG"></a>三总略。<a id="a-LH"></a>四彼益。<a id="a-LI"></a>五宣说。<a id="a-LJ"></a>若界颂等名为根栽。<a id="a-LK"></a>如是二种总名处所根栽建立。</p>
  <p id="aLL">已说声明处。</p>
  <p id="aLM">云何工业明处。<a id="a-LN"></a>谓于十二处。<a id="a-LO"></a>略说工业所有妙智。<a id="a-LP"></a>名工业明处。<a id="a-LQ"></a>何等十二工业处耶。<a id="a-LR"></a>谓营农工业。<a id="a-LS"></a>商估工业。<a id="a-LT"></a>事王工业。<a id="a-LU"></a>书算计度数印工业。<a id="a-LV"></a>占相工业。<a id="a-LW"></a>咒术工业。<a id="a-LX"></a>营造工业。<a id="a-LY"></a>生成工业。<a id="a-LZ"></a>防那工业。<a id="a-La"></a>和合工业。<a id="a-Lb"></a>成熟工业。<a id="a-Lc"></a>音乐工业。</p>
 </body>
</html>