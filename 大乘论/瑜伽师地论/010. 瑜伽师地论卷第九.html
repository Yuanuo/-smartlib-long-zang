<!doctype html>
<html id="z3IBVKVuz" data-ver="1174">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第九</h1>
  <h2 id="a2">本地分中有寻有伺等三地之六</h2>
  <p id="a3">复次业门云何。<a id="a-4"></a>此略有二种。<a id="a-5"></a>一与果门。<a id="a-6"></a>二损益门。<a id="a-7"></a>与果门者。<a id="a-8"></a>有五种应知。<a id="a-9"></a>一与异熟果。<a id="a-A"></a>二与等流果。<a id="a-B"></a>三与增上果。<a id="a-C"></a>四与现法果。<a id="a-D"></a>五与他增上果。<a id="a-E"></a>与异熟果者。<a id="a-F"></a>谓于杀生亲近修习多修习故。<a id="a-G"></a>于那洛迦中受异熟果。<a id="a-H"></a>如于杀生。<a id="a-I"></a>如是于余不善业道亦尔。<a id="a-J"></a>是名与异熟果。<a id="a-K"></a>与等流果者。<a id="a-L"></a>谓若从彼出来生此间。<a id="a-M"></a>人同分中寿量短促。<a id="a-N"></a>资财匮乏。<a id="a-O"></a>妻不贞良。<a id="a-P"></a>多遭诽谤。<a id="a-Q"></a>亲友乖离。<a id="a-R"></a>闻违意声。<a id="a-S"></a>言不威肃。<a id="a-T"></a>增猛利贪。<a id="a-U"></a>增猛利嗔。<a id="a-V"></a>增猛利痴。<a id="a-W"></a>是名与等流果。<a id="a-X"></a>与增上果者。<a id="a-Y"></a>谓由亲近修习多修习诸不善业增上力故。<a id="a-Z"></a>所感外分光泽鲜少。<a id="a-a"></a>果不充实果多朽败。<a id="a-b"></a>果多变改。<a id="a-c"></a>果多零落。<a id="a-d"></a>果不甘美。<a id="a-e"></a>果不恒常。<a id="a-f"></a>果不充足。<a id="a-g"></a>果不便宜。<a id="a-h"></a>空无果实。<a id="a-i"></a>当知善业与此相违。<a id="a-j"></a>与现法果者。<a id="a-k"></a>有二因缘。<a id="a-l"></a>善不善业与现法果。<a id="a-m"></a>一由欲解故。<a id="a-n"></a>二由事故。<a id="a-o"></a>应知欲解复有八种。<a id="a-p"></a>一有顾欲解。<a id="a-q"></a>二无顾欲解。<a id="a-r"></a>三损恼欲解。<a id="a-s"></a>四慈悲欲解。<a id="a-t"></a>五憎害欲解。<a id="a-u"></a>六净信欲解。<a id="a-v"></a>七弃恩欲解。<a id="a-w"></a>八知恩欲解。<a id="a-x"></a>有顾欲解。<a id="a-y"></a>造不善业受现法果者。<a id="a-z"></a>谓如有一由增上欲解。<a id="a-10"></a>顾恋其身。<a id="a-11"></a>顾恋财物。<a id="a-12"></a>顾恋诸有。<a id="a-13"></a>造不善业。<a id="a-14"></a>无顾欲解。<a id="a-15"></a>所造善业受现法果者。<a id="a-16"></a>谓如有一以增上欲解。<a id="a-17"></a>不顾其身。<a id="a-18"></a>不顾财物。<a id="a-19"></a>不顾诸有。<a id="a-1A"></a>造作善业。<a id="a-1B"></a>损恼欲解。<a id="a-1C"></a>造不善业受现法果者。<a id="a-1D"></a>谓如有一于他有情补特伽罗。<a id="a-1E"></a>以增上品损恼欲解。<a id="a-1F"></a>造不善业。<a id="a-1G"></a>慈悲欲解。<a id="a-1H"></a>所造善业受现法果者。<a id="a-1I"></a>谓如有一于他有情补特伽罗。<a id="a-1J"></a>以增上品慈悲欲解造作善业。<a id="a-1K"></a>憎害欲解。<a id="a-1L"></a>造不善业受现法果者。<a id="a-1M"></a>谓如有一于佛法僧。<a id="a-1N"></a>及随一种尊重处事。<a id="a-1O"></a>以增上品憎害欲解。<a id="a-1P"></a>造不善业。<a id="a-1Q"></a>净信欲解。<a id="a-1R"></a>所造善业受现法果者。<a id="a-1S"></a>谓如有一于佛法僧等。<a id="a-1T"></a>以增上品净信欲解。<a id="a-1U"></a>造作善业。<a id="a-1V"></a>弃恩欲解。<a id="a-1W"></a>造不善业受现法果者。<a id="a-1X"></a>谓如有一于父母所。<a id="a-1Y"></a>及随一种恩造之处。<a id="a-1Z"></a>以增上品背恩欲解。<a id="a-1a"></a>欺诳欲解。<a id="a-1b"></a>酷暴欲解。<a id="a-1c"></a>造不善业。<a id="a-1d"></a>知恩欲解。<a id="a-1e"></a>所造善业受现法果者。<a id="a-1f"></a>谓如有一于父母等。<a id="a-1g"></a>以增上品知恩欲解。<a id="a-1h"></a>报恩欲解。<a id="a-1i"></a>所作善业。<a id="a-1j"></a>由事故者。<a id="a-1k"></a>若不善业。<a id="a-1l"></a>于五无间及彼同分中。<a id="a-1m"></a>亦有受现法果者。<a id="a-1n"></a>五无间业者。<a id="a-1o"></a>一害母二害父。<a id="a-1p"></a>三害阿罗汉。<a id="a-1q"></a>四破僧。<a id="a-1r"></a>五于如来所恶心出血。<a id="a-1s"></a>无间业同分者。<a id="a-1t"></a>谓如有一于阿罗汉尼及于母所。<a id="a-1u"></a>行秽染行。<a id="a-1v"></a>打最后有菩萨。<a id="a-1w"></a>或于天庙衢路市肆。<a id="a-1x"></a>立杀羊法。<a id="a-1y"></a>流行不绝。<a id="a-1z"></a>或于寄托得极委重亲友同心耆旧等所。<a id="a-20"></a>损害欺诳。<a id="a-21"></a>或于有苦贫穷困乏无依无怙。<a id="a-22"></a>为作归依施无畏已。<a id="a-23"></a>后返加害。<a id="a-24"></a>或复逼恼。<a id="a-25"></a>或劫夺僧门。<a id="a-26"></a>或破坏灵庙。<a id="a-27"></a>如是等业名无间同分。<a id="a-28"></a>若诸善业。<a id="a-29"></a>由事重故。<a id="a-2A"></a>受现法果者。<a id="a-2B"></a>谓如有一母无正信。<a id="a-2C"></a>劝进开化安置建立于具信中。<a id="a-2D"></a>如无正信于具信中。<a id="a-2E"></a>如是犯戒于具戒中。<a id="a-2F"></a>悭吝于具舍中。<a id="a-2G"></a>恶慧于具慧中亦尔。<a id="a-2H"></a>如母父亦尔。<a id="a-2I"></a>或于起慈定者供养承事。<a id="a-2J"></a>如于起慈定者。<a id="a-2K"></a>如是于起无诤定。<a id="a-2L"></a>灭尽定。<a id="a-2M"></a>预流果。<a id="a-2N"></a>阿罗汉果。<a id="a-2O"></a>供养承事亦尔。<a id="a-2P"></a>又亲于佛所供养承事。<a id="a-2Q"></a>如于佛所如是于学无学僧所亦尔。<a id="a-2R"></a>若即于此尊重事中。<a id="a-2S"></a>与上相违。<a id="a-2T"></a>由损害因缘。<a id="a-2U"></a>起不善业。<a id="a-2V"></a>受现法果。<a id="a-2W"></a>与他增上果者。<a id="a-2X"></a>谓亦由受现法果业。<a id="a-2Y"></a>犹如如来所住国邑必无疾疫灾横等起。<a id="a-2Z"></a>佛神力故。<a id="a-2a"></a>无量众生无疾无疫。<a id="a-2b"></a>无有灾横。<a id="a-2c"></a>得安乐住。<a id="a-2d"></a>如佛世尊。<a id="a-2e"></a>如是。<a id="a-2f"></a>转轮圣王及住慈定菩萨亦尔。<a id="a-2g"></a>若诸菩萨以大悲心。<a id="a-2h"></a>观察一切贫穷困苦业天所恼众生。<a id="a-2i"></a>施以饮食财谷库藏。<a id="a-2j"></a>皆令充足。<a id="a-2k"></a>由此因缘。<a id="a-2l"></a>彼诸众生得安乐住。<a id="a-2m"></a>如是等类是他增上所生现法受业应知。<a id="a-2n"></a>损益门者。<a id="a-2o"></a>谓于诸有情。<a id="a-2p"></a>依十不善业道。<a id="a-2q"></a>建立八损害门。<a id="a-2r"></a>何等为八。<a id="a-2s"></a>一损害众生。<a id="a-2t"></a>二损害财物。<a id="a-2u"></a>三损害妻妾。<a id="a-2v"></a>四虚伪友证损害。<a id="a-2w"></a>五损害助伴。<a id="a-2x"></a>六显说过失损害。<a id="a-2y"></a>七引发放逸损害。<a id="a-2z"></a>八引发怖畏损害。<a id="a-30"></a>与此相违。<a id="a-31"></a>依十善业道。<a id="a-32"></a>建立八利益门应知。</p>
  <p id="a33">业增上云何。<a id="a-34"></a>谓猛利极重业。<a id="a-35"></a>当知此业由六种相。<a id="a-36"></a>一加行故。<a id="a-37"></a>二串习故。<a id="a-38"></a>三自性故。<a id="a-39"></a>四事故。<a id="a-3A"></a>五所治一类故。<a id="a-3B"></a>六所治损害故。<a id="a-3C"></a>加行故者。<a id="a-3D"></a>谓如有一由极猛利贪嗔痴缠。<a id="a-3E"></a>及极猛利无贪无嗔无痴加行。<a id="a-3F"></a>发起诸业。<a id="a-3G"></a>串习故者。<a id="a-3H"></a>谓如有一于长夜中。<a id="a-3I"></a>亲近修习若多修习不善善业。<a id="a-3J"></a>自性故者。<a id="a-3K"></a>谓于绮语。<a id="a-3L"></a>粗恶语为大重罪。<a id="a-3M"></a>于粗恶语。<a id="a-3N"></a>离间语为大重罪。<a id="a-3O"></a>于离间语。<a id="a-3P"></a>妄语为大重罪。<a id="a-3Q"></a>于欲邪行。<a id="a-3R"></a>不与取为大重罪。<a id="a-3S"></a>于不与取。<a id="a-3T"></a>杀生为大重罪。<a id="a-3U"></a>于贪欲嗔恚为大重罪。<a id="a-3V"></a>于嗔恚邪见为大重罪。<a id="a-3W"></a>又于施性戒性无罪为胜。<a id="a-3X"></a>于戒性修性无罪为胜。<a id="a-3Y"></a>于闻性思性无罪为胜。<a id="a-3Z"></a>如是等。<a id="a-3a"></a>事故者。<a id="a-3b"></a>谓如有一于佛法僧及随一种尊重处事。<a id="a-3c"></a>为损为益名重事业。<a id="a-3d"></a>所治一类故者。<a id="a-3e"></a>谓如有一一向受行诸不善业。<a id="a-3f"></a>乃至寿尽无一时善。<a id="a-3g"></a>所治损害故者。<a id="a-3h"></a>谓如有一断所对治诸不善业。<a id="a-3i"></a>令诸善业离欲清净。</p>
  <p id="a3j">业颠倒云何。<a id="a-3k"></a>此有三种应知。<a id="a-3l"></a>一作用颠倒。<a id="a-3m"></a>二执受颠倒。<a id="a-3n"></a>三喜乐颠倒。<a id="a-3o"></a>作用颠倒者。<a id="a-3p"></a>谓如有一于余众生思欲杀害。<a id="a-3q"></a>误害余者。<a id="a-3r"></a>当知此中虽有杀生。<a id="a-3s"></a>无杀生罪。<a id="a-3t"></a>然有杀生种类杀生相似同分罪生。<a id="a-3u"></a>若不误杀其余众生。<a id="a-3v"></a>然于非情加刀杖已谓我杀生。<a id="a-3w"></a>当知此中无有杀生。<a id="a-3x"></a>无杀生罪。<a id="a-3y"></a>然有杀生种类杀生相似同分罪生。<a id="a-3z"></a>如杀生业道。<a id="a-40"></a>如是不与取等一切业道。<a id="a-41"></a>随其所应作用颠倒应知。<a id="a-42"></a>执受颠倒者。<a id="a-43"></a>谓如有一起如是见立如是论。<a id="a-44"></a>无施无爱乃至广说。<a id="a-45"></a>一切邪见。<a id="a-46"></a>彼作是执。<a id="a-47"></a>毕竟无有能杀所杀若不与取乃至绮语。<a id="a-48"></a>亦无施与受斋修福受学尸罗。<a id="a-49"></a>由此因缘。<a id="a-4A"></a>无罪无福。<a id="a-4B"></a>又如有一起如是见立如是论。<a id="a-4C"></a>若有众生。<a id="a-4D"></a>憎梵憎天。<a id="a-4E"></a>憎婆罗门。<a id="a-4F"></a>若彼憎恶唯应杀害。<a id="a-4G"></a>杀彼因缘唯福无罪。<a id="a-4H"></a>又于彼所起不与取乃至绮语唯获福德。<a id="a-4I"></a>无有非福。<a id="a-4J"></a>喜乐颠倒者。<a id="a-4K"></a>谓如有一不善业道现前行时如游戏法极为喜乐。</p>
  <p id="a4L">业差别云何。<a id="a-4M"></a>谓有作业有不作业。<a id="a-4N"></a>有增长业有不增长业。<a id="a-4O"></a>有故思业有不故思业。<a id="a-4P"></a>如是定异熟业不定异熟业。<a id="a-4Q"></a>异熟已熟业。<a id="a-4R"></a>异熟未熟业。<a id="a-4S"></a>善业不善业无记业。<a id="a-4T"></a>律仪所摄业。<a id="a-4U"></a>不律仪所摄业。<a id="a-4V"></a>非律仪非不律仪所摄业。<a id="a-4W"></a>施性业戒性业修性业。<a id="a-4X"></a>福业非福业不动业。<a id="a-4Y"></a>顺乐受业。<a id="a-4Z"></a>顺苦受业。<a id="a-4a"></a>顺不苦不乐受业。<a id="a-4b"></a>顺现法受业。<a id="a-4c"></a>顺生受业。<a id="a-4d"></a>顺后受业。<a id="a-4e"></a>过去业未来业现在业。<a id="a-4f"></a>欲系业色系业无色系业。<a id="a-4g"></a>学业无学业。<a id="a-4h"></a>非学非无学业。<a id="a-4i"></a>见所断业修所断业无断业。<a id="a-4j"></a>黑黑异熟业。<a id="a-4k"></a>白白异熟业。<a id="a-4l"></a>黑白黑白异熟业。<a id="a-4m"></a>非黑非白无异熟业能尽诸业。<a id="a-4n"></a>曲业。<a id="a-4o"></a>秽业。<a id="a-4p"></a>浊业。<a id="a-4q"></a>清净业。<a id="a-4r"></a>寂静业。<a id="a-4s"></a>作业者。<a id="a-4t"></a>谓若思业。<a id="a-4u"></a>若思已所起身业语业。<a id="a-4v"></a>不作业者。<a id="a-4w"></a>谓若不思业。<a id="a-4x"></a>若不思已不起身业语业。<a id="a-4y"></a>增长业者。<a id="a-4z"></a>谓除十种业。<a id="a-50"></a>何等为十。<a id="a-51"></a>一梦所作业。<a id="a-52"></a>二无知所作业。<a id="a-53"></a>三无故思所作业。<a id="a-54"></a>四不利不数所作业。<a id="a-55"></a>五狂乱所作业。<a id="a-56"></a>六失念所作业。<a id="a-57"></a>七非乐欲所作业。<a id="a-58"></a>八自性无记业。<a id="a-59"></a>九悔所损业。<a id="a-5A"></a>十对治所损业。<a id="a-5B"></a>除此十种。<a id="a-5C"></a>所余诸业名为增长。<a id="a-5D"></a>不增长业者。<a id="a-5E"></a>谓即所说十种业。<a id="a-5F"></a>故思业者。<a id="a-5G"></a>谓故思已若作业若增长业。<a id="a-5H"></a>不故思业者。<a id="a-5I"></a>谓非故思所作业。<a id="a-5J"></a>顺定受业者。<a id="a-5K"></a>谓故思已若作若增长业。<a id="a-5L"></a>顺不定受业者。<a id="a-5M"></a>谓故思已作而不增长业。<a id="a-5N"></a>异熟已熟业者。<a id="a-5O"></a>谓已与果业。<a id="a-5P"></a>异熟未熟业者。<a id="a-5Q"></a>谓未与果业。<a id="a-5R"></a>善业者。<a id="a-5S"></a>谓无贪无嗔无痴为因缘业。<a id="a-5T"></a>不善业者。<a id="a-5U"></a>谓贪嗔痴为因缘业。<a id="a-5V"></a>无记业者。<a id="a-5W"></a>谓非无贪无嗔无痴为因缘。<a id="a-5X"></a>亦非贪嗔痴为因缘业。<a id="a-5Y"></a>律仪所摄业者。<a id="a-5Z"></a>谓或别解脱律仪所摄业。<a id="a-5a"></a>或静虑等至果断律仪所摄业。<a id="a-5b"></a>或无漏律仪所摄业。<a id="a-5c"></a>不律仪所摄业者。<a id="a-5d"></a>谓十二种不律仪类所摄诸业。<a id="a-5e"></a>何等十二不律仪类。<a id="a-5f"></a>一屠羊。<a id="a-5g"></a>二贩鸡。<a id="a-5h"></a>三贩猪。<a id="a-5i"></a>四捕鸟。<a id="a-5j"></a>五罝兔。<a id="a-5k"></a>六盗贼七魁脍。<a id="a-5l"></a>八守狱九谗刺。<a id="a-5m"></a>十断狱十一缚象。<a id="a-5n"></a>十二咒龙。<a id="a-5o"></a>非律仪非不律仪所摄业者。<a id="a-5p"></a>谓除三种律仪业及不律仪类业。<a id="a-5q"></a>所余一切善不善无记业施性业者。<a id="a-5r"></a>谓若因缘。<a id="a-5s"></a>若等起。<a id="a-5t"></a>若依处。<a id="a-5u"></a>若自性。<a id="a-5v"></a>彼因缘者。<a id="a-5w"></a>谓以无贪无嗔无痴为因缘。<a id="a-5x"></a>彼等起者。<a id="a-5y"></a>谓无贪无嗔无痴俱行能舍所施物。<a id="a-5z"></a>能起身语业思。<a id="a-60"></a>彼依处者。<a id="a-61"></a>谓以所施物及受者为依处。<a id="a-62"></a>彼自性者。<a id="a-63"></a>谓思所起能舍所施物身业语业。<a id="a-64"></a>如施性业。<a id="a-65"></a>如是戒性业修性业。<a id="a-66"></a>随其所应应知。<a id="a-67"></a>此中戒性业因缘等起如前。<a id="a-68"></a>自性者。<a id="a-69"></a>谓律仪所摄身语业等。<a id="a-6A"></a>依处者。<a id="a-6B"></a>谓有情非有情数物。<a id="a-6C"></a>修性因缘者。<a id="a-6D"></a>谓三摩地因缘。<a id="a-6E"></a>即无贪无嗔无痴。<a id="a-6F"></a>等起者。<a id="a-6G"></a>谓彼俱行引发定思。<a id="a-6H"></a>自性者谓三摩地。<a id="a-6I"></a>依处者谓十方无苦无乐等有情界。<a id="a-6J"></a>又具施戒修者。<a id="a-6K"></a>所有相貌应知。<a id="a-6L"></a>一切如余处说。<a id="a-6M"></a>福业者。<a id="a-6N"></a>谓感善趣异熟。<a id="a-6O"></a>及顺五趣受善业。<a id="a-6P"></a>非福业者。<a id="a-6Q"></a>谓感恶趣异熟。<a id="a-6R"></a>及顺五趣受不善业。<a id="a-6S"></a>不动业者。<a id="a-6T"></a>谓感色无色界异熟。<a id="a-6U"></a>及顺色无色界受善业。<a id="a-6V"></a>顺乐受业者。<a id="a-6W"></a>谓福业及顺三静虑受不动业。<a id="a-6X"></a>顺苦受业者。<a id="a-6Y"></a>谓非福业。<a id="a-6Z"></a>顺不苦不乐受业者。<a id="a-6a"></a>谓能感一切处阿赖耶识异熟业。<a id="a-6b"></a>及第四静虑以上不动业。<a id="a-6c"></a>顺现法受业者。<a id="a-6d"></a>谓能感现法果业。<a id="a-6e"></a>顺生受业者。<a id="a-6f"></a>谓能感无间生果业。<a id="a-6g"></a>顺后受业者。<a id="a-6h"></a>谓能感彼后生果业。<a id="a-6i"></a>过去业者。<a id="a-6j"></a>谓住习气位。<a id="a-6k"></a>或已与果。<a id="a-6l"></a>或未与果业。<a id="a-6m"></a>未来业者。<a id="a-6n"></a>谓未生未灭业。<a id="a-6o"></a>现在业者。<a id="a-6p"></a>谓已造已思未谢灭业。<a id="a-6q"></a>欲系业者。<a id="a-6r"></a>谓能感欲界异熟。<a id="a-6s"></a>堕欲界业。<a id="a-6t"></a>色系业者。<a id="a-6u"></a>谓能感色界异熟。<a id="a-6v"></a>堕色界业。<a id="a-6w"></a>无色系业者。<a id="a-6x"></a>谓能感无色界异熟。<a id="a-6y"></a>堕无色界业。<a id="a-6z"></a>学业者。<a id="a-70"></a>谓若异生若非异生。<a id="a-71"></a>学相续中所有善业。<a id="a-72"></a>无学业者。<a id="a-73"></a>谓无学相续中所有善业。<a id="a-74"></a>非学非无学业者。<a id="a-75"></a>谓除前二。<a id="a-76"></a>余相续中所有善不善无记业。<a id="a-77"></a>见所断业者。<a id="a-78"></a>谓受恶趣不善等业。<a id="a-79"></a>修所断业者。<a id="a-7A"></a>谓受善趣善不善无记业。<a id="a-7B"></a>无断业者。<a id="a-7C"></a>谓世出世诸无漏业。<a id="a-7D"></a>黑黑异熟业者。<a id="a-7E"></a>谓非福业。<a id="a-7F"></a>白白异熟业者。<a id="a-7G"></a>谓不动业。<a id="a-7H"></a>黑白黑白异熟业者。<a id="a-7I"></a>谓福业有不善业为恶对故。<a id="a-7J"></a>由约未断非福业时所有福业而建立故。<a id="a-7K"></a>非黑非白无异熟业能尽诸业者。<a id="a-7L"></a>谓出世间诸无漏业。<a id="a-7M"></a>是前三业断对治故。<a id="a-7N"></a>曲业者。<a id="a-7O"></a>谓诸外道善不善业。<a id="a-7P"></a>秽业者。<a id="a-7Q"></a>谓即曲业亦名秽业。<a id="a-7R"></a>又有秽业。<a id="a-7S"></a>谓此法异生于圣教中。<a id="a-7T"></a>颠倒见者。<a id="a-7U"></a>住自见取者。<a id="a-7V"></a>邪决定者。<a id="a-7W"></a>犹预觉者所有善不善业。<a id="a-7X"></a>浊业者。<a id="a-7Y"></a>谓即曲业秽业。<a id="a-7Z"></a>亦名浊业。<a id="a-7a"></a>又有浊业。<a id="a-7b"></a>谓此法异生于圣教中。<a id="a-7c"></a>不决定者。<a id="a-7d"></a>犹预觉者。<a id="a-7e"></a>所有善不善业。<a id="a-7f"></a>又有差别。<a id="a-7g"></a>唯于外道法中。<a id="a-7h"></a>有此三业。<a id="a-7i"></a>由邪解行义故名曲。<a id="a-7j"></a>由此为依。<a id="a-7k"></a>能障所起诸功德义故名秽。<a id="a-7l"></a>能障通达真如义故。<a id="a-7m"></a>名浊应知。<a id="a-7n"></a>清净业者。<a id="a-7o"></a>谓此法异生于圣教中。<a id="a-7p"></a>正决定者。<a id="a-7q"></a>不犹预觉者。<a id="a-7r"></a>所有善业。<a id="a-7s"></a>寂静业者。<a id="a-7t"></a>谓住此法非异生者。<a id="a-7u"></a>一切圣者所有学无学业。</p>
  <p id="a7v">业过患云何。<a id="a-7w"></a>当知略说有七过患。<a id="a-7x"></a>谓杀生者。<a id="a-7y"></a>杀生为因。<a id="a-7z"></a>能为自害。<a id="a-80"></a>能为他害。<a id="a-81"></a>能为俱害。<a id="a-82"></a>生现法罪。<a id="a-83"></a>生后法罪。<a id="a-84"></a>生现法后法罪。<a id="a-85"></a>受彼所生身心忧苦。<a id="a-86"></a>云何能为自害。<a id="a-87"></a>谓为害生发起方便。<a id="a-88"></a>由此因缘。<a id="a-89"></a>便自被害。<a id="a-8A"></a>若被系缚。<a id="a-8B"></a>若遭退失。<a id="a-8C"></a>若被诃毁。<a id="a-8D"></a>然彼不能损害于他。<a id="a-8E"></a>云何能为他害。<a id="a-8F"></a>谓即由此所起方便。<a id="a-8G"></a>能损害他。<a id="a-8H"></a>由此因缘。<a id="a-8I"></a>不自被害乃至诃毁。<a id="a-8J"></a>云何能为俱害。<a id="a-8K"></a>谓即由此所起方便。<a id="a-8L"></a>能损害他。<a id="a-8M"></a>由此因缘。<a id="a-8N"></a>复被他害。<a id="a-8O"></a>若被系缚乃至诃毁。<a id="a-8P"></a>云何生现法罪。<a id="a-8Q"></a>谓如能为自害。<a id="a-8R"></a>云何生后法罪。<a id="a-8S"></a>谓如能为他害。<a id="a-8T"></a>云何生现法后法罪。<a id="a-8U"></a>谓如能为俱害。<a id="a-8V"></a>云何受彼所生身心忧苦。<a id="a-8W"></a>谓为害生发起方便。<a id="a-8X"></a>而不能成六种过失。<a id="a-8Y"></a>又不能办随欲杀事。<a id="a-8Z"></a>彼由所欲不会因缘。<a id="a-8a"></a>便受所生身心忧苦。<a id="a-8b"></a>又有十种过患。<a id="a-8c"></a>依犯尸罗。<a id="a-8d"></a>如经广说应知。<a id="a-8e"></a>又有四种不善业道。<a id="a-8f"></a>及饮诸酒以为第五。<a id="a-8g"></a>依犯事善男学处。<a id="a-8h"></a>佛薄伽梵说多过患。<a id="a-8i"></a>应知。<a id="a-8j"></a>广说如阐地迦经。</p>
  <p id="a8k">云何生杂染。<a id="a-8l"></a>谓由四种相应知。<a id="a-8m"></a>一由差别故。<a id="a-8n"></a>二由艰辛故。<a id="a-8o"></a>三由不定故。<a id="a-8p"></a>四由流转故。</p>
  <p id="a8q">生差别者。<a id="a-8r"></a>当知复有五种。<a id="a-8s"></a>一界差别。<a id="a-8t"></a>二趣差别。<a id="a-8u"></a>三处所差别。<a id="a-8v"></a>四胜生差别。<a id="a-8w"></a>五自身世间差别。<a id="a-8x"></a>界差别者。<a id="a-8y"></a>谓欲界及色无色界生差别。<a id="a-8z"></a>趣差别者。<a id="a-90"></a>谓于五趣四生差别。<a id="a-91"></a>处所差别者。<a id="a-92"></a>谓欲界中有三十六处生差别。<a id="a-93"></a>色界中有十八处生差别。<a id="a-94"></a>无色界中有四处生差别。<a id="a-95"></a>如是总有五十八生。<a id="a-96"></a>胜生差别者。<a id="a-97"></a>谓欲界人中。<a id="a-98"></a>有三胜生。<a id="a-99"></a>一黑胜生生。<a id="a-9A"></a>谓如有一生旃荼罗家。<a id="a-9B"></a>若卜羯娑家。<a id="a-9C"></a>若造车家。<a id="a-9D"></a>若竹作家。<a id="a-9E"></a>若生所余下贱贫穷乏少财物饮食等家。<a id="a-9F"></a>如是名为人中薄福德者二白胜生生。<a id="a-9G"></a>谓如有一生刹帝利大富贵家。<a id="a-9H"></a>若婆罗门大富贵家。<a id="a-9I"></a>若诸长者大富贵家。<a id="a-9J"></a>若生所余豪贵大富多诸财谷库藏等家。<a id="a-9K"></a>如是名为人中胜福德者。<a id="a-9L"></a>三非黑非白胜生生。<a id="a-9M"></a>谓如有一非前二种生处中家者。<a id="a-9N"></a>又欲界天中。<a id="a-9O"></a>亦有三种胜生。<a id="a-9P"></a>一非天生。<a id="a-9Q"></a>二依地分生。<a id="a-9R"></a>三依虚空宫殿生。<a id="a-9S"></a>又色界中有三种胜生。<a id="a-9T"></a>一者异生无想天生。<a id="a-9U"></a>二者有想天生。<a id="a-9V"></a>三者净居天生。<a id="a-9W"></a>又无色界中有三胜生。<a id="a-9X"></a>一无量想天生。<a id="a-9Y"></a>二无所有想天生。<a id="a-9Z"></a>三非想非非想天生。<a id="a-9a"></a>自身世间差别者。<a id="a-9b"></a>谓于十方无量世界中。<a id="a-9c"></a>有无量有情无量生差别应知。</p>
  <p id="a9d">生艰辛者。<a id="a-9e"></a>如薄伽梵说。<a id="a-9f"></a>汝等长时驰骋生死。<a id="a-9g"></a>身血流注过四大海。<a id="a-9h"></a>所以者何。<a id="a-9i"></a>汝等长夜或生象马驼驴。<a id="a-9j"></a>牛羊鸡鹿等众同分中。<a id="a-9k"></a>汝等于彼。<a id="a-9l"></a>多被斫截身诸支分。<a id="a-9m"></a>令汝身血极多流注。<a id="a-9n"></a>如于象等众同分中。<a id="a-9o"></a>人中亦尔。<a id="a-9p"></a>又复汝等于长夜中。<a id="a-9q"></a>丧失无量父母兄弟姊妹亲属。<a id="a-9r"></a>又复丧失种种财宝诸资生具。<a id="a-9s"></a>令汝洟泪极多流注。<a id="a-9t"></a>如前血量。<a id="a-9u"></a>如血洟泪。<a id="a-9v"></a>如是当知。<a id="a-9w"></a>所饮母乳其量亦尔。<a id="a-9x"></a>如是等类生艰辛苦。<a id="a-9y"></a>无量差别应知。</p>
  <p id="a9z">生不定者。<a id="a-A0"></a>如薄伽梵说。<a id="a-A1"></a>假使取于大地所有一切草木根茎枝叶等。<a id="a-A2"></a>截为细筹。<a id="a-A3"></a>如四指量。<a id="a-A4"></a>计算汝等长夜展转所经父母。<a id="a-A5"></a>如是众生曾为我母。<a id="a-A6"></a>我亦长夜曾为彼母。<a id="a-A7"></a>如是众生曾为我父。<a id="a-A8"></a>我亦长夜曾为彼父。<a id="a-A9"></a>如是算计。<a id="a-AA"></a>四指量筹速可穷尽。<a id="a-AB"></a>而我不说汝等长夜所经父母其量边际。<a id="a-AC"></a>又复说言。<a id="a-AD"></a>汝等有情。<a id="a-AE"></a>自所观察。<a id="a-AF"></a>长夜展转。<a id="a-AG"></a>成就第一极重忧苦。<a id="a-AH"></a>今得究竟。<a id="a-AI"></a>汝等当知。<a id="a-AJ"></a>我亦曾受如是大苦。<a id="a-AK"></a>如苦乐亦尔。<a id="a-AL"></a>又复说言。<a id="a-AM"></a>我观大地。<a id="a-AN"></a>无少处所可得汝等长夜于此处所未曾经受无量生死。<a id="a-AO"></a>又复说言。<a id="a-AP"></a>我观世间有情。<a id="a-AQ"></a>不易可得长夜流转不为汝等若母若父。<a id="a-AR"></a>兄弟姊妹。<a id="a-AS"></a>若轨范师。<a id="a-AT"></a>若亲教师。<a id="a-AU"></a>若余尊重。<a id="a-AV"></a>若等尊重。<a id="a-AW"></a>又如说言。<a id="a-AX"></a>若一补特伽罗于一劫中所受身骨。<a id="a-AY"></a>假使有人。<a id="a-AZ"></a>为其积集不烂坏者。<a id="a-Aa"></a>其聚量高王舍城侧广博胁山。</p>
  <p id="aAb">云何生流转。<a id="a-Ac"></a>谓自身所有缘起。<a id="a-Ad"></a>当知此即说为流转。<a id="a-Ae"></a>云何缘起。<a id="a-Af"></a>嗢拖南曰。</p>
  <p id="aAg">体门义差别　　次第难释词</p>
  <p id="aAh">缘性分别缘　　摄诸经为后</p>
  <p id="aAi">云何缘起体。<a id="a-Aj"></a>若略说由三种相建立缘起。<a id="a-Ak"></a>谓从前际中际生。<a id="a-Al"></a>从中际后际生。<a id="a-Am"></a>中际生已若趣流转。<a id="a-An"></a>若趣清净究竟。<a id="a-Ao"></a>云何从前际中际生。<a id="a-Ap"></a>中际生已复趣流转。<a id="a-Aq"></a>谓如有一不了前际无明所摄。<a id="a-Ar"></a>无明为缘。<a id="a-As"></a>于福非福及与不动身语意业。<a id="a-At"></a>若作若增长。<a id="a-Au"></a>由此随业识。<a id="a-Av"></a>乃至命终流转不绝。<a id="a-Aw"></a>能为后有相续识因。<a id="a-Ax"></a>此识将生果时。<a id="a-Ay"></a>由内外贪爱正现在前。<a id="a-Az"></a>以为助伴。<a id="a-B0"></a>从彼前际既舍命已。<a id="a-B1"></a>于现在世自体得生。<a id="a-B2"></a>在母腹中。<a id="a-B3"></a>以因识为缘。<a id="a-B4"></a>相续果识。<a id="a-B5"></a>前后次第而生。<a id="a-B6"></a>乃至羯罗蓝等位差别而转于母胎中。<a id="a-B7"></a>相续果识与名色俱。<a id="a-B8"></a>乃至衰老渐渐增长。<a id="a-B9"></a>尔时感生受业名已与异熟果。<a id="a-BA"></a>又此异熟识。<a id="a-BB"></a>即依名色而转。<a id="a-BC"></a>由必依托六依转故。<a id="a-BD"></a>是故经言。<a id="a-BE"></a>名色缘识。<a id="a-BF"></a>俱有依根曰色。<a id="a-BG"></a>等无间灭依根曰名。<a id="a-BH"></a>随其所应为六识所依。<a id="a-BI"></a>依止彼故。<a id="a-BJ"></a>乃至命终。<a id="a-BK"></a>诸识流转。<a id="a-BL"></a>又五色根。<a id="a-BM"></a>若根所依大种。<a id="a-BN"></a>若根处所。<a id="a-BO"></a>若彼能生大种曰色。<a id="a-BP"></a>所余曰名。<a id="a-BQ"></a>由识执受。<a id="a-BR"></a>诸根堕相续法。<a id="a-BS"></a>方得流转。<a id="a-BT"></a>故此二种依止于识。<a id="a-BU"></a>相续不断。<a id="a-BV"></a>由此道理。<a id="a-BW"></a>于现在世。<a id="a-BX"></a>识缘名色。<a id="a-BY"></a>名色缘识。<a id="a-BZ"></a>犹如束芦。<a id="a-Ba"></a>乃至命终。<a id="a-Bb"></a>相依而转。<a id="a-Bc"></a>如是名为从前际中际诸行缘起生。<a id="a-Bd"></a>中际生已流转不绝。<a id="a-Be"></a>当知此中依胎生者。<a id="a-Bf"></a>说流转次第。<a id="a-Bg"></a>若卵生湿生者。<a id="a-Bh"></a>除处母胎。<a id="a-Bi"></a>余如前说若于有色有情聚中。<a id="a-Bj"></a>谓欲色界受化生者。<a id="a-Bk"></a>诸根决定圆满而生。<a id="a-Bl"></a>与前差别。<a id="a-Bm"></a>若于无色界。<a id="a-Bn"></a>以名为依。<a id="a-Bo"></a>及色种子为依。<a id="a-Bp"></a>识得生起。<a id="a-Bq"></a>以识为依名及色种子转。<a id="a-Br"></a>从此种子。<a id="a-Bs"></a>色虽断绝。<a id="a-Bt"></a>后更得生。<a id="a-Bu"></a>与前差别。<a id="a-Bv"></a>又由福业生欲界人天。<a id="a-Bw"></a>由非福业生诸恶趣。<a id="a-Bx"></a>由不动业生色无色界。</p>
  <p id="aBy">云何不生。<a id="a-Bz"></a>由不生故。<a id="a-C0"></a>趣清净究竟。<a id="a-C1"></a>云何从中际后际诸行缘起生。<a id="a-C2"></a>谓中际已生补特伽罗。<a id="a-C3"></a>受二种先业果。<a id="a-C4"></a>谓受内异熟果。<a id="a-C5"></a>及境界所生受增上果。<a id="a-C6"></a>此补特伽罗或闻非正法故。<a id="a-C7"></a>或先串习故。<a id="a-C8"></a>于二果愚。<a id="a-C9"></a>由愚内异熟果故。<a id="a-CA"></a>于后有生苦不如实知。<a id="a-CB"></a>由迷后有。<a id="a-CC"></a>后际无明增上力故。<a id="a-CD"></a>如前于诸行若作若增长。<a id="a-CE"></a>由此新所作业故。<a id="a-CF"></a>说此识。<a id="a-CG"></a>名随业识。<a id="a-CH"></a>即于现法中。<a id="a-CI"></a>说无明为缘故行生。<a id="a-CJ"></a>行为缘故识生。<a id="a-CK"></a>此识于现法中名为因识。<a id="a-CL"></a>能摄受后生果识故。<a id="a-CM"></a>又总依一切识。<a id="a-CN"></a>说名六识身。<a id="a-CO"></a>又即此识。<a id="a-CP"></a>是后有名色种子之所随逐。<a id="a-CQ"></a>此名色种子。<a id="a-CR"></a>是后有六处种子之所随逐。<a id="a-CS"></a>此六处种子是后有触种子之所随逐。<a id="a-CT"></a>此种子触是后有受种子之所随逐。<a id="a-CU"></a>如是总名于中际中后有引因。<a id="a-CV"></a>应知由此能引识。<a id="a-CW"></a>乃至受一期身。<a id="a-CX"></a>故由先异熟果愚。<a id="a-CY"></a>引后有已。<a id="a-CZ"></a>又由第二境界所生受果愚故。<a id="a-Ca"></a>起缘境界受爱。<a id="a-Cb"></a>由此爱故。<a id="a-Cc"></a>或发欲求。<a id="a-Cd"></a>或发有求。<a id="a-Ce"></a>或执欲取。<a id="a-Cf"></a>或执见戒及我语取。<a id="a-Cg"></a>由此爱取和合资润。<a id="a-Ch"></a>令前引因转名为有。<a id="a-Ci"></a>即是后有生因所摄。<a id="a-Cj"></a>从此无间命既终已。<a id="a-Ck"></a>随先引因。<a id="a-Cl"></a>所引识等。<a id="a-Cm"></a>受最为后。<a id="a-Cn"></a>此诸行生或渐或顿。<a id="a-Co"></a>如是于现法中。<a id="a-Cp"></a>无明触所生受为缘故爱。<a id="a-Cq"></a>爱为缘故取。<a id="a-Cr"></a>取为缘故有。<a id="a-Cs"></a>有为缘故生。<a id="a-Ct"></a>生为缘故。<a id="a-Cu"></a>老病死等诸苦差别。<a id="a-Cv"></a>或于生处次第现前。<a id="a-Cw"></a>或复种子随逐。<a id="a-Cx"></a>应知如是于中际中。<a id="a-Cy"></a>无明缘行等。<a id="a-Cz"></a>受缘爱等。<a id="a-D0"></a>为因缘故。<a id="a-D1"></a>后际诸行生。</p>
  <p id="aD2">复有先集资粮。<a id="a-D3"></a>于现法中从他闻音。<a id="a-D4"></a>及于二果诸行。<a id="a-D5"></a>若于彼因彼灭。<a id="a-D6"></a>彼趣灭行。<a id="a-D7"></a>如理作意。<a id="a-D8"></a>由此如理作意为缘。<a id="a-D9"></a>正见得生。<a id="a-DA"></a>从此次第得学无学清净智见。<a id="a-DB"></a>由此智见。<a id="a-DC"></a>无明及爱。<a id="a-DD"></a>永断无余。<a id="a-DE"></a>由此断故。<a id="a-DF"></a>于彼所缘。<a id="a-DG"></a>不如实知。<a id="a-DH"></a>无明触所生受。<a id="a-DI"></a>亦复永断。<a id="a-DJ"></a>由此断故。<a id="a-DK"></a>永离无明。<a id="a-DL"></a>于现法中。<a id="a-DM"></a>证慧解脱。<a id="a-DN"></a>若于无明触所生受相应心中所有贪爱。<a id="a-DO"></a>即于此心得离系故。<a id="a-DP"></a>贪爱永灭。<a id="a-DQ"></a>于现法中。<a id="a-DR"></a>证心解脱。<a id="a-DS"></a>设彼无明不永断者。<a id="a-DT"></a>依于识等受最为后。<a id="a-DU"></a>所有诸行。<a id="a-DV"></a>后际应生。<a id="a-DW"></a>由无明灭故。<a id="a-DX"></a>更不复起。<a id="a-DY"></a>得无生法。<a id="a-DZ"></a>是故说言无明灭故行灭。<a id="a-Da"></a>次第乃至。<a id="a-Db"></a>异熟生触灭故异熟生受灭。<a id="a-Dc"></a>于现法中。<a id="a-Dd"></a>无明灭故无明触灭。<a id="a-De"></a>无明触灭故无明触所生受灭。<a id="a-Df"></a>无明触所生受灭故爱灭。<a id="a-Dg"></a>爱灭故如前得无生法。<a id="a-Dh"></a>由此故说取等恼最为后诸行永灭。<a id="a-Di"></a>如是于现法中。<a id="a-Dj"></a>诸行不转。<a id="a-Dk"></a>由不转故。<a id="a-Dl"></a>于现法中。<a id="a-Dm"></a>于有余依界。<a id="a-Dn"></a>证得现法涅槃。<a id="a-Do"></a>彼于尔时唯余清净识缘名色。<a id="a-Dp"></a>名色缘识。<a id="a-Dq"></a>乃至有识身在。<a id="a-Dr"></a>恒受离系受。<a id="a-Ds"></a>非有系受。<a id="a-Dt"></a>此有识身乃至先业所引寿量。<a id="a-Du"></a>恒相续住。<a id="a-Dv"></a>若寿量尽。<a id="a-Dw"></a>便舍识所持身。<a id="a-Dx"></a>此命根后所有命根。<a id="a-Dy"></a>无余永灭更不重熟。<a id="a-Dz"></a>又复此识与一切受。<a id="a-E0"></a>任运灭故。<a id="a-E1"></a>所余因缘先已灭故。<a id="a-E2"></a>不复相续。<a id="a-E3"></a>永灭无余。<a id="a-E4"></a>是名无余依涅槃界究竟寂静处。<a id="a-E5"></a>亦名趣求涅槃者。<a id="a-E6"></a>于世尊所。<a id="a-E7"></a>梵行已立。<a id="a-E8"></a>究竟涅槃。<a id="a-E9"></a>如是已说由三种相建立缘起。<a id="a-EA"></a>谓从前际中际生。<a id="a-EB"></a>从中际后际生。<a id="a-EC"></a>又于中际。<a id="a-ED"></a>若流转若清净。<a id="a-EE"></a>是名缘起体性。</p>
  <p id="aEF">缘起门云何。<a id="a-EG"></a>谓依八门缘起流转。<a id="a-EH"></a>一内识生门。<a id="a-EI"></a>二外稼成熟门。<a id="a-EJ"></a>三有情世间死生门。<a id="a-EK"></a>四器世间成坏门。<a id="a-EL"></a>五食任持门。<a id="a-EM"></a>六自所作业增上势力受用随业所得爱非爱果门。<a id="a-EN"></a>七威势门。<a id="a-EO"></a>八清净门。</p>
  <p id="aEP">缘起义云何。<a id="a-EQ"></a>谓离有情义。<a id="a-ER"></a>是缘起义。<a id="a-ES"></a>于离有情。<a id="a-ET"></a>复无常义。<a id="a-EU"></a>是缘起义。<a id="a-EV"></a>于无常。<a id="a-EW"></a>复暂住义。<a id="a-EX"></a>是缘起义。<a id="a-EY"></a>于暂住。<a id="a-EZ"></a>复依他义。<a id="a-Ea"></a>是缘起义。<a id="a-Eb"></a>于依他。<a id="a-Ec"></a>离作用义。<a id="a-Ed"></a>是缘起义。<a id="a-Ee"></a>于离作用复因果相续不断义。<a id="a-Ef"></a>是缘起义于因果相续不断。<a id="a-Eg"></a>复因果相似转义。<a id="a-Eh"></a>是缘起义。<a id="a-Ei"></a>于因果相似转。<a id="a-Ej"></a>复自业所作义。<a id="a-Ek"></a>是缘起义。<a id="a-El"></a>问为显何义。<a id="a-Em"></a>建立缘起耶。<a id="a-En"></a>答为显因缘所摄染污清净义故。</p>
  <p id="aEo">缘起差别云何。<a id="a-Ep"></a>谓于前际无知等。<a id="a-Eq"></a>如经广说。<a id="a-Er"></a>于前际无知云何。<a id="a-Es"></a>谓于过去诸行。<a id="a-Et"></a>起不如理分别。<a id="a-Eu"></a>谓我于过去为曾有耶。<a id="a-Ev"></a>为曾无耶。<a id="a-Ew"></a>曾何体性。<a id="a-Ex"></a>曾何种类。<a id="a-Ey"></a>所有无知。<a id="a-Ez"></a>于后际无知云何。<a id="a-F0"></a>谓于未来诸行。<a id="a-F1"></a>起不如理分别。<a id="a-F2"></a>谓我于未来为当有耶为当无耶。<a id="a-F3"></a>当何体性。<a id="a-F4"></a>当何种类。<a id="a-F5"></a>所有无知。<a id="a-F6"></a>于前后际无知云何。<a id="a-F7"></a>谓于内起不如理犹豫。<a id="a-F8"></a>谓何等是我。<a id="a-F9"></a>我为何等。<a id="a-FA"></a>今此有情。<a id="a-FB"></a>从何所来。<a id="a-FC"></a>于此没已。<a id="a-FD"></a>当往何所。<a id="a-FE"></a>所有无知。<a id="a-FF"></a>于内无知云何。<a id="a-FG"></a>谓于各别诸行。<a id="a-FH"></a>起不如理作意。<a id="a-FI"></a>谓之为我。<a id="a-FJ"></a>所有无知。<a id="a-FK"></a>于外无知云何。<a id="a-FL"></a>谓于外非有情数诸行。<a id="a-FM"></a>起不如理作意。<a id="a-FN"></a>谓为我所。<a id="a-FO"></a>所有无知。<a id="a-FP"></a>于内外无知云何。<a id="a-FQ"></a>谓于他相续诸行。<a id="a-FR"></a>起不如理分别。<a id="a-FS"></a>谓怨亲中所有无知。<a id="a-FT"></a>于业无知云何。<a id="a-FU"></a>谓于诸业。<a id="a-FV"></a>起不如理分别。<a id="a-FW"></a>谓有作者。<a id="a-FX"></a>所有无知。<a id="a-FY"></a>于异熟无知云何。<a id="a-FZ"></a>谓于异熟果所摄诸行。<a id="a-Fa"></a>起不如理分别。<a id="a-Fb"></a>谓有受者。<a id="a-Fc"></a>所有无知。<a id="a-Fd"></a>于业异熟无知云何。<a id="a-Fe"></a>谓于业及果。<a id="a-Ff"></a>起不如理分别。<a id="a-Fg"></a>所有无知。<a id="a-Fh"></a>于佛无知云何。<a id="a-Fi"></a>谓于佛菩提。<a id="a-Fj"></a>或不思惟。<a id="a-Fk"></a>或邪思惟。<a id="a-Fl"></a>或由放逸。<a id="a-Fm"></a>或由疑惑。<a id="a-Fn"></a>或由毁谤。<a id="a-Fo"></a>所有无知。<a id="a-Fp"></a>于法无知云何。<a id="a-Fq"></a>谓于正法善说性。<a id="a-Fr"></a>或不思惟。<a id="a-Fs"></a>或邪思惟。<a id="a-Ft"></a>或由放逸。<a id="a-Fu"></a>或由疑惑。<a id="a-Fv"></a>或由毁谤。<a id="a-Fw"></a>所有无知。<a id="a-Fx"></a>于僧无知云何。<a id="a-Fy"></a>谓于僧正行。<a id="a-Fz"></a>或不思惟。<a id="a-G0"></a>或邪思惟。<a id="a-G1"></a>或由放逸或由疑惑。<a id="a-G2"></a>或由毁谤。<a id="a-G3"></a>所有无知。<a id="a-G4"></a>于苦无知云何。<a id="a-G5"></a>谓于苦是苦性。<a id="a-G6"></a>或不思惟。<a id="a-G7"></a>或邪思惟。<a id="a-G8"></a>或由放逸。<a id="a-G9"></a>或由疑惑。<a id="a-GA"></a>或由毁谤。<a id="a-GB"></a>所有无知。<a id="a-GC"></a>如于苦。<a id="a-GD"></a>当知于集灭道无知亦尔。<a id="a-GE"></a>于因无知云何。<a id="a-GF"></a>谓起不如理分别。<a id="a-GG"></a>或计无因。<a id="a-GH"></a>或计自在世性士夫中间等不平等因。<a id="a-GI"></a>所有无知。<a id="a-GJ"></a>如于因无知。<a id="a-GK"></a>于从因所生诸行亦尔。<a id="a-GL"></a>又彼无罪故名善。<a id="a-GM"></a>有罪故名不善。<a id="a-GN"></a>有利益故名应修习。<a id="a-GO"></a>无利益故名不应修习。<a id="a-GP"></a>黑故名有罪。<a id="a-GQ"></a>白故名无罪。<a id="a-GR"></a>杂故名有分。<a id="a-GS"></a>于六触处如实通达无知云何。<a id="a-GT"></a>谓增上慢者。<a id="a-GU"></a>于所证中。<a id="a-GV"></a>颠倒思惟。<a id="a-GW"></a>所有无知。<a id="a-GX"></a>如是略说十九种无知。</p>
  <p id="aGY">复有七种无知。<a id="a-GZ"></a>一世愚。<a id="a-Ga"></a>二事愚。<a id="a-Gb"></a>三移转愚。<a id="a-Gc"></a>四最胜愚。<a id="a-Gd"></a>五真实愚。<a id="a-Ge"></a>六染净愚。<a id="a-Gf"></a>七增上慢愚。<a id="a-Gg"></a>前十九无知。<a id="a-Gh"></a>今七无知。<a id="a-Gi"></a>相摄云何。<a id="a-Gj"></a>谓初三无知摄初一。<a id="a-Gk"></a>次三无知摄第二。<a id="a-Gl"></a>次三无知摄第三。<a id="a-Gm"></a>次三无知摄第四。<a id="a-Gn"></a>次四无知摄第五。<a id="a-Go"></a>次二无知摄第六。<a id="a-Gp"></a>后一无知摄第七。</p>
  <p id="aGq">复有五种愚。<a id="a-Gr"></a>一义愚。<a id="a-Gs"></a>二见愚。<a id="a-Gt"></a>三放逸愚。<a id="a-Gu"></a>四真实义愚。<a id="a-Gv"></a>五增上慢愚。<a id="a-Gw"></a>前十九愚。<a id="a-Gx"></a>今五种愚。<a id="a-Gy"></a>相摄云何。<a id="a-Gz"></a>谓见愚。<a id="a-H0"></a>摄前六及于因所生法无知。<a id="a-H1"></a>放逸愚。<a id="a-H2"></a>摄于业异熟俱无知。<a id="a-H3"></a>真实义愚。<a id="a-H4"></a>摄于佛等乃至道谛无知。<a id="a-H5"></a>增上慢愚摄最后无知。<a id="a-H6"></a>当知义愚通摄一切。<a id="a-H7"></a>复次。<a id="a-H8"></a>无知。<a id="a-H9"></a>无见。<a id="a-HA"></a>无有现观。<a id="a-HB"></a>黑闇。<a id="a-HC"></a>愚痴。<a id="a-HD"></a>及无明闇。<a id="a-HE"></a>如是六种无明差别。<a id="a-HF"></a>随前所说七无知事。<a id="a-HG"></a>次第应知。<a id="a-HH"></a>于后二无知事。<a id="a-HI"></a>总合为一。<a id="a-HJ"></a>起此最后无明黑闇。<a id="a-HK"></a>复有差别。<a id="a-HL"></a>谓闻思修所成三慧所治差别。<a id="a-HM"></a>如其次第。<a id="a-HN"></a>说前三种。<a id="a-HO"></a>即此所治软中上品差别。<a id="a-HP"></a>说后三种。<a id="a-HQ"></a>如是所治差别故。<a id="a-HR"></a>自性差别故。<a id="a-HS"></a>建立六种差别应知。<a id="a-HT"></a>身行云何。<a id="a-HU"></a>谓身业。<a id="a-HV"></a>若欲界若色界。<a id="a-HW"></a>在下名福非福。<a id="a-HX"></a>在上名不动。<a id="a-HY"></a>语行云何。<a id="a-HZ"></a>谓语业。<a id="a-Ha"></a>余如前应知。<a id="a-Hb"></a>意行云何。<a id="a-Hc"></a>谓意业。<a id="a-Hd"></a>若在欲界。<a id="a-He"></a>名福非福。<a id="a-Hf"></a>在上二界。<a id="a-Hg"></a>唯名不动。<a id="a-Hh"></a>眼识云何。<a id="a-Hi"></a>谓于当来依止眼根。<a id="a-Hj"></a>了别色境识。<a id="a-Hk"></a>所有福非福不动行所熏发种子识。<a id="a-Hl"></a>及彼种子所生果识。<a id="a-Hm"></a>如眼识如是。<a id="a-Hn"></a>乃至意识。<a id="a-Ho"></a>应知亦尔。<a id="a-Hp"></a>由所依及境界所起了别差别应知。<a id="a-Hq"></a>此于欲界具足六种。<a id="a-Hr"></a>色界唯四。<a id="a-Hs"></a>无色界唯一。<a id="a-Ht"></a>受蕴云何。<a id="a-Hu"></a>谓一切领纳种类。<a id="a-Hv"></a>想蕴云何。<a id="a-Hw"></a>谓一切了像种类。<a id="a-Hx"></a>行蕴云何。<a id="a-Hy"></a>谓一切心所造作意业种类。<a id="a-Hz"></a>识蕴云何谓一切了别种类。<a id="a-I0"></a>如是诸蕴。<a id="a-I1"></a>皆通三界。<a id="a-I2"></a>四大种云何。<a id="a-I3"></a>谓地水火风界。<a id="a-I4"></a>此皆通二界。<a id="a-I5"></a>四大种所造色云何。<a id="a-I6"></a>谓十色处。<a id="a-I7"></a>及法处所摄色。<a id="a-I8"></a>欲界具十及法处所摄假色。<a id="a-I9"></a>色界有八及法处所摄色。<a id="a-IA"></a>然非一切。<a id="a-IB"></a>此亦二种。<a id="a-IC"></a>谓识种子所摄受种子名色。<a id="a-ID"></a>及于彼所生果名色。</p>
  <p id="aIE">眼处云何。<a id="a-IF"></a>谓眼识所依净色。<a id="a-IG"></a>由此于色已见现见当见。<a id="a-IH"></a>如眼处如是。<a id="a-II"></a>乃至意处。<a id="a-IJ"></a>随其所应。<a id="a-IK"></a>尽当知。<a id="a-IL"></a>于一切处。<a id="a-IM"></a>应说三时业用差别。<a id="a-IN"></a>此亦二种。<a id="a-IO"></a>谓名色种子所摄受种子六处。<a id="a-IP"></a>及彼所生果六处。<a id="a-IQ"></a>五在欲色界。<a id="a-IR"></a>第六通三界。<a id="a-IS"></a>眼触云何。<a id="a-IT"></a>谓三和所生。<a id="a-IU"></a>能取境界净妙等义。<a id="a-IV"></a>如是余触各随别境说相应知。<a id="a-IW"></a>此复二种。<a id="a-IX"></a>谓六处种子所摄受种子触。<a id="a-IY"></a>及彼所生果触。<a id="a-IZ"></a>欲界具六。<a id="a-Ia"></a>色界四。<a id="a-Ib"></a>无色界一。</p>
  <p id="aIc">乐受云何。<a id="a-Id"></a>谓顺乐诸根境界为缘所生。<a id="a-Ie"></a>适悦受。<a id="a-If"></a>受所摄。</p>
  <p id="aIg">苦受云何。<a id="a-Ih"></a>谓顺苦二为缘所生。<a id="a-Ii"></a>非适悦受。<a id="a-Ij"></a>受所摄。</p>
  <p id="aIk">不苦不乐受云何。<a id="a-Il"></a>谓顺不苦不乐二为缘所生。<a id="a-Im"></a>非适悦非不适悦受。<a id="a-In"></a>受所摄。<a id="a-Io"></a>欲界三。<a id="a-Ip"></a>色界二。<a id="a-Iq"></a>第四静虑以上。<a id="a-Ir"></a>乃至非想非非想处。<a id="a-Is"></a>唯有第三不苦不乐。<a id="a-It"></a>此亦二种。<a id="a-Iu"></a>谓触种子所摄受种子受。<a id="a-Iv"></a>及彼所生果受。</p>
 </body>
</html>