<!doctype html>
<html id="z3IBVMvw4" data-ver="979">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第七十六</h1>
  <h2 id="a2">摄决择分中菩萨地之五</h2>
  <p id="a3">复次心意识相。<a id="a-4"></a>当知如解深密经中。<a id="a-5"></a>广慧菩萨请问佛言。<a id="a-6"></a>如世尊说于心意识秘密善巧菩萨。<a id="a-7"></a>于心意识秘密善巧菩萨者。<a id="a-8"></a>齐何名为于心意识秘密善巧菩萨。<a id="a-9"></a>如来齐何施设彼为于心意识秘密善巧菩萨。<a id="a-A"></a>说是语已。<a id="a-B"></a>尔时世尊告广慧菩萨曰。<a id="a-C"></a>善哉。<a id="a-D"></a>善哉。<a id="a-E"></a>广慧。<a id="a-F"></a>汝今乃能请问如来如是深义。<a id="a-G"></a>汝今为欲利益安乐无量众生。<a id="a-H"></a>哀愍世间及诸天人阿素洛等。<a id="a-I"></a>为令获得义利安乐故。<a id="a-J"></a>发斯问。<a id="a-K"></a>汝应谛听。<a id="a-L"></a>吾当为汝说心意识秘密义。<a id="a-M"></a>广慧当知于六趣生死。<a id="a-N"></a>彼彼有情。<a id="a-O"></a>堕彼彼有情众中。<a id="a-P"></a>或在卵生。<a id="a-Q"></a>或在胎生。<a id="a-R"></a>或在湿生。<a id="a-S"></a>或在化生。<a id="a-T"></a>身分生起。<a id="a-U"></a>于中最初一切种子心识成熟。<a id="a-V"></a>展转和合。<a id="a-W"></a>增长广大。<a id="a-X"></a>依二执受。<a id="a-Y"></a>一者有色诸根及所依执受。<a id="a-Z"></a>二者相名分别言说戏论习气执受。<a id="a-a"></a>有色界中具二执受。<a id="a-b"></a>无色界中不具二种。<a id="a-c"></a>复次广慧。<a id="a-d"></a>此识亦名阿陀那识。<a id="a-e"></a>何以故。<a id="a-f"></a>由此识于身随逐执持故。<a id="a-g"></a>亦名阿赖耶识。<a id="a-h"></a>何以故。<a id="a-i"></a>由此识于身摄受藏隐同安危义故。<a id="a-j"></a>亦名为心。<a id="a-k"></a>何以故。<a id="a-l"></a>由此识色声香味触等积集滋长故。<a id="a-m"></a>复次广慧。<a id="a-n"></a>阿陀那识为依止。<a id="a-o"></a>为建立故。<a id="a-p"></a>六识身转。<a id="a-q"></a>谓眼识耳鼻舌身意识。<a id="a-r"></a>此中有识。<a id="a-s"></a>眼及色为缘生眼识。<a id="a-t"></a>与眼识俱随行同时同境有分别意识转。<a id="a-u"></a>有识。<a id="a-v"></a>耳鼻舌身及声香味触为缘生耳鼻舌身识。<a id="a-w"></a>与耳鼻舌身识俱随行同时同境有分别意识转。<a id="a-x"></a>广慧。<a id="a-y"></a>若于尔时一眼识转。<a id="a-z"></a>即于此时唯有一分别意识与眼识同所行转。<a id="a-10"></a>若于尔时二三四五诸识身转。<a id="a-11"></a>即于此时唯有一分别意识。<a id="a-12"></a>与五识身同所行转。<a id="a-13"></a>广慧。<a id="a-14"></a>譬如大暴水流。<a id="a-15"></a>若有一浪生缘现前。<a id="a-16"></a>唯一浪转。<a id="a-17"></a>若二若多浪生缘现前。<a id="a-18"></a>有多浪转然此暴水自类恒流无断无尽。<a id="a-19"></a>又如善净镜面。<a id="a-1A"></a>若有一影生缘现前。<a id="a-1B"></a>唯一影起。<a id="a-1C"></a>若二若多影生缘现前。<a id="a-1D"></a>有多影起。<a id="a-1E"></a>非此镜面转变为影。<a id="a-1F"></a>亦无受用灭尽可得。<a id="a-1G"></a>如是广慧。<a id="a-1H"></a>由似暴流阿陀那识为依止。<a id="a-1I"></a>为建立故。<a id="a-1J"></a>若于尔时有一眼识生缘现前。<a id="a-1K"></a>即于此时一眼识转。<a id="a-1L"></a>若于尔时乃至有五识身生缘现前。<a id="a-1M"></a>即于此时五识身转。<a id="a-1N"></a>广慧。<a id="a-1O"></a>如是菩萨虽由法住智为依止。<a id="a-1P"></a>为建立故。<a id="a-1Q"></a>于心意识秘密善幻。<a id="a-1R"></a>然诸如来不齐于此施设。<a id="a-1S"></a>彼为于心意识一切秘密善巧菩萨。<a id="a-1T"></a>广慧。<a id="a-1U"></a>若诸菩萨于内各别如实不见阿陀那。<a id="a-1V"></a>不见阿陀那识。<a id="a-1W"></a>不见阿赖耶。<a id="a-1X"></a>不见阿赖耶识。<a id="a-1Y"></a>不见积集。<a id="a-1Z"></a>不见心。<a id="a-1a"></a>不见眼色及眼识。<a id="a-1b"></a>不见耳声及耳识。<a id="a-1c"></a>不见鼻香及鼻识。<a id="a-1d"></a>不见舌味及舌识。<a id="a-1e"></a>不见身触及身识。<a id="a-1f"></a>不见意法及意识。<a id="a-1g"></a>是名胜义善巧菩萨。<a id="a-1h"></a>如来施设彼为胜义善巧菩萨。<a id="a-1i"></a>广慧。<a id="a-1j"></a>齐此名为于心意识一切秘密善巧菩萨。<a id="a-1k"></a>如来齐此施设于心意识一切秘密善巧菩萨。<a id="a-1l"></a>尔时世尊欲重宣此义而说颂曰。</p>
  <p id="a1m">阿陀那识甚深细　　一切种子如暴流</p>
  <p id="a1n">我于凡愚不开演　　恐彼分别执为我</p>
  <p id="a1o">复次一切法相。<a id="a-1p"></a>当知如解深密经中。<a id="a-1q"></a>德本菩萨请问佛言。<a id="a-1r"></a>世尊。<a id="a-1s"></a>如世尊说于诸法相善巧菩萨。<a id="a-1t"></a>于诸法相善巧菩萨者。<a id="a-1u"></a>齐何名为于诸法相善巧菩萨。<a id="a-1v"></a>如来齐何施设彼为于诸法相善巧菩萨。<a id="a-1w"></a>说是语已。<a id="a-1x"></a>尔时世尊告德本菩萨曰。<a id="a-1y"></a>善哉。<a id="a-1z"></a>善哉。<a id="a-20"></a>德本。<a id="a-21"></a>汝今乃能请问如来如是深义。<a id="a-22"></a>汝今为欲利益安乐无量众生。<a id="a-23"></a>哀愍世间及诸天人阿素洛等。<a id="a-24"></a>为令获得义利安乐故。<a id="a-25"></a>发斯问。<a id="a-26"></a>汝应谛听。<a id="a-27"></a>吾当为汝说诸法相。<a id="a-28"></a>谓诸法相略有三种。<a id="a-29"></a>何等为三。<a id="a-2A"></a>一者遍计所执相。<a id="a-2B"></a>二者依他起相。<a id="a-2C"></a>三者圆成实相。<a id="a-2D"></a>云何诸法遍计所执相。<a id="a-2E"></a>谓一切法名假安立自性差别。<a id="a-2F"></a>乃至为令随起言说。<a id="a-2G"></a>云何诸法依他起相。<a id="a-2H"></a>谓一切法缘生自性。<a id="a-2I"></a>则此有故彼有。<a id="a-2J"></a>此生故彼生。<a id="a-2K"></a>谓无明缘行。<a id="a-2L"></a>乃至招集纯大苦蕴。<a id="a-2M"></a>云何诸法圆成实相。<a id="a-2N"></a>谓一切法平等真如。<a id="a-2O"></a>于此真如诸菩萨众勇猛精进。<a id="a-2P"></a>为因缘故。<a id="a-2Q"></a>如理作意。<a id="a-2R"></a>无倒思惟。<a id="a-2S"></a>为因缘故。<a id="a-2T"></a>乃能通达。<a id="a-2U"></a>于此通达渐渐修集。<a id="a-2V"></a>乃至无上正等菩提方证圆满。<a id="a-2W"></a>复次德本。<a id="a-2X"></a>如眩翳人眼中所有眩翳过患。<a id="a-2Y"></a>遍计所执相当知亦尔。<a id="a-2Z"></a>如眩翳人眩翳众相。<a id="a-2a"></a>或发毛轮蜂蝇苣蕂。<a id="a-2b"></a>或复青黄赤白等相差别现前。<a id="a-2c"></a>依他起相当知亦尔。<a id="a-2d"></a>如净眼人远离眼中眩翳过患。<a id="a-2e"></a>即此净眼本性所行无乱境界。<a id="a-2f"></a>圆成实相当知亦尔。<a id="a-2g"></a>复次德本。<a id="a-2h"></a>譬如清净颇胝迦宝。<a id="a-2i"></a>若与青染色合。<a id="a-2j"></a>则似帝青大青末尼宝像。<a id="a-2k"></a>由邪执取帝青大青末尼宝故。<a id="a-2l"></a>惑乱有情。<a id="a-2m"></a>若与赤染色合。<a id="a-2n"></a>则似虎珀末尼宝像。<a id="a-2o"></a>由邪执取虎珀末尼宝故。<a id="a-2p"></a>惑乱有情。<a id="a-2q"></a>若与绿染色合。<a id="a-2r"></a>则似末罗羯多末尼宝像。<a id="a-2s"></a>由邪执取末罗羯多末尼宝故。<a id="a-2t"></a>惑乱有情。<a id="a-2u"></a>若与黄染色合。<a id="a-2v"></a>则似金像。<a id="a-2w"></a>由邪执取真金像故。<a id="a-2x"></a>惑乱有情。<a id="a-2y"></a>如是德本。<a id="a-2z"></a>如彼清净颇胝迦上所有染色相应。<a id="a-30"></a>依他起相上遍计所执相言说习气。<a id="a-31"></a>当知亦尔。<a id="a-32"></a>如彼清净颇胝迦上所有帝青大青。<a id="a-33"></a>虎珀末罗羯多金等邪执。<a id="a-34"></a>依他起相上遍计所执相执。<a id="a-35"></a>当知亦尔。<a id="a-36"></a>如彼清净颇胝迦宝。<a id="a-37"></a>依他起相。<a id="a-38"></a>当知亦尔。<a id="a-39"></a>如彼清净颇胝迦上所有帝青大青。<a id="a-3A"></a>虎珀末罗羯多真金等相。<a id="a-3B"></a>于常常时。<a id="a-3C"></a>于恒恒时。<a id="a-3D"></a>无有真实。<a id="a-3E"></a>无自性性。<a id="a-3F"></a>即依他起相上由遍计所执相。<a id="a-3G"></a>于常常时。<a id="a-3H"></a>于恒恒时。<a id="a-3I"></a>无有真实。<a id="a-3J"></a>无自性性。<a id="a-3K"></a>圆成实相当知亦尔。<a id="a-3L"></a>复次德本。<a id="a-3M"></a>相名相应以为缘故。<a id="a-3N"></a>遍计所执相而可了知。<a id="a-3O"></a>依他起相上遍计所执相执以为缘故。<a id="a-3P"></a>依他起相而可了知。<a id="a-3Q"></a>依他起相上遍计所执相无执以为缘故。<a id="a-3R"></a>圆成实相而可了知。<a id="a-3S"></a>复次德本。<a id="a-3T"></a>若诸菩萨能于诸法依他起相上。<a id="a-3U"></a>如实了知遍计所执相。<a id="a-3V"></a>即能如实了知一切无相之法。<a id="a-3W"></a>若诸菩萨如实了知依他起相。<a id="a-3X"></a>即能如实了知一切杂染相法。<a id="a-3Y"></a>若诸菩萨如实了知圆成实相。<a id="a-3Z"></a>即能如实了知一切清净相法。<a id="a-3a"></a>复次德本。<a id="a-3b"></a>若诸菩萨能于依他起相上。<a id="a-3c"></a>如实了知无相之法。<a id="a-3d"></a>即能断灭杂染相法。<a id="a-3e"></a>若能断灭杂染相法。<a id="a-3f"></a>即能证得清净相法。<a id="a-3g"></a>如是德本。<a id="a-3h"></a>由诸菩萨如实了知遍计所执相。<a id="a-3i"></a>依他起相。<a id="a-3j"></a>圆成实相故。<a id="a-3k"></a>如实了知诸无相法。<a id="a-3l"></a>杂染相法。<a id="a-3m"></a>清净相法。<a id="a-3n"></a>如实了知无相法故。<a id="a-3o"></a>断灭一切杂染相法。<a id="a-3p"></a>断灭一切杂染相法故。<a id="a-3q"></a>证得一切清净相法。<a id="a-3r"></a>齐此名为于诸法相善巧菩萨。<a id="a-3s"></a>如来齐此施设彼为于诸法相善巧菩萨。<a id="a-3t"></a>尔时世尊欲重宣此义。<a id="a-3u"></a>而说颂曰。</p>
  <p id="a3v">若不了知无相法　　杂染相法不能断</p>
  <p id="a3w">不断杂染相法故　　坏证微妙净相法</p>
  <p id="a3x">不观诸行众过失　　放逸过失害众生</p>
  <p id="a3y">懈怠住法动法中　　无有失坏可怀愍</p>
  <p id="a3z">复次诸法无自性相。<a id="a-40"></a>当知如解深密经中。<a id="a-41"></a>胜义生菩萨。<a id="a-42"></a>白佛言。<a id="a-43"></a>世尊。<a id="a-44"></a>我曾独在静处。<a id="a-45"></a>心生如是寻思。<a id="a-46"></a>世尊以无量门曾说诸蕴所有自相。<a id="a-47"></a>生相。<a id="a-48"></a>灭相。<a id="a-49"></a>永断。<a id="a-4A"></a>遍知。<a id="a-4B"></a>如说诸蕴。<a id="a-4C"></a>诸处缘起诸食亦尔。<a id="a-4D"></a>以无量门曾说诸谛所有自相。<a id="a-4E"></a>遍知。<a id="a-4F"></a>永断。<a id="a-4G"></a>作证。<a id="a-4H"></a>修习。<a id="a-4I"></a>以无量门曾说诸界所有自相。<a id="a-4J"></a>种种界性。<a id="a-4K"></a>非一界性永断遍知。<a id="a-4L"></a>以无量门曾说念住所有自相。<a id="a-4M"></a>能治所治。<a id="a-4N"></a>及以修习未生令生。<a id="a-4O"></a>生已坚住不忘倍修增长广大。<a id="a-4P"></a>如说念住。<a id="a-4Q"></a>正断神足。<a id="a-4R"></a>根力觉支。<a id="a-4S"></a>亦复如是。<a id="a-4T"></a>以无量门曾说八支圣道所有自相。<a id="a-4U"></a>能治所治。<a id="a-4V"></a>及以修习未生令生。<a id="a-4W"></a>生已坚住不忘倍修增长广大。<a id="a-4X"></a>世尊复说一切诸法皆无自性。<a id="a-4Y"></a>无生无灭。<a id="a-4Z"></a>本来寂静。<a id="a-4a"></a>自性涅槃。<a id="a-4b"></a>未审。<a id="a-4c"></a>世尊依何密意作如是说。<a id="a-4d"></a>一切诸法皆无自性。<a id="a-4e"></a>无生无灭。<a id="a-4f"></a>本来寂静。<a id="a-4g"></a>自性涅槃。<a id="a-4h"></a>我今请问如来斯义。<a id="a-4i"></a>唯愿如来哀愍。<a id="a-4j"></a>解释说一切法皆无自性。<a id="a-4k"></a>无生无灭。<a id="a-4l"></a>本来寂静。<a id="a-4m"></a>自性涅槃所有密意。<a id="a-4n"></a>说是语已。</p>
  <p id="a4o">尔时世尊告胜义生菩萨曰。<a id="a-4p"></a>善哉善哉。<a id="a-4q"></a>胜义生。<a id="a-4r"></a>汝所寻思甚为如理。<a id="a-4s"></a>善哉善哉。<a id="a-4t"></a>善男子。<a id="a-4u"></a>汝今乃能请问如来如是深义。<a id="a-4v"></a>汝今为欲利益安乐无量众生。<a id="a-4w"></a>哀愍世间及诸天人阿素洛等。<a id="a-4x"></a>为令获得义利安乐故。<a id="a-4y"></a>发斯问。<a id="a-4z"></a>汝应谛听。<a id="a-50"></a>吾当为汝解释所说一切诸法皆无自性无生无灭。<a id="a-51"></a>本来寂静。<a id="a-52"></a>自性涅槃所有密意。</p>
  <p id="a53">胜义生。<a id="a-54"></a>当知我依三种无自性性。<a id="a-55"></a>密意。<a id="a-56"></a>说言一切诸法皆无自性。<a id="a-57"></a>谓相无自性性。<a id="a-58"></a>生无自性性。<a id="a-59"></a>胜义无自性性。<a id="a-5A"></a>善男子。<a id="a-5B"></a>云何诸法相无自性性。<a id="a-5C"></a>所谓诸法遍计所执相。<a id="a-5D"></a>何以故。<a id="a-5E"></a>此由假名安立为相。<a id="a-5F"></a>非由自相安立为相。<a id="a-5G"></a>是故说名相无自性性。<a id="a-5H"></a>云何诸法生无自性性。<a id="a-5I"></a>所谓诸法依他起相。<a id="a-5J"></a>何以故。<a id="a-5K"></a>此由依他缘力故有。<a id="a-5L"></a>非自然有。<a id="a-5M"></a>是故说名生无自性性。<a id="a-5N"></a>云何诸法胜义无自性性所谓诸法由生无自性性故。<a id="a-5O"></a>说名无自性性。<a id="a-5P"></a>即缘生法亦名胜义无自性性。<a id="a-5Q"></a>何以故。<a id="a-5R"></a>于诸法中若是清净所缘境界。<a id="a-5S"></a>我显示彼以为胜义无自性性。<a id="a-5T"></a>依他起相非是清净所缘境界。<a id="a-5U"></a>是故亦说名为胜义无自性性。<a id="a-5V"></a>复有诸法圆成实相。<a id="a-5W"></a>亦名胜义无自性性。<a id="a-5X"></a>何以故。<a id="a-5Y"></a>一切诸法法无我性名为胜义。<a id="a-5Z"></a>亦得名为无自性性。<a id="a-5a"></a>以是诸法胜义谛故。<a id="a-5b"></a>无自性性之所显故。<a id="a-5c"></a>由此因缘名为胜义无自性性。<a id="a-5d"></a>善男子。<a id="a-5e"></a>譬如空华。<a id="a-5f"></a>相无自性性当知亦尔。<a id="a-5g"></a>譬如幻像。<a id="a-5h"></a>生无自性性当知亦尔。<a id="a-5i"></a>一分胜义无自性性。<a id="a-5j"></a>当知亦尔。<a id="a-5k"></a>譬如虚空唯是众色无性所显遍一切处。<a id="a-5l"></a>一分胜义无自性性。<a id="a-5m"></a>当知亦尔。<a id="a-5n"></a>法无我性之所显故。<a id="a-5o"></a>遍一切故。<a id="a-5p"></a>善男子。<a id="a-5q"></a>我依如是三种无自性性。<a id="a-5r"></a>蜜意说言一切诸法皆无自性。</p>
  <p id="a5s">胜义生。<a id="a-5t"></a>当知我依相无自性性。<a id="a-5u"></a>蜜意说言一切诸法无生无灭。<a id="a-5v"></a>本来寂静。<a id="a-5w"></a>自性涅槃。<a id="a-5x"></a>何以故。<a id="a-5y"></a>若法自相都无所有则无有生。<a id="a-5z"></a>若无有生则无有灭。<a id="a-60"></a>若无生无灭则本来寂静。<a id="a-61"></a>若本来寂静则自性涅槃。<a id="a-62"></a>于中都无少分所有更可令其般涅槃故。<a id="a-63"></a>是故我依相无自性性。<a id="a-64"></a>密意说言一切诸法无生无灭。<a id="a-65"></a>本来寂静。<a id="a-66"></a>自性涅槃善男子。<a id="a-67"></a>我亦依法无我性所显。<a id="a-68"></a>胜义无自性性密意说言一切诸法无生无灭。<a id="a-69"></a>本来寂静。<a id="a-6A"></a>自性涅槃。<a id="a-6B"></a>何以故。<a id="a-6C"></a>法无我性所显。<a id="a-6D"></a>胜义无自性性。<a id="a-6E"></a>于常常时。<a id="a-6F"></a>于恒恒时。<a id="a-6G"></a>诸法法性。<a id="a-6H"></a>安住无为。<a id="a-6I"></a>一切杂染不相应故。<a id="a-6J"></a>于常常时。<a id="a-6K"></a>于恒恒时。<a id="a-6L"></a>诸法法性安住故无为。<a id="a-6M"></a>由无为故。<a id="a-6N"></a>无生无灭。<a id="a-6O"></a>一切杂染不相应故。<a id="a-6P"></a>本来寂静。<a id="a-6Q"></a>自性涅槃是故我依法无我性所显。<a id="a-6R"></a>胜义无自性性密意说言一切诸法无生无灭。<a id="a-6S"></a>本来寂静。<a id="a-6T"></a>自性涅槃。</p>
  <p id="a6U">复次胜义生。<a id="a-6V"></a>非由有情界中诸有情类。<a id="a-6W"></a>别观遍计所执自性。<a id="a-6X"></a>为自性故。<a id="a-6Y"></a>亦非由彼别观依他起自性。<a id="a-6Z"></a>及圆成实自性为自性故。<a id="a-6a"></a>我立三种无自性性。<a id="a-6b"></a>然由有情于依他起自性。<a id="a-6c"></a>及圆成实自性上。<a id="a-6d"></a>增益遍计所执自性故。<a id="a-6e"></a>我立三种无自性性。<a id="a-6f"></a>由遍计所执自性相故。<a id="a-6g"></a>彼诸有情于依他起自性。<a id="a-6h"></a>及圆成实自性中。<a id="a-6i"></a>随起言说。<a id="a-6j"></a>如如随起言说。<a id="a-6k"></a>如是如是由言说熏习心故。<a id="a-6l"></a>或由言说随觉故。<a id="a-6m"></a>或由言说随眠故。<a id="a-6n"></a>于依他起自性。<a id="a-6o"></a>及圆成实自性中。<a id="a-6p"></a>执着遍计所执自性相。<a id="a-6q"></a>如如执着。<a id="a-6r"></a>如是如是于依他起自性。<a id="a-6s"></a>及圆成实自性上。<a id="a-6t"></a>执着遍计所执自性。<a id="a-6u"></a>由是因缘。<a id="a-6v"></a>生当来世依他起自性。<a id="a-6w"></a>由此因缘。<a id="a-6x"></a>或为烦恼杂染所染。<a id="a-6y"></a>或为业杂染所染。<a id="a-6z"></a>或为生杂染所染。<a id="a-70"></a>于生死中长时驰骋。<a id="a-71"></a>长时流转。<a id="a-72"></a>无有休息。<a id="a-73"></a>或在那落迦。<a id="a-74"></a>或在傍生。<a id="a-75"></a>或在饿鬼。<a id="a-76"></a>或在天上。<a id="a-77"></a>或在阿素洛。<a id="a-78"></a>或在人中。<a id="a-79"></a>受诸苦恼。</p>
  <p id="a7A">复次胜义生。<a id="a-7B"></a>若诸有情从本已来。<a id="a-7C"></a>未种善根未清净障。<a id="a-7D"></a>未成熟相续。<a id="a-7E"></a>未多修胜解。<a id="a-7F"></a>未能积集福德智慧二种资粮。<a id="a-7G"></a>我为彼故。<a id="a-7H"></a>依生无自性性宣说诸法。<a id="a-7I"></a>彼闻是已。<a id="a-7J"></a>能于一切缘生行中。<a id="a-7K"></a>随分解了无常无恒。<a id="a-7L"></a>是不安隐变坏法已。<a id="a-7M"></a>于一切行心生怖畏。<a id="a-7N"></a>深起厌患。<a id="a-7O"></a>心生怖畏。<a id="a-7P"></a>深厌患已遮止诸恶。<a id="a-7Q"></a>于诸恶法能不造作。<a id="a-7R"></a>于诸善法能勤修习。<a id="a-7S"></a>习善因故。<a id="a-7T"></a>未种善根能种善根。<a id="a-7U"></a>未清净障能令清净。<a id="a-7V"></a>未熟相续能令成熟。<a id="a-7W"></a>由此因缘。<a id="a-7X"></a>多修胜解。<a id="a-7Y"></a>亦多积集福德智慧二种资粮。<a id="a-7Z"></a>彼虽如是种诸善根。<a id="a-7a"></a>乃至积集福德智慧二种资粮。<a id="a-7b"></a>然于生无自性性中。<a id="a-7c"></a>未能如实了知相无自性性。<a id="a-7d"></a>及二种胜义无自性性。<a id="a-7e"></a>于一切行未能正厌。<a id="a-7f"></a>未正离欲。<a id="a-7g"></a>未正解脱。<a id="a-7h"></a>未遍解脱烦恼杂染。<a id="a-7i"></a>未遍解脱诸业杂染。<a id="a-7j"></a>未遍解脱诸生杂染。<a id="a-7k"></a>如来为彼更说法要。<a id="a-7l"></a>谓相无自性性。<a id="a-7m"></a>及胜义无自性性。<a id="a-7n"></a>为欲令其于一切行能正厌故。<a id="a-7o"></a>正离欲故。<a id="a-7p"></a>正解脱故。<a id="a-7q"></a>超过一切烦恼杂染故。<a id="a-7r"></a>超过一切业杂染故。<a id="a-7s"></a>超过一切生杂染故。<a id="a-7t"></a>彼闻如是所说法已。<a id="a-7u"></a>于生无自性性中。<a id="a-7v"></a>能正信解相无自性性。<a id="a-7w"></a>及胜义无自性性。<a id="a-7x"></a>简择思惟。<a id="a-7y"></a>如实通达。<a id="a-7z"></a>于依他起自性中。<a id="a-80"></a>能不执着遍计所执自性相。<a id="a-81"></a>由言说不熏习智故。<a id="a-82"></a>由言说不随觉智故。<a id="a-83"></a>由言说离随眠智故。<a id="a-84"></a>能灭依他起相。<a id="a-85"></a>于现法中智力所持。<a id="a-86"></a>能永断灭当来世因。<a id="a-87"></a>由此因缘。<a id="a-88"></a>于一切行。<a id="a-89"></a>能正厌患。<a id="a-8A"></a>能正离欲。<a id="a-8B"></a>能正解脱。<a id="a-8C"></a>能遍解脱烦恼业生三种杂染。<a id="a-8D"></a>复次胜义生。<a id="a-8E"></a>诸声闻乘种性有情。<a id="a-8F"></a>亦由此道此行迹故。<a id="a-8G"></a>证得无上安隐涅槃。<a id="a-8H"></a>诸独觉乘种性有情。<a id="a-8I"></a>诸如来乘种性有情。<a id="a-8J"></a>亦由此道此行迹故。<a id="a-8K"></a>证得无上安隐涅槃。<a id="a-8L"></a>一切声闻独觉菩萨。<a id="a-8M"></a>皆共此一妙清净道。<a id="a-8N"></a>皆同此一究竟清净。<a id="a-8O"></a>更无第二。<a id="a-8P"></a>我依此故。<a id="a-8Q"></a>密意说言唯有一乘。<a id="a-8R"></a>非于一切有情界中。<a id="a-8S"></a>无有种种有情种性。<a id="a-8T"></a>或钝根性。<a id="a-8U"></a>或中根性。<a id="a-8V"></a>或利根性有情差别。<a id="a-8W"></a>善男子。<a id="a-8X"></a>若一向趣寂声闻种性补特伽罗。<a id="a-8Y"></a>虽蒙诸佛施设种种勇猛加行方便化导。<a id="a-8Z"></a>终不能令当坐道场证得无上正等菩提。<a id="a-8a"></a>何以故。<a id="a-8b"></a>由彼本来唯有下劣种性故。<a id="a-8c"></a>一向慈悲薄弱故。<a id="a-8d"></a>一向怖畏众苦故。<a id="a-8e"></a>由彼一向慈悲薄弱。<a id="a-8f"></a>是故一向弃背利益诸众生事。<a id="a-8g"></a>由彼一向怖畏众苦。<a id="a-8h"></a>是故一向弃背发起诸行所作。<a id="a-8i"></a>我终不说一向弃背利益众生事者。<a id="a-8j"></a>一向弃背发起诸行所作者。<a id="a-8k"></a>当坐道场能得无上正等菩提。<a id="a-8l"></a>是故说彼名为一向趣寂声闻。<a id="a-8m"></a>若回向菩提声闻种性补特伽罗。<a id="a-8n"></a>我亦异门说为菩萨。<a id="a-8o"></a>何以故。<a id="a-8p"></a>彼既解脱烦恼障已。<a id="a-8q"></a>若蒙诸佛等觉悟时。<a id="a-8r"></a>于所知障。<a id="a-8s"></a>其心亦可当得解脱。<a id="a-8t"></a>由彼最初为自利益。<a id="a-8u"></a>修行加行。<a id="a-8v"></a>脱烦恼障。<a id="a-8w"></a>是故如来施设彼为声闻种性。<a id="a-8x"></a>复次胜义生。<a id="a-8y"></a>如是于我善说。<a id="a-8z"></a>善制法。<a id="a-90"></a>毗奈耶。<a id="a-91"></a>最极清净意乐所说善教法中。<a id="a-92"></a>诸有情类意解种种差别可得。<a id="a-93"></a>善男子。<a id="a-94"></a>如来但依如是三种自性性。<a id="a-95"></a>由深密意。<a id="a-96"></a>于所宣说不了义经。<a id="a-97"></a>以隐密相。<a id="a-98"></a>说诸法要。<a id="a-99"></a>谓一切法皆无自性。<a id="a-9A"></a>无生无灭。<a id="a-9B"></a>本来寂静。<a id="a-9C"></a>自性涅槃。<a id="a-9D"></a>于是经中。<a id="a-9E"></a>若诸有情已种上品善根。<a id="a-9F"></a>已清净诸障。<a id="a-9G"></a>已成熟相续。<a id="a-9H"></a>已多修胜解。<a id="a-9I"></a>已能积集上品福德智慧资粮。<a id="a-9J"></a>彼若听闻如是法已。<a id="a-9K"></a>于我甚深密意言说。<a id="a-9L"></a>如实解了。<a id="a-9M"></a>于如是法。<a id="a-9N"></a>深生信解。<a id="a-9O"></a>于如是义。<a id="a-9P"></a>以无倒慧。<a id="a-9Q"></a>如实通达。<a id="a-9R"></a>依此通达。<a id="a-9S"></a>善修习故。<a id="a-9T"></a>速疾能证最极究竟。<a id="a-9U"></a>亦于我所深生净信。<a id="a-9V"></a>知是如来应正等觉。<a id="a-9W"></a>于一切法现正等觉。<a id="a-9X"></a>若诸有情已种上品善根。<a id="a-9Y"></a>已清净诸障。<a id="a-9Z"></a>已成熟相续。<a id="a-9a"></a>已多修胜解未能积集上品福德智慧资粮。<a id="a-9b"></a>其性质直。<a id="a-9c"></a>是质直类。<a id="a-9d"></a>虽无力能思择废立。<a id="a-9e"></a>而不安住自见取中。<a id="a-9f"></a>彼若听闻如是法已。<a id="a-9g"></a>于我甚深秘密言说。<a id="a-9h"></a>虽无力能如实解了。<a id="a-9i"></a>然于此法能生胜解。<a id="a-9j"></a>发清净信。<a id="a-9k"></a>信此经典。<a id="a-9l"></a>是如来说。<a id="a-9m"></a>是其甚深。<a id="a-9n"></a>显现甚深。<a id="a-9o"></a>空性相应。<a id="a-9p"></a>难见难悟。<a id="a-9q"></a>不可寻思。<a id="a-9r"></a>非诸寻思所行境界。<a id="a-9s"></a>微细详审聪明智者之所解了。<a id="a-9t"></a>于此经典所说义中。<a id="a-9u"></a>自轻而住。<a id="a-9v"></a>作如是言。<a id="a-9w"></a>诸佛菩提为最甚深。<a id="a-9x"></a>诸法法性亦最甚深。<a id="a-9y"></a>唯佛如来能善了达。<a id="a-9z"></a>非是我等所能解了。<a id="a-A0"></a>诸佛如来。<a id="a-A1"></a>为彼种种胜解有情。<a id="a-A2"></a>转正法教。<a id="a-A3"></a>诸佛如来无边智见。<a id="a-A4"></a>我等智见犹如牛迹。<a id="a-A5"></a>于此经典。<a id="a-A6"></a>虽能恭敬。<a id="a-A7"></a>为他宣说。<a id="a-A8"></a>书写护持。<a id="a-A9"></a>披阅流布。<a id="a-AA"></a>殷重供养。<a id="a-AB"></a>受诵温习。<a id="a-AC"></a>然犹未能以其修相发起加行。<a id="a-AD"></a>是故于我甚深密意所说言词。<a id="a-AE"></a>不能通达。<a id="a-AF"></a>由此因缘。<a id="a-AG"></a>彼诸有情。<a id="a-AH"></a>亦能增长福德智慧二种资粮。<a id="a-AI"></a>于后相续未成熟者。<a id="a-AJ"></a>亦能成熟。<a id="a-AK"></a>若诸有情广说乃至未能积集上品福德智慧资粮。<a id="a-AL"></a>性非质直。<a id="a-AM"></a>非质直类。<a id="a-AN"></a>虽有力能思择废立。<a id="a-AO"></a>而复安住自见取中。<a id="a-AP"></a>彼若听闻如是法已。<a id="a-AQ"></a>于我甚深密意言说。<a id="a-AR"></a>无有力能如实解了。<a id="a-AS"></a>于如是法。<a id="a-AT"></a>虽生信解。<a id="a-AU"></a>然于其义随言执着。<a id="a-AV"></a>谓一切法决定皆无自性。<a id="a-AW"></a>决定不生不灭。<a id="a-AX"></a>决定本来寂静。<a id="a-AY"></a>决定自性涅槃。<a id="a-AZ"></a>由此因缘。<a id="a-Aa"></a>于一切法。<a id="a-Ab"></a>获得无见及无相见由得无见无相见故。<a id="a-Ac"></a>拨一切相皆是无相。<a id="a-Ad"></a>诽拨诸法遍计所执相。<a id="a-Ae"></a>依他起相。<a id="a-Af"></a>圆成实相。<a id="a-Ag"></a>何以故。<a id="a-Ah"></a>由有依他起相。<a id="a-Ai"></a>及圆成实相故。<a id="a-Aj"></a>遍计所执相。<a id="a-Ak"></a>方可施设。<a id="a-Al"></a>若于依他起相。<a id="a-Am"></a>及圆成实相。<a id="a-An"></a>见为无相。<a id="a-Ao"></a>彼亦诽拨遍计所执相。<a id="a-Ap"></a>是故说彼诽拨三相。<a id="a-Aq"></a>虽于我法起于法想。<a id="a-Ar"></a>而非义中起于义想。<a id="a-As"></a>由于我法起法想故。<a id="a-At"></a>及非义中起义想故。<a id="a-Au"></a>于是法中持为是法。<a id="a-Av"></a>于非义中。<a id="a-Aw"></a>持为是义。<a id="a-Ax"></a>彼虽于法起信解故。<a id="a-Ay"></a>福德增长。<a id="a-Az"></a>然于非义起执着故。<a id="a-B0"></a>退失智慧。<a id="a-B1"></a>智慧退故。<a id="a-B2"></a>退失广大无量善法。<a id="a-B3"></a>复有有情。<a id="a-B4"></a>从彼听闻。<a id="a-B5"></a>谓法为法。<a id="a-B6"></a>非义为义。<a id="a-B7"></a>若随其见。<a id="a-B8"></a>彼即于法起于法想。<a id="a-B9"></a>于非义中起于义想。<a id="a-BA"></a>执法为法非义为义。<a id="a-BB"></a>由此因缘。<a id="a-BC"></a>当知同彼退失善法。<a id="a-BD"></a>若有有情。<a id="a-BE"></a>不随其见。<a id="a-BF"></a>从彼欻闻一切诸法皆无自性。<a id="a-BG"></a>无生无灭。<a id="a-BH"></a>本来寂静。<a id="a-BI"></a>自性涅槃。<a id="a-BJ"></a>便生恐怖生恐怖已。<a id="a-BK"></a>作如是言。<a id="a-BL"></a>此非佛语。<a id="a-BM"></a>是魔所说。<a id="a-BN"></a>作此解已。<a id="a-BO"></a>于是经典。<a id="a-BP"></a>诽谤毁骂。<a id="a-BQ"></a>由此因缘。<a id="a-BR"></a>获大衰损。<a id="a-BS"></a>触大业障。<a id="a-BT"></a>由是因缘。<a id="a-BU"></a>我说若有于一切相。<a id="a-BV"></a>起无相见。<a id="a-BW"></a>于非义中。<a id="a-BX"></a>宣说为义。<a id="a-BY"></a>是起广大业障方便。<a id="a-BZ"></a>由彼陷坠无量众生。<a id="a-Ba"></a>令其获得大业障故。<a id="a-Bb"></a>善男子。<a id="a-Bc"></a>若诸有情未种善根。<a id="a-Bd"></a>未清净障。<a id="a-Be"></a>未熟相续。<a id="a-Bf"></a>无多胜解。<a id="a-Bg"></a>未集福德智慧资粮。<a id="a-Bh"></a>性非质直。<a id="a-Bi"></a>非质直类。<a id="a-Bj"></a>虽有力能思择废立。<a id="a-Bk"></a>而常安住自见取中。<a id="a-Bl"></a>彼若听闻如是法已。<a id="a-Bm"></a>不能如实解我甚深密意言说。<a id="a-Bn"></a>故于此法不生信解。<a id="a-Bo"></a>于是法中起非法想。<a id="a-Bp"></a>于是义中起非义想。<a id="a-Bq"></a>于是法中执为非法。<a id="a-Br"></a>于是义中执为非义。<a id="a-Bs"></a>唱如是言。<a id="a-Bt"></a>此非佛语。<a id="a-Bu"></a>是魔所说。<a id="a-Bv"></a>作此解已。<a id="a-Bw"></a>于是经典。<a id="a-Bx"></a>诽谤毁讟。<a id="a-By"></a>拨为虚伪。<a id="a-Bz"></a>以无量门。<a id="a-C0"></a>毁灭摧伏如是经典。<a id="a-C1"></a>于诸信解此经典者。<a id="a-C2"></a>起怨家想。<a id="a-C3"></a>彼先为诸业障所障。<a id="a-C4"></a>由此因缘。<a id="a-C5"></a>复为如是业障所障。<a id="a-C6"></a>如是业障初易施设。<a id="a-C7"></a>乃至齐于百千俱胝那庾多劫。<a id="a-C8"></a>无有出期。<a id="a-C9"></a>善男子。<a id="a-CA"></a>如是于我善说。<a id="a-CB"></a>善制法。<a id="a-CC"></a>毗奈耶。<a id="a-CD"></a>最极清净意乐所说善教法中。<a id="a-CE"></a>有如是等诸有情类意解种种差别可得。<a id="a-CF"></a>尔时世尊欲重宣此义而说颂曰。</p>
  <p id="aCG">一切诸法皆无性　　无生无灭本来寂</p>
  <p id="aCH">诸法自性恒涅槃　　谁有智言无密意</p>
  <p id="aCI">相生胜义无自性　　如是我皆已显示</p>
  <p id="aCJ">若不知佛此密意　　失坏正道不能往</p>
  <p id="aCK">依诸净道清净者　　唯依此一无第二</p>
  <p id="aCL">故于其中立一乘　　非有情性无差别</p>
  <p id="aCM">众生界中无量生　　唯度一身趣寂灭</p>
  <p id="aCN">大悲勇猛证涅槃　　不舍众生甚难得</p>
  <p id="aCO">微妙难思无漏界　　于中解脱等无差</p>
  <p id="aCP">一切义成离惑苦　　二种异说谓常乐</p>
  <p id="aCQ">尔时胜义生菩萨。<a id="a-CR"></a>复白佛言。<a id="a-CS"></a>世尊。<a id="a-CT"></a>诸佛如来密意语言。<a id="a-CU"></a>甚奇希有。<a id="a-CV"></a>乃至微妙最微妙。<a id="a-CW"></a>甚深最甚深。<a id="a-CX"></a>难通达最难通达。<a id="a-CY"></a>如是我今领解世尊所说义者。<a id="a-CZ"></a>若于分别所行遍计所执相。<a id="a-Ca"></a>所依行相中。<a id="a-Cb"></a>假名安立以为色蕴或自性相或差别相。<a id="a-Cc"></a>假名安立为色蕴生。<a id="a-Cd"></a>为色蕴灭。<a id="a-Ce"></a>及为色蕴永断遍知。<a id="a-Cf"></a>或自性相或差别相。<a id="a-Cg"></a>是名遍计所执相。<a id="a-Ch"></a>世尊依此施设诸法相无自性性。<a id="a-Ci"></a>若即分别所行遍计所执相。<a id="a-Cj"></a>所依行相。<a id="a-Ck"></a>是名依他起相。<a id="a-Cl"></a>世尊依此施设诸法生无自性性。<a id="a-Cm"></a>及一分胜义无自性性。<a id="a-Cn"></a>如是我今领解世尊所说义者。<a id="a-Co"></a>若即于此分别所行遍计所执相。<a id="a-Cp"></a>所依行相中。<a id="a-Cq"></a>由遍计所执相不成实故。<a id="a-Cr"></a>即此自性无自性性。<a id="a-Cs"></a>法无我真如清净所缘。<a id="a-Ct"></a>是名圆成实相。<a id="a-Cu"></a>世尊依此施设一分胜义无自性性。<a id="a-Cv"></a>如于色蕴如是。<a id="a-Cw"></a>于余蕴皆应广说。<a id="a-Cx"></a>如于诸蕴如是。<a id="a-Cy"></a>于十二处一一处中皆应广说。<a id="a-Cz"></a>于十二有支一一支中皆应广说。<a id="a-D0"></a>于四种食一一食中皆应广说。<a id="a-D1"></a>于六界十八界一一界中皆应广说。<a id="a-D2"></a>如是我今领解世尊所说义者。<a id="a-D3"></a>若于分别所行遍计所执相。<a id="a-D4"></a>所依行相中。<a id="a-D5"></a>假名安立以为苦谛苦谛遍知。<a id="a-D6"></a>或自性相或差别相。<a id="a-D7"></a>是名遍计所执相。<a id="a-D8"></a>世尊依此施设诸法相无自性性。<a id="a-D9"></a>若即分别所行遍计所执相。<a id="a-DA"></a>所依行相。<a id="a-DB"></a>是名依他起相。<a id="a-DC"></a>世尊。<a id="a-DD"></a>依此施设诸法生无自性性。<a id="a-DE"></a>及一分胜义无自性性。<a id="a-DF"></a>如是我今领解世尊所说义者。<a id="a-DG"></a>若即于此分别所行遍计所执相所依行相中。<a id="a-DH"></a>由遍计所执相不成实故。<a id="a-DI"></a>即此自性无自性性。<a id="a-DJ"></a>法无我真如清净所缘。<a id="a-DK"></a>是名圆成实相。<a id="a-DL"></a>世尊。<a id="a-DM"></a>依此施设一分胜义无自性性。<a id="a-DN"></a>如于苦谛如是。<a id="a-DO"></a>于余谛皆应广说。<a id="a-DP"></a>如于圣谛如是。<a id="a-DQ"></a>于诸念住正断神足根力觉支道支中一一皆应广说。<a id="a-DR"></a>如是我今领解世尊所说义者。<a id="a-DS"></a>若于分别所行遍计所执相所依行相中。<a id="a-DT"></a>假名安立以为正定。<a id="a-DU"></a>及为正定能治所治。<a id="a-DV"></a>若正定修未生令生。<a id="a-DW"></a>生已坚住不忘。<a id="a-DX"></a>倍修增长广大。<a id="a-DY"></a>或自性相。<a id="a-DZ"></a>或差别相。<a id="a-Da"></a>是名遍计所执相。<a id="a-Db"></a>世尊依此施设诸法相无自性性。<a id="a-Dc"></a>若即分别所行遍计所执相所依行相。<a id="a-Dd"></a>是名依他起相。<a id="a-De"></a>世尊依此施设诸法生无自性性。<a id="a-Df"></a>及一分胜义无自性性。<a id="a-Dg"></a>如是我今领解世尊所说义者。<a id="a-Dh"></a>若即于此分别所行遍计所执相所依行相中。<a id="a-Di"></a>由遍计所执相不成实故。<a id="a-Dj"></a>即此自性无自性性。<a id="a-Dk"></a>法无我真如清净所缘。<a id="a-Dl"></a>是名圆成实相。<a id="a-Dm"></a>世尊依此施设诸法一分胜义无自性性。</p>
  <p id="aDn">世尊。<a id="a-Do"></a>譬如毗湿缚药。<a id="a-Dp"></a>一切散药仙药方中皆应安处。<a id="a-Dq"></a>如是世尊。<a id="a-Dr"></a>依此诸法皆无自性。<a id="a-Ds"></a>无生无灭。<a id="a-Dt"></a>本来寂静。<a id="a-Du"></a>自性涅槃。<a id="a-Dv"></a>无自性性了义言教。<a id="a-Dw"></a>遍于一切不了义经皆应安处。<a id="a-Dx"></a>世尊。<a id="a-Dy"></a>如彩画地遍于一切彩画事业皆同一味。<a id="a-Dz"></a>或青或黄或赤或白。<a id="a-E0"></a>复能显发彩画事业。<a id="a-E1"></a>如是世尊。<a id="a-E2"></a>依此诸法皆无自性广说乃至自性涅槃。<a id="a-E3"></a>无自性性了义言教。<a id="a-E4"></a>遍于一切不了义经。<a id="a-E5"></a>皆同一味。<a id="a-E6"></a>复能显发彼诸经中所不了义世尊。<a id="a-E7"></a>譬如一切成熟珍羞诸饼果内投之熟酥更生胜味。<a id="a-E8"></a>如是世尊。<a id="a-E9"></a>依此诸法皆无自性广说乃至自性涅槃。<a id="a-EA"></a>无自性性了义言教。<a id="a-EB"></a>置于一切不了义经。<a id="a-EC"></a>生胜欢喜。<a id="a-ED"></a>世尊。<a id="a-EE"></a>譬如虚空遍一切处皆同一味不障一切所作事业。<a id="a-EF"></a>如是世尊。<a id="a-EG"></a>依此诸法皆无自性广说乃至自性涅槃。<a id="a-EH"></a>无自性性了义言教。<a id="a-EI"></a>遍于一切不了义经。<a id="a-EJ"></a>皆同一味不障一切声闻独觉及诸大乘所修事业。<a id="a-EK"></a>说是语已。<a id="a-EL"></a>尔时世尊。<a id="a-EM"></a>叹胜义生菩萨曰。<a id="a-EN"></a>善哉善哉。<a id="a-EO"></a>善男子。<a id="a-EP"></a>汝今乃能善解如来所说甚深密意言义。<a id="a-EQ"></a>复于此义善作譬喻。<a id="a-ER"></a>所谓世间毗湿缚药杂彩画地熟酥虚空。<a id="a-ES"></a>胜义生。<a id="a-ET"></a>如是如是更无有异。<a id="a-EU"></a>如是如是汝应受持。<a id="a-EV"></a>胜义生菩萨。<a id="a-EW"></a>复白佛言。<a id="a-EX"></a>世尊初于一时。<a id="a-EY"></a>在婆罗痆斯仙人堕处施鹿林中。<a id="a-EZ"></a>唯为发趣声闻乘者。<a id="a-Ea"></a>以四谛相转正法轮。<a id="a-Eb"></a>虽是甚奇甚为希有一切世间诸天人等先无有能如法转者。<a id="a-Ec"></a>而于彼时所转法轮有上有容是未了义。<a id="a-Ed"></a>是诸诤论安足处所。<a id="a-Ee"></a>世尊在昔第二时中。<a id="a-Ef"></a>唯为发趣修大乘者。<a id="a-Eg"></a>依一切法皆无自性。<a id="a-Eh"></a>无生无灭。<a id="a-Ei"></a>本来寂静。<a id="a-Ej"></a>自性涅槃。<a id="a-Ek"></a>以隐密相。<a id="a-El"></a>转正法轮。<a id="a-Em"></a>虽更甚奇甚为希有。<a id="a-En"></a>而于彼时所转法轮。<a id="a-Eo"></a>亦是有上有所容受。<a id="a-Ep"></a>犹未了义。<a id="a-Eq"></a>是诸诤论安足处所。<a id="a-Er"></a>世尊于今第三时中。<a id="a-Es"></a>普为发趣一切乘者。<a id="a-Et"></a>依一切法皆无自性。<a id="a-Eu"></a>无生无灭。<a id="a-Ev"></a>本来寂静。<a id="a-Ew"></a>自性涅槃无自性性。<a id="a-Ex"></a>以显了相转正法轮。<a id="a-Ey"></a>第一甚奇最为希有。<a id="a-Ez"></a>于今世尊所转法轮。<a id="a-F0"></a>无上无容是真了义。<a id="a-F1"></a>非诸诤论安足处所。<a id="a-F2"></a>世尊若善男子或善女人。<a id="a-F3"></a>于此如来依一切法皆无自性。<a id="a-F4"></a>无生无灭。<a id="a-F5"></a>本来寂静。<a id="a-F6"></a>自性涅槃。<a id="a-F7"></a>所说甚深了义言教。<a id="a-F8"></a>闻已信解书写护持供养流布。<a id="a-F9"></a>受诵温习如理思惟。<a id="a-FA"></a>以其修相发起加行生几所福。<a id="a-FB"></a>说是语已。<a id="a-FC"></a>尔时世尊告胜义生菩萨曰。<a id="a-FD"></a>胜义生是善男子或善女人。<a id="a-FE"></a>其所生福无量无数难可喻知。<a id="a-FF"></a>吾今为汝略说少分。<a id="a-FG"></a>如爪上土比大地土。<a id="a-FH"></a>百分不及一。<a id="a-FI"></a>千分不及一。<a id="a-FJ"></a>百千分不及一。<a id="a-FK"></a>数算计喻邬波尼杀昙分亦不及一。<a id="a-FL"></a>或如牛迹中水比四大海水。<a id="a-FM"></a>百分不及一。<a id="a-FN"></a>广说乃至邬波尼杀昙分亦不及一。<a id="a-FO"></a>如是于诸不了义经。<a id="a-FP"></a>闻已信解。<a id="a-FQ"></a>广说乃至以其修相发起加行所获功德。<a id="a-FR"></a>比此所说了义经教闻已信解所集功德。<a id="a-FS"></a>广说乃至以其修相发起加行所集功德。<a id="a-FT"></a>百分不及一。<a id="a-FU"></a>广说乃至邬波尼杀昙分亦不及一。<a id="a-FV"></a>说是语已。</p>
  <p id="aFW">胜义生菩萨复白佛言。<a id="a-FX"></a>世尊。<a id="a-FY"></a>于是解深密法门中。<a id="a-FZ"></a>当何名此教。<a id="a-Fa"></a>我当云何奉持。<a id="a-Fb"></a>佛告胜义生菩萨曰。<a id="a-Fc"></a>善男子。<a id="a-Fd"></a>此名胜义了义之教。<a id="a-Fe"></a>于此胜义了义之教。<a id="a-Ff"></a>汝当奉持。<a id="a-Fg"></a>说此胜义了义教时。<a id="a-Fh"></a>于大会中有六百千众生。<a id="a-Fi"></a>发阿耨多罗三藐三菩提心。<a id="a-Fj"></a>三百千声闻远尘离垢。<a id="a-Fk"></a>于诸法中得法眼净。<a id="a-Fl"></a>一百五十千声闻永尽诸漏心得解脱。<a id="a-Fm"></a>七十五千菩萨得无生法忍。</p>
 </body>
</html>