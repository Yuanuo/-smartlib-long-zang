<!doctype html>
<html id="z3IBVKzvF" data-ver="1094">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第二十五</h1>
  <h2 id="a2">本地分中声闻地第十三初瑜伽处出离地第三之四</h2>
  <p id="a3">云何名善友性。<a id="a-4"></a>谓八因缘故。<a id="a-5"></a>应知一切种圆满善友性。<a id="a-6"></a>何等为八。<a id="a-7"></a>谓如有一安住禁戒。<a id="a-8"></a>具足多闻。<a id="a-9"></a>能有所证。<a id="a-A"></a>性多哀愍心无厌倦。<a id="a-B"></a>善能堪忍无有怖畏语具圆满。<a id="a-C"></a>云何名为安住禁戒。<a id="a-D"></a>谓安住具戒善能守护别解律仪。<a id="a-E"></a>如前广说。<a id="a-F"></a>乐沙门性乐婆罗门性。<a id="a-G"></a>为自调伏为自寂静。<a id="a-H"></a>为自涅槃修行正行。<a id="a-I"></a>如是名为安住禁戒。<a id="a-J"></a>云何名为具足多闻。<a id="a-K"></a>谓若有法宣说开示。<a id="a-L"></a>初中后善文义巧妙。<a id="a-M"></a>独一圆满清白梵行。<a id="a-N"></a>于如是类众多妙法能善受持。<a id="a-O"></a>言善通利。<a id="a-P"></a>意善寻思。<a id="a-Q"></a>见善通达。<a id="a-R"></a>如是名为具足多闻。<a id="a-S"></a>云何名为能有所证。<a id="a-T"></a>谓能证得胜无常想无常苦想。<a id="a-U"></a>苦无我想厌逆食想。<a id="a-V"></a>一切世间不可乐想有过患想。<a id="a-W"></a>断想离想。<a id="a-X"></a>灭想死想。<a id="a-Y"></a>不净想青瘀想。<a id="a-Z"></a>脓烂想破坏想。<a id="a-a"></a>膖胀想啖食想。<a id="a-b"></a>血涂想离散想。<a id="a-c"></a>骨锁想观察空想。<a id="a-d"></a>复能证得最初静虑。<a id="a-e"></a>第二静虑。<a id="a-f"></a>第三静虑。<a id="a-g"></a>第四静虑空无边处。<a id="a-h"></a>识无边处。<a id="a-i"></a>无所有处。<a id="a-j"></a>最后非想非非想处。<a id="a-k"></a>又能证得慈悲喜舍。<a id="a-l"></a>或预流果。<a id="a-m"></a>或一来果。<a id="a-n"></a>或不还果。<a id="a-o"></a>或神境通。<a id="a-p"></a>或宿住通。<a id="a-q"></a>或天耳通。<a id="a-r"></a>或死生通。<a id="a-s"></a>或心差别通。<a id="a-t"></a>或阿罗汉。<a id="a-u"></a>具八解脱静虑等定。<a id="a-v"></a>有大堪能具大势力。<a id="a-w"></a>能善为他现三神变教授教诫。<a id="a-x"></a>三神变者。<a id="a-y"></a>一神力神变。<a id="a-z"></a>二记说神变。<a id="a-10"></a>三教导神变。<a id="a-11"></a>如是名为能有所证。<a id="a-12"></a>云何名为为性哀愍。<a id="a-13"></a>谓于他所常起悲怜。<a id="a-14"></a>乐与其义。<a id="a-15"></a>乐与其利。<a id="a-16"></a>乐与其乐。<a id="a-17"></a>乐与猗触。<a id="a-18"></a>乐与安隐。<a id="a-19"></a>如是名为为性哀愍。<a id="a-1A"></a>云何名为心无倦厌。<a id="a-1B"></a>谓善能示现善能教导。<a id="a-1C"></a>善能赞励善能庆慰。<a id="a-1D"></a>处于四众宣说正法不辞劳倦。<a id="a-1E"></a>翘勤无堕起发圆满。<a id="a-1F"></a>为性好乐发勤精进。<a id="a-1G"></a>如是名为心无厌倦。<a id="a-1H"></a>云何名为善能堪忍。<a id="a-1I"></a>谓骂不报骂嗔不报嗔。<a id="a-1J"></a>打不报打弄不报弄。<a id="a-1K"></a>堪耐椎杵。<a id="a-1L"></a>于诸逼迫缚录禁闭捶打毁辱迫胁斫截众苦事中。<a id="a-1M"></a>自推己过以业异熟为所依趣。<a id="a-1N"></a>终不于他发生愤恚。<a id="a-1O"></a>亦不怀恨随眠不舍。<a id="a-1P"></a>如是虽遭轻陵毁辱。<a id="a-1Q"></a>而其本性都无变改。<a id="a-1R"></a>唯常于彼思为义利。<a id="a-1S"></a>又能堪忍寒热饥渴蚊虻。<a id="a-1T"></a>风日蛇蝎恶触。<a id="a-1U"></a>他所干犯碜毒语言。<a id="a-1V"></a>身内所生猛利坚劲。<a id="a-1W"></a>辛楚切心夺命苦受。<a id="a-1X"></a>为性堪忍能有容纳。<a id="a-1Y"></a>如是名为善能堪忍。<a id="a-1Z"></a>云何名为无有怖畏。<a id="a-1a"></a>谓处大众说正法时。<a id="a-1b"></a>心无怯劣声无战掉辩无误失。<a id="a-1c"></a>终不由彼怯惧因缘为诸怖畏之所逼切。<a id="a-1d"></a>腋不流汗身毛不竖。<a id="a-1e"></a>如是名为无有怖畏。<a id="a-1f"></a>云何名为语具圆满。<a id="a-1g"></a>谓彼成就最上首语极美妙语。<a id="a-1h"></a>甚显了语易悟解语。<a id="a-1i"></a>乐欲闻语无违逆语。<a id="a-1j"></a>无所依语无边际语。<a id="a-1k"></a>如是名为语具圆满。<a id="a-1l"></a>言词巧妙。<a id="a-1m"></a>成就如是八种因缘。<a id="a-1n"></a>善能谏举善作忆念。<a id="a-1o"></a>善能教授善能教诫。<a id="a-1p"></a>善说正法。<a id="a-1q"></a>云何名为善能谏举。<a id="a-1r"></a>谓若有余于增上戒毁犯尸罗。<a id="a-1s"></a>于增上轨毁犯轨则。<a id="a-1t"></a>由见闻疑能正谏。<a id="a-1u"></a>举真实不以虚妄。<a id="a-1v"></a>应时不以非时。<a id="a-1w"></a>饶益不以衰损。<a id="a-1x"></a>柔软不以粗犷。<a id="a-1y"></a>善友不以憎嫉。<a id="a-1z"></a>如是名为善能谏举。<a id="a-20"></a>云何名为善作忆念。<a id="a-21"></a>谓令忆念先所犯罪或法或义。<a id="a-22"></a>云何名为令其忆念先所犯罪。<a id="a-23"></a>谓若有余先起毁犯而不能忆。<a id="a-24"></a>善作方便令彼忆念。<a id="a-25"></a>告言长老。<a id="a-26"></a>曾于某处某事某时。<a id="a-27"></a>毁犯如是如是色类。<a id="a-28"></a>如是名为令其忆念先所犯罪。<a id="a-29"></a>云何名为令忆念法。<a id="a-2A"></a>谓若有余于先所闻所受正法独处思念。<a id="a-2B"></a>所谓契经应颂记别广说如前。<a id="a-2C"></a>彼若不忆令其忆念。<a id="a-2D"></a>或复称述授与令忆。<a id="a-2E"></a>成兴请问诘难令忆。<a id="a-2F"></a>如是名为令忆念法。<a id="a-2G"></a>云何名为令忆念义。<a id="a-2H"></a>谓若有余于先所闻所受正义。<a id="a-2I"></a>有所忘失为作忆念。<a id="a-2J"></a>宣说开示令新令显。<a id="a-2K"></a>又若有善能引义利能引梵行久时所作久时所说。<a id="a-2L"></a>彼若忘失亦令忆念。<a id="a-2M"></a>如是名为善作忆念。<a id="a-2N"></a>云何名为善能教授。<a id="a-2O"></a>谓于远离寂静瑜伽作意止观。<a id="a-2P"></a>时时随顺教授而转。<a id="a-2Q"></a>时时宣说与彼相应无倒言论。<a id="a-2R"></a>所谓能趣心离障盖甚可爱乐。<a id="a-2S"></a>尸罗言论等持言论。<a id="a-2T"></a>圣慧言论解脱言论。<a id="a-2U"></a>解脱智见言论少欲言论。<a id="a-2V"></a>喜足言论永断言论。<a id="a-2W"></a>离欲言论寂灭言论。<a id="a-2X"></a>损减言论无杂言论。<a id="a-2Y"></a>随顺缘性缘起言论。<a id="a-2Z"></a>如是名为善能教授。<a id="a-2a"></a>云何名为善能教诫。<a id="a-2b"></a>谓于大师所说圣教。<a id="a-2c"></a>能以正法以毗奈耶平等教诲。<a id="a-2d"></a>或轨范师或亲教师或同法者。<a id="a-2e"></a>或余尊重等尊重者。<a id="a-2f"></a>如实知彼随于一处违越毁犯。<a id="a-2g"></a>便于时时如法呵责。<a id="a-2h"></a>治罚驱摈令其调伏。<a id="a-2i"></a>既调伏已如法平等受诸利养。<a id="a-2j"></a>和同晓悟收敛摄受。<a id="a-2k"></a>于所应作及不应作。<a id="a-2l"></a>为令现行不现行故。<a id="a-2m"></a>于其积习及不积习。<a id="a-2n"></a>教导教诲。<a id="a-2o"></a>如是名为善能教诫。<a id="a-2p"></a>云何名为善说正法。<a id="a-2q"></a>谓于时时能善宣说初时所作无倒言论。<a id="a-2r"></a>所谓施论戒论生天之论。<a id="a-2s"></a>于诸欲中能广开示过患出离清净品法。<a id="a-2t"></a>又于时时宣说超胜四种圣谛相应言论。<a id="a-2u"></a>所谓苦论集论灭论道论。<a id="a-2v"></a>为诸有情得成熟故。<a id="a-2w"></a>为诸有情得清净故。<a id="a-2x"></a>为令正法得久住故。<a id="a-2y"></a>宣说相应助伴。<a id="a-2z"></a>随顺清亮。<a id="a-30"></a>有用相称。<a id="a-31"></a>应顺名句文身所有言论。<a id="a-32"></a>又此言论应时而发殷重。<a id="a-33"></a>渐次相续俱有令其欣庆。<a id="a-34"></a>令其爱乐。<a id="a-35"></a>令其欢喜。<a id="a-36"></a>令其勇悍。<a id="a-37"></a>无所诃摈。<a id="a-38"></a>相应助伴。<a id="a-39"></a>无乱如法称顺众会。<a id="a-3A"></a>有慈怜心。<a id="a-3B"></a>有利益心。<a id="a-3C"></a>有哀愍心。<a id="a-3D"></a>不依利养恭敬赞颂。<a id="a-3E"></a>不自高举。<a id="a-3F"></a>不陵蔑他。<a id="a-3G"></a>如是名为善说正法。<a id="a-3H"></a>由彼成就如是八支。<a id="a-3I"></a>于时时间善能谏举善作忆念。<a id="a-3J"></a>善能教授。<a id="a-3K"></a>善能教诫。<a id="a-3L"></a>善说正法。<a id="a-3M"></a>是故说彼名为善友。<a id="a-3N"></a>如是广辩善友性已。</p>
  <p id="a3O">复云何知此中略义。<a id="a-3P"></a>谓若善友心善稠密为性哀愍。<a id="a-3Q"></a>最初于彼乐为利益。<a id="a-3R"></a>乐为安乐。<a id="a-3S"></a>又即于此利益安乐。<a id="a-3T"></a>如实了知。<a id="a-3U"></a>无有颠倒离颠倒见。<a id="a-3V"></a>又即于此利益安乐。<a id="a-3W"></a>有大势力方便善巧。<a id="a-3X"></a>能令积集能令引发。<a id="a-3Y"></a>又即于此利益安乐。<a id="a-3Z"></a>翘勤无堕起发圆满。<a id="a-3a"></a>为性好乐发勤精进。<a id="a-3b"></a>当知由此四因缘故摄一切种。<a id="a-3c"></a>总略圆满善知识性。<a id="a-3d"></a>如是名为此善友性所有略义。</p>
  <p id="a3e">若前所说广分别义。<a id="a-3f"></a>若此所说所有略义。<a id="a-3g"></a>一切总说为善友性。</p>
  <p id="a3h">云何名为闻思正法。<a id="a-3i"></a>谓正法者。<a id="a-3j"></a>若佛世尊若佛弟子。<a id="a-3k"></a>正士正至正善丈夫。<a id="a-3l"></a>宣说开显分别照了。<a id="a-3m"></a>此复云何。<a id="a-3n"></a>所谓契经应颂记别广说如前。<a id="a-3o"></a>十二分教是名正法。<a id="a-3p"></a>云何契经。<a id="a-3q"></a>谓薄伽梵于彼彼方所。<a id="a-3r"></a>为彼彼所化有情。<a id="a-3s"></a>依彼彼所化诸行差别。<a id="a-3t"></a>宣说无量蕴相应语处相应语。<a id="a-3u"></a>缘起相应语食相应语。<a id="a-3v"></a>谛相应语界相应语。<a id="a-3w"></a>声闻乘相应语独觉乘相应语。<a id="a-3x"></a>知来乘相应语念住正断神足根力觉支道支等相应语。<a id="a-3y"></a>不净息念诸学证净等相应语。<a id="a-3z"></a>结集如来正法藏者。<a id="a-40"></a>摄聚如是种种圣语。<a id="a-41"></a>为令圣教久住世故。<a id="a-42"></a>以诸美妙名句文身。<a id="a-43"></a>如其所应次第安布次第结集。<a id="a-44"></a>谓能贯穿缝缀种种能引义利。<a id="a-45"></a>能引梵行。<a id="a-46"></a>真善妙义。<a id="a-47"></a>是名契经。<a id="a-48"></a>云何应颂。<a id="a-49"></a>谓于中间或于最后宣说伽他。<a id="a-4A"></a>或复宣说未了义经。<a id="a-4B"></a>是名应颂。<a id="a-4C"></a>云何记别。<a id="a-4D"></a>谓于是中记别弟子命过已后当生等事。<a id="a-4E"></a>或复宣说已了义经。<a id="a-4F"></a>是名记别。<a id="a-4G"></a>云何讽颂。<a id="a-4H"></a>谓非直说是结句说。<a id="a-4I"></a>或作二句或作三句或作四句或作五句或作六句等。<a id="a-4J"></a>是名讽颂。<a id="a-4K"></a>云何自说。<a id="a-4L"></a>谓于是中不显能请补特伽罗名字种姓。<a id="a-4M"></a>为令当来正法久住圣教久住。<a id="a-4N"></a>不请而说。<a id="a-4O"></a>是名自说。<a id="a-4P"></a>云何因缘。<a id="a-4Q"></a>谓于是中显示能请补特伽罗名字种姓。<a id="a-4R"></a>因请而说。<a id="a-4S"></a>及诸所有毗奈耶相应有因有缘别解脱经。<a id="a-4T"></a>是名因缘。<a id="a-4U"></a>云何譬喻。<a id="a-4V"></a>谓于是中有譬喻说。<a id="a-4W"></a>由譬喻故本义明净。<a id="a-4X"></a>是名譬喻。<a id="a-4Y"></a>云何本事。<a id="a-4Z"></a>谓诸所有宿世相应事义言教。<a id="a-4a"></a>是名本事。<a id="a-4b"></a>云何本生。<a id="a-4c"></a>谓于是中宣说世尊在过去世彼彼方分。<a id="a-4d"></a>若死若生行菩萨行行难行行。<a id="a-4e"></a>是名本生。<a id="a-4f"></a>云何方广。<a id="a-4g"></a>谓于是中广说一切诸菩萨道。<a id="a-4h"></a>为令修证阿耨多罗三藐三菩提十力无畏无障智等一切功德。<a id="a-4i"></a>是名方广。<a id="a-4j"></a>云何希法。<a id="a-4k"></a>谓于是中宣说诸佛诸佛弟子比丘比丘尼。<a id="a-4l"></a>式叉摩那。<a id="a-4m"></a>劳策男劳策女。<a id="a-4n"></a>近事男近事女等。<a id="a-4o"></a>若共不共胜于其余胜诸世间。<a id="a-4p"></a>同意所许甚奇希有最胜功德。<a id="a-4q"></a>是名希法。<a id="a-4r"></a>云何论议。<a id="a-4s"></a>所谓一切摩呾履迦阿毗达磨。<a id="a-4t"></a>研究甚深素呾缆义。<a id="a-4u"></a>宣畅一切契经宗要。<a id="a-4v"></a>是名论议。<a id="a-4w"></a>如是所说十二分教。<a id="a-4x"></a>三藏所摄。<a id="a-4y"></a>谓或有素怛缆藏摄。<a id="a-4z"></a>或有毗奈耶藏摄。<a id="a-50"></a>或有阿毗达磨藏摄。<a id="a-51"></a>当知此中若说契经应颂。<a id="a-52"></a>记别讽颂。<a id="a-53"></a>自说譬喻。<a id="a-54"></a>本事本生。<a id="a-55"></a>方广希法。<a id="a-56"></a>是名素怛缆藏。<a id="a-57"></a>若说因缘是名毗奈耶藏。<a id="a-58"></a>若说论议是名阿毗达磨藏。<a id="a-59"></a>是故如是十二分教。<a id="a-5A"></a>三藏所摄。<a id="a-5B"></a>如是一切正士正至正善丈夫共所宣说。<a id="a-5C"></a>故名正法。</p>
  <p id="a5D">听闻此故名闻正法。<a id="a-5E"></a>此复云何。<a id="a-5F"></a>谓如有一或受持素呾缆。<a id="a-5G"></a>或受持毗奈耶。<a id="a-5H"></a>或受持阿毗达磨。<a id="a-5I"></a>或受持素怛缆及毗奈耶。<a id="a-5J"></a>或受持素怛缆及阿毗达磨。<a id="a-5K"></a>或受持毗奈耶及阿毗达磨。<a id="a-5L"></a>或具受持素怛缆毗奈耶阿毗达磨。</p>
  <p id="a5M">如是一切名闻正法。<a id="a-5N"></a>此闻正法复有二种。<a id="a-5O"></a>一闻其文。<a id="a-5P"></a>二闻其义。</p>
  <p id="a5Q">云何思正法。<a id="a-5R"></a>谓如有一即如所闻所信正法。<a id="a-5S"></a>独处空闲远离六种不应思处。<a id="a-5T"></a>谓思议我思议有情思议世间。<a id="a-5U"></a>思议有情业。<a id="a-5V"></a>果异熟。<a id="a-5W"></a>思议静虑者静虑境界。<a id="a-5X"></a>思议诸佛诸佛境界。</p>
  <p id="a5Y">但正思惟所有诸法自相共相。<a id="a-5Z"></a>如是思惟复有二种。<a id="a-5a"></a>一者以算数行相。<a id="a-5b"></a>善巧方便算计诸法。<a id="a-5c"></a>二者以称量行相。<a id="a-5d"></a>依正道理观察诸法功德过失。<a id="a-5e"></a>谓若思惟诸蕴相应所有言教。<a id="a-5f"></a>若复思惟如前所说所余随一所有言教。<a id="a-5g"></a>皆由如是二种行相方便思惟。<a id="a-5h"></a>此复云何。<a id="a-5i"></a>谓言色者。<a id="a-5j"></a>即十色处及堕法处所摄众色。<a id="a-5k"></a>是名色蕴。<a id="a-5l"></a>所言受者。<a id="a-5m"></a>即三种受。<a id="a-5n"></a>是名受蕴。<a id="a-5o"></a>所言想者。<a id="a-5p"></a>即六想身。<a id="a-5q"></a>是名想蕴。<a id="a-5r"></a>所言行者。<a id="a-5s"></a>即六思身等。<a id="a-5t"></a>是名行蕴。<a id="a-5u"></a>所言识者。<a id="a-5v"></a>即六识身等。<a id="a-5w"></a>是名识蕴。<a id="a-5x"></a>如是名为以算数行相思惟诸蕴相应言教。<a id="a-5y"></a>或复由此算数行相。<a id="a-5z"></a>别别思惟展转差别当知即有无量差别。<a id="a-60"></a>云何以称量行相。<a id="a-61"></a>依正道理思惟诸蕴相应言教。<a id="a-62"></a>谓依四道理无倒观察。<a id="a-63"></a>何等为四。<a id="a-64"></a>一观待道理。<a id="a-65"></a>二作用道理。<a id="a-66"></a>三证成道理。<a id="a-67"></a>四法尔道理。<a id="a-68"></a>云何名为观待道理。<a id="a-69"></a>谓略说有二种观待。<a id="a-6A"></a>一生起观待。<a id="a-6B"></a>二施设观待。<a id="a-6C"></a>生起观待者。<a id="a-6D"></a>谓由诸因诸缘势力生起诸蕴。<a id="a-6E"></a>此蕴生起要当观待诸因诸缘。<a id="a-6F"></a>施设观待者。<a id="a-6G"></a>谓由名身句身文身。<a id="a-6H"></a>施设诸蕴。<a id="a-6I"></a>此蕴施设要当观待名句文身。<a id="a-6J"></a>是名于蕴生起观待施设观待。<a id="a-6K"></a>即此生起观待施设观待。<a id="a-6L"></a>生起诸蕴施设诸蕴。<a id="a-6M"></a>说名道理瑜伽方便。<a id="a-6N"></a>是故说为观待道理。<a id="a-6O"></a>云何名为作用道理。<a id="a-6P"></a>谓诸蕴生已由自缘故。<a id="a-6Q"></a>有自作用各各差别。<a id="a-6R"></a>谓眼能见色耳能闻声。<a id="a-6S"></a>鼻能嗅香舌能尝味。<a id="a-6T"></a>身能觉触意能了法。<a id="a-6U"></a>色为眼境为眼所行。<a id="a-6V"></a>乃至法为意境为意所行。<a id="a-6W"></a>或复所余如是等类。<a id="a-6X"></a>于彼彼法别别作用当知亦尔。<a id="a-6Y"></a>即此诸法各别作用。<a id="a-6Z"></a>所有道理瑜伽方便。<a id="a-6a"></a>皆说名为作用道理。<a id="a-6b"></a>云何名为证成道理。<a id="a-6c"></a>谓一切蕴皆是无常。<a id="a-6d"></a>众缘所生苦空无我。<a id="a-6e"></a>由三量故如实观察。<a id="a-6f"></a>谓由至教量故由现量故。<a id="a-6g"></a>由比量故。<a id="a-6h"></a>由此三量证验道理。<a id="a-6i"></a>诸有智者心正执受安置成立。<a id="a-6j"></a>谓一切蕴皆无常性众缘生性。<a id="a-6k"></a>苦性空性。<a id="a-6l"></a>及无我性。<a id="a-6m"></a>如是等名证成道理。<a id="a-6n"></a>云何名为法尔道理。<a id="a-6o"></a>谓何因缘故即彼诸蕴。<a id="a-6p"></a>如是种类。<a id="a-6q"></a>诸器世间。<a id="a-6r"></a>如是安布。<a id="a-6s"></a>何因缘故地坚为相水湿为相。<a id="a-6t"></a>火暖为相风用轻动以为其相。<a id="a-6u"></a>何因缘故诸蕴无常诸法无我涅槃寂静。<a id="a-6v"></a>何因缘故色变坏相受领纳相。<a id="a-6w"></a>想等了相行造作相。<a id="a-6x"></a>识了别相。<a id="a-6y"></a>由彼诸法本性应尔。<a id="a-6z"></a>自性应尔。<a id="a-70"></a>法性应尔。<a id="a-71"></a>即此法尔说名道理瑜伽方便。<a id="a-72"></a>或即如是或异如是或非如是。<a id="a-73"></a>一切皆以法尔为依。<a id="a-74"></a>一切皆归法尔道理。<a id="a-75"></a>令心安住令心晓了。<a id="a-76"></a>如是名为法尔道理。<a id="a-77"></a>如是名为依四道理。</p>
  <p id="a78">观察诸蕴相应言教。<a id="a-79"></a>如由算数行相及称量行相。<a id="a-7A"></a>观察诸蕴相应言教。<a id="a-7B"></a>如是即由二种行相。<a id="a-7C"></a>观察其余所有言教。<a id="a-7D"></a>如是总名审正观察。<a id="a-7E"></a>思惟一切所说正法。<a id="a-7F"></a>如是名为闻思正法。</p>
  <p id="a7G">云何无障。<a id="a-7H"></a>谓此无障略有二种。<a id="a-7I"></a>一者依内。<a id="a-7J"></a>二者依外。<a id="a-7K"></a>我当先说依内外障。<a id="a-7L"></a>与彼相违当知即是二种无障。<a id="a-7M"></a>云何名依内障。<a id="a-7N"></a>谓如有一于其先世不曾修福。<a id="a-7O"></a>不修福故。<a id="a-7P"></a>不能时时获得随顺资生众具。<a id="a-7Q"></a>所谓衣食诸坐卧具病缘医药及余什具。<a id="a-7R"></a>有猛利贪及长时贪。<a id="a-7S"></a>有猛利嗔及长时嗔。<a id="a-7T"></a>有猛利痴及长时痴。<a id="a-7U"></a>或于先世积集造作多疾病业。<a id="a-7V"></a>由彼为因多诸疾病。<a id="a-7W"></a>或由现在行不平等。<a id="a-7X"></a>由是因缘风热痰癊数数发动。<a id="a-7Y"></a>或有宿食住在身中。<a id="a-7Z"></a>或食粗重多事多业。<a id="a-7a"></a>多有所作多与众会。<a id="a-7b"></a>乐着事业乐着语言。<a id="a-7c"></a>乐着睡眠乐着諠众。<a id="a-7d"></a>乐相杂住乐着戏论。<a id="a-7e"></a>乐自举恃掉乱放逸居止非处。<a id="a-7f"></a>如是等类应知一切名依内障。<a id="a-7g"></a>云何名依外障。<a id="a-7h"></a>谓如有一依不善士。<a id="a-7i"></a>由彼因缘不能时时获得随顺教授教诫。<a id="a-7j"></a>或居恶处于此住处。<a id="a-7k"></a>若昼日分多有种种諠杂众集诸变异事。<a id="a-7l"></a>若于夜分多有种种高声大声大众諠杂。<a id="a-7m"></a>复有种种猛利辛楚风日恶触。<a id="a-7n"></a>或有种种人及非人怖畏惊恐。<a id="a-7o"></a>如是等类应知一切名依外障。<a id="a-7p"></a>如是广辩内外障已。</p>
  <p id="a7q">复云何知此中略义。<a id="a-7r"></a>谓于此中略有三障。<a id="a-7s"></a>一加行障。<a id="a-7t"></a>二远离障。<a id="a-7u"></a>三寂静障。<a id="a-7v"></a>云何加行障。<a id="a-7w"></a>谓若此障会遇现前。<a id="a-7x"></a>于诸善品所有加行。<a id="a-7y"></a>皆无堪能亦无势力。<a id="a-7z"></a>此复云何。<a id="a-80"></a>谓常疹疾困苦重病。<a id="a-81"></a>风热痰癊数数发动。<a id="a-82"></a>或有宿食住在身中。<a id="a-83"></a>或被蛇蝎百足蚰蜒之所蛆螫。<a id="a-84"></a>或人非人之所逼恼。<a id="a-85"></a>又不能得衣食卧具病缘医药及余什具。<a id="a-86"></a>如是等类应知一切名加行障。<a id="a-87"></a>云何远离障。<a id="a-88"></a>谓食粗重多事多业多有所作或乐事业。<a id="a-89"></a>由此因缘爱乐种种所作事业。<a id="a-8A"></a>后彼事中其心流散或乐语言。<a id="a-8B"></a>由此因缘虽于远离断寂静修有所堪能有大势力。<a id="a-8C"></a>然唯读诵便生喜足或乐睡眠。<a id="a-8D"></a>由此因缘惛沉睡眠常所缠绕。<a id="a-8E"></a>为性懈怠执睡为乐。<a id="a-8F"></a>执倚为乐执卧为乐。<a id="a-8G"></a>或乐諠众。<a id="a-8H"></a>由此因缘乐与在家及出家众。<a id="a-8I"></a>谈说种种王论贼论。<a id="a-8J"></a>食论饮论。<a id="a-8K"></a>妙衣服论淫女巷论。<a id="a-8L"></a>诸国土论大人传论。<a id="a-8M"></a>世间传论大海传论。<a id="a-8N"></a>如是等类能引无义。<a id="a-8O"></a>虚绮论中乐共谈说抂度时日。<a id="a-8P"></a>又多爱乐数与众会。<a id="a-8Q"></a>彼彼事中令心散动。<a id="a-8R"></a>令心扰乱或乐杂住。<a id="a-8S"></a>由此因缘诸在家众及出家众。<a id="a-8T"></a>若未会遇思慕欲见。<a id="a-8U"></a>若已会遇不欲别离或乐戏论。<a id="a-8V"></a>由此因缘乐着世间种种戏论。<a id="a-8W"></a>于应趣向好乐前行。<a id="a-8X"></a>于远离中喜舍善轭。<a id="a-8Y"></a>如是等类众多障法。<a id="a-8Z"></a>应知一切名远离障。<a id="a-8a"></a>若有此障会遇现前。<a id="a-8b"></a>难可舍离阿练若处山林旷野边际卧具所有贪着。<a id="a-8c"></a>亦不能居阿练若处冢间树下空闲静室。<a id="a-8d"></a>云何寂静障。<a id="a-8e"></a>谓寂静者。<a id="a-8f"></a>即奢摩他毗钵舍那。<a id="a-8g"></a>有奢摩他障。<a id="a-8h"></a>有毗钵舍那障。<a id="a-8i"></a>云何奢摩他障。<a id="a-8j"></a>谓诸放逸及住非处。<a id="a-8k"></a>由放逸故或惛沉睡眠缠绕其心。<a id="a-8l"></a>或唯得奢摩他便生爱味。<a id="a-8m"></a>或于下劣性心乐趣入。<a id="a-8n"></a>或于闇昧性其心乐着。<a id="a-8o"></a>由住如是非处所故。<a id="a-8p"></a>人或非人諠杂扰乱。<a id="a-8q"></a>他所逼恼心外驰散。<a id="a-8r"></a>如是名为奢摩他障。<a id="a-8s"></a>当知此障能障寂静。<a id="a-8t"></a>云何毗钵舍那障。<a id="a-8u"></a>谓乐自恃举及以掉乱。<a id="a-8v"></a>乐自恃举者。<a id="a-8w"></a>谓如有一作是思惟。<a id="a-8x"></a>我生高族净信出家非为下劣。<a id="a-8y"></a>诸余比丘则不如是。<a id="a-8z"></a>由此因缘自高自举陵蔑于他。<a id="a-90"></a>如是我生富族净信出家非为贫匮。<a id="a-91"></a>我具妙色喜见端严多闻闻持。<a id="a-92"></a>其闻积集善巧言词语具圆满。<a id="a-93"></a>诸余比丘则不如是。<a id="a-94"></a>由此因缘自高自举陵蔑于他。<a id="a-95"></a>彼由如是自高举故。<a id="a-96"></a>诸有比丘耆年多智积修梵行。<a id="a-97"></a>不能时时恭敬请问。<a id="a-98"></a>彼诸比丘亦不时时为其开发未开发处。<a id="a-99"></a>为其显了未显了处。<a id="a-9A"></a>亦不为其殷到精恳以慧通达甚深句义。<a id="a-9B"></a>方便开示乃至令其智见清净。<a id="a-9C"></a>如是名为乐自恃举毗钵舍那障。<a id="a-9D"></a>又如有一唯得少分下劣智见安隐而住。<a id="a-9E"></a>彼由如是少分下劣智见安住。<a id="a-9F"></a>便自高举。<a id="a-9G"></a>自高举故。<a id="a-9H"></a>便生喜足更不上求。<a id="a-9I"></a>是名乐自恃举所住毗钵舍那障。<a id="a-9J"></a>言掉乱者。<a id="a-9K"></a>谓如有一根不寂静。<a id="a-9L"></a>诸根掉乱诸根嚣举。<a id="a-9M"></a>于一切时恶思所思恶说所说恶作所作。<a id="a-9N"></a>不能安住思惟诸法。<a id="a-9O"></a>不能坚固思惟诸法。<a id="a-9P"></a>由此因缘毗钵舍那不能圆满。<a id="a-9Q"></a>不得清净。<a id="a-9R"></a>是名掉乱毗钵舍那障。<a id="a-9S"></a>如是二法障奢摩他。<a id="a-9T"></a>谓多放逸及住非处二法。<a id="a-9U"></a>能障毗钵舍那。<a id="a-9V"></a>谓乐自恃举及以掉乱。<a id="a-9W"></a>如是若奢摩他障若毗钵舍那障。<a id="a-9X"></a>总名寂静障。<a id="a-9Y"></a>如是名为障之略义。</p>
  <p id="a9Z">即此略义及前广辨。<a id="a-9a"></a>总略为一说名为障。<a id="a-9b"></a>此障相违当知无障。<a id="a-9c"></a>谓即此障无性远离。<a id="a-9d"></a>不合不会说名无障。</p>
  <p id="a9e">云何惠舍。<a id="a-9f"></a>谓若布施其性无罪为庄严心为助伴心。<a id="a-9g"></a>为资瑜伽为得上义而修布施。<a id="a-9h"></a>是名惠舍。</p>
  <p id="a9i">问谁能施。<a id="a-9j"></a>谁所施。<a id="a-9k"></a>用何施何相施。<a id="a-9l"></a>云何施何故施。<a id="a-9m"></a>由此因缘施性无罪。<a id="a-9n"></a>答谁能施者。<a id="a-9o"></a>谓施者施主是名能施。<a id="a-9p"></a>云何施者云何施主。<a id="a-9q"></a>谓若自手施名为施者。<a id="a-9r"></a>若自物施若欣乐施非不乐施。<a id="a-9s"></a>名为施主。<a id="a-9t"></a>谁所施者。<a id="a-9u"></a>谓四种所施。<a id="a-9v"></a>一有苦者。<a id="a-9w"></a>二有恩者。<a id="a-9x"></a>三亲爱者。<a id="a-9y"></a>四尊胜者。<a id="a-9z"></a>云何有苦者。<a id="a-A0"></a>谓贫穷者或乞丐者。<a id="a-A1"></a>或行路者或悕求者。<a id="a-A2"></a>或盲瞽者或聋騃者。<a id="a-A3"></a>或无依者或无趣者。<a id="a-A4"></a>匮乏种种资生具者。<a id="a-A5"></a>复有所余如是等类名有苦者。<a id="a-A6"></a>云何有恩者。<a id="a-A7"></a>谓或父母或乳饮者。<a id="a-A8"></a>或养育者或成长者。<a id="a-A9"></a>或于旷野沙碛等中能济度者。<a id="a-AA"></a>或饥俭时能赈恤者。<a id="a-AB"></a>或怖怨敌而救援者。<a id="a-AC"></a>或被执缚而能解者。<a id="a-AD"></a>或遭疾病而救疗者。<a id="a-AE"></a>教利益者教安乐者。<a id="a-AF"></a>引利益者引安乐者。<a id="a-AG"></a>随所生起诸事务中。<a id="a-AH"></a>为助伴者。<a id="a-AI"></a>同欢喜者同忧愁者。<a id="a-AJ"></a>遭厄难时不相弃者。<a id="a-AK"></a>复有所余如是等类名有恩者。<a id="a-AL"></a>云何亲爱者。<a id="a-AM"></a>谓诸亲友或于其处有爱有敬。<a id="a-AN"></a>或信顺语。<a id="a-AO"></a>或数语言谈论交往。<a id="a-AP"></a>或有亲昵。<a id="a-AQ"></a>复有所余如是等类说名亲爱。<a id="a-AR"></a>云何尊胜。<a id="a-AS"></a>谓若沙门若婆罗门。<a id="a-AT"></a>世间同许为贤善者。<a id="a-AU"></a>离损害者极离害者。<a id="a-AV"></a>离贪欲者。<a id="a-AW"></a>为调伏贪而修行者。<a id="a-AX"></a>离嗔恚者。<a id="a-AY"></a>为调伏嗔而修行者。<a id="a-AZ"></a>离愚痴者。<a id="a-Aa"></a>为调伏痴而修行者。<a id="a-Ab"></a>复有所余如是等类名尊胜者。<a id="a-Ac"></a>用何施者。<a id="a-Ad"></a>谓若略说。<a id="a-Ae"></a>或用有情数物而行惠施。<a id="a-Af"></a>或用无情数物而行惠施。<a id="a-Ag"></a>云何有情数物持用惠施。<a id="a-Ah"></a>谓或妻子奴婢作使。<a id="a-Ai"></a>或象马猪牛羊鸡鸭驼骡等类。<a id="a-Aj"></a>或有诸余大男大女小男小女。<a id="a-Ak"></a>或复所余如是等类所用施物。<a id="a-Al"></a>或复内身头目手足血肉骨髓。<a id="a-Am"></a>随愿施与。<a id="a-An"></a>此亦名为有情数物持用布施。<a id="a-Ao"></a>是诸菩萨所现行事。<a id="a-Ap"></a>非此义中意所许施。<a id="a-Aq"></a>若有于彼诸有情类或得自在。<a id="a-Ar"></a>或有势力或能制伏。<a id="a-As"></a>若应持彼惠施于他。<a id="a-At"></a>若惠施时自无有罪。<a id="a-Au"></a>若不由彼惠施因缘他心嫌恨。<a id="a-Av"></a>若施于他。<a id="a-Aw"></a>知彼有情不为损恼。<a id="a-Ax"></a>是名无罪有情数物持用惠施。<a id="a-Ay"></a>云何无情数物持用惠施。<a id="a-Az"></a>谓略说有三种物。<a id="a-B0"></a>一者财物。<a id="a-B1"></a>二者谷物。<a id="a-B2"></a>三者处物。<a id="a-B3"></a>言财物者。<a id="a-B4"></a>谓末尼真珠琉璃螺贝璧玉珊瑚马瑙彩石生色可染赤珠右旋。<a id="a-B5"></a>复有所余如是等类。<a id="a-B6"></a>或诸珍宝或金或银。<a id="a-B7"></a>或诸衣服或诸什物。<a id="a-B8"></a>或香或鬘是名财物。<a id="a-B9"></a>云何谷物。<a id="a-BA"></a>谓诸所有可食可饮。<a id="a-BB"></a>大麦小麦。<a id="a-BC"></a>稻谷粟谷。<a id="a-BD"></a>糜黍胡麻。<a id="a-BE"></a>大小豆等。<a id="a-BF"></a>甘蔗蒲桃乳酪果汁。<a id="a-BG"></a>种种浆饮。<a id="a-BH"></a>复有所余如是等类是名谷物。<a id="a-BI"></a>云何处物。<a id="a-BJ"></a>谓诸田宅邸店廛肆。<a id="a-BK"></a>建立福舍及寺馆等。<a id="a-BL"></a>复有所余如是等类是名处物。<a id="a-BM"></a>是名无罪无情数物持用惠施。<a id="a-BN"></a>当知此中有情数物无情数物。<a id="a-BO"></a>一切总说名所用施。<a id="a-BP"></a>何相施者。<a id="a-BQ"></a>谓无贪俱行思造作心意业。<a id="a-BR"></a>及此所起身业语业舍所施物。<a id="a-BS"></a>或自相续或他相续是名施相。<a id="a-BT"></a>云何施者。<a id="a-BU"></a>谓由净信而行惠施。<a id="a-BV"></a>由正教见而行惠施。<a id="a-BW"></a>由有果见而行惠施。<a id="a-BX"></a>由极殷重而行惠施。<a id="a-BY"></a>由恭敬心自手行施。<a id="a-BZ"></a>而不轻慢应时而施。<a id="a-Ba"></a>济他要用不损恼他而行惠施。<a id="a-Bb"></a>如法平等。<a id="a-Bc"></a>不以凶暴积集财物而行惠施。<a id="a-Bd"></a>以鲜洁物而行惠施。<a id="a-Be"></a>以精妙物而行惠施。<a id="a-Bf"></a>以清净物而行惠施。<a id="a-Bg"></a>由此自他俱无有罪。<a id="a-Bh"></a>数数惠施制伏悭垢积集势力而行惠施。<a id="a-Bi"></a>先心欢喜而行惠施。<a id="a-Bj"></a>于正施时其心清净施已无悔。<a id="a-Bk"></a>如是而施。<a id="a-Bl"></a>何故施者。<a id="a-Bm"></a>或慈悲故而行惠施。<a id="a-Bn"></a>谓于有苦。<a id="a-Bo"></a>或知恩故而行惠施。<a id="a-Bp"></a>谓于有恩。<a id="a-Bq"></a>或爱或敬或信顺故而行惠施。<a id="a-Br"></a>谓于亲爱。<a id="a-Bs"></a>或为悕求世出世间殊胜功德。<a id="a-Bt"></a>而行惠施。<a id="a-Bu"></a>谓于尊胜。</p>
  <p id="aBv">由是因缘故修惠施。<a id="a-Bw"></a>由是行相。<a id="a-Bx"></a>或在家者或出家者修行布施。<a id="a-By"></a>为庄严心为助伴心。<a id="a-Bz"></a>为资瑜伽。<a id="a-C0"></a>为得上义。<a id="a-C1"></a>而行布施。<a id="a-C2"></a>由此因缘施性无罪。<a id="a-C3"></a>是名惠舍。</p>
  <p id="aC4">云何名为沙门庄严。<a id="a-C5"></a>嗢拖南曰。</p>
  <p id="aC6">正信而无谄　　少病精进慧</p>
  <p id="aC7">具少欲喜足　　易养及易满</p>
  <p id="aC8">杜多德端严　　知量善士法</p>
  <p id="aC9">具聪慧者相　　忍柔和贤善</p>
  <p id="aCA">谓如有一具足正信无有谄曲。<a id="a-CB"></a>少诸疾病性勤精进成就妙慧。<a id="a-CC"></a>少欲喜足易养易满。<a id="a-CD"></a>具足成就杜多。<a id="a-CE"></a>功德端严。<a id="a-CF"></a>知量具足成就贤善士法。<a id="a-CG"></a>具足成就聪慧者相。<a id="a-CH"></a>堪忍柔和为性贤善。</p>
  <p id="aCI">云何名为具足正信。<a id="a-CJ"></a>谓多净信多正敬顺。<a id="a-CK"></a>多生胜解多善欲乐。<a id="a-CL"></a>于诸善法及大师所。<a id="a-CM"></a>深生净信无惑无疑。<a id="a-CN"></a>于大师所恭敬尊重承奉供养。<a id="a-CO"></a>既修如是恭敬尊重承奉供养。<a id="a-CP"></a>专心亲附依止而住。<a id="a-CQ"></a>如于大师。<a id="a-CR"></a>如是于法同梵行者。<a id="a-CS"></a>于诸所学教授教诫。<a id="a-CT"></a>于修供养于无放逸。<a id="a-CU"></a>于三摩地当知亦尔。<a id="a-CV"></a>如是名为具足正信。<a id="a-CW"></a>云何名为无有谄曲。<a id="a-CX"></a>谓有纯质为性正直。<a id="a-CY"></a>于其大师及诸有智同梵行所。<a id="a-CZ"></a>如实自显。<a id="a-Ca"></a>如是名为无有谄曲。<a id="a-Cb"></a>云何名为少诸疾病。<a id="a-Cc"></a>谓性无病顺时变熟。<a id="a-Cd"></a>平等执受不极温热不极寒冷。<a id="a-Ce"></a>无所损害随时安乐。<a id="a-Cf"></a>由是因缘。<a id="a-Cg"></a>所食所饮。<a id="a-Ch"></a>所啖所尝。<a id="a-Ci"></a>易正变熟。<a id="a-Cj"></a>如是名为少诸疾病。<a id="a-Ck"></a>云何名为性勤精进。<a id="a-Cl"></a>谓能安住有势。<a id="a-Cm"></a>有勤有勇坚猛。<a id="a-Cn"></a>于善法中能不舍轭。<a id="a-Co"></a>翘勤无惰起发圆满。<a id="a-Cp"></a>能有所作。<a id="a-Cq"></a>于诸有智同梵行者躬自承奉。<a id="a-Cr"></a>如是名为性勤精进。<a id="a-Cs"></a>云何名为成就妙慧。<a id="a-Ct"></a>谓聪念觉皆悉圆满。<a id="a-Cu"></a>根不闇钝。<a id="a-Cv"></a>根不顽愚。<a id="a-Cw"></a>亦不喑哑。<a id="a-Cx"></a>非手代言。<a id="a-Cy"></a>有力能了善说恶说所有法义。<a id="a-Cz"></a>具足成就俱生觉慧。<a id="a-D0"></a>具足成就加行觉慧。<a id="a-D1"></a>如是名为成就妙慧。<a id="a-D2"></a>云何少欲。<a id="a-D3"></a>谓虽成就善少欲等所有功德。<a id="a-D4"></a>而不于此欲求他知。<a id="a-D5"></a>谓他知我具足少欲成就功德。<a id="a-D6"></a>是名少欲。<a id="a-D7"></a>云何喜足。<a id="a-D8"></a>谓于随一衣服饮食卧具等事。<a id="a-D9"></a>便生欢喜生正知足。<a id="a-DA"></a>于所未得所有衣服或粗或妙。<a id="a-DB"></a>更无悕望更无思虑。<a id="a-DC"></a>于所已得不染不爱。<a id="a-DD"></a>如前广说而受用之。<a id="a-DE"></a>如于衣服于其饮食卧具等事当知亦尔。<a id="a-DF"></a>是名喜足。<a id="a-DG"></a>云何易养。<a id="a-DH"></a>谓能独一自得怡养不待于他。<a id="a-DI"></a>或诸僮仆或余人众。<a id="a-DJ"></a>又不追求余长财宝。<a id="a-DK"></a>令他施者施主等类。<a id="a-DL"></a>谓为难养。<a id="a-DM"></a>是名易养。<a id="a-DN"></a>云何易满。<a id="a-DO"></a>谓得微少便自支持。<a id="a-DP"></a>若得粗弊亦自支持。<a id="a-DQ"></a>是名易满。<a id="a-DR"></a>云何成就杜多功德。<a id="a-DS"></a>谓常期乞食次第乞食。<a id="a-DT"></a>但一坐食先止后食。<a id="a-DU"></a>但持三衣但持毳衣持粪扫衣。<a id="a-DV"></a>住阿练若常居树下。<a id="a-DW"></a>常居迥露常住冢间。<a id="a-DX"></a>常期端坐处如常坐。<a id="a-DY"></a>如是依止。<a id="a-DZ"></a>若食若衣若诸敷具杜多功德。<a id="a-Da"></a>或十二种或十三种。<a id="a-Db"></a>于乞食中分为二种。<a id="a-Dc"></a>一者随得乞食。<a id="a-Dd"></a>二者次第乞食。<a id="a-De"></a>随得乞食者。<a id="a-Df"></a>谓随往还家随获随得而便受食。<a id="a-Dg"></a>次第乞食者。<a id="a-Dh"></a>谓入里巷巡家而乞。<a id="a-Di"></a>随得随现而便受食。<a id="a-Dj"></a>不高举手越趣余家。<a id="a-Dk"></a>愿我当获精妙饮食。<a id="a-Dl"></a>乃至期愿多有所得。<a id="a-Dm"></a>当知此中若依乞食无差别性。<a id="a-Dn"></a>唯有十二。<a id="a-Do"></a>若依乞食有差别性。<a id="a-Dp"></a>便有十三。<a id="a-Dq"></a>云何名为但一坐食。<a id="a-Dr"></a>谓坐一座乃至应食悉皆受食。<a id="a-Ds"></a>从此座起必不重食。<a id="a-Dt"></a>如是名为但一坐食。<a id="a-Du"></a>云何名为先止后食。<a id="a-Dv"></a>谓为食故坐如应座。<a id="a-Dw"></a>乃至未食先应具受诸所应食。<a id="a-Dx"></a>应正了知。<a id="a-Dy"></a>我今唯受尔所饮食当自支持。<a id="a-Dz"></a>又正了知我过于此定不当食。<a id="a-E0"></a>如是受已然后方食。<a id="a-E1"></a>如是名为先止后食。<a id="a-E2"></a>云何名为但持三衣。<a id="a-E3"></a>谓但三衣而自支持。<a id="a-E4"></a>何者三衣。<a id="a-E5"></a>一僧伽胝。<a id="a-E6"></a>二嗢怛啰僧伽。<a id="a-E7"></a>三安怛婆参。<a id="a-E8"></a>除此三衣终不贮畜。<a id="a-E9"></a>过此长衣。<a id="a-EA"></a>如是名为但持三衣。<a id="a-EB"></a>云何名为但持毳衣。<a id="a-EC"></a>谓所持衣或三衣数或是长衣。<a id="a-ED"></a>一切皆用毛毳而作。<a id="a-EE"></a>终不贮畜余所作衣。<a id="a-EF"></a>如是名为但持毳衣。<a id="a-EG"></a>云何名为持粪扫衣。<a id="a-EH"></a>谓所有衣他舍。<a id="a-EI"></a>弃掷或街或巷。<a id="a-EJ"></a>或市或廛。<a id="a-EK"></a>或道非道。<a id="a-EL"></a>或杂便秽。<a id="a-EM"></a>或为便秽脓血洟唾之所涂染。<a id="a-EN"></a>取如是等不净衣物。<a id="a-EO"></a>除去粗秽坚执洗浣缝染受持。<a id="a-EP"></a>如是名为持粪扫衣。<a id="a-EQ"></a>云何名为住阿练若。<a id="a-ER"></a>谓住空闲山林坰野。<a id="a-ES"></a>受用边际所有卧具。<a id="a-ET"></a>远离一切村邑聚落。<a id="a-EU"></a>如是名为住阿练若。<a id="a-EV"></a>云何名为常居树下。<a id="a-EW"></a>谓常期愿住于树下依止树根。<a id="a-EX"></a>如是名为常居树下。<a id="a-EY"></a>云何名为常居迥露。<a id="a-EZ"></a>谓常期愿住于迥露无覆障处。<a id="a-Ea"></a>如是名为常居迥露。<a id="a-Eb"></a>云何名为常住冢间。<a id="a-Ec"></a>谓常期愿住冢墓间。<a id="a-Ed"></a>诸有命过送尸骸处。<a id="a-Ee"></a>如是名为常住冢间。<a id="a-Ef"></a>云何名为常期端坐。<a id="a-Eg"></a>谓于大床或小绳床或草叶座。<a id="a-Eh"></a>端身而坐推度时日。<a id="a-Ei"></a>终不以背或以其胁依倚大床或小绳床或壁或树草叶座等。<a id="a-Ej"></a>如是名为常期端坐。<a id="a-Ek"></a>云何名为处如常座。<a id="a-El"></a>谓所坐卧或诸草座或诸叶座。<a id="a-Em"></a>如旧敷设草座叶座。<a id="a-En"></a>而常坐卧。<a id="a-Eo"></a>一敷设后终不数数翻举修理。<a id="a-Ep"></a>如是名为处如常座。<a id="a-Eq"></a>问何故名为杜多功德。<a id="a-Er"></a>答譬如世间或毛或氎。<a id="a-Es"></a>未鞭未弹未纷未擘。<a id="a-Et"></a>尔时相着不软不轻。<a id="a-Eu"></a>不任造作缕线毡褥。<a id="a-Ev"></a>若鞭若弹若纷若擘。<a id="a-Ew"></a>尔时分散柔软轻妙。<a id="a-Ex"></a>堪任造作缕线毡褥。<a id="a-Ey"></a>如是行者。<a id="a-Ez"></a>由饮食贪于诸饮食令心染着。<a id="a-F0"></a>由衣服贪于诸衣服令心染着。<a id="a-F1"></a>由敷具贪于诸敷具令心染着。<a id="a-F2"></a>彼由如是杜多功德。<a id="a-F3"></a>能净修治令其纯直。<a id="a-F4"></a>柔软轻妙有所堪任。<a id="a-F5"></a>随顺依止能修梵行。<a id="a-F6"></a>是故名为杜多功德。<a id="a-F7"></a>于饮食中有美食贪及多食贪。<a id="a-F8"></a>能障修善。<a id="a-F9"></a>为欲断除美食贪故。<a id="a-FA"></a>常期乞食次第乞食。<a id="a-FB"></a>为欲断除多食贪故。<a id="a-FC"></a>但一坐食先止后食。<a id="a-FD"></a>于衣服中。<a id="a-FE"></a>有三种贪能障修善。<a id="a-FF"></a>一多衣贪。<a id="a-FG"></a>二软触贪。<a id="a-FH"></a>三上妙贪。<a id="a-FI"></a>为欲断除多衣贪故。<a id="a-FJ"></a>但持三衣。<a id="a-FK"></a>为欲断除于诸衣服软触贪故。<a id="a-FL"></a>但持毳衣。<a id="a-FM"></a>为欲断除于诸衣服上妙贪故。<a id="a-FN"></a>持粪扫衣。<a id="a-FO"></a>于诸敷具。<a id="a-FP"></a>有四种贪能障修善。<a id="a-FQ"></a>一諠杂贪。<a id="a-FR"></a>二屋宇贪。<a id="a-FS"></a>三倚乐卧乐贪。<a id="a-FT"></a>四敷具贪。<a id="a-FU"></a>为欲断除諠杂贪故。<a id="a-FV"></a>住阿练若。<a id="a-FW"></a>为欲断除屋宇贪故。<a id="a-FX"></a>常居树下迥露冢间。<a id="a-FY"></a>又为断除淫佚贪故。<a id="a-FZ"></a>常住冢间。<a id="a-Fa"></a>为欲断除倚乐卧乐贪故。<a id="a-Fb"></a>常期端坐。<a id="a-Fc"></a>为欲断除敷具贪故。<a id="a-Fd"></a>处如常座。<a id="a-Fe"></a>是名成就杜多功德。<a id="a-Ff"></a>云何端严。<a id="a-Fg"></a>谓能成就若往若还若睹若瞻。<a id="a-Fh"></a>若屈若伸持僧伽胝持衣持钵。<a id="a-Fi"></a>端严形相。<a id="a-Fj"></a>是名端严。<a id="a-Fk"></a>云何知量。<a id="a-Fl"></a>谓于净信诸婆罗门长者居士。<a id="a-Fm"></a>极恣衣服饮食敷具。<a id="a-Fn"></a>病缘医药诸什物中。<a id="a-Fo"></a>知量而聚。<a id="a-Fp"></a>是名知量。<a id="a-Fq"></a>云何成就贤善士法。<a id="a-Fr"></a>谓生高族净信出家。<a id="a-Fs"></a>或生富族净信出家。<a id="a-Ft"></a>颜容殊妙喜见端严。<a id="a-Fu"></a>具足多闻语具圆满。<a id="a-Fv"></a>或随获得少智少见少安乐住。<a id="a-Fw"></a>由是因缘不自高举不陵蔑他。<a id="a-Fx"></a>能知唯有法随法行。<a id="a-Fy"></a>是其谛实。<a id="a-Fz"></a>既了知已精进修行法随法行。<a id="a-G0"></a>是名成就贤善士法。<a id="a-G1"></a>云何成就总慧者相。<a id="a-G2"></a>谓由作业相表知愚夫。<a id="a-G3"></a>由作业相表知聪慧。<a id="a-G4"></a>其事云何。<a id="a-G5"></a>谓诸愚夫。<a id="a-G6"></a>恶思所思恶说所说恶作所作。<a id="a-G7"></a>诸聪慧者。<a id="a-G8"></a>善思所思善说所说善作所作。<a id="a-G9"></a>是名成就聪慧者相。<a id="a-GA"></a>云何堪忍。<a id="a-GB"></a>谓如有一骂不报骂嗔不报嗔打不报打弄不报弄。<a id="a-GC"></a>又彼尊者堪能忍受寒热饥渴。<a id="a-GD"></a>蚊虻风日。<a id="a-GE"></a>蛇蝎毒触。<a id="a-GF"></a>又能忍受他所干犯粗恶语言。<a id="a-GG"></a>又能忍受身中所有猛利坚劲辛楚切心夺命苦受。<a id="a-GH"></a>为性堪忍有所容受。<a id="a-GI"></a>是名堪忍。<a id="a-GJ"></a>云何柔和。<a id="a-GK"></a>谓如有一于大师等。<a id="a-GL"></a>具足成就慈愍身业。<a id="a-GM"></a>具足成就慈愍语业。<a id="a-GN"></a>具足成就慈愍意业。<a id="a-GO"></a>与诸有智同梵行者。<a id="a-GP"></a>和同受用应所受用。<a id="a-GQ"></a>凡所饮食无有私密。<a id="a-GR"></a>如法所获如法所得。<a id="a-GS"></a>堕在钵中为钵所摄而为受用。<a id="a-GT"></a>同戒同见成就如是六种。<a id="a-GU"></a>可乐可爱可重。<a id="a-GV"></a>无违诤法易可共住性不恼他。<a id="a-GW"></a>与诸有智同梵行者。<a id="a-GX"></a>共住一处常令欢喜。<a id="a-GY"></a>是名柔和。<a id="a-GZ"></a>云何贤善。<a id="a-Ga"></a>谓如有一远离颦蹙舒颜平视。<a id="a-Gb"></a>含笑先言常为爱语。<a id="a-Gc"></a>性多摄受善法同侣。<a id="a-Gd"></a>身心澄净。<a id="a-Ge"></a>是名贤善。</p>
  <p id="aGf">若有成就如是诸法。<a id="a-Gg"></a>爱乐正法爱乐功德。<a id="a-Gh"></a>不乐利养恭敬称誉。<a id="a-Gi"></a>亦不成就增益损减二种邪见。<a id="a-Gj"></a>于非有法未尝增益。<a id="a-Gk"></a>于实有法未尝损减。<a id="a-Gl"></a>于诸世间事文绮者。<a id="a-Gm"></a>所造顺世种种字相绮饰文句相应诗论。<a id="a-Gn"></a>能正了知。<a id="a-Go"></a>无义无利远避弃舍。<a id="a-Gp"></a>不习不爱亦不流传。<a id="a-Gq"></a>不乐贮畜余长衣钵。<a id="a-Gr"></a>远离在家共諠杂住。<a id="a-Gs"></a>增烦恼故。<a id="a-Gt"></a>乐与圣众和合居止。<a id="a-Gu"></a>净修智故。<a id="a-Gv"></a>不乐摄受亲里朋友。<a id="a-Gw"></a>勿我由此亲友因缘。<a id="a-Gx"></a>当招无量扰乱事务。<a id="a-Gy"></a>彼或变坏当生种种愁戚伤叹悲苦忧恼。<a id="a-Gz"></a>随所生起本随二惑。<a id="a-H0"></a>不坚执着寻即弃舍除遣变吐。<a id="a-H1"></a>勿我由此二惑因缘。<a id="a-H2"></a>当生现法后法众苦。<a id="a-H3"></a>终不虚损所有信施。<a id="a-H4"></a>终不毁犯清净禁戒。<a id="a-H5"></a>受用信施终不毁呰他人信施。<a id="a-H6"></a>终不弃舍所受学处。<a id="a-H7"></a>常乐省察己之过失。<a id="a-H8"></a>不喜伺求他所愆犯。<a id="a-H9"></a>隐覆自善发露己恶。<a id="a-HA"></a>命难因缘亦不故思毁犯众罪。<a id="a-HB"></a>设由忘念少有所犯。<a id="a-HC"></a>即便速疾如法悔除。<a id="a-HD"></a>于应作事翘勤无堕。<a id="a-HE"></a>凡百所为自能成办。<a id="a-HF"></a>终不求他为己给使。<a id="a-HG"></a>于佛世尊及佛弟子不可思议威德神力甚深法教。<a id="a-HH"></a>深生信解终不毁谤。<a id="a-HI"></a>能正了知唯是如来所知所见非我境界。<a id="a-HJ"></a>终不乐住自妄见。<a id="a-HK"></a>取非理僻执恶见。<a id="a-HL"></a>所生言论咒术。<a id="a-HM"></a>若与如是功德相应。<a id="a-HN"></a>如是安住如是修学。<a id="a-HO"></a>以正沙门诸庄严具。<a id="a-HP"></a>而自庄严甚为微妙。<a id="a-HQ"></a>譬如有人盛壮端正好自庄严。<a id="a-HR"></a>乐受诸欲沐浴身首。<a id="a-HS"></a>涂以妙香服鲜白衣。<a id="a-HT"></a>饰以种种妙庄严具。<a id="a-HU"></a>所谓璎珞耳环。<a id="a-HV"></a>指环腕钏。<a id="a-HW"></a>臂钏诸妙宝印。<a id="a-HX"></a>并金银等种种华鬘。<a id="a-HY"></a>如是庄严极为奇妙。<a id="a-HZ"></a>如是行者以正沙门种种功德妙庄严具。<a id="a-Ha"></a>而自庄严。<a id="a-Hb"></a>其德炽然威光遍照。<a id="a-Hc"></a>是故说为沙门庄严。<a id="a-Hd"></a>是名沙门庄严具义。</p>
 </body>
</html>