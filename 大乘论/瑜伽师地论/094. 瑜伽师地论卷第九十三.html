<!doctype html>
<html id="z3IBVNswL" data-ver="1204">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第九十三</h1>
  <h2 id="a2">摄事分中契经事缘起食谛界择摄第三之一</h2>
  <p id="a3">如是已说处择摄。<a id="a-4"></a>缘起食谛界择摄。<a id="a-5"></a>我今当说。<a id="a-6"></a>总嗢拖南曰。</p>
  <p id="a7">立等二谛等　　以触为缘等</p>
  <p id="a8">有灭等食等　　最后如理等</p>
  <p id="a9">别嗢拖南曰。</p>
  <p id="aA">立苦聚谛观　　摄圣教微智</p>
  <p id="aB">思量际观察　　上慢后甚深</p>
  <p id="aC">略由三相。<a id="a-D"></a>应知建立缘起差别。<a id="a-E"></a>一从前际中际得生。<a id="a-F"></a>二从中际后际得生。<a id="a-G"></a>三于中际生已随转及趣清净。<a id="a-H"></a>此中云何从其前际中际得生。<a id="a-I"></a>及于中际生已随转。<a id="a-J"></a>谓如有一。<a id="a-K"></a>宿非聪慧无明为缘。<a id="a-L"></a>造作增长罪福不动身语意业。<a id="a-M"></a>由此为缘。<a id="a-N"></a>随业行识乃至命终随转不绝。<a id="a-O"></a>能为后世续生识因。<a id="a-P"></a>如是展转。<a id="a-Q"></a>有内外爱。<a id="a-R"></a>识生果时。<a id="a-S"></a>能为助伴。<a id="a-T"></a>现前而起。<a id="a-U"></a>既命终已。<a id="a-V"></a>由前际因。<a id="a-W"></a>于现在世。<a id="a-X"></a>自体得生。<a id="a-Y"></a>生已渐次于母腹中。<a id="a-Z"></a>因识为缘续生果识随转不绝。<a id="a-a"></a>任持所有羯逻蓝等名色分位。<a id="a-b"></a>后后残胜。<a id="a-c"></a>始从胎藏乃至衰老。<a id="a-d"></a>又即此识当续生时。<a id="a-e"></a>能感生业与异熟果。<a id="a-f"></a>异熟生识。<a id="a-g"></a>复依名色相续而转。<a id="a-h"></a>谓依眼等六依转故。<a id="a-i"></a>由是说言名色缘识。<a id="a-j"></a>俱生五根。<a id="a-k"></a>说名为色。<a id="a-l"></a>无间灭等说名为名。<a id="a-m"></a>随其所应。<a id="a-n"></a>能与六识作所依止。<a id="a-o"></a>识依彼故。<a id="a-p"></a>乃至命终数数随转。<a id="a-q"></a>又五色根根依大种。<a id="a-r"></a>根处大种。<a id="a-s"></a>所生诸色。<a id="a-t"></a>及诸余名。<a id="a-u"></a>由彼执持所有根等。<a id="a-v"></a>堕在相续流转不绝。<a id="a-w"></a>此二总名随转依止。<a id="a-x"></a>由是故言识缘名色。<a id="a-y"></a>名色缘识。<a id="a-z"></a>于现在世犹如束芦相依而转。<a id="a-10"></a>乃至寿住如是。<a id="a-11"></a>名为从其前际。<a id="a-12"></a>中际缘起。<a id="a-13"></a>诸行得生。<a id="a-14"></a>于其中际生已随转。<a id="a-15"></a>当知此中依胎生者说转次第。<a id="a-16"></a>卵生湿生除在母腹。<a id="a-17"></a>有余差别有色有情。<a id="a-18"></a>在欲色界受化生者。<a id="a-19"></a>于初生时诸根圆满。<a id="a-1A"></a>与余差别。<a id="a-1B"></a>在无色界。<a id="a-1C"></a>诸有情类识。<a id="a-1D"></a>依于名及色种子。<a id="a-1E"></a>名及色种依识而转。<a id="a-1F"></a>由彼识中有色种故。<a id="a-1G"></a>色虽间断后当更生。<a id="a-1H"></a>如是名为此中差别。<a id="a-1I"></a>由福业故。<a id="a-1J"></a>生于欲界人天两趣。<a id="a-1K"></a>由罪业故。<a id="a-1L"></a>生恶趣中。<a id="a-1M"></a>由不动业。<a id="a-1N"></a>生色无色。<a id="a-1O"></a>云何名为从其中际后际缘起诸行得生。<a id="a-1P"></a>云何不生。<a id="a-1Q"></a>由不生故证得清净。<a id="a-1R"></a>谓彼如是于中际。<a id="a-1S"></a>生补特伽罗。<a id="a-1T"></a>领受先业所得二果。<a id="a-1U"></a>一者领受内异熟果。<a id="a-1V"></a>二者领受境界所生受增上果。<a id="a-1W"></a>彼由听闻不正法故。<a id="a-1X"></a>或由先世串习力故。<a id="a-1Y"></a>于二种果发起愚痴。<a id="a-1Z"></a>彼由于内异熟果中有愚痴故。<a id="a-1a"></a>不能如实了知当来后有生苦。<a id="a-1b"></a>由此前际后际无明增上力故。<a id="a-1c"></a>如前造作增长诸行。<a id="a-1d"></a>由此新业。<a id="a-1e"></a>熏变识故。<a id="a-1f"></a>于现法中随业而行。<a id="a-1g"></a>如是无明以为缘故。<a id="a-1h"></a>诸行得生。<a id="a-1i"></a>行为缘故。<a id="a-1j"></a>令识转变。<a id="a-1k"></a>当知此识于现法中但是因性。<a id="a-1l"></a>摄受当生诸识果故。<a id="a-1m"></a>约就一切相续为名。<a id="a-1n"></a>说六识身。<a id="a-1o"></a>又即此识当来后有名色种子之所随逐。<a id="a-1p"></a>名色种子。<a id="a-1q"></a>复为当来后有六处种子随逐。<a id="a-1r"></a>六处种子。<a id="a-1s"></a>复为当来后有诸触种子随逐。<a id="a-1t"></a>此触种子。<a id="a-1u"></a>复为当来后有诸受种子随逐。<a id="a-1v"></a>当知是名于其中际后有引因。<a id="a-1w"></a>由识为先受为最后。<a id="a-1x"></a>遍能牵引诸自体故。<a id="a-1y"></a>如是由先异熟果愚。<a id="a-1z"></a>引后有已。<a id="a-20"></a>复由第二境界所生增上果愚。<a id="a-21"></a>缘境界受发生贪爱。<a id="a-22"></a>由此爱故。<a id="a-23"></a>或求诸欲。<a id="a-24"></a>或求诸有。<a id="a-25"></a>又取欲取。<a id="a-26"></a>或取见戒禁我语取。<a id="a-27"></a>取诸取已。<a id="a-28"></a>爱取和合润先引因转。<a id="a-29"></a>名为有。<a id="a-2A"></a>是当生起因所摄故。<a id="a-2B"></a>此有无间既命终已。<a id="a-2C"></a>如其引因所引。<a id="a-2D"></a>诸行识为最初。<a id="a-2E"></a>受为最后。<a id="a-2F"></a>或渐次生。<a id="a-2G"></a>或复顿生。<a id="a-2H"></a>如是应知。<a id="a-2I"></a>于现法中。<a id="a-2J"></a>初用无明触所生受为缘生爱。<a id="a-2K"></a>爱为缘故。<a id="a-2L"></a>次生于取。<a id="a-2M"></a>取为缘故。<a id="a-2N"></a>转成其有。<a id="a-2O"></a>有为缘故。<a id="a-2P"></a>当生得生。<a id="a-2Q"></a>生为缘故。<a id="a-2R"></a>老病死等众苦差别次第现前。<a id="a-2S"></a>当知此中或有处所生处现前。<a id="a-2T"></a>或有处所种子随逐。<a id="a-2U"></a>如是中际无明缘行。<a id="a-2V"></a>受缘爱等。<a id="a-2W"></a>能生后际缘起诸行。<a id="a-2X"></a>若现法中从他闻法。<a id="a-2Y"></a>或于先世已集资粮。<a id="a-2Z"></a>由彼为因。<a id="a-2a"></a>能于二种果性诸行。<a id="a-2b"></a>如理思惟。<a id="a-2c"></a>若于彼因。<a id="a-2d"></a>若于彼灭若趣灭行。<a id="a-2e"></a>如理作意。<a id="a-2f"></a>思惟彼故。<a id="a-2g"></a>发生正见。<a id="a-2h"></a>又于诸谛渐次获得有学无学清净智见。<a id="a-2i"></a>彼由如是智见力故。<a id="a-2j"></a>能无余断无明及爱。<a id="a-2k"></a>由彼断故。<a id="a-2l"></a>即彼所缘不如实知。<a id="a-2m"></a>诸无明触所生诸受。<a id="a-2n"></a>亦复随断。<a id="a-2o"></a>由此断故。<a id="a-2p"></a>于现法中。<a id="a-2q"></a>由离无明证慧解脱。<a id="a-2r"></a>又无明触所生诸受。<a id="a-2s"></a>相应心中所有相应贪爱烦恼。<a id="a-2t"></a>彼于其心亦得离系。<a id="a-2u"></a>由离贪故。<a id="a-2v"></a>证心解脱。<a id="a-2w"></a>又即由彼无明灭故。<a id="a-2x"></a>诸有无明犹未断时。<a id="a-2y"></a>依于后际应生行识乃至诸受皆不得生。<a id="a-2z"></a>成不生法。<a id="a-30"></a>是故说言。<a id="a-31"></a>无明灭故。<a id="a-32"></a>诸行随灭。<a id="a-33"></a>次第乃至异熟所生诸触灭故。<a id="a-34"></a>异熟所生诸受随灭。<a id="a-35"></a>又现法中无明灭故。<a id="a-36"></a>无明触灭。<a id="a-37"></a>由无明触永得灭故。<a id="a-38"></a>从无明触所生受灭。<a id="a-39"></a>由无明触所生诸受永得灭故。<a id="a-3A"></a>爱亦随灭。<a id="a-3B"></a>由爱灭故。<a id="a-3C"></a>如前说名所有取等乃至损恼以为后边。<a id="a-3D"></a>诸行皆灭成不生法。<a id="a-3E"></a>于现法中如是诸行皆不流转。<a id="a-3F"></a>不流转故。<a id="a-3G"></a>于现法中住有余依般涅槃界。<a id="a-3H"></a>名为证得现法涅槃。<a id="a-3I"></a>彼于尔时识缘名色。<a id="a-3J"></a>名色缘识。<a id="a-3K"></a>有余未灭而得说名清净鲜白。<a id="a-3L"></a>乃至有识身住未灭。<a id="a-3M"></a>彼恒领受离系诸受。<a id="a-3N"></a>无有系缚。<a id="a-3O"></a>彼有识身。<a id="a-3P"></a>乃至先业所引寿量。<a id="a-3Q"></a>恒相续住。<a id="a-3R"></a>寿量若尽。<a id="a-3S"></a>能执持识。<a id="a-3T"></a>舍所执身。<a id="a-3U"></a>命根亦舍。<a id="a-3V"></a>从此已后。<a id="a-3W"></a>所有命根无余永灭都无所有。<a id="a-3X"></a>又彼诸识与一切受。<a id="a-3Y"></a>于此位中。<a id="a-3Z"></a>任运而灭。<a id="a-3a"></a>先因灭故。<a id="a-3b"></a>余更不续。<a id="a-3c"></a>亦无余灭。<a id="a-3d"></a>由此道理。<a id="a-3e"></a>名无余依般涅槃界。<a id="a-3f"></a>究竟寂静常住妙迹。<a id="a-3g"></a>为此义故。<a id="a-3h"></a>常随涅槃。<a id="a-3i"></a>常以涅槃为其究竟。<a id="a-3j"></a>于世尊所熟修梵行。<a id="a-3k"></a>是名广说由三种相建立缘起。<a id="a-3l"></a>谓从前际中际流转。<a id="a-3m"></a>从其中际后际流转。<a id="a-3n"></a>复于中际流转清净。</p>
  <p id="a3o">复次安立九相。<a id="a-3p"></a>后有苦树能生当有。<a id="a-3q"></a>谓有世间非聪慧者。<a id="a-3r"></a>于现法中所造新业如小苦树。<a id="a-3s"></a>若彼世间非聪慧者。<a id="a-3t"></a>于能随顺诸漏处所。<a id="a-3u"></a>依现在世随观爱味。<a id="a-3v"></a>依过去世深生顾恋。<a id="a-3w"></a>依未来世专心系着。<a id="a-3x"></a>如是住已。<a id="a-3y"></a>先所未断一切贪爱。<a id="a-3z"></a>由数习故。<a id="a-40"></a>转更增长。<a id="a-41"></a>此非聪慧补特伽罗。<a id="a-42"></a>欲令如是后有小树复加滋茂以贪爱水而恒溉灌。<a id="a-43"></a>令如前说能感当来取所得果。<a id="a-44"></a>渐次圆满。<a id="a-45"></a>若有多闻诸圣弟子。<a id="a-46"></a>虽造有漏能感当来诸业小树。<a id="a-47"></a>然于能顺烦恼诸行。<a id="a-48"></a>无倒随观生灭法性。<a id="a-49"></a>于断无欲及以灭界。<a id="a-4A"></a>无倒随观是寂静性。<a id="a-4B"></a>损减彼业不令增长。<a id="a-4C"></a>使其爱水亦皆消散故。<a id="a-4D"></a>聪慧者不欲滋荣后有小树。<a id="a-4E"></a>便断其爱。<a id="a-4F"></a>爱缘取等损坏。<a id="a-4G"></a>如是后有小树尚令一切皆无所有。<a id="a-4H"></a>何况使其后更增长。<a id="a-4I"></a>复更有一补特伽罗。<a id="a-4J"></a>已生自体诸先所有造作增长顺后受业。<a id="a-4K"></a>于现法中为其所系。<a id="a-4L"></a>即彼自体及先所造顺后受业。<a id="a-4M"></a>总摄为一。<a id="a-4N"></a>说名后有如大苦树。<a id="a-4O"></a>若于能顺诸烦恼法。<a id="a-4P"></a>如前乃至专心系着。<a id="a-4Q"></a>如是住已。<a id="a-4R"></a>彼先所造顺后受业。<a id="a-4S"></a>如直下根令树郁茂。<a id="a-4T"></a>于现法中彼爱烦恼。<a id="a-4U"></a>如傍注道令树润泽。<a id="a-4V"></a>以此为因。<a id="a-4W"></a>令随惑业行一切种子识。<a id="a-4X"></a>于当来世正续生时。<a id="a-4Y"></a>住于名色。<a id="a-4Z"></a>如是苦树长时安立。<a id="a-4a"></a>当知如是补特伽罗。<a id="a-4b"></a>欲令苦树展转滋茂。<a id="a-4c"></a>此中白品如前应知。</p>
  <p id="a4d">复次世尊在昔为菩萨时。<a id="a-4e"></a>弃前所得诸世俗道及世诸师。<a id="a-4f"></a>处菩提座。<a id="a-4g"></a>为欲悲愍利他有情以为上首。<a id="a-4h"></a>自于诸谛起正观察。<a id="a-4i"></a>尔时为欲历观苦谛。<a id="a-4j"></a>由老死支苦谛所摄故。<a id="a-4k"></a>于缘起逆历观察。<a id="a-4l"></a>当知此中由三种相。<a id="a-4m"></a>于其老死如理观察。<a id="a-4n"></a>一者观察细因缘故。<a id="a-4o"></a>二者观察粗因缘故。<a id="a-4p"></a>三者观察非不定故。<a id="a-4q"></a>感生因缘。<a id="a-4r"></a>亦名为生。<a id="a-4s"></a>即生自体亦名为生。<a id="a-4t"></a>前生是细。<a id="a-4u"></a>后生为粗。<a id="a-4v"></a>此中观前细生有故而有老死。<a id="a-4w"></a>亦观由后粗生缘故得有老死。<a id="a-4x"></a>当来老死细生为因。<a id="a-4y"></a>现法老死粗生为因。<a id="a-4z"></a>云何名为非不决定。<a id="a-50"></a>谓即除彼生处所摄二种生体。<a id="a-51"></a>余定无能与老死果。<a id="a-52"></a>如观老死。<a id="a-53"></a>生有取爱。<a id="a-54"></a>各由二种如理观察。<a id="a-55"></a>当知亦尔。<a id="a-56"></a>如是名为始从老死次第逆观苦集二谛缘起道理。<a id="a-57"></a>应知此中顺集谛法。<a id="a-58"></a>犹如灯炷。<a id="a-59"></a>即此集谛如膏油等。<a id="a-5A"></a>苦谛类灯。<a id="a-5B"></a>诸非聪慧补特伽罗。<a id="a-5C"></a>譬于灌油并集炷者。<a id="a-5D"></a>如是苦灯烧然长世。<a id="a-5E"></a>当知白品与此相违。<a id="a-5F"></a>谓善方便观灭道谛。<a id="a-5G"></a>复有二种补特伽罗。<a id="a-5H"></a>何等为二。<a id="a-5I"></a>一唯行自非利益行。<a id="a-5J"></a>谓但于己集炷灌油。<a id="a-5K"></a>令一苦灯相续久住。<a id="a-5L"></a>二复有余补特伽罗。<a id="a-5M"></a>兼行自他无量大众。<a id="a-5N"></a>非利益行。<a id="a-5O"></a>为然自他大苦火聚。<a id="a-5P"></a>摄受听闻邪法为先。<a id="a-5Q"></a>闻思修慧所引邪行。<a id="a-5R"></a>譬如积集干薪干草及干牛粪。<a id="a-5S"></a>由是因缘。<a id="a-5T"></a>令苦火聚长时炽然。<a id="a-5U"></a>无有断绝。</p>
  <p id="a5V">复次世尊在昔为菩萨时。<a id="a-5W"></a>处菩提座。<a id="a-5X"></a>依缘起门逆次而入。<a id="a-5Y"></a>先缘后际如理思惟老死苦谛乃至其爱。<a id="a-5Z"></a>如是观察后际苦谛及后际苦所有集谛。<a id="a-5a"></a>未为喜足。<a id="a-5b"></a>遂复观察后际集谛因缘所摄现在众苦。<a id="a-5c"></a>谓遍逆观受触六处名色与识。<a id="a-5d"></a>当知此中。<a id="a-5e"></a>观未来苦是当苦谛。<a id="a-5f"></a>观彼集因是当集谛。<a id="a-5g"></a>观未来世苦之集谛由谁而有。<a id="a-5h"></a>知由从先集所生起识为边际。<a id="a-5i"></a>现法苦有。<a id="a-5j"></a>既知从先集所生起。<a id="a-5k"></a>不应复观此云何有。<a id="a-5l"></a>是故世尊昔菩萨时。<a id="a-5m"></a>为观当来所有苦集。<a id="a-5n"></a>观现在苦乃至作意相应心识。<a id="a-5o"></a>而复转还。<a id="a-5p"></a>又为渐次观彼后际集谛依处。<a id="a-5q"></a>后际苦谛所依止处。<a id="a-5r"></a>当知即是后际集谛。<a id="a-5s"></a>故乃至识复还顺上。<a id="a-5t"></a>如是顺逆如理观察缘起苦集。<a id="a-5u"></a>从此无间为观灭谛。<a id="a-5v"></a>始从老死逆次第入。<a id="a-5w"></a>乃至无明。<a id="a-5x"></a>何以故。<a id="a-5y"></a>观察如是。<a id="a-5z"></a>现在苦谛云何一切皆悉尽灭。<a id="a-60"></a>谓不造作无明为缘新业行故。<a id="a-61"></a>如是历观三圣谛已。<a id="a-62"></a>次更寻求此灭圣谛何道何行而能证得。<a id="a-63"></a>由如前说宿住随念。<a id="a-64"></a>忆昔为求诸漏永尽世间正见。<a id="a-65"></a>如教授者令现在前作是思惟。<a id="a-66"></a>我今证得先旧正道古昔诸仙同所游履。<a id="a-67"></a>如是但以世间作意。<a id="a-68"></a>历观四谛。<a id="a-69"></a>又以正见于诸谛中得入现观。<a id="a-6A"></a>次第方便证觉无上正等菩提。<a id="a-6B"></a>现见方便获得无漏有学无学善净智见。<a id="a-6C"></a>为此义故。<a id="a-6D"></a>于三大劫阿僧企耶。<a id="a-6E"></a>修行一切难行之行。<a id="a-6F"></a>今于此义皆已证得。<a id="a-6G"></a>为利他故。<a id="a-6H"></a>哀愍世间诸人天故。<a id="a-6I"></a>随有堪能入圣法者。<a id="a-6J"></a>开四圣谛令生等觉。</p>
  <p id="a6K">复次佛世尊教三处所摄。<a id="a-6L"></a>何等为三。<a id="a-6M"></a>一善建立诸缘生法无作用故。<a id="a-6N"></a>二彼为依利他行故。<a id="a-6O"></a>三彼为依自利行故。<a id="a-6P"></a>此中善建立诸缘生法无作用故者。<a id="a-6Q"></a>谓从后际苦逆观现法前际苦集。<a id="a-6R"></a>名色缘识。<a id="a-6S"></a>识缘名色。<a id="a-6T"></a>譬如束芦展转相依而得住立。<a id="a-6U"></a>于其中间诸缘生法。<a id="a-6V"></a>皆非自作。<a id="a-6W"></a>亦非他作。<a id="a-6X"></a>非自他作。<a id="a-6Y"></a>非无因生。<a id="a-6Z"></a>如是施设。<a id="a-6a"></a>名善建立诸缘生法无作用故。<a id="a-6b"></a>所以者何。<a id="a-6c"></a>无常诸行前际无故。<a id="a-6d"></a>后际无故。<a id="a-6e"></a>中际虽有唯刹那故。<a id="a-6f"></a>作用动转。<a id="a-6g"></a>约第一义都无所有。<a id="a-6h"></a>但依世俗暂假施设。<a id="a-6i"></a>如是施设。<a id="a-6j"></a>如实无倒。<a id="a-6k"></a>是故说此名善建立。<a id="a-6l"></a>即依如是善建立性。<a id="a-6m"></a>依诸缘起为他宣说圣谛法教。<a id="a-6n"></a>名彼为依利他行故。<a id="a-6o"></a>即此为依自能趣入圣谛现观。<a id="a-6p"></a>法随法行又能证得现法涅槃。<a id="a-6q"></a>当知是名用彼为依自利行故。<a id="a-6r"></a>又先积集智慧资粮诸弟子众。<a id="a-6s"></a>成就猛利俱生慧故。<a id="a-6t"></a>名为聪慧。<a id="a-6u"></a>具教智故。<a id="a-6v"></a>名为明了。<a id="a-6w"></a>具证智故。<a id="a-6x"></a>名善调伏。<a id="a-6y"></a>不由他缘自觉法故。<a id="a-6z"></a>名无所畏。<a id="a-70"></a>缘于涅槃如实觉故。<a id="a-71"></a>名见甘露。<a id="a-72"></a>尽无生智为所依止。<a id="a-73"></a>证有余依涅槃界故。<a id="a-74"></a>名身证。<a id="a-75"></a>得妙甘露界。<a id="a-76"></a>具足安住。</p>
  <p id="a77">复次有诸愚夫外道种类。<a id="a-78"></a>虽能观见四大种身粗无常性。<a id="a-79"></a>由观此身虽久住立而有增减。<a id="a-7A"></a>死时生时有舍取故。<a id="a-7B"></a>便于其身能厌能离能起胜解。<a id="a-7C"></a>以世间道离欲界欲。<a id="a-7D"></a>离色界欲极至有顶。<a id="a-7E"></a>然彼于身当知仍名未得解脱。<a id="a-7F"></a>所以者何。<a id="a-7G"></a>由于彼彼所得定中。<a id="a-7H"></a>莹磨其识执取为我。<a id="a-7I"></a>杂染而住。<a id="a-7J"></a>复于后时寿尽业尽。<a id="a-7K"></a>还退生下。<a id="a-7L"></a>以于缘起不善巧故。<a id="a-7M"></a>诸圣弟子。<a id="a-7N"></a>虽于缘起已得善巧。<a id="a-7O"></a>而但随观四大种身细无常性。<a id="a-7P"></a>未即观察识无常性。<a id="a-7Q"></a>所以者何。<a id="a-7R"></a>四大种身经久时住常相可得。<a id="a-7S"></a>刹那相似相续随转。<a id="a-7T"></a>其无常性难可得故。<a id="a-7U"></a>识无常相粗显可得。<a id="a-7V"></a>刹那刹那所缘易脱。<a id="a-7W"></a>其相转变无量品类有差别故。<a id="a-7X"></a>虽即此识无常性相。<a id="a-7Y"></a>无量品类粗显易得。<a id="a-7Z"></a>然复说名最极微细。<a id="a-7a"></a>当知其性难可识故。<a id="a-7b"></a>难可入故。<a id="a-7c"></a>所以者何。<a id="a-7d"></a>唯是慧眼所见境故。<a id="a-7e"></a>四大种身有增有减有舍有取。<a id="a-7f"></a>其无常性尚为非理肉眼境界。<a id="a-7g"></a>况其余眼缘起善巧。<a id="a-7h"></a>诸圣弟子复欲悟入最极微细识无常性。<a id="a-7i"></a>即于缘起如理思惟。<a id="a-7j"></a>由能分别堕自相续触所生起诸受分位差别性故。<a id="a-7k"></a>便能悟入识无常性。<a id="a-7l"></a>彼既成就如是智见。<a id="a-7m"></a>渐次于受所依止身。<a id="a-7n"></a>所因诸触及余一切名所摄行。<a id="a-7o"></a>皆能厌离生于胜解。<a id="a-7p"></a>亦得解脱。<a id="a-7q"></a>得解脱故。<a id="a-7r"></a>安住毕竟若有余依若无余依二涅槃界。</p>
  <p id="a7s">复次于缘起法善巧苾刍。<a id="a-7t"></a>由三种相。<a id="a-7u"></a>于其三际。<a id="a-7v"></a>能正思量正能尽苦。<a id="a-7w"></a>云何三相。<a id="a-7x"></a>一苦依处。<a id="a-7y"></a>二苦因缘。<a id="a-7z"></a>三苦因缘依处。<a id="a-80"></a>是名三相。<a id="a-81"></a>云何三际。<a id="a-82"></a>一者中际。<a id="a-83"></a>二过去际。<a id="a-84"></a>三未来际。<a id="a-85"></a>是名三际。<a id="a-86"></a>当知此中内身苦依。<a id="a-87"></a>是寒热等及病死等众苦差别现法生起之所依处。<a id="a-88"></a>何以故。<a id="a-89"></a>由有此故。<a id="a-8A"></a>于所依身彼得生故。<a id="a-8B"></a>外父母等亲属朋党。<a id="a-8C"></a>摄受苦依。<a id="a-8D"></a>是供侍等执持刀杖以为后边。<a id="a-8E"></a>忧愁叹等众苦差别之所依处。<a id="a-8F"></a>何以故。<a id="a-8G"></a>如前说故。<a id="a-8H"></a>此二种依用摄受爱以为其因。<a id="a-8I"></a>由似集爱此依生起。<a id="a-8J"></a>名苦因缘。<a id="a-8K"></a>又即此爱依止可乐妙色境界以为依处。<a id="a-8L"></a>方乃得生。<a id="a-8M"></a>说彼名苦因缘依处。<a id="a-8N"></a>又诸所有现在境界。<a id="a-8O"></a>贪嗔痴火热恼为因令生燋渴。<a id="a-8P"></a>由是遂饮。<a id="a-8Q"></a>譬如杂毒可乐。<a id="a-8R"></a>妙色所缘境界甘美之饮。<a id="a-8S"></a>不能弃舍。<a id="a-8T"></a>转增渴爱。<a id="a-8U"></a>由渴爱故。<a id="a-8V"></a>有当来依。<a id="a-8W"></a>当来依故。<a id="a-8X"></a>便有众苦。<a id="a-8Y"></a>如是当知。<a id="a-8Z"></a>由第一义。<a id="a-8a"></a>名为趣死。<a id="a-8b"></a>即由如是现在道理。<a id="a-8c"></a>应当了知去来道理。<a id="a-8d"></a>当知是名能正思量中去来际。<a id="a-8e"></a>又即依止四种言说。<a id="a-8f"></a>应知一切所依三量。<a id="a-8g"></a>若见若知二种言说是依现量。<a id="a-8h"></a>若觉言说是依比量。<a id="a-8i"></a>若闻言说依至教量。</p>
  <p id="a8j">复次由五种相。<a id="a-8k"></a>正勤方便观察缘起。<a id="a-8l"></a>能尽众苦能作苦边。<a id="a-8m"></a>何等为五。<a id="a-8n"></a>一者观察诸缘生法生起因缘。<a id="a-8o"></a>二者观察彼灭因缘。<a id="a-8p"></a>三者如实了知能趣彼灭正行。<a id="a-8q"></a>四者修行法随法行。<a id="a-8r"></a>五者于证离增上慢。<a id="a-8s"></a>如是名为善起观察及果成满。<a id="a-8t"></a>始从未来依因缘苦。<a id="a-8u"></a>逆次乃至识缘名色。<a id="a-8v"></a>由四种相。<a id="a-8w"></a>观察通达修习正行。<a id="a-8x"></a>谓由二相观察当来。<a id="a-8y"></a>因有故果有。<a id="a-8z"></a>因无故果无。<a id="a-90"></a>既观察已通达因无。<a id="a-91"></a>由修正行。<a id="a-92"></a>既通达已随正修行法随法行。<a id="a-93"></a>又正观察于现法中。<a id="a-94"></a>无明为缘福及非福不动新业因法有故。<a id="a-95"></a>随福非福不动业行果识等有。<a id="a-96"></a>彼非有故。<a id="a-97"></a>此亦非有。<a id="a-98"></a>既观察已。<a id="a-99"></a>如前通达。<a id="a-9A"></a>及正修行。<a id="a-9B"></a>正修行时。<a id="a-9C"></a>不造无明为缘新业故业。<a id="a-9D"></a>触已速能变吐。<a id="a-9E"></a>于现法中证得如前现见圣道。<a id="a-9F"></a>道果涅槃。<a id="a-9G"></a>彼于尔时譬如陶师。<a id="a-9H"></a>举烦恼火随眠烝热。<a id="a-9I"></a>随有识身熟烝热瓮。<a id="a-9J"></a>置极清凉涅槃岸上。<a id="a-9K"></a>令离一切烦恼烝热。<a id="a-9L"></a>又令如瓦有识身摄依得清凉。<a id="a-9M"></a>应知如前领受所有身边际受。<a id="a-9N"></a>乃至广说。<a id="a-9O"></a>未舍命来常处恒住。<a id="a-9P"></a>终不退失阿罗汉果。<a id="a-9Q"></a>亦不能造无明缘行。<a id="a-9R"></a>云何于证离增上慢。<a id="a-9S"></a>谓彼尔时成就能缘缘起妙善清净智见。<a id="a-9T"></a>作是思惟。<a id="a-9U"></a>依胜义谛无流转者。<a id="a-9V"></a>无涅槃者。<a id="a-9W"></a>唯有彼彼法生故。<a id="a-9X"></a>令彼彼法生。<a id="a-9Y"></a>彼彼法灭故。<a id="a-9Z"></a>令彼彼法灭。</p>
  <p id="a9a">复次略有二种增上慢者。<a id="a-9b"></a>一于有学增上慢者。<a id="a-9c"></a>二于无学增上慢者。<a id="a-9d"></a>若于有学增上慢者。<a id="a-9e"></a>彼告他言。<a id="a-9f"></a>我已渡疑永断三结。<a id="a-9g"></a>我于所证有学解脱。<a id="a-9h"></a>已离犹豫。<a id="a-9i"></a>已拔毒箭。<a id="a-9j"></a>已能永断萨迦耶见以为根本一切见趣。<a id="a-9k"></a>若于无学增上慢者。<a id="a-9l"></a>彼告他言。<a id="a-9m"></a>我无有上。<a id="a-9n"></a>所应作事所应决择。<a id="a-9o"></a>我皆已作。<a id="a-9p"></a>如是二种。<a id="a-9q"></a>或依缘起。<a id="a-9r"></a>或依涅槃。<a id="a-9s"></a>又依圣说而起说时。<a id="a-9t"></a>谓说甚深出离世间空性相应缘性缘起顺逆等事。<a id="a-9u"></a>于其所说不能觉了。<a id="a-9v"></a>不随悟入。<a id="a-9w"></a>由此二种因及缘故。<a id="a-9x"></a>于如实觉发起狐疑。<a id="a-9y"></a>于自相续烦恼永断涅槃作证。<a id="a-9z"></a>亦生犹豫。<a id="a-A0"></a>所以者何。<a id="a-A1"></a>由于有学增上慢者。<a id="a-A2"></a>计我我所。<a id="a-A3"></a>常所随逐随入作意。<a id="a-A4"></a>微细我慢。<a id="a-A5"></a>间无间转不能了达。<a id="a-A6"></a>又奢摩他任持相续。<a id="a-A7"></a>防粗烦恼。<a id="a-A8"></a>令不杂乱。<a id="a-A9"></a>由是因缘。<a id="a-AA"></a>彼于未得生已得想。<a id="a-AB"></a>于未防护。<a id="a-AC"></a>生已护想。<a id="a-AD"></a>便告于他。<a id="a-AE"></a>又于无学增上慢者。<a id="a-AF"></a>彼自谓言。<a id="a-AG"></a>我已寂静。<a id="a-AH"></a>我已涅槃。<a id="a-AI"></a>我已离爱我已离取。<a id="a-AJ"></a>于此未断微细现行诸增上慢。<a id="a-AK"></a>不能了达。<a id="a-AL"></a>于所未得生已得想。<a id="a-AM"></a>于未防护生已护想。<a id="a-AN"></a>便告于他。<a id="a-AO"></a>又于无学增上慢者。<a id="a-AP"></a>当知决定先于有学起增上慢。<a id="a-AQ"></a>无有实义。<a id="a-AR"></a>诸有学者。<a id="a-AS"></a>于上无学起增上慢。<a id="a-AT"></a>所以者何。<a id="a-AU"></a>非彼相续烦恼现行。<a id="a-AV"></a>如是缠心坚牢而住。<a id="a-AW"></a>由此因缘。<a id="a-AX"></a>于所未得生已得想。<a id="a-AY"></a>起增上慢。<a id="a-AZ"></a>坚固执着经多时住。<a id="a-Aa"></a>或告于他。<a id="a-Ab"></a>唯有失念。<a id="a-Ac"></a>狭小暂时烦恼现行。<a id="a-Ad"></a>寻复通达速能远离。<a id="a-Ae"></a>又彼如是或由先时于所未得起得增上慢故。<a id="a-Af"></a>或由今时于其所得生疑惑。<a id="a-Ag"></a>犹豫坏其心故。<a id="a-Ah"></a>便生忧戚。<a id="a-Ai"></a>作是思惟。<a id="a-Aj"></a>若我所证无所有者。<a id="a-Ak"></a>他之所证亦应无有。<a id="a-Al"></a>如是便生谤圣邪见。<a id="a-Am"></a>受恶趣因。<a id="a-An"></a>获大衰损。<a id="a-Ao"></a>云何如前圣说甚深。<a id="a-Ap"></a>谓能开示甚深缘起。<a id="a-Aq"></a>究竟涅槃。<a id="a-Ar"></a>三相相应有为无为体性差别。<a id="a-As"></a>有为无常。<a id="a-At"></a>无为常住。<a id="a-Au"></a>诸行皆苦。<a id="a-Av"></a>涅槃寂静。<a id="a-Aw"></a>一切有为总唯是苦。<a id="a-Ax"></a>及唯苦因。<a id="a-Ay"></a>一切无为总唯众苦。<a id="a-Az"></a>及因永灭。<a id="a-B0"></a>若诸苾刍。<a id="a-B1"></a>于现法中得涅槃者。<a id="a-B2"></a>永断后有众苦因道。<a id="a-B3"></a>令当来世所有苦果究竟不转。<a id="a-B4"></a>入无余依般涅槃时。<a id="a-B5"></a>后苦不续。<a id="a-B6"></a>先因所引现在苦依。<a id="a-B7"></a>任运而灭。<a id="a-B8"></a>至苦边际。<a id="a-B9"></a>此中都无先流转者。<a id="a-BA"></a>亦无于今般涅槃者。<a id="a-BB"></a>若能开示如是义言。<a id="a-BC"></a>当知名为如前所说圣说甚深。</p>
  <p id="aBD">复次缘起本性最极甚深而有一。<a id="a-BE"></a>能开示令浅当知此。<a id="a-BF"></a>由二因缘故。<a id="a-BG"></a>一由大师善开示故。<a id="a-BH"></a>二即由此补特伽罗成就微细审悉聪敏博达智故。<a id="a-BI"></a>若说若听。<a id="a-BJ"></a>是诸句义应知。<a id="a-BK"></a>如前摄异门分。<a id="a-BL"></a>当知此中诸缘起法。<a id="a-BM"></a>略由四相最极甚深。<a id="a-BN"></a>何等为四。<a id="a-BO"></a>一由微细因果难了知故。<a id="a-BP"></a>二由无我难了知故。<a id="a-BQ"></a>三由离系有情而有系缚难了知故。<a id="a-BR"></a>四由有系有情而离系缚难了知故。<a id="a-BS"></a>云何微细因果难可了知。<a id="a-BT"></a>谓依观察圣谛道理。<a id="a-BU"></a>始从老死乃至识缘名色所有有支。<a id="a-BV"></a>有缘体性。<a id="a-BW"></a>云何名为有缘体性。<a id="a-BX"></a>谓于是中有因缘生。<a id="a-BY"></a>未永断故。<a id="a-BZ"></a>而有生生。<a id="a-Ba"></a>生既生已。<a id="a-Bb"></a>唯当希待后时老死。<a id="a-Bc"></a>当知此中生之因缘亦名为生。<a id="a-Bd"></a>因缘所起亦名为生。<a id="a-Be"></a>有前生故。<a id="a-Bf"></a>而有后生。<a id="a-Bg"></a>有后生故。<a id="a-Bh"></a>而有老死。<a id="a-Bi"></a>此中前生是后生因。<a id="a-Bj"></a>亦老死缘。<a id="a-Bk"></a>后生唯是老死之缘。<a id="a-Bl"></a>如是一切聪摄为一。<a id="a-Bm"></a>略说名为生缘老死。<a id="a-Bn"></a>当知是名初老死支有缘体性。<a id="a-Bo"></a>如说生支如是。<a id="a-Bp"></a>有支取支安立。<a id="a-Bq"></a>当知亦尔。<a id="a-Br"></a>取差别者。<a id="a-Bs"></a>谓无差别欲贪名取。<a id="a-Bt"></a>取之差别安立有四。<a id="a-Bu"></a>如是爱支或求欲门发起诸业。<a id="a-Bv"></a>或求有门发起诸业。<a id="a-Bw"></a>此二业门所有诸爱。<a id="a-Bx"></a>当知归趣爱非爱受。<a id="a-By"></a>又即此爱由六处门。<a id="a-Bz"></a>所起无明触所生受为缘故转。<a id="a-C0"></a>复有余受非此爱缘。<a id="a-C1"></a>谓明触所生。<a id="a-C2"></a>及非明非无明触所生。<a id="a-C3"></a>又即此受当知。<a id="a-C4"></a>一切皆用相似触为其缘。<a id="a-C5"></a>此复云何。<a id="a-C6"></a>谓明无明相应是增语触。<a id="a-C7"></a>与此相违。<a id="a-C8"></a>是有对触。<a id="a-C9"></a>又此明触及无明触所随增语触。<a id="a-CA"></a>如其所应当知。<a id="a-CB"></a>彼用听闻正法或不正法。<a id="a-CC"></a>于所缘境。<a id="a-CD"></a>若正若邪闻思修智相应诸名。<a id="a-CE"></a>以为其缘。<a id="a-CF"></a>非明非无明触所摄有对触。<a id="a-CG"></a>当知彼用若内若外诸色为缘。<a id="a-CH"></a>如是总名名色缘触。<a id="a-CI"></a>又即六处略为二分。<a id="a-CJ"></a>谓名及色。<a id="a-CK"></a>与触为缘。<a id="a-CL"></a>当知此中。<a id="a-CM"></a>意处非色与余非色诸法相应如是一分。<a id="a-CN"></a>说名为名。<a id="a-CO"></a>诸余色处总为一分。<a id="a-CP"></a>说名为色。<a id="a-CQ"></a>又此名色于现法中由续生识为缘牵引。<a id="a-CR"></a>及能执持令不散坏。<a id="a-CS"></a>又即此识续生已后依名色住。<a id="a-CT"></a>或于同时或无间生。<a id="a-CU"></a>依彼而转故。<a id="a-CV"></a>于现法此亦用彼名色为缘。<a id="a-CW"></a>应知先业所引名色与识展转相依。<a id="a-CX"></a>展转为缘如是。<a id="a-CY"></a>当知识缘名色以为后边。<a id="a-CZ"></a>所有有支随老死相。<a id="a-Ca"></a>如前所说。<a id="a-Cb"></a>随其所应有缘体性。<a id="a-Cc"></a>如是名为微细因果难可了知。<a id="a-Cd"></a>难了知故。<a id="a-Ce"></a>当知缘起名为甚深最极甚深。<a id="a-Cf"></a>云何无我难可了知。<a id="a-Cg"></a>谓诸因果安立缘起。<a id="a-Ch"></a>齐尔所事。<a id="a-Ci"></a>遍于一切有情众中。<a id="a-Cj"></a>起无差别有情增语。<a id="a-Ck"></a>即此增语应知是路。<a id="a-Cl"></a>依此处所有言辞转施设各异有情众别。<a id="a-Cm"></a>谓鸟鱼蛇蝎人天等类。<a id="a-Cn"></a>又立各异名字差别。<a id="a-Co"></a>谓鹦鹉。<a id="a-Cp"></a>舍利。<a id="a-Cq"></a>孔雀。<a id="a-Cr"></a>鸿雁。<a id="a-Cs"></a>多闻。<a id="a-Ct"></a>持国。<a id="a-Cu"></a>增长。<a id="a-Cv"></a>丑目。<a id="a-Cw"></a>舍利子。<a id="a-Cx"></a>极贤善。<a id="a-Cy"></a>给孤独。<a id="a-Cz"></a>一切义成等名字差别。<a id="a-D0"></a>齐尔所事。<a id="a-D1"></a>于诸世俗言说士夫有言论转。<a id="a-D2"></a>谓诸所有受若明触所生。<a id="a-D3"></a>若无明触所生。<a id="a-D4"></a>若非明非无明触所生。<a id="a-D5"></a>如是一切与名色俱。<a id="a-D6"></a>若诸名色无余永灭。<a id="a-D7"></a>所有诸受无容得生。<a id="a-D8"></a>当知是名无我缘起难可了知。<a id="a-D9"></a>云何离系有情而有系缚难了知性。<a id="a-DA"></a>谓如外道触对无明触所生受。<a id="a-DB"></a>由三门故。<a id="a-DC"></a>于其无我缘生诸行。<a id="a-DD"></a>分别有我起见施设。<a id="a-DE"></a>云何三门。<a id="a-DF"></a>一于欲界未得离欲。<a id="a-DG"></a>于欲界系三种受中。<a id="a-DH"></a>妄计一分为明我所。<a id="a-DI"></a>妄计一分为受者性。<a id="a-DJ"></a>分别有我起见施设。<a id="a-DK"></a>二于欲界已得离欲。<a id="a-DL"></a>第三静虑未得离欲。<a id="a-DM"></a>唯于乐受计有所得。<a id="a-DN"></a>即妄计此为明我所。<a id="a-DO"></a>计此受外别有实我。<a id="a-DP"></a>是能受者。<a id="a-DQ"></a>起见施设。<a id="a-DR"></a>谓即此我是有受法。<a id="a-DS"></a>即用彼受领纳其受。<a id="a-DT"></a>三于第三静虑已上不苦不乐微细诸受。<a id="a-DU"></a>不能通达分别有我。<a id="a-DV"></a>谓于诸受都非受者。<a id="a-DW"></a>起见施设。<a id="a-DX"></a>如是一切由三种门所起我见。<a id="a-DY"></a>皆不应理。<a id="a-DZ"></a>所以者何。<a id="a-Da"></a>以三种受皆无常故。<a id="a-Db"></a>其所计我应亦无常。<a id="a-Dc"></a>是故彼见三受为我。<a id="a-Dd"></a>不应道理。<a id="a-De"></a>又于第四静虑已上都无乐受。<a id="a-Df"></a>其中亦无能受乐者。<a id="a-Dg"></a>计我于彼由乐受故名有受法。<a id="a-Dh"></a>不应道理。<a id="a-Di"></a>又于第四静虑已上无色定等。<a id="a-Dj"></a>彼所计我应无觉受。<a id="a-Dk"></a>彼由寂静定所生受。<a id="a-Dl"></a>发起我慢。<a id="a-Dm"></a>谓我寂静。<a id="a-Dn"></a>此慢应无。<a id="a-Do"></a>然有此慢。<a id="a-Dp"></a>是故此计亦不应理。<a id="a-Dq"></a>当知是中若诸缘起非甚深者。<a id="a-Dr"></a>彼应无有。<a id="a-Ds"></a>如是无智妄计失坏内法。<a id="a-Dt"></a>多闻诸圣弟子。<a id="a-Du"></a>触对明触所生受故。<a id="a-Dv"></a>了知一切所起我见皆不应理。<a id="a-Dw"></a>是故观见诸法无我。<a id="a-Dx"></a>彼于世俗及胜义谛。<a id="a-Dy"></a>皆得善巧。<a id="a-Dz"></a>于如前说如来灭后若有若无乃至非有非无。<a id="a-E0"></a>皆不执着。<a id="a-E1"></a>于如是事。<a id="a-E2"></a>心得解脱。<a id="a-E3"></a>设有来问如是为有。<a id="a-E4"></a>如其所应而不记别。<a id="a-E5"></a>如是为无俱及俱非。<a id="a-E6"></a>皆如所应而不记别。<a id="a-E7"></a>如是彼由妙智为先而不记别。<a id="a-E8"></a>或有谓言是无知者。<a id="a-E9"></a>当知此是极大无智。<a id="a-EA"></a>极大邪见。<a id="a-EB"></a>又彼如是见行外道。<a id="a-EC"></a>于现法中依如前说三种妄见或施设我是其有色。<a id="a-ED"></a>或施设我是其无色。<a id="a-EE"></a>或施设我以为狭小。<a id="a-EF"></a>或施设我以为无量。<a id="a-EG"></a>如现法中妄分别我是真可得起见施设。<a id="a-EH"></a>如是当来分别起见为他施设。<a id="a-EI"></a>当知亦尔。<a id="a-EJ"></a>虽有多种妄分别我。<a id="a-EK"></a>然唯一类萨迦耶见随眠所系未断彼故。<a id="a-EL"></a>虽由下劣诸世俗道。<a id="a-EM"></a>渐离系缚。<a id="a-EN"></a>乃至有顶。<a id="a-EO"></a>当知即彼犹名系缚。<a id="a-EP"></a>如是名为以诸缘起善巧妙智能随悟入。<a id="a-EQ"></a>离系有情而有系缚难了知性。<a id="a-ER"></a>云何名为有系有情而离系缚难了知性。<a id="a-ES"></a>谓有多闻诸圣弟子。<a id="a-ET"></a>触对明触所生受故。<a id="a-EU"></a>于现法中不得实我。<a id="a-EV"></a>亦不施设。<a id="a-EW"></a>身坏已后亦不于彼七识住中施设一切有情众。<a id="a-EX"></a>已复于其下续生识处。<a id="a-EY"></a>又复于彼生起识处。<a id="a-EZ"></a>彼于识住及于二处。<a id="a-Ea"></a>以诸缘起圣谛道理。<a id="a-Eb"></a>如实观时。<a id="a-Ec"></a>成阿罗汉或慧解脱或俱解脱。<a id="a-Ed"></a>具八解脱静虑等至。<a id="a-Ee"></a>彼于现法虽可现见有生老死。<a id="a-Ef"></a>然名从彼而得离系。<a id="a-Eg"></a>虽复现见领纳诸受。<a id="a-Eh"></a>然名于受而得离系。<a id="a-Ei"></a>虽复现见有识名色。<a id="a-Ej"></a>然名于彼而得离系。<a id="a-Ek"></a>如是名为以诸缘起善巧妙智如实了知。<a id="a-El"></a>有系有情而离系缚难了知性。<a id="a-Em"></a>由此四相。<a id="a-En"></a>应知缘起名为甚深最极甚深。</p>
  <p id="aEo">复次嗢拖南曰。</p>
  <p id="aEp">异世俗胜义　　法尔此作等</p>
  <p id="aEq">大空与分别　　自作为其后</p>
  <p id="aEr">于此正法毗奈耶中。<a id="a-Es"></a>虽复愚智俱从前际至于中际。<a id="a-Et"></a>并由二种根本烦恼。<a id="a-Eu"></a>集成如是有识之身。<a id="a-Ev"></a>此身为缘于外所有情非情数名色所摄所缘境界。<a id="a-Ew"></a>领纳三受。<a id="a-Ex"></a>然其智者。<a id="a-Ey"></a>于彼一切前中后际。<a id="a-Ez"></a>与彼愚者大有差别。<a id="a-F0"></a>当知此中。<a id="a-F1"></a>于其中际有差别者。<a id="a-F2"></a>谓由二种根本烦恼。<a id="a-F3"></a>集成如是有识之身。<a id="a-F4"></a>于现法中。<a id="a-F5"></a>此二皆断。<a id="a-F6"></a>断此二故。<a id="a-F7"></a>于当来世。<a id="a-F8"></a>无复有彼识所随身。<a id="a-F9"></a>是即名为后际差别。<a id="a-FA"></a>问何缘智者成智者性。<a id="a-FB"></a>答于现法中所有集谛。<a id="a-FC"></a>及于后际所有苦谛。<a id="a-FD"></a>皆离系故。<a id="a-FE"></a>问何缘愚者成愚者性。<a id="a-FF"></a>答于断彼二。<a id="a-FG"></a>无力能故。<a id="a-FH"></a>曾习圣教。<a id="a-FI"></a>名为智者。<a id="a-FJ"></a>先已寻求智资粮。<a id="a-FK"></a>摄诸梵行故。<a id="a-FL"></a>于其圣教曾未修习。<a id="a-FM"></a>名为愚者。<a id="a-FN"></a>彼相违故。<a id="a-FO"></a>当知是名智者愚者前际差别。</p>
  <p id="aFP">复次于诸缘起。<a id="a-FQ"></a>善巧多闻诸圣弟子。<a id="a-FR"></a>如实了知世俗胜义二谛道理。<a id="a-FS"></a>如实知故。<a id="a-FT"></a>于现法中有识身等所有诸法。<a id="a-FU"></a>了知无我。<a id="a-FV"></a>终不执彼为我我所。<a id="a-FW"></a>由于胜义得善巧故。<a id="a-FX"></a>无是邪执。<a id="a-FY"></a>于堕诸行相续自业所作有情。<a id="a-FZ"></a>如实了知无有展转所能作者。<a id="a-Fa"></a>亦无不作有吉祥义。<a id="a-Fb"></a>了知是已。<a id="a-Fc"></a>遂正勤修烦恼离系。<a id="a-Fd"></a>由于世俗得善巧故。<a id="a-Fe"></a>远离所有增益不实损减实事。<a id="a-Ff"></a>彼现法中。<a id="a-Fg"></a>于有识身先所造作。<a id="a-Fh"></a>思所祈愿。<a id="a-Fi"></a>思所建立。<a id="a-Fj"></a>由誓愿故。<a id="a-Fk"></a>即以闻思所成妙慧。<a id="a-Fl"></a>缘起善巧为所依止。<a id="a-Fm"></a>用奢摩他毗钵舍那修所成行。<a id="a-Fn"></a>能随悟入。<a id="a-Fo"></a>又于识触受想思身。<a id="a-Fp"></a>历观为苦。<a id="a-Fq"></a>又于爱身差别观时。<a id="a-Fr"></a>当知即是观察集谛。<a id="a-Fs"></a>彼于二谛有生灭智。<a id="a-Ft"></a>如实了知。<a id="a-Fu"></a>由因集故。<a id="a-Fv"></a>如其所集。<a id="a-Fw"></a>由因灭故。<a id="a-Fx"></a>如其所灭。<a id="a-Fy"></a>谓由定地世间作意。<a id="a-Fz"></a>修习如是作意因缘。<a id="a-G0"></a>入谛现观。<a id="a-G1"></a>彼于先时。<a id="a-G2"></a>于世间集及世间灭。<a id="a-G3"></a>由闻思慧。<a id="a-G4"></a>说名善见。<a id="a-G5"></a>亦名善知。<a id="a-G6"></a>由修慧故。<a id="a-G7"></a>名善思惟。<a id="a-G8"></a>今于圣谛入现观时。<a id="a-G9"></a>名为善了。<a id="a-GA"></a>亦名善达。<a id="a-GB"></a>由尽所有如所有故。<a id="a-GC"></a>随其次第。<a id="a-GD"></a>彼于尔时。<a id="a-GE"></a>由闻思慧。<a id="a-GF"></a>名趣正法。<a id="a-GG"></a>由修慧故。<a id="a-GH"></a>名近正法。<a id="a-GI"></a>由谛通达。<a id="a-GJ"></a>名证正法。<a id="a-GK"></a>又由趣由近正法故。<a id="a-GL"></a>名到源底。<a id="a-GM"></a>由证正法故。<a id="a-GN"></a>名遍到源底。<a id="a-GO"></a>又有学慧。<a id="a-GP"></a>名入世间出没妙慧。<a id="a-GQ"></a>此无漏故。<a id="a-GR"></a>圣相续中而可得故。<a id="a-GS"></a>名为圣慧。<a id="a-GT"></a>能尽能出一切烦恼及诸苦故。<a id="a-GU"></a>名出离慧。<a id="a-GV"></a>最极究竟能通达故。<a id="a-GW"></a>名决择慧。<a id="a-GX"></a>彼既成就如是妙慧。<a id="a-GY"></a>复作是思。<a id="a-GZ"></a>我当进断后诸所有一切烦恼。<a id="a-Ga"></a>即于此事多修习故。<a id="a-Gb"></a>于修道中。<a id="a-Gc"></a>出余烦恼。<a id="a-Gd"></a>尽一切苦。<a id="a-Ge"></a>如是显示从初业地乃至获得阿罗汉果所有正道。</p>
  <p id="aGf">复次由二因缘。<a id="a-Gg"></a>于诸缘起及缘生法。<a id="a-Gh"></a>建立二分差别道理。<a id="a-Gi"></a>谓如所流转故。<a id="a-Gj"></a>及诸所流转故。<a id="a-Gk"></a>当知此中有十二支差别流转。<a id="a-Gl"></a>彼复如其所应。<a id="a-Gm"></a>称理因果次第流转。<a id="a-Gn"></a>又此称理因果次第。<a id="a-Go"></a>无始时来展转安立。<a id="a-Gp"></a>名为法性。<a id="a-Gq"></a>由现在世。<a id="a-Gr"></a>名为法住。<a id="a-Gs"></a>由过去世。<a id="a-Gt"></a>名为法定。<a id="a-Gu"></a>由未来世。<a id="a-Gv"></a>名法如性。<a id="a-Gw"></a>非无因性故。<a id="a-Gx"></a>名如性。<a id="a-Gy"></a>非不如性如实因性故。<a id="a-Gz"></a>名实性。<a id="a-H0"></a>如实果性故。<a id="a-H1"></a>名谛性。<a id="a-H2"></a>所知实性故。<a id="a-H3"></a>名真性。<a id="a-H4"></a>由如实智依处性故。<a id="a-H5"></a>名无倒性。<a id="a-H6"></a>非颠倒性。<a id="a-H7"></a>由彼一切缘起相应文字。<a id="a-H8"></a>建立依处性故。<a id="a-H9"></a>名此缘起顺次第性。<a id="a-HA"></a>又此二种善巧多闻诸圣弟子。<a id="a-HB"></a>于三世中如实了知。<a id="a-HC"></a>远离一切非理作意。<a id="a-HD"></a>于诸圣谛。<a id="a-HE"></a>能入现观。<a id="a-HF"></a>于诸外道诸见趣中。<a id="a-HG"></a>能得离系。<a id="a-HH"></a>如前趣等。<a id="a-HI"></a>广说应知。<a id="a-HJ"></a>又彼缘起无始时来因果展转。<a id="a-HK"></a>流转相续。<a id="a-HL"></a>如来于此流转实性。<a id="a-HM"></a>现等觉已。<a id="a-HN"></a>以微妙智。<a id="a-HO"></a>起正言词。<a id="a-HP"></a>方便开示非生非作。<a id="a-HQ"></a>当知此中无始时来。<a id="a-HR"></a>因果展转。<a id="a-HS"></a>法住法性。<a id="a-HT"></a>由彼相应名句文身。<a id="a-HU"></a>为令解了随顺建立法住法界种性依处。</p>
  <p id="aHV">复次由二因缘。<a id="a-HW"></a>此作。<a id="a-HX"></a>此受。<a id="a-HY"></a>余作。<a id="a-HZ"></a>余受。<a id="a-Ha"></a>不应记别。<a id="a-Hb"></a>云何为二。<a id="a-Hc"></a>一者因果相属一故。<a id="a-Hd"></a>诸行相续前后异故。<a id="a-He"></a>二者所余作者受者不可得故。<a id="a-Hf"></a>若于此论不受不执。<a id="a-Hg"></a>以中道行如唯因果而正记别。<a id="a-Hh"></a>亦无过失。</p>
  <p id="aHi">复次一切无我无有差别。<a id="a-Hj"></a>总名为空。<a id="a-Hk"></a>谓补特伽罗无我。<a id="a-Hl"></a>及法无我。<a id="a-Hm"></a>补特伽罗无我者。<a id="a-Hn"></a>谓离一切缘生行。<a id="a-Ho"></a>外别有实我不可得故。<a id="a-Hp"></a>法无我者。<a id="a-Hq"></a>谓即一切缘生诸行性。<a id="a-Hr"></a>非实我。<a id="a-Hs"></a>是无常故。<a id="a-Ht"></a>如是二种。<a id="a-Hu"></a>略摄为一。<a id="a-Hv"></a>彼处说此名为大空。<a id="a-Hw"></a>谓若有离世俗言说妄见为依。<a id="a-Hx"></a>起如是见。<a id="a-Hy"></a>立如是论。<a id="a-Hz"></a>谓有别物异缘生法。<a id="a-I0"></a>或缘生法异彼属彼。<a id="a-I1"></a>此依妄见非住梵行。<a id="a-I2"></a>何以故。<a id="a-I3"></a>由如是见依止初空所治见转。<a id="a-I4"></a>非此见者应解脱故。<a id="a-I5"></a>或复即于名色所摄缘生法中。<a id="a-I6"></a>依如前说三种妄见。<a id="a-I7"></a>起如是见。<a id="a-I8"></a>立如是论。<a id="a-I9"></a>命即是身。<a id="a-IA"></a>乃至广说。<a id="a-IB"></a>如是亦非安住梵行。<a id="a-IC"></a>何以故。<a id="a-ID"></a>由如是见依第二空所治见转非此见者。<a id="a-IE"></a>应解脱故。<a id="a-IF"></a>远离如是二邪见边。<a id="a-IG"></a>唯见因果名中道行。<a id="a-IH"></a>所知真如。<a id="a-II"></a>名如实性。<a id="a-IJ"></a>能知真如。<a id="a-IK"></a>名无倒性。<a id="a-IL"></a>于有诸行。<a id="a-IM"></a>假施设有。<a id="a-IN"></a>谓是诸行。<a id="a-IO"></a>诸行属彼。<a id="a-IP"></a>若依胜义有如是者。<a id="a-IQ"></a>彼一切行若灭若断。<a id="a-IR"></a>云何可说此是诸行。<a id="a-IS"></a>或行属彼。<a id="a-IT"></a>由于尔时如是二种不可得故。</p>
  <p id="aIU">复次由二因缘。<a id="a-IV"></a>当知施设所有缘起一切种相。<a id="a-IW"></a>谓总标举。<a id="a-IX"></a>或别分别。<a id="a-IY"></a>云何为二。<a id="a-IZ"></a>一如所有性故。<a id="a-Ia"></a>二尽所有性故。<a id="a-Ib"></a>云何如所有性。<a id="a-Ic"></a>谓无明等诸缘生法。<a id="a-Id"></a>渐次相称因果体性。<a id="a-Ie"></a>及有此因未断故。<a id="a-If"></a>有彼果未断。<a id="a-Ig"></a>此未断因生故。<a id="a-Ih"></a>彼未断果生。<a id="a-Ii"></a>如是名为如所有性。<a id="a-Ij"></a>云何尽所有性。<a id="a-Ik"></a>谓无明等诸缘生行一切种相。<a id="a-Il"></a>如彼无明。<a id="a-Im"></a>是前际无智。<a id="a-In"></a>乃至广说差别体相。<a id="a-Io"></a>广分别名。<a id="a-Ip"></a>应知如前摄异门分。<a id="a-Iq"></a>建立分别。<a id="a-Ir"></a>如前应知。<a id="a-Is"></a>如是名为尽所有性。<a id="a-It"></a>即依如是如所有性尽所有性。<a id="a-Iu"></a>若总标举。<a id="a-Iv"></a>若别分别。<a id="a-Iw"></a>先总标举。<a id="a-Ix"></a>说名为初后。<a id="a-Iy"></a>即于此复广开示。<a id="a-Iz"></a>说名分别。</p>
  <p id="aJ0">复次由二因缘。<a id="a-J1"></a>自作苦乐。<a id="a-J2"></a>不可施设。<a id="a-J3"></a>不可记别。<a id="a-J4"></a>如是他作。<a id="a-J5"></a>俱作。<a id="a-J6"></a>俱非所作。<a id="a-J7"></a>无因而生。<a id="a-J8"></a>当知亦尔。<a id="a-J9"></a>云何为二。<a id="a-JA"></a>一者诸行如前所说无作用故。<a id="a-JB"></a>二者有余作者有情不可得故。<a id="a-JC"></a>此中诸行无作用故。<a id="a-JD"></a>此受此领自作苦乐。<a id="a-JE"></a>不应道理。<a id="a-JF"></a>又彼有余作者有情不可得故。<a id="a-JG"></a>余受余领不应道理。<a id="a-JH"></a>受所渴爱摄受他受。<a id="a-JI"></a>亦不应理。<a id="a-JJ"></a>有诸缘故。<a id="a-JK"></a>诸受得生故。<a id="a-JL"></a>无因生亦不应理。<a id="a-JM"></a>是故远离前之三种恶因论边。<a id="a-JN"></a>后之一种无因论边。<a id="a-JO"></a>觉了如前中道行教。<a id="a-JP"></a>勤修正行能尽众苦。</p>
 </body>
</html>