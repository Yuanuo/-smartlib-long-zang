<!doctype html>
<html id="z3IBVM2vY" data-ver="890">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第四十四</h1>
  <h2 id="a2">本地分中菩萨地初持瑜伽处供养亲近无量品第十六</h2>
  <p id="a3">云何菩萨供养亲近修习无量。<a id="a-4"></a>嗢拖南曰。</p>
  <p id="a5">供三宝　　亲善友　　修无量　　最为后</p>
  <p id="a6">云何菩萨于如来所供养如来。<a id="a-7"></a>当知供养略有十种。<a id="a-8"></a>一设利罗供养。<a id="a-9"></a>二制多供养。<a id="a-A"></a>三现前供养。<a id="a-B"></a>四不现前供养。<a id="a-C"></a>五自作供养。<a id="a-D"></a>六教他供养。<a id="a-E"></a>七财敬供养。<a id="a-F"></a>八广大供养。<a id="a-G"></a>九无染供养。<a id="a-H"></a>十正行供养。<a id="a-I"></a>若诸菩萨亲现供养如来色身。<a id="a-J"></a>是名设利罗供养。<a id="a-K"></a>若诸菩萨于为如来所造一切若窣堵波。<a id="a-L"></a>若龛若台若故。<a id="a-M"></a>制多新制多所。<a id="a-N"></a>设诸供养。<a id="a-O"></a>是名制多供养。<a id="a-P"></a>若诸菩萨于如来身或制多所。<a id="a-Q"></a>亲面对前现瞩现见而设供养。<a id="a-R"></a>是名现前供养。<a id="a-S"></a>若诸菩萨于如来所若制多所。<a id="a-T"></a>现前施设供养具时。<a id="a-U"></a>发起增上意乐俱心净信俱心。<a id="a-V"></a>作是思惟。<a id="a-W"></a>若一如来法性。<a id="a-X"></a>即是去来今世一切如来法性。<a id="a-Y"></a>若一如来制多法性。<a id="a-Z"></a>即是十方无边无际一切世界所有如来制多法性。<a id="a-a"></a>是故我今供现如来。<a id="a-b"></a>即是供养其余三世一切如来。<a id="a-c"></a>供现制多。<a id="a-d"></a>即是供养其余十方无边无际一切世界若窣堵波。<a id="a-e"></a>若龛若台。<a id="a-f"></a>若故制多若新制多。<a id="a-g"></a>当知是名菩萨俱供现不现前一切如来及以制多。<a id="a-h"></a>若诸菩萨于不现前一切如来。<a id="a-i"></a>及以制多。<a id="a-j"></a>作如来想。<a id="a-k"></a>普为三世一切如来一切十方如来制多。<a id="a-l"></a>施设供养。<a id="a-m"></a>当知是名菩萨唯供不现前佛及以制多。<a id="a-n"></a>若诸菩萨佛涅槃后。<a id="a-o"></a>为如来故造立形像若窣堵波若龛若台。<a id="a-p"></a>随力随能或一或二或复众多。<a id="a-q"></a>乃至百千俱胝等数。<a id="a-r"></a>如是菩萨于如来所。<a id="a-s"></a>设不现前弘广供养。<a id="a-t"></a>当获无量大福德果。<a id="a-u"></a>摄受无量广大梵福。<a id="a-v"></a>菩萨由此能于无量劫大劫中不堕恶趣。<a id="a-w"></a>由是因缘非不圆满无上正等菩提资粮。<a id="a-x"></a>此中菩萨唯供现前佛及制多。<a id="a-y"></a>应知获得广大福果。<a id="a-z"></a>若唯供养不现前佛及以制多。<a id="a-10"></a>应知获得大大福果。<a id="a-11"></a>若俱供养现不现前佛及制多。<a id="a-12"></a>应知获得最大福果。<a id="a-13"></a>为无有上。</p>
  <p id="a14">若诸菩萨于如来所若制多所。<a id="a-15"></a>欲设供养。<a id="a-16"></a>唯自手作。<a id="a-17"></a>不使奴婢作使朋友僚庶亲属。<a id="a-18"></a>不依懈惰诸放逸处而设供养。<a id="a-19"></a>是名菩萨自作供养。<a id="a-1A"></a>若诸菩萨于如来所若制多所。<a id="a-1B"></a>欲设供养。<a id="a-1C"></a>非唯自作。<a id="a-1D"></a>亦劝父母妻子奴婢作使朋友僚庶亲属及他国王王子大臣长者居士。<a id="a-1E"></a>若婆罗门国邑聚落饶财商主。<a id="a-1F"></a>下至一切男女大小贫匮苦厄旃荼罗等及以亲教轨范诸师共住近住一切弟子。<a id="a-1G"></a>同梵行者诸出家者外道等众。<a id="a-1H"></a>令于如来若制多所。<a id="a-1I"></a>随力随能作诸供养。<a id="a-1J"></a>当知是名菩萨自他咸共供养。<a id="a-1K"></a>若诸菩萨现有少分可供财物。<a id="a-1L"></a>兴悲愍心。<a id="a-1M"></a>故思施与贫苦少福无力有情。<a id="a-1N"></a>令于如来若制多所。<a id="a-1O"></a>持用供养。<a id="a-1P"></a>愿彼当来多受安乐。<a id="a-1Q"></a>彼得此物供养如来及以制多。<a id="a-1R"></a>菩萨于斯自无所供。<a id="a-1S"></a>当知是名菩萨唯教他设供养。<a id="a-1T"></a>此中菩萨若唯自供佛及制多。<a id="a-1U"></a>应知获得广大福果。<a id="a-1V"></a>若唯教他。<a id="a-1W"></a>应知获得大大福果。<a id="a-1X"></a>若能自他俱共供养。<a id="a-1Y"></a>应知获得最大福果。<a id="a-1Z"></a>为无有上。<a id="a-1a"></a>若诸菩萨于如来所若制多所。<a id="a-1b"></a>以诸衣服饮食卧具病缘医药供身什物。<a id="a-1c"></a>敬问礼拜奉迎合掌。<a id="a-1d"></a>种种熏香末。<a id="a-1e"></a>香涂香。<a id="a-1f"></a>华鬘伎乐。<a id="a-1g"></a>幢盖幡灯。<a id="a-1h"></a>歌颂称赞。<a id="a-1i"></a>五轮归命趋绕右旋而为供养。<a id="a-1j"></a>或复奉施无尽财供。<a id="a-1k"></a>或复奉施末尼真珠琉璃蠡贝璧玉珊瑚车磲马瑙虎魄金银赤珠右旋。<a id="a-1l"></a>如是等宝。<a id="a-1m"></a>或复奉施末尼环玔宝璩印等诸庄严具。<a id="a-1n"></a>乃至奉施种种宝铃。<a id="a-1o"></a>或散珍奇或缠宝缕而为供养。<a id="a-1p"></a>是名菩萨于如来所若制多所。<a id="a-1q"></a>财敬供养。<a id="a-1r"></a>若诸菩萨于如来所若制多所。<a id="a-1s"></a>长时施设即上所陈财敬供养。<a id="a-1t"></a>若多供具。<a id="a-1u"></a>若妙供具。<a id="a-1v"></a>若现在前不现在前。<a id="a-1w"></a>若自造作教他造作。<a id="a-1x"></a>若淳净心猛利胜解现前供养。<a id="a-1y"></a>即以如是所种善根。<a id="a-1z"></a>回向无上正等菩提。<a id="a-20"></a>如是七种。<a id="a-21"></a>说名菩萨广大供养。<a id="a-22"></a>若诸菩萨于如来所若制多所。<a id="a-23"></a>自手供养不怀轻慢。<a id="a-24"></a>令他供养。<a id="a-25"></a>不住放逸懈惰不敬而为供养。<a id="a-26"></a>不轻弃掷。<a id="a-27"></a>不散慢心。<a id="a-28"></a>无杂染心而为供养。<a id="a-29"></a>不于信佛国王大臣诸贵胜前。<a id="a-2A"></a>为财敬故诈设种种虚事供养。<a id="a-2B"></a>不雌黄涂不酥灌洗。<a id="a-2C"></a>不以种种局崛罗香遏迦花等余不净物。<a id="a-2D"></a>而为供养。<a id="a-2E"></a>如是六种。<a id="a-2F"></a>说名菩萨无染供养。<a id="a-2G"></a>又诸菩萨如是财敬广大无染。<a id="a-2H"></a>供养如来及制多时。<a id="a-2I"></a>或自臂力所集财宝。<a id="a-2J"></a>或从他求所获财宝。<a id="a-2K"></a>或得众具自在财宝。<a id="a-2L"></a>能为如是种种供养已。<a id="a-2M"></a>得众具自在。<a id="a-2N"></a>菩萨化作化身。<a id="a-2O"></a>或一或二或复众多。<a id="a-2P"></a>乃至百千俱胝等数。<a id="a-2Q"></a>此一切身皆于如来及制多所。<a id="a-2R"></a>恭敬礼拜。<a id="a-2S"></a>复从如是一一化身化出多手。<a id="a-2T"></a>或百或千或过是数。<a id="a-2U"></a>此一切手皆持无量出过诸天上妙华香殊胜可爱种种珍宝。<a id="a-2V"></a>奉散如来及制多所。<a id="a-2W"></a>复从如是一切化身。<a id="a-2X"></a>化出无量上妙音声。<a id="a-2Y"></a>歌赞如来广大甚深真实功德。<a id="a-2Z"></a>复从如是一切化身。<a id="a-2a"></a>化出无量最上最妙环玔璩印宝庄严具。<a id="a-2b"></a>幢盖幡灯种种供具。<a id="a-2c"></a>供养如来及以制多如是等类已。<a id="a-2d"></a>得众具自在。<a id="a-2e"></a>菩萨所设供养皆属自心。<a id="a-2f"></a>如是菩萨不更希求如来出世。<a id="a-2g"></a>何以故。<a id="a-2h"></a>由此菩萨已得证入不退转地。<a id="a-2i"></a>一切佛土往来供养皆无碍故。<a id="a-2j"></a>又诸菩萨若无自力所集财宝。<a id="a-2k"></a>亦无从他求得财宝。<a id="a-2l"></a>及无菩萨所获众具自在财宝可设供养。<a id="a-2m"></a>然于所有或赡部洲。<a id="a-2n"></a>或四大洲。<a id="a-2o"></a>或千世界二千世界。<a id="a-2p"></a>或复三千大千世界。<a id="a-2q"></a>乃至十方无边无际诸世界中下中上品供养如来一切供具。<a id="a-2r"></a>菩萨于彼以净信俱胜解俱心。<a id="a-2s"></a>周遍思惟一切随喜。<a id="a-2t"></a>如是菩萨少用功力而兴无边广大供养。<a id="a-2u"></a>摄受菩提广大资粮。<a id="a-2v"></a>菩萨于此恒常无间起真善心。<a id="a-2w"></a>起欢喜心当勤修学。</p>
  <p id="a2x">若诸菩萨少时少时须臾须臾。<a id="a-2y"></a>乃至下如构牛乳顷。<a id="a-2z"></a>普于一切蠢动有情。<a id="a-30"></a>修习慈悲喜舍俱心。<a id="a-31"></a>于一切行修无常想无常苦想苦无我想。<a id="a-32"></a>于其涅槃修胜利想。<a id="a-33"></a>于佛法僧波罗蜜多修习随念。<a id="a-34"></a>少时少时须臾须臾。<a id="a-35"></a>于一切法发生少分下劣忍智信解。<a id="a-36"></a>离言法性真如起无分别无相心住。<a id="a-37"></a>何况于此若过若增。<a id="a-38"></a>如是守护菩萨所受尸罗律仪。<a id="a-39"></a>于奢摩他毗钵舍那菩提分法精勤修学。<a id="a-3A"></a>亦于一切波罗蜜多及诸摄事正勤修学。<a id="a-3B"></a>是名菩萨于如来所正行供养。<a id="a-3C"></a>如是供养为最第一最上最胜最妙无上。<a id="a-3D"></a>如是供养。<a id="a-3E"></a>过前所说具一切种财敬供养。<a id="a-3F"></a>百倍千倍乃至邬波尼杀昙倍。</p>
  <p id="a3G">由此十相。<a id="a-3H"></a>应知是名具一切种供养如来。<a id="a-3I"></a>如供养佛。<a id="a-3J"></a>如是供养若法若僧。<a id="a-3K"></a>随其所应当知亦尔。</p>
  <p id="a3L">如是菩萨于三宝所由十种相兴供养时。<a id="a-3M"></a>应缘如来发起六种增上意乐。<a id="a-3N"></a>一者无上大功德田增上意乐。<a id="a-3O"></a>二者无上有大恩德增上意乐。<a id="a-3P"></a>三者一切无足二足及多足等有情中尊增上意乐。<a id="a-3Q"></a>四者犹如邬昙妙华极难值遇增上意乐。<a id="a-3R"></a>五者独一出现三千大千世界增上意乐。<a id="a-3S"></a>六者一切世出世间功德圆满一切义依增上意乐由是六种增上意乐。<a id="a-3T"></a>于如来所若于如来法所僧所。<a id="a-3U"></a>少分思惟而兴供养。<a id="a-3V"></a>尚获无量大功德果。<a id="a-3W"></a>何况其多。</p>
  <p id="a3X">复次菩萨成就几相能为善友。<a id="a-3Y"></a>由几种相善友不虚。<a id="a-3Z"></a>成就几相令善友性作信依处。</p>
  <p id="a3a">复有几种善友菩萨于所化生为善友事。<a id="a-3b"></a>菩萨几种亲近善友。<a id="a-3c"></a>由几种想于善友所听闻正法。<a id="a-3d"></a>由几种处于善友所听闻法时。<a id="a-3e"></a>于说法师不作异意当知菩萨成就八支能为善友众相圆满。<a id="a-3f"></a>一者住戒。<a id="a-3g"></a>于诸菩萨律仪戒中。<a id="a-3h"></a>妙善安住无缺无穿。<a id="a-3i"></a>二者多闻。<a id="a-3j"></a>觉慧成就。<a id="a-3k"></a>三者具证。<a id="a-3l"></a>得修所成随一胜善。<a id="a-3m"></a>逮奢摩他毗钵舍那。<a id="a-3n"></a>四者哀愍。<a id="a-3o"></a>内具慈悲能舍自己现法乐住。<a id="a-3p"></a>精勤无怠饶益于他。<a id="a-3q"></a>五者无畏。<a id="a-3r"></a>为他宣说正法教时。<a id="a-3s"></a>非由恐怖忘失念辩。<a id="a-3t"></a>六者堪忍。<a id="a-3u"></a>于他轻笑调弄鄙言违拒等事。<a id="a-3v"></a>非爱言路种种恶行。<a id="a-3w"></a>皆悉能忍。<a id="a-3x"></a>七者无倦。<a id="a-3y"></a>其力充强能多思择。<a id="a-3z"></a>处在四众说正法时。<a id="a-40"></a>言无謇涩心不疲厌。<a id="a-41"></a>八者善词。<a id="a-42"></a>语具圆满不坏法性言词辩了。</p>
  <p id="a43">若诸菩萨具五种相。<a id="a-44"></a>众德相应能为善友所作不虚。<a id="a-45"></a>一者于他先欲求作利益安乐。<a id="a-46"></a>二者于彼利益安乐。<a id="a-47"></a>如实了知无颠倒觉。<a id="a-48"></a>三者于彼善权方便顺仪说法随众堪受调伏事中。<a id="a-49"></a>有能有力。<a id="a-4A"></a>四者饶益心无厌倦。<a id="a-4B"></a>五者具足平等大悲。<a id="a-4C"></a>于诸有情劣中胜品心无偏党。</p>
  <p id="a4D">若诸菩萨成就五相。<a id="a-4E"></a>令善友性作信依处。<a id="a-4F"></a>令他远闻极生净信。<a id="a-4G"></a>何况亲睹。<a id="a-4H"></a>一者胜妙。<a id="a-4I"></a>威仪圆满威仪寂静威仪具足。<a id="a-4J"></a>一切支分皆无躁动。<a id="a-4K"></a>二者敦肃。<a id="a-4L"></a>三业现行无掉无扰。<a id="a-4M"></a>三者无矫。<a id="a-4N"></a>不为诳他故思诈现严整威仪。<a id="a-4O"></a>四者无嫉。<a id="a-4P"></a>终不于他说法所得利养恭敬生不堪忍。<a id="a-4Q"></a>而常自励请他说法。<a id="a-4R"></a>复恒劝余于彼广施利养恭敬。<a id="a-4S"></a>无谄伪心。<a id="a-4T"></a>又常于他其心纯净。<a id="a-4U"></a>见彼说法及得财敬深生随喜。<a id="a-4V"></a>如自所获利养恭敬心生欢喜。<a id="a-4W"></a>见他所得利养恭敬其心欢喜。<a id="a-4X"></a>复过于是。<a id="a-4Y"></a>五者俭约。<a id="a-4Z"></a>鲜储器物随得随舍。</p>
  <p id="a4a">善友菩萨由五种相。<a id="a-4b"></a>于所化生为善友事。<a id="a-4c"></a>一能谏举。<a id="a-4d"></a>二能令忆。<a id="a-4e"></a>三能教授。<a id="a-4f"></a>四能教诫。<a id="a-4g"></a>五能说法。<a id="a-4h"></a>如是诸句广辩应知如声闻地教授教诫。<a id="a-4i"></a>广说如前力种性品。</p>
  <p id="a4j">当知菩萨由四种相。<a id="a-4k"></a>方得圆满亲近善友。<a id="a-4l"></a>一于善友有病无病随时供侍。<a id="a-4m"></a>恒常发起爱敬净信。<a id="a-4n"></a>二于善友随时敬问礼拜奉迎合掌。<a id="a-4o"></a>殷勤修和敬业而为供养。<a id="a-4p"></a>三于善友如法衣服饮食卧具病缘医药资身什物。<a id="a-4q"></a>随时供养。<a id="a-4r"></a>四于善友若正依止于如法义若合若离。<a id="a-4s"></a>随自在转无有倾动。<a id="a-4t"></a>如实显发作奉教心。<a id="a-4u"></a>随时往诣恭敬承事请问听受。</p>
  <p id="a4v">若诸菩萨欲听法时作五种想。<a id="a-4w"></a>应从善友听闻正法。<a id="a-4x"></a>一作宝想。<a id="a-4y"></a>难得义故。<a id="a-4z"></a>二作眼想。<a id="a-50"></a>能得广大俱生妙慧。<a id="a-51"></a>因性义故。<a id="a-52"></a>三作明想。<a id="a-53"></a>已得广大俱生慧眼。<a id="a-54"></a>于一切种如实所知。<a id="a-55"></a>等照义故。<a id="a-56"></a>四作大果胜功德想。<a id="a-57"></a>能得涅槃及三菩提无上妙迹。<a id="a-58"></a>因性义故。<a id="a-59"></a>五作无罪大适悦想。<a id="a-5A"></a>于现法中未得涅槃及三菩提。<a id="a-5B"></a>于法如实简择止观无罪大乐。<a id="a-5C"></a>因性义故。</p>
  <p id="a5D">若诸菩萨欲从善友听闻法时。<a id="a-5E"></a>于说法师由五种处不作异意。<a id="a-5F"></a>以纯净心属耳听法。<a id="a-5G"></a>一于坏戒不作异意。<a id="a-5H"></a>谓不作心此是破戒不住律仪。<a id="a-5I"></a>我今不应从彼听法。<a id="a-5J"></a>二于坏族不作异意。<a id="a-5K"></a>谓不作心此是卑姓。<a id="a-5L"></a>我今不应从彼听法。<a id="a-5M"></a>三于坏色不作异意。<a id="a-5N"></a>谓不作心此是丑陋。<a id="a-5O"></a>我今不应从彼听法。<a id="a-5P"></a>四于坏文不作异意。<a id="a-5Q"></a>谓不作心此于言词不善藻饰。<a id="a-5R"></a>我今不应从彼听法。<a id="a-5S"></a>但依于义不应依文。<a id="a-5T"></a>五于坏美不作异意。<a id="a-5U"></a>谓不作心此语粗恶多怀忿恚不以美言宣说诸法。<a id="a-5V"></a>我今不应从彼听法。<a id="a-5W"></a>如是菩萨欲听法时。<a id="a-5X"></a>于是五处不应作意。<a id="a-5Y"></a>但应恭敬摄受正法。<a id="a-5Z"></a>于说法师未尝见过。<a id="a-5a"></a>若有菩萨其慧微劣。<a id="a-5b"></a>于说法师心生嫌鄙。<a id="a-5c"></a>不欲从其听闻正法。<a id="a-5d"></a>当知此行不求自利退失胜慧。</p>
  <p id="a5e">云何菩萨修四无量慈悲喜舍。<a id="a-5f"></a>谓诸菩萨略有三种修四无量。<a id="a-5g"></a>一者有情缘无量。<a id="a-5h"></a>二者法缘无量。<a id="a-5i"></a>三者无缘无量。<a id="a-5j"></a>若诸菩萨于其三聚一切有情安立。<a id="a-5k"></a>以为无苦无乐有苦有乐。<a id="a-5l"></a>于其最初欲求乐者。<a id="a-5m"></a>发起与乐增上意乐。<a id="a-5n"></a>普缘十方安住无倒有情胜解。<a id="a-5o"></a>修慈俱心。<a id="a-5p"></a>当知是名有情缘慈。<a id="a-5q"></a>若诸菩萨住唯法想增上意乐。<a id="a-5r"></a>正观唯法假说有情。<a id="a-5s"></a>修慈俱心。<a id="a-5t"></a>当知即此名法缘慈。<a id="a-5u"></a>若诸菩萨复于诸法远离分别。<a id="a-5v"></a>修慈俱心。<a id="a-5w"></a>当知即此名无缘慈。<a id="a-5x"></a>如有情缘法缘无缘三慈差别。<a id="a-5y"></a>悲喜舍三当知亦尔。<a id="a-5z"></a>若诸菩萨于有苦者。<a id="a-60"></a>发起除苦增上意乐。<a id="a-61"></a>普缘十方修悲俱心。<a id="a-62"></a>是名为悲。<a id="a-63"></a>若诸菩萨于有乐者。<a id="a-64"></a>发起随喜增上意乐。<a id="a-65"></a>普缘十方修喜俱心。<a id="a-66"></a>是名为喜。<a id="a-67"></a>若诸菩萨即于如是无苦无乐有苦有乐三种有情。<a id="a-68"></a>随其次第发起远离痴嗔贪惑增上意乐。<a id="a-69"></a>普缘十方修舍俱心。<a id="a-6A"></a>是名为舍。<a id="a-6B"></a>此中菩萨慈等无量有情缘者。<a id="a-6C"></a>当知其相与外道共。<a id="a-6D"></a>若法缘者。<a id="a-6E"></a>当知其相与诸声闻及独觉共。<a id="a-6F"></a>不共外道。<a id="a-6G"></a>若无缘者。<a id="a-6H"></a>当知其相不共一切声闻独觉及诸外道。<a id="a-6I"></a>又诸菩萨三种无量应知安乐意乐所摄。<a id="a-6J"></a>谓慈悲喜。<a id="a-6K"></a>一种无量应知利益意乐所摄。<a id="a-6L"></a>是谓为舍。<a id="a-6M"></a>如是菩萨一切无量。<a id="a-6N"></a>名为哀愍。<a id="a-6O"></a>以诸菩萨成就此故。<a id="a-6P"></a>名哀愍者。<a id="a-6Q"></a>此中菩萨于有情界。<a id="a-6R"></a>观见一百一十种苦。<a id="a-6S"></a>于诸有情修悲无量。<a id="a-6T"></a>何等名为百一十苦。</p>
  <p id="a6U">谓有一苦。<a id="a-6V"></a>依无差别流转之苦。<a id="a-6W"></a>一切有情无不皆堕流转苦故。<a id="a-6X"></a>复有二苦。<a id="a-6Y"></a>一欲为根本苦。<a id="a-6Z"></a>谓可爱事若变若坏所生之苦。<a id="a-6a"></a>二痴异熟生苦。<a id="a-6b"></a>谓若猛利体受所触。<a id="a-6c"></a>即于自体执我我所。<a id="a-6d"></a>愚痴迷闷生极怨嗟。<a id="a-6e"></a>由是因缘受二箭受。<a id="a-6f"></a>谓身箭受及心箭受。<a id="a-6g"></a>复有三苦。<a id="a-6h"></a>一苦苦。<a id="a-6i"></a>二行苦。<a id="a-6j"></a>三坏苦。<a id="a-6k"></a>复有四苦。<a id="a-6l"></a>一别离苦。<a id="a-6m"></a>谓爱别离所生之苦。<a id="a-6n"></a>二断坏苦。<a id="a-6o"></a>谓由弃舍众同分死所生之苦。<a id="a-6p"></a>三相续苦。<a id="a-6q"></a>谓从此后数数死生展转相续所生之苦。<a id="a-6r"></a>四毕竟苦。<a id="a-6s"></a>谓定无有般涅槃法诸有情类。<a id="a-6t"></a>五取蕴苦。<a id="a-6u"></a>复有五苦。<a id="a-6v"></a>一贪欲缠缘苦。<a id="a-6w"></a>二嗔恚缠缘苦。<a id="a-6x"></a>三惛沉睡眠缠缘苦。<a id="a-6y"></a>四掉举恶作缠缘苦。<a id="a-6z"></a>五疑缠缘苦。<a id="a-70"></a>复有六苦。<a id="a-71"></a>一因苦。<a id="a-72"></a>习恶趣因故。<a id="a-73"></a>二果苦。<a id="a-74"></a>生诸恶趣故。<a id="a-75"></a>三求财位苦。<a id="a-76"></a>四勤守护苦。<a id="a-77"></a>五无厌足苦。<a id="a-78"></a>六变坏苦。<a id="a-79"></a>如是六种总说为苦。<a id="a-7A"></a>复有七苦。<a id="a-7B"></a>一生苦。<a id="a-7C"></a>二老苦。<a id="a-7D"></a>三病苦。<a id="a-7E"></a>四死苦。<a id="a-7F"></a>五怨憎会苦。<a id="a-7G"></a>六爱别离苦。<a id="a-7H"></a>七虽复希求而不得苦。<a id="a-7I"></a>复有八苦。<a id="a-7J"></a>一寒苦。<a id="a-7K"></a>二热苦。<a id="a-7L"></a>三饥苦。<a id="a-7M"></a>四渴苦。<a id="a-7N"></a>五不自在苦。<a id="a-7O"></a>六自逼恼苦。<a id="a-7P"></a>谓无系等诸外道类。<a id="a-7Q"></a>七他逼恼苦。<a id="a-7R"></a>谓遭遇他手块等触蚊虻等触。<a id="a-7S"></a>八一类威仪多时住苦。<a id="a-7T"></a>复有九苦。<a id="a-7U"></a>一自衰损苦。<a id="a-7V"></a>二他衰损苦。<a id="a-7W"></a>三亲属衰损苦。<a id="a-7X"></a>四财位衰损苦。<a id="a-7Y"></a>五无病衰损苦。<a id="a-7Z"></a>六戒衰损苦。<a id="a-7a"></a>七见衰损苦。<a id="a-7b"></a>八现法苦。<a id="a-7c"></a>九后法苦。<a id="a-7d"></a>复有十苦。<a id="a-7e"></a>一诸食资具匮乏苦。<a id="a-7f"></a>二诸饮资具匮乏苦。<a id="a-7g"></a>三骑乘资具匮乏苦。<a id="a-7h"></a>四衣服资具匮乏苦。<a id="a-7i"></a>五庄严资具匮乏苦。<a id="a-7j"></a>六器物资具匮乏苦。<a id="a-7k"></a>七香鬘涂饰资具匮乏苦。<a id="a-7l"></a>八歌舞伎乐资具匮乏苦。<a id="a-7m"></a>九照明资具匮乏苦。<a id="a-7n"></a>十男女给侍资具匮乏苦。<a id="a-7o"></a>当知复有余九种苦。<a id="a-7p"></a>一一切苦。<a id="a-7q"></a>二广大苦。<a id="a-7r"></a>三一切门苦。<a id="a-7s"></a>四邪行苦。<a id="a-7t"></a>五流转苦。<a id="a-7u"></a>六不随欲苦。<a id="a-7v"></a>七违害苦。<a id="a-7w"></a>八随逐苦。<a id="a-7x"></a>九一切种苦。<a id="a-7y"></a>一切苦中复有二苦。<a id="a-7z"></a>一宿因所生苦。<a id="a-80"></a>二现缘所生苦。<a id="a-81"></a>广大苦中复有四苦。<a id="a-82"></a>一长时苦。<a id="a-83"></a>二猛利苦。<a id="a-84"></a>三杂类苦。<a id="a-85"></a>四无间苦。<a id="a-86"></a>一切门苦中亦有四苦。<a id="a-87"></a>一那落迦苦。<a id="a-88"></a>二傍生苦。<a id="a-89"></a>三鬼世界苦。<a id="a-8A"></a>四善趣所摄苦。<a id="a-8B"></a>邪行苦中复有五苦。<a id="a-8C"></a>一于现法中犯触于他他不饶益所发起苦。<a id="a-8D"></a>二受用种种不平等食界不平等所发起苦。<a id="a-8E"></a>三即由现法苦所逼切自然造作所发起苦。<a id="a-8F"></a>四由多安住非理作意所受烦恼随烦恼缠所起诸苦。<a id="a-8G"></a>五由多发起诸身语意种种恶行所受当来诸恶趣苦。<a id="a-8H"></a>流转苦中复有六种轮转生死不定生苦。<a id="a-8I"></a>一自身不定。<a id="a-8J"></a>二父母不定。<a id="a-8K"></a>三妻子不定。<a id="a-8L"></a>四奴婢仆使不定。<a id="a-8M"></a>五朋友宰官亲属不定。<a id="a-8N"></a>六财位不定。<a id="a-8O"></a>自身不定者。<a id="a-8P"></a>谓先为王后为仆隶。<a id="a-8Q"></a>父母等不定者。<a id="a-8R"></a>谓先为父母乃至亲属。<a id="a-8S"></a>后时轮转反作怨害及恶知识。<a id="a-8T"></a>财位不定者。<a id="a-8U"></a>谓先大富贵后极贫贱。<a id="a-8V"></a>不随欲苦中复有七苦。<a id="a-8W"></a>一欲求长寿不随所欲生短寿苦。<a id="a-8X"></a>二欲求端正不随所欲生丑陋苦。<a id="a-8Y"></a>三欲生上族不随所欲生下族苦。<a id="a-8Z"></a>四欲求大富不随所欲生贫穷苦。<a id="a-8a"></a>五欲求大力不随所欲生羸劣苦。<a id="a-8b"></a>六欲求了知所知境界。<a id="a-8c"></a>不随所欲愚痴无智现行生苦。<a id="a-8d"></a>七欲求胜他不随所欲反为他胜而生大苦。<a id="a-8e"></a>违害苦中复有八苦。<a id="a-8f"></a>一诸在家者妻子等事损减生苦。<a id="a-8g"></a>二诸出家者贪等烦恼增益生苦。<a id="a-8h"></a>三饥俭逼恼之所生苦。<a id="a-8i"></a>四怨敌逼恼之所生苦。<a id="a-8j"></a>五旷野崄难迫迮逼恼之所生苦。<a id="a-8k"></a>六系属于他之所生苦。<a id="a-8l"></a>七支节不具损恼生苦。<a id="a-8m"></a>八杀缚斫截捶打驱摈逼恼生苦。<a id="a-8n"></a>随逐苦中复有九苦。<a id="a-8o"></a>依世八法有八种苦。<a id="a-8p"></a>一坏法坏时苦。<a id="a-8q"></a>二尽法尽时苦。<a id="a-8r"></a>三老法老时苦。<a id="a-8s"></a>四病法病时苦。<a id="a-8t"></a>五死法死时苦。<a id="a-8u"></a>六无利苦。<a id="a-8v"></a>七无誉苦。<a id="a-8w"></a>八有讥苦。<a id="a-8x"></a>是名八苦。<a id="a-8y"></a>九希求苦。<a id="a-8z"></a>如是总说名随逐苦。<a id="a-90"></a>一切种苦中复有十苦。<a id="a-91"></a>谓如前说。<a id="a-92"></a>五乐所治有五种苦。<a id="a-93"></a>一因苦。<a id="a-94"></a>二受苦。<a id="a-95"></a>三唯无乐苦。<a id="a-96"></a>四受不断苦。<a id="a-97"></a>五出离远离寂静菩提乐所对治家欲界结寻异生苦。<a id="a-98"></a>是名五苦。<a id="a-99"></a>复有五苦。<a id="a-9A"></a>一逼迫苦。<a id="a-9B"></a>二众具匮乏苦。<a id="a-9C"></a>三界不平等苦。<a id="a-9D"></a>四所爱变坏苦。<a id="a-9E"></a>五三界烦恼品粗重苦。<a id="a-9F"></a>是名五苦。<a id="a-9G"></a>前五此五总十种苦。<a id="a-9H"></a>当知是名一切种苦。</p>
  <p id="a9I">前五十五今五十五。<a id="a-9J"></a>总有一百一十种苦。<a id="a-9K"></a>是菩萨悲所缘境界。<a id="a-9L"></a>缘此境故。<a id="a-9M"></a>诸菩萨悲生起增长修习圆满。</p>
  <p id="a9N">又诸菩萨于大苦蕴。<a id="a-9O"></a>缘十九苦发起大悲。<a id="a-9P"></a>何等名为十九种苦。<a id="a-9Q"></a>一愚痴异熟苦。<a id="a-9R"></a>二行苦所摄苦。<a id="a-9S"></a>三毕竟苦。<a id="a-9T"></a>四因苦。<a id="a-9U"></a>五生苦。<a id="a-9V"></a>六自作逼恼苦。<a id="a-9W"></a>七戒衰损苦。<a id="a-9X"></a>八见衰损苦。<a id="a-9Y"></a>九宿因苦。<a id="a-9Z"></a>十广大苦。<a id="a-9a"></a>十一那落迦苦。<a id="a-9b"></a>十二善趣所摄苦。<a id="a-9c"></a>十三一切邪行所生苦。<a id="a-9d"></a>十四一切流转苦。<a id="a-9e"></a>十五无智苦。<a id="a-9f"></a>十六增长苦。<a id="a-9g"></a>十七随逐苦。<a id="a-9h"></a>十八受苦。<a id="a-9i"></a>十九粗重苦。</p>
  <p id="a9j">由四缘故悲名大悲。<a id="a-9k"></a>一缘甚深微细难了诸有情苦为境生故。<a id="a-9l"></a>二于长时积习成故。<a id="a-9m"></a>谓诸菩萨经于无量百千大劫积习所成。<a id="a-9n"></a>三于所缘猛利作意而发起故。<a id="a-9o"></a>谓诸菩萨由是作意悲所执持。<a id="a-9p"></a>为息有情众苦因缘。<a id="a-9q"></a>尚能弃舍百千身命。<a id="a-9r"></a>况一身命及以资财。<a id="a-9s"></a>于一切种治罚大苦。<a id="a-9t"></a>为诸有情悉能堪忍。<a id="a-9u"></a>四极清净故。<a id="a-9v"></a>谓诸菩萨已到究竟菩萨清净。<a id="a-9w"></a>若诸如来已到佛地如来清净。<a id="a-9x"></a>又诸菩萨由前所说百一十苦。<a id="a-9y"></a>于诸有情修悲心时。<a id="a-9z"></a>则为修习一切菩萨所有悲心。<a id="a-A0"></a>复能速证悲意乐净。<a id="a-A1"></a>证入菩萨净意乐地。<a id="a-A2"></a>于诸有情。<a id="a-A3"></a>获得菩萨极亲厚心。<a id="a-A4"></a>极爱念心。<a id="a-A5"></a>欲作恩心。<a id="a-A6"></a>无厌惓心。<a id="a-A7"></a>代受苦心。<a id="a-A8"></a>调柔自在有堪能心。<a id="a-A9"></a>诸圣声闻已得证入。<a id="a-AA"></a>苦谛现观已到究竟。<a id="a-AB"></a>于苦深远厌俱行心相续而转。<a id="a-AC"></a>不如菩萨于诸有情悲前行心正观堕在百一十种极大苦蕴。</p>
  <p id="aAD">菩萨如是以所修悲熏修心故。<a id="a-AE"></a>于内外事无有少分而不能舍。<a id="a-AF"></a>无戒律仪而不能学。<a id="a-AG"></a>无他怨害而不能忍。<a id="a-AH"></a>无有精进而不能起。<a id="a-AI"></a>无有静虑而不能证。<a id="a-AJ"></a>无有妙慧而不能入。<a id="a-AK"></a>是故如来若有请问菩萨菩提谁所建立。<a id="a-AL"></a>皆正答言菩萨菩提悲所建立。</p>
  <p id="aAM">如前所说。<a id="a-AN"></a>一一无量皆有无量。<a id="a-AO"></a>菩萨如意圆德随转。<a id="a-AP"></a>皆能摄受无量爱果。<a id="a-AQ"></a>皆无量种一向妙善无罪随转。<a id="a-AR"></a>当知菩萨精勤修习如是无量。<a id="a-AS"></a>能得四种功德胜利。<a id="a-AT"></a>谓由修习此无量故。<a id="a-AU"></a>先得最胜现法乐住。<a id="a-AV"></a>摄受增长无量最胜福德资粮。<a id="a-AW"></a>能于无上正等菩提意乐坚固。<a id="a-AX"></a>为欲饶益诸有情故。<a id="a-AY"></a>于生死中堪能忍受一切大苦。</p>
  <p data-pb></p>
  <h2 id="aAZ">本地分中菩萨地初持瑜伽处菩提分品第十七之一</h2>
  <p id="aAa">云何菩萨菩提分法。<a id="a-Ab"></a>嗢拖南曰。</p>
  <p id="aAc">惭愧坚力持　　无厌论世智</p>
  <p id="aAd">正依无碍解　　资粮菩提分</p>
  <p id="aAe">止观性巧便　　陀罗尼正愿</p>
  <p id="aAf">三摩地有三　　法嗢拖南四</p>
  <p id="aAg">云何名为菩萨惭愧。<a id="a-Ah"></a>当知惭愧略有二种一者自性。<a id="a-Ai"></a>二者依处。<a id="a-Aj"></a>言自性者。<a id="a-Ak"></a>谓诸菩萨于罪现行。<a id="a-Al"></a>能正觉知我为非法。<a id="a-Am"></a>内生羞耻。<a id="a-An"></a>是名为惭。<a id="a-Ao"></a>即于其中能正觉知。<a id="a-Ap"></a>于他敬畏外生羞耻。<a id="a-Aq"></a>是名为愧。<a id="a-Ar"></a>菩萨羞耻本性。<a id="a-As"></a>猛利。<a id="a-At"></a>况复修习如是。<a id="a-Au"></a>应知名为菩萨惭愧自性。<a id="a-Av"></a>言依处者。<a id="a-Aw"></a>略有四种。<a id="a-Ax"></a>若诸菩萨于所应作不随建立而生羞耻。<a id="a-Ay"></a>当知是名第一依处。<a id="a-Az"></a>若诸菩萨于不应作随顺建立而生羞耻。<a id="a-B0"></a>当知是名第二依处。<a id="a-B1"></a>若诸菩萨于覆己恶而生羞耻。<a id="a-B2"></a>当知是名第三依处。<a id="a-B3"></a>若诸菩萨于自所生恶作有依随逐不舍而生羞耻。<a id="a-B4"></a>当知是名第四依处。<a id="a-B5"></a>如是应知名为菩萨惭愧依处。</p>
  <p id="aB6">云何菩萨坚力持性。<a id="a-B7"></a>当知此性略有二种。<a id="a-B8"></a>一者自性。<a id="a-B9"></a>二者依处。<a id="a-BA"></a>言自性者。<a id="a-BB"></a>谓能禁制染污心性。<a id="a-BC"></a>不随烦恼自在行性。<a id="a-BD"></a>堪忍苦性。<a id="a-BE"></a>种种众多猛利怖畏虽现在前。<a id="a-BF"></a>而正加行无倾动性。<a id="a-BG"></a>性勇相应能正思择。<a id="a-BH"></a>是故得成坚力持性。<a id="a-BI"></a>如是名为坚力持性自性。<a id="a-BJ"></a>如是菩萨坚力持性略说应知有五依处。<a id="a-BK"></a>一者会遇生死轮转种种大苦所化有情种种邪行。<a id="a-BL"></a>二者为益诸有情故。<a id="a-BM"></a>誓受长时生死流转。<a id="a-BN"></a>三者遭遇异论朋党诤竞难诘。<a id="a-BO"></a>及处大众宣扬法义。<a id="a-BP"></a>四者誓受一切菩萨所应学处。<a id="a-BQ"></a>五者听闻广大甚深难思议法。<a id="a-BR"></a>是名坚力持性依处。</p>
  <p id="aBS">云何菩萨心无厌倦。<a id="a-BT"></a>当知菩萨由五因缘普于一切正加行中心无厌倦。<a id="a-BU"></a>一者菩萨性自有力故无厌倦。<a id="a-BV"></a>二者菩萨即于如是无厌倦心。<a id="a-BW"></a>数数串习故无厌倦。<a id="a-BX"></a>三者菩萨方便摄受精进勇猛能正随观。<a id="a-BY"></a>前后所得展转殊胜故无厌倦。<a id="a-BZ"></a>四者菩萨成就猛利增上妙慧。<a id="a-Ba"></a>正思择力故无厌倦。<a id="a-Bb"></a>五者菩萨于诸有情。<a id="a-Bc"></a>猛利悲心极哀愍心。<a id="a-Bd"></a>恒常现前故无厌倦。</p>
  <p id="aBe">云何菩萨善知诸论。<a id="a-Bf"></a>谓诸菩萨于五明处名句文身相应诸法。<a id="a-Bg"></a>从他善受言善通利。<a id="a-Bh"></a>即于如是诸法妙义。<a id="a-Bi"></a>或从他所善听善决。<a id="a-Bj"></a>或自专精善择善思。<a id="a-Bk"></a>如是知法知义菩萨。<a id="a-Bl"></a>于法于义为不忘失。<a id="a-Bm"></a>恒常精勤不舍加行。<a id="a-Bn"></a>又为了知所余新新后后法义殊胜差别。<a id="a-Bo"></a>虽复闻思已到究竟。<a id="a-Bp"></a>而由此故渐次成熟于此法义。<a id="a-Bq"></a>获得净信。<a id="a-Br"></a>由是行相当知菩萨知诸论智无量圆满无有颠倒。</p>
  <p id="aBs">云何菩萨善知世间。<a id="a-Bt"></a>谓诸菩萨普于一切有情世间。<a id="a-Bu"></a>如实了知。<a id="a-Bv"></a>如是世间极为艰崄甚为愚闇。<a id="a-Bw"></a>所谓虽有生老及死数数死生。<a id="a-Bx"></a>而诸有情于老死等上升出离不如实知。<a id="a-By"></a>又诸菩萨如实了知有情世间有诸秽浊浊世增时。<a id="a-Bz"></a>无诸秽浊浊世减时。<a id="a-C0"></a>谓依五浊。<a id="a-C1"></a>一者寿浊。<a id="a-C2"></a>二者有情浊。<a id="a-C3"></a>三者烦恼浊。<a id="a-C4"></a>四者见浊。<a id="a-C5"></a>五者劫浊。<a id="a-C6"></a>如于今时人寿短促。<a id="a-C7"></a>极长寿者不过百年。<a id="a-C8"></a>昔时不尔。<a id="a-C9"></a>是名寿浊。<a id="a-CA"></a>如于今时有情多分不识父母。<a id="a-CB"></a>不识沙门若婆罗门。<a id="a-CC"></a>不识家长可尊敬者作义利者作所作者于今世罪及后世罪不见怖畏。<a id="a-CD"></a>不修惠施不作福业。<a id="a-CE"></a>不受斋法不受净戒。<a id="a-CF"></a>昔时不尔。<a id="a-CG"></a>是名有情浊。<a id="a-CH"></a>如于今时有情多分习非法贪不平等贪。<a id="a-CI"></a>执持刀剑执持器仗斗讼诤竞。<a id="a-CJ"></a>多行谄诳诈伪妄语摄受邪法。<a id="a-CK"></a>有无量种恶不善法现可了知。<a id="a-CL"></a>昔时不尔。<a id="a-CM"></a>是名烦恼浊。<a id="a-CN"></a>如于今时有情多分为坏正法为灭正法。<a id="a-CO"></a>造立众多像似正法。<a id="a-CP"></a>虚妄推求邪法邪义以为先故。<a id="a-CQ"></a>昔时不尔。<a id="a-CR"></a>是名见浊。<a id="a-CS"></a>如于今时渐次趣入饥馑中劫。<a id="a-CT"></a>现有众多饥馑可得。<a id="a-CU"></a>渐次趣入疫病中劫。<a id="a-CV"></a>现有众多疫病可得。<a id="a-CW"></a>渐次趣入刀兵中劫。<a id="a-CX"></a>现有众多互相残害刀兵可得。<a id="a-CY"></a>昔时不尔。<a id="a-CZ"></a>是名劫浊。<a id="a-Ca"></a>是名菩萨如实了知有情世间。<a id="a-Cb"></a>又诸菩萨如实了知诸器世间破坏成立。<a id="a-Cc"></a>如器世间破坏成立差别而知。<a id="a-Cd"></a>又诸菩萨于其世间。<a id="a-Ce"></a>于世间集于世间灭。<a id="a-Cf"></a>于能往趣世间集行。<a id="a-Cg"></a>于能往趣世间灭行。<a id="a-Ch"></a>于其世间爱味过患及与出离。<a id="a-Ci"></a>皆如实知。<a id="a-Cj"></a>又诸菩萨如实了知。<a id="a-Ck"></a>眼乃至意诸无色蕴四大造色成士夫身。<a id="a-Cl"></a>唯有尔所假名人性。<a id="a-Cm"></a>于中所有想。<a id="a-Cn"></a>或我或有情。<a id="a-Co"></a>此唯有想。<a id="a-Cp"></a>于中所有自号言说。<a id="a-Cq"></a>我眼见色广说乃至我意知法。<a id="a-Cr"></a>此亦唯有自号言说。<a id="a-Cs"></a>于中所有世俗语言。<a id="a-Ct"></a>谓此长老。<a id="a-Cu"></a>有如是名如是种类如是族姓。<a id="a-Cv"></a>如是饮食如是领纳。<a id="a-Cw"></a>若苦若乐。<a id="a-Cx"></a>如是长寿如是久住。<a id="a-Cy"></a>如是尽其寿量边际。<a id="a-Cz"></a>此亦唯有世俗言说。<a id="a-D0"></a>菩萨于此皆如实知。<a id="a-D1"></a>由诸菩萨如实了知有情世间流转差别。<a id="a-D2"></a>若器世间流转差别。<a id="a-D3"></a>若八种相观世间义若诸世间所有胜义。<a id="a-D4"></a>是故说名善知世间。</p>
  <p id="aD5">复次菩萨若见年德俱尊胜者。<a id="a-D6"></a>能正奉迎敷座延坐。<a id="a-D7"></a>敬问礼拜合掌殷勤修和敬业。<a id="a-D8"></a>若见年德俱相似者。<a id="a-D9"></a>能正问讯。<a id="a-DA"></a>酬对欢慰。<a id="a-DB"></a>以软美言共兴谈论。<a id="a-DC"></a>不依等慢而自格量。<a id="a-DD"></a>若见年德俱卑劣者。<a id="a-DE"></a>随力随能劝修胜德显实。<a id="a-DF"></a>少德覆实多过终不举发令其耻愧。<a id="a-DG"></a>亦不轻陵令心退没。<a id="a-DH"></a>知有希求若财若法。<a id="a-DI"></a>终不背面亦不颦蹙。<a id="a-DJ"></a>不讥误失不蔑退荣。<a id="a-DK"></a>于是一切劣等胜品诸有情类。<a id="a-DL"></a>若见彼时先意慰问赞言善来。<a id="a-DM"></a>无倒安处能正随力摄以财法。<a id="a-DN"></a>虽处尊胜而于有情终不乖戾。<a id="a-DO"></a>不自珍奇亦不憍傲。<a id="a-DP"></a>所摄有情纵怀资给。<a id="a-DQ"></a>有病无病终不弃捐。<a id="a-DR"></a>身业语业无不随顺。<a id="a-DS"></a>若识不识一切等心。<a id="a-DT"></a>为友为朋无怨无隙。<a id="a-DU"></a>于无依怙一切有情。<a id="a-DV"></a>随力随能作依作怙。<a id="a-DW"></a>不托异门发他忧苦令彼须臾住不安乐。<a id="a-DX"></a>若有因缘须现谈谑。<a id="a-DY"></a>称理而为非不称理。<a id="a-DZ"></a>虽遇情交极相亲密年事斯等无乖隔者。<a id="a-Da"></a>亦不共谈匪仁言论。<a id="a-Db"></a>终不于他久怀忿恨。<a id="a-Dc"></a>设复暂起不斥其讳。<a id="a-Dd"></a>若复为他身语訾辱。<a id="a-De"></a>或善思择。<a id="a-Df"></a>或依正法。<a id="a-Dg"></a>或省己过而自开解。<a id="a-Dh"></a>不谴于他。<a id="a-Di"></a>其心安静而不轻躁。<a id="a-Dj"></a>身语意业起必审详。<a id="a-Dk"></a>普能远离十四垢业。<a id="a-Dl"></a>藏隐六方。<a id="a-Dm"></a>远四恶友摄四善友。<a id="a-Dn"></a>如是一切应知具如尸佉络迦契经中说。<a id="a-Do"></a>或为现法利益事义财位相应。<a id="a-Dp"></a>起策具足守护具足平等养命。<a id="a-Dq"></a>于诸世间工巧业处皆得善巧。<a id="a-Dr"></a>无谄无幻性不诳他。<a id="a-Ds"></a>于罪现行深怀惭耻。<a id="a-Dt"></a>正行具足尊重正行守护正行。<a id="a-Du"></a>有所寄付深可倚信。<a id="a-Dv"></a>于他财物无所规度。<a id="a-Dw"></a>举贷他物终不违捍。<a id="a-Dx"></a>分所。<a id="a-Dy"></a>共财平等无矫。<a id="a-Dz"></a>共知真宝。<a id="a-E0"></a>卖者不识称宝酬价。<a id="a-E1"></a>无枉毫厘。<a id="a-E2"></a>于世时务令仪轨范。<a id="a-E3"></a>为益世间辩正机捷。<a id="a-E4"></a>于所应作彼彼事中。<a id="a-E5"></a>他正来求皆为助伴。<a id="a-E6"></a>敦质无动不托余缘。<a id="a-E7"></a>善营事业非为不善。<a id="a-E8"></a>若为帝王以法治世。<a id="a-E9"></a>不以非法不好责罚。<a id="a-EA"></a>若御大众劝舍恶戒令修善戒。<a id="a-EB"></a>成就八种贤圣语言。<a id="a-EC"></a>谓于所见问答言见。<a id="a-ED"></a>于闻觉知问答言知。<a id="a-EE"></a>于所不见问答不见。<a id="a-EF"></a>于所不闻不觉不知问。<a id="a-EG"></a>答不知。</p>
  <p id="aEH">菩萨成就如是等法。<a id="a-EI"></a>如其世间正所应知。<a id="a-EJ"></a>如其世间正所应转。<a id="a-EK"></a>于彼一切皆如实知。<a id="a-EL"></a>是故名为善知世间。</p>
 </body>
</html>