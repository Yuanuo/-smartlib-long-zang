<!doctype html>
<html id="z3IBVKev4" data-ver="1472">
 <head>
  <meta charset="utf-8">
  <meta author="弥勒菩萨">
  <meta library="龙藏">
  <meta catalog="大乘论">
  <meta period="唐">
 </head>
 <body>
  <h1 id="a1">瑜伽师地论卷第十四</h1>
  <h2 id="a2">本地分中闻所成地第十之二</h2>
  <p id="a3">已说二种佛教所应知处。<a id="a-4"></a>次说三种。<a id="a-5"></a>谓依十相三门三种及与三根。<a id="a-6"></a>于诸有情发起邪行。<a id="a-7"></a>能令有情堕诸恶趣。<a id="a-8"></a>言十相者。<a id="a-9"></a>谓坏生命。<a id="a-A"></a>财物。<a id="a-B"></a>妻妾。<a id="a-C"></a>若坏实义。<a id="a-D"></a>善友。<a id="a-E"></a>赞美。<a id="a-F"></a>所为事业。<a id="a-G"></a>若意三浊。<a id="a-H"></a>谓执受他财欲为己有。<a id="a-I"></a>欲令他遭所不爱事。<a id="a-J"></a>诽谤真实。<a id="a-K"></a>所有恶见。<a id="a-L"></a>言三门者。<a id="a-M"></a>一作业毁坏门。<a id="a-N"></a>二意乐毁坏门。<a id="a-O"></a>三方便毁坏门。<a id="a-P"></a>于十相中。<a id="a-Q"></a>前之七种。<a id="a-R"></a>作业毁坏。<a id="a-S"></a>其次二种。<a id="a-T"></a>意乐毁坏。<a id="a-U"></a>最后一种。<a id="a-V"></a>方便毁坏。<a id="a-W"></a>所谓恶见。<a id="a-X"></a>由恶见故。<a id="a-Y"></a>羞耻慈悲离诸恶行。<a id="a-Z"></a>悉皆毁坏。<a id="a-a"></a>无有羞耻。<a id="a-b"></a>无有慈悲。<a id="a-c"></a>广造众恶。<a id="a-d"></a>言三种者。<a id="a-e"></a>一身所作。<a id="a-f"></a>二语所作。<a id="a-g"></a>三意所作。<a id="a-h"></a>言三根者。<a id="a-i"></a>一为自饶益相。<a id="a-j"></a>二为损害他相。<a id="a-k"></a>三于他颠倒相。<a id="a-l"></a>谓于非法而作法想。<a id="a-m"></a>于不应作作应作想。<a id="a-n"></a>坚执现行。</p>
  <p id="ao">复有三法。<a id="a-p"></a>能令有情不护诸根。<a id="a-q"></a>一于依止中邪法种子。<a id="a-r"></a>二于诸境界取不正相。<a id="a-s"></a>三于私隐处不正思惟。<a id="a-t"></a>如是三种。<a id="a-u"></a>当知即是欲贪嗔恚。<a id="a-v"></a>及与害品。<a id="a-w"></a>依四处所。<a id="a-x"></a>发生三种不正寻思。<a id="a-y"></a>谓于自己利等四种白品法处。<a id="a-z"></a>为欲获得。<a id="a-10"></a>或为不失。<a id="a-11"></a>生欲寻思。<a id="a-12"></a>于能障彼怨中二品有情处所。<a id="a-13"></a>生恚寻思。<a id="a-14"></a>于亲友品有情处所。<a id="a-15"></a>生害寻思。<a id="a-16"></a>所以者何。<a id="a-17"></a>若亲友品。<a id="a-18"></a>或时违犯于彼不生全断灭欲。<a id="a-19"></a>唯有轻微苦楚方便训罚之欲。<a id="a-1A"></a>与此相违。<a id="a-1B"></a>所有白品。<a id="a-1C"></a>如应当知。<a id="a-1D"></a>略有四种内法种子。<a id="a-1E"></a>遍摄一切诸法种子。<a id="a-1F"></a>一世间种子。<a id="a-1G"></a>二出世种子。<a id="a-1H"></a>三不清净种子。<a id="a-1I"></a>四清净种子。<a id="a-1J"></a>世间种子者。<a id="a-1K"></a>谓欲色无色界系诸行种子。<a id="a-1L"></a>出世种子者。<a id="a-1M"></a>谓能证三乘及三乘果。<a id="a-1N"></a>八圣道等清净种子。<a id="a-1O"></a>不清净种子者。<a id="a-1P"></a>谓欲界系诸行种子。<a id="a-1Q"></a>清净种子复有二种。<a id="a-1R"></a>一世间净。<a id="a-1S"></a>二出世间净。<a id="a-1T"></a>色无色系诸行种子名世间净。<a id="a-1U"></a>能证三乘及三乘果。<a id="a-1V"></a>八圣道等所有种子名出世净。</p>
  <p id="a1W">复有三种从因所生有漏法因。<a id="a-1X"></a>若于此中。<a id="a-1Y"></a>不如正理修方便者。<a id="a-1Z"></a>能生诸苦。<a id="a-1a"></a>若能如理修方便者。<a id="a-1b"></a>于苦于因。<a id="a-1c"></a>能知能断。<a id="a-1d"></a>谓于欲界系法。<a id="a-1e"></a>染污希求。<a id="a-1f"></a>于色无色界系法亦尔。<a id="a-1g"></a>又有三种诸烦恼趣。<a id="a-1h"></a>令诸有情流转生死。<a id="a-1i"></a>谓于胜欲。<a id="a-1j"></a>发意悕求。<a id="a-1k"></a>名初烦恼趣。<a id="a-1l"></a>于色无色界胜自体中。<a id="a-1m"></a>发意悕求。<a id="a-1n"></a>名第二烦恼趣。<a id="a-1o"></a>于邪解脱。<a id="a-1p"></a>发意悕求。<a id="a-1q"></a>名第三烦恼趣。<a id="a-1r"></a>又有三种诸有情类。<a id="a-1s"></a>欲为根本作业方便。<a id="a-1t"></a>一为得胜欲。<a id="a-1u"></a>二为得胜自体。<a id="a-1v"></a>三为证胜解脱道。<a id="a-1w"></a>又有三种诸有情类。<a id="a-1x"></a>于三界中。<a id="a-1y"></a>摄受自体诸行威势。<a id="a-1z"></a>一牵引威势。<a id="a-20"></a>二能得威势。<a id="a-21"></a>三成满威势。<a id="a-22"></a>牵引威势者。<a id="a-23"></a>谓能引之业。<a id="a-24"></a>能得威势者。<a id="a-25"></a>谓健达缚正现在前。<a id="a-26"></a>成满威势者。<a id="a-27"></a>谓住于此受净不净诸业异熟。<a id="a-28"></a>又有三种无明蕴。<a id="a-29"></a>诸有情类住无明者。<a id="a-2A"></a>由此因缘。<a id="a-2B"></a>能生三世自体差别。<a id="a-2C"></a>谓于过去世前际等无知。<a id="a-2D"></a>能生现在自体。<a id="a-2E"></a>于现在世前际等无知。<a id="a-2F"></a>能生未来自体。<a id="a-2G"></a>于未来世前际等无知。<a id="a-2H"></a>即于未来能生后后当来自体。<a id="a-2I"></a>又有三种未究竟圣。<a id="a-2J"></a>共诸异生生死灾患。<a id="a-2K"></a>若有于彼深厌怖者。<a id="a-2L"></a>当速断除三种憍逸。<a id="a-2M"></a>修习现法涅槃方便。<a id="a-2N"></a>一无病衰退。<a id="a-2O"></a>二少年衰退。<a id="a-2P"></a>三寿命衰退。<a id="a-2Q"></a>其有智者。<a id="a-2R"></a>应观未来如是三事定当随逐。<a id="a-2S"></a>又有三种有情之类。<a id="a-2T"></a>贪嗔痴缚所依处所身分差别。<a id="a-2U"></a>能急系缚诸有情类。<a id="a-2V"></a>闭在大苦生死牢狱。<a id="a-2W"></a>一能饶益。<a id="a-2X"></a>二能损害。<a id="a-2Y"></a>三者平等。<a id="a-2Z"></a>二种俱离。<a id="a-2a"></a>又有三处所生诸苦。<a id="a-2b"></a>遍摄有情所有众苦。<a id="a-2c"></a>一合会所生苦。<a id="a-2d"></a>二乖离所生苦。<a id="a-2e"></a>三平等相续苦。<a id="a-2f"></a>初由损害位和合故。<a id="a-2g"></a>第二由饶益位变坏故。<a id="a-2h"></a>第三于一切位相续而转。<a id="a-2i"></a>粗重所摄诸行所生。<a id="a-2j"></a>唯众贤圣觉之为苦。<a id="a-2k"></a>非诸异生。<a id="a-2l"></a>又有三种心高举法。<a id="a-2m"></a>违害欲求沙门果证修方便者预流果支。<a id="a-2n"></a>能障沙门令不得证。<a id="a-2o"></a>一者以己校量于他。<a id="a-2p"></a>谓我为胜心生高举。<a id="a-2q"></a>二者以己校量于他。<a id="a-2r"></a>谓我相似心生高举。<a id="a-2s"></a>三者以己挍量于他。<a id="a-2t"></a>谓我为劣心生高举。</p>
  <p id="a2u">复有三种种子。<a id="a-2v"></a>当知能生一切诸行。<a id="a-2w"></a>一已与果。<a id="a-2x"></a>二未与果。<a id="a-2y"></a>三果正现前。<a id="a-2z"></a>又有三种诸行言说所依处所。<a id="a-30"></a>谓去来今。<a id="a-31"></a>又有三相。<a id="a-32"></a>能摄一切色法自相。<a id="a-33"></a>谓显形作用。<a id="a-34"></a>安立眼识所取之色。<a id="a-35"></a>于自处所障碍余色。<a id="a-36"></a>行住安立根色。<a id="a-37"></a>若一切境界色。<a id="a-38"></a>当知一切总有十色及定地色。<a id="a-39"></a>若得净定为引变化修方便者所有诸色。<a id="a-3A"></a>当知是内化心境界。<a id="a-3B"></a>亦是未满变化心果。<a id="a-3C"></a>又有三种为诸烦恼所随逐心。<a id="a-3D"></a>一诸异生心。<a id="a-3E"></a>二未满学心。<a id="a-3F"></a>三已满学心。<a id="a-3G"></a>又有三种听闻法者。<a id="a-3H"></a>一于法于义不能受持。<a id="a-3I"></a>二唯能领受不能任持。<a id="a-3J"></a>三能受能持。<a id="a-3K"></a>又有三法是修行者观身语意无常性观趣入上首。<a id="a-3L"></a>一者入出息。<a id="a-3M"></a>二者寻伺。<a id="a-3N"></a>三者想思。<a id="a-3O"></a>又有三种尊胜应受敬养。<a id="a-3P"></a>一年齿增上。<a id="a-3Q"></a>二族姓增上。<a id="a-3R"></a>三功德增上。<a id="a-3S"></a>又有三种住定不定因。<a id="a-3T"></a>二是定因。<a id="a-3U"></a>一不定因。<a id="a-3V"></a>一恶趣定因。<a id="a-3W"></a>谓无间业。<a id="a-3X"></a>二善趣涅槃定因。<a id="a-3Y"></a>谓无漏有为法。<a id="a-3Z"></a>三不定因。<a id="a-3a"></a>谓所余法。<a id="a-3b"></a>又有三法。<a id="a-3c"></a>为令圣教得久住故。<a id="a-3d"></a>展转举罪。<a id="a-3e"></a>一者现见身语现行违犯学处。<a id="a-3f"></a>二从他闻。<a id="a-3g"></a>三以余相比度了知。<a id="a-3h"></a>又诸如来自说具足三不护德。<a id="a-3i"></a>为显外道诸师内怀众恶自称一切智者实非一切智者。<a id="a-3j"></a>又欲令彼于如来所发起真实一切智信。</p>
  <p id="a3k">复有三种邪执所生大火所起有情烧恼。<a id="a-3l"></a>一贪爱烧恼。<a id="a-3m"></a>二愁忧烧恼。<a id="a-3n"></a>三颠倒烧恼。<a id="a-3o"></a>又有三火。<a id="a-3p"></a>为化乐福邪事外火。<a id="a-3q"></a>胜解有情示无虚诳所应事火。<a id="a-3r"></a>虽实非火假立火名。<a id="a-3s"></a>一者父母。<a id="a-3t"></a>二者妻子。<a id="a-3u"></a>三者真实应供福田。<a id="a-3v"></a>又有三种为诸乐欲增上生者所说真实增上生道。<a id="a-3w"></a>一者布施。<a id="a-3x"></a>得大财富。<a id="a-3y"></a>二者持戒。<a id="a-3z"></a>得住善趣。<a id="a-40"></a>三者修定。<a id="a-41"></a>远离苦受。<a id="a-42"></a>得生一向无有恼害乐世界中。<a id="a-43"></a>又有三种。<a id="a-44"></a>诸受欲者。<a id="a-45"></a>劣中胜欲。<a id="a-46"></a>观待诸欲所生乐故。<a id="a-47"></a>一多用功力依缘诸欲。<a id="a-48"></a>谓现前住所有诸欲。<a id="a-49"></a>二少用功力依心诸欲。<a id="a-4A"></a>谓乐化天所有诸欲。<a id="a-4B"></a>三极少功力依心诸欲。<a id="a-4C"></a>谓他化天所有诸欲。<a id="a-4D"></a>又有三种。<a id="a-4E"></a>超过诸欲劣中胜乐。<a id="a-4F"></a>一有寻伺喜。<a id="a-4G"></a>二无寻伺喜。<a id="a-4H"></a>三离喜之乐。<a id="a-4I"></a>又有三种。<a id="a-4J"></a>觉悟所知。<a id="a-4K"></a>能令三乘出离众苦。<a id="a-4L"></a>一从他闻音种类。<a id="a-4M"></a>二内正思惟种类。<a id="a-4N"></a>三长时修习止观种类。<a id="a-4O"></a>又有三种。<a id="a-4P"></a>觉悟所知。<a id="a-4Q"></a>一者具缚。<a id="a-4R"></a>二不具缚。<a id="a-4S"></a>三全无缚。<a id="a-4T"></a>又有三种所应作事。<a id="a-4U"></a>修观行者。<a id="a-4V"></a>由此三事增上力故。<a id="a-4W"></a>修习信等一切善法。<a id="a-4X"></a>一者永断见道所断诸烦恼已。<a id="a-4Y"></a>证预流果。<a id="a-4Z"></a>二者永断修道所断诸烦恼已。<a id="a-4a"></a>渐次证得一来不还阿罗汉果。<a id="a-4b"></a>三者证得阿罗汉已。<a id="a-4c"></a>现法乐住。<a id="a-4d"></a>又由三分照了一切所知境界。<a id="a-4e"></a>增上力故。<a id="a-4f"></a>建立三眼。<a id="a-4g"></a>一者肉眼。<a id="a-4h"></a>能照显露无有障碍有见诸色。<a id="a-4i"></a>二者天眼。<a id="a-4j"></a>能照显露不显露。<a id="a-4k"></a>有障无障有见诸色。<a id="a-4l"></a>三者慧眼。<a id="a-4m"></a>照一切种若色非色所有诸法。<a id="a-4n"></a>又有三法。<a id="a-4o"></a>能害现行烦恼怨敌。<a id="a-4p"></a>一者信顺善友。<a id="a-4q"></a>二者不与在家出家诸众杂住。<a id="a-4r"></a>三者内正作意觉悟所知真实道理。</p>
  <p id="a4s">复有三种正教诫方便。<a id="a-4t"></a>能展转证后后所证。<a id="a-4u"></a>及得涅槃。<a id="a-4v"></a>一于尸罗正教诫方便。<a id="a-4w"></a>二于心住正教诫方便。<a id="a-4x"></a>三于觉悟所知真实道理正教诫方便。<a id="a-4y"></a>如正教诫方便有三种。<a id="a-4z"></a>当知数习正教诫方便亦尔。<a id="a-50"></a>又于正教诫方便。<a id="a-51"></a>现修习时。<a id="a-52"></a>由三种法得安隐住。<a id="a-53"></a>一者空无愿无相灭尽等至。<a id="a-54"></a>二者四静虑。<a id="a-55"></a>三者四无量。<a id="a-56"></a>又略有三种心一境性。<a id="a-57"></a>能令证得如实智见。<a id="a-58"></a>一于意言中种种差别所缘行相。<a id="a-59"></a>二意言无间种种差别所缘行相。<a id="a-5A"></a>三超度意言专注一境无种种无差别所缘行相。<a id="a-5B"></a>又有三处。<a id="a-5C"></a>能善摄受于恶邪处妄计尊胜及处中庸所化有情。<a id="a-5D"></a>引入圣教。<a id="a-5E"></a>一现己所有最胜神通。<a id="a-5F"></a>二于他所有染净诸行。<a id="a-5G"></a>遮止开许。<a id="a-5H"></a>三宣说妙法正教正诫。<a id="a-5I"></a>又有三净。<a id="a-5J"></a>为欲断除乐净外道以外事水暂除外垢。<a id="a-5K"></a>自谓已得第一清净。<a id="a-5L"></a>所起邪慢故建立此三。<a id="a-5M"></a>第一义净不净处生超越因故。<a id="a-5N"></a>又有三种牟尼。<a id="a-5O"></a>为欲断除持牟尼戒诸外道等。<a id="a-5P"></a>暂息语言。<a id="a-5Q"></a>自谓已得真实寂静所起邪执故。<a id="a-5R"></a>又为显说无倒牟尼故。<a id="a-5S"></a>建立三种真实牟尼。<a id="a-5T"></a>即是圣所爱戒所摄身语二业。<a id="a-5U"></a>及无漏心。<a id="a-5V"></a>又有三法。<a id="a-5W"></a>能令处远离者断除现行不正寻思。<a id="a-5X"></a>谓由他所诽毁自所诽毁。<a id="a-5Y"></a>退失大利增上力故。<a id="a-5Z"></a>所起愧惭。<a id="a-5a"></a>及与爱敬。<a id="a-5b"></a>又依道及道果。<a id="a-5c"></a>当知有三种最胜无上。<a id="a-5d"></a>谓无常智。<a id="a-5e"></a>苦智。<a id="a-5f"></a>无我智。<a id="a-5g"></a>乐速通等四种行迹。<a id="a-5h"></a>一切世间出世间。<a id="a-5i"></a>有学无学。<a id="a-5j"></a>时解脱不动心解脱。<a id="a-5k"></a>最胜无上。<a id="a-5l"></a>修观行者。<a id="a-5m"></a>先得其智。<a id="a-5n"></a>由此智故。<a id="a-5o"></a>为断烦恼。<a id="a-5p"></a>次修行迹。<a id="a-5q"></a>修行迹已。<a id="a-5r"></a>心得解脱。<a id="a-5s"></a>又有三明。<a id="a-5t"></a>当知为显于前后中际。<a id="a-5u"></a>断常二边邪执。<a id="a-5v"></a>现法涅槃愚痴。<a id="a-5w"></a>沙门婆罗门无明性故。<a id="a-5x"></a>建立三明。<a id="a-5y"></a>已说三种佛教所应知处。</p>
  <p id="a5z">次说四种。<a id="a-60"></a>谓有四法。<a id="a-61"></a>能摄一切所知及智。<a id="a-62"></a>谓身及闻思修增上念住。<a id="a-63"></a>以为依止。<a id="a-64"></a>缘身境慧。<a id="a-65"></a>如身及缘身境慧。<a id="a-66"></a>当知受心法。<a id="a-67"></a>及缘受心法境慧亦尔。<a id="a-68"></a>复有差别。<a id="a-69"></a>谓四种缚。<a id="a-6A"></a>一执取缚。<a id="a-6B"></a>二领受缚。<a id="a-6C"></a>三了别缚。<a id="a-6D"></a>四执着缚。<a id="a-6E"></a>当知心于身。<a id="a-6F"></a>由执取缚所缚。<a id="a-6G"></a>于受。<a id="a-6H"></a>由内领受缚所缚。<a id="a-6I"></a>于色等境界相。<a id="a-6J"></a>由了别缚所缚。<a id="a-6K"></a>即于所说身等。<a id="a-6L"></a>由贪嗔等大小烦恼执着缚所缚。<a id="a-6M"></a>对治如是四种缚故。<a id="a-6N"></a>立四念住。<a id="a-6O"></a>又有四种。<a id="a-6P"></a>欲勤为先。<a id="a-6Q"></a>观察过患及与对治。<a id="a-6R"></a>以为依止。<a id="a-6S"></a>能断现行诸不善法。<a id="a-6T"></a>及断彼系。<a id="a-6U"></a>能得善法。<a id="a-6V"></a>及能增长。<a id="a-6W"></a>又有四种为欲住心。<a id="a-6X"></a>为得胜定。<a id="a-6Y"></a>修方便者。<a id="a-6Z"></a>心住如意。<a id="a-6a"></a>能生长门。<a id="a-6b"></a>一乐出离欲。<a id="a-6c"></a>二受持读诵。<a id="a-6d"></a>悔过精进。<a id="a-6e"></a>三能取贤善定相之心。<a id="a-6f"></a>四住空闲处。<a id="a-6g"></a>观察诸法。<a id="a-6h"></a>又有四种心定心住。<a id="a-6i"></a>一有寻有伺有喜心住。<a id="a-6j"></a>二无寻无伺有喜心住。<a id="a-6k"></a>三无寻无伺离喜心住。<a id="a-6l"></a>四舍念清净超度一切苦乐心住。<a id="a-6m"></a>又有四种所知真实。<a id="a-6n"></a>染污清净二品别故。<a id="a-6o"></a>建立四种。<a id="a-6p"></a>若能了知。<a id="a-6q"></a>善了知者。<a id="a-6r"></a>能断见修所断一切烦恼。<a id="a-6s"></a>一染污品果真实。<a id="a-6t"></a>二彼品因真实。<a id="a-6u"></a>三清净品果真实。<a id="a-6v"></a>四彼品因真实。<a id="a-6w"></a>又有四种想为先戏论缚。<a id="a-6x"></a>一于小欲中想为先戏论缚。<a id="a-6y"></a>二于大色中想为先戏论缚。<a id="a-6z"></a>三于无量空识无边处想为先戏论缚。<a id="a-70"></a>四于无所有处想为先戏论缚。<a id="a-71"></a>又有四法。<a id="a-72"></a>于诸有情对治恚害。<a id="a-73"></a>不乐欲贪。<a id="a-74"></a>善修习时。<a id="a-75"></a>能生大福。<a id="a-76"></a>能趣离欲。<a id="a-77"></a>一慈。<a id="a-78"></a>二悲。<a id="a-79"></a>三喜。<a id="a-7A"></a>四舍。<a id="a-7B"></a>又有四法。<a id="a-7C"></a>超过色界。<a id="a-7D"></a>令成远分。<a id="a-7E"></a>谓空处。<a id="a-7F"></a>识处。<a id="a-7G"></a>无所有处。<a id="a-7H"></a>非想非非想处。<a id="a-7I"></a>又有四种。<a id="a-7J"></a>为令解脱速得圆满。<a id="a-7K"></a>勤修行者圣解脱欲胜任持法。<a id="a-7L"></a>为断四爱。<a id="a-7M"></a>增上力故。<a id="a-7N"></a>谓为衣服饮食卧具少有所求。<a id="a-7O"></a>无作无乱。<a id="a-7P"></a>时无虚度。<a id="a-7Q"></a>勤修方便。<a id="a-7R"></a>心离散乱。<a id="a-7S"></a>乐断烦恼。<a id="a-7T"></a>乐修正道。<a id="a-7U"></a>又有四种修习道果诸烦恼断。<a id="a-7V"></a>一见所断烦恼断。<a id="a-7W"></a>二修所断下分结上中品断。<a id="a-7X"></a>三即此无余断。<a id="a-7Y"></a>四上分结无余断。</p>
  <p id="a7Z">复有四种。<a id="a-7a"></a>证预流支。<a id="a-7b"></a>能令行者于佛圣教及善趣中毕竟不动。<a id="a-7c"></a>谓于大师所。<a id="a-7d"></a>真觉所生无动心净。<a id="a-7e"></a>如于大师所。<a id="a-7f"></a>当知于所证法及为证法修证行者所亦尔。<a id="a-7g"></a>如是三种。<a id="a-7h"></a>名心清净。<a id="a-7i"></a>第四一种。<a id="a-7j"></a>名色清净。<a id="a-7k"></a>圣所爱戒所摄故。<a id="a-7l"></a>前之三种令于圣教无有动摇。<a id="a-7m"></a>最后一种。<a id="a-7n"></a>令于善趣无有动摇。<a id="a-7o"></a>又有四种证预流支。<a id="a-7p"></a>一于说法师及教授者。<a id="a-7q"></a>能善承事无所违犯。<a id="a-7r"></a>二无倒听闻师所说法及教授法。<a id="a-7s"></a>三于所闻法。<a id="a-7t"></a>能正思惟。<a id="a-7u"></a>及善通达。<a id="a-7v"></a>四成办所修。<a id="a-7w"></a>又有四智。<a id="a-7x"></a>摄一切智。<a id="a-7y"></a>一唯无漏。<a id="a-7z"></a>于诸法中能现见智。<a id="a-80"></a>二一向无漏。<a id="a-81"></a>于诸法中非现见智。<a id="a-82"></a>三一向有漏。<a id="a-83"></a>或如理所引。<a id="a-84"></a>或不如理所引。<a id="a-85"></a>或非如理非不如理所引世间智。<a id="a-86"></a>四通有漏无漏。<a id="a-87"></a>他心差别智。<a id="a-88"></a>又有四种。<a id="a-89"></a>于转还品真实能取智。<a id="a-8A"></a>能尽诸漏。<a id="a-8B"></a>一转品果真实智。<a id="a-8C"></a>二转品因真实智。<a id="a-8D"></a>三还品果真实智。<a id="a-8E"></a>四还品因真实智。<a id="a-8F"></a>又有四法。<a id="a-8G"></a>能令信者为断烦恼修正方便。<a id="a-8H"></a>一相续殷重作用精进。<a id="a-8I"></a>二正知行念。<a id="a-8J"></a>三奢摩他。<a id="a-8K"></a>四毗钵舍那又有四种。<a id="a-8L"></a>能通达法。<a id="a-8M"></a>能尽上漏所依足迹。<a id="a-8N"></a>谓为得圣道。<a id="a-8O"></a>修有漏慧。<a id="a-8P"></a>既得道已。<a id="a-8Q"></a>缺诸烦恼。<a id="a-8R"></a>及缺诸事无余。<a id="a-8S"></a>永断诸烦恼事。<a id="a-8T"></a>如所得道。<a id="a-8U"></a>转更修习。<a id="a-8V"></a>又有四法。<a id="a-8W"></a>展转相应。<a id="a-8X"></a>有行有缘和合而转。<a id="a-8Y"></a>同一缘转。<a id="a-8Z"></a>谓受想行识。<a id="a-8a"></a>又有四护。<a id="a-8b"></a>能令已入佛圣教者爱乐圣教。<a id="a-8c"></a>一者命护。<a id="a-8d"></a>二者力护。<a id="a-8e"></a>三者心烦恼护。<a id="a-8f"></a>四者正方便护。<a id="a-8g"></a>又有四种。<a id="a-8h"></a>能得正见无倒义行所依处所。<a id="a-8i"></a>由前三种。<a id="a-8j"></a>行时清净。<a id="a-8k"></a>由后一种。<a id="a-8l"></a>住时清净。<a id="a-8m"></a>谓守根门者。<a id="a-8n"></a>于诸境界。<a id="a-8o"></a>不顺不违。<a id="a-8p"></a>为守根门。<a id="a-8q"></a>念增上力。<a id="a-8r"></a>正智而行。<a id="a-8s"></a>住远离者。<a id="a-8t"></a>心无染污。<a id="a-8u"></a>专注一缘。<a id="a-8v"></a>又由四行。<a id="a-8w"></a>当知能证明及解脱。<a id="a-8x"></a>由念眼慧。<a id="a-8y"></a>能证于明。<a id="a-8z"></a>又由身故。<a id="a-90"></a>能证不动及时解脱。</p>
  <p id="a91">复有四法。<a id="a-92"></a>能为广大种种差别诸所造色生起依止。<a id="a-93"></a>一者坚性二者湿性。<a id="a-94"></a>三者暖性。<a id="a-95"></a>四者轻等动性。<a id="a-96"></a>又有四法。<a id="a-97"></a>能持已生诸有情类。<a id="a-98"></a>令得久住及能摄益。<a id="a-99"></a>寻求有者。<a id="a-9A"></a>摄事分中。<a id="a-9B"></a>当广分别。<a id="a-9C"></a>又有四种。<a id="a-9D"></a>于生死中。<a id="a-9E"></a>诸识流转所依足迹。<a id="a-9F"></a>谓于诸色见已趣向。<a id="a-9G"></a>由贪爱故。<a id="a-9H"></a>取为所缘。<a id="a-9I"></a>所依境界。<a id="a-9J"></a>俱有建立。<a id="a-9K"></a>如于诸色。<a id="a-9L"></a>于受想行。<a id="a-9M"></a>当知亦尔。<a id="a-9N"></a>又诸苾刍。<a id="a-9O"></a>顾恋现法身命。<a id="a-9P"></a>为依止故。<a id="a-9Q"></a>而于衣服饮食卧具。<a id="a-9R"></a>生希求爱。<a id="a-9S"></a>顾恋后法身命。<a id="a-9T"></a>为依止故。<a id="a-9U"></a>而于后有。<a id="a-9V"></a>生悕求爱。<a id="a-9W"></a>愚于涅槃。<a id="a-9X"></a>为依止故。<a id="a-9Y"></a>而于无有。<a id="a-9Z"></a>生悕求爱。<a id="a-9a"></a>如是略有四种悕求之爱。<a id="a-9b"></a>谓依服爱。<a id="a-9c"></a>饮食爱。<a id="a-9d"></a>卧具爱。<a id="a-9e"></a>有无有爱。<a id="a-9f"></a>又有四法。<a id="a-9g"></a>能令有情现行造作所不应作。<a id="a-9h"></a>谓随顺可爱事。<a id="a-9i"></a>违逆不可爱事。<a id="a-9j"></a>怖畏强敌。<a id="a-9k"></a>其心颠倒。<a id="a-9l"></a>愚于现法及后法果。<a id="a-9m"></a>又有四种请问记论。<a id="a-9n"></a>能断所疑。<a id="a-9o"></a>能悟未悟。<a id="a-9p"></a>又能任持胜决择力。<a id="a-9q"></a>谓于法实相。<a id="a-9r"></a>应一向记。<a id="a-9s"></a>于诸有情业果异熟。<a id="a-9t"></a>应分别记。<a id="a-9u"></a>于隐密说。<a id="a-9v"></a>非一向问应诘问记。<a id="a-9w"></a>于不如理应当置记。<a id="a-9x"></a>于此问中。<a id="a-9y"></a>云何名记。<a id="a-9z"></a>谓记彼问言。<a id="a-A0"></a>佛世尊于斯不记。<a id="a-A1"></a>又有四种惠舍。<a id="a-A2"></a>或清净或不清净。<a id="a-A3"></a>三种清净。<a id="a-A4"></a>谓唯自身戒见具足。<a id="a-A5"></a>或复唯他戒见具足。<a id="a-A6"></a>或自及他戒见具足。<a id="a-A7"></a>一不清净。<a id="a-A8"></a>谓自及他戒见二种俱不具足。<a id="a-A9"></a>其清净者。<a id="a-AA"></a>当生善趣资产丰饶。<a id="a-AB"></a>不清净者。<a id="a-AC"></a>当生恶趣资产无匮。<a id="a-AD"></a>又有四种摄众方便。<a id="a-AE"></a>能正摄化一切大众。<a id="a-AF"></a>一饶益方便二摄受方便。<a id="a-AG"></a>三引导方便。<a id="a-AH"></a>四修治方便。<a id="a-AI"></a>又有四种。<a id="a-AJ"></a>从业所生诸有情类。<a id="a-AK"></a>于彼彼趣生依止门。<a id="a-AL"></a>一由业及卵[穀-禾+卵]。<a id="a-AM"></a>二由业及胎膜。<a id="a-AN"></a>三由业及润污。<a id="a-AO"></a>四唯由业。<a id="a-AP"></a>又彼彼处受生有情有四种死。<a id="a-AQ"></a>一者由自故死。<a id="a-AR"></a>谓於戏忘意忿天中而受生者。<a id="a-AS"></a>二由他故死。<a id="a-AT"></a>谓于羯罗蓝。<a id="a-AU"></a>頞部昙。<a id="a-AV"></a>闭尸。<a id="a-AW"></a>键南。<a id="a-AX"></a>母腹中者。<a id="a-AY"></a>三俱由故死。<a id="a-AZ"></a>谓在欲界所余有情。<a id="a-Aa"></a>四俱不由故死。<a id="a-Ab"></a>谓色无色界有顶为后所有有情。<a id="a-Ac"></a>复有四清净道。<a id="a-Ad"></a>一非功用根圆满。<a id="a-Ae"></a>亦非喜乐圆满。<a id="a-Af"></a>二功用根圆满。<a id="a-Ag"></a>非喜乐圆满。<a id="a-Ah"></a>三喜乐圆满。<a id="a-Ai"></a>非功用根圆满。<a id="a-Aj"></a>四喜乐圆满。<a id="a-Ak"></a>亦功用根圆满。<a id="a-Al"></a>又有四清净道。<a id="a-Am"></a>一背恶说法及毗奈耶。<a id="a-An"></a>二向善说法及毗奈耶。<a id="a-Ao"></a>三资粮道。<a id="a-Ap"></a>四清净道。<a id="a-Aq"></a>此中最初。<a id="a-Ar"></a>谓如有一于外道见及引无义苦切行中。<a id="a-As"></a>心不爱乐。<a id="a-At"></a>亦不忍可。<a id="a-Au"></a>第二。<a id="a-Av"></a>谓如有一于蕴界处缘起处非处等诸善巧中。<a id="a-Aw"></a>爱乐忍可。<a id="a-Ax"></a>又能堪忍寒热等苦。<a id="a-Ay"></a>第三。<a id="a-Az"></a>谓净尸罗守根门等。<a id="a-B0"></a>诸善资粮所摄正法。<a id="a-B1"></a>第四。<a id="a-B2"></a>谓奢摩他毗钵舍那断诸烦恼。<a id="a-B3"></a>现法乐住。<a id="a-B4"></a>又有四种学增上心方便。<a id="a-B5"></a>谓未离欲者。<a id="a-B6"></a>为得不还果。<a id="a-B7"></a>或不还果依未至定求现法乐住。<a id="a-B8"></a>又为令他断诸恶法及往善趣。<a id="a-B9"></a>又为自己断诸烦恼得胜决择。<a id="a-BA"></a>又有二业四相差别。<a id="a-BB"></a>谓转所摄业差别有三。<a id="a-BC"></a>还所摄业。<a id="a-BD"></a>总立一种。<a id="a-BE"></a>当知初业一向能感不可爱果恶趣异熟。<a id="a-BF"></a>第二业一向能感可爱乐果色无色界异熟。<a id="a-BG"></a>第三业能感爱非爱果欲界天人异熟。<a id="a-BH"></a>第四业能断前三业。<a id="a-BI"></a>又有四种诸有情类增上勤务。<a id="a-BJ"></a>一乐而非利益。<a id="a-BK"></a>二利益而非乐。<a id="a-BL"></a>三亦乐亦利益。<a id="a-BM"></a>四非乐非利益。<a id="a-BN"></a>又有四门。<a id="a-BO"></a>起诸烦恼。<a id="a-BP"></a>能令有情与生等苦和合不离。<a id="a-BQ"></a>一染着诸欲门。<a id="a-BR"></a>二染着色无色等至门。<a id="a-BS"></a>三外道诸见门。<a id="a-BT"></a>四住此法中未得眼者无智门。<a id="a-BU"></a>又修圣道令此四门所生众苦速得离系。<a id="a-BV"></a>如能令有情与苦和合。<a id="a-BW"></a>能令顺流取后有业。<a id="a-BX"></a>难可解说。<a id="a-BY"></a>当知亦尔。<a id="a-BZ"></a>复有四种补特伽罗。<a id="a-Ba"></a>当知遍摄一切补特伽罗。<a id="a-Bb"></a>一者异生。<a id="a-Bc"></a>二者未离欲有学。<a id="a-Bd"></a>三者已离欲有学。<a id="a-Be"></a>四者超萨迦耶见一切无学。<a id="a-Bf"></a>又有四种补特伽罗。<a id="a-Bg"></a>一自住律仪。<a id="a-Bh"></a>不能为他宣说正法。<a id="a-Bi"></a>二自不住律仪。<a id="a-Bj"></a>而能为他宣说正法。<a id="a-Bk"></a>三俱能作。<a id="a-Bl"></a>四俱不能作。<a id="a-Bm"></a>又有四种补特伽罗。<a id="a-Bn"></a>一族姓卑下。<a id="a-Bo"></a>现行白法。<a id="a-Bp"></a>二族姓尊高。<a id="a-Bq"></a>现行恶法。<a id="a-Br"></a>三族姓卑下。<a id="a-Bs"></a>现行恶法。<a id="a-Bt"></a>四族姓尊高。<a id="a-Bu"></a>现行白法。<a id="a-Bv"></a>此中最初现法有苦非于后法。<a id="a-Bw"></a>第二后法有苦非于现法。<a id="a-Bx"></a>第三二世俱苦。<a id="a-By"></a>第四二世俱乐。<a id="a-Bz"></a>又有四种补特伽罗。<a id="a-C0"></a>一以苦自任。<a id="a-C1"></a>不任于他而生非福。<a id="a-C2"></a>谓受外道自苦戒者。<a id="a-C3"></a>二以苦任他不任于自而生非福。<a id="a-C4"></a>谓随有一不律仪者。<a id="a-C5"></a>三以苦俱任。<a id="a-C6"></a>而生非福。<a id="a-C7"></a>谓诸国王及祠祀主马祠祀等。<a id="a-C8"></a>四不以苦任。<a id="a-C9"></a>于自他而生大福。<a id="a-CA"></a>谓住静虑者。<a id="a-CB"></a>及离诸恶补特伽罗。<a id="a-CC"></a>又略有四种语失。<a id="a-CD"></a>一不实。<a id="a-CE"></a>二乖离三毁德。<a id="a-CF"></a>四无义。<a id="a-CG"></a>兴此相违。<a id="a-CH"></a>当知即是四种语德。<a id="a-CI"></a>又略有四种非圣妄语。<a id="a-CJ"></a>谓于见不见颠倒而说。<a id="a-CK"></a>于闻不闻。<a id="a-CL"></a>于觉不觉。<a id="a-CM"></a>于知不知。<a id="a-CN"></a>当知亦尔。<a id="a-CO"></a>与此相违。<a id="a-CP"></a>当知即是贤圣谛语。</p>
  <p id="aCQ">已说四种佛教所应知处。<a id="a-CR"></a>次说五种。<a id="a-CS"></a>谓有五种诸欲贪品粗重。<a id="a-CT"></a>随逐流转杂染所摄行聚。<a id="a-CU"></a>一所依所缘自性行聚。<a id="a-CV"></a>二能领纳自性行聚。<a id="a-CW"></a>三能分别言说分位。<a id="a-CX"></a>取诸法相自性行聚。<a id="a-CY"></a>四能作用自性行聚。<a id="a-CZ"></a>五能了别自性行聚。<a id="a-Ca"></a>此五相违。<a id="a-Cb"></a>当知即是离欲贪品粗重还灭清净所摄自性行聚。<a id="a-Cc"></a>又有五种受用欲者所爱境界。<a id="a-Cd"></a>诸乐欲者常所追求。<a id="a-Ce"></a>常所受用。<a id="a-Cf"></a>诸背欲者恒正观察。<a id="a-Cg"></a>谓色声香味触。<a id="a-Ch"></a>当知此中依所追求所寻思所染着事。<a id="a-Ci"></a>有四种爱乐。<a id="a-Cj"></a>谓未来所爱乐事。<a id="a-Ck"></a>即所追求。<a id="a-Cl"></a>过去所爱乐事。<a id="a-Cm"></a>即所寻思。<a id="a-Cn"></a>现在所爱乐事。<a id="a-Co"></a>即所染着。<a id="a-Cp"></a>此复二种。<a id="a-Cq"></a>一所爱乐事。<a id="a-Cr"></a>二从彼所生所爱乐受。<a id="a-Cs"></a>又有五种有情所得受爱非爱业果异熟自体。<a id="a-Ct"></a>谓天人那落迦傍生鬼趣。<a id="a-Cu"></a>又有五种失利养因行。<a id="a-Cv"></a>亦是背涅槃因行。<a id="a-Cw"></a>谓若于是处受用利养。<a id="a-Cx"></a>若从彼得。<a id="a-Cy"></a>若所得物。<a id="a-Cz"></a>若所为得。<a id="a-D0"></a>若如是得。<a id="a-D1"></a>于此诸处。<a id="a-D2"></a>心生吝惜。<a id="a-D3"></a>又有五法。<a id="a-D4"></a>令修行者先毁净戒多闻。<a id="a-D5"></a>后亏止观善轭。<a id="a-D6"></a>谓于诸欲中。<a id="a-D7"></a>心生爱染。<a id="a-D8"></a>于能觉发忆念教授教诫者所。<a id="a-D9"></a>心生嗔恚。<a id="a-DA"></a>未受尸罗。<a id="a-DB"></a>令其不受。<a id="a-DC"></a>虽先受得。<a id="a-DD"></a>后令弃舍。<a id="a-DE"></a>或使穿穴。<a id="a-DF"></a>耽着惛睡。<a id="a-DG"></a>恒不寂静。<a id="a-DH"></a>染污追悔。<a id="a-DI"></a>常怀疑惑。<a id="a-DJ"></a>于所闻法。<a id="a-DK"></a>不能领受。<a id="a-DL"></a>虽初领受。<a id="a-DM"></a>寻即忘失。<a id="a-DN"></a>虽不忘失。<a id="a-DO"></a>不证决定。<a id="a-DP"></a>又有二种下分。<a id="a-DQ"></a>谓见道是修道下分。<a id="a-DR"></a>欲界是色无色界下分。<a id="a-DS"></a>约此二种下分。<a id="a-DT"></a>说五下分结。<a id="a-DU"></a>依初下分。<a id="a-DV"></a>说萨迦耶见戒禁取疑。<a id="a-DW"></a>依第二下分。<a id="a-DX"></a>说贪欲嗔恚。<a id="a-DY"></a>又有二种上分。<a id="a-DZ"></a>谓色界及无色界。<a id="a-Da"></a>依此二种上分。<a id="a-Db"></a>说五上分结。<a id="a-Dc"></a>或有无差别结。<a id="a-Dd"></a>谓色贪无色贪。<a id="a-De"></a>或有有差别结。<a id="a-Df"></a>谓爱上静虑者掉。<a id="a-Dg"></a>慢上静虑者慢。<a id="a-Dh"></a>无明上静虑者无明。<a id="a-Di"></a>又为五种不信敬所执持者。<a id="a-Dj"></a>心不调柔。<a id="a-Dk"></a>不能生长诸善根本。<a id="a-Dl"></a>谓于大师所说正法增上戒学。<a id="a-Dm"></a>增上心学。<a id="a-Dn"></a>增上慧学。<a id="a-Do"></a>正觉发者。<a id="a-Dp"></a>正教授者。<a id="a-Dq"></a>正教诫者。<a id="a-Dr"></a>同梵行所。<a id="a-Ds"></a>无有信敬。<a id="a-Dt"></a>又有五种为断烦恼正精进障。<a id="a-Du"></a>一者耽着等至及生。<a id="a-Dv"></a>二者耽着利养恭敬。<a id="a-Dw"></a>三者放逸。<a id="a-Dx"></a>四者恶慧。<a id="a-Dy"></a>五者其心下劣。<a id="a-Dz"></a>或增上慢。</p>
  <p id="aE0">复有不能堪忍补特伽罗。<a id="a-E1"></a>于他怨敌所。<a id="a-E2"></a>起五种邪行。<a id="a-E3"></a>谓不堪忍者。<a id="a-E4"></a>于他怨敌。<a id="a-E5"></a>先起嗔心怨嫌意乐。<a id="a-E6"></a>于彼亲友。<a id="a-E7"></a>乐欲破坏。<a id="a-E8"></a>常欲令彼发生忧苦广作一切不饶益事。<a id="a-E9"></a>坏自所受清净尸罗。<a id="a-EA"></a>由身语意多行恶行。<a id="a-EB"></a>由此五种恶邪行故。<a id="a-EC"></a>能感后世还来此中三种等流过患。<a id="a-ED"></a>一种现法等流过患。<a id="a-EE"></a>一种后法异熟过患。<a id="a-EF"></a>谓此生中多诸怨敌。<a id="a-EG"></a>亲友乖离。<a id="a-EH"></a>由他发起种种忧苦。<a id="a-EI"></a>不可爱事。<a id="a-EJ"></a>恒现在前。<a id="a-EK"></a>临命终时。<a id="a-EL"></a>多生忧悔。<a id="a-EM"></a>命终已后。<a id="a-EN"></a>颠坠恶趣。<a id="a-EO"></a>与此相违。<a id="a-EP"></a>能堪忍者。<a id="a-EQ"></a>于他怨敌。<a id="a-ER"></a>发起五种正行。<a id="a-ES"></a>由此所感胜利差别。<a id="a-ET"></a>如应当知。<a id="a-EU"></a>又有五法。<a id="a-EV"></a>能生现法后法一切忧苦。<a id="a-EW"></a>一亲属灭亡。<a id="a-EX"></a>二所有财宝非理丧失。<a id="a-EY"></a>三疾病缘身。<a id="a-EZ"></a>此三能生现法忧苦。<a id="a-Ea"></a>四毁犯尸罗。<a id="a-Eb"></a>五毁谤一切。<a id="a-Ec"></a>诸恶邪见。<a id="a-Ed"></a>此二能生后法忧苦。<a id="a-Ee"></a>与此相违五法。<a id="a-Ef"></a>当知能生现法后法所有喜乐。<a id="a-Eg"></a>又阿罗汉。<a id="a-Eh"></a>虽现追求供身财物亦常受用。<a id="a-Ei"></a>而能超度三邪追求二邪受用。<a id="a-Ej"></a>谓能超过杀生偷盗妄语所引三邪追求。<a id="a-Ek"></a>亦能超过妻妾畜积二邪受用。<a id="a-El"></a>又修断者。<a id="a-Em"></a>成就五法。<a id="a-En"></a>随其所欲。<a id="a-Eo"></a>于诸善品。<a id="a-Ep"></a>方便修行。<a id="a-Eq"></a>亦能速证究竟通慧。<a id="a-Er"></a>一者于所修断。<a id="a-Es"></a>猛利乐欲。<a id="a-Et"></a>如教奉行。<a id="a-Eu"></a>二者于自所有如实发露。<a id="a-Ev"></a>三者身力康强。<a id="a-Ew"></a>四者相续无间修方便中其心勇锐。<a id="a-Ex"></a>五者成就通达止举舍相时分智慧。<a id="a-Ey"></a>又有五种。<a id="a-Ez"></a>能圆满解脱。<a id="a-F0"></a>厌离所对治法。<a id="a-F1"></a>谓于诸法中。<a id="a-F2"></a>有三种愚。<a id="a-F3"></a>以为依止。<a id="a-F4"></a>起三颠倒。<a id="a-F5"></a>三种愚者。<a id="a-F6"></a>一时节愚。<a id="a-F7"></a>二分位愚。<a id="a-F8"></a>三自性愚。<a id="a-F9"></a>三颠倒者。<a id="a-FA"></a>一于无常计常颠倒。<a id="a-FB"></a>二者于苦计乐颠倒。<a id="a-FC"></a>三于无我计我颠倒。<a id="a-FD"></a>及规求利养。<a id="a-FE"></a>希望寿命。<a id="a-FF"></a>为治如是五所治法。<a id="a-FG"></a>起五取相。<a id="a-FH"></a>谓于诸行。<a id="a-FI"></a>取无常相。<a id="a-FJ"></a>亦取苦相。<a id="a-FK"></a>于诸法中。<a id="a-FL"></a>取无我相。<a id="a-FM"></a>于饮食中。<a id="a-FN"></a>取恶逆相。<a id="a-FO"></a>于其命根。<a id="a-FP"></a>取中夭相。<a id="a-FQ"></a>又有五种修定修智二胜行者。<a id="a-FR"></a>正心解脱生长之门。<a id="a-FS"></a>定胜行者。<a id="a-FT"></a>因闻依谛圣言论故。<a id="a-FU"></a>正解法义。<a id="a-FV"></a>如因听闻因广大音。<a id="a-FW"></a>读诵经典。<a id="a-FX"></a>因为他人。<a id="a-FY"></a>开阐妙义。<a id="a-FZ"></a>在空闲处。<a id="a-Fa"></a>审谛思惟。<a id="a-Fb"></a>正解法义。<a id="a-Fc"></a>当知亦尔。<a id="a-Fd"></a>智胜行者。<a id="a-Fe"></a>于上品乱贪欲。<a id="a-Ff"></a>对治无倒思惟。<a id="a-Fg"></a>又有五种修观行者意乐方便悉皆具足。<a id="a-Fh"></a>谓于涅槃菩提。<a id="a-Fi"></a>起猛利信解。<a id="a-Fj"></a>名意乐具足。<a id="a-Fk"></a>无间殷重。<a id="a-Fl"></a>修习正智。<a id="a-Fm"></a>而行奢摩他毗钵舍那。<a id="a-Fn"></a>名方便具足。<a id="a-Fo"></a>又有五法。<a id="a-Fp"></a>令诸有情受爱非爱业果异熟。<a id="a-Fq"></a>烦恼身心。<a id="a-Fr"></a>具摄众苦。<a id="a-Fs"></a>谓苦乐忧喜舍。<a id="a-Ft"></a>又由成就如前所说意乐方便。<a id="a-Fu"></a>悉皆具足不退转故。<a id="a-Fv"></a>令观行者。<a id="a-Fw"></a>堪能速证圣谛现观。<a id="a-Fx"></a>亦善安住诸胜善品。<a id="a-Fy"></a>又有五种离欲界欲。<a id="a-Fz"></a>未尽余结学生差别。<a id="a-G0"></a>一住中有。<a id="a-G1"></a>便能究竟得般涅槃。<a id="a-G2"></a>二于初静虑。<a id="a-G3"></a>初受生已。<a id="a-G4"></a>得般涅槃。<a id="a-G5"></a>三受生已后。<a id="a-G6"></a>少用功力。<a id="a-G7"></a>圣道现前。<a id="a-G8"></a>得般涅槃。<a id="a-G9"></a>四多用功力。<a id="a-GA"></a>圣道现前。<a id="a-GB"></a>得般涅槃。<a id="a-GC"></a>五或色界边际。<a id="a-GD"></a>乃至。<a id="a-GE"></a>色究竟得般涅槃。<a id="a-GF"></a>或无色界边际。<a id="a-GG"></a>乃至。<a id="a-GH"></a>有顶方能究竟得般涅槃。<a id="a-GI"></a>又有五种杂修第四静虑果得不还者生地差别。<a id="a-GJ"></a>一下品静虑果生地。<a id="a-GK"></a>二中品静虑果生地。<a id="a-GL"></a>三上品静虑果生地。<a id="a-GM"></a>四上胜品静虑果生地。<a id="a-GN"></a>五上极品静虑果生地。<a id="a-GO"></a>又有五种修观行者观察作意。<a id="a-GP"></a>能令三界烦恼永断究竟决定。<a id="a-GQ"></a>谓虽深厚忆念分别思惟欲相。<a id="a-GR"></a>于诸欲中。<a id="a-GS"></a>仍不趣入。<a id="a-GT"></a>任运舍心。<a id="a-GU"></a>于离欲相。<a id="a-GV"></a>率尔思惟。<a id="a-GW"></a>便能任运其心趣入。<a id="a-GX"></a>如于欲离欲相如是。<a id="a-GY"></a>于恚无恚相。<a id="a-GZ"></a>害无害相。<a id="a-Ga"></a>色等至生相。<a id="a-Gb"></a>无色等至生相。<a id="a-Gc"></a>及涅槃相。<a id="a-Gd"></a>当知亦尔。<a id="a-Ge"></a>已说五种佛教所应知处。</p>
  <p id="aGf">次说六种。<a id="a-Gg"></a>谓依六相。<a id="a-Gh"></a>宣说八种有情事差别。<a id="a-Gi"></a>为令堕在我及有情命者见等众生趣入无我故。<a id="a-Gj"></a>谓我所依事差别。<a id="a-Gk"></a>境界事差别。<a id="a-Gl"></a>自性事差别。<a id="a-Gm"></a>受用因事差别。<a id="a-Gn"></a>受用事差别。<a id="a-Go"></a>随说事差别。<a id="a-Gp"></a>作用事差别。<a id="a-Gq"></a>希望事差别。<a id="a-Gr"></a>于如是等事差别中。<a id="a-Gs"></a>未善纯熟修观行者。<a id="a-Gt"></a>便谓有我。<a id="a-Gu"></a>依眼等根。<a id="a-Gv"></a>于色等境。<a id="a-Gw"></a>由触及受。<a id="a-Gx"></a>种种受用。<a id="a-Gy"></a>有如是名。<a id="a-Gz"></a>如是种。<a id="a-H0"></a>如是姓。<a id="a-H1"></a>如是食等。<a id="a-H2"></a>于自于他。<a id="a-H3"></a>随起言说。<a id="a-H4"></a>造作一切法非法行。<a id="a-H5"></a>于可爱事。<a id="a-H6"></a>希望和合。<a id="a-H7"></a>久住增益。<a id="a-H8"></a>于非爱事。<a id="a-H9"></a>悕望不合。<a id="a-HA"></a>不住捐减。<a id="a-HB"></a>若于如是事差别中。<a id="a-HC"></a>已善纯熟修观行者。<a id="a-HD"></a>尔时妄计皆不得生。<a id="a-HE"></a>又于宝学有六轻懱能令善法或未得退。<a id="a-HF"></a>或已得退。<a id="a-HG"></a>舍佛圣教。<a id="a-HH"></a>乃至微信。<a id="a-HI"></a>亦皆退失。<a id="a-HJ"></a>谓于佛法僧宝。<a id="a-HK"></a>增上戒学。<a id="a-HL"></a>增上心学。<a id="a-HM"></a>增上慧学。<a id="a-HN"></a>由恶友故。<a id="a-HO"></a>于增上心慧。<a id="a-HP"></a>令得邪僻教诫教授。<a id="a-HQ"></a>由恶语故。<a id="a-HR"></a>全无所得。<a id="a-HS"></a>彼由邪僻及无所得故。<a id="a-HT"></a>退失一切所有善法。<a id="a-HU"></a>与此相违。<a id="a-HV"></a>当知即是白品六法。<a id="a-HW"></a>又有情心。<a id="a-HX"></a>与不如理作意俱行。<a id="a-HY"></a>于色等境。<a id="a-HZ"></a>有六种贪所依处平等分位。<a id="a-Ha"></a>如贪所依处平等分位。<a id="a-Hb"></a>如是嗔所依处不平等分位。<a id="a-Hc"></a>痴所依处非平等。<a id="a-Hd"></a>非不平等分位。<a id="a-He"></a>当知亦尔。<a id="a-Hf"></a>又有六种最极清净。<a id="a-Hg"></a>转自所依。<a id="a-Hh"></a>第一究竟。<a id="a-Hi"></a>无间无缺。<a id="a-Hj"></a>无有染污。<a id="a-Hk"></a>恒平等住。<a id="a-Hl"></a>谓若行若住。<a id="a-Hm"></a>于眼所识色乃至意所识法中。<a id="a-Hn"></a>恒平等住。<a id="a-Ho"></a>又有六法。<a id="a-Hp"></a>是诸色根及所依处。<a id="a-Hq"></a>随其所应之所依止。<a id="a-Hr"></a>无有障碍。<a id="a-Hs"></a>引导安养。<a id="a-Ht"></a>于彼彼生自在而转。<a id="a-Hu"></a>谓四大种。<a id="a-Hv"></a>空界识界。<a id="a-Hw"></a>如是识界。<a id="a-Hx"></a>能于现在。<a id="a-Hy"></a>积集任持福非福业。<a id="a-Hz"></a>能引当来爱非爱果。<a id="a-I0"></a>亦能执持识所依止五种色根及所依处。<a id="a-I1"></a>令不烂坏。<a id="a-I2"></a>又由现法后后所生识自在力。<a id="a-I3"></a>令诸有情于善不善无记业中。<a id="a-I4"></a>差别而转。</p>
  <p id="aI5">复有三处诸修行者难可超越。<a id="a-I6"></a>一者超越欲贪恚害不乐所摄下界。<a id="a-I7"></a>二者超越一切行相现行。<a id="a-I8"></a>三者超越有顶。<a id="a-I9"></a>超越此三难超越处。<a id="a-IA"></a>当知由六种无上对治。<a id="a-IB"></a>四无量是初对治。<a id="a-IC"></a>无相心三摩地是第二对治。<a id="a-ID"></a>我慢永尽是第三对治。<a id="a-IE"></a>永害如是所对治故。<a id="a-IF"></a>诸三摩地皆悉成满。<a id="a-IG"></a>善修对治故。<a id="a-IH"></a>害所对治。<a id="a-II"></a>令彼决定不复现行。<a id="a-IJ"></a>已断我慢者。<a id="a-IK"></a>终不为彼我。<a id="a-IL"></a>为究竟为不究竟。<a id="a-IM"></a>如是疑惑缠扰其心。<a id="a-IN"></a>当知有疑惑者。<a id="a-IO"></a>必不离我慢。<a id="a-IP"></a>若离我慢。<a id="a-IQ"></a>必无疑惑。<a id="a-IR"></a>又有六种诤根本处。<a id="a-IS"></a>一展转相违。<a id="a-IT"></a>作不如意。<a id="a-IU"></a>二覆藏诸恶。<a id="a-IV"></a>三于等类中剩受利养。<a id="a-IW"></a>执为己有。<a id="a-IX"></a>四于衣服等。<a id="a-IY"></a>更相欺诳。<a id="a-IZ"></a>五违越学处。<a id="a-Ia"></a>六于法于义颠倒执着。<a id="a-Ib"></a>又有六法。<a id="a-Ic"></a>能断如是诤根本处。<a id="a-Id"></a>慈心所发身语意业。<a id="a-Ie"></a>能断初二。<a id="a-If"></a>同受利养。<a id="a-Ig"></a>能断三四。<a id="a-Ih"></a>同趣尸罗。<a id="a-Ii"></a>能断第五。<a id="a-Ij"></a>同趣正见。<a id="a-Ik"></a>能断第六。<a id="a-Il"></a>又有六法。<a id="a-Im"></a>能摄一切诸修行者威德究竟。<a id="a-In"></a>谓神境。<a id="a-Io"></a>天耳。<a id="a-Ip"></a>宿住。<a id="a-Iq"></a>他心。<a id="a-Ir"></a>生死智通。<a id="a-Is"></a>能摄威德。<a id="a-It"></a>漏尽智通。<a id="a-Iu"></a>能摄究竟。<a id="a-Iv"></a>又于圣谛未得现观补特伽罗。<a id="a-Iw"></a>略有六种能障谛现观法。<a id="a-Ix"></a>谓如前说。<a id="a-Iy"></a>三种愚痴增上力故。<a id="a-Iz"></a>起三颠倒。<a id="a-J0"></a>规求利养。<a id="a-J1"></a>悕望寿命。<a id="a-J2"></a>此中差别者。<a id="a-J3"></a>于顺恶见恶闻恶说恶分别处法中。<a id="a-J4"></a>喜乐恶见恶闻恶说恶分别事。<a id="a-J5"></a>如是喜乐。<a id="a-J6"></a>于未得圣谛现观异生心。<a id="a-J7"></a>最能漂动。<a id="a-J8"></a>极为障碍。<a id="a-J9"></a>非于圣者。<a id="a-JA"></a>是故说此在明分中。<a id="a-JB"></a>非在解脱成熟分中。<a id="a-JC"></a>对治如是能障碍法。<a id="a-JD"></a>当知即是六种正取相。<a id="a-JE"></a>谓如前说五种取相。<a id="a-JF"></a>及一切世间不可乐取相。<a id="a-JG"></a>又有二种具足随念六行差别。<a id="a-JH"></a>能令心没诸修行者。<a id="a-JI"></a>正策其心。<a id="a-JJ"></a>令生欢喜。<a id="a-JK"></a>谓归依具足随念。<a id="a-JL"></a>有三种行。<a id="a-JM"></a>证具足随念。<a id="a-JN"></a>有三种行。<a id="a-JO"></a>于佛法僧随念之行。<a id="a-JP"></a>名归依随念。<a id="a-JQ"></a>于趣涅槃行。<a id="a-JR"></a>趣资财行。<a id="a-JS"></a>趣生天行。<a id="a-JT"></a>随念之行。<a id="a-JU"></a>名证随念。<a id="a-JV"></a>又有六法。<a id="a-JW"></a>于善说法毗奈耶中。<a id="a-JX"></a>立为无上。<a id="a-JY"></a>不与一切诸外道共。<a id="a-JZ"></a>谓见大师。<a id="a-Ja"></a>闻正法。<a id="a-Jb"></a>得净信。<a id="a-Jc"></a>随学一切所有学处。<a id="a-Jd"></a>于大师所。<a id="a-Je"></a>起随念行。<a id="a-Jf"></a>谓佛世尊。<a id="a-Jg"></a>是正等觉者。<a id="a-Jh"></a>能说一切法。<a id="a-Ji"></a>乃至广说。<a id="a-Jj"></a>又于大师。<a id="a-Jk"></a>以身语行。<a id="a-Jl"></a>承事供养。<a id="a-Jm"></a>又有六法。<a id="a-Jn"></a>能令为尽贪爱修观行者。<a id="a-Jo"></a>决定证知我于今者犹有贪爱。<a id="a-Jp"></a>非无贪爱。<a id="a-Jq"></a>谓于色境乃至法境。<a id="a-Jr"></a>系摄其心。<a id="a-Js"></a>又六因缘故。<a id="a-Jt"></a>应知诸业是实可依。<a id="a-Ju"></a>非种家姓是实可依。<a id="a-Jv"></a>谓下劣种性补特伽罗。<a id="a-Jw"></a>亦生不善。<a id="a-Jx"></a>往于恶趣。<a id="a-Jy"></a>亦生善业。<a id="a-Jz"></a>往于善趣。<a id="a-K0"></a>亦于现法能般涅槃。<a id="a-K1"></a>贵胜种姓三种亦尔。<a id="a-K2"></a>已说六种佛教所应知处。</p>
  <p id="aK3">次说七种。<a id="a-K4"></a>谓有七法。<a id="a-K5"></a>能于诸谛。<a id="a-K6"></a>如实觉了。<a id="a-K7"></a>圆满解脱。<a id="a-K8"></a>谓毗钵舍那品有三。<a id="a-K9"></a>一择法。<a id="a-KA"></a>二精进。<a id="a-KB"></a>三喜。<a id="a-KC"></a>奢摩他品亦有三。<a id="a-KD"></a>一安。<a id="a-KE"></a>二三摩地。<a id="a-KF"></a>三舍。<a id="a-KG"></a>念通二品。<a id="a-KH"></a>又由根故。<a id="a-KI"></a>果故。<a id="a-KJ"></a>解脱故。<a id="a-KK"></a>建立七种补特伽罗。<a id="a-KL"></a>于向道中。<a id="a-KM"></a>依钝根利根故。<a id="a-KN"></a>建立随信随法行。<a id="a-KO"></a>于果道中。<a id="a-KP"></a>即此二种名信解脱见到。<a id="a-KQ"></a>定障解脱。<a id="a-KR"></a>非烦恼障解脱故。<a id="a-KS"></a>建立身证。<a id="a-KT"></a>烦恼障解脱。<a id="a-KU"></a>非定障解脱故。<a id="a-KV"></a>建立慧解脱。<a id="a-KW"></a>定障烦恼障俱解脱故。<a id="a-KX"></a>建立俱分解脱。<a id="a-KY"></a>又三因缘七种行故。<a id="a-KZ"></a>令修行者心得内定心正一缘。<a id="a-Ka"></a>谓趣入。<a id="a-Kb"></a>安住。<a id="a-Kc"></a>摄受因缘。<a id="a-Kd"></a>若世间正见。<a id="a-Ke"></a>了知定有施与等行及此为依。<a id="a-Kf"></a>了知居家迫迮。<a id="a-Kg"></a>居家尘染等行。<a id="a-Kh"></a>出离所引正思惟。<a id="a-Ki"></a>名趣入因缘。<a id="a-Kj"></a>既趣入已。<a id="a-Kk"></a>受持正语正业正命。<a id="a-Kl"></a>名安住因缘。<a id="a-Km"></a>于趣入因缘。<a id="a-Kn"></a>安住因缘。<a id="a-Ko"></a>及后方便作意随行中。<a id="a-Kp"></a>所有正精进正念。<a id="a-Kq"></a>名摄受因缘。<a id="a-Kr"></a>又诸世间乐求财者。<a id="a-Ks"></a>为得乐故。<a id="a-Kt"></a>虽乐积集一切凡财。<a id="a-Ku"></a>而未能得七种圣财所生之乐。<a id="a-Kv"></a>谓与信俱行清净之乐。<a id="a-Kw"></a>生于善趣所起之乐。<a id="a-Kx"></a>顾自妙好不行诸恶。<a id="a-Ky"></a>无有追悔所生之乐。<a id="a-Kz"></a>顾他诽毁不行诸恶。<a id="a-L0"></a>无有追悔所生之乐。<a id="a-L1"></a>于法于义正解俱行所生之乐。<a id="a-L2"></a>后世资财无所匮乏所生之乐。<a id="a-L3"></a>于胜义谛如实觉悟所生之乐。<a id="a-L4"></a>诸如是等无量无边无罪之乐。<a id="a-L5"></a>乐求积集世间财者。<a id="a-L6"></a>皆所未得。<a id="a-L7"></a>惟得现法资财无匮所生有罪妄想之乐。<a id="a-L8"></a>又有七种魔惑品力。<a id="a-L9"></a>一憎嫉圣教。<a id="a-LA"></a>二现行能往恶趣恶行。<a id="a-LB"></a>三乐习不顾自妙好障法。<a id="a-LC"></a>四乐习不顾他诽毁障法。<a id="a-LD"></a>五于善不善。<a id="a-LE"></a>有罪无罪。<a id="a-LF"></a>若劣若胜。<a id="a-LG"></a>若黑若白。<a id="a-LH"></a>及广分别缘起法中。<a id="a-LI"></a>不能解了。<a id="a-LJ"></a>六悭垢弊心。<a id="a-LK"></a>积集众具。<a id="a-LL"></a>七智慧陜劣。<a id="a-LM"></a>愚痴增广。<a id="a-LN"></a>若能降伏如是七种魔惑品力。<a id="a-LO"></a>当知即是圣法律中信等七力。<a id="a-LP"></a>又有七种第一义法涅槃所对治法。<a id="a-LQ"></a>能令正法衰退隐没。<a id="a-LR"></a>如是七法三衰损摄。<a id="a-LS"></a>谓受用衰损。<a id="a-LT"></a>增上意乐衰损。<a id="a-LU"></a>方便衰损。<a id="a-LV"></a>于衣服等。<a id="a-LW"></a>乐求妙好。<a id="a-LX"></a>乐欲多求。<a id="a-LY"></a>及彼所起种种受用。<a id="a-LZ"></a>名受用衰损。<a id="a-La"></a>于道及道果涅槃。<a id="a-Lb"></a>心不信解。<a id="a-Lc"></a>名增上意乐衰损。<a id="a-Ld"></a>懈怠。<a id="a-Le"></a>失念。<a id="a-Lf"></a>心乱。<a id="a-Lg"></a>恶慧。<a id="a-Lh"></a>名方便衰损。<a id="a-Li"></a>受用衰损。<a id="a-Lj"></a>是贪不善根品类。<a id="a-Lk"></a>意乐方便衰损。<a id="a-Ll"></a>是痴不善根品类。<a id="a-Lm"></a>与此相违。<a id="a-Ln"></a>当知即是白品七法。<a id="a-Lo"></a>又有七种第一义法涅槃品法。<a id="a-Lp"></a>能令正法无退久住。<a id="a-Lq"></a>一闻所成慧。<a id="a-Lr"></a>二思所成慧。<a id="a-Ls"></a>三修所成慧。<a id="a-Lt"></a>四不为恶缘侵损依止。<a id="a-Lu"></a>五正求财法。<a id="a-Lv"></a>六无增上慢。<a id="a-Lw"></a>七于可供养不可供养补特伽罗。<a id="a-Lx"></a>能善简择此可供养此不可供养。<a id="a-Ly"></a>此中由闻慧故。<a id="a-Lz"></a>于未了义能正解了。<a id="a-M0"></a>由思慧故。<a id="a-M1"></a>于未善决定义能善思惟。<a id="a-M2"></a>由修慧故。<a id="a-M3"></a>断诸烦恼。<a id="a-M4"></a>由无恶缘侵损依止故。<a id="a-M5"></a>堪能修断正求财法故。<a id="a-M6"></a>速证通慧。<a id="a-M7"></a>无增上慢故。<a id="a-M8"></a>于下品所证。<a id="a-M9"></a>不生喜足。<a id="a-MA"></a>能善拣择补特伽罗故。<a id="a-MB"></a>于诸世智大福者等。<a id="a-MC"></a>不乐亲近。<a id="a-MD"></a>亦不供养。<a id="a-ME"></a>唯乐亲近供养少欲者等。<a id="a-MF"></a>又有七种诸有情类受生处所。<a id="a-MG"></a>于彼处所受生有情。<a id="a-MH"></a>诸识现前相续而住。<a id="a-MI"></a>于三界中唯除恶趣。<a id="a-MJ"></a>无想有情。<a id="a-MK"></a>及非想非非想处。<a id="a-ML"></a>由恶趣中极可厌故。<a id="a-MM"></a>不立识住。<a id="a-MN"></a>无想有情。<a id="a-MO"></a>一向转识不现行故。<a id="a-MP"></a>不立识住。<a id="a-MQ"></a>非想非非想处。<a id="a-MR"></a>行与不行不决定故。<a id="a-MS"></a>不立识住。<a id="a-MT"></a>身异类故。<a id="a-MU"></a>名种种身。<a id="a-MV"></a>想异类故。<a id="a-MW"></a>名种种想。<a id="a-MX"></a>当知与此相违。<a id="a-MY"></a>名一种身一种想。<a id="a-MZ"></a>梵世已下。<a id="a-Ma"></a>身形异类。<a id="a-Mb"></a>所生身形种种色相有差别故。<a id="a-Mc"></a>于梵世中。<a id="a-Md"></a>初受生时。<a id="a-Me"></a>彼诸梵众。<a id="a-Mf"></a>咸作是念。<a id="a-Mg"></a>我等皆是大梵所生。<a id="a-Mh"></a>尔时梵王亦作是念。<a id="a-Mi"></a>是诸梵众皆吾所生。<a id="a-Mj"></a>如是彼想非有异类。<a id="a-Mk"></a>第二静虑已上一切诸天。<a id="a-Ml"></a>身光等照故。<a id="a-Mm"></a>名一种身。<a id="a-Mn"></a>光音天众先后生者。<a id="a-Mo"></a>由睹梵世猛焰烧然。<a id="a-Mp"></a>尔时便有怖不怖想。<a id="a-Mq"></a>是故于彼有异类想。<a id="a-Mr"></a>又诸有情有七种粗重。<a id="a-Ms"></a>遍摄一切烦恼品粗重。<a id="a-Mt"></a>谓劣界贪嗔品粗重。<a id="a-Mu"></a>中界妙界贪品粗重。<a id="a-Mv"></a>劣中妙界慢无明见疑品粗重。<a id="a-Mw"></a>又于外道恶说法律中。<a id="a-Mx"></a>当知有七种过失。<a id="a-My"></a>谓解过失。<a id="a-Mz"></a>行过失。<a id="a-N0"></a>依止过失。<a id="a-N1"></a>思惟过失。<a id="a-N2"></a>功用过失。<a id="a-N3"></a>增上心过失。<a id="a-N4"></a>增上慧过失。<a id="a-N5"></a>彼诸外道虽少于法听闻受持。<a id="a-N6"></a>而常随顺四颠倒故。<a id="a-N7"></a>凡兴言论。<a id="a-N8"></a>专为毁他免脱征难。<a id="a-N9"></a>为胜利故。<a id="a-NA"></a>其所生解。<a id="a-NB"></a>皆有过失。<a id="a-NC"></a>所受禁戒。<a id="a-ND"></a>邪范邪命所摄受故。<a id="a-NE"></a>不能令自得出离故。<a id="a-NF"></a>亦有过失。<a id="a-NG"></a>所事师友。<a id="a-NH"></a>唯能宣说颠倒道故。<a id="a-NI"></a>亦有过失。<a id="a-NJ"></a>所有思惟。<a id="a-NK"></a>邪求出离损坏心故。<a id="a-NL"></a>亦有过失。<a id="a-NM"></a>所有功用。<a id="a-NN"></a>离方便故。<a id="a-NO"></a>亦有过失。<a id="a-NP"></a>彼增上心。<a id="a-NQ"></a>忘念爱慢及与无明疑上静虑之所摄故。<a id="a-NR"></a>亦有过失。<a id="a-NS"></a>彼增上慧。<a id="a-NT"></a>六十二见所损坏故。<a id="a-NU"></a>亦有过失。<a id="a-NV"></a>与此相违。<a id="a-NW"></a>当知善说法律中。<a id="a-NX"></a>亦有七种无过失事。<a id="a-NY"></a>又有七法。<a id="a-NZ"></a>令诸苾刍所起违犯诤事止息。<a id="a-Na"></a>余如摄事分中。<a id="a-Nb"></a>当说当知。<a id="a-Nc"></a>此中有七种违犯诤事。<a id="a-Nd"></a>一开悟现前犯诤事。<a id="a-Ne"></a>二开悟过去失念犯诤事。<a id="a-Nf"></a>三开悟不自在犯诤事。<a id="a-Ng"></a>四寻思犯诤事。<a id="a-Nh"></a>五决择犯诤事。<a id="a-Ni"></a>六自悔犯诤事。<a id="a-Nj"></a>七忍愧建立二众展转举罪诤事。</p>
 </body>
</html>