<!doctype html>
<html id="z3IBVWy10A" data-ver="1069">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘论">
  <meta period="元魏">
 </head>
 <body>
  <h1 id="a1">弥勒菩萨所问经论卷第五</h1>
  <p id="a2">问曰。<a id="a-3"></a>何故不说作不作相无作相。<a id="a-4"></a>决定何业中有何业中无。<a id="a-5"></a>答曰。<a id="a-6"></a>唯除邪淫。<a id="a-7"></a>余六业道中悉皆不定。<a id="a-8"></a>此义云何。<a id="a-9"></a>若自作者成就作业及无作业。<a id="a-A"></a>若使他作唯有不作不得有作。<a id="a-B"></a>于邪淫中决定有作。<a id="a-C"></a>不得有不作何以故。<a id="a-D"></a>以此邪淫毕竟自作。<a id="a-E"></a>无使他作。<a id="a-F"></a>是故经言。<a id="a-G"></a>颇有非身作业。<a id="a-H"></a>而得成就杀生罪不。<a id="a-I"></a>答言。<a id="a-J"></a>有口使人作成就杀罪。<a id="a-K"></a>又问颇有非口业作。<a id="a-L"></a>而得成就妄语罪不。<a id="a-M"></a>答言有。<a id="a-N"></a>以身业作。<a id="a-O"></a>成就口业妄语之罪。<a id="a-P"></a>又问。<a id="a-Q"></a>颇有非身业作非口业作。<a id="a-R"></a>而得成就身口业不。<a id="a-S"></a>答言有。<a id="a-T"></a>以依仙人嗔心故。<a id="a-U"></a>以唯欲界色身善业道中毕竟有作及以无作。<a id="a-V"></a>禅无漏戒无无。<a id="a-W"></a>作戒。<a id="a-X"></a>何以故。<a id="a-Y"></a>以依心故。<a id="a-Z"></a>中间禅不定。<a id="a-a"></a>若深厚心毕竟恭敬心作身口业。<a id="a-b"></a>成就作业及无作业。<a id="a-c"></a>若深厚结使心起身口业亦成就作业及无作业。<a id="a-d"></a>若非深厚心。<a id="a-e"></a>非毕竟恭敬心造身口业。<a id="a-f"></a>唯有作业无无作业。<a id="a-g"></a>若非深厚结使心发身口业。<a id="a-h"></a>亦唯有作业无无作业。<a id="a-i"></a>而方便作业心还悔者。<a id="a-j"></a>唯有作业无无作业。<a id="a-k"></a>问曰。<a id="a-l"></a>于业道中何者是前眷属。<a id="a-m"></a>何者。<a id="a-n"></a>是后眷属答曰。<a id="a-o"></a>若起杀生方便。<a id="a-p"></a>如屠儿捉羊。<a id="a-q"></a>或以物买将诣屠所。<a id="a-r"></a>始下一刀或二三刀。<a id="a-s"></a>羊命未断所有恶业名前眷属。<a id="a-t"></a>随下何刀断其命根。<a id="a-u"></a>即彼念时所有作业及无作业。<a id="a-v"></a>是等皆名根本业道。<a id="a-w"></a>次后所作身行作业。<a id="a-x"></a>是名杀生后眷属业。<a id="a-y"></a>乃至绮语皆亦如是应知。<a id="a-z"></a>自余贪嗔邪见等中无前眷属。<a id="a-10"></a>以初起心即时成就根本业道故。<a id="a-11"></a>又身口意十不善业道。<a id="a-12"></a>一切皆有前后眷属。<a id="a-13"></a>此义云何。<a id="a-14"></a>如人起心欲断此众生命因。<a id="a-15"></a>复更断余众生命。<a id="a-16"></a>如欲祭天杀害众生。<a id="a-17"></a>即夺他物欲杀彼人复淫其妻。<a id="a-18"></a>生如是心还使彼妻自杀夫主。<a id="a-19"></a>复以种种斗乱言说破彼亲属。<a id="a-1A"></a>无时非实于彼物中生于贪心。<a id="a-1B"></a>即于彼人复生嗔心。<a id="a-1C"></a>为杀彼人故生如是邪见。<a id="a-1D"></a>增长邪见以断彼命。<a id="a-1E"></a>复欲杀其妻男女等。<a id="a-1F"></a>如是次第具足十种不善业道。<a id="a-1G"></a>如是等业名前眷属。<a id="a-1H"></a>一切十不善业道皆亦如是应知。<a id="a-1I"></a>又离善业道。<a id="a-1J"></a>非方便修行善业道。<a id="a-1K"></a>是方便以远离根本故。<a id="a-1L"></a>及远离方便故。<a id="a-1M"></a>言方便者。<a id="a-1N"></a>如彼沙弥欲受大戒。<a id="a-1O"></a>将诣戒场礼众僧足。<a id="a-1P"></a>即请和上受持三衣。<a id="a-1Q"></a>始作一白作第二白。<a id="a-1R"></a>如是悉皆名前眷属。<a id="a-1S"></a>从第三白至羯磨竟所起作业。<a id="a-1T"></a>及彼念时起无作业。<a id="a-1U"></a>是等皆名根本业道。<a id="a-1V"></a>次说四依乃至不舍所受善行。<a id="a-1W"></a>身口作业及无作业。<a id="a-1X"></a>如是悉皆名后眷属。</p>
  <p id="a1Y">问曰。<a id="a-1Z"></a>应说不善业道。<a id="a-1a"></a>于五道中何道具足何道不具足。<a id="a-1b"></a>何道中多何道中少。<a id="a-1c"></a>答曰。<a id="a-1d"></a>地狱有五不善业道。<a id="a-1e"></a>两舌绮语贪嗔邪见。<a id="a-1f"></a>此义云何。<a id="a-1g"></a>不杀害他故无杀生。<a id="a-1h"></a>无他护心是故无盗。<a id="a-1i"></a>无护女人故无邪淫。<a id="a-1j"></a>以无正心故无妄语。<a id="a-1k"></a>以常无有正念相故。<a id="a-1l"></a>无破坏心故无恶口。<a id="a-1m"></a>以常破坏故。<a id="a-1n"></a>依苦恼逼故。<a id="a-1o"></a>有两舌。<a id="a-1p"></a>有非时说故有绮语。<a id="a-1q"></a>贪嗔邪见以毕竟有故名为有。<a id="a-1r"></a>非是现有。<a id="a-1s"></a>以是义故。<a id="a-1t"></a>一处说有一处说无。<a id="a-1u"></a>如北郁单越无前六种有后四种。<a id="a-1v"></a>以命定故无有杀生。<a id="a-1w"></a>以无守护故无偷盗。<a id="a-1x"></a>无护女人故无邪淫。<a id="a-1y"></a>彼人欲受淫。<a id="a-1z"></a>欲乐时即捉女人将至树下。<a id="a-20"></a>若树曲枝覆彼人者则行淫。<a id="a-21"></a>欲受淫欲乐若树不覆彼人。<a id="a-22"></a>惭愧即放而去。<a id="a-23"></a>无诳他心故无妄语。<a id="a-24"></a>以常定心故无两舌。<a id="a-25"></a>常柔软语故无恶口。<a id="a-26"></a>以有歌舞故有绮语。<a id="a-27"></a>余意业者以毕竟有非是现有。<a id="a-28"></a>又除郁单越余三天下受十业道。<a id="a-29"></a>北郁单越亦离不善业道。<a id="a-2A"></a>畜生饿鬼欲界天中亦离受十业道。<a id="a-2B"></a>欲界中天离无受戒不善业道。<a id="a-2C"></a>虽天不杀天而天亦杀余道众生。<a id="a-2D"></a>又有人言。<a id="a-2E"></a>天中亦有截手足等即时还生。<a id="a-2F"></a>若断其头若中间断绝即死不生。<a id="a-2G"></a>亦有杀他盗他物等不善业道。<a id="a-2H"></a>色无色天中无不善业道。</p>
  <p id="a2I">问曰。<a id="a-2J"></a>不善业道于诸道中各有几种。<a id="a-2K"></a>答曰。<a id="a-2L"></a>地狱北郁单越无贪无嗔亦无邪见。<a id="a-2M"></a>以毕竟有非是现有。<a id="a-2N"></a>余三天下及欲界天离受法有受法。<a id="a-2O"></a>又欲界天有善无漏受法应知。<a id="a-2P"></a>畜生饿鬼亦无受法。<a id="a-2Q"></a>色界天中有受法。<a id="a-2R"></a>现前受善法摄取故。<a id="a-2S"></a>又彼处所有圣人生者。<a id="a-2T"></a>有依无漏善业道。<a id="a-2U"></a>无色界中唯有心业道。<a id="a-2V"></a>以成就业非是现有。<a id="a-2W"></a>色界天中虽复成就非是现有。<a id="a-2X"></a>彼处所有圣人生者一切现有。<a id="a-2Y"></a>以依无漏持戒力故。</p>
  <p id="a2Z">问曰。<a id="a-2a"></a>应说十不善业道果及随顺因。<a id="a-2b"></a>答曰。<a id="a-2c"></a>有三种果。<a id="a-2d"></a>一果报果。<a id="a-2e"></a>二习气果。<a id="a-2f"></a>三增上果。<a id="a-2g"></a>一一业道皆有三种。<a id="a-2h"></a>此义云何。<a id="a-2i"></a>具足十不善业道下中上生地狱中。<a id="a-2j"></a>是名果报果。<a id="a-2k"></a>习气果者。<a id="a-2l"></a>从地狱退生于人中。<a id="a-2m"></a>依杀生故有断命果。<a id="a-2n"></a>依偷盗故无资生果。<a id="a-2o"></a>依邪淫故不能护妻。<a id="a-2p"></a>依妄语故有他谤果。<a id="a-2q"></a>依两舌故眷属破坏。<a id="a-2r"></a>依恶口故不闻好声。<a id="a-2s"></a>依绮语故为人不信。<a id="a-2t"></a>依本贪故贪心增上。<a id="a-2u"></a>依本嗔故嗔心增上。<a id="a-2v"></a>依邪见故痴心增上。<a id="a-2w"></a>如是一切名习气果。<a id="a-2x"></a>增上果者。<a id="a-2y"></a>依彼十种不善业道。<a id="a-2z"></a>一切外物无有气势。<a id="a-30"></a>所谓土地高下雀鼠雹棘尘土臭气多有蛇蝎。<a id="a-31"></a>少谷细谷少果细果及以苦果。<a id="a-32"></a>如是一切名增上果。<a id="a-33"></a>复有相似果。<a id="a-34"></a>杀者故与所害众生种种诸苦。<a id="a-35"></a>因彼苦故生地狱中受种种苦。<a id="a-36"></a>以断他命后生人中。<a id="a-37"></a>得短命报断他暖触。<a id="a-38"></a>是故一切外物资生无有气量。<a id="a-39"></a>如是一切十业道中。<a id="a-3A"></a>随义相应解释应知。<a id="a-3B"></a>劫夺他物邪淫他妻。<a id="a-3C"></a>虽不生他重逼恼苦而破坏心。<a id="a-3D"></a>是故受罪。<a id="a-3E"></a>虽不破坏不嗔不恶口。<a id="a-3F"></a>而由恶心是故得罪。</p>
  <p id="a3G">问曰。<a id="a-3H"></a>故心起作一切恶行为决定成就不善恶业。<a id="a-3I"></a>决定受彼恶道苦果。<a id="a-3J"></a>为不决定成就恶业。<a id="a-3K"></a>不决定受恶道苦果。<a id="a-3L"></a>若诸恶业决定受者。<a id="a-3M"></a>恶道罪业不可得过。<a id="a-3N"></a>此明何义。<a id="a-3O"></a>以毕竟成就恶道罪业堕恶道等。<a id="a-3P"></a>除五逆业。<a id="a-3Q"></a>从无始世来所习作业取恶道罪。<a id="a-3R"></a>毕竟定者一切恶道不可得过。<a id="a-3S"></a>又空修梵行。<a id="a-3T"></a>又与修多罗相违。<a id="a-3U"></a>如如来修多罗中说。<a id="a-3V"></a>有人修习不善业道。<a id="a-3W"></a>所得罪报应地狱受。<a id="a-3X"></a>彼人即于现身中受。<a id="a-3Y"></a>如是等若彼五逆罪等果报。<a id="a-3Z"></a>毕竟在于地狱中受。<a id="a-3a"></a>何故说言恶道罪业可得回转。<a id="a-3b"></a>云何而言恶道等罪现身中受。<a id="a-3c"></a>又复有过。<a id="a-3d"></a>若地狱等恶道罪业现身中受。<a id="a-3e"></a>若如是者因果杂乱。<a id="a-3f"></a>何以故。<a id="a-3g"></a>以时果轻重悉不定故。</p>
  <p id="a3h">答曰。<a id="a-3i"></a>有人言。<a id="a-3j"></a>现身中受地狱罪者。<a id="a-3k"></a>此人见实谛故。<a id="a-3l"></a>于现身中受少罪果。<a id="a-3m"></a>而此义不然。<a id="a-3n"></a>何以故。<a id="a-3o"></a>以业无自在故。<a id="a-3p"></a>此明何义。<a id="a-3q"></a>一切所作罪业福业无自在力。<a id="a-3r"></a>而随何等因缘和合。<a id="a-3s"></a>依彼因缘应现身中受果罪业后身中受。<a id="a-3t"></a>应后身受果报罪业现在身受。<a id="a-3u"></a>而有胜义。<a id="a-3v"></a>若业应受乐果报者则受乐果。<a id="a-3w"></a>应受苦果则受苦果。<a id="a-3x"></a>是以依不定业故。<a id="a-3y"></a>如是说。<a id="a-3z"></a>又依不定相似业故。<a id="a-40"></a>作如是说。<a id="a-41"></a>亦非依定果。<a id="a-42"></a>何以故。<a id="a-43"></a>以无得解脱果故。<a id="a-44"></a>以阿罗汉受波罗提木叉戒禅定戒无漏戒业。<a id="a-45"></a>乃至命未尽来常有不断波罗提木叉戒等。<a id="a-46"></a>若有果报则不得解脱。<a id="a-47"></a>是故现受不定业果。</p>
  <p id="a48">问曰。<a id="a-49"></a>若如是者诸业不定。<a id="a-4A"></a>亦与修多罗相违。<a id="a-4B"></a>何以故。<a id="a-4C"></a>以如来修多罗中说故。<a id="a-4D"></a>作习业不受果报无有是处。<a id="a-4E"></a>而彼习业若现身中若后身中毕竟定受。<a id="a-4F"></a>答曰。<a id="a-4G"></a>此义不然。<a id="a-4H"></a>何以故。<a id="a-4I"></a>以诸因缘未和合故未受果报。<a id="a-4J"></a>此义云何习作诸业虽实能受现身果报。<a id="a-4K"></a>而现不受。<a id="a-4L"></a>何以故。<a id="a-4M"></a>以诸因缘未和合故犹如种子。<a id="a-4N"></a>此明何义。<a id="a-4O"></a>犹如种子依于地等因缘和合能生芽等。<a id="a-4P"></a>此亦如是。<a id="a-4Q"></a>依于识住因缘和合业不净识种子能生名色芽等。<a id="a-4R"></a>此明何义。<a id="a-4S"></a>若依如实修行随顺如实般若。<a id="a-4T"></a>如实知有为行断诸烦恼时。<a id="a-4U"></a>依圣道力故。<a id="a-4V"></a>修集诸功德能生善根芽。<a id="a-4W"></a>彼时虽有受后生业以其无有烦恼伴侣。<a id="a-4X"></a>是故不能受后生果。<a id="a-4Y"></a>以断烦恼故。<a id="a-4Z"></a>虽复不受后身果报。<a id="a-4a"></a>而犹依彼不善业道。<a id="a-4b"></a>于现身中少受习果故。<a id="a-4c"></a>不毕竟。<a id="a-4d"></a>恶道中受。<a id="a-4e"></a>如修多罗中如来说言。<a id="a-4f"></a>应如是受。<a id="a-4g"></a>应如是受者。<a id="a-4h"></a>此明何义。<a id="a-4i"></a>虽少受喜乐虽少受忧恼。<a id="a-4j"></a>而善不善业即时受尽乃至少受头痛等苦。<a id="a-4k"></a>此受少罪彼相似果。<a id="a-4l"></a>向言修多罗相违者。<a id="a-4m"></a>此义不然。<a id="a-4n"></a>何以故。<a id="a-4o"></a>以依不定果报依未治所治业。<a id="a-4p"></a>修多罗中作如是说。<a id="a-4q"></a>若毕竟定心作业不受果报无有是处。<a id="a-4r"></a>此明何义。<a id="a-4s"></a>阿罗汉人断生后报罪福等业。<a id="a-4t"></a>于现身中受报因缘不复和合。<a id="a-4u"></a>若如是者。<a id="a-4v"></a>彼阿罗汉依此业道可不入涅槃。<a id="a-4w"></a>以是义故知。<a id="a-4x"></a>汝不解如来所说修多罗意。</p>
  <p id="a4y">问曰。<a id="a-4z"></a>应说清净不清净戒。<a id="a-50"></a>云何清净戒。<a id="a-51"></a>云何不清净戒。<a id="a-52"></a>答曰。<a id="a-53"></a>有同戒清净。<a id="a-54"></a>声闻辟支佛菩萨同修五种清净戒法应知。<a id="a-55"></a>何等为五。<a id="a-56"></a>一者根本清净。<a id="a-57"></a>二者眷属清净。<a id="a-58"></a>三者觉观不乱。<a id="a-59"></a>四者摄取念。<a id="a-5A"></a>五者回向涅槃。<a id="a-5B"></a>根本清净者。<a id="a-5C"></a>远离根本业道罪故。<a id="a-5D"></a>眷属清净者。<a id="a-5E"></a>远离杀生等方便行故。<a id="a-5F"></a>觉观不乱者。<a id="a-5G"></a>远离欲害嗔恚等觉所有恶行故。<a id="a-5H"></a>摄取念者。<a id="a-5I"></a>摄取念佛念法念僧等诸念故。<a id="a-5J"></a>回向涅槃者。<a id="a-5K"></a>为涅槃护戒不为世间资生故。<a id="a-5L"></a>此是少分同戒。<a id="a-5M"></a>诸菩萨摩诃萨胜戒者。<a id="a-5N"></a>依初发菩提不损害心。<a id="a-5O"></a>所起戒聚乃至八地无量时修一切戒聚。<a id="a-5P"></a>以利益他心回向萨婆若智。<a id="a-5Q"></a>离一切习气得大涅槃。<a id="a-5R"></a>是诸菩萨摩诃萨一切戒善清净应知。<a id="a-5S"></a>自余依师教持戒等皆不清净。</p>
  <p id="a5T">问曰。<a id="a-5U"></a>持戒有几种。<a id="a-5V"></a>答曰。<a id="a-5W"></a>略说则有一种持戒。<a id="a-5X"></a>依不损害心不颠倒心起身口业。<a id="a-5Y"></a>又有二种。<a id="a-5Z"></a>一者受戒二者法戒。<a id="a-5a"></a>又有三种。<a id="a-5b"></a>谓学无学非学非无学。<a id="a-5c"></a>又有四种。<a id="a-5d"></a>一者受波罗提木叉戒。<a id="a-5e"></a>二者禅定戒。<a id="a-5f"></a>三者无漏戒。<a id="a-5g"></a>四者远离烦恼戒。<a id="a-5h"></a>波罗提木叉戒者。<a id="a-5i"></a>所谓受世教戒。<a id="a-5j"></a>如七众所受戒。<a id="a-5k"></a>禅定戒者。<a id="a-5l"></a>谓有漏所转戒。<a id="a-5m"></a>无漏所转戒。<a id="a-5n"></a>无漏戒者。<a id="a-5o"></a>谓学无学戒。<a id="a-5p"></a>远离烦恼戒者。<a id="a-5q"></a>所谓依厌欲事中间道所转。<a id="a-5r"></a>彼戒破戒及彼能起破戒因缘烦恼对治。<a id="a-5s"></a>又言有漏者。<a id="a-5t"></a>依禅定戒说。<a id="a-5u"></a>言无漏者。<a id="a-5v"></a>依无漏定戒说。<a id="a-5w"></a>又有五种。<a id="a-5x"></a>欲界色界无色界作不作无漏不作。<a id="a-5y"></a>复有六种不贪等。<a id="a-5z"></a>作戒三种差别。<a id="a-60"></a>无作三种差别。<a id="a-61"></a>复有七种。<a id="a-62"></a>谓离杀生乃至绮语即此七种依作无作差别。<a id="a-63"></a>有十四种。<a id="a-64"></a>即此七种依不贪等起有二十一种。<a id="a-65"></a>即此七种依作无作差别有四十种。<a id="a-66"></a>依刹那展转差别有无量种。</p>
  <p id="a67">问曰。<a id="a-68"></a>何者是戒果。<a id="a-69"></a>答曰。<a id="a-6A"></a>有漏定戒无漏定戒。<a id="a-6B"></a>彼属界依属界。<a id="a-6C"></a>即是相应果应知。<a id="a-6D"></a>无漏戒者。<a id="a-6E"></a>以离烦恼有二种果。<a id="a-6F"></a>诸菩萨摩诃萨为萨婆若持戒。<a id="a-6G"></a>取佛菩提果。<a id="a-6H"></a>离杀生等十善业道胜果。<a id="a-6I"></a>诸修多罗中如来广说。<a id="a-6J"></a>如彼一切修多罗中应知。<a id="a-6K"></a>如娑伽罗龙王所问经中。<a id="a-6L"></a>如来说言。<a id="a-6M"></a>龙王离杀善男子善女人。<a id="a-6N"></a>获得十种离烦恼热清凉之法。<a id="a-6O"></a>何等为十。<a id="a-6P"></a>所谓一者施与。<a id="a-6Q"></a>一切众生无畏二者安住大慈念中。<a id="a-6R"></a>三者断诸烦恼过患习气。<a id="a-6S"></a>四者取无病果。<a id="a-6T"></a>五者种长寿种子。<a id="a-6U"></a>六者诸非人等常所守护。<a id="a-6V"></a>七者睡寤安隐。<a id="a-6W"></a>八者不见恶梦离怨恨心。<a id="a-6X"></a>九者不畏一切外道。<a id="a-6Y"></a>十者退生天中。<a id="a-6Z"></a>是名十种离烦恼热清凉之法。<a id="a-6a"></a>龙王若不杀善根回向阿耨多罗三藐三菩提者。<a id="a-6b"></a>彼人得菩提时心得自在。<a id="a-6c"></a>是故寿命无量。<a id="a-6d"></a>乃至正见道中皆应广说。<a id="a-6e"></a>如一切修多罗中应知。</p>
  <p id="a6f">成就舍心者。<a id="a-6g"></a>问曰。<a id="a-6h"></a>以何义故。<a id="a-6i"></a>说持戒后次说成就舍心。<a id="a-6j"></a>答曰。<a id="a-6k"></a>以见作他利益力故。<a id="a-6l"></a>此明何义。<a id="a-6m"></a>以菩萨持戒依持戒故得生善道。<a id="a-6n"></a>虽成就舍心而无具足资生。<a id="a-6o"></a>若尔不能作他利益。<a id="a-6p"></a>又复不能成就诸余一切功德。<a id="a-6q"></a>何以故。<a id="a-6r"></a>为他利益摄取世间。<a id="a-6s"></a>而彼菩萨利益他时离舍财物。<a id="a-6t"></a>不能成就。<a id="a-6u"></a>以是义故。<a id="a-6v"></a>依他利益说持戒。<a id="a-6w"></a>后次说成就舍心。<a id="a-6x"></a>又复有义。<a id="a-6y"></a>持戒舍心迭共相依互为利益。<a id="a-6z"></a>以彼持戒能益舍心。<a id="a-70"></a>舍心亦能利益持戒。<a id="a-71"></a>以是义故。<a id="a-72"></a>次持戒后说成就舍心。<a id="a-73"></a>又离持戒故生恶道中。<a id="a-74"></a>舍心不能受于果报。<a id="a-75"></a>如相应果则不能得具足现前。<a id="a-76"></a>而持戒人生善道中。<a id="a-77"></a>舍心则能受于果报。<a id="a-78"></a>如相应果具足现前。<a id="a-79"></a>以是义故。<a id="a-7A"></a>持戒于舍能作利益。<a id="a-7B"></a>舍心亦能利益持戒。<a id="a-7C"></a>以持戒人生善道处。<a id="a-7D"></a>无资生故。<a id="a-7E"></a>则为贫穷苦恼所逼。<a id="a-7F"></a>虽生善道即名恶道。<a id="a-7G"></a>成就舍心生善道处。<a id="a-7H"></a>于作自利及他利因。<a id="a-7I"></a>是故施能利益持戒。<a id="a-7J"></a>又以修行次第义故。<a id="a-7K"></a>此明何义。<a id="a-7L"></a>菩萨为欲利益众生修行义故。<a id="a-7M"></a>如是次第欲自取勘等口言功德先住持戒。<a id="a-7N"></a>次后依于不损害心起大慈悲心。<a id="a-7O"></a>为他作利益法施资生施。<a id="a-7P"></a>如彼众生可化摄取。<a id="a-7Q"></a>又施等法能庄严戒故。<a id="a-7R"></a>此明何义。<a id="a-7S"></a>菩萨摩诃萨以施等法庄严持戒故。<a id="a-7T"></a>能成就种种胜果。<a id="a-7U"></a>如如来娑伽罗龙王所问经中说。<a id="a-7V"></a>龙王。<a id="a-7W"></a>菩萨摩诃萨离杀生故。<a id="a-7X"></a>能起布施则得成就大富资生不可破坏得长寿命。<a id="a-7Y"></a>行菩萨行过诸世间所恼恶事。<a id="a-7Z"></a>如是等龙王。<a id="a-7a"></a>十善业道亦复如是。<a id="a-7b"></a>布施庄严十善业道。<a id="a-7c"></a>成就大利益。<a id="a-7d"></a>持戒庄严十善业道。<a id="a-7e"></a>成就一切佛法愿。<a id="a-7f"></a>忍辱庄严十善业道。<a id="a-7g"></a>成就三十二相八十种好佛妙音声。<a id="a-7h"></a>精进庄严十善业道。<a id="a-7i"></a>成就佛法降伏一切诸魔怨敌。<a id="a-7j"></a>思惟庄严十善业道。<a id="a-7k"></a>成就闻慧思慧修慧坚固清净。<a id="a-7l"></a>般若庄严十善业道。<a id="a-7m"></a>成就离诸邪见。<a id="a-7n"></a>慈心庄严十善业道。<a id="a-7o"></a>成就不害一切众生心。<a id="a-7p"></a>悲心庄严十善业道。<a id="a-7q"></a>成就不舍一切众生心。<a id="a-7r"></a>喜心庄严十善业道。<a id="a-7s"></a>成就修行佛法不怯弱心。<a id="a-7t"></a>舍心庄严十善业道。<a id="a-7u"></a>成就远离爱心憎心。<a id="a-7v"></a>四摄庄严十善业道。<a id="a-7w"></a>成就教化一切众生心。<a id="a-7x"></a>问曰。<a id="a-7y"></a>舍义云何。<a id="a-7z"></a>答曰。<a id="a-80"></a>对治贪着五阴及以资生。<a id="a-81"></a>起慈悲心为摄受彼利益他行。<a id="a-82"></a>不着因果等法。<a id="a-83"></a>住持修行名为舍义。<a id="a-84"></a>问曰。<a id="a-85"></a>应说舍成就义。<a id="a-86"></a>云何菩萨舍成就。<a id="a-87"></a>答曰。<a id="a-88"></a>菩萨远离自取乐行名舍成就。<a id="a-89"></a>此义云何。<a id="a-8A"></a>又外道人求自取乐行于布施。<a id="a-8B"></a>彼外道人为自身舍虽广行施而爱境界心之所缠故。<a id="a-8C"></a>果报微薄。<a id="a-8D"></a>又声闻辟支佛人虽不求世间乐果报事。<a id="a-8E"></a>而心毕竟取于涅槃。<a id="a-8F"></a>舍利众生但取涅槃乐。<a id="a-8G"></a>是故施等业道功德。<a id="a-8H"></a>虽少为他而毕竟自为。<a id="a-8I"></a>毕竟专念成就自身利益果报。<a id="a-8J"></a>又菩萨摩诃萨出过一切世间。<a id="a-8K"></a>大士为利益他发起坚固大力之心。<a id="a-8L"></a>起大悲柔软所施最胜毕竟成就。</p>
  <p id="a8M">又成就舍者。<a id="a-8N"></a>有六种因。<a id="a-8O"></a>何等为六。<a id="a-8P"></a>一者舍自身乐。<a id="a-8Q"></a>二者观无众生。<a id="a-8R"></a>三者求无量佛法。<a id="a-8S"></a>四者摄取无量世住。<a id="a-8T"></a>五者修集无量种种善根。<a id="a-8U"></a>六者不断三宝以能成就无量果报。<a id="a-8V"></a>是名菩萨舍成就义应知。<a id="a-8W"></a>又为他利益一味心故。<a id="a-8X"></a>此明何义。<a id="a-8Y"></a>世间众生多为自身弃舍利益一切众生。<a id="a-8Z"></a>为求自乐为现受报为未来果施与他物。<a id="a-8a"></a>若诸菩萨摩诃萨等。<a id="a-8b"></a>为利益他专心一味见诸众生。<a id="a-8c"></a>贫无资财般若等法。<a id="a-8d"></a>以是义故。<a id="a-8e"></a>不着因果依法施财施。<a id="a-8f"></a>于现在世及未来世能与众生大利益事。<a id="a-8g"></a>是故菩萨摩诃萨舍成就。<a id="a-8h"></a>又复以舍随顺义故。<a id="a-8i"></a>此明何义。<a id="a-8j"></a>布施等事随顺摄取众生行故。<a id="a-8k"></a>则能摄取一切众生。<a id="a-8l"></a>作大利益事。<a id="a-8m"></a>虽为利益他事。<a id="a-8n"></a>而外道声闻辟支佛等。<a id="a-8o"></a>弃舍利益一切众生。<a id="a-8p"></a>唯为成就自身利益。<a id="a-8q"></a>菩萨摩诃萨依大慈悲心起乐利益他众生行。<a id="a-8r"></a>如菩萨所求如是成就。<a id="a-8s"></a>以是义故。<a id="a-8t"></a>名舍成就。<a id="a-8u"></a>又以依于取佛菩提起心义故。<a id="a-8v"></a>此明何义。<a id="a-8w"></a>以菩萨摩诃萨为与一切众生乐故。<a id="a-8x"></a>自求佛菩提起于舍心。<a id="a-8y"></a>见诸众生堕坠恶趣。<a id="a-8z"></a>我于现在及未来世。<a id="a-90"></a>令诸众生离苦恼事。<a id="a-91"></a>是故菩萨其心日夜转转为欲利益众生名舍成就。<a id="a-92"></a>又以能摄取种种果故。<a id="a-93"></a>此明何义。<a id="a-94"></a>以诸菩萨为欲利益一切众生种种布施。<a id="a-95"></a>于现在世及未来世。<a id="a-96"></a>为欲摄取一切众生取种种果。<a id="a-97"></a>是名菩萨舍成就。<a id="a-98"></a>如无尽意修多罗中说。<a id="a-99"></a>求饮食者施与饮食。<a id="a-9A"></a>为命为乐为辩为色。<a id="a-9B"></a>及以为力如是等。<a id="a-9C"></a>皆悉施与又为远离邪命自活求资生故。<a id="a-9D"></a>此明何义。<a id="a-9E"></a>以诸菩萨布施波罗蜜相违之法贪求资生。<a id="a-9F"></a>邪命自活等皆悉远离。<a id="a-9G"></a>如无尽意修多罗中说。<a id="a-9H"></a>菩萨摩诃萨无颠倒邪命追求资生等布施。</p>
  <p id="a9I">问曰。<a id="a-9J"></a>应说清净不清净舍。<a id="a-9K"></a>云何清净云何不清净。<a id="a-9L"></a>答曰。<a id="a-9M"></a>菩萨摩诃萨依自心清净布施清净。<a id="a-9N"></a>如如来修多罗中说。<a id="a-9O"></a>有四种清净布施。<a id="a-9P"></a>何等为四。<a id="a-9Q"></a>谓有布施从施主清净非是受者。<a id="a-9R"></a>如是等于彼四种清净施中。<a id="a-9S"></a>所谓施主清净非是受者。<a id="a-9T"></a>是名菩萨摩诃萨清净施。<a id="a-9U"></a>又从施者受者清净。<a id="a-9V"></a>亦名菩萨清净之施。<a id="a-9W"></a>何以故。<a id="a-9X"></a>以诸菩萨施与他物不求果报。<a id="a-9Y"></a>即能施与一切众生。<a id="a-9Z"></a>又求布施果报者。<a id="a-9a"></a>彼人于受者边求清净。<a id="a-9b"></a>而菩萨离果报故。<a id="a-9c"></a>一切时自身心清净。<a id="a-9d"></a>以心清净故施清净。<a id="a-9e"></a>又以远离忽然施等。<a id="a-9f"></a>此明何义。<a id="a-9g"></a>以如来修多罗中说有九种施。<a id="a-9h"></a>一者植施。<a id="a-9i"></a>二者畏惧施。<a id="a-9j"></a>三者报恩施。<a id="a-9k"></a>四者求恩施。<a id="a-9l"></a>五者学父母施。<a id="a-9m"></a>六者为生天施。<a id="a-9n"></a>七者为名称施。<a id="a-9o"></a>八者为庄严心施。<a id="a-9p"></a>九者眷属法施。<a id="a-9q"></a>为修行功德为得上义施。<a id="a-9r"></a>植布施者。<a id="a-9s"></a>谓得植福田求多果报故。<a id="a-9t"></a>又植施者。<a id="a-9u"></a>谓近眷属名植布施。<a id="a-9v"></a>畏惧施者。<a id="a-9w"></a>见一切物无常败坏宁用布施故。<a id="a-9x"></a>报恩施者。<a id="a-9y"></a>谓报恩相施。<a id="a-9z"></a>彼先施我我应还施。<a id="a-A0"></a>求报恩施者。<a id="a-A1"></a>谓求后时报恩故。<a id="a-A2"></a>施学父母施者。<a id="a-A3"></a>谓着过去修行起如是心。<a id="a-A4"></a>我父母精进常行布施。<a id="a-A5"></a>我亦如是行于布施故。<a id="a-A6"></a>为生天施者。<a id="a-A7"></a>谓求天中五欲境界故。<a id="a-A8"></a>为名称施者。<a id="a-A9"></a>为令四方沙门婆罗门等知而施故。<a id="a-AA"></a>如是七种施为智者所呵。<a id="a-AB"></a>以不清净故。<a id="a-AC"></a>又声闻辟支佛人。<a id="a-AD"></a>离世间乐求涅槃乐。<a id="a-AE"></a>如是布施亦非清净。<a id="a-AF"></a>又菩萨摩诃萨不着自乐。<a id="a-AG"></a>唯求诸佛菩提心施于诸施中最胜清净。<a id="a-AH"></a>是名菩萨施清净。<a id="a-AI"></a>又以如实知有为行体故此明何义。<a id="a-AJ"></a>以诸凡夫取着虚妄戏论我相心颠倒故。<a id="a-AK"></a>唯求五欲乐境界事。<a id="a-AL"></a>以离慧眼以为爱等烦恼诸垢之所染污舍不清净。<a id="a-AM"></a>菩萨摩诃萨如实知见有为行体虚妄不实。<a id="a-AN"></a>是故远离我见等相。<a id="a-AO"></a>及能远离五怖畏故。<a id="a-AP"></a>无有内外可施之物。<a id="a-AQ"></a>不能舍者以为求他利益所缚。<a id="a-AR"></a>及能远离自求乐等垢污之法。<a id="a-AS"></a>以是义故名舍清净。<a id="a-AT"></a>又以空观观所起故。<a id="a-AU"></a>此明何义。<a id="a-AV"></a>以诸菩萨空观等观观施等法。<a id="a-AW"></a>以是义故名舍清净。<a id="a-AX"></a>如无尽意修多罗中如来说言。<a id="a-AY"></a>以观空观观起布施。<a id="a-AZ"></a>以是义故。<a id="a-Aa"></a>施不可尽如是等。</p>
  <p id="aAb">问曰。<a id="a-Ac"></a>应说布施差别之相。<a id="a-Ad"></a>答曰。<a id="a-Ae"></a>略说则有一种布施。<a id="a-Af"></a>谓不贪心。<a id="a-Ag"></a>相应心施。<a id="a-Ah"></a>复有二种。<a id="a-Ai"></a>一见受者。<a id="a-Aj"></a>二不见受者。<a id="a-Ak"></a>不见受者者如置物火中及恒河中。<a id="a-Al"></a>又见施主者有施有布施。<a id="a-Am"></a>彼亦有二种。<a id="a-An"></a>谓染不染。<a id="a-Ao"></a>染者谓家法余食及淫女人庄严具施。<a id="a-Ap"></a>是名染施。<a id="a-Aq"></a>不染施者。<a id="a-Ar"></a>谓施贫穷孤独人等是不染施。<a id="a-As"></a>复有二种施。<a id="a-At"></a>谓法施资生施。<a id="a-Au"></a>法施者。<a id="a-Av"></a>谓离供养恭敬等心。<a id="a-Aw"></a>于法中法想远离爱心及颠倒心。<a id="a-Ax"></a>说修多罗等是名法施。<a id="a-Ay"></a>复有三种施。<a id="a-Az"></a>即此二种加无畏施。<a id="a-B0"></a>无畏施者。<a id="a-B1"></a>作如是言。<a id="a-B2"></a>汝莫怖畏汝莫怖畏。<a id="a-B3"></a>又无畏施者。<a id="a-B4"></a>见诸众生种种怖畏施与无畏。<a id="a-B5"></a>此义云何。<a id="a-B6"></a>谓见他畏起。<a id="a-B7"></a>与现世及未来世无怖畏心。<a id="a-B8"></a>而口说言。<a id="a-B9"></a>汝莫怖畏汝莫怖畏。<a id="a-BA"></a>我为汝作如是如是方便。<a id="a-BB"></a>随何等方便与汝毕竟无畏之处。<a id="a-BC"></a>名无畏施。<a id="a-BD"></a>彼怖畏者如贫穷人受于苦恼。<a id="a-BE"></a>此怖畏者亦复如是。<a id="a-BF"></a>以与无畏对治法故。<a id="a-BG"></a>复有四种施。<a id="a-BH"></a>即向三种。<a id="a-BI"></a>复有大施。<a id="a-BJ"></a>言大施者。<a id="a-BK"></a>谓受持五戒。<a id="a-BL"></a>此是如来所说大施。<a id="a-BM"></a>以能摄取无量众生故。<a id="a-BN"></a>成就无量众生乐故。<a id="a-BO"></a>资生饮食用布施者。<a id="a-BP"></a>不能广作利益众生。<a id="a-BQ"></a>受持五戒能作利益。<a id="a-BR"></a>以能尽形受持五戒。<a id="a-BS"></a>念念增长种种功德。<a id="a-BT"></a>以依止彼根本心故。<a id="a-BU"></a>诸功德聚乃至命根不断绝住。<a id="a-BV"></a>复有四种施。<a id="a-BW"></a>此四种施略有二种。<a id="a-BX"></a>一者不净。<a id="a-BY"></a>二者净。<a id="a-BZ"></a>不净中有二种差别。<a id="a-Ba"></a>何等为二。<a id="a-Bb"></a>一者怖畏施。<a id="a-Bc"></a>二者求报恩施。<a id="a-Bd"></a>以何义故。<a id="a-Be"></a>名为不净。<a id="a-Bf"></a>如世间田以为荆蕀恶草等覆故名不净。<a id="a-Bg"></a>此亦如是。<a id="a-Bh"></a>以怖畏故求报恩故名不净施。<a id="a-Bi"></a>净中亦有二种差别。<a id="a-Bj"></a>何等为二。<a id="a-Bk"></a>一者敬重心施。<a id="a-Bl"></a>二者慈悲心施。<a id="a-Bm"></a>除此四种更有上上胜施。<a id="a-Bn"></a>如偈言。</p>
  <p id="aBo">下求有资生　　下下怖畏施</p>
  <p id="aBp">智者敬重施　　胜智慈悲施</p>
  <p id="aBq">复有四种施。<a id="a-Br"></a>何等为四。<a id="a-Bs"></a>一者自利益施非他利益。<a id="a-Bt"></a>二者他利益施非自利益。<a id="a-Bu"></a>三者俱利益施。<a id="a-Bv"></a>四者俱无利益施。<a id="a-Bw"></a>自利益施非他利益者。<a id="a-Bx"></a>谓凡夫圣人伏离烦恼。<a id="a-By"></a>或有非是伏离烦恼。<a id="a-Bz"></a>或时施与诸佛如来。<a id="a-C0"></a>或时施与形像塔庙。<a id="a-C1"></a>是名自利益施非他利益。<a id="a-C2"></a>他利益施非自利益者。<a id="a-C3"></a>谓阿罗汉阿那含等。<a id="a-C4"></a>除为现果施与众生。<a id="a-C5"></a>是名他利益施非自利益。<a id="a-C6"></a>俱利益施者。<a id="a-C7"></a>谓施伏离烦恼凡夫。<a id="a-C8"></a>或未伏离烦恼凡夫。<a id="a-C9"></a>是名俱利益施。<a id="a-CA"></a>俱无利益施者。<a id="a-CB"></a>除为现果。<a id="a-CC"></a>谓阿罗汉阿那含等为塔庙施。<a id="a-CD"></a>是名俱无利益施。<a id="a-CE"></a>又复略说。<a id="a-CF"></a>诸菩萨摩诃萨有四种施。<a id="a-CG"></a>悉能摄取一切善根。<a id="a-CH"></a>何等为四。<a id="a-CI"></a>一者平等心施。<a id="a-CJ"></a>二者对治施。<a id="a-CK"></a>三者回向大菩提施。<a id="a-CL"></a>四者依寂灭施。<a id="a-CM"></a>如是诸菩萨摩诃萨为满足檀波罗蜜故。<a id="a-CN"></a>如是布施应知。<a id="a-CO"></a>问曰。<a id="a-CP"></a>应说布施果。<a id="a-CQ"></a>云何布施果。<a id="a-CR"></a>答曰。<a id="a-CS"></a>略说布施。<a id="a-CT"></a>有一种果。<a id="a-CU"></a>所谓受用。<a id="a-CV"></a>复有二种果。<a id="a-CW"></a>所谓现在受果未来受果。<a id="a-CX"></a>复有三种果。<a id="a-CY"></a>即此二种复加般若。<a id="a-CZ"></a>复有四种果。<a id="a-Ca"></a>何谓四种。<a id="a-Cb"></a>一者有果而无用。<a id="a-Cc"></a>二者有用而无果。<a id="a-Cd"></a>三者有果亦有用。<a id="a-Ce"></a>四者无果亦无用。<a id="a-Cf"></a>有果而无用者。<a id="a-Cg"></a>谓不至心施不自手施轻心布施。<a id="a-Ch"></a>彼如是施虽得无量种种果报而不能受用。<a id="a-Ci"></a>如舍卫天主。<a id="a-Cj"></a>虽得无量种种珍宝。<a id="a-Ck"></a>而不能受用。<a id="a-Cl"></a>有用而无果者。<a id="a-Cm"></a>谓自不施见他行施起随喜心。<a id="a-Cn"></a>以是义故。<a id="a-Co"></a>虽得受用而自无果。<a id="a-Cp"></a>如天子物一切沙门婆罗门等。<a id="a-Cq"></a>虽得衣食及以受用而自无果。<a id="a-Cr"></a>又如转轮圣王四兵。<a id="a-Cs"></a>虽得衣食而不得果。<a id="a-Ct"></a>有果亦有用者。<a id="a-Cu"></a>谓至心施不轻心施。<a id="a-Cv"></a>如树提伽诸长者等。<a id="a-Cw"></a>无果亦无用者。<a id="a-Cx"></a>谓布施已因即灭尽。<a id="a-Cy"></a>或为出世圣道障故。<a id="a-Cz"></a>犹如远离烦恼圣人。<a id="a-D0"></a>复有五种果。<a id="a-D1"></a>谓得命色力乐辩等。<a id="a-D2"></a>如如来修多罗中说。<a id="a-D3"></a>因食得命是故施食即是施命。<a id="a-D4"></a>以是因缘后得长命。<a id="a-D5"></a>如是施色施力施乐施辩才等。<a id="a-D6"></a>皆亦如是。<a id="a-D7"></a>复有五种胜果。<a id="a-D8"></a>所谓施与父母病人法师菩萨。<a id="a-D9"></a>得胜果报。<a id="a-DA"></a>父母恩养生长身命。<a id="a-DB"></a>是故施者得胜果报。<a id="a-DC"></a>又病人者。<a id="a-DD"></a>孤独可愍。<a id="a-DE"></a>以是义故。<a id="a-DF"></a>起慈悲心施病人者得胜果报。<a id="a-DG"></a>又说法者。<a id="a-DH"></a>能生法身增长法身。<a id="a-DI"></a>示导善恶平正非平正颠倒非颠倒。<a id="a-DJ"></a>是故施者得胜果报。<a id="a-DK"></a>又诸菩萨等悉能摄取利益众生故。<a id="a-DL"></a>以快心故。<a id="a-DM"></a>以无因缘而能发起慈悲心故。<a id="a-DN"></a>以摄取三宝不断绝因故。<a id="a-DO"></a>以是义故。<a id="a-DP"></a>施菩萨者。<a id="a-DQ"></a>得胜果报。</p>
  <p id="aDR">复有五种果。<a id="a-DS"></a>即现身得。<a id="a-DT"></a>何等为五。<a id="a-DU"></a>一者入慈三昧。<a id="a-DV"></a>二者入无诤三昧。<a id="a-DW"></a>三者入灭尽定。<a id="a-DX"></a>四者见道。<a id="a-DY"></a>五者阿罗汉果。<a id="a-DZ"></a>若布施者即得果报。<a id="a-Da"></a>入大慈定者。<a id="a-Db"></a>能发心与无量众生安隐之乐。<a id="a-Dc"></a>以与无量众生乐故名为慈心。<a id="a-Dd"></a>以是慈心熏修自体。<a id="a-De"></a>是故初起慈心三昧。<a id="a-Df"></a>即布施者得现果报。<a id="a-Dg"></a>又入无诤三昧者。<a id="a-Dh"></a>悉能防护一切众生诸烦恼心。<a id="a-Di"></a>以广摄取利益众生熏修自体。<a id="a-Dj"></a>是故初起无诤三昧。<a id="a-Dk"></a>即布施者得现果报。<a id="a-Dl"></a>又入灭尽定者。<a id="a-Dm"></a>则能摄取无量功德。<a id="a-Dn"></a>以取无量功德熏修自体。<a id="a-Do"></a>以此三昧似于涅槃。<a id="a-Dp"></a>是故初起灭尽三昧即布施者得现果报。<a id="a-Dq"></a>又见道者离见道烦恼。<a id="a-Dr"></a>以圣道力熏修自体。<a id="a-Ds"></a>以是义故。<a id="a-Dt"></a>初起见道即布施者得现果报。<a id="a-Du"></a>又阿罗汉果者。<a id="a-Dv"></a>远离修道一切烦恼心得自在。<a id="a-Dw"></a>是故初起阿罗汉果。<a id="a-Dx"></a>即布施者得现果报。<a id="a-Dy"></a>又菩萨摩诃萨布施果者。<a id="a-Dz"></a>如无尽意修多罗中。<a id="a-E0"></a>及余一切修多罗中广说应知。<a id="a-E1"></a>而诸菩萨摩诃萨等。<a id="a-E2"></a>修行布施胜余人施。<a id="a-E3"></a>离自取乐为欲利益他众生故。<a id="a-E4"></a>而行布施。<a id="a-E5"></a>又复略说。<a id="a-E6"></a>菩萨求于二种法故。<a id="a-E7"></a>而行布施。<a id="a-E8"></a>一者求于大富资生故。<a id="a-E9"></a>二者求得成就波罗蜜故。</p>
  <p id="aEA">又复菩萨起如是心。<a id="a-EB"></a>我若无有多资生者。<a id="a-EC"></a>虽有施心而无财物可以布施。<a id="a-ED"></a>是故起心为欲成就资生大富施与众生。<a id="a-EE"></a>依此施故怨亲平等摄取利益。<a id="a-EF"></a>是故菩萨见依布施故。<a id="a-EG"></a>得成就无量福德。<a id="a-EH"></a>一者能摄取怨。<a id="a-EI"></a>二者恒常给济一切众生衣食等物。<a id="a-EJ"></a>三者心不怯弱。<a id="a-EK"></a>四者余亲不欺。<a id="a-EL"></a>五者常为众人敬信尊重。<a id="a-EM"></a>六者一切眷属信受其语。<a id="a-EN"></a>七者入大众时心无怖畏。<a id="a-EO"></a>八者一切怨敌不能伤害。<a id="a-EP"></a>九者亲属欢喜。<a id="a-EQ"></a>十者现果资生常有不空。<a id="a-ER"></a>十一者常为他求。<a id="a-ES"></a>十二者所作已办。<a id="a-ET"></a>十三者情所爱敬常自围绕。<a id="a-EU"></a>十四者所不爱敬皆悉远离。<a id="a-EV"></a>十五者所有成就世间出世间利益胜事。<a id="a-EW"></a>常为一切亲属所庆。<a id="a-EX"></a>十六者若无利益一切诸亲则怀忧恼。<a id="a-EY"></a>十七者护一切恶。<a id="a-EZ"></a>十八者自令安住诸善法中。<a id="a-Ea"></a>十九者见他神通心不欣尚。<a id="a-Eb"></a>二十者恒常赞叹一切功德。<a id="a-Ec"></a>二十一者覆藏诸过。<a id="a-Ed"></a>二十二者弃舍一切非丈夫相。<a id="a-Ee"></a>二十三者成就一切大丈夫相。<a id="a-Ef"></a>二十四者无有贫穷下贱乞人看施主眼。<a id="a-Eg"></a>二十五者一切求心称事满足。<a id="a-Eh"></a>是故菩萨摩诃萨。<a id="a-Ei"></a>深见布施有如是等无量功德为欲利益一切众生。<a id="a-Ej"></a>自能成办如是力故。<a id="a-Ek"></a>信喜布施以依信喜行布施故。<a id="a-El"></a>则能满足檀波罗蜜。</p>
  <p id="aEm">问曰。<a id="a-En"></a>为从胜心成就清净布施果报。<a id="a-Eo"></a>从胜福田成就清净布施果报。<a id="a-Ep"></a>答曰。<a id="a-Eq"></a>有人言。<a id="a-Er"></a>从胜心故。<a id="a-Es"></a>成就清净布施果报。<a id="a-Et"></a>何以故。<a id="a-Eu"></a>现见施事是一而果报差别。<a id="a-Ev"></a>犹如种子。<a id="a-Ew"></a>此义云何。<a id="a-Ex"></a>犹如种子地等是一。<a id="a-Ey"></a>而依种子见有胜果。<a id="a-Ez"></a>如是施物是一。<a id="a-F0"></a>而依胜心乃至施畜生等。<a id="a-F1"></a>以心力故得人天果。<a id="a-F2"></a>转轮圣王声闻辟支佛佛菩提果。<a id="a-F3"></a>以是义故。<a id="a-F4"></a>依于胜心得胜果报。<a id="a-F5"></a>是故得知胜心为重。<a id="a-F6"></a>此复何义。<a id="a-F7"></a>若施事是重。<a id="a-F8"></a>依施事故成就清净施果报者。<a id="a-F9"></a>离重施事以慈悲心施与畜生施与福田如布施佛不应成就清净施果。<a id="a-FA"></a>又若离快胜尊重心等布施如来。<a id="a-FB"></a>应得成就清净施果而实不成。<a id="a-FC"></a>以是义故。<a id="a-FD"></a>成就清净布施果报。<a id="a-FE"></a>心为胜因。<a id="a-FF"></a>而施事福田能生胜心。<a id="a-FG"></a>依此义故。<a id="a-FH"></a>如来经中赞叹福田。<a id="a-FI"></a>复有人言。<a id="a-FJ"></a>依胜福田依重施事成清净果。<a id="a-FK"></a>何以故。<a id="a-FL"></a>以闻布施不知福田得胜果报。<a id="a-FM"></a>此明何义。<a id="a-FN"></a>不识佛等功德福田布施佛等得胜果报。<a id="a-FO"></a>如有猕猴施如来蜜。<a id="a-FP"></a>及婆私咤加尸迦等。<a id="a-FQ"></a>又如女人爱念心故。<a id="a-FR"></a>以诸幡盖及华鬘等本心实欲供养儿塔。<a id="a-FS"></a>而实供养辟支佛塔。<a id="a-FT"></a>谓是儿塔。<a id="a-FU"></a>从辟支佛得无量福。<a id="a-FV"></a>不从本心儿边得福。<a id="a-FW"></a>如是等以是义故。<a id="a-FX"></a>从胜福田及以重事得胜果报。<a id="a-FY"></a>不从心得。<a id="a-FZ"></a>故知福田施事为重。<a id="a-Fa"></a>又有人言。<a id="a-Fb"></a>不知福田无福田事。<a id="a-Fc"></a>不得成就清净施果。<a id="a-Fd"></a>如有一人施尼干子生罗汉想。<a id="a-Fe"></a>而不成就清净果报。<a id="a-Ff"></a>又有人言。<a id="a-Fg"></a>心以福田及施事等三种和合。<a id="a-Fh"></a>此明何义。<a id="a-Fi"></a>若布施者。<a id="a-Fj"></a>从所尊重起布施心。<a id="a-Fk"></a>知福田等无量功德。<a id="a-Fl"></a>值遇诸佛如来福田。<a id="a-Fm"></a>或时值遇如来弟子。<a id="a-Fn"></a>从尊重心起布施心。<a id="a-Fo"></a>所可施物是难舍事能舍布施。<a id="a-Fp"></a>三种和合方得成就清净果报而心为重。<a id="a-Fq"></a>以是义故。<a id="a-Fr"></a>此三种中唯心一种为重为胜。<a id="a-Fs"></a>是能舍主能施主者。<a id="a-Ft"></a>问舍主施主有何差别答曰。<a id="a-Fu"></a>有乞求者持他物施是能施主。<a id="a-Fv"></a>持自物施是能舍主。<a id="a-Fw"></a>又有人来乞。<a id="a-Fx"></a>持自物施是能施主若人发心求贵重物。<a id="a-Fy"></a>而口不言。<a id="a-Fz"></a>知心即施是能舍主。<a id="a-G0"></a>又布施物时悭心数数中间隔起是能施主。<a id="a-G1"></a>若无悭心数数起者。<a id="a-G2"></a>是能舍主。<a id="a-G3"></a>又虽施他物以悭心故自求果报。<a id="a-G4"></a>是能施主。<a id="a-G5"></a>若施他物不以悭心专求自果。<a id="a-G6"></a>是能舍主。<a id="a-G7"></a>又离喜等心而行布施。<a id="a-G8"></a>是能施主。<a id="a-G9"></a>共欢喜心于三时中不悔心施。<a id="a-GA"></a>是能舍主。<a id="a-GB"></a>又若求未来胜果报者。<a id="a-GC"></a>是能施主。<a id="a-GD"></a>离世间报求涅槃果是能舍主。<a id="a-GE"></a>又若施求于现在未来及涅槃果。<a id="a-GF"></a>是能施主。<a id="a-GG"></a>若发心求大菩提果。<a id="a-GH"></a>唯大悲心施与众生是能舍主。<a id="a-GI"></a>成就善知回向方便者。<a id="a-GJ"></a>问曰。<a id="a-GK"></a>何故说戒施后次说善知回向方便。<a id="a-GL"></a>答曰。<a id="a-GM"></a>为欲示现异道功德故。<a id="a-GN"></a>此义云何。<a id="a-GO"></a>外道人等求自乐故。<a id="a-GP"></a>修戒施等回向三有。<a id="a-GQ"></a>又声闻人辟支佛等。<a id="a-GR"></a>亦自为身求涅槃乐。<a id="a-GS"></a>修戒施等回向涅槃。<a id="a-GT"></a>诸菩萨摩诃萨为利益他求大涅槃。<a id="a-GU"></a>以慈悲心一味等。<a id="a-GV"></a>心与众生。<a id="a-GW"></a>乐修戒施等回向无上大菩提果。<a id="a-GX"></a>以戒施等同彼外道声闻辟支佛。<a id="a-GY"></a>是故如来示现回向胜道功德说戒施后。<a id="a-GZ"></a>次说善知回向方便。<a id="a-Ga"></a>又修戒施等贪着世间乐果报心难可防护。<a id="a-Gb"></a>是故如来说施戒后次说善知回向方便。<a id="a-Gc"></a>此明何义。<a id="a-Gd"></a>以戒施等非三昧行。<a id="a-Ge"></a>唯取欲界天人之中净妙色等境界果报。<a id="a-Gf"></a>而彼净妙色等境界。<a id="a-Gg"></a>虽作心护贪等烦恼不可得离。<a id="a-Gh"></a>何以故。<a id="a-Gi"></a>以于过去无始世来习贪爱等染着境界以心取彼色等境界难防护故。<a id="a-Gj"></a>而诸菩萨彼时修行地方便法。<a id="a-Gk"></a>即于彼时虽复未离贪等烦恼。<a id="a-Gl"></a>而修戒施贪等烦恼不能染心。<a id="a-Gm"></a>又为断疑。<a id="a-Gn"></a>是故如来说戒施后。<a id="a-Go"></a>次说善知回向方便。<a id="a-Gp"></a>此示现何义。<a id="a-Gq"></a>世间有人。<a id="a-Gr"></a>疑于菩萨不离烦恼修戒施等。<a id="a-Gs"></a>以利根故观有为法。<a id="a-Gt"></a>一切皆悉苦空无常。<a id="a-Gu"></a>修戒施时贪等烦恼为染菩萨不染菩萨。<a id="a-Gv"></a>为断彼疑。<a id="a-Gw"></a>菩萨尔时为欲利益一切众生。<a id="a-Gx"></a>舍自利益乃至不求转轮王处乐果报事。<a id="a-Gy"></a>唯为一切众生乐故。<a id="a-Gz"></a>求佛菩提。<a id="a-H0"></a>所有善根回向涅槃。<a id="a-H1"></a>以是义故。<a id="a-H2"></a>菩萨虽复未离世间。<a id="a-H3"></a>一切世间所有过患不染菩萨。<a id="a-H4"></a>又依清净戒回向清净故。<a id="a-H5"></a>此明何义。<a id="a-H6"></a>以依清净持戒之力。<a id="a-H7"></a>是故能舍以舍力故。<a id="a-H8"></a>诸所求法皆悉成就。<a id="a-H9"></a>是故如来说戒施后。<a id="a-HA"></a>次说回向方便。<a id="a-HB"></a>是故如来修多罗中说。<a id="a-HC"></a>持戒人所愿所作皆悉成就。<a id="a-HD"></a>何以故。<a id="a-HE"></a>戒清净故。</p>
 </body>
</html>