<!doctype html>
<html id="z3IBVX010C" data-ver="1182">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘论">
  <meta period="元魏">
 </head>
 <body>
  <h1 id="a1">弥勒菩萨所问经论卷第七</h1>
  <p id="a2">问曰。<a id="a-3"></a>说无明因缘以为初因缘。<a id="a-4"></a>若如是者。<a id="a-5"></a>十二因缘则为有始。<a id="a-6"></a>何以故。<a id="a-7"></a>以无明前更不说有余因缘故。<a id="a-8"></a>于诸世间有为法中。<a id="a-9"></a>以彼无明为最初故。<a id="a-A"></a>答曰。<a id="a-B"></a>以生烦恼业迭共因缘故。<a id="a-C"></a>此义云何。<a id="a-D"></a>从生生烦恼。<a id="a-E"></a>从烦恼生业。<a id="a-F"></a>从业生生。<a id="a-G"></a>如是无始轮生以是义故。<a id="a-H"></a>世间无始。<a id="a-I"></a>问曰。<a id="a-J"></a>自在天等所作。<a id="a-K"></a>此明何义。<a id="a-L"></a>从自在天及微尘等而生世间。<a id="a-M"></a>以是义故。<a id="a-N"></a>世间有始。<a id="a-O"></a>答曰。<a id="a-P"></a>此义不然。<a id="a-Q"></a>何以故。<a id="a-R"></a>常法不能生世间故。<a id="a-S"></a>不见一法从自在天微尘等生。<a id="a-T"></a>见从无常因缘中生。<a id="a-U"></a>以不见从常法中生。<a id="a-V"></a>见从无常因缘中生。<a id="a-W"></a>而汝法中自在天等皆悉是常。<a id="a-X"></a>以是义故。<a id="a-Y"></a>自在天等不能生法。<a id="a-Z"></a>又以现见异异因中生种种果。<a id="a-a"></a>何以故。<a id="a-b"></a>以见象马牛羊驴驼至人天等。<a id="a-c"></a>有差别故。<a id="a-d"></a>以是故。<a id="a-e"></a>非自在等作。<a id="a-f"></a>问曰。<a id="a-g"></a>非从因缘生一切法。<a id="a-h"></a>何以故。<a id="a-i"></a>以见棘刺及孔雀等异异不同故。<a id="a-j"></a>知不从无明因缘有世间生。<a id="a-k"></a>此明何义。<a id="a-l"></a>以无因缘有世间生。<a id="a-m"></a>何以故。<a id="a-n"></a>我见棘刺及孔雀等。<a id="a-o"></a>非从因缘而有差别。<a id="a-p"></a>如是世间非无明生。<a id="a-q"></a>答曰。<a id="a-r"></a>此义不然。<a id="a-s"></a>何以故。<a id="a-t"></a>我以现见果从因生非无因生。<a id="a-u"></a>犹如种子地水时熟和合生芽。<a id="a-v"></a>非离此等种种因缘而有芽生。<a id="a-w"></a>若离于因无因而有万物生者。<a id="a-x"></a>此义不然。<a id="a-y"></a>何以故。<a id="a-z"></a>见异异法于异异法。<a id="a-10"></a>以比智知世间亦尔。<a id="a-11"></a>未曾见有离因无因而有法生。<a id="a-12"></a>以是义故。<a id="a-13"></a>从因生果。<a id="a-14"></a>是故世间一切诸法非无因生。<a id="a-15"></a>又有过咎。<a id="a-16"></a>若尔不应生种种果。<a id="a-17"></a>从种种因生种种果。<a id="a-18"></a>不离种种因生种种果。<a id="a-19"></a>而汝说果无因而有。<a id="a-1A"></a>若如是者。<a id="a-1B"></a>万物应等世间不应生种种果。<a id="a-1C"></a>以我现见从。<a id="a-1D"></a>种种因生种种果以是义故。<a id="a-1E"></a>非无因生。<a id="a-1F"></a>又复有答。<a id="a-1G"></a>若一切物无因生者。<a id="a-1H"></a>应一物中一切法生。<a id="a-1I"></a>不尔便应一切物中一一各有一切物生。<a id="a-1J"></a>而此义不然。<a id="a-1K"></a>以是义故。<a id="a-1L"></a>非无因果。<a id="a-1M"></a>又复有答应无变异。<a id="a-1N"></a>此义云何。<a id="a-1O"></a>若一切物不从因生应不变异犹如虚空。<a id="a-1P"></a>而此义不然何以故。<a id="a-1Q"></a>以变异故。<a id="a-1R"></a>云何变异。<a id="a-1S"></a>先无后有已有还无异生异灭。<a id="a-1T"></a>无因法中不见如是果法转变。<a id="a-1U"></a>是故诸法从因而生。<a id="a-1V"></a>非无因生。<a id="a-1W"></a>又复有过一切所作诸业空故。<a id="a-1X"></a>此明何义。<a id="a-1Y"></a>若无因生一切物者。<a id="a-1Z"></a>诸所作业空无利益。<a id="a-1a"></a>而实不见有如此事。<a id="a-1b"></a>以是故非无因有果。</p>
  <p id="a1c">问曰。<a id="a-1d"></a>我见从智生智。<a id="a-1e"></a>此明何义。<a id="a-1f"></a>现见外物有为法中种子为因非过去因。<a id="a-1g"></a>如是现见内有为法。<a id="a-1h"></a>因赤白等和合而生。<a id="a-1i"></a>非过去因。<a id="a-1j"></a>答曰。<a id="a-1k"></a>此义不然。<a id="a-1l"></a>何以故。<a id="a-1m"></a>以现在智从过去智而得生故。<a id="a-1n"></a>此明何义。<a id="a-1o"></a>以见智生从于过去智因而有。<a id="a-1p"></a>非无智生。<a id="a-1q"></a>若智不从前智生者。<a id="a-1r"></a>应从土块木石等生。<a id="a-1s"></a>亦非从于异相续生。<a id="a-1t"></a>何以故。<a id="a-1u"></a>若异相续生于智者。<a id="a-1v"></a>父母亦应能生儿智。<a id="a-1w"></a>以是故。<a id="a-1x"></a>我知彼胎等诸众生智从相续生。<a id="a-1y"></a>此明何义。<a id="a-1z"></a>以胎等智前更有智。<a id="a-20"></a>彼胎等智不离先智相续而生。<a id="a-21"></a>是故知有过去世因问曰。<a id="a-22"></a>此义不然。<a id="a-23"></a>何以故。<a id="a-24"></a>如从攒燧人功牛粪众缘和合。<a id="a-25"></a>先无有火而能生火。<a id="a-26"></a>智亦如是。<a id="a-27"></a>先无有智因缘和合而能生智。<a id="a-28"></a>答曰。<a id="a-29"></a>此义不然。<a id="a-2A"></a>何以故。<a id="a-2B"></a>以见余法比智知故。<a id="a-2C"></a>此明何义。<a id="a-2D"></a>以见何等法中生法彼法相似。<a id="a-2E"></a>能生于法。<a id="a-2F"></a>非无相似异生中见。<a id="a-2G"></a>如见从稻生稻。<a id="a-2H"></a>虽不见稻而见从稻还生于稻。<a id="a-2I"></a>是故种稻。<a id="a-2J"></a>火亦如是。<a id="a-2K"></a>以见从于攒燧牛粪等中生火。<a id="a-2L"></a>虽不见火而从攒燧等中求火。<a id="a-2M"></a>如是以见从智生智。<a id="a-2N"></a>虽不见智而知智从过去智生。<a id="a-2O"></a>是以汝说如先无火而能生火。<a id="a-2P"></a>先无有智而能生智。<a id="a-2Q"></a>说一切物唯从现在因生。<a id="a-2R"></a>不从过去因生者。<a id="a-2S"></a>是义不然。<a id="a-2T"></a>以是义故。<a id="a-2U"></a>从烦恼业生世间法。<a id="a-2V"></a>此云何知。<a id="a-2W"></a>以圣人论世间人说此义云何以离烦恼一切圣人诸佛如来。<a id="a-2X"></a>及佛弟子声闻人等。<a id="a-2Y"></a>彼如是说从烦恼业因而生世间。<a id="a-2Z"></a>作如是言。<a id="a-2a"></a>若人着贪身作恶行口作恶行意作恶行。<a id="a-2b"></a>彼人依于恶行因缘。<a id="a-2c"></a>此身坏已生恶道中。<a id="a-2d"></a>一切诸论亦如是。<a id="a-2e"></a>说从业有生。<a id="a-2f"></a>是故经言。<a id="a-2g"></a>从明入明从闇入闇。<a id="a-2h"></a>世间之人亦如是说。<a id="a-2i"></a>从业有生作如是言。<a id="a-2j"></a>以畏一切不乐生处。<a id="a-2k"></a>远离一切种种恶行。<a id="a-2l"></a>以求一切可乐生处。<a id="a-2m"></a>修行一切种种善行。<a id="a-2n"></a>以是义故。<a id="a-2o"></a>依诸圣人依一切论依世间人。<a id="a-2p"></a>我如是知从业因故而生世间。<a id="a-2q"></a>非无因生。</p>
  <p id="a2r">问曰。<a id="a-2s"></a>因念不住何能生果。<a id="a-2t"></a>此以何义。<a id="a-2u"></a>诸烦恼业刹那不住。<a id="a-2v"></a>以烦恼业刹那即灭。<a id="a-2w"></a>是故非从诸业烦恼而生世间。<a id="a-2x"></a>答曰。<a id="a-2y"></a>我见因灭而能生果。<a id="a-2z"></a>此以何义。<a id="a-30"></a>以见因灭依彼灭因而能生果。<a id="a-31"></a>如于摩多隆伽果中见有酢味。<a id="a-32"></a>而于彼子芽茎枝叶及华等中悉皆不见。<a id="a-33"></a>而依彼子芽茎枝等相续。<a id="a-34"></a>后时于果中见。<a id="a-35"></a>而彼摩多隆伽果中所有酢味非即彼因亦非异因。<a id="a-36"></a>如是见外因果和合生。<a id="a-37"></a>如是法如是比智知。<a id="a-38"></a>因灭已依彼灭因有世间生。<a id="a-39"></a>非无因生亦非异因。<a id="a-3A"></a>问曰。<a id="a-3B"></a>若非无因非颠倒因生于世间。<a id="a-3C"></a>而依业烦恼有世间者。<a id="a-3D"></a>此云何知。<a id="a-3E"></a>答曰。<a id="a-3F"></a>不知生过为作业行。<a id="a-3G"></a>此明何义。<a id="a-3H"></a>诸世间人不知生过。<a id="a-3I"></a>彼人则着五欲境界一切种种无利益事。<a id="a-3J"></a>为生世间一切种种无利益事。<a id="a-3K"></a>是故修行为得世间果报。<a id="a-3L"></a>作业非为除断烦恼作业。<a id="a-3M"></a>此以何义。<a id="a-3N"></a>一切世间愚痴凡夫无智慧故。<a id="a-3O"></a>不能观察。<a id="a-3P"></a>以无明闇智于无量百千种种苦恼中见有功德生。<a id="a-3Q"></a>求未来世受乐果故。<a id="a-3R"></a>行功德行修戒施等诸功德行。<a id="a-3S"></a>又复有人心颠倒故。<a id="a-3T"></a>着现在世五欲境界见未来世无有福德。<a id="a-3U"></a>是故修行无福德行杀生等业。<a id="a-3V"></a>又复有人。<a id="a-3W"></a>着三昧乐爱禅见禅慢禅疑禅增上禅等。<a id="a-3X"></a>修行一切诸通等行。<a id="a-3Y"></a>是故于彼三界中生不断不绝从生复起一切烦恼。<a id="a-3Z"></a>从烦恼故起一切业。<a id="a-3a"></a>如是世间无始以来不断不绝。</p>
  <p id="a3b">问曰。<a id="a-3c"></a>若从一切烦恼而生世间行者。<a id="a-3d"></a>如来于此修多罗中何故唯说从于无明而生世间。<a id="a-3e"></a>答曰。<a id="a-3f"></a>虽说无明摄得贪等一切烦恼。<a id="a-3g"></a>此明何义。<a id="a-3h"></a>虽说无明而摄贪等一切诸过。<a id="a-3i"></a>此云何知。<a id="a-3j"></a>以愚痴人起于贪等。<a id="a-3k"></a>以无智故起于贪等一切烦恼非无过起。<a id="a-3l"></a>如经中说。<a id="a-3m"></a>无明因缘起于贪过起于嗔过起于闇过。<a id="a-3n"></a>是故说彼无明根本摄得其余烦恼诸过。<a id="a-3o"></a>犹如世间王来王去诸臣兵众亦来亦去。</p>
  <p id="a3p">问曰。<a id="a-3q"></a>以何义故。<a id="a-3r"></a>过去分中唯说无明而不说爱。<a id="a-3s"></a>未来分中而但说爱不说无明。<a id="a-3t"></a>答曰。<a id="a-3u"></a>大境界故。<a id="a-3v"></a>此明何义。<a id="a-3w"></a>以无明遍一切境界爱不如是。<a id="a-3x"></a>此以何义。<a id="a-3y"></a>以彼无明遍一切处爱不遍故。<a id="a-3z"></a>又以缘于有为无为。<a id="a-40"></a>此以何义。<a id="a-41"></a>以彼无明缘有为法及无为法。<a id="a-42"></a>爱不如是唯缘有为。<a id="a-43"></a>又以缘于同不同地。<a id="a-44"></a>此以何义。<a id="a-45"></a>以无明缘同不同地。<a id="a-46"></a>爱不如是唯缘同地。<a id="a-47"></a>又以一切烦恼相应。<a id="a-48"></a>此以何义。<a id="a-49"></a>以彼无明一切烦恼皆共相应。<a id="a-4A"></a>爱不如是。<a id="a-4B"></a>唯愚人起非智者起。<a id="a-4C"></a>又一切苦不断绝因。<a id="a-4D"></a>此以何义。<a id="a-4E"></a>以无明于一切苦聚以为根本。<a id="a-4F"></a>以是义故。<a id="a-4G"></a>于初分中唯说无明。<a id="a-4H"></a>依彼第二烦恼门中唯示现爱。<a id="a-4I"></a>是故于彼未来分中唯说于爱不说无明。</p>
  <p id="a4J">问曰。<a id="a-4K"></a>以何义故。<a id="a-4L"></a>过去世中所摄诸业随何烦恼能与作因。<a id="a-4M"></a>彼诸烦恼以无明名说。<a id="a-4N"></a>现在世中所摄诸业随何烦恼能与作因。<a id="a-4O"></a>彼诸烦恼以爱取名说。<a id="a-4P"></a>答曰。<a id="a-4Q"></a>以非现见以现见故。<a id="a-4R"></a>此以何义。<a id="a-4S"></a>过去世中所有烦恼。<a id="a-4T"></a>以是远故不可现见。<a id="a-4U"></a>是故彼中烦恼差别不可示现。<a id="a-4V"></a>以彼闇相不可得说。<a id="a-4W"></a>是故皆以无明名说。<a id="a-4X"></a>现在世生所摄烦恼可现见故。<a id="a-4Y"></a>彼诸烦恼差别可说。<a id="a-4Z"></a>可得示现此是爱取此是欲取此是见取如是等。<a id="a-4a"></a>是故现在所有烦恼以爱取名说。</p>
  <p id="a4b">问曰。<a id="a-4c"></a>此说是妙说。<a id="a-4d"></a>以因烦恼业有世间生死。<a id="a-4e"></a>非自在天微尘等故。<a id="a-4f"></a>而无明等十二有支其义云何。<a id="a-4g"></a>答曰。<a id="a-4h"></a>不如实知三世中事名为无明。<a id="a-4i"></a>无明转起取后有因。<a id="a-4j"></a>福业罪业不动业等是名为行。<a id="a-4k"></a>依行因有生分染意是名为识。<a id="a-4l"></a>为彼识住名为名色。<a id="a-4m"></a>彼清净识之所依止名为六入。<a id="a-4n"></a>根识境界三事和合。<a id="a-4o"></a>对意地法是名为触。<a id="a-4p"></a>依触而生爱不爱。<a id="a-4q"></a>二颠倒念受是名为受。<a id="a-4r"></a>见着受等集乐名爱。<a id="a-4s"></a>依止于爱求有断有。<a id="a-4t"></a>取我依止乐诸烦恼随顺烦恼是名为取。<a id="a-4u"></a>取能转起取后生因身口意业。<a id="a-4v"></a>是名为有。<a id="a-4w"></a>依止行有取后世身是名为生。<a id="a-4x"></a>依止生身增长熟变是名为老。<a id="a-4y"></a>先得身坏是名为死。<a id="a-4z"></a>远离不离爱不爱事求供养等从意地生。<a id="a-50"></a>焚烧自心是名为忧。<a id="a-51"></a>依怀忧心说爱功德。<a id="a-52"></a>内心愁缚种种悲言名为啼哭。<a id="a-53"></a>依色识身共意相应。<a id="a-54"></a>非爱乐受是名为苦。<a id="a-55"></a>唯意识身意地相应是名为愁。<a id="a-56"></a>于爱不爱二种境界。<a id="a-57"></a>或有求有或不求有求资生故受种种苦。<a id="a-58"></a>其心逼恼是名为极。</p>
  <p id="a59">问曰。<a id="a-5A"></a>无明缘行云何名行。<a id="a-5B"></a>答曰。<a id="a-5C"></a>依止容受伴侣观起随顺共生名为行义。<a id="a-5D"></a>问曰。<a id="a-5E"></a>应释因缘名云何名因缘。<a id="a-5F"></a>答曰。<a id="a-5G"></a>能成就果是名为因。<a id="a-5H"></a>依此法故能显彼法。<a id="a-5I"></a>因此法故能生彼法。<a id="a-5J"></a>是名为缘。<a id="a-5K"></a>问曰。<a id="a-5L"></a>何故但说无明缘行。<a id="a-5M"></a>而不说言无明因行。<a id="a-5N"></a>答曰。<a id="a-5O"></a>为摄一切诸因缘故。<a id="a-5P"></a>若说无明因于行者。<a id="a-5Q"></a>但摄因因缘不摄因缘。<a id="a-5R"></a>是故不说无明因行。<a id="a-5S"></a>以四因缘无明等共能因缘行。<a id="a-5T"></a>是故唯依因缘名说。<a id="a-5U"></a>以能摄取四因缘故。<a id="a-5V"></a>问曰。<a id="a-5W"></a>行亦能作无明因缘。<a id="a-5X"></a>若如是者。<a id="a-5Y"></a>何故但说无明缘行。<a id="a-5Z"></a>而不说言行缘无明。<a id="a-5a"></a>答曰。<a id="a-5b"></a>以有二义定不定故。<a id="a-5c"></a>此以何义。<a id="a-5d"></a>以无明因定缘于行。<a id="a-5e"></a>而非业行定缘无明。<a id="a-5f"></a>何以知之。<a id="a-5g"></a>以阿罗汉虽复有业而无无明。<a id="a-5h"></a>是故非业定缘无明。<a id="a-5i"></a>是故不说行缘无明。<a id="a-5j"></a>又依无明因缘有业。<a id="a-5k"></a>以是义故依彼无明因缘有业。<a id="a-5l"></a>若如是者。<a id="a-5m"></a>唯依无明因缘有业。<a id="a-5n"></a>不应远离无明有业。<a id="a-5o"></a>而实远离无明有业。<a id="a-5p"></a>是故说依无明缘行。<a id="a-5q"></a>不说依行缘于无明。<a id="a-5r"></a>问曰。<a id="a-5s"></a>以何义故已受果业。<a id="a-5t"></a>以行名说。<a id="a-5u"></a>未受果业以有名说。<a id="a-5v"></a>答曰。<a id="a-5w"></a>未受果业但有有为分。<a id="a-5x"></a>是故说有。<a id="a-5y"></a>以毕竟有故。<a id="a-5z"></a>以未来世毕竟得果。<a id="a-60"></a>业体虽灭而毕竟有。<a id="a-61"></a>以必能与未来世果。<a id="a-62"></a>是故名有。<a id="a-63"></a>以有名说。<a id="a-64"></a>已受果业已受有为分。<a id="a-65"></a>是故说行以得受果。<a id="a-66"></a>是故名有以有名说。<a id="a-67"></a>又复有义。<a id="a-68"></a>何故名有。<a id="a-69"></a>以依此法能生名有。<a id="a-6A"></a>此以何义。<a id="a-6B"></a>随何等业能毕竟生未来世果。<a id="a-6C"></a>以有名说。<a id="a-6D"></a>随何等业非是毕竟未来世有。<a id="a-6E"></a>如鸯瞿离魔罗等业未曾有故以行名说。<a id="a-6F"></a>是故经中行缘业果以识名说非生名说。<a id="a-6G"></a>何以故。<a id="a-6H"></a>以彼行业非是毕竟生有支故。<a id="a-6I"></a>此以何义。<a id="a-6J"></a>以现身中受果报业。<a id="a-6K"></a>彼业行缘能生识支而不能生彼生支故。<a id="a-6L"></a>又以见有力无力故此以何义。<a id="a-6M"></a>何故名行能办事故。<a id="a-6N"></a>过去世生所作诸业见彼有力以能成果。<a id="a-6O"></a>是故彼业以行名说。<a id="a-6P"></a>现在世生所作诸业未见彼力以未成果彼业果报在未来故。<a id="a-6Q"></a>是故彼业不得名行以有名说。</p>
  <p id="a6R">问曰。<a id="a-6S"></a>以何义故名为不动。<a id="a-6T"></a>答曰。<a id="a-6U"></a>异地不能与果报故。<a id="a-6V"></a>名为不动。<a id="a-6W"></a>此以何义。<a id="a-6X"></a>如欲界业于异地中能与果报。<a id="a-6Y"></a>随以何等善根业道应生人中。<a id="a-6Z"></a>即彼善业依愿求心。<a id="a-6a"></a>乃至生于他化自在。<a id="a-6b"></a>如如来依功德生修多罗说。<a id="a-6c"></a>又随何等恶不善业应生地狱。<a id="a-6d"></a>受果报者即依彼业人中受苦。<a id="a-6e"></a>如如来依盐喻经说。<a id="a-6f"></a>色无色业不得如是。<a id="a-6g"></a>此以何义。<a id="a-6h"></a>初禅地业不生二禅。<a id="a-6i"></a>二禅地业不生初禅。<a id="a-6j"></a>如是余地皆亦如是。<a id="a-6k"></a>应知。<a id="a-6l"></a>是故佛说色无色业名为不动。<a id="a-6m"></a>又诸盖障所不能动故名不动如密室灯。</p>
  <p id="a6n">问曰。<a id="a-6o"></a>行以名色二因缘识而重说者。<a id="a-6p"></a>此有何胜。<a id="a-6q"></a>答曰。<a id="a-6r"></a>初托胎识行为因缘以彼能作种子义故。<a id="a-6s"></a>已种种子名色为因缘以能和合成就事故。<a id="a-6t"></a>以二因缘住持成就依止。<a id="a-6u"></a>能取境界观故。<a id="a-6v"></a>又行因缘而业得名。<a id="a-6w"></a>是故经中说诸业因为能生因。<a id="a-6x"></a>名色因缘而爱得名。<a id="a-6y"></a>是故经中说彼爱缘为能生缘。<a id="a-6z"></a>以二因缘于境界中依境界住。<a id="a-70"></a>又行因缘初生心得名。<a id="a-71"></a>名色因缘已生。<a id="a-72"></a>六入未成就六入得名。<a id="a-73"></a>又行因缘依一门行。<a id="a-74"></a>此以何义。<a id="a-75"></a>彼行因缘唯意门行。<a id="a-76"></a>名色因缘依二门行。<a id="a-77"></a>此以何义。<a id="a-78"></a>名色依于身根意根二门而行。<a id="a-79"></a>以二因缘依六门行。<a id="a-7A"></a>又行因缘唯恶道中以依罪业能摄住故。<a id="a-7B"></a>如经中说。<a id="a-7C"></a>彼诸众生于恶道中乃至恶业未尽不死。<a id="a-7D"></a>业尽乃死。<a id="a-7E"></a>如是等名色因缘人及天道欲色界中以彼处有名色二事。<a id="a-7F"></a>无色界中无二因缘。</p>
  <p id="a7G">问曰。<a id="a-7H"></a>如来于彼城喻经中。<a id="a-7I"></a>大因缘等修多罗中说。<a id="a-7J"></a>依名色因缘于识。<a id="a-7K"></a>何故于此修多罗中而说依识因缘名色。<a id="a-7L"></a>答曰。<a id="a-7M"></a>名色因缘依识而有。<a id="a-7N"></a>此以何义。<a id="a-7O"></a>以实有识。<a id="a-7P"></a>名色与识迭共相因。<a id="a-7Q"></a>而依识有有名色有如依所依。<a id="a-7R"></a>是故有依。<a id="a-7S"></a>此以何义。<a id="a-7T"></a>如王及臣迭共相依而王为胜。<a id="a-7U"></a>以王去时臣亦随去。<a id="a-7V"></a>此亦如是。<a id="a-7W"></a>识与名色迭共相依。<a id="a-7X"></a>而识为胜。<a id="a-7Y"></a>是故依识而有名色。<a id="a-7Z"></a>若识因缘不托母胎。<a id="a-7a"></a>诸心数法则不得有。<a id="a-7b"></a>以识托胎诸心数法皆亦随从。<a id="a-7c"></a>又因根本心成歌罗逻。<a id="a-7d"></a>以赤白等和合则能成歌罗逻。<a id="a-7e"></a>为成众生。<a id="a-7f"></a>彼处识心为根本因。<a id="a-7g"></a>如大因缘法门中说。<a id="a-7h"></a>佛告阿难若彼识心不托母胎。<a id="a-7i"></a>彼歌罗逻及名色等亦不成就。<a id="a-7j"></a>是故识为诸苦种子。<a id="a-7k"></a>为欲示现根本义故。<a id="a-7l"></a>是故唯说识缘名色。<a id="a-7m"></a>不说名色因缘于识。</p>
  <p id="a7n">问曰。<a id="a-7o"></a>有人说言。<a id="a-7p"></a>十二因缘有于时节。<a id="a-7q"></a>彼人依识因缘名色义则不成。<a id="a-7r"></a>何以故。<a id="a-7s"></a>无因缘故。<a id="a-7t"></a>此以何义。<a id="a-7u"></a>为识灭已然后能作名色因缘。<a id="a-7v"></a>为识不灭能作因缘。<a id="a-7w"></a>若识灭已作名色因缘。<a id="a-7x"></a>此义不成。<a id="a-7y"></a>何以故。<a id="a-7z"></a>以灭种子不能与芽作生因缘故。</p>
  <p id="a80">又复有过。<a id="a-81"></a>中间断绝众生体故。<a id="a-82"></a>若识不灭能与名色作因缘者。<a id="a-83"></a>一众生身于一念中。<a id="a-84"></a>并有二识。<a id="a-85"></a>以是义故。<a id="a-86"></a>识不能作名色因缘。<a id="a-87"></a>答曰。<a id="a-88"></a>相续不断不绝。<a id="a-89"></a>因缘如灯焰体相续不断。<a id="a-8A"></a>此以何义。<a id="a-8B"></a>如焰相续不断不绝。<a id="a-8C"></a>而能有用。<a id="a-8D"></a>非先焰灭而后焰生。<a id="a-8E"></a>若先焰灭从焰生者。<a id="a-8F"></a>是则灭已后时更生。<a id="a-8G"></a>又复有过。<a id="a-8H"></a>后焰生时无因而生又复有过。<a id="a-8I"></a>若无因生则应常生。<a id="a-8J"></a>又亦非是先生焰住后余焰生。<a id="a-8K"></a>若先焰住后焰生者。<a id="a-8L"></a>先焰便应第二念住。<a id="a-8M"></a>而佛法中无如是义。<a id="a-8N"></a>又复有过。<a id="a-8O"></a>先生之焰无因而生。<a id="a-8P"></a>又复有过。<a id="a-8Q"></a>焰应增长。<a id="a-8R"></a>又复有过。<a id="a-8S"></a>应多焰生。<a id="a-8T"></a>又亦非即先焰住时更生余焰。<a id="a-8U"></a>何以故。<a id="a-8V"></a>不容受故。<a id="a-8W"></a>此以何义。<a id="a-8X"></a>随先生焰。<a id="a-8Y"></a>以何等处何等因缘。<a id="a-8Z"></a>即彼生处即彼因缘即先生焰即时俱谢。<a id="a-8a"></a>是故得容余焰余因缘。<a id="a-8b"></a>又复有过。<a id="a-8c"></a>前灯焰灭后灯焰生。<a id="a-8d"></a>不从无火因缘而生。<a id="a-8e"></a>此义不然。<a id="a-8f"></a>何以灯炷焰。<a id="a-8g"></a>前后次第不断不绝相续而生。<a id="a-8h"></a>如是识名色等。<a id="a-8i"></a>次第生灭能成因果应知。<a id="a-8j"></a>以是义故。<a id="a-8k"></a>依识因缘能生名色。<a id="a-8l"></a>因果义成。<a id="a-8m"></a>问曰。<a id="a-8n"></a>名色因缘有六入者。<a id="a-8o"></a>以何等因。<a id="a-8p"></a>答曰。<a id="a-8q"></a>以彼因故。<a id="a-8r"></a>何以故。<a id="a-8s"></a>以色清净因缘五入。<a id="a-8t"></a>以名清净因缘意入故。<a id="a-8u"></a>说名色因缘六入。</p>
  <p id="a8v">问曰。<a id="a-8w"></a>若以名色缘六入者。<a id="a-8x"></a>此义不成。<a id="a-8y"></a>何以故。<a id="a-8z"></a>以虽有彼而无彼故。<a id="a-90"></a>此以何义。<a id="a-91"></a>歌罗逻等时虽有名色无六入等。<a id="a-92"></a>以是义故。<a id="a-93"></a>此义不成。<a id="a-94"></a>又复所以此义不成。<a id="a-95"></a>以众生有盲聋等故。<a id="a-96"></a>此以何义。<a id="a-97"></a>若名色能作六入因者。<a id="a-98"></a>则不应有盲聋众生。<a id="a-99"></a>一切悉应具足诸根。<a id="a-9A"></a>答曰。<a id="a-9B"></a>此义不然。<a id="a-9C"></a>何以故。<a id="a-9D"></a>不离彼有成犹如云雨。<a id="a-9E"></a>此以何义。<a id="a-9F"></a>如汝天雨若先有云后时雨者。<a id="a-9G"></a>非离云雨亦有。<a id="a-9H"></a>有云而无有雨。<a id="a-9I"></a>如是六入若有名色有六入者。<a id="a-9J"></a>非离名色复有名色而无六入。</p>
  <p id="a9K">问曰。<a id="a-9L"></a>以何义故。<a id="a-9M"></a>有彼名色而无六入。<a id="a-9N"></a>答曰。<a id="a-9O"></a>以诸因缘不具足故。<a id="a-9P"></a>此以何义。<a id="a-9Q"></a>犹如眼识如实有眼。<a id="a-9R"></a>以诸因缘不具足故不成眼识。<a id="a-9S"></a>又复犹如实有种子。<a id="a-9T"></a>以诸因缘不和合故不能成芽。<a id="a-9U"></a>此亦如是。<a id="a-9V"></a>歌罗逻等时中因缘不具足故。<a id="a-9W"></a>眼等诸入亦不具足。</p>
  <p id="a9X">问曰。<a id="a-9Y"></a>彼诸因缘云何具足。<a id="a-9Z"></a>答曰。<a id="a-9a"></a>以烦恼业名色和合淳熟故成。</p>
  <p id="a9b">问曰。<a id="a-9c"></a>云何得知烦恼亦是六入因缘。<a id="a-9d"></a>答曰。<a id="a-9e"></a>以阿罗汉不复生故。<a id="a-9f"></a>此以何义。<a id="a-9g"></a>以阿罗汉虽复有业而无烦恼。<a id="a-9h"></a>是故不生。<a id="a-9i"></a>以不生故无有六入。<a id="a-9j"></a>是故得知。<a id="a-9k"></a>烦恼亦是六入远因业。<a id="a-9l"></a>亦是彼六入因缘。<a id="a-9m"></a>何以故。<a id="a-9n"></a>以成盲等故。<a id="a-9o"></a>是故虽复实有烦恼随种类生。<a id="a-9p"></a>具六种业有盲聋等。<a id="a-9q"></a>是故知业亦六入因。<a id="a-9r"></a>又以十二入有种种故。<a id="a-9s"></a>此以何义。<a id="a-9t"></a>以入种种迭共不同。<a id="a-9u"></a>但一众生一身体中种种不同。<a id="a-9v"></a>何况种种众生身中诸业不同。<a id="a-9w"></a>家力色命皆悉不同。<a id="a-9x"></a>如是等以诸众生家力色等一切差别此皆依业。<a id="a-9y"></a>以是义故。<a id="a-9z"></a>彼业亦是六入因缘。<a id="a-A0"></a>名色亦是六入因缘。<a id="a-A1"></a>以彼六入依种子故。<a id="a-A2"></a>此以何义。<a id="a-A3"></a>以虽复有烦恼业等。<a id="a-A4"></a>名色种子生于六入。<a id="a-A5"></a>不离名色能生六入。<a id="a-A6"></a>如不离子而能生芽。<a id="a-A7"></a>是故得知近因名色生于六入。<a id="a-A8"></a>亦依彼业生于六入。<a id="a-A9"></a>何以故。<a id="a-AA"></a>以虽有彼而无彼故。<a id="a-AB"></a>此以何义。<a id="a-AC"></a>以虽复有烦恼业等。<a id="a-AD"></a>而彼名色不具成就。<a id="a-AE"></a>如歌罗逻等时中。<a id="a-AF"></a>无眼等入而依彼故。<a id="a-AG"></a>成就六入。<a id="a-AH"></a>如始结子终能成果。<a id="a-AI"></a>是故得知烦恼业等名色淳熟而能作彼六入因缘。</p>
  <p id="aAJ">问曰。<a id="a-AK"></a>汝说因缘犹不具足。<a id="a-AL"></a>何以故。<a id="a-AM"></a>是中不说外因缘故。<a id="a-AN"></a>此以何义。<a id="a-AO"></a>唯除声入名色等缘共六入生。<a id="a-AP"></a>若如是者。<a id="a-AQ"></a>但说六入因缘不具足说名色因缘。<a id="a-AR"></a>此是过失。<a id="a-AS"></a>答曰。<a id="a-AT"></a>彼不须说。<a id="a-AU"></a>何以故。<a id="a-AV"></a>以二处见故。<a id="a-AW"></a>此以何义。<a id="a-AX"></a>以彼外入二处见故。<a id="a-AY"></a>以依众生摄依非众生摄。<a id="a-AZ"></a>此以何义。<a id="a-Aa"></a>此中但依众生次第说。<a id="a-Ab"></a>彼十二因缘而不依彼非众生说十二因缘。<a id="a-Ac"></a>是故但依众生所摄入说。<a id="a-Ad"></a>不依非众生说。<a id="a-Ae"></a>以是义故。<a id="a-Af"></a>此中但依众生所摄内因缘说。<a id="a-Ag"></a>而非依彼外因缘说。</p>
  <p id="aAh">问曰。<a id="a-Ai"></a>若尔不应说于名色。<a id="a-Aj"></a>此以何义。<a id="a-Ak"></a>若如是者。<a id="a-Al"></a>名色有支中不应说名色。<a id="a-Am"></a>以色二处见故。<a id="a-An"></a>答曰。<a id="a-Ao"></a>实如所难。<a id="a-Ap"></a>虽然若于彼处不说名色。<a id="a-Aq"></a>但言以名缘六入者。<a id="a-Ar"></a>如是不说五种色入。<a id="a-As"></a>彼六入中色亦清净。<a id="a-At"></a>非但名色入清净。<a id="a-Au"></a>此以何义。<a id="a-Av"></a>应说可见色等入缘。<a id="a-Aw"></a>是故彼处亦说色名。<a id="a-Ax"></a>以是故。<a id="a-Ay"></a>说识因缘名名缘意入如是等。<a id="a-Az"></a>如是三时无有分别。<a id="a-B0"></a>是故如来于此中说。<a id="a-B1"></a>是名正说。</p>
  <p id="aB2">问曰。<a id="a-B3"></a>何故不说外入因缘。<a id="a-B4"></a>答曰。<a id="a-B5"></a>说眼等者。<a id="a-B6"></a>是即成说。<a id="a-B7"></a>此以何义。<a id="a-B8"></a>此修多罗中具足成就说众生体。<a id="a-B9"></a>此复何义。<a id="a-BA"></a>随何等处眼等诸入彼处必有色等外入。<a id="a-BB"></a>何以故。<a id="a-BC"></a>以不远离色等境界有眼识等。<a id="a-BD"></a>以是义故。<a id="a-BE"></a>说眼等入则已摄得外色等入。<a id="a-BF"></a>是故不别说外入等。<a id="a-BG"></a>又以依内入得名字故。<a id="a-BH"></a>此以何义。<a id="a-BI"></a>依内入故得众生名非依外入。<a id="a-BJ"></a>以是义故。<a id="a-BK"></a>唯说内入不说外入。</p>
  <p id="aBL">问曰。<a id="a-BM"></a>何故名触。<a id="a-BN"></a>答曰。<a id="a-BO"></a>对到名触。<a id="a-BP"></a>问曰。<a id="a-BQ"></a>此以何义。<a id="a-BR"></a>答曰。<a id="a-BS"></a>于念境界中识相对法故。<a id="a-BT"></a>以眼识等于彼色等诸境界中彼此相对。<a id="a-BU"></a>是名为触。<a id="a-BV"></a>复有触者近对和合到一处等名异义。<a id="a-BW"></a>一又和合生意地法故名为触。</p>
  <p id="aBX">问曰。<a id="a-BY"></a>说触因缘犹不满足。<a id="a-BZ"></a>以三种法和合因缘而生触故。<a id="a-Ba"></a>此以何义。<a id="a-Bb"></a>以有三法和合生触。<a id="a-Bc"></a>佛如是说。<a id="a-Bd"></a>此中唯说六入因缘而生于触。<a id="a-Be"></a>是故此中不具足说生触因缘。<a id="a-Bf"></a>此是过咎。<a id="a-Bg"></a>答曰。<a id="a-Bh"></a>以说内因缘摄得外故如彼鼓声。<a id="a-Bi"></a>此以何义。<a id="a-Bj"></a>如人鼓桴和合生声唯说鼓声。<a id="a-Bk"></a>如是三法和合生触。<a id="a-Bl"></a>虽依内说而摄得外。<a id="a-Bm"></a>是故无过。<a id="a-Bn"></a>又不同义如种子芽。<a id="a-Bo"></a>此以何义。<a id="a-Bp"></a>如虽有时及地水等和合能作生芽因缘而说种子名为胜因。<a id="a-Bq"></a>子能生芽是芽胜因。<a id="a-Br"></a>此是稻芽此是麦芽不说共因。<a id="a-Bs"></a>触亦如是有不同义虽有三法和合故。<a id="a-Bt"></a>生唯说内入不说共因。<a id="a-Bu"></a>又以胜因故。<a id="a-Bv"></a>此以何义。<a id="a-Bw"></a>虽有三事和合生触。<a id="a-Bx"></a>以依根能生而说内因。<a id="a-By"></a>以彼胜故以依根故诸识能生。<a id="a-Bz"></a>以盲聋等无识等故。<a id="a-C0"></a>以色等法识境界故。<a id="a-C1"></a>是故依根三法和合能生彼法。<a id="a-C2"></a>虽三法生而根是胜是故如来唯说胜法如说六入。<a id="a-C3"></a>又虽说六入而摄得三法和合成触。<a id="a-C4"></a>以说入名即说六识。<a id="a-C5"></a>以彼相随以说眼等入即摄色等入。<a id="a-C6"></a>何以故。<a id="a-C7"></a>不离色等入有眼等入。<a id="a-C8"></a>以是义故。<a id="a-C9"></a>如说六入此亦如是。</p>
  <p id="aCA">问曰。<a id="a-CB"></a>六入缘触此是何因。<a id="a-CC"></a>答曰。<a id="a-CD"></a>以盲等人无眼等触余者有故。<a id="a-CE"></a>此以何义。<a id="a-CF"></a>以有眼等根有眼等触。<a id="a-CG"></a>离眼等根无眼等触。<a id="a-CH"></a>如盲等人唯有意识。<a id="a-CI"></a>此亦如是六入缘触。</p>
  <p id="aCJ">问曰。<a id="a-CK"></a>依触缘受此是何因。<a id="a-CL"></a>答曰。<a id="a-CM"></a>以乐受等境界和合有乐受等。<a id="a-CN"></a>此以何义。<a id="a-CO"></a>如人患热依热逼恼。<a id="a-CP"></a>求于雪冷摩尼珠等及以荫凉。<a id="a-CQ"></a>又如有人依寒逼恼。<a id="a-CR"></a>求火求衣求温水等一切暖触。</p>
  <p id="aCS">问曰。<a id="a-CT"></a>触缘受者。<a id="a-CU"></a>此义不然。<a id="a-CV"></a>何以故。<a id="a-CW"></a>共触生故。<a id="a-CX"></a>此以何义。<a id="a-CY"></a>触共受生。<a id="a-CZ"></a>以是义故触缘受者此义不成。<a id="a-Ca"></a>如两角共生右角不作左角因缘。<a id="a-Cb"></a>左角不作右角因缘此亦如是。<a id="a-Cc"></a>是故应依余因缘生非触因缘。<a id="a-Cd"></a>又若共生而触能作受因缘者。<a id="a-Ce"></a>以何义故。<a id="a-Cf"></a>受不能与触为因缘。<a id="a-Cg"></a>以受触生相应因故。<a id="a-Ch"></a>答曰。<a id="a-Ci"></a>虽复共生而一是因一非是因。<a id="a-Cj"></a>此以何义。<a id="a-Ck"></a>有二种法。<a id="a-Cl"></a>虽复共生而有一法能作彼因。<a id="a-Cm"></a>非第二法作彼法因。<a id="a-Cn"></a>如明与焰虽复共生。<a id="a-Co"></a>焰是明因明非焰因。<a id="a-Cp"></a>又如日与光二法共生。<a id="a-Cq"></a>而日能与光明作因。<a id="a-Cr"></a>光明不能与日作因。<a id="a-Cs"></a>又如芽共生芽作影因影非芽因触亦如是。<a id="a-Ct"></a>虽共受生触为受因受非触因。<a id="a-Cu"></a>是疑已断。<a id="a-Cv"></a>复有异义我此法中非触共生次第因缘。<a id="a-Cw"></a>此以何义。<a id="a-Cx"></a>我此法中非受与触一时俱生云何而生。<a id="a-Cy"></a>依过去时即与后时受法作因次第缘生。<a id="a-Cz"></a>此云何知以说一因。<a id="a-D0"></a>此以何义。<a id="a-D1"></a>以说依触因缘生受。<a id="a-D2"></a>不说依受因缘生触。<a id="a-D3"></a>此以何义。<a id="a-D4"></a>若此二法共俱生者。<a id="a-D5"></a>应说迭因。<a id="a-D6"></a>以是义故。<a id="a-D7"></a>说次第缘不说一时。</p>
  <p id="aD8">问曰。<a id="a-D9"></a>依受缘爱此是何因。<a id="a-DA"></a>答曰。<a id="a-DB"></a>以受为因欲取乐故。<a id="a-DC"></a>而生于爱。</p>
  <p id="aDD">问曰。<a id="a-DE"></a>若如是者苦不应生。<a id="a-DF"></a>答曰。<a id="a-DG"></a>以求离故。<a id="a-DH"></a>问曰。<a id="a-DI"></a>求乐受者见乐故求。<a id="a-DJ"></a>不应求苦以不用故。<a id="a-DK"></a>答曰。<a id="a-DL"></a>虽不求苦而亦有爱。<a id="a-DM"></a>以不欲得彼苦受故。<a id="a-DN"></a>求欲离苦彼即是爱。<a id="a-DO"></a>是故苦受亦爱因缘。<a id="a-DP"></a>又乐受者欲爱因缘。<a id="a-DQ"></a>苦受远离有爱因缘。<a id="a-DR"></a>此以何义。<a id="a-DS"></a>如人有苦依苦逼恼。<a id="a-DT"></a>不知无力为杀害身。<a id="a-DU"></a>以不求苦以不求乐而爱因缘。<a id="a-DV"></a>又依无明盲故取苦。<a id="a-DW"></a>如彼渴人闇夜饮于粪和合水。<a id="a-DX"></a>此亦如是。<a id="a-DY"></a>问曰。<a id="a-DZ"></a>色等境界皆是爱缘。<a id="a-Da"></a>何故但说受为爱缘。<a id="a-Db"></a>答曰。<a id="a-Dc"></a>为乐受故求彼色等。<a id="a-Dd"></a>此以何义。<a id="a-De"></a>乐受之生必有伴侣。<a id="a-Df"></a>以是义故。<a id="a-Dg"></a>于色等法皆生爱心。<a id="a-Dh"></a>受为胜因非色香等。<a id="a-Di"></a>是故但说受为爱因不说色等。</p>
  <p id="aDj">问曰。<a id="a-Dk"></a>取有何义。<a id="a-Dl"></a>答曰。<a id="a-Dm"></a>取近染着皆名为取。<a id="a-Dn"></a>求于有支及资生等一切染着。<a id="a-Do"></a>以得染着不相舍离名之为取。<a id="a-Dp"></a>此有四种。<a id="a-Dq"></a>何者为四。<a id="a-Dr"></a>欲取见取戒取我取。<a id="a-Ds"></a>又欲取者贪于五欲境界功德。<a id="a-Dt"></a>戒取触者。<a id="a-Du"></a>谓以持戒取三种见。<a id="a-Dv"></a>见取身见及以我见。<a id="a-Dw"></a>又执着我名为我取。<a id="a-Dx"></a>彼人着我为我求乐。<a id="a-Dy"></a>是故求彼五欲境界求诸天乐。<a id="a-Dz"></a>或取欲见诸天苦行如是等法是名见取。<a id="a-E0"></a>若已求得五欲境界贪着彼法是名欲取。<a id="a-E1"></a>着未来世欲境界因不能远离五欲境界。<a id="a-E2"></a>如是持戒是名戒取。<a id="a-E3"></a>又着己身随顺二边是名见取。<a id="a-E4"></a>此义云何。<a id="a-E5"></a>若堕断边即便坚着五欲境界是名欲取。<a id="a-E6"></a>若堕常边贪着五欲为胜生处。<a id="a-E7"></a>如是持戒是名戒取。<a id="a-E8"></a>问曰。<a id="a-E9"></a>爱缘取者此是何因。<a id="a-EA"></a>答曰。<a id="a-EB"></a>不足爱故更求增长。<a id="a-EC"></a>如饮碱水转增长渴。<a id="a-ED"></a>又依爱故有四种取。<a id="a-EE"></a>此以何义。<a id="a-EF"></a>依爱缘故求于现在五欲境界。<a id="a-EG"></a>如经中说依爱因缘求于诸欲是名欲取。<a id="a-EH"></a>又依爱故求未来世五欲境界。<a id="a-EI"></a>为彼爱故起于持戒是名戒取。<a id="a-EJ"></a>以彼但求五欲境界。<a id="a-EK"></a>若以求得五欲境界。<a id="a-EL"></a>不欲舍离求诸天故。<a id="a-EM"></a>好日祭祀是我所欲。<a id="a-EN"></a>如是着我名为我取。<a id="a-EO"></a>是名依爱因缘于取。<a id="a-EP"></a>问曰。<a id="a-EQ"></a>以何等爱缘何等取。<a id="a-ER"></a>答曰。<a id="a-ES"></a>欲爱欲取有爱能取戒取我取离有支。<a id="a-ET"></a>爱能取见取。<a id="a-EU"></a>又复众生我爱见取生爱戒取受爱欲取。<a id="a-EV"></a>于一切取贪着见取。<a id="a-EW"></a>又四取中欲取戒取二取是爱余二以为无明根本。</p>
  <p id="aEX">问曰。<a id="a-EY"></a>有义云何。<a id="a-EZ"></a>答曰。<a id="a-Ea"></a>此能生故。<a id="a-Eb"></a>依此能生此能勤修依此法故能生余法。<a id="a-Ec"></a>是故名有。</p>
  <p id="aEd">问曰。<a id="a-Ee"></a>依有缘生此是何因。<a id="a-Ef"></a>答曰。<a id="a-Eg"></a>依业有生如向前说。<a id="a-Eh"></a>依行有识此中亦尔应具足说。</p>
  <p id="aEi">问曰。<a id="a-Ej"></a>烦恼亦是生支因缘。<a id="a-Ek"></a>如经中说爱因能生。<a id="a-El"></a>何故唯说有因缘生不说取缘。<a id="a-Em"></a>答曰。<a id="a-En"></a>依胜生因故如是说。<a id="a-Eo"></a>此以何义。<a id="a-Ep"></a>此中唯说生法胜因。<a id="a-Eq"></a>云何为胜。<a id="a-Er"></a>此是地狱此是人此是天。<a id="a-Es"></a>如是等此种种身业为近因而非烦恼。<a id="a-Et"></a>彼种种因复有已生。<a id="a-Eu"></a>同类生中各有差别。<a id="a-Ev"></a>谓家力色长寿短寿有病无病受用资生一切差别。<a id="a-Ew"></a>此中亦尔业种种。<a id="a-Ex"></a>故知是近因非烦恼也。<a id="a-Ey"></a>是以说有因缘有生非取因缘。</p>
  <p id="aEz">问曰。<a id="a-F0"></a>若有能作生因缘者。<a id="a-F1"></a>何以故。<a id="a-F2"></a>说有因缘生。<a id="a-F3"></a>而不说生因缘于有。<a id="a-F4"></a>答曰。<a id="a-F5"></a>以有定不定故。<a id="a-F6"></a>此以何义。<a id="a-F7"></a>以有有支必有生支。<a id="a-F8"></a>有生支者不必有有。<a id="a-F9"></a>犹如依彼第二谛故必有初谛。<a id="a-FA"></a>而不必因有初谛故有第二谛。<a id="a-FB"></a>若不尔者毕竟无有解脱因缘。<a id="a-FC"></a>是故说依有支因缘必有生支非生缘有。</p>
  <p id="aFD">问曰。<a id="a-FE"></a>老者何义。<a id="a-FF"></a>答曰。<a id="a-FG"></a>消皱力减名之为老。<a id="a-FH"></a>有人说言。<a id="a-FI"></a>所谓老者以变异故。<a id="a-FJ"></a>此义不成。<a id="a-FK"></a>何以故。<a id="a-FL"></a>以不住故。<a id="a-FM"></a>以有为行刹那不住。<a id="a-FN"></a>若有为行念念不住者。<a id="a-FO"></a>云何而言变异名老。<a id="a-FP"></a>又复有过。<a id="a-FQ"></a>法若变者便应第二刹那中住。<a id="a-FR"></a>法若第二刹那住者非佛法义。<a id="a-FS"></a>又复有过。<a id="a-FT"></a>言变异者舍于实体。<a id="a-FU"></a>若即前法有变异者。<a id="a-FV"></a>彼法便应即舍本体。<a id="a-FW"></a>又若彼法不变异者。<a id="a-FX"></a>则不得言有变有异。<a id="a-FY"></a>若法不舍彼本体者。<a id="a-FZ"></a>亦不得言变异名老。<a id="a-Fa"></a>是故不得言有转变名为老也。<a id="a-Fb"></a>先说老相彼是老义。</p>
  <p id="aFc">问曰。<a id="a-Fd"></a>心心数法云何知老。<a id="a-Fe"></a>答曰。<a id="a-Ff"></a>以见心法依止法异。<a id="a-Fg"></a>所谓诸根四大损减思惟念薄忘失。<a id="a-Fh"></a>所有诸法门等闻声不了见境界难见。<a id="a-Fi"></a>如是等知心有老。<a id="a-Fj"></a>问曰。<a id="a-Fk"></a>死有何义。<a id="a-Fl"></a>答曰。<a id="a-Fm"></a>死者舍命终亡谢灭。<a id="a-Fn"></a>异世去等是名为死。<a id="a-Fo"></a>如是此死及先说老此二合故名老死支。<a id="a-Fp"></a>又复有言。<a id="a-Fq"></a>根四大等后时损减微细难别。<a id="a-Fr"></a>是名为老破坏名死如柯渐尽。<a id="a-Fs"></a>又四大破坏是名为老散尽名死。<a id="a-Ft"></a>如朽故车破坏散尽。<a id="a-Fu"></a>又于五阴随顺灭故是名为老灭名为死如故舍坏。</p>
  <p id="aFv">问曰。<a id="a-Fw"></a>生缘老死此有何义。<a id="a-Fx"></a>答曰。<a id="a-Fy"></a>坏彼法故得有此法。<a id="a-Fz"></a>若无彼法亦无此法。<a id="a-G0"></a>此以何义。<a id="a-G1"></a>如初作瓶后时朽故。<a id="a-G2"></a>又先作瓶后时破坏。<a id="a-G3"></a>此亦如是有众生生后有老死。<a id="a-G4"></a>非是不生是故说依生缘老死。<a id="a-G5"></a>问曰。<a id="a-G6"></a>若生念中即时死者。<a id="a-G7"></a>彼中云何生缘老死。<a id="a-G8"></a>答曰。<a id="a-G9"></a>命灭。<a id="a-GA"></a>此以何义。<a id="a-GB"></a>彼处有命损现前命五阴灭故是名为老。<a id="a-GC"></a>犹如彼雨有云故雨。<a id="a-GD"></a>无云无雨。<a id="a-GE"></a>亦有有云而无有雨彼处亦尔。</p>
  <p id="aGF">问曰。<a id="a-GG"></a>何故有为三相法中一处唯说生为生支。<a id="a-GH"></a>一处说老以为老支。<a id="a-GI"></a>答曰。<a id="a-GJ"></a>随顺义故法欲生时生能随顺。<a id="a-GK"></a>法欲灭时老支随顺。<a id="a-GL"></a>又老死支随顺坏法。<a id="a-GM"></a>生支与彼老死相违。<a id="a-GN"></a>老死二法迭共随顺。<a id="a-GO"></a>言随顺者随顺破坏故名为老。<a id="a-GP"></a>死亦如是。<a id="a-GQ"></a>是故老死合为一支。<a id="a-GR"></a>生者别支。</p>
  <p id="aGS">问曰。<a id="a-GT"></a>何故不说忧等为支。<a id="a-GU"></a>答曰。<a id="a-GV"></a>不遍一切诸众生故。<a id="a-GW"></a>此以何义。<a id="a-GX"></a>忧等诸法不遍三界。<a id="a-GY"></a>以是义故不说为支。</p>
  <p id="aGZ">问曰。<a id="a-Ga"></a>无明灭则行灭者有何次第。<a id="a-Gb"></a>答曰。<a id="a-Gc"></a>如来次第说。<a id="a-Gd"></a>无明等十二因缘能生于有。<a id="a-Ge"></a>以诸众生不能识知十二因缘堕断见故。<a id="a-Gf"></a>如来次第说无明灭余亦皆灭。<a id="a-Gg"></a>以诸众生不能见知无明因缘堕常见故。<a id="a-Gh"></a>又如先说云何世间有以不见知十二因缘堕于无边。<a id="a-Gi"></a>以是义故如来说。<a id="a-Gj"></a>云何世间灭。<a id="a-Gk"></a>以不见知何等法故堕于有边。<a id="a-Gl"></a>以是义故。<a id="a-Gm"></a>如来次说。<a id="a-Gn"></a>如如来迦旃延经中说。<a id="a-Go"></a>又已说身见集谛道谛。<a id="a-Gp"></a>未说身见苦谛灭谛是故欲说。<a id="a-Gq"></a>又已说染谛未说净谛。<a id="a-Gr"></a>又已说缚谛未说解脱谛。<a id="a-Gs"></a>今欲说故是故说言无明灭行亦灭如是等。</p>
  <p id="aGt">问曰。<a id="a-Gu"></a>此诸因缘有于几种。<a id="a-Gv"></a>答曰。<a id="a-Gw"></a>略说四种。<a id="a-Gx"></a>何者为四。<a id="a-Gy"></a>一者有时十二因缘。<a id="a-Gz"></a>二者刹那。<a id="a-H0"></a>三者次第。<a id="a-H1"></a>四者不断绝。<a id="a-H2"></a>时者到时名因缘时。<a id="a-H3"></a>此以何义。<a id="a-H4"></a>无明时者。<a id="a-H5"></a>谓过去时。<a id="a-H6"></a>生烦恼者是无明时。<a id="a-H7"></a>言行时者。<a id="a-H8"></a>过去时业是名行时。<a id="a-H9"></a>言识时者。<a id="a-HA"></a>谓托生心共眷属生是名识时。<a id="a-HB"></a>名色时者。<a id="a-HC"></a>未和合成即歌罗逻安浮陀枇尼坚支等。<a id="a-HD"></a>如是时中未生眼等五情诸根。<a id="a-HE"></a>六入未满彼时生体是名名色时。<a id="a-HF"></a>六入时者。<a id="a-HG"></a>以生眼等诸根满足。<a id="a-HH"></a>六入诸根未能有力。<a id="a-HI"></a>作彼心心数法依止。<a id="a-HJ"></a>是名六入时。<a id="a-HK"></a>言触时者。<a id="a-HL"></a>随何等时诸根于彼心心数法能作依止。<a id="a-HM"></a>而不能作分别苦乐。<a id="a-HN"></a>亦不能作好恶诸事。<a id="a-HO"></a>未有胜行是名触时。<a id="a-HP"></a>言受时者。<a id="a-HQ"></a>谓受苦乐分别苦乐。<a id="a-HR"></a>摄好恶事爱食非爱欲。<a id="a-HS"></a>资生等未有取力是名受时。<a id="a-HT"></a>言爱时者。<a id="a-HU"></a>爱欲资生行非分别有无是名爱时。<a id="a-HV"></a>言取时者。<a id="a-HW"></a>知有无分别求如是起是名取时。<a id="a-HX"></a>言有时者。<a id="a-HY"></a>求于此世未来世中五欲境界。<a id="a-HZ"></a>追求推觅为未来生起种种业是名有时。<a id="a-Ha"></a>言生时者。<a id="a-Hb"></a>此生已退即次后生所托生处是名生时。<a id="a-Hc"></a>老死时者。<a id="a-Hd"></a>自此以后破坏诸根名老死时。<a id="a-He"></a>言刹那者。<a id="a-Hf"></a>名色等支名为刹那。<a id="a-Hg"></a>以一念中具足一切十二有支。<a id="a-Hh"></a>此义云何如人依止贪心杀生。<a id="a-Hi"></a>彼处所有迷愚痴等名为无明。<a id="a-Hj"></a>彼处所有相应思心是名为行。<a id="a-Hk"></a>彼处所有相应意法是名为识。<a id="a-Hl"></a>彼处所有共识生法相等。<a id="a-Hm"></a>四大及依四大所生四尘如是等法名为名色。<a id="a-Hn"></a>彼处所有依入作业而非离入名为六入。<a id="a-Ho"></a>彼处所有相应对法是名为触。<a id="a-Hp"></a>彼处所有相应觉者是名为受。<a id="a-Hq"></a>彼处所有相应贪心是名为爱。<a id="a-Hr"></a>彼处所有不舍爱心是名为取。<a id="a-Hs"></a>彼处所有身口意业是名为有。<a id="a-Ht"></a>彼处所有如是等法所起之法是名为生。<a id="a-Hu"></a>彼处所有诸法变异是名为老。<a id="a-Hv"></a>彼处所有诸法散灭是名为死。<a id="a-Hw"></a>有次第者无始义故。<a id="a-Hx"></a>此以何义。<a id="a-Hy"></a>以彼因果不断绝故。<a id="a-Hz"></a>以是义故不知其始。<a id="a-I0"></a>不断绝者。<a id="a-I1"></a>以彼因因不断绝故。<a id="a-I2"></a>此以何义远来义故。<a id="a-I3"></a>又复非但十二有支能生因缘。<a id="a-I4"></a>以彼一切有为诸法名为因缘。</p>
  <p id="aI5">问曰。<a id="a-I6"></a>深心等法有何次第。<a id="a-I7"></a>答曰。<a id="a-I8"></a>以成就一切胜功德故。<a id="a-I9"></a>以一切法中不失菩提心以为根本故。<a id="a-IA"></a>此以何义。<a id="a-IB"></a>于诸菩萨摩诃萨修行功德中。<a id="a-IC"></a>说彼深心以为根本。<a id="a-ID"></a>以诸菩萨成就深心。<a id="a-IE"></a>以为不失菩提心因。<a id="a-IF"></a>如深心诸行亦尔。<a id="a-IG"></a>自然为欲利益一切众生修行。<a id="a-IH"></a>是以如来为欲示现如实修行次第义故。<a id="a-II"></a>说深心后次说行心。</p>
  <p id="aIJ">又以菩萨成就深心成就行心。<a id="a-IK"></a>然后于他利益修行。<a id="a-IL"></a>为欲示现如是胜义。<a id="a-IM"></a>说修行后次说成就舍心。<a id="a-IN"></a>又以菩萨持戒布施等如实修行相回向胜法。<a id="a-IO"></a>依如是义示现修行助菩萨道。<a id="a-IP"></a>是故次说成就回向。<a id="a-IQ"></a>又从持戒乃至回向非定善根。<a id="a-IR"></a>次欲示现胜三昧法。<a id="a-IS"></a>欲令众生住慈悲等诸善根中。<a id="a-IT"></a>以是义故。<a id="a-IU"></a>说回向后次说成就大慈悲等。<a id="a-IV"></a>已置定法妙乐善根为欲离彼贪着心故。<a id="a-IW"></a>说慈悲后次说方便。<a id="a-IX"></a>以有方便故有智慧明见诸法。<a id="a-IY"></a>以是义故不堕声闻辟支佛地入菩萨位。<a id="a-IZ"></a>是故如来说方便后次说成就般若波罗蜜。</p>
  <p id="aIa">又复略说成就深心乃至方便。<a id="a-Ib"></a>示现成就助道功德。<a id="a-Ic"></a>究竟成就般若波罗蜜者。<a id="a-Id"></a>示现成就助道智慧。</p>
  <p id="aIe">又成就深心乃至方便示现成就菩提功德道。<a id="a-If"></a>究竟成就般若波罗蜜示现成就菩提智慧道。</p>
  <p id="aIg">又成就深心乃至回向。<a id="a-Ih"></a>示现成就戒身。<a id="a-Ii"></a>慈悲二法示现成就定身。<a id="a-Ij"></a>方便般若示现成就慧身。</p>
  <p id="aIk">又成就深心即是示现成就直心。<a id="a-Il"></a>自余七句示现成就修行。</p>
  <p id="aIm">又成就深心成就行心示现戒家。<a id="a-In"></a>成就舍心成就回向。<a id="a-Io"></a>示现施家。<a id="a-Ip"></a>成就大慈成就大悲。<a id="a-Iq"></a>示现灭家。<a id="a-Ir"></a>成就方便成就般若波罗蜜。<a id="a-Is"></a>示现智家。<a id="a-It"></a>如是有碍无碍等一切诸法。<a id="a-Iu"></a>诸余一切修多罗中广说应知。<a id="a-Iv"></a>此修多罗依诸菩萨摩诃萨学戒义说。<a id="a-Iw"></a>如是诸菩萨摩诃萨八万四千无量无边诸法门等。<a id="a-Ix"></a>皆应类知。</p>
  <p id="aIy">此经旧为六卷。<a id="a-Iz"></a>开元录作五卷。<a id="a-J0"></a>子注或七卷。<a id="a-J1"></a>或十卷。<a id="a-J2"></a>据此今开初卷为二总为七卷。<a id="a-J3"></a>即释大宝积经第四十一会是也。</p>
 </body>
</html>