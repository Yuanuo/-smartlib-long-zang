<!doctype html>
<html id="z3IBVReyC" data-ver="588">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">菩提资粮论卷第三</h1>
  <p id="a2"></p>
  <p id="a3">复有余师意　　诸觉资粮者</p>
  <p id="a4">实舍及寂智　　四处之所摄</p>
  <p id="a5">又一论师作是念。<a id="a-6"></a>一切菩提资粮皆实处舍处寂处智处所摄。<a id="a-7"></a>实者不虚诳相。<a id="a-8"></a>实即是戒。<a id="a-9"></a>是故实为尸罗波罗蜜。<a id="a-A"></a>舍即布施。<a id="a-B"></a>是故舍处为陀那波罗蜜。<a id="a-C"></a>寂者即心不浊。<a id="a-D"></a>若心不浊。<a id="a-E"></a>爱不爱事所不能动是故寂处为羼提波罗蜜及禅那波罗蜜。<a id="a-F"></a>智处还为般若波罗蜜毗梨耶波罗蜜。<a id="a-G"></a>遍入诸处以无精进。<a id="a-H"></a>则于诸处无所成就。<a id="a-I"></a>是故毗梨耶波罗蜜成就诸事。<a id="a-J"></a>是故一切资粮皆入四处。<a id="a-K"></a>问如经说。<a id="a-L"></a>以慈资粮得无碍心。<a id="a-M"></a>以舍资粮得断憎爱。<a id="a-N"></a>于中慈悲有何差别。<a id="a-O"></a>答。</p>
  <p id="aP">大悲彻骨髓　　为诸众生依</p>
  <p id="aQ">如父于一子　　慈则遍一切</p>
  <p id="aR">若入生死崄道。<a id="a-S"></a>堕地狱畜生饿鬼诸趣。<a id="a-T"></a>在恶邪见网。<a id="a-U"></a>覆愚痴稠林。<a id="a-V"></a>行邪径非道。<a id="a-W"></a>犹如盲闇。<a id="a-X"></a>非出离中见为出离。<a id="a-Y"></a>为老病死忧悲苦恼诸贼执持。<a id="a-Z"></a>入魔意稠林。<a id="a-a"></a>去佛意远者。<a id="a-b"></a>菩萨大悲。<a id="a-c"></a>穿于自身皮肉及筋。<a id="a-d"></a>彻至骨髓。<a id="a-e"></a>为诸众生而作依处。<a id="a-f"></a>令此众生得度如是生死旷野险难恶路。<a id="a-g"></a>置于一切智城无畏之宫。<a id="a-h"></a>譬如长者唯一福子而遭病苦。<a id="a-i"></a>爱彻皮肉入于骨髓。<a id="a-j"></a>但念何时得其病愈。<a id="a-k"></a>悲亦如是。<a id="a-l"></a>唯于苦众生中起。<a id="a-m"></a>慈者遍于一切众生中起。<a id="a-n"></a>又复慈故于诸众生得无碍心。<a id="a-o"></a>悲故于生死中无有疲厌。<a id="a-p"></a>又慈于善人中生。<a id="a-q"></a>悲于不善人中生。<a id="a-r"></a>又菩萨慈增长故不着己乐。<a id="a-s"></a>则生大慈。<a id="a-t"></a>悲增长故舍诸支节及命。<a id="a-u"></a>则生大悲。</p>
  <p id="av">若念佛功德　　及闻佛神变</p>
  <p id="aw">爱喜而受净　　此名为大喜</p>
  <p id="ax">若念佛功德者。<a id="a-y"></a>于中何者是佛功德。<a id="a-z"></a>谓诸佛世尊无量百千俱致劫中。<a id="a-10"></a>聚集善根故。<a id="a-11"></a>不护身口意业故。<a id="a-12"></a>五种应知中断疑故。<a id="a-13"></a>四种答难中无失故。<a id="a-14"></a>三十七助菩提法教授故。<a id="a-15"></a>十二分缘生中因缘觉故。<a id="a-16"></a>教九教故。<a id="a-17"></a>四种住持具足故。<a id="a-18"></a>得四无量故。<a id="a-19"></a>满足六波罗蜜故。<a id="a-1A"></a>说菩萨十地故。<a id="a-1B"></a>出世五众成满故。<a id="a-1C"></a>四无畏十力十八不共佛法具足故。<a id="a-1D"></a>无边境界故。<a id="a-1E"></a>自心自在转故。<a id="a-1F"></a>无厌足法故。<a id="a-1G"></a>得如金刚三摩地故。<a id="a-1H"></a>不虚说法故。<a id="a-1I"></a>无能坏法故。<a id="a-1J"></a>世间导师故。<a id="a-1K"></a>无能见顶故。<a id="a-1L"></a>无与等故。<a id="a-1M"></a>无能胜故。<a id="a-1N"></a>不可思法故。<a id="a-1O"></a>得大慈大悲大喜大舍故。<a id="a-1P"></a>百福相故。<a id="a-1Q"></a>无量善根故。<a id="a-1R"></a>无边功德故。<a id="a-1S"></a>无量功德故。<a id="a-1T"></a>无数功德故。<a id="a-1U"></a>不可分别功德故。<a id="a-1V"></a>希有功德故。<a id="a-1W"></a>不共功德故。<a id="a-1X"></a>如是等名。<a id="a-1Y"></a>念佛诸功德。</p>
  <p id="a1Z">化诸众生故。<a id="a-1a"></a>起神通变现。<a id="a-1b"></a>随所应度众生。<a id="a-1c"></a>随众生身。<a id="a-1d"></a>随其形量长短宽狭。<a id="a-1e"></a>随其色类种种差殊。<a id="a-1f"></a>随其音声清净分别。<a id="a-1g"></a>诸佛世尊以种种希有神通。<a id="a-1h"></a>如其所行如其信欲。<a id="a-1i"></a>以彼彼方便差别神变。<a id="a-1j"></a>而教化之。<a id="a-1k"></a>闻此事已爱喜受净。<a id="a-1l"></a>名为大喜。<a id="a-1m"></a>于中心勇名爱。<a id="a-1n"></a>爱心遍身名喜。<a id="a-1o"></a>喜心觉乐名受。<a id="a-1p"></a>于受乐时念正觉者大神通德。<a id="a-1q"></a>其心不浊名净。<a id="a-1r"></a>彼心净时喜意充满名为大喜。<a id="a-1s"></a>彼登少分乘者。<a id="a-1t"></a>虽亦有喜。<a id="a-1u"></a>以不共故得大喜名。<a id="a-1v"></a>问菩萨应舍众生。<a id="a-1w"></a>为不应舍。<a id="a-1x"></a>答。</p>
  <p id="a1y">菩萨于众生　　不应得舍弃</p>
  <p id="a1z">当随力所堪　　一切时摄受</p>
  <p id="a20">菩萨摩诃萨常念利乐诸众生等。<a id="a-21"></a>若为贪嗔痴所恼。<a id="a-22"></a>登于悭吝破戒恚恨懈怠乱心恶智之道。<a id="a-23"></a>入于异路。<a id="a-24"></a>此等众生所不应舍。<a id="a-25"></a>于一切时说施戒修。<a id="a-26"></a>随力所能应当摄受。<a id="a-27"></a>不应舍弃。</p>
  <p id="a28">菩萨从初时　　应随堪能力</p>
  <p id="a29">方便化众生　　令入于大乘</p>
  <p id="a2A">此登大乘菩萨于众生中。<a id="a-2B"></a>随所堪能从初应作。<a id="a-2C"></a>如前方便波罗蜜中所说方便。<a id="a-2D"></a>应当精勤以诸方便教化众生置此大乘。<a id="a-2E"></a>问何故菩萨但以大乘教化众生。<a id="a-2F"></a>不以声闻独觉乘也。<a id="a-2G"></a>答。</p>
  <p id="a2H">化恒沙众生　　令得罗汉果</p>
  <p id="a2I">化一入大乘　　此福德为上</p>
  <p id="a2J">若教化恒河沙等众生。<a id="a-2K"></a>得阿罗汉果。<a id="a-2L"></a>此大乘福。<a id="a-2M"></a>胜过彼声闻等乘教化福。<a id="a-2N"></a>以种子无尽故。<a id="a-2O"></a>此所有种子。<a id="a-2P"></a>能为余众生等。<a id="a-2Q"></a>作菩提心方便。<a id="a-2R"></a>亦以出生声闻独觉故。<a id="a-2S"></a>此福胜彼。<a id="a-2T"></a>此福胜者。<a id="a-2U"></a>大乘于声闻独觉乘为上故。<a id="a-2V"></a>又菩提心。<a id="a-2W"></a>有无量无数福德故。<a id="a-2X"></a>又由大乘。<a id="a-2Y"></a>三宝种不断故。<a id="a-2Z"></a>是故欲求大福。<a id="a-2a"></a>应以大乘教化众生。<a id="a-2b"></a>不以余乘。<a id="a-2c"></a>问诸摩诃萨岂唯以大乘教化众生。<a id="a-2d"></a>不以声闻独觉乘耶。<a id="a-2e"></a>答。</p>
  <p id="a2f">教以声闻乘　　及独觉乘者</p>
  <p id="a2g">以彼少力故　　不堪大乘化</p>
  <p id="a2h">若中下意众生。<a id="a-2i"></a>舍利他事阙于大悲。<a id="a-2j"></a>不堪以大乘化者。<a id="a-2k"></a>乃以声闻独觉乘。<a id="a-2l"></a>而化度之。<a id="a-2m"></a>问若有众生。<a id="a-2n"></a>不可以三乘化者。<a id="a-2o"></a>于彼应舍为不舍也。<a id="a-2p"></a>答。</p>
  <p id="a2q">声闻独觉乘　　及以大乘中</p>
  <p id="a2r">不堪受化者　　应置于福处</p>
  <p id="a2s">若有众生。<a id="a-2t"></a>喜乐生死憎恶解脱。<a id="a-2u"></a>不堪以声闻独觉及大乘化者。<a id="a-2v"></a>应当教化置于梵乘四梵行中。<a id="a-2w"></a>若复不堪梵乘化者。<a id="a-2x"></a>应当教化置于天乘十善业道。<a id="a-2y"></a>及施等福事中。<a id="a-2z"></a>不应舍弃。<a id="a-30"></a>问若有众生喜乐世乐。<a id="a-31"></a>于三福事无力能行。<a id="a-32"></a>于彼人所当何所作。<a id="a-33"></a>答。</p>
  <p id="a34">若人不堪受　　天及解脱化</p>
  <p id="a35">便以现世利　　如力应当摄</p>
  <p id="a36">若有众生。<a id="a-37"></a>专求欲乐不观他世。<a id="a-38"></a>趣向地狱饿鬼畜生。<a id="a-39"></a>不可教化令生天解脱者。<a id="a-3A"></a>亦当愍彼智如小儿。<a id="a-3B"></a>如其所应现世摄受。<a id="a-3C"></a>随己力能以施等摄之。<a id="a-3D"></a>愍而不舍。<a id="a-3E"></a>问若菩萨于此似小儿相诸众生所。<a id="a-3F"></a>无有方便可得摄化。<a id="a-3G"></a>当于彼人应何所作。<a id="a-3H"></a>答。</p>
  <p id="a3I">菩萨于众生　　无缘能教化</p>
  <p id="a3J">当起大慈悲　　不应便弃舍</p>
  <p id="a3K">若菩萨于喜乐罪恶可愍众生中。<a id="a-3L"></a>无有方便能行摄化。<a id="a-3M"></a>菩萨于彼当起子想兴大慈悲。<a id="a-3N"></a>无有道理而得舍弃。<a id="a-3O"></a>问已说于众生中应须摄受。<a id="a-3P"></a>未知摄受方便云何。<a id="a-3Q"></a>答。</p>
  <p id="a3R">施摄及说法　　复听闻说法</p>
  <p id="a3S">亦行利他事　　此为摄方便</p>
  <p id="a3T">诸菩萨为摄受众生故。<a id="a-3U"></a>或以布施为摄方便。<a id="a-3V"></a>或受他所施。<a id="a-3W"></a>或为他说法。<a id="a-3X"></a>或听他说法。<a id="a-3Y"></a>或行利他。<a id="a-3Z"></a>或以爱语。<a id="a-3a"></a>或以同事。<a id="a-3b"></a>或说诸明处。<a id="a-3c"></a>或教以工巧。<a id="a-3d"></a>或示现作业。<a id="a-3e"></a>或令病者得愈。<a id="a-3f"></a>或救拔险难。<a id="a-3g"></a>如是等名为摄受众生方便。<a id="a-3h"></a>当以此诸方便摄受众生。<a id="a-3i"></a>不应弃舍。<a id="a-3j"></a>问以如是等摄受方便。<a id="a-3k"></a>摄众生已成就何利。<a id="a-3l"></a>答。</p>
  <p id="a3m">所作益众生　　不倦不放逸</p>
  <p id="a3n">起愿为菩提　　利世即自利</p>
  <p id="a3o">此中菩萨作愿利益世间者。<a id="a-3p"></a>发如是意。<a id="a-3q"></a>凡利世间事我皆应作。<a id="a-3r"></a>立此誓已。<a id="a-3s"></a>于诸众生所作事中。<a id="a-3t"></a>不应疲倦不应放逸。<a id="a-3u"></a>又当作念。<a id="a-3v"></a>若利世间即是自利。<a id="a-3w"></a>是故菩萨于利乐众生因缘。<a id="a-3x"></a>不应弃舍。<a id="a-3y"></a>问已说菩萨常应利乐众生。<a id="a-3z"></a>不应行舍。<a id="a-40"></a>于诸法中为舍不舍。<a id="a-41"></a>答。</p>
  <p id="a42">入甚深法界　　灭离于分别</p>
  <p id="a43">悉无有功用　　诸处自然舍</p>
  <p id="a44">法界者。<a id="a-45"></a>即是缘生。<a id="a-46"></a>是故先说。<a id="a-47"></a>如来若出不出。<a id="a-48"></a>此法界法性常住。<a id="a-49"></a>所谓缘生。<a id="a-4A"></a>又如先说。<a id="a-4B"></a>阿难陀。<a id="a-4C"></a>缘生甚深证亦甚深。<a id="a-4D"></a>是故入此甚深法界菩萨。<a id="a-4E"></a>灭一切有无等二边。<a id="a-4F"></a>摄取方便智已。<a id="a-4G"></a>即断诸动念戏论分别。<a id="a-4H"></a>离诸取相。<a id="a-4I"></a>诸心意识行处皆不复行。<a id="a-4J"></a>乃至行佛行菩提行菩萨行涅槃处皆亦不行。<a id="a-4K"></a>则于诸法无复功用。<a id="a-4L"></a>于诸法中。<a id="a-4M"></a>得寂静复寂静心无分别心。<a id="a-4N"></a>是名第一义舍。<a id="a-4O"></a>此即菩萨无分别也。<a id="a-4P"></a>已说出世间舍。<a id="a-4Q"></a>我今当说世间舍。</p>
  <p id="a4R">利名赞乐等　　四处皆不着</p>
  <p id="a4S">反上亦无碍　　此等名为舍</p>
  <p id="a4T">于利养名闻赞叹安乐等中无所系着。<a id="a-4U"></a>与此相反无利无名毁苦等中亦不退碍。<a id="a-4V"></a>舍离爱憎处中而住无复分别。<a id="a-4W"></a>此名第二说世间舍。<a id="a-4X"></a>问若菩萨于诸法中。<a id="a-4Y"></a>作第一义舍者。<a id="a-4Z"></a>为菩提故如然头衣。<a id="a-4a"></a>如是勤行云何可得。<a id="a-4b"></a>答。</p>
  <p id="a4c">菩萨为菩提　　乃至未不退</p>
  <p id="a4d">譬如燃头衣　　应作是勤行</p>
  <p id="a4e">虽于诸法应如是舍。<a id="a-4f"></a>而菩萨决定修行如然头衣。<a id="a-4g"></a>乃至未得不退转菩提菩萨。<a id="a-4h"></a>为菩提故应当勤行。<a id="a-4i"></a>于中菩萨有五种不退菩提因缘应知。<a id="a-4j"></a>何者为五。<a id="a-4k"></a>如华聚等经中说。<a id="a-4l"></a>若闻具足大愿诸菩萨及佛世尊名号故。<a id="a-4m"></a>若愿生彼佛世尊国土故。<a id="a-4n"></a>是为二种因缘。<a id="a-4o"></a>受持及说般若波罗蜜等深经故。<a id="a-4p"></a>是为第三因缘。<a id="a-4q"></a>修习现前住等三摩提及随喜得者故。<a id="a-4r"></a>是为第四因缘。<a id="a-4s"></a>此四因缘说未得忍菩萨不退转。<a id="a-4t"></a>若此菩萨住菩萨不动地已得无生忍。<a id="a-4u"></a>说为究竟决定不退转。<a id="a-4v"></a>问若此四种因缘中。<a id="a-4w"></a>随以一因缘。<a id="a-4x"></a>菩萨得不退转者。<a id="a-4y"></a>先说如然头衣应当勤行。<a id="a-4z"></a>彼云何成。<a id="a-50"></a>答。</p>
  <p id="a51">然彼诸菩萨　　为求菩提时</p>
  <p id="a52">精进不应息　　以荷重担故</p>
  <p id="a53">虽复四因缘中随一因缘菩萨皆得不退。<a id="a-54"></a>而精进不应休息。<a id="a-55"></a>由先作是言。<a id="a-56"></a>我当令诸众生皆得涅槃。<a id="a-57"></a>以荷如是重担故。<a id="a-58"></a>于其中间精进不息。<a id="a-59"></a>问何故于其中间精进不得休息。<a id="a-5A"></a>答。</p>
  <p id="a5B">未生大悲忍　　虽得不退转</p>
  <p id="a5C">菩萨犹有死　　以起放逸故</p>
  <p id="a5D">于四因缘中随何因缘。<a id="a-5E"></a>得不退转菩萨。<a id="a-5F"></a>彼未生大悲乃至未得无生忍。<a id="a-5G"></a>中间受业力死生者。<a id="a-5H"></a>由入放逸故。<a id="a-5I"></a>是以菩萨应当勤行如然头衣。<a id="a-5J"></a>为得无生忍故。<a id="a-5K"></a>于其中间精进不息。</p>
  <p id="a5L">问菩萨复有何死。<a id="a-5M"></a>答。</p>
  <p id="a5N">声闻独觉地　　若入便为死</p>
  <p id="a5O">以断于菩萨　　诸所解知根</p>
  <p id="a5P">如前所说四种因缘。<a id="a-5Q"></a>随何因缘得不退转。<a id="a-5R"></a>此菩萨未有大悲未得忍。<a id="a-5S"></a>未过声闻独觉地。<a id="a-5T"></a>或以恶友力怖生死苦故。<a id="a-5U"></a>或受生中间故。<a id="a-5V"></a>或劫坏时间嗔嫌菩萨毁谤正法故。<a id="a-5W"></a>失菩提心。<a id="a-5X"></a>起声闻独觉地心已。<a id="a-5Y"></a>或于声闻解脱。<a id="a-5Z"></a>若独觉解脱作证。<a id="a-5a"></a>彼断菩萨根。<a id="a-5b"></a>所谓大悲。<a id="a-5c"></a>是以诸菩萨及佛世尊。<a id="a-5d"></a>名为说解知死。<a id="a-5e"></a>问此应思量菩萨。<a id="a-5f"></a>为畏住泥犁。<a id="a-5g"></a>为畏堕声闻独觉地。<a id="a-5h"></a>答。</p>
  <p id="a5i">假使堕泥犁　　菩萨不生怖</p>
  <p id="a5j">声闻独觉地　　便为大恐怖</p>
  <p id="a5k">菩萨设住泥犁。<a id="a-5l"></a>与无数百千苦俱。<a id="a-5m"></a>不比堕声闻独觉地怖畏。<a id="a-5n"></a>问何故如此。<a id="a-5o"></a>答。</p>
  <p id="a5p">非堕泥犁中　　毕竟障菩提</p>
  <p id="a5q">声闻独觉地　　则为毕竟障</p>
  <p id="a5r">设入泥犁。<a id="a-5s"></a>于正觉道。<a id="a-5t"></a>不能作毕竟障碍。<a id="a-5u"></a>住泥犁时。<a id="a-5v"></a>乃至恶业尽边。<a id="a-5w"></a>于菩提道暂为障碍。<a id="a-5x"></a>菩萨若堕声闻独觉地。<a id="a-5y"></a>则毕竟不生故。<a id="a-5z"></a>声闻独觉地。<a id="a-60"></a>于正觉道乃为障碍。<a id="a-61"></a>由是义故。<a id="a-62"></a>菩萨入于泥犁。<a id="a-63"></a>不比堕声闻独觉地怖畏。<a id="a-64"></a>问其怖如何。<a id="a-65"></a>答。</p>
  <p id="a66">如说爱寿人　　怖畏于斩首</p>
  <p id="a67">声闻独觉地　　应作如是怖</p>
  <p id="a68">经中佛世尊作如是说。<a id="a-69"></a>如爱寿人怖畏斩首。<a id="a-6A"></a>菩萨欲求无上菩提。<a id="a-6B"></a>怖畏声闻独觉地。<a id="a-6C"></a>亦应如此。<a id="a-6D"></a>是故菩萨虽入泥犁。<a id="a-6E"></a>不比堕声闻独觉地怖畏。<a id="a-6F"></a>问已说未得无生忍诸菩萨障碍法。<a id="a-6G"></a>此菩萨云何得无生忍。<a id="a-6H"></a>答。</p>
  <p id="a6I">不生亦不灭　　非不生不灭</p>
  <p id="a6J">非俱不俱说　　空不空亦尔</p>
  <p id="a6K">此中菩萨观缘生时作是念。<a id="a-6L"></a>有缘生法但施设。<a id="a-6M"></a>如无生中有生。<a id="a-6N"></a>是故生者自体不成。<a id="a-6O"></a>自体不成故生则非有。<a id="a-6P"></a>如生自体非有。<a id="a-6Q"></a>彼灭为二。<a id="a-6R"></a>二俱无体如生灭。<a id="a-6S"></a>彼不生不灭为二。<a id="a-6T"></a>亦二俱无体。<a id="a-6U"></a>彼生灭二种中。<a id="a-6V"></a>生不生灭不灭亦不有互相违故。<a id="a-6W"></a>空亦如是。<a id="a-6X"></a>如有者无自体故。<a id="a-6Y"></a>彼不空及空不空亦尔。<a id="a-6Z"></a>问若作是念。<a id="a-6a"></a>以缘生故诸法无自体者。<a id="a-6b"></a>何故复作是念。<a id="a-6c"></a>亦无有缘生法。<a id="a-6d"></a>答。</p>
  <p id="a6e">随何所有法　　于中观不动</p>
  <p id="a6f">彼是无生忍　　断诸分别故</p>
  <p id="a6g">如是菩萨如实观缘生时。<a id="a-6h"></a>得离诸法自体见。<a id="a-6i"></a>离自体见故。<a id="a-6j"></a>即断取法自体。<a id="a-6k"></a>得断法自体时作是念。<a id="a-6l"></a>非无内外法。<a id="a-6m"></a>而无法自体。<a id="a-6n"></a>虽有缘生法。<a id="a-6o"></a>但如苇束幻梦。<a id="a-6p"></a>若法从缘生。<a id="a-6q"></a>彼自体不生。<a id="a-6r"></a>作是观已。<a id="a-6s"></a>若沙门若波罗门。<a id="a-6t"></a>所不能动而不取证。<a id="a-6u"></a>彼以乐观无生法。<a id="a-6v"></a>断诸分别故。<a id="a-6w"></a>说名无生忍。<a id="a-6x"></a>此菩萨即住菩萨不动地。<a id="a-6y"></a>偈言。</p>
  <p id="a6z">既获此忍已　　即时得授记</p>
  <p id="a70">汝必当作佛　　便得不退转</p>
  <p id="a71">得此无生忍故。<a id="a-72"></a>即于得时非前非后。<a id="a-73"></a>诸佛现前授记作佛。<a id="a-74"></a>汝于来世。<a id="a-75"></a>于尔所时某世界某劫中。<a id="a-76"></a>当为某如来应正遍知。<a id="a-77"></a>此名菩萨不退转。<a id="a-78"></a>问从住初地乃至七地诸菩萨。<a id="a-79"></a>皆决定向三菩提。<a id="a-7A"></a>何故不说为不退转。<a id="a-7B"></a>唯说住不动地菩萨。<a id="a-7C"></a>为不退转。<a id="a-7D"></a>答。</p>
  <p id="a7E">已住不动诸菩萨　　得于法尔不退智</p>
  <p id="a7F">彼智二乘不能转　　是故独得不退名</p>
  <p id="a7G">此谓所有信等出世间善根。<a id="a-7H"></a>诸声闻独觉乃至住第七地菩萨。<a id="a-7I"></a>不能障碍令其退转。<a id="a-7J"></a>故名不退转。<a id="a-7K"></a>非余十种菩萨为三菩提于诸法中不退转也。<a id="a-7L"></a>已说不退转因缘。<a id="a-7M"></a>此中又得殊胜授记。<a id="a-7N"></a>大乘中说四种授记。<a id="a-7O"></a>谓未发菩提心授记共发菩提心授记。<a id="a-7P"></a>隐覆授记。<a id="a-7Q"></a>现前授记。<a id="a-7R"></a>是为四种授记。<a id="a-7S"></a>于中未发菩提心授记者。<a id="a-7T"></a>其人利根具增上信。<a id="a-7U"></a>诸佛世尊以无碍佛眼观已。<a id="a-7V"></a>而为授记。<a id="a-7W"></a>共发菩提心授记者。<a id="a-7X"></a>成熟善根种菩提种先已修习。<a id="a-7Y"></a>其根猛利得增上行。<a id="a-7Z"></a>但欲解脱诸众生故。<a id="a-7a"></a>即发心时入不退转。<a id="a-7b"></a>无堕落法离八不闲(谓八难也)。<a id="a-7c"></a>此人或闻自授记。<a id="a-7d"></a>于六波罗蜜不发精进。<a id="a-7e"></a>如其不闻更发精进为令不闻。<a id="a-7f"></a>欲使他人闻其授记。<a id="a-7g"></a>断疑心故。<a id="a-7h"></a>佛以威神隐覆授记。<a id="a-7i"></a>若菩萨成熟出世五根。<a id="a-7j"></a>得无生忍。<a id="a-7k"></a>住菩萨不动地。<a id="a-7l"></a>彼即现前授记。<a id="a-7m"></a>是为四种授记。<a id="a-7n"></a>彼得无生忍菩萨已决定故。<a id="a-7o"></a>诸佛世尊现前授记。<a id="a-7p"></a>又别有密意授记。<a id="a-7q"></a>以为第五。<a id="a-7r"></a>如法华经说。</p>
  <p id="a7s">我等皆随喜　　大仙密意语</p>
  <p id="a7t">如授记圣者　　无畏舍利弗</p>
  <p id="a7u">我等亦当得　　成佛世无上</p>
  <p id="a7v">复以密意语　　说无上正觉</p>
  <p id="a7w">以何义故。<a id="a-7x"></a>说此别语授记。<a id="a-7y"></a>有论师说。<a id="a-7z"></a>为令未入决定声闻乘者发菩提心故。<a id="a-80"></a>又已发菩提心初业菩萨等。<a id="a-81"></a>畏流转苦。<a id="a-82"></a>欲于声闻涅槃取灭度者。<a id="a-83"></a>为令牢固菩提心故。<a id="a-84"></a>又有异佛土菩萨。<a id="a-85"></a>于此聚集。<a id="a-86"></a>授记时到。<a id="a-87"></a>以相似名。<a id="a-88"></a>为彼授记故。<a id="a-89"></a>诸师如是分别别语授记。<a id="a-8A"></a>于中实义唯佛世尊。<a id="a-8B"></a>乃能知之。</p>
  <p id="a8C">菩萨乃至得　　诸佛现前住</p>
  <p id="a8D">牢固三摩提　　不应起放逸</p>
  <p id="a8E">诸佛现前三摩提得已而住者。<a id="a-8F"></a>谓现在诸佛现其前住三摩提也。<a id="a-8G"></a>三摩提者。<a id="a-8H"></a>平等住故。<a id="a-8I"></a>菩萨乃至未得此三摩提。<a id="a-8J"></a>其间不应放逸。<a id="a-8K"></a>以未得三摩提。<a id="a-8L"></a>菩萨犹堕恶趣。<a id="a-8M"></a>未离不闲故。<a id="a-8N"></a>是故为得此三摩提。<a id="a-8O"></a>不应放逸。<a id="a-8P"></a>若得三摩提。<a id="a-8Q"></a>彼诸怖畏皆得解脱。<a id="a-8R"></a>此三摩提有三种。<a id="a-8S"></a>谓色攀缘。<a id="a-8T"></a>法攀缘。<a id="a-8U"></a>无攀缘。<a id="a-8V"></a>于中若攀缘如来形色相好庄严身。<a id="a-8W"></a>而念佛者。<a id="a-8X"></a>是色攀缘三摩提。<a id="a-8Y"></a>若复攀缘十名号身十力无畏不共佛法等无量色类佛之功德。<a id="a-8Z"></a>而念佛者。<a id="a-8a"></a>是法攀缘三摩提。<a id="a-8b"></a>若复不攀缘色。<a id="a-8c"></a>不攀缘法。<a id="a-8d"></a>亦不作意念佛。<a id="a-8e"></a>亦无所得。<a id="a-8f"></a>远离诸相空三摩提。<a id="a-8g"></a>此名无攀缘三摩提。<a id="a-8h"></a>于中初发心菩萨。<a id="a-8i"></a>得色攀缘三摩提。<a id="a-8j"></a>已入行者法攀缘。<a id="a-8k"></a>得无生忍者无攀缘。<a id="a-8l"></a>此等名得决定。<a id="a-8m"></a>自在故。</p>
  <p id="a8n">诸佛现前住　　牢固三摩提</p>
  <p id="a8o">此为菩萨父　　大悲忍为母</p>
  <p id="a8p">此所说三种现。<a id="a-8q"></a>在佛现前住三摩提。<a id="a-8r"></a>摄诸菩萨功德及诸佛功德故。<a id="a-8s"></a>说名诸菩萨父。<a id="a-8t"></a>大悲者。<a id="a-8u"></a>于生死流转中。<a id="a-8v"></a>不生疲倦故。<a id="a-8w"></a>又于声闻独觉地险岸。<a id="a-8x"></a>护令不堕故。<a id="a-8y"></a>说名为母。<a id="a-8z"></a>忍者。<a id="a-90"></a>得忍菩萨。<a id="a-91"></a>于诸流转苦及诸恶众生中。<a id="a-92"></a>不厌流转。<a id="a-93"></a>不舍众生及菩提。<a id="a-94"></a>以不生厌。<a id="a-95"></a>是故此忍又为诸菩萨母。<a id="a-96"></a>更有别偈说。</p>
  <p id="a97">智度以为母　　方便为父者</p>
  <p id="a98">以生及持故　　说菩萨父母</p>
  <p id="a99">以般若波罗蜜生诸菩萨法故。<a id="a-9A"></a>佛说般若波罗蜜为菩萨母。<a id="a-9B"></a>诸菩萨法从般若波罗蜜生已。<a id="a-9C"></a>为巧方便所持。<a id="a-9D"></a>不令趣向声闻独觉地险岸。<a id="a-9E"></a>以是持菩提故。<a id="a-9F"></a>说巧方便为菩萨父。<a id="a-9G"></a>问菩萨以几许福能得菩提。<a id="a-9H"></a>答。</p>
  <p id="a9I">少少积聚福　　不能得菩提</p>
  <p id="a9J">百须弥量福　　聚胜乃能得</p>
  <p id="a9K">菩提者。<a id="a-9L"></a>谓一切智智。<a id="a-9M"></a>彼智与无应知等。<a id="a-9N"></a>应知与虚空等。<a id="a-9O"></a>虚空无边故应知亦无边。<a id="a-9P"></a>以有边福不能得无边智。<a id="a-9Q"></a>是故少少积聚福。<a id="a-9R"></a>不能得菩提。<a id="a-9S"></a>云何得百须弥量福。<a id="a-9T"></a>聚集乃能得。</p>
 </body>
</html>