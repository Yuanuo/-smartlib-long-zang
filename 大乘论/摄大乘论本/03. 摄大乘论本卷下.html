<!doctype html>
<html id="z3IBVZB115" data-ver="906">
 <head>
  <meta charset="utf-8">
  <meta author="无著菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论本卷下</h1>
  <h2 id="a2">彼修差别分第六</h2>
  <p id="a3">如是已说彼入因果。<a id="a-4"></a>彼修差别云何可见。<a id="a-5"></a>由菩萨十地。<a id="a-6"></a>何等为十。<a id="a-7"></a>一极喜地。<a id="a-8"></a>二离垢地。<a id="a-9"></a>三发光地。<a id="a-A"></a>四焰慧地。<a id="a-B"></a>五极难胜地。<a id="a-C"></a>六现前地。<a id="a-D"></a>七远行地。<a id="a-E"></a>八不动地。<a id="a-F"></a>九善慧地。<a id="a-G"></a>十法云地。<a id="a-H"></a>如是诸地安立为十。<a id="a-I"></a>云何可见。<a id="a-J"></a>为欲对治十种无明所治障故。<a id="a-K"></a>所以者何。<a id="a-L"></a>以于十相所知法界有十无明所治障住。<a id="a-M"></a>云何十相所知法界。<a id="a-N"></a>谓初地中由遍行义。<a id="a-O"></a>第二地中由最胜义。<a id="a-P"></a>第三地中由胜流义。<a id="a-Q"></a>第四地中由无摄受义。<a id="a-R"></a>第五地中由相续无差别义。<a id="a-S"></a>第六地中由无杂染清净义。<a id="a-T"></a>第七地中由种种法无差别义。<a id="a-U"></a>第八地中由不增不减义。<a id="a-V"></a>相自在依止义。<a id="a-W"></a>土自在依止义。<a id="a-X"></a>第九地中由智自在依止义。<a id="a-Y"></a>第十地中由业自在依止义。<a id="a-Z"></a>陀罗尼门三摩地门自在依止义。<a id="a-a"></a>此中有三颂。</p>
  <p id="ab">遍行最胜义　　及与胜流义</p>
  <p id="ac">如是无摄义　　相续无别义</p>
  <p id="ad">无杂染净义　　种种无别义</p>
  <p id="ae">不增不减义　　四自在依义</p>
  <p id="af">法界中有十　　不染污无明</p>
  <p id="ag">治此所治障　　故安立十地</p>
  <p id="ah">复次应知。<a id="a-i"></a>如是无明于声闻等非染污。<a id="a-j"></a>于诸菩萨是染污。</p>
  <p id="ak">复次何故初地说名极喜。<a id="a-l"></a>由此最初得能成办自他义利胜功能故。<a id="a-m"></a>何故二地说名离垢。<a id="a-n"></a>由极远离犯戒垢故。<a id="a-o"></a>何故三地说名发光。<a id="a-p"></a>由无退转等持等至所依止故。<a id="a-q"></a>大法光明所依止故。<a id="a-r"></a>何故四地说名焰慧。<a id="a-s"></a>由诸菩提分法焚灭一切障故。<a id="a-t"></a>何故五地名极难胜。<a id="a-u"></a>由真谛智与世间智更互相违。<a id="a-v"></a>合此难合令相应故。<a id="a-w"></a>何故六地说名现前。<a id="a-x"></a>由缘起智为所依止。<a id="a-y"></a>能令般若波罗蜜多现在前故。<a id="a-z"></a>何故七地说名远行。<a id="a-10"></a>至功用行最后边故。<a id="a-11"></a>何故八地说名不动。<a id="a-12"></a>由一切相有功用行不能动故。<a id="a-13"></a>何故九地说名善慧。<a id="a-14"></a>由得最胜无碍智故。<a id="a-15"></a>何故十地说名法云。<a id="a-16"></a>由得总缘一切法智。<a id="a-17"></a>含藏一切陀罗尼门三摩地门。<a id="a-18"></a>譬如大云能覆如空广大障故。<a id="a-19"></a>又于法身能圆满故。</p>
  <p id="a1A">得此诸地云何可见。<a id="a-1B"></a>由四种相。<a id="a-1C"></a>一得胜解。<a id="a-1D"></a>谓得诸地深信解故。<a id="a-1E"></a>二得正行。<a id="a-1F"></a>谓得诸地相应十种正法行故。<a id="a-1G"></a>三得通达。<a id="a-1H"></a>谓于初地达法界时。<a id="a-1I"></a>遍能通达一切地故。<a id="a-1J"></a>四得成满。<a id="a-1K"></a>谓修诸地到究竟故。<a id="a-1L"></a>修此诸地云何可见。<a id="a-1M"></a>谓诸菩萨于地地中修奢摩他毗钵舍那。<a id="a-1N"></a>由五相修。<a id="a-1O"></a>何等为五。<a id="a-1P"></a>谓集总修。<a id="a-1Q"></a>无相修。<a id="a-1R"></a>无功用修。<a id="a-1S"></a>炽盛修。<a id="a-1T"></a>无喜足修。<a id="a-1U"></a>如是五修令诸菩萨成办五果。<a id="a-1V"></a>谓念念中销融一切粗重依止。<a id="a-1W"></a>离种种相得法苑乐。<a id="a-1X"></a>能正了知周遍无量无分限相大法光明。<a id="a-1Y"></a>顺清净分无所分别无相现行。<a id="a-1Z"></a>为令法身圆满成办。<a id="a-1a"></a>能正摄受后后胜因。<a id="a-1b"></a>由增胜故。<a id="a-1c"></a>说十地中别修十种波罗蜜多。<a id="a-1d"></a>于前六地所修六种波罗蜜多。<a id="a-1e"></a>如先已说。<a id="a-1f"></a>后四地中所修四者。<a id="a-1g"></a>一方便善巧波罗蜜多。<a id="a-1h"></a>谓以前六波罗蜜多所集善根。<a id="a-1i"></a>共诸有情回求无上正等菩提故。<a id="a-1j"></a>二愿波罗蜜多。<a id="a-1k"></a>谓发种种微妙大愿。<a id="a-1l"></a>引摄当来波罗蜜多殊胜众缘故。<a id="a-1m"></a>三力波罗蜜多。<a id="a-1n"></a>谓由思择修习二力。<a id="a-1o"></a>令前六种波罗蜜多无间现行故。<a id="a-1p"></a>四智波罗蜜多。<a id="a-1q"></a>谓由前六波罗蜜多成立妙智。<a id="a-1r"></a>受用法乐成熟有情故。<a id="a-1s"></a>又此四种波罗蜜多。<a id="a-1t"></a>应知般若波罗蜜多无分别智后得智摄又于一切地中非不修习一切波罗蜜多。<a id="a-1u"></a>如是法门是波罗蜜多藏之所摄。</p>
  <p id="a1v">复次凡经几时修行诸地可得圆满。<a id="a-1w"></a>有五补特伽罗经三无数大劫谓胜解行补特伽罗。<a id="a-1x"></a>经初无数大劫修行圆满。<a id="a-1y"></a>清净增上意乐行补特伽罗。<a id="a-1z"></a>及有相行无相行补特伽罗。<a id="a-20"></a>于前六地及第七地经第二无数大劫修行圆满。<a id="a-21"></a>即此无功用行补特伽罗。<a id="a-22"></a>从此已上至第十地。<a id="a-23"></a>经第三无数大劫修行圆满。<a id="a-24"></a>此中有颂。</p>
  <p id="a25">清净增上力　　坚固心升进</p>
  <p id="a26">名菩萨初修　　无数三大劫</p>
  <p data-pb></p>
  <h2 id="a27">增上戒学分第七</h2>
  <p id="a28">如是已说因果修差别。<a id="a-29"></a>此中增上戒殊胜云何可见。<a id="a-2A"></a>如菩萨地正受菩萨律仪中说。<a id="a-2B"></a>复次应知略由四种殊胜故此殊胜。<a id="a-2C"></a>一由差别殊胜。<a id="a-2D"></a>二由共不共学处殊胜。<a id="a-2E"></a>三由广大殊胜。<a id="a-2F"></a>四由甚深殊胜。</p>
  <p id="a2G">差别殊胜者。<a id="a-2H"></a>谓菩萨戒有三品别。<a id="a-2I"></a>一律仪戒。<a id="a-2J"></a>二摄善法戒。<a id="a-2K"></a>三饶益有情戒。<a id="a-2L"></a>此中律仪戒应知二戒建立义故。<a id="a-2M"></a>摄善法戒应知修集一切佛法建立义故。<a id="a-2N"></a>饶益有情戒应知成熟一切有情建立义故。</p>
  <p id="a2O">共不共学处殊胜者。<a id="a-2P"></a>谓诸菩萨一切性罪不现行故与声闻共相。<a id="a-2Q"></a>似遮罪有现行故与彼不共。<a id="a-2R"></a>于此学处有声闻犯菩萨不犯。<a id="a-2S"></a>有菩萨犯声闻不犯。<a id="a-2T"></a>菩萨具有身语心戒。<a id="a-2U"></a>声闻唯有身语二戒。<a id="a-2V"></a>是故菩萨心亦有犯非诸声闻。<a id="a-2W"></a>以要言之。<a id="a-2X"></a>一切饶益有情无罪身语意业。<a id="a-2Y"></a>菩萨一切皆应现行皆应修学。<a id="a-2Z"></a>如是应知说名为共不共殊胜。</p>
  <p id="a2a">广大殊胜者。<a id="a-2b"></a>复由四种广大故。<a id="a-2c"></a>一由种种无量学处广大故。<a id="a-2d"></a>二由摄受无量福德广大故。<a id="a-2e"></a>三由摄受一切有情利益安乐意乐广大故。<a id="a-2f"></a>四由建立无上正等菩提广大故。</p>
  <p id="a2g">甚深殊胜者。<a id="a-2h"></a>谓诸菩萨由是品类方便善巧。<a id="a-2i"></a>行杀生等十种作业。<a id="a-2j"></a>而无有罪生无量福。<a id="a-2k"></a>速证无上正等菩提。<a id="a-2l"></a>又诸菩萨现行变化身语两业。<a id="a-2m"></a>应知亦是甚深尸罗。<a id="a-2n"></a>由此因缘或作国王。<a id="a-2o"></a>示行种种恼有情事。<a id="a-2p"></a>安立有情毗柰耶中。<a id="a-2q"></a>又现种种诸本生事。<a id="a-2r"></a>示行逼恼诸余有情。<a id="a-2s"></a>真实摄受诸余有情。<a id="a-2t"></a>先令他心深生净信后转成熟。<a id="a-2u"></a>是名菩萨所学尸罗甚深殊胜。<a id="a-2v"></a>由此略说四种殊胜。<a id="a-2w"></a>应知菩萨尸罗律仪最为殊胜。<a id="a-2x"></a>如是差别菩萨学处。<a id="a-2y"></a>应知复有无量差别。<a id="a-2z"></a>如毗柰耶瞿沙方广契经中说。</p>
  <p data-pb></p>
  <h2 id="a30">增上心学分第八</h2>
  <p id="a31">如是已说增上戒殊胜。<a id="a-32"></a>增上心殊胜云何可见。<a id="a-33"></a>略由六种差别应知。<a id="a-34"></a>一由所缘差别故。<a id="a-35"></a>二由种种差别故。<a id="a-36"></a>三由对治差别故。<a id="a-37"></a>四由堪能差别故。<a id="a-38"></a>五由引发差别故。<a id="a-39"></a>六由作业差别故。<a id="a-3A"></a>所缘差别者。<a id="a-3B"></a>谓大乘法为所缘故。</p>
  <p id="a3C">种种差别者。<a id="a-3D"></a>谓大乘光明集福定王贤守健行等三摩地种种无量故。</p>
  <p id="a3E">对治差别者。<a id="a-3F"></a>谓一切法总相缘智以楔出楔。<a id="a-3G"></a>道理遣阿赖耶识中一切障粗重故。</p>
  <p id="a3H">堪能差别者。<a id="a-3I"></a>谓住静虑乐随其所欲即受生故。</p>
  <p id="a3J">引发差别者。<a id="a-3K"></a>谓能引发一切世界无碍神通故。<a id="a-3L"></a>作业差别者。<a id="a-3M"></a>谓能振动炽然遍满。<a id="a-3N"></a>显示转变往来卷舒。<a id="a-3O"></a>一切色像皆入身中。<a id="a-3P"></a>所往同类或显或隐。<a id="a-3Q"></a>所作自在伏他神通。<a id="a-3R"></a>施辩念乐放大光明。<a id="a-3S"></a>引发如是大神通故又能引发摄诸难行。<a id="a-3T"></a>十难行故。<a id="a-3U"></a>十难行者。<a id="a-3V"></a>一自誓难行。<a id="a-3W"></a>誓受无上菩提愿故。<a id="a-3X"></a>二不退难行。<a id="a-3Y"></a>生死众苦不能退故。<a id="a-3Z"></a>三不背难行。<a id="a-3a"></a>一切有情虽行邪行而不弃故。<a id="a-3b"></a>四现前难行。<a id="a-3c"></a>怨有情所现作一切饶益事故。<a id="a-3d"></a>五不染难行。<a id="a-3e"></a>生在世间不为世法所染污故。<a id="a-3f"></a>六胜解难行。<a id="a-3g"></a>于大乘中虽未能了。<a id="a-3h"></a>然于一切广大甚深生信解故。<a id="a-3i"></a>七通达难行。<a id="a-3j"></a>具能通达补特伽罗法无我故。<a id="a-3k"></a>八随觉难行。<a id="a-3l"></a>于诸如来所说甚深秘密言词能随觉故。<a id="a-3m"></a>九不离不染难行。<a id="a-3n"></a>不舍生死而不染故。<a id="a-3o"></a>十加行难行。<a id="a-3p"></a>能修诸佛安住解脱一切障碍。<a id="a-3q"></a>穷生死际不作功用。<a id="a-3r"></a>常起一切有情一切义利行故。<a id="a-3s"></a>复次随觉难行中。<a id="a-3t"></a>于佛何等秘密言词彼诸菩萨能随觉了。<a id="a-3u"></a>谓如经言。</p>
  <p id="a3v">云何菩萨能行惠施。<a id="a-3w"></a>若诸菩萨无少所施。<a id="a-3x"></a>然于十方无量世界广行惠施。<a id="a-3y"></a>云何菩萨乐行惠施。<a id="a-3z"></a>若诸菩萨于一切施都无欲乐。<a id="a-40"></a>云何菩萨于惠施中深生信解。<a id="a-41"></a>若诸菩萨不信如来而行布施。<a id="a-42"></a>云何菩萨于施策励。<a id="a-43"></a>若诸菩萨于惠施中不自策励。<a id="a-44"></a>云何菩萨于施耽乐。<a id="a-45"></a>若诸菩萨无有暂时少有所施。<a id="a-46"></a>云何菩萨其施广大。<a id="a-47"></a>若诸菩萨于惠施中离娑洛想。<a id="a-48"></a>云何菩萨其施清净。<a id="a-49"></a>若诸菩萨殟波陀悭。<a id="a-4A"></a>云何菩萨其施究竟。<a id="a-4B"></a>若诸菩萨不住究竟。<a id="a-4C"></a>云何菩萨其施自在。<a id="a-4D"></a>若诸菩萨于惠施中不自在转。<a id="a-4E"></a>云何菩萨其施无尽。<a id="a-4F"></a>若诸菩萨不住无尽。<a id="a-4G"></a>如于布施于戒为初。<a id="a-4H"></a>于慧为后。<a id="a-4I"></a>随其所应当知亦尔。<a id="a-4J"></a>云何能杀生。<a id="a-4K"></a>若断众生生死流转。<a id="a-4L"></a>云何不与取。<a id="a-4M"></a>若诸有情无有与者自然摄取。<a id="a-4N"></a>云何欲邪行。<a id="a-4O"></a>若于诸欲了知是邪而修正行。<a id="a-4P"></a>云何能妄语。<a id="a-4Q"></a>若于妄中能说为妄。<a id="a-4R"></a>云何贝戍尼。<a id="a-4S"></a>若能常居最胜空住。<a id="a-4T"></a>云何波鲁师。<a id="a-4U"></a>若善安住所知彼岸。<a id="a-4V"></a>云何绮间语。<a id="a-4W"></a>若正说法品类差别云何能贪欲。<a id="a-4X"></a>若有数数欲自证得无上静虑。<a id="a-4Y"></a>云何能嗔恚。<a id="a-4Z"></a>若于其心能正憎害一切烦恼。<a id="a-4a"></a>云何能邪见。<a id="a-4b"></a>若一切处遍行邪性皆如实见。</p>
  <p id="a4c">甚深佛法者。<a id="a-4d"></a>云何名为甚深佛法。<a id="a-4e"></a>此中应释。<a id="a-4f"></a>谓常住法是诸佛法。<a id="a-4g"></a>以其法身是常住故。<a id="a-4h"></a>又断灭法是诸佛法。<a id="a-4i"></a>以一切障永断灭故。<a id="a-4j"></a>又生起法是诸佛法。<a id="a-4k"></a>以变化身现生起故。<a id="a-4l"></a>又有所得法是诸佛法。<a id="a-4m"></a>八万四千诸有情行。<a id="a-4n"></a>及彼对治皆可得故。<a id="a-4o"></a>又有贪法是诸佛法。<a id="a-4p"></a>自誓摄受有贪有情为己体故。<a id="a-4q"></a>又有嗔法是诸佛法。<a id="a-4r"></a>又有痴法是诸佛法。<a id="a-4s"></a>又异生法是诸佛法。<a id="a-4t"></a>应知亦尔。<a id="a-4u"></a>又无染法是诸佛法。<a id="a-4v"></a>成满真如一切障垢不能染故。<a id="a-4w"></a>又无污法是诸佛法。<a id="a-4x"></a>生在世间诸世间法不能污故。<a id="a-4y"></a>是故说名甚深佛法。<a id="a-4z"></a>又能引发修到彼岸。<a id="a-50"></a>成熟有情净佛国土。<a id="a-51"></a>诸佛法故。<a id="a-52"></a>应知亦是菩萨等持作业差别。</p>
  <p data-pb></p>
  <h2 id="a53">增上慧学分第九</h2>
  <p id="a54">如是已说增上心殊胜。<a id="a-55"></a>增上慧殊胜云何可见。<a id="a-56"></a>谓无分别智。<a id="a-57"></a>若自性。<a id="a-58"></a>若所依。<a id="a-59"></a>若因缘。<a id="a-5A"></a>若所缘。<a id="a-5B"></a>若行相。<a id="a-5C"></a>若任持。<a id="a-5D"></a>若助伴。<a id="a-5E"></a>若异熟。<a id="a-5F"></a>若等流。<a id="a-5G"></a>若出离。<a id="a-5H"></a>若至究竟。<a id="a-5I"></a>若加行无分别后得胜利。<a id="a-5J"></a>若差别。<a id="a-5K"></a>若无分别后得譬喻。<a id="a-5L"></a>若无功用作事。<a id="a-5M"></a>若甚深。<a id="a-5N"></a>应知无分别智名增上慧殊胜。<a id="a-5O"></a>此中无分别智离五种相以为自性。<a id="a-5P"></a>一离无作意故。<a id="a-5Q"></a>二离过有寻有伺地故。<a id="a-5R"></a>三离想受灭寂静故。<a id="a-5S"></a>四离色自性故。<a id="a-5T"></a>五离于真义异计度故。<a id="a-5U"></a>离此五相。<a id="a-5V"></a>应知是名无分别智。</p>
  <p id="a5W">于如所说无分别智成立相中。<a id="a-5X"></a>复说多颂。</p>
  <p id="a5Y">诸菩萨自性　　远离五种相</p>
  <p id="a5Z">是无分别智　　不异计于真</p>
  <p id="a5a">诸菩萨所依　　非心而是心</p>
  <p id="a5b">是无分别智　　非思义种类</p>
  <p id="a5c">诸菩萨因缘　　有言闻熏习</p>
  <p id="a5d">是无分别智　　及如理作意</p>
  <p id="a5e">诸菩萨所缘　　不可言法性</p>
  <p id="a5f">是无分别智　　无我性真如</p>
  <p id="a5g">诸菩萨行相　　复于所缘中</p>
  <p id="a5h">是无分别智　　彼所知无相</p>
  <p id="a5i">相应自性义　　所分别非余</p>
  <p id="a5j">字展转相应　　是谓相应义</p>
  <p id="a5k">非离彼能诠　　智于所诠转</p>
  <p id="a5l">非诠不同故　　一切不可言</p>
  <p id="a5m">诸菩萨任持　　是无分别智</p>
  <p id="a5n">后所得诸行　　为进趣增长</p>
  <p id="a5o">诸菩萨助伴　　说为二种道</p>
  <p id="a5p">是无分别智　　五到彼岸性</p>
  <p id="a5q">诸菩萨异熟　　于佛二会中</p>
  <p id="a5r">是无分别智　　由加行证得</p>
  <p id="a5s">诸菩萨等流　　于后后生中</p>
  <p id="a5t">是无分别智　　自体转增胜</p>
  <p id="a5u">诸菩萨出离　　得成办相应</p>
  <p id="a5v">是无分别智　　应知于十地</p>
  <p id="a5w">诸菩萨究竟　　得清净三身</p>
  <p id="a5x">是无分别智　　得最上自在</p>
  <p id="a5y">如虚空无染　　是无分别智</p>
  <p id="a5z">种种极重恶　　由唯信胜解</p>
  <p id="a60">如虚空无染　　是无分别智</p>
  <p id="a61">解脱一切障　　得成办相应</p>
  <p id="a62">如虚空无染　　是无分别智</p>
  <p id="a63">常行于世间　　非世法所染</p>
  <p id="a64">如哑求受义　　如哑正受义</p>
  <p id="a65">如非哑受义　　三智譬如是</p>
  <p id="a66">如愚求受义　　如愚正受义</p>
  <p id="a67">如非愚受义　　二智譬如是</p>
  <p id="a68">如五求受义　　如五正受义</p>
  <p id="a69">如末那受义　　三智譬如是</p>
  <p id="a6A">如未解于论　　求论受法义</p>
  <p id="a6B">次第譬三智　　应知加行等</p>
  <p id="a6C">如人正闭目　　是无分别智</p>
  <p id="a6D">即彼复开目　　后得智亦尔</p>
  <p id="a6E">应知如虚空　　是无分别智</p>
  <p id="a6F">于中现色像　　后得智亦尔</p>
  <p id="a6G">如末尼天乐　　无思成自事</p>
  <p id="a6H">种种佛事成　　常离思亦尔</p>
  <p id="a6I">非于此非余　　非智而是智</p>
  <p id="a6J">与境无有异　　智成无分别</p>
  <p id="a6K">应知一切法　　本性无分别</p>
  <p id="a6L">所分别无故　　无分别智无</p>
  <p id="a6M">此中加行无分别智有三种。<a id="a-6N"></a>谓因缘引发数习生差别故。</p>
  <p id="a6O">根本无分别智亦有三种。<a id="a-6P"></a>谓喜足无颠倒无戏论无分别差别故。</p>
  <p id="a6Q">后得无分别智有五种。<a id="a-6R"></a>谓通达随念安立和合如意思择差别故。</p>
  <p id="a6S">复有多颂成立如是无分别智。</p>
  <p id="a6T">鬼傍生人天　　各随其所应</p>
  <p id="a6U">等事心异故　　许义非真实</p>
  <p id="a6V">于过去事等　　梦像二影中</p>
  <p id="a6W">虽所缘非实　　而境相成就</p>
  <p id="a6X">若义义性成　　无无分别智</p>
  <p id="a6Y">此若无佛果　　证得不应理</p>
  <p id="a6Z">得自在菩萨　　由胜解力故</p>
  <p id="a6a">如欲地等成　　得定者亦尔</p>
  <p id="a6b">成就简择者　　有智得定者</p>
  <p id="a6c">思惟一切法　　如义皆显现</p>
  <p id="a6d">无分别智行　　诸义皆不现</p>
  <p id="a6e">当知无有义　　由此亦无识</p>
  <p id="a6f">般若波罗蜜多与无分别智无有差别。<a id="a-6g"></a>如说菩萨安住般若波罗蜜多非处相应。<a id="a-6h"></a>能于所余波罗蜜多修习圆满。<a id="a-6i"></a>云何名为非处相应修习圆满。<a id="a-6j"></a>谓由远离五种处故。<a id="a-6k"></a>一远离外道我执处故。<a id="a-6l"></a>二远离未见真如菩萨分别处故。<a id="a-6m"></a>三远离生死涅槃二边处故。<a id="a-6n"></a>四远离唯断烦恼障生喜足处故。<a id="a-6o"></a>五远离不顾有情利益安乐住无余依涅槃界处故。</p>
  <p id="a6p">声闻等智与菩萨智有何差别。<a id="a-6q"></a>由五种相应知差别。<a id="a-6r"></a>一由无分别差别。<a id="a-6s"></a>谓于蕴等法无分别故。<a id="a-6t"></a>二由非少分差别。<a id="a-6u"></a>谓于通达真如入一切种所知境界。<a id="a-6v"></a>普为度脱一切有情。<a id="a-6w"></a>非少分故。<a id="a-6x"></a>三由无住差别。<a id="a-6y"></a>谓无住涅槃为所住故。<a id="a-6z"></a>四由毕竟差别。<a id="a-70"></a>谓无余依涅槃界中无断尽故。<a id="a-71"></a>五由无上差别。<a id="a-72"></a>谓于此上无有余乘胜过此故。<a id="a-73"></a>此中有颂。</p>
  <p id="a74">诸大悲为体　　由五相胜智</p>
  <p id="a75">世出世满中　　说此最高远</p>
  <p id="a76">若诸菩萨成就如是增上尸罗增上质多增上般若。<a id="a-77"></a>功德圆满于诸财位得大自在。<a id="a-78"></a>何故现见有诸有情匮乏财位。<a id="a-79"></a>见彼有情于诸财位有重业障故。<a id="a-7A"></a>见彼有情若施财位障生善法故。<a id="a-7B"></a>见彼有情若乏财位厌离现前故。<a id="a-7C"></a>见彼有情若施财位即为积集不善法因故。<a id="a-7D"></a>见彼有情若施财位即便作余无量有情损恼因故。<a id="a-7E"></a>是故现见有诸有情匮乏财位。<a id="a-7F"></a>此中有颂。</p>
  <p id="a7G">见业障现前　　积集损恼故</p>
  <p id="a7H">现有诸有情　　不感菩萨施</p>
  <p data-pb></p>
  <h2 id="a7I">果断分第十</h2>
  <p id="a7J">如是已说增上慧殊胜。<a id="a-7K"></a>彼果断殊胜云何可见。<a id="a-7L"></a>断谓菩萨无住涅槃。<a id="a-7M"></a>以舍杂染不舍生死。<a id="a-7N"></a>二所依止转依为相。<a id="a-7O"></a>此中生死谓依他起性杂染分。<a id="a-7P"></a>涅槃谓依他起性清净分。<a id="a-7Q"></a>二所依止。<a id="a-7R"></a>谓通二分依他起性。<a id="a-7S"></a>转依谓即依他起性。<a id="a-7T"></a>对治起时转舍杂染分转得清净分。<a id="a-7U"></a>又此转依略有六种。<a id="a-7V"></a>一损力益能转。<a id="a-7W"></a>谓由胜解力闻熏习住故。<a id="a-7X"></a>及由有羞耻令诸烦恼少分现行不现行故。<a id="a-7Y"></a>二通达转。<a id="a-7Z"></a>谓诸菩萨已入大地。<a id="a-7a"></a>于真实非真实显现不显现现前住故。<a id="a-7b"></a>乃至六地。<a id="a-7c"></a>三修习转。<a id="a-7d"></a>谓犹有障一切相不显现真实显现故。<a id="a-7e"></a>乃至十地。<a id="a-7f"></a>四果圆满转。<a id="a-7g"></a>谓永无障一切相不显现。<a id="a-7h"></a>最清净真实显现。<a id="a-7i"></a>于一切相得自在故。<a id="a-7j"></a>五下劣转。<a id="a-7k"></a>谓声闻等唯能通达补特伽罗空无我性。<a id="a-7l"></a>一向背生死一向舍生死故。<a id="a-7m"></a>六广大转。<a id="a-7n"></a>谓诸菩萨兼通达法空无我性。<a id="a-7o"></a>即于生死见为寂静。<a id="a-7p"></a>虽断杂染而不舍故。<a id="a-7q"></a>若诸菩萨住下劣转有何过失。<a id="a-7r"></a>不顾一切有情利益安乐事故。<a id="a-7s"></a>违越一切菩萨法故。<a id="a-7t"></a>与下劣乘同解脱故。<a id="a-7u"></a>是为过失。<a id="a-7v"></a>若诸菩萨住广大转有何功德。<a id="a-7w"></a>生死法中以自转依为所依止。<a id="a-7x"></a>得自在故。<a id="a-7y"></a>于一切趣示现一切有情之身。<a id="a-7z"></a>于最胜生及三乘中。<a id="a-80"></a>种种调伏方便善巧。<a id="a-81"></a>安立所化诸有情故。<a id="a-82"></a>是为功德。</p>
  <p id="a83">此中有多颂。</p>
  <p id="a84">诸凡夫覆真　　一向显虚妄</p>
  <p id="a85">诸菩萨舍妄　　一向显真实</p>
  <p id="a86">应知显不显　　真义非真义</p>
  <p id="a87">转依即解脱　　随欲自在行</p>
  <p id="a88">于生死涅槃　　若起平等智</p>
  <p id="a89">尔时由此证　　生死即涅槃</p>
  <p id="a8A">由是于生死　　非舍非不舍</p>
  <p id="a8B">亦即于涅槃　　非得非不得</p>
  <p data-pb></p>
  <h2 id="a8C">彼果智分第十一</h2>
  <p id="a8D">如是已说彼果断殊胜。<a id="a-8E"></a>彼果智殊胜云何可见。<a id="a-8F"></a>谓由三种佛身应知彼果智殊胜。<a id="a-8G"></a>一由自性身。<a id="a-8H"></a>二由受用身。<a id="a-8I"></a>三由变化身。<a id="a-8J"></a>此中自性身者。<a id="a-8K"></a>谓诸如来法身。<a id="a-8L"></a>一切法自在转所依止故。<a id="a-8M"></a>受用身者。<a id="a-8N"></a>谓依法身种种诸佛众会所显清净佛土。<a id="a-8O"></a>大乘法乐为所受故。<a id="a-8P"></a>变化身者。<a id="a-8Q"></a>亦依法身从睹史多天宫现没。<a id="a-8R"></a>受生受欲踰城出家。<a id="a-8S"></a>往外道所修诸苦行。<a id="a-8T"></a>证大菩提转大法轮。<a id="a-8U"></a>入大涅槃故。</p>
  <p id="a8V">此中说一嗢拖南颂。</p>
  <p id="a8W">相证得自在　　依止及摄持</p>
  <p id="a8X">差别德甚深　　念业明诸佛</p>
  <p id="a8Y">诸佛法身以何为相。<a id="a-8Z"></a>应知法身略有五相。<a id="a-8a"></a>一转依为相。<a id="a-8b"></a>谓转灭一切障杂染分依他起性故。<a id="a-8c"></a>转得解脱一切障于法自在。<a id="a-8d"></a>转现前清净分依他起性故。<a id="a-8e"></a>二白法所成为相。<a id="a-8f"></a>谓六波罗蜜多圆满得十自在故。<a id="a-8g"></a>此中寿自在心自在众具自在。<a id="a-8h"></a>由施波罗蜜多圆满故。<a id="a-8i"></a>业自在生自在。<a id="a-8j"></a>由戒波罗蜜多圆满故。<a id="a-8k"></a>胜解自在。<a id="a-8l"></a>由忍波罗蜜多圆满故。<a id="a-8m"></a>愿自在。<a id="a-8n"></a>由精进波罗蜜多圆满故。<a id="a-8o"></a>神力自在五通所摄。<a id="a-8p"></a>由静虑波罗蜜多圆满故。<a id="a-8q"></a>智自在法自在。<a id="a-8r"></a>由般若波罗蜜多圆满故。<a id="a-8s"></a>三无二为相。<a id="a-8t"></a>谓有无无二为相。<a id="a-8u"></a>由一切法无所有故。<a id="a-8v"></a>空所显相是实有故。<a id="a-8w"></a>有为无为无二为相。<a id="a-8x"></a>由业烦恼非所为故。<a id="a-8y"></a>自在示现有为相故。<a id="a-8z"></a>异性一性无二为相。<a id="a-90"></a>由一切佛所依无差别故。<a id="a-91"></a>无量相续现等觉故。<a id="a-92"></a>此中有二颂。</p>
  <p id="a93">我执不有故　　于中无别依</p>
  <p id="a94">随前能证别　　故施设有异</p>
  <p id="a95">种姓异非虚　　圆满无初故</p>
  <p id="a96">无垢依无别　　故非一非多</p>
  <p id="a97">四常住为相。<a id="a-98"></a>谓真如清净相故。<a id="a-99"></a>本愿所引故。<a id="a-9A"></a>所应作事无竟期故。</p>
  <p id="a9B">五不可思议为相。<a id="a-9C"></a>谓真如清净自内证故。<a id="a-9D"></a>无有世间喻能喻故。<a id="a-9E"></a>非诸寻思所行处故。</p>
  <p id="a9F">复次云何如是法身最初证得。<a id="a-9G"></a>谓缘总相大乘法境无分别智及后得智五相善修。<a id="a-9H"></a>于一切地善集资粮。<a id="a-9I"></a>金刚喻定破灭微细难破障故。<a id="a-9J"></a>此定无间离一切障故得转依。</p>
  <p id="a9K">复次法身由几自在而得自在。<a id="a-9L"></a>略由五种。<a id="a-9M"></a>一由佛土自身相好无边音声无见顶相。<a id="a-9N"></a>自在由转色蕴依故。<a id="a-9O"></a>二由无罪无量广大乐住。<a id="a-9P"></a>自在由转受蕴依故。<a id="a-9Q"></a>三由辩说一切名身句身文身。<a id="a-9R"></a>自在由转想蕴依故。<a id="a-9S"></a>四由现化变易引摄大众引摄白法。<a id="a-9T"></a>自在由转行蕴依故。<a id="a-9U"></a>五由圆镜平等观察成所作智。<a id="a-9V"></a>自在由转识蕴依故。</p>
  <p id="a9W">复次法身由几种处。<a id="a-9X"></a>应知依止略由三处。<a id="a-9Y"></a>一由种种佛住依止。<a id="a-9Z"></a>此中有二颂。</p>
  <p id="a9a">诸佛证得五性喜　　皆由等证自界故</p>
  <p id="a9b">离喜都由不证此　　故求喜者应等证</p>
  <p id="a9c">由能无量及事成　　法味义德俱圆满</p>
  <p id="a9d">得喜最胜无过失　　诸佛见常无尽故</p>
  <p id="a9e">二由种种受用身依止。<a id="a-9f"></a>但为成熟诸菩萨故。<a id="a-9g"></a>三由种种变化身依止。<a id="a-9h"></a>多为成熟声闻等故。<a id="a-9i"></a>应知法身由几佛法之所摄持。<a id="a-9j"></a>略由六种。<a id="a-9k"></a>一由清净。<a id="a-9l"></a>谓转阿赖耶识得法身故。<a id="a-9m"></a>二由异熟。<a id="a-9n"></a>谓转色根得异熟智故。<a id="a-9o"></a>三由安住。<a id="a-9p"></a>谓转欲行等住得无量智住故。<a id="a-9q"></a>四由自在。<a id="a-9r"></a>谓转种种摄受业。<a id="a-9s"></a>自在得一切世界无碍神通智自在故。<a id="a-9t"></a>五由言说。<a id="a-9u"></a>谓转一切见闻觉知言说戏论得令一切有情心喜。<a id="a-9v"></a>辩说智自在故。<a id="a-9w"></a>六由拔济。<a id="a-9x"></a>谓转拔济一切灾横过失。<a id="a-9y"></a>得拔济一切有情一切灾横过失智故。<a id="a-9z"></a>应知法身由此所说六种佛法之所摄持。</p>
  <p id="aA0">诸佛法身当言有异当言无异。<a id="a-A1"></a>依止意乐业无别故。<a id="a-A2"></a>当言无异。<a id="a-A3"></a>无量依身现等觉故。<a id="a-A4"></a>当言有异。<a id="a-A5"></a>如说佛法身受用身亦尔。<a id="a-A6"></a>意乐及业无差别故。<a id="a-A7"></a>当言无异。<a id="a-A8"></a>不由依止无差别故。<a id="a-A9"></a>无量依止差别转故。<a id="a-AA"></a>应知变化身如受用身说应知。<a id="a-AB"></a>法身几德相应。<a id="a-AC"></a>谓最清净四无量。<a id="a-AD"></a>解脱胜处遍处无诤愿智。<a id="a-AE"></a>四无碍解六神通。<a id="a-AF"></a>三十二大士相八十随好。<a id="a-AG"></a>四一切相清净。<a id="a-AH"></a>十力四无畏。<a id="a-AI"></a>三不护三念住。<a id="a-AJ"></a>拔除习气无忘失法。<a id="a-AK"></a>大悲十八不共佛法。<a id="a-AL"></a>一切相妙智等功德相应此中有多颂。</p>
  <p id="aAM">怜愍诸有情　　起和合远离</p>
  <p id="aAN">常不舍利乐　　四意乐归礼</p>
  <p id="aAO">解脱一切障　　牟尼胜世间</p>
  <p id="aAP">智周遍所知　　心解脱归礼</p>
  <p id="aAQ">能灭诸有情　　一切惑无余</p>
  <p id="aAR">害烦恼有染　　常哀愍归礼</p>
  <p id="aAS">无功用无著　　无碍常寂定</p>
  <p id="aAT">于一切问难　　能解释归礼</p>
  <p id="aAU">于所依能依　　所说言及智</p>
  <p id="aAV">能说无碍慧　　常善说归礼</p>
  <p id="aAW">为彼诸有情　　故现知言行</p>
  <p id="aAX">往来及出离　　善教者归礼</p>
  <p id="aAY">诸众生见尊　　皆审知善士</p>
  <p id="aAZ">暂见便深信　　开导者归礼</p>
  <p id="aAa">摄受住持舍　　现化及变易</p>
  <p id="aAb">等持智自在　　随证得归礼</p>
  <p id="aAc">方便归依净　　及大乘出离</p>
  <p id="aAd">于此诳众生　　摧魔者归礼</p>
  <p id="aAe">能说智及断　　出离能障碍</p>
  <p id="aAf">自他利非余　　外道伏归礼</p>
  <p id="aAg">处众能伏说　　迷离二杂染</p>
  <p id="aAh">无护无忘失　　摄御众归礼</p>
  <p id="aAi">遍一切行住　　无非圆智事</p>
  <p id="aAj">一切时遍知　　实义者归礼</p>
  <p id="aAk">诸有情利乐　　所作不过时</p>
  <p id="aAl">所作常无虚　　无忘失归礼</p>
  <p id="aAm">昼夜常六返　　观一切世间</p>
  <p id="aAn">与大悲相应　　利乐意归礼</p>
  <p id="aAo">由行及由证　　由智及由业</p>
  <p id="aAp">于一切二乘　　最胜者归礼</p>
  <p id="aAq">由三身至得　　具相大菩提</p>
  <p id="aAr">一切处他疑　　皆能断归礼</p>
  <p id="aAs">诸佛法身与如是等功德相应。<a id="a-At"></a>复与所余自性因果业相应。<a id="a-Au"></a>转功德相应。<a id="a-Av"></a>是故应知诸佛法身无上功德。<a id="a-Aw"></a>此中有二颂。</p>
  <p id="aAx">尊成实胜义　　一切地皆出</p>
  <p id="aAy">至诸众生上　　解脱诸有情</p>
  <p id="aAz">无尽无等德　　相应现世间</p>
  <p id="aB0">及众会可见　　非见人天等</p>
  <p id="aB1">复次诸佛法身甚深最甚深。<a id="a-B2"></a>此甚深相云何可见。<a id="a-B3"></a>此中有多颂。</p>
  <p id="aB4">佛无生为生　　亦无住为住</p>
  <p id="aB5">诸事无功用　　第四食为食</p>
  <p id="aB6">无异亦无量　　无数量一业</p>
  <p id="aB7">不坚业坚业　　诸佛具三身</p>
  <p id="aB8">现等觉非有　　一切觉非无</p>
  <p id="aB9">一一念无量　　有非有所显</p>
  <p id="aBA">非染非离染　　由欲得出离</p>
  <p id="aBB">了知欲无欲　　悟入欲法性</p>
  <p id="aBC">诸佛过诸蕴　　安住诸蕴中</p>
  <p id="aBD">与彼非一异　　不舍而善寂</p>
  <p id="aBE">诸佛事相杂　　犹如大海水</p>
  <p id="aBF">我已现当作　　他利无是思</p>
  <p id="aBG">众生罪不现　　如月于破器</p>
  <p id="aBH">遍满诸世间　　由法光如日</p>
  <p id="aBI">或现等正觉　　或涅槃如火</p>
  <p id="aBJ">此未曾非有　　诸佛身常故</p>
  <p id="aBK">佛于非圣法　　人趣及恶趣</p>
  <p id="aBL">非梵行法中　　最胜自体住</p>
  <p id="aBM">佛一切处行　　亦不行一处</p>
  <p id="aBN">于一切身现　　非六根所行</p>
  <p id="aBO">烦恼伏不灭　　如毒咒所害</p>
  <p id="aBP">由惑至惑尽　　证佛一切智</p>
  <p id="aBQ">烦恼成觉分　　生死为涅槃</p>
  <p id="aBR">具大方便故　　诸佛不思议</p>
  <p id="aBS">应知如是所说甚深有十二种。<a id="a-BT"></a>谓生住业住甚深。<a id="a-BU"></a>安立数业甚深。<a id="a-BV"></a>现等觉甚深。<a id="a-BW"></a>离欲甚深。<a id="a-BX"></a>断蕴甚深。<a id="a-BY"></a>成熟甚深。<a id="a-BZ"></a>显现甚深。<a id="a-Ba"></a>示现等觉涅槃甚深。<a id="a-Bb"></a>住甚深。<a id="a-Bc"></a>显示自体甚深。<a id="a-Bd"></a>断烦恼甚深。<a id="a-Be"></a>不可思议甚深。<a id="a-Bf"></a>若诸菩萨念佛法身。<a id="a-Bg"></a>由几种念应修此念。<a id="a-Bh"></a>略说菩萨念佛法身。<a id="a-Bi"></a>由七种念应修此念。<a id="a-Bj"></a>一者诸佛于一切法得自在转。<a id="a-Bk"></a>应修此念。<a id="a-Bl"></a>于一切世界得无碍通故。<a id="a-Bm"></a>此中有颂。</p>
  <p id="aBn">有情界周遍　　具障而阙因</p>
  <p id="aBo">二种决定转　　诸佛无自在</p>
  <p id="aBp">二者如来其身常住。<a id="a-Bq"></a>应修此念。<a id="a-Br"></a>真如无间解脱垢故。<a id="a-Bs"></a>三者如来最胜无罪。<a id="a-Bt"></a>应修此念。<a id="a-Bu"></a>一切烦恼及所知障并离系故。<a id="a-Bv"></a>四者如来无有功用。<a id="a-Bw"></a>应修此念。<a id="a-Bx"></a>不作功用一切佛事无休息故。<a id="a-By"></a>五者如来受大富乐。<a id="a-Bz"></a>应修此念。<a id="a-C0"></a>清净佛土大富乐故。<a id="a-C1"></a>六者如来离诸染污。<a id="a-C2"></a>应修此念。<a id="a-C3"></a>生在世间一切世法不能染故。<a id="a-C4"></a>七者如来能成大事。<a id="a-C5"></a>应修此念。<a id="a-C6"></a>示现等觉般涅槃等。<a id="a-C7"></a>一切有情未成熟者能令成熟。<a id="a-C8"></a>已成熟者令解脱故。<a id="a-C9"></a>此中有二颂。</p>
  <p id="aCA">圆满属自心　　具常住清净</p>
  <p id="aCB">无功用能施　　有情大法乐</p>
  <p id="aCC">遍行无依止　　平等利多生</p>
  <p id="aCD">一切佛智者　　应修一切念</p>
  <p id="aCE">复次诸佛清净佛土相云何。<a id="a-CF"></a>应知如菩萨藏百千契经序品中说。<a id="a-CG"></a>谓薄伽梵住最胜光曜七宝庄严。<a id="a-CH"></a>放大光明普照一切无边世界。<a id="a-CI"></a>无量方所妙饰间列。<a id="a-CJ"></a>周圆无际其量难测。<a id="a-CK"></a>超过三界所行之处。<a id="a-CL"></a>胜出世间善根所起。<a id="a-CM"></a>最极自在净识为相。<a id="a-CN"></a>如来所都诸大菩萨众所云集。<a id="a-CO"></a>无量天龙药叉健达缚阿素洛揭路荼紧捺洛莫呼洛伽人非人等常所翼从。<a id="a-CP"></a>广大法味喜乐所持。<a id="a-CQ"></a>作诸众生一切义利。<a id="a-CR"></a>蠲除一切烦恼灾横。<a id="a-CS"></a>远离众魔过诸庄严。<a id="a-CT"></a>如来庄严之所依处。<a id="a-CU"></a>大念慧行以为游路。<a id="a-CV"></a>大止妙观以为所乘。<a id="a-CW"></a>大空无相无愿解脱为所入门。<a id="a-CX"></a>无量功德众所庄严。<a id="a-CY"></a>大宝花王之所建立。<a id="a-CZ"></a>大宫殿中。</p>
  <p id="aCa">如是现示清净佛土。<a id="a-Cb"></a>显色圆满形色圆满。<a id="a-Cc"></a>分量圆满。<a id="a-Cd"></a>方所圆满。<a id="a-Ce"></a>因圆满。<a id="a-Cf"></a>果圆满。<a id="a-Cg"></a>主圆满。<a id="a-Ch"></a>辅翼圆满。<a id="a-Ci"></a>眷属圆满。<a id="a-Cj"></a>住持圆满。<a id="a-Ck"></a>事业圆满。<a id="a-Cl"></a>摄益圆满。<a id="a-Cm"></a>无畏圆满。<a id="a-Cn"></a>住处圆满。<a id="a-Co"></a>路圆满。<a id="a-Cp"></a>乘圆满。<a id="a-Cq"></a>门圆满。<a id="a-Cr"></a>依持圆满。</p>
  <p id="aCs">复次受用如是清净佛土。<a id="a-Ct"></a>一向净妙。<a id="a-Cu"></a>一向安乐。<a id="a-Cv"></a>一向无罪。<a id="a-Cw"></a>一向自在。</p>
  <p id="aCx">复次应知如是诸佛法界。<a id="a-Cy"></a>于一切时能作五业。<a id="a-Cz"></a>一者救济一切有情灾横为业。<a id="a-D0"></a>于暂见时便能救济盲聋狂等诸灾横故。<a id="a-D1"></a>二者救济恶趣为业。<a id="a-D2"></a>拔诸有情出不善处置善处故。<a id="a-D3"></a>三者救济非方便为业。<a id="a-D4"></a>令诸外道舍非方便求解脱行。<a id="a-D5"></a>置于如来圣教中故。<a id="a-D6"></a>四者救济萨迦耶为业。<a id="a-D7"></a>授与能超三界道故。<a id="a-D8"></a>五者救济乘为业拯拔欲趣余乘菩萨及不定种性诸声闻等。<a id="a-D9"></a>安处令修大乘行故。<a id="a-DA"></a>于此五业应知诸佛业用平等此中有颂。</p>
  <p id="aDB">因依事性行　　别故许业异</p>
  <p id="aDC">世间此力别　　无故非导师</p>
  <p id="aDD">若此功德圆满相应。<a id="a-DE"></a>诸佛法身不与声闻独觉乘共。<a id="a-DF"></a>以何意趣佛说一乘此中有二颂。</p>
  <p id="aDG">为引摄一类　　及任持所余</p>
  <p id="aDH">由不定种性　　诸佛说一乘</p>
  <p id="aDI">法无我解脱　　等故性不同</p>
  <p id="aDJ">得二意乐化　　究竟说一乘</p>
  <p id="aDK">如是诸佛同一法身而佛有多。<a id="a-DL"></a>何缘可见。<a id="a-DM"></a>此中有颂。</p>
  <p id="aDN">一界中无二　　同时无量圆</p>
  <p id="aDO">次第转非理　　故成有多佛</p>
  <p id="aDP">云何应知。<a id="a-DQ"></a>于法身中佛非毕竟入于涅槃。<a id="a-DR"></a>亦非毕竟不入涅槃。<a id="a-DS"></a>此中有颂。</p>
  <p id="aDT">一切障脱故　　所作无竟故</p>
  <p id="aDU">佛毕竟涅槃　　毕竟不涅槃</p>
  <p id="aDV">何故受用身非即自性身。<a id="a-DW"></a>由六因故。<a id="a-DX"></a>一色身可见故。<a id="a-DY"></a>二无量佛众会差别可见故。<a id="a-DZ"></a>三随胜解见自性不定可见故。<a id="a-Da"></a>四别别而见自性变动可见故五菩萨声闻及诸天等种种众会间杂可见故。<a id="a-Db"></a>六阿赖耶识与诸转识转依非理可见故。<a id="a-Dc"></a>佛受用身即自性身。<a id="a-Dd"></a>不应道理。<a id="a-De"></a>何因变化身非即自性身。<a id="a-Df"></a>由八因故。<a id="a-Dg"></a>谓诸菩萨从久远来得不退定。<a id="a-Dh"></a>于睹史多及人中生不应道理。<a id="a-Di"></a>又诸菩萨从久远来常忆宿住。<a id="a-Dj"></a>书算数印工巧论中。<a id="a-Dk"></a>及于受用欲尘行中不能正知不应道理。<a id="a-Dl"></a>又诸菩萨从久远来已知恶说善说法教。<a id="a-Dm"></a>往外道所不应道理。<a id="a-Dn"></a>又诸菩萨从久远来。<a id="a-Do"></a>已能善知三乘正道。<a id="a-Dp"></a>修邪苦行不应道理。<a id="a-Dq"></a>又诸菩萨舍百拘胝诸赡部洲。<a id="a-Dr"></a>但于一处成等正觉转正法轮不应道理。<a id="a-Ds"></a>若离示现成等正觉。<a id="a-Dt"></a>唯以化身于所余处施作佛事。<a id="a-Du"></a>即应但于睹史多天成等正觉。<a id="a-Dv"></a>何不施设。<a id="a-Dw"></a>遍于一切赡部洲中同时佛出。<a id="a-Dx"></a>既不施设无教无理。<a id="a-Dy"></a>虽有多化而不违彼无二如来出现世言。<a id="a-Dz"></a>由一四洲摄世界故。<a id="a-E0"></a>如二轮王不同出世。<a id="a-E1"></a>此中有颂。</p>
  <p id="aE2">佛微细化身　　多处胎平等</p>
  <p id="aE3">为显一切种　　成等觉而转</p>
  <p id="aE4">为欲利乐一切有情。<a id="a-E5"></a>发愿修行证大菩提毕竟涅槃不应道理愿行无果。<a id="a-E6"></a>成遇失故。</p>
  <p id="aE7">佛受用身及变化身既是无常。<a id="a-E8"></a>云何经说如来身常。<a id="a-E9"></a>此二所依法身常故。<a id="a-EA"></a>又等流身及变化身以恒受用无休废故。<a id="a-EB"></a>数数现化不永绝故。<a id="a-EC"></a>如常受乐如常施食。<a id="a-ED"></a>如来身常应知亦尔。<a id="a-EE"></a>由六因故。<a id="a-EF"></a>诸佛世尊所现化身非毕竟住。<a id="a-EG"></a>一所作究竟成熟有情已解脱故。<a id="a-EH"></a>二为令舍离不乐涅槃。<a id="a-EI"></a>为求如来常住身故。<a id="a-EJ"></a>三为令舍离轻毁诸佛。<a id="a-EK"></a>令悟甚深正法教故。<a id="a-EL"></a>四为令于佛深生渴仰。<a id="a-EM"></a>恐数见者生厌怠故。<a id="a-EN"></a>五令于自身发勤精进。<a id="a-EO"></a>知正说者难可得故。<a id="a-EP"></a>六为诸有情极速成熟令自精进不舍轭故。<a id="a-EQ"></a>此中有二颂。</p>
  <p id="aER">由所作究竟　　舍不乐涅槃</p>
  <p id="aES">离轻毁诸佛　　深生于渴仰</p>
  <p id="aET">内自发正勤　　为极速成熟</p>
  <p id="aEU">故许佛化身　　而非毕竟住</p>
  <p id="aEV">诸佛法身无始时来无别无量。<a id="a-EW"></a>不应为得更作功用。<a id="a-EX"></a>此中有颂。</p>
  <p id="aEY">佛得无别无量因　　有情若舍勤功用</p>
  <p id="aEZ">证得恒时不成因　　断如是因不应理</p>
  <p id="aEa">阿毗达磨大乘经中摄大乘品。<a id="a-Eb"></a>我阿僧伽略释究竟。</p>
 </body>
</html>