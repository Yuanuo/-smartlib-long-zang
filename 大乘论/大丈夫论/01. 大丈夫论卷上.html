<!doctype html>
<html id="z3IBVYm10t" data-ver="811">
 <head>
  <meta charset="utf-8">
  <meta author="提婆罗">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">大丈夫论卷上</h1>
  <h2 id="a2">施胜品第一</h2>
  <p id="a3">敬礼等正觉　　大悲哀世尊</p>
  <p id="a4">因彼起正法　　三界中真济</p>
  <p id="a5">众中第一尊　　无量功德藏</p>
  <p id="a6">菩萨本所行　　我当说少分</p>
  <p id="a7">我今哀愍彼　　开演妙施门</p>
  <p id="a8">一切诸贤士　　应当欢喜听</p>
  <p id="a9">菩萨行施时　　大地皆震动</p>
  <p id="aA">巨海涌众宝　　慧云雨妙花</p>
  <p id="aB">无心犹如是　　况有情识者</p>
  <p id="aC">菩萨施广大　　犹如虚空界</p>
  <p id="aD">假使五通仙　　充满十方刹</p>
  <p id="aE">听闻犹尚难　　况复分别说</p>
  <p id="aF">无有地方所　　而不以求施</p>
  <p id="aG">净水浸大地　　无有不遍处</p>
  <p id="aH">无有一切物　　菩萨所未施</p>
  <p id="aI">无有一众生　　不曾受施者</p>
  <p id="aJ">论者语大地　　一切应礼汝</p>
  <p id="aK">何故礼大地　　菩萨行施处</p>
  <p id="aL">菩萨一日施　　种种众杂物</p>
  <p id="aM">辟支佛百劫　　不能知边际</p>
  <p id="aN">所以不能知　　大悲为施体</p>
  <p id="aO">能成种智果　　施因为最大</p>
  <p id="aP">此是智者说　　施能到彼岸</p>
  <p id="aQ">若一到彼岸　　诸度悉具足</p>
  <p id="aR">波罗蜜义者　　名为和集声</p>
  <p id="aS">譬如多人处　　名之为大众</p>
  <p id="aT">菩提之种子　　能成大智果</p>
  <p id="aU">一切众事具　　莫不由施成</p>
  <p id="aV">施是生天道　　出世之胞胎</p>
  <p id="aW">无相施为妙　　平等为最胜</p>
  <p id="aX">身及物皆施　　无有所吝惜</p>
  <p id="aY">一切处皆施　　无有方所者</p>
  <p id="aZ">一切时皆施　　无有不施时</p>
  <p id="aa">于此四施中　　心智常不动</p>
  <p id="ab">如是行施者　　名不思议施</p>
  <p id="ac">若施一众生　　一切尽蒙乐</p>
  <p id="ad">若不如是施　　是名为欺诳</p>
  <p id="ae">虽名施一人　　是为施一切</p>
  <p id="af">所以名一切　　大悲心普故</p>
  <p id="ag">大悲所以普　　为求种智故</p>
  <p id="ah">施佛及罗汉　　世名良福田</p>
  <p id="ai">不悲平等施　　是为最胜施</p>
  <p id="aj">无量财宝施　　不如暂止息</p>
  <p id="ak">悲心施一人　　功德如大地</p>
  <p id="al">为己施一切　　得报如芥子</p>
  <p id="am">救一厄难人　　胜余一切施</p>
  <p id="an">众星虽有光　　不如一月明</p>
  <p id="ao">众生垢心重　　所施恒为己</p>
  <p id="ap">菩萨悲心施　　如灰去众秽</p>
  <p id="aq">救济慈悲施　　普为群生类</p>
  <p id="ar">如是慈悲施　　功德无穷尽</p>
  <p id="as">如此微妙施　　安乐诸众生</p>
  <p id="at">贪求佛智慧　　心无有厌足</p>
  <p id="au">如是悲心施　　能除无明障</p>
  <p id="av">开导愚冥者　　使得智慧眼</p>
  <p id="aw">能灭诸结使　　消伏老病死</p>
  <p id="ax">施与悲心俱　　众生之甘露</p>
  <p data-pb></p>
  <h2 id="ay">施胜味品第二</h2>
  <p id="az">大悲所起施　　意愿成菩提</p>
  <p id="a10">如是知见人　　能成一切施</p>
  <p id="a11">如是一切施　　终成一味智</p>
  <p id="a12">大悲心为体　　能起种种施</p>
  <p id="a13">种种救众生　　得到于智处</p>
  <p id="a14">能除诸爱结　　及以无明垢</p>
  <p id="a15">能令一切众　　悉皆得安乐</p>
  <p id="a16">如是悲心施　　谁不生爱乐</p>
  <p id="a17">大悲心所起　　功德之施利</p>
  <p id="a18">不能生爱乐　　背离于救济</p>
  <p id="a19">是人为爱系　　菩提甚难得</p>
  <p id="a1A">诸欲求佛者　　爱乐施甘味</p>
  <p id="a1B">智人喜惠施　　甘乐菩提味</p>
  <p id="a1C">深见三有过　　涅槃味甚乐</p>
  <p id="a1D">速疾欲远离　　一念顷不住</p>
  <p id="a1E">又见于施乐　　复过于涅槃</p>
  <p id="a1F">爱乐施自在　　心则忘菩提</p>
  <p id="a1G">心既忘菩提　　谓菩提难得</p>
  <p id="a1H">自观乐施心　　由悲众生故</p>
  <p id="a1I">不觉施味乐　　施有三乐味</p>
  <p id="a1J">一者求报施味。<a id="a-1K"></a>二者求解脱施味。<a id="a-1L"></a>三者求大悲心施味。<a id="a-1M"></a>此三种味者名增长乐味施。</p>
  <p data-pb></p>
  <h2 id="a1N">施主体品第三</h2>
  <p id="a1O">受者得无量珍宝心大欢喜。<a id="a-1P"></a>施者行少施时心大欢喜。<a id="a-1Q"></a>过于受者百千万倍。<a id="a-1R"></a>能如是施者是为第一行。</p>
  <p id="a1S">成就救济者　　饮大悲甘露</p>
  <p id="a1T">菩萨行此行　　永除悭病老</p>
  <p id="a1U">菩萨悲心以施为体。<a id="a-1V"></a>世间众生以结使为体。<a id="a-1W"></a>纯以众苦以为一味。<a id="a-1X"></a>为得乐故行悲心施。<a id="a-1Y"></a>日以照明为用。<a id="a-1Z"></a>月以清凉为性。<a id="a-1a"></a>菩萨以悲为体。<a id="a-1b"></a>智慧及财施安乐于一切。<a id="a-1c"></a>如从歌罗逻乃至老时十时差别虽至于老不舍婴孩之相。<a id="a-1d"></a>菩萨虚渴施心救济众生亦不舍凡夫。<a id="a-1e"></a>离欲至于非想不离凡夫之相。<a id="a-1f"></a>菩萨不舍施心救济众生亦复如是。<a id="a-1g"></a>欲除施渴当饮大施之水。<a id="a-1h"></a>施渴暂息余渴不已。<a id="a-1i"></a>爱乐施故。<a id="a-1j"></a>一切众生依食而存。<a id="a-1k"></a>大悲亦尔。<a id="a-1l"></a>依施而存。<a id="a-1m"></a>菩萨法身不依饮食而得存济。<a id="a-1n"></a>大悲为食菩萨身存。<a id="a-1o"></a>悲心如火。<a id="a-1p"></a>欲施如饥。<a id="a-1q"></a>施与好食。<a id="a-1r"></a>菩萨乐与无有厌足。<a id="a-1s"></a>悲如大海施如沃焦。<a id="a-1t"></a>救济心为水如沃焦吞流。<a id="a-1u"></a>欲向菩提以众生为伴悲心为体。<a id="a-1v"></a>施无厌足如海吞众流无有止息。</p>
  <p id="a1w">一切众生来　　各各索异物</p>
  <p id="a1x">菩萨皆施与　　心无有疲惓</p>
  <p id="a1y">诸苦恼众生　　尽皆为除灭</p>
  <p id="a1z">设有未除者　　心无有厌足</p>
  <p data-pb></p>
  <h2 id="a20">施主乞者增长品第四</h2>
  <p id="a21">有大悲者能处生死。<a id="a-22"></a>种种施与灭众生苦。<a id="a-23"></a>若能如此善住生死。</p>
  <p id="a24">福德善丈夫　　悲心施惠手</p>
  <p id="a25">拔贫穷淤泥　　不能自出者</p>
  <p id="a26">悲心为体能行大施灭众生苦。<a id="a-27"></a>如盛热时兴大云雨。<a id="a-28"></a>起大悲云雨于施雹。<a id="a-29"></a>摧破贫穷如坏山石。<a id="a-2A"></a>拯贫穷者无限齐施。<a id="a-2B"></a>令彼穷者永离贫苦。<a id="a-2C"></a>以大施雨普益一切。<a id="a-2D"></a>众生贫穷永无住处。<a id="a-2E"></a>菩萨为救众生修行施时。<a id="a-2F"></a>魔及眷属皆生嫉妒愁忧苦恼。<a id="a-2G"></a>菩萨修行无量财施法施之时。<a id="a-2H"></a>悭贪嫉妒悉皆惊号莫不愁怖。</p>
  <p id="a2I">慈心端严身　　悲心为千眼</p>
  <p id="a2J">施为金刚杵　　菩萨如帝释</p>
  <p id="a2K">悉皆能摧坏　　贫穷阿修罗</p>
  <p id="a2L">菩萨悲心弓　　种种施为箭</p>
  <p id="a2M">破贫穷怨贼　　永无有住处</p>
  <p id="a2N">悲心坚固根　　爱语以为茎</p>
  <p id="a2O">忍辱为枝条　　布施以为果</p>
  <p id="a2P">求者为鸟鹿　　乞者如大风</p>
  <p id="a2Q">能吹施果落　　贫者得满足</p>
  <p id="a2R">菩萨出时夜　　慈心如满月</p>
  <p id="a2S">净施以为光　　求如拘牟头</p>
  <p id="a2T">以净施光明　　令彼得开敷</p>
  <p id="a2U">乞者既得满足欢喜悦豫转相施与亦如菩萨。<a id="a-2V"></a>施乞求者展转相闻亦如菩萨。<a id="a-2W"></a>菩萨布施流闻一切。<a id="a-2X"></a>诸贫穷者皆来归向。<a id="a-2Y"></a>如旷野树行人热时皆往归趣。<a id="a-2Z"></a>菩萨爱乐名胜得解脱。<a id="a-2a"></a>何以故。<a id="a-2b"></a>能使乞求者来使我得施福故。<a id="a-2c"></a>以施福故名得胜处。<a id="a-2d"></a>一切众生皆来归集。<a id="a-2e"></a>如是大士悉应敬礼。<a id="a-2f"></a>菩萨心喜即觉身轻。<a id="a-2g"></a>以此相故当知必有来乞求者。<a id="a-2h"></a>若有人来语菩萨言。<a id="a-2i"></a>有乞者来。<a id="a-2j"></a>菩萨欢喜即以财物而赏使者。<a id="a-2k"></a>菩萨即以余物而与乞者。<a id="a-2l"></a>见乞者来欢喜爱敬。<a id="a-2m"></a>求者言乞。<a id="a-2n"></a>作此语时怀怜愍心。<a id="a-2o"></a>若有乞者不知菩萨。</p>
  <p id="a2p">体性乐施。<a id="a-2q"></a>菩萨执手欢喜与语。<a id="a-2r"></a>犹如亲友。<a id="a-2s"></a>坏彼不知使生知相。<a id="a-2t"></a>彼乞求者得财欢喜。<a id="a-2u"></a>傍人见之亦复欢喜。<a id="a-2v"></a>愿此救济我者长存于世。<a id="a-2w"></a>此乃乞者真济。<a id="a-2x"></a>菩萨见乞者时身心欢喜。<a id="a-2y"></a>面如满月。<a id="a-2z"></a>使彼乞者欢喜悦豫如甘露涂心。<a id="a-30"></a>菩萨和颜悦色用慈心眼视于前人如饮甘露。<a id="a-31"></a>譬如有人盗窃他物至市卖之若得速售心大欢喜。<a id="a-32"></a>菩萨得施乞者物时。<a id="a-33"></a>心大欢喜复过于是。<a id="a-34"></a>如巨富人多饶财宝千子具足随意恣与爱念欢喜。<a id="a-35"></a>不及菩萨于乞者心大欢喜。<a id="a-36"></a>菩萨见乞者时心大欢喜。<a id="a-37"></a>胜于他人见所亲者。<a id="a-38"></a>若见前人得多财宝。<a id="a-39"></a>随心恣意而自[矛*合]高。<a id="a-3A"></a>菩萨见之倍生欢喜若见乞者发言时。<a id="a-3B"></a>菩萨施渴心重。<a id="a-3C"></a>耳闻乞言如饮甘露。<a id="a-3D"></a>若闻乞言心生爱重无能坏者。<a id="a-3E"></a>若闻具足则坏其爱心。<a id="a-3F"></a>菩萨于乞求者常生爱念。<a id="a-3G"></a>若闻其足声则坏其爱味。<a id="a-3H"></a>菩萨观前受施福田。<a id="a-3I"></a>颇有共我等者遂见贪爱。<a id="a-3J"></a>众生则与我等。<a id="a-3K"></a>所以者何。<a id="a-3L"></a>彼贪心无足我施心无厌。<a id="a-3M"></a>彼贪心者爱大施主。<a id="a-3N"></a>菩萨见多乞者亦深生爱敬。<a id="a-3O"></a>贪求者常求施主。<a id="a-3P"></a>欲乞施者常求乞者所欲与之。<a id="a-3Q"></a>菩萨常与世人相乞者。<a id="a-3R"></a>皆就施者而乞。<a id="a-3S"></a>菩萨就乞者而施。<a id="a-3T"></a>乞者闻施者财物匮尽生大苦恼。<a id="a-3U"></a>菩萨求乞者不得之时心生忧恼复过于彼百千万倍。<a id="a-3V"></a>于求乞者菩萨思惟。<a id="a-3W"></a>佛言求不得苦真复如是。<a id="a-3X"></a>菩萨于乞求者生难遭想。<a id="a-3Y"></a>所以者何。<a id="a-3Z"></a>若无乞者檀波罗蜜则不满足。<a id="a-3a"></a>无上菩提则不可得。<a id="a-3b"></a>是故于乞求者深生悲恼。<a id="a-3c"></a>若有乞者无上菩提便为手执不难。<a id="a-3d"></a>菩萨闻乞者言与我与我心生欢喜。<a id="a-3e"></a>此今即便与我无上菩提。<a id="a-3f"></a>世间愚痴众生若闻乞财则生轻慢不生爱敬。<a id="a-3g"></a>菩萨念言所以名为乞者。<a id="a-3h"></a>多是愚痴众生以悭心故与作恶名。<a id="a-3i"></a>如是人者乃可名为施者。<a id="a-3j"></a>虽有财物复无施心。<a id="a-3k"></a>虽有财施心复无受者。<a id="a-3l"></a>若具足三事是大福德人。<a id="a-3m"></a>如有贫人得大宝藏心生恐惧。<a id="a-3n"></a>或王贼水火来见侵夺。<a id="a-3o"></a>遇值亲友而语之言。<a id="a-3p"></a>我今为汝作诸方便令无丧失即大欢喜。<a id="a-3q"></a>菩萨得乞者以为善伴。<a id="a-3r"></a>心大欢喜亦复如是。<a id="a-3s"></a>菩萨悲心遍一切处。<a id="a-3t"></a>于彼乞者特生怜愍。<a id="a-3u"></a>菩萨悲心见乞者和颜悦色。<a id="a-3v"></a>使彼乞者生必得之想。<a id="a-3w"></a>乞者见菩萨颜色和悦之时。<a id="a-3x"></a>即生决定必得之想。<a id="a-3y"></a>菩萨见乞者时。<a id="a-3z"></a>语言。<a id="a-40"></a>汝来欲须何等随意而取。<a id="a-41"></a>安慰之言。<a id="a-42"></a>善来贤者莫生恐怖。<a id="a-43"></a>我当为汝作依止处。<a id="a-44"></a>如是种种安慰乞者。<a id="a-45"></a>常以爱语使彼乞者心得清凉。<a id="a-46"></a>种种财宝随意而与。<a id="a-47"></a>诸乞求者贪火炽盛。<a id="a-48"></a>菩萨常以施乳灭贪求火。<a id="a-49"></a>若能如是种种施者。<a id="a-4A"></a>名为生人。<a id="a-4B"></a>若不如是名为死人。<a id="a-4C"></a>受施者大得财物。<a id="a-4D"></a>余人见之欢喜赞叹。<a id="a-4E"></a>菩萨尔时菩提之果如在掌中。<a id="a-4F"></a>悲心净则施净。<a id="a-4G"></a>若无悲心施不清净。<a id="a-4H"></a>菩萨作是思惟。<a id="a-4I"></a>善调顺意者敬悲心胜能使施净。<a id="a-4J"></a>菩萨见贫穷者悲心极重。<a id="a-4K"></a>众生极贫得菩萨施便成巨富。<a id="a-4L"></a>譬如有人得如意珠所欲皆得。<a id="a-4M"></a>诸贫穷者得值菩萨一切贫苦悉皆除灭。<a id="a-4N"></a>菩萨先行财施。<a id="a-4O"></a>次舍所亲。<a id="a-4P"></a>又舍手足。<a id="a-4Q"></a>复舍身命。<a id="a-4R"></a>如是渐渐次第而舍。<a id="a-4S"></a>菩萨往乞者所与其财宝。<a id="a-4T"></a>唤其乞者与其诸亲。<a id="a-4U"></a>若乞者自来现求索相与其手足。<a id="a-4V"></a>若发言求索便舍身命。<a id="a-4W"></a>若不来者自往施之。<a id="a-4X"></a>有来求者尚舍身命。<a id="a-4Y"></a>况复财物而不施与。<a id="a-4Z"></a>菩萨成就悲心如自己体未曾舍离。<a id="a-4a"></a>见来求者。<a id="a-4b"></a>于己身所生于他想。<a id="a-4c"></a>菩萨身中生其恼热。<a id="a-4d"></a>云何愚痴乃于我身生于他想。<a id="a-4e"></a>语乞者言。<a id="a-4f"></a>一切财物先皆与汝。<a id="a-4g"></a>都是汝物。<a id="a-4h"></a>汝今但取。<a id="a-4i"></a>云何言乞。<a id="a-4j"></a>诸求者言。<a id="a-4k"></a>何时见与。<a id="a-4l"></a>菩萨报言。<a id="a-4m"></a>我先于三界尊前发弘誓愿。<a id="a-4n"></a>是时与汝。<a id="a-4o"></a>汝今云何方从我乞。<a id="a-4p"></a>菩萨发心愿一切众生于我财物生己有想。<a id="a-4q"></a>如辛头河飞鸟走兽往至其所随意而饮无遮护者。<a id="a-4r"></a>与以不与先以舍离更不言与。<a id="a-4s"></a>亦复不生欢喜之心。<a id="a-4t"></a>何以故。<a id="a-4u"></a>先以与竟。<a id="a-4v"></a>以一切所舍使诸众生皆当得乐。<a id="a-4w"></a>菩萨于一切众生是走使者。<a id="a-4x"></a>一切众生皆是施主。<a id="a-4y"></a>诸贫穷者心充足时。<a id="a-4z"></a>菩萨尔时檀波罗蜜悉得满足。<a id="a-50"></a>檀波罗蜜满足之时知功德满足。<a id="a-51"></a>悭贪者见乞者时则背其面。<a id="a-52"></a>修功德者见乞者时欢喜瞻视亲近。<a id="a-53"></a>乞者则得。<a id="a-54"></a>菩萨施时见受施者展转相施便生欢喜。<a id="a-55"></a>一切众生赞叹欢喜。<a id="a-56"></a>菩萨闻其赞叹心大欢悦胜得解脱之乐。<a id="a-57"></a>菩萨悲心施时。<a id="a-58"></a>见一切众生多得财宝充足快乐。<a id="a-59"></a>诸众生等得快乐已。<a id="a-5A"></a>而发愿言。<a id="a-5B"></a>我当久处生死修诸功德不求解脱。<a id="a-5C"></a>菩萨既见众生能久处生死心大欢喜。<a id="a-5D"></a>我今便为得现果报。<a id="a-5E"></a>设当不得菩提亦为具足。</p>
  <p data-pb></p>
  <h2 id="a5F">胜解脱品第五</h2>
  <p id="a5G">萨思惟。<a id="a-5H"></a>常所爱胜解脱者来觉悟我。<a id="a-5I"></a>彼来者不为财宝。<a id="a-5J"></a>为欲成就我大事故来。<a id="a-5K"></a>菩萨或为人王。<a id="a-5L"></a>修诸功德者来而白王言。<a id="a-5M"></a>有乞者来。<a id="a-5N"></a>王即念言。<a id="a-5O"></a>此言乞者乃是胜解脱来。<a id="a-5P"></a>我今得之。<a id="a-5Q"></a>王自念言。<a id="a-5R"></a>我今不为贪着王位。<a id="a-5S"></a>为欲利益一切众生。<a id="a-5T"></a>不应空居王位。<a id="a-5U"></a>应修施果满足。<a id="a-5V"></a>而彼使者乃是觉悟我者。<a id="a-5W"></a>凡为乞者甚难为颜。<a id="a-5X"></a>心怀惭耻言色变异。<a id="a-5Y"></a>菩萨即知其意而安慰言。<a id="a-5Z"></a>若有所须随意而求。<a id="a-5a"></a>乞者既得财物心大欢喜。<a id="a-5b"></a>施者受者二俱欢喜如涅槃乐。<a id="a-5c"></a>三有生死炽然大苦。<a id="a-5d"></a>菩萨处之如涅槃乐。<a id="a-5e"></a>何以故。<a id="a-5f"></a>为欲救济诸众生故。<a id="a-5g"></a>菩萨念言。<a id="a-5h"></a>悲众生者即是我解脱。<a id="a-5i"></a>以大施惠救济众生。<a id="a-5j"></a>众生得乐即是我解脱。<a id="a-5k"></a>虽复大施若无悲心不名为施。<a id="a-5l"></a>若有悲心施即是解脱。<a id="a-5m"></a>菩萨思念。<a id="a-5n"></a>我于往昔三界尊前闻解脱极乐。<a id="a-5o"></a>我今已证。<a id="a-5p"></a>何以故。<a id="a-5q"></a>称意而施即是解脱。<a id="a-5r"></a>若阿罗汉解脱乐与悲心所起施乐相似者。<a id="a-5s"></a>我则爱之。<a id="a-5t"></a>若不相似我则不爱。<a id="a-5u"></a>唯爱施乐以为解脱。<a id="a-5v"></a>悲心起施所得快乐无有比类。<a id="a-5w"></a>无悲心施解脱之乐百千万分不得为喻。<a id="a-5x"></a>悲心起施所得喜乐。<a id="a-5y"></a>若当可以喻为喻。<a id="a-5z"></a>最为极大。<a id="a-60"></a>是故不可为喻。</p>
  <p data-pb></p>
  <h2 id="a61">施主增长品第六</h2>
  <p id="a62">心起施能与众生乐聚。<a id="a-63"></a>如是施主与众生乐者。<a id="a-64"></a>胜于解脱名为最胜。<a id="a-65"></a>施主成他乐。<a id="a-66"></a>因修悲者于一切众生得平等心。<a id="a-67"></a>如是者名为檀越。<a id="a-68"></a>不能如是施者名为乞者。<a id="a-69"></a>若行施时使闻者悲泣。<a id="a-6A"></a>是名善施。<a id="a-6B"></a>若不如是不名善主。<a id="a-6C"></a>若行布施能使受者子孙恣意受用欢喜赞叹名健施主。<a id="a-6D"></a>若乞而与不名施主。<a id="a-6E"></a>自往而与名善施主。<a id="a-6F"></a>若舍一切财物爱心而与不名施主。<a id="a-6G"></a>有悲心虽不与物名大施主。<a id="a-6H"></a>诸来求欲皆使随意。<a id="a-6I"></a>使称本望名善施主。<a id="a-6J"></a>不能称彼本望虽复大富名贫穷者。<a id="a-6K"></a>富者虽与无悲愍心。<a id="a-6L"></a>名曰与不名施主。<a id="a-6M"></a>悲愍心施是名施主。<a id="a-6N"></a>若不食啖无有果报。<a id="a-6O"></a>施虽与不名为施。<a id="a-6P"></a>无悲心施虽与不名为施。<a id="a-6Q"></a>有悲心者虽复不施名之为施。<a id="a-6R"></a>若求报施者名为施者。<a id="a-6S"></a>商贾之人亦可名施。<a id="a-6T"></a>若求报施果报犹尚无量。<a id="a-6U"></a>况有悲心不求报施果报何可称计。<a id="a-6V"></a>若求报施唯可自乐。<a id="a-6W"></a>不能救济徒自疲劳。<a id="a-6X"></a>悲心施者能有救济。<a id="a-6Y"></a>后得果时能大利益。<a id="a-6Z"></a>贫穷者不如有财者。<a id="a-6a"></a>有财者不如能食。<a id="a-6b"></a>能食者不如能施者。<a id="a-6c"></a>悲心施者善一切众生。<a id="a-6d"></a>富者应施。<a id="a-6e"></a>施者应悲。<a id="a-6f"></a>富者能施富得坚牢。<a id="a-6g"></a>施者能悲施得坚牢。<a id="a-6h"></a>修施者得富。<a id="a-6i"></a>修定者得解脱。<a id="a-6j"></a>修悲心者得无上菩提。<a id="a-6k"></a>果中最胜。</p>
  <p data-pb></p>
  <h2 id="a6l">恭敬乞者品第七</h2>
  <p id="a6m">萨思惟。<a id="a-6n"></a>因彼乞者得证菩提。<a id="a-6o"></a>我当以此菩提回与一切众生。<a id="a-6p"></a>以报恩故。<a id="a-6q"></a>我今因施众生得无比乐。<a id="a-6r"></a>因此乐故得成菩提。<a id="a-6s"></a>如此菩提我当施与乞者。<a id="a-6t"></a>我今因施乞者得于快乐胜解脱乐。<a id="a-6u"></a>因中施乐犹尚如是。<a id="a-6v"></a>况无上菩提。<a id="a-6w"></a>我当舍之施诸乞者。<a id="a-6x"></a>如是乞者其恩甚重无以可报。<a id="a-6y"></a>如此乞者乃能与我作大乐因。<a id="a-6z"></a>若以财宝不足报恩。<a id="a-70"></a>当以所得无上菩提而施与之。<a id="a-71"></a>以我福故。<a id="a-72"></a>愿使乞者于将来世亦如我今成大施主。<a id="a-73"></a>菩萨内自思惟。<a id="a-74"></a>因于乞者得施快乐。<a id="a-75"></a>使乞者得无上菩提为法施檀越。<a id="a-76"></a>诸乞求者见菩萨大施。<a id="a-77"></a>而问之言。<a id="a-78"></a>为求何等而等行大施。<a id="a-79"></a>菩萨各答言。<a id="a-7A"></a>我今不求人天果报声闻涅槃。<a id="a-7B"></a>愿得无上菩提拔济一切众生。<a id="a-7C"></a>诸悭贪者而作念言。<a id="a-7D"></a>菩萨云何能行大施心不疲厌。<a id="a-7E"></a>菩萨答言。<a id="a-7F"></a>我师三界尊悲念一切众生。<a id="a-7G"></a>我今无以报师恩故施无疲厌。<a id="a-7H"></a>一切之乐无胜解脱乐者。<a id="a-7I"></a>我爱众生胜爱解脱。<a id="a-7J"></a>我以爱念众生欲令得解脱故修种种施。<a id="a-7K"></a>若生死不极苦者。<a id="a-7L"></a>我施终不求菩提。<a id="a-7M"></a>以生死苦故我施求菩提。<a id="a-7N"></a>拔生死苦者谁之所作。<a id="a-7O"></a>烦恼以业之所造作。<a id="a-7P"></a>使一切众生以悲心为体常乐惠施。</p>
  <p data-pb></p>
  <h2 id="a7Q">施悭品第八</h2>
  <p id="a7R">念恩人无有悲心。<a id="a-7S"></a>若无悲心不能行施。<a id="a-7T"></a>若不施者不能济渡众生生死。<a id="a-7U"></a>无悲心者无复亲友。<a id="a-7V"></a>有悲心者能有亲友。<a id="a-7W"></a>计我者以爱为体。<a id="a-7X"></a>救济者以悲为体。<a id="a-7Y"></a>心有重爱无有知者。<a id="a-7Z"></a>有重悲心者亦无能知。<a id="a-7a"></a>若不行施覆蔽悲心。<a id="a-7b"></a>如以画石乃知真伪。<a id="a-7c"></a>若见苦厄者能行大施则知有悲心。<a id="a-7d"></a>悭心多者正使所亲从乞则成怨憎。<a id="a-7e"></a>悲心多者假使怨家亦如亲友。<a id="a-7f"></a>悭心多者虽施泥土重于金玉。<a id="a-7g"></a>悲心多者虽施金玉轻于草木。<a id="a-7h"></a>悭心多者丧失财宝心大忧恼。<a id="a-7i"></a>悲心多者虽有财宝无施处时心怀悲苦。<a id="a-7j"></a>复过于彼。<a id="a-7k"></a>舍财物者</p>
  <p data-pb></p>
  <h2 id="a7l">财物施品第九</h2>
  <p id="a7m">有二人。<a id="a-7n"></a>一则大富。<a id="a-7o"></a>一则贫穷。<a id="a-7p"></a>有乞者来。<a id="a-7q"></a>如是二人俱怀苦恼。<a id="a-7r"></a>有财物者惧其求索。<a id="a-7s"></a>无财物者我当云何得少财物与之。<a id="a-7t"></a>如是二人忧苦虽同果报各异。<a id="a-7u"></a>悲恼念者生天人中受无量乐。<a id="a-7v"></a>悭贪者生饿鬼中受无量苦。<a id="a-7w"></a>若菩萨有悲愍心于前众生便为具足。<a id="a-7x"></a>况复与少物。<a id="a-7y"></a>如人大富多有财宝。<a id="a-7z"></a>随意而用心生欢乐。<a id="a-80"></a>菩萨悲心念施忧恼过于是人百千万倍。<a id="a-81"></a>有悲心者无有财物。<a id="a-82"></a>见人乞时不忍言无悲苦堕泪。<a id="a-83"></a>见苦恼者不能堕泪。<a id="a-84"></a>何得名为修行悲者。<a id="a-85"></a>胜者设闻他苦尚不能堪忍。<a id="a-86"></a>况复眼见他苦恼而不救济者。<a id="a-87"></a>无有是处。<a id="a-88"></a>有悲心者见贫苦众生无财可与。<a id="a-89"></a>悲苦叹息无可为喻。<a id="a-8A"></a>救众生者见众生受苦悲泣堕泪。<a id="a-8B"></a>以堕泪故知其心软。<a id="a-8C"></a>菩萨体净悉皆显现。<a id="a-8D"></a>何以故。<a id="a-8E"></a>知其显现。<a id="a-8F"></a>见苦众生时眼中堕泪。<a id="a-8G"></a>以是故知菩萨其体净软。<a id="a-8H"></a>菩萨悲心犹如雪聚。<a id="a-8I"></a>雪聚见日则皆融消。<a id="a-8J"></a>菩萨悲心见苦众生。<a id="a-8K"></a>悲心雪聚故眼中流泪。<a id="a-8L"></a>菩萨有三时。<a id="a-8M"></a>一者见修功德人。<a id="a-8N"></a>以爱敬故为之堕泪。<a id="a-8O"></a>二者见苦恼众生无功德者。<a id="a-8P"></a>以悲愍故为之堕泪。<a id="a-8Q"></a>三者修大施时。<a id="a-8R"></a>悲喜踊跃亦复堕泪。<a id="a-8S"></a>计菩萨堕泪已来多四大海水。<a id="a-8T"></a>世间众生舍于亲属悲泣堕泪。<a id="a-8U"></a>不及菩萨见贫苦众生无财施时悲泣堕泪。<a id="a-8V"></a>菩萨入救众生禅极乐心相应无尽宝藏自然而出。<a id="a-8W"></a>一切乞者自然而至。<a id="a-8X"></a>善丈夫者能以财物大施乞者。<a id="a-8Y"></a>乞者得财物已亦行大施。<a id="a-8Z"></a>菩萨能以财物施于众生使其富足。<a id="a-8a"></a>以等悲心。<a id="a-8b"></a>闻乞者声为之雨泪。<a id="a-8c"></a>乞者见菩萨雨泪。<a id="a-8d"></a>虽不言与当知必得。<a id="a-8e"></a>菩萨见乞者来时极生悲苦。<a id="a-8f"></a>乞者得财物时心生欢喜得灭悲苦。<a id="a-8g"></a>菩萨闻乞言时悲泣堕泪不能自止。<a id="a-8h"></a>乞者言足尔时方止。<a id="a-8i"></a>菩萨修行种种施已众生满足。<a id="a-8j"></a>便入山林修行禅定。<a id="a-8k"></a>云何灭除诸众生三毒苦患。<a id="a-8l"></a>菩萨财物倍多无乞者可施。<a id="a-8m"></a>我今何为守之而住。<a id="a-8n"></a>今当舍之出家。</p>
  <h2 id="a8o">舍一切品第十</h2>
  <p id="a8p">菩萨大有财物无有乞者。<a id="a-8q"></a>唤之不来菩萨思惟。<a id="a-8r"></a>故当断诸结使无有来者。<a id="a-8s"></a>菩萨悲心。<a id="a-8t"></a>一切众生众苦围绕。<a id="a-8u"></a>发愿度诸众生。<a id="a-8v"></a>菩萨诸有所索一切皆舍无物不与。<a id="a-8w"></a>欲求佛智最上救济一切众生。<a id="a-8x"></a>尊有胜悲心欲行救济何物不舍。<a id="a-8y"></a>有悲心者为他故涅槃尚舍。<a id="a-8z"></a>况复舍身。<a id="a-90"></a>舍身命财有何难也。<a id="a-91"></a>舍财物者不如舍身。<a id="a-92"></a>舍身者不如舍于涅槃。<a id="a-93"></a>涅槃尚舍。<a id="a-94"></a>有何不舍。<a id="a-95"></a>悲心彻髓得自在悲。<a id="a-96"></a>作救济者大菩萨施都无难也。<a id="a-97"></a>是一切众生最亲与他作向乐因。<a id="a-98"></a>悲者一切都舍离诸疲劳。<a id="a-99"></a>一切众生真济。<a id="a-9A"></a>怨亲平等身命尚与。<a id="a-9B"></a>何物不舍。<a id="a-9C"></a>一切众生极重财利。<a id="a-9D"></a>乐爱命重于财物。<a id="a-9E"></a>一切众生舍财为易舍命为难。<a id="a-9F"></a>菩萨舍一切财物欢喜。<a id="a-9G"></a>不如舍身命时得胜欢喜。<a id="a-9H"></a>种种施味悉知。<a id="a-9I"></a>以施为食。<a id="a-9J"></a>因之得存。<a id="a-9K"></a>与他乐者欲知施身气味故施身。<a id="a-9L"></a>见他乞支体者心中欢喜胜于舍财欢喜。<a id="a-9M"></a>如乐施者得欢喜乐。<a id="a-9N"></a>不如菩萨舍身时得胜欢喜。<a id="a-9O"></a>阎浮提人乞财物者。<a id="a-9P"></a>无我福德故得乞身者来。<a id="a-9Q"></a>舍财者财物由他或不称意。<a id="a-9R"></a>舍身者我得自在。<a id="a-9S"></a>随意舍与不由于他。<a id="a-9T"></a>此身不牢不定速朽之物。<a id="a-9U"></a>可爱念者可速疾取。<a id="a-9V"></a>诸食肉者语菩萨言。<a id="a-9W"></a>汝今以热肉血施我。<a id="a-9X"></a>我当何以报恩。<a id="a-9Y"></a>菩萨报言。<a id="a-9Z"></a>若欲报恩者更语余人。<a id="a-9a"></a>有悲心者能施身肉可往取之。<a id="a-9b"></a>若能如是便是报恩。<a id="a-9c"></a>语乞者言。<a id="a-9d"></a>汝今为我取不坚身。<a id="a-9e"></a>使我得坚牢身。<a id="a-9f"></a>汝恩极重。<a id="a-9g"></a>何以可报。<a id="a-9h"></a>未来世中舍身之果即用施汝。<a id="a-9i"></a>我为救济一切众生故舍于身命。<a id="a-9j"></a>舍身者得于法身。<a id="a-9k"></a>得法身者得一切种智。<a id="a-9l"></a>使一切众生皆得此果。<a id="a-9m"></a>舍此身者得于法身。<a id="a-9n"></a>法身者能与一切众生利乐。<a id="a-9o"></a>能如此思惟。<a id="a-9p"></a>云何不生喜乐速舍此身。<a id="a-9q"></a>菩萨舍身时作是思惟。<a id="a-9r"></a>我为众生作亲友者。<a id="a-9s"></a>我以度生死。<a id="a-9t"></a>应度一切众生脱于生死。<a id="a-9u"></a>以是故我今舍身。<a id="a-9v"></a>菩萨作是思惟。<a id="a-9w"></a>我此舍身功德不属悲众生数。<a id="a-9x"></a>还以养我功德法身。<a id="a-9y"></a>若心如是决定之时舍身无有难相。<a id="a-9z"></a>菩萨舍身所以不难。<a id="a-A0"></a>以当成法身故。<a id="a-A1"></a>是故欢喜。<a id="a-A2"></a>贪爱重者多得财时欢喜无量。<a id="a-A3"></a>不及菩萨舍身欢喜百千万倍。<a id="a-A4"></a>菩萨以智慧悲心为体。<a id="a-A5"></a>为众生故求于法身。<a id="a-A6"></a>菩萨舍身时乐胜于世人得转轮圣王自在快乐。<a id="a-A7"></a>如刹利种若坏敌阵。<a id="a-A8"></a>能舍身命得生天上。<a id="a-A9"></a>舍身命时欢喜无量。<a id="a-AA"></a>菩萨以智慧悲心舍于身命时欢喜最胜。<a id="a-AB"></a>复过于彼。<a id="a-AC"></a>凡愚众生为财利故在于敌阵舍于身命。<a id="a-AD"></a>成为解脱投岩赴火丧身无数。<a id="a-AE"></a>况复菩萨以智慧悲心为一切而不舍身命。<a id="a-AF"></a>愚痴众生以爱着心为国土故舍于身命。<a id="a-AG"></a>菩萨智慧悲心为物而舍身命。<a id="a-AH"></a>何足为难。<a id="a-AI"></a>菩萨发誓愿时一切皆舍。<a id="a-AJ"></a>虽有是语一切众生实未得利。<a id="a-AK"></a>修行布施尔时一切众生得利益受用。<a id="a-AL"></a>菩萨舍身不足为难。<a id="a-AM"></a>知身无常苦空不净。<a id="a-AN"></a>为众生故而不舍离。<a id="a-AO"></a>是则为难。<a id="a-AP"></a>菩萨悲心为众生舍身不足为难。<a id="a-AQ"></a>乐舍无有厌足。<a id="a-AR"></a>此则为难。<a id="a-AS"></a>假设使一凡夫令返大地力不能就甚生忧恼。<a id="a-AT"></a>菩萨见苦众生未度脱时。<a id="a-AU"></a>心怀悲恼复过于是。<a id="a-AV"></a>以悲心故。<a id="a-AW"></a>菩萨观身轻于草土。<a id="a-AX"></a>为众生舍身何足为难。<a id="a-AY"></a>若人为己身故一念中受不杀戒。<a id="a-AZ"></a>是人命终必生天上。<a id="a-Aa"></a>菩萨为众生舍于身命。<a id="a-Ab"></a>所有功德生死之中无有受处。<a id="a-Ac"></a>唯至菩提乃能容受。<a id="a-Ad"></a>菩萨若闻有人来乞身时。<a id="a-Ae"></a>即时生念。<a id="a-Af"></a>我已久舍此身而不自取。<a id="a-Ag"></a>方从我索必当谓我有悭惜心而试我耳。</p>
  <h2 id="aAh">舍阴受阴品第十一</h2>
  <p id="aAi">阿罗汉舍后边身得涅槃乐。<a id="a-Aj"></a>不及菩萨为众生舍身时乐。<a id="a-Ak"></a>阿罗汉得解脱。<a id="a-Al"></a>不如菩萨为众生故受身时乐。<a id="a-Am"></a>菩萨生念我以不取涅槃为众生故得受是身。<a id="a-An"></a>是最为妙。<a id="a-Ao"></a>菩萨念言。<a id="a-Ap"></a>我舍身命用施。<a id="a-Aq"></a>复更受身不入解脱。<a id="a-Ar"></a>是为最胜。<a id="a-As"></a>我乐闻如来济度众生功德。<a id="a-At"></a>我得救众生悲心气味不取涅槃。<a id="a-Au"></a>甚爱乐此事。<a id="a-Av"></a>菩萨为众生舍身施时。<a id="a-Aw"></a>虽不证涅槃胜得涅槃者。<a id="a-Ax"></a>以不得为众生舍身气味故。<a id="a-Ay"></a>菩萨受是阴身极是大苦。<a id="a-Az"></a>如为众生舍身时乐等无有异。<a id="a-B0"></a>世间凡人为贫穷病苦之所缠逼。<a id="a-B1"></a>不能舍离乐欲舍身。<a id="a-B2"></a>众生厌患阴身不能救济者欲速入涅槃。<a id="a-B3"></a>菩萨思惟涅槃甚乐。<a id="a-B4"></a>生死阴身极为大苦。<a id="a-B5"></a>我当代一切众生受此阴身之苦使得解脱。<a id="a-B6"></a>阿罗汉身尽佛亦身尽。<a id="a-B7"></a>身尽虽同不能救济。<a id="a-B8"></a>佛灭身为善。</p>
  <h2 id="aB9">舍身命品第十二</h2>
  <p id="aBA">菩萨为一切种智故。<a id="a-BB"></a>大悲心为众生故。<a id="a-BC"></a>舍身舍命得果报不空。<a id="a-BD"></a>若一切舍身不得果报名空舍身。<a id="a-BE"></a>菩萨舍身为着财众生欲使生羞耻故。<a id="a-BF"></a>菩萨为众生舍身命者。<a id="a-BG"></a>易于悭贪者舍一团饭。<a id="a-BH"></a>菩萨舍于身命为悭贪者生其羞耻。<a id="a-BI"></a>菩萨所以施命为护他命故。<a id="a-BJ"></a>何以故。<a id="a-BK"></a>他命即是我命。<a id="a-BL"></a>菩萨虽舍身命不济他者。<a id="a-BM"></a>为观阴身过故。<a id="a-BN"></a>为益众生复更受身。<a id="a-BO"></a>若非大悲何有智者而乐阴身。<a id="a-BP"></a>若无大悲。<a id="a-BQ"></a>施味者不能乐处生死。<a id="a-BR"></a>菩萨常乐行施。<a id="a-BS"></a>大悲自在随受生死身如涅槃乐。</p>
  <h2 id="aBT">现悲品第十三</h2>
  <p id="aBU">菩萨悲心极大在于身中无有知者。<a id="a-BV"></a>菩萨舍身命时一切天人所以得知。<a id="a-BW"></a>菩萨悲心极以深大。<a id="a-BX"></a>遍一切众生无有见者。<a id="a-BY"></a>以财施法施无畏施悉得知见。<a id="a-BZ"></a>一切众生身者无不是病无有知者。<a id="a-Ba"></a>以三事故知其有病。<a id="a-Bb"></a>何者为三。<a id="a-Bc"></a>饮食衣服汤药即是病相。<a id="a-Bd"></a>菩萨悲心以三事得显。<a id="a-Be"></a>何者为三。<a id="a-Bf"></a>即是财法无畏施也。<a id="a-Bg"></a>菩萨与一切众生作乐。<a id="a-Bh"></a>为灭一切众生苦故舍身救之。<a id="a-Bi"></a>菩萨不求果报视如刍草。<a id="a-Bj"></a>菩萨大悲作种种方便。<a id="a-Bk"></a>犹如乳聚以血施人易于世人以水用施。<a id="a-Bl"></a>如菩萨昔日五处出血施诸夜叉鬼。<a id="a-Bm"></a>踊跃欢喜无可为喻。<a id="a-Bn"></a>为欲救济一切诸众生故。<a id="a-Bo"></a>有余人问菩萨言。<a id="a-Bp"></a>大悲者有何气味。<a id="a-Bq"></a>能使舍血易于舍水。<a id="a-Br"></a>大悲心菩萨答言。<a id="a-Bs"></a>以不求果报为他得乐故舍身命。<a id="a-Bt"></a>何以故。<a id="a-Bu"></a>乐无相为首入悲心乐。<a id="a-Bv"></a>有人见菩萨大悲疑之为是悲体。<a id="a-Bw"></a>以大施故知是悲体。<a id="a-Bx"></a>世人生疑。<a id="a-By"></a>为当悲来入菩萨身中菩萨往入悲中。<a id="a-Bz"></a>菩萨舍身者一切所不能共。<a id="a-C0"></a>唯大悲者能。<a id="a-C1"></a>得一切种智时一切众生所不能共。<a id="a-C2"></a>有大悲心为益众生所欲皆得。<a id="a-C3"></a>无有难者决定得空。<a id="a-C4"></a>心欲利益众生大悲常在心者。<a id="a-C5"></a>无上菩提便如在手中无异。<a id="a-C6"></a>得住无生忍者。<a id="a-C7"></a>能显现陀罗尼得住十地。<a id="a-C8"></a>自在当知如佛。</p>
  <h2 id="aC9">法施品第十四</h2>
  <p id="aCA">财施者人道中有百千万。<a id="a-CB"></a>财施果报。<a id="a-CC"></a>能得法施。<a id="a-CD"></a>唯大悲者。<a id="a-CE"></a>能得法施财施果报。<a id="a-CF"></a>后身得无量乐。<a id="a-CG"></a>悲者法施现证涅槃。<a id="a-CH"></a>乐施欢喜甘露满足。<a id="a-CI"></a>菩萨悲一味。<a id="a-CJ"></a>以是因缘无一刹那欲趣解脱。<a id="a-CK"></a>种种法施竟请诸听法者。<a id="a-CL"></a>我得法施果时必受我请。<a id="a-CM"></a>菩萨时施名为欲施非根本施。<a id="a-CN"></a>成佛时施名根本法施。</p>
  <p id="aCO">佛智处虚空　　大悲为密云</p>
  <p id="aCP">法施如甘雨　　充满阴界池</p>
  <p id="aCQ">四摄为方便　　安乐解脱因</p>
  <p id="aCR">修治八正道　　能得涅槃果</p>
  <p id="aCS">财施除众生身苦。<a id="a-CT"></a>法施除众生心苦。<a id="a-CU"></a>无量劫财施为得法施果。<a id="a-CV"></a>法施能与众生无畏施。<a id="a-CW"></a>极厌患生死智者求涅槃。<a id="a-CX"></a>悲救众生者求于法施。<a id="a-CY"></a>菩萨受钱财为修施故。<a id="a-CZ"></a>修行施时为得法施。<a id="a-Ca"></a>见众生有二种贪爱愚痴。<a id="a-Cb"></a>贪爱多者施财宝。<a id="a-Cc"></a>愚痴多者施与其法。<a id="a-Cd"></a>施财者为其作无尽钱财。<a id="a-Ce"></a>施法者为得无尽智故。<a id="a-Cf"></a>财施者为得身乐。<a id="a-Cg"></a>法施者为得心乐。<a id="a-Ch"></a>随所化众生所欲得义称意。<a id="a-Ci"></a>满足称之无疲惓意。<a id="a-Cj"></a>得大功德法施欢喜。<a id="a-Ck"></a>增益端正如秋满月。<a id="a-Cl"></a>常为众生心眼不离。<a id="a-Cm"></a>财施者为众生所爱。<a id="a-Cn"></a>法施者常为世间之所敬重。<a id="a-Co"></a>财施者与愚人所爱。<a id="a-Cp"></a>法施者为智者所爱。<a id="a-Cq"></a>财施坏财贫穷。<a id="a-Cr"></a>法施坏功德贫穷者。<a id="a-Cs"></a>此二种施谁不敬重。<a id="a-Ct"></a>财施者能与现乐。<a id="a-Cu"></a>法施者能与天道涅槃之乐。<a id="a-Cv"></a>乐爱悲者能爱一切众生。<a id="a-Cw"></a>爱一切众生即是爱己。<a id="a-Cx"></a>阿罗汉舍于众生入涅槃去。<a id="a-Cy"></a>尚不为智者所爱。<a id="a-Cz"></a>况苦众生者谁当爱乐。<a id="a-D0"></a>常行惠施远离十恶恭敬父母。<a id="a-D1"></a>若如是者是报我恩。<a id="a-D2"></a>若欲续佛种者。<a id="a-D3"></a>当以悲心为首饶益于他。<a id="a-D4"></a>常能思念成就众生事。</p>
 </body>
</html>