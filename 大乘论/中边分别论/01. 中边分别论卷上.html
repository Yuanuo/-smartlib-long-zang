<!doctype html>
<html id="z3IBVZD116" data-ver="1219">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">中边分别论卷上</h1>
  <h2 id="a2">相品第一</h2>
  <p id="a3">恭敬善行子　　能造此正论</p>
  <p id="a4">为我等宣说　　今当显此义</p>
  <p id="a5">初立论体。</p>
  <p id="a6">相障及真实　　研习对治道</p>
  <p id="a7">修住而得果　　无上乘唯尔</p>
  <p id="a8">此七义是论所说。<a id="a-9"></a>何者为七。<a id="a-A"></a>一相二障三真实四研习对治五修住六得果七无上乘。<a id="a-B"></a>今依相说此偈言。</p>
  <p id="aC">虚妄分别有　　彼处无有二</p>
  <p id="aD">彼中唯有空　　于此亦有彼</p>
  <p id="aE">此中虚妄分别者。<a id="a-F"></a>谓分别能执所执。<a id="a-G"></a>有者。<a id="a-H"></a>但有分别。<a id="a-I"></a>彼处者。<a id="a-J"></a>谓虚妄分别。<a id="a-K"></a>无有二者。<a id="a-L"></a>谓能执所执此二永无。<a id="a-M"></a>彼中者。<a id="a-N"></a>谓分别中。<a id="a-O"></a>唯有空者。<a id="a-P"></a>谓但此分别离能执所执故。<a id="a-Q"></a>唯有空于此者。<a id="a-R"></a>谓能所空中。<a id="a-S"></a>亦有彼者。<a id="a-T"></a>谓有虚妄分别。<a id="a-U"></a>若法是处无。<a id="a-V"></a>由此法故是处空。<a id="a-W"></a>其所余者则名为有。<a id="a-X"></a>若如是知即于空相智无颠倒。<a id="a-Y"></a>次说偈言。</p>
  <p id="aZ">故说一切法　　非空非不空</p>
  <p id="aa">有无及有故　　是名中道义</p>
  <p id="ab">一切法者。<a id="a-c"></a>谓有为名虚妄分别。<a id="a-d"></a>无为名空。<a id="a-e"></a>非空者。<a id="a-f"></a>谓由空由虚妄分别。<a id="a-g"></a>非不空者。<a id="a-h"></a>谓由能执所执故。<a id="a-i"></a>有者。<a id="a-j"></a>谓虚妄分别有故。<a id="a-k"></a>无者。<a id="a-l"></a>谓能所执无故。<a id="a-m"></a>及有者。<a id="a-n"></a>谓于虚妄中有真空故。<a id="a-o"></a>于真空中亦有虚妄分别故。<a id="a-p"></a>是名中道义者。<a id="a-q"></a>谓一切法非一向空。<a id="a-r"></a>亦非一向不空。<a id="a-s"></a>如是等文不违般若波罗蜜等。<a id="a-t"></a>如经说一切法非空非不空。<a id="a-u"></a>如是已说虚妄分别有相无相竟。<a id="a-v"></a>今当次说其自体相。<a id="a-w"></a>故说偈言。</p>
  <p id="ax">尘根我及识　　本识生似彼</p>
  <p id="ay">但识有无彼　　彼无故识无</p>
  <p id="az">似尘者。<a id="a-10"></a>谓本识显现相似色等。<a id="a-11"></a>似根者。<a id="a-12"></a>谓识似五根于自他相续中显现。<a id="a-13"></a>似我者。<a id="a-14"></a>谓意识与我见无明等相应故。<a id="a-15"></a>似识者。<a id="a-16"></a>谓六种识。<a id="a-17"></a>本识者。<a id="a-18"></a>谓阿黎耶识。<a id="a-19"></a>生似彼者。<a id="a-1A"></a>谓似尘等四物。<a id="a-1B"></a>但识有者。<a id="a-1C"></a>谓但有乱识。<a id="a-1D"></a>无彼者。<a id="a-1E"></a>谓无四物。<a id="a-1F"></a>何以故。<a id="a-1G"></a>似尘似根非实形识故。<a id="a-1H"></a>似我似识显现不如境故。<a id="a-1I"></a>彼无故识无者。<a id="a-1J"></a>谓尘既是无识亦是无。<a id="a-1K"></a>是识所取四种境界。<a id="a-1L"></a>谓尘根我及识所摄实无体相。<a id="a-1M"></a>所取既无能取乱识亦复是无。<a id="a-1N"></a>如是说体相已。<a id="a-1O"></a>今当显名义。<a id="a-1P"></a>故说偈言。</p>
  <p id="a1Q">乱识虚妄性　　由此义得成</p>
  <p id="a1R">非实有无故　　灭彼故解脱</p>
  <p id="a1S">乱识虚妄性由此义得成者。<a id="a-1T"></a>谓一切世间但唯乱识。<a id="a-1U"></a>此乱识云何名虚妄。<a id="a-1V"></a>由境不实故。<a id="a-1W"></a>由体散乱故。<a id="a-1X"></a>非实有者。<a id="a-1Y"></a>谓显现似四物。<a id="a-1Z"></a>四物永无故。<a id="a-1a"></a>非实无故者。<a id="a-1b"></a>谓非一切永无。<a id="a-1c"></a>由乱识生故。<a id="a-1d"></a>云何不许乱识永无。<a id="a-1e"></a>故偈言灭彼故解脱。<a id="a-1f"></a>若执永无系缚解脱皆不成就。<a id="a-1g"></a>则起邪见拨净不净品。<a id="a-1h"></a>如是说虚妄体相已。<a id="a-1i"></a>今当次说虚妄摄相。<a id="a-1j"></a>若言唯是虚妄。<a id="a-1k"></a>云何能摄三性。<a id="a-1l"></a>故说偈言。</p>
  <p id="a1m">分别及依他　　真实唯三性</p>
  <p id="a1n">由尘与乱识　　及二无故说</p>
  <p id="a1o">分别性者。<a id="a-1p"></a>谓是六尘永不可得。<a id="a-1q"></a>犹如空华依他性者。<a id="a-1r"></a>谓唯乱识有非实故。<a id="a-1s"></a>犹如幻物。<a id="a-1t"></a>真实性者。<a id="a-1u"></a>谓能取所取二无所有。<a id="a-1v"></a>真实有无故。<a id="a-1w"></a>犹如虚空。<a id="a-1x"></a>说虚妄摄相已。<a id="a-1y"></a>今当说入虚妄无所有方便相。<a id="a-1z"></a>故说偈言。</p>
  <p id="a20">由依唯识故　　境无体义成</p>
  <p id="a21">以尘无有体　　本识即不生</p>
  <p id="a22">一切三界但唯有识。<a id="a-23"></a>依如此义外尘体相决无所有。<a id="a-24"></a>此智得成。<a id="a-25"></a>由所缘境无有体故。<a id="a-26"></a>能缘唯识亦不得生。<a id="a-27"></a>以是方便即得入于能取所取无所有相。</p>
  <p id="a28">是故识成就　　非识为自性</p>
  <p id="a29">所识诸尘既无有体。<a id="a-2A"></a>是故识性无理得成。</p>
  <p id="a2B">不识及与识(疏本云应知识不识)　　由是义平等</p>
  <p id="a2C">不识者。<a id="a-2D"></a>由自性不成就。<a id="a-2E"></a>是故非识。<a id="a-2F"></a>此法真实无所有性。<a id="a-2G"></a>而能显现似非实尘。<a id="a-2H"></a>故说为识。<a id="a-2I"></a>说入虚妄无所有方便相已。<a id="a-2J"></a>今当显虚妄总相。<a id="a-2K"></a>故说偈言。</p>
  <p id="a2L">虚妄总类者　　三界心心法(不识者疏本无不字)</p>
  <p id="a2M">虚妄者。<a id="a-2N"></a>若约界立。<a id="a-2O"></a>谓欲色无色界。<a id="a-2P"></a>若约生立。<a id="a-2Q"></a>谓心及心法是总类相。<a id="a-2R"></a>说总相已。<a id="a-2S"></a>别相今当说。</p>
  <p id="a2T">唯尘智名心　　差别名心法</p>
  <p id="a2U">心者但了别尘通相。<a id="a-2V"></a>若了尘别相说名为心法。<a id="a-2W"></a>谓受想行等。<a id="a-2X"></a>说总别相已。<a id="a-2Y"></a>次显生起相。</p>
  <p id="a2Z">第一名缘识　　第二是用识</p>
  <p id="a2a">于尘受分别　　引行谓心法</p>
  <p id="a2b">缘识者。<a id="a-2c"></a>谓阿黎耶识。<a id="a-2d"></a>余识生缘故。<a id="a-2e"></a>用识者。<a id="a-2f"></a>谓因黎耶识于尘中起名为用识。<a id="a-2g"></a>于尘受者。<a id="a-2h"></a>谓领尘苦等说名受阴。<a id="a-2i"></a>分别者谓选择尘差别是名想阴。<a id="a-2j"></a>引行者。<a id="a-2k"></a>能令心舍此取彼。<a id="a-2l"></a>谓欲思惟及作意等名为行阴。<a id="a-2m"></a>如是受等名为心法。<a id="a-2n"></a>说生起相已。<a id="a-2o"></a>当说虚妄染污相。<a id="a-2p"></a>故说偈言。</p>
  <p id="a2q">覆藏及安立　　将导与摄持</p>
  <p id="a2r">圆满三分成　　领触并牵引</p>
  <p id="a2s">执着及现前　　苦故恼世间</p>
  <p id="a2t">三种二种难　　亦七由虚妄</p>
  <p id="a2u">覆藏者。<a id="a-2v"></a>由无明能障如实见故。<a id="a-2w"></a>安立者。<a id="a-2x"></a>由诸行能安立业熏习于本识中故。<a id="a-2y"></a>将导者。<a id="a-2z"></a>由本识及意识能令众生往受生处故。<a id="a-30"></a>摄持者。<a id="a-31"></a>谓由色能摄持自体五聚故。<a id="a-32"></a>圆满者。<a id="a-33"></a>谓由六入能生长故。<a id="a-34"></a>三分成者。<a id="a-35"></a>依根尘识诸触成故。<a id="a-36"></a>领触者。<a id="a-37"></a>由乐苦等为损益故。<a id="a-38"></a>牵引者。<a id="a-39"></a>由贪爱令业能牵后生故。<a id="a-3A"></a>执著者。<a id="a-3B"></a>由四取能令诸识染着欲等四处随从得生故。<a id="a-3C"></a>现前者。<a id="a-3D"></a>由业有谓已作诸业趣向来生为与果报故。<a id="a-3E"></a>苦者。<a id="a-3F"></a>由生老死故。<a id="a-3G"></a>恼世间者。<a id="a-3H"></a>谓三界由无明乃至老死等所逼恼。<a id="a-3I"></a>恒受苦难故。<a id="a-3J"></a>三种二种难亦七由虚妄者。<a id="a-3K"></a>三种难者。<a id="a-3L"></a>谓烦恼业生等。<a id="a-3M"></a>烦恼难者。<a id="a-3N"></a>谓无明贪爱取。<a id="a-3O"></a>业难者。<a id="a-3P"></a>谓行及有。<a id="a-3Q"></a>生难者。<a id="a-3R"></a>谓所余七分。<a id="a-3S"></a>二种难者。<a id="a-3T"></a>所谓因果。<a id="a-3U"></a>因难者。<a id="a-3V"></a>谓烦恼业分。<a id="a-3W"></a>果难者。<a id="a-3X"></a>谓所余分。<a id="a-3Y"></a>七难者。<a id="a-3Z"></a>谓七种因。<a id="a-3a"></a>一颠倒因。<a id="a-3b"></a>谓无明。<a id="a-3c"></a>二牵引因。<a id="a-3d"></a>谓诸行。<a id="a-3e"></a>三将因。<a id="a-3f"></a>谓本意二识。<a id="a-3g"></a>四摄因。<a id="a-3h"></a>谓名色六入。<a id="a-3i"></a>五受用因。<a id="a-3j"></a>谓触受。<a id="a-3k"></a>六引出因。<a id="a-3l"></a>谓爱取有。<a id="a-3m"></a>七厌怖因。<a id="a-3n"></a>谓生老死。<a id="a-3o"></a>由虚妄者。<a id="a-3p"></a>如是苦难从虚妄生。<a id="a-3q"></a>集虚妄义有九种相。<a id="a-3r"></a>所谓有相无相自相摄相入无相方便相差别相众名相生缘相染相。<a id="a-3s"></a>义现于前。</p>
  <p id="a3t">说虚妄已。<a id="a-3u"></a>当说方便为显空义。<a id="a-3v"></a>由此相应故。<a id="a-3w"></a>说偈言。</p>
  <p id="a3x">体相及众名　　其义与分别</p>
  <p id="a3y">成立理应知　　略解空如是</p>
  <p id="a3z">云何应知空相。<a id="a-40"></a>偈言。</p>
  <p id="a41">无二有此无　　是二名空相</p>
  <p id="a42">故非有非无　　不异亦不一</p>
  <p id="a43">无二者。<a id="a-44"></a>谓无所取能取。<a id="a-45"></a>有此无者。<a id="a-46"></a>谓但有所取能取无。<a id="a-47"></a>是二名空相者。<a id="a-48"></a>谓无及有无是名空相。<a id="a-49"></a>此显真空无有二相。<a id="a-4A"></a>是法以二无为性。<a id="a-4B"></a>不可说有不可说无。<a id="a-4C"></a>云何非有。<a id="a-4D"></a>是二无故。<a id="a-4E"></a>云何非无。<a id="a-4F"></a>是二无有故。<a id="a-4G"></a>故偈言非有非无。<a id="a-4H"></a>是名真空相。<a id="a-4I"></a>不异亦不一者。<a id="a-4J"></a>与虚妄分别不异相亦不一相。<a id="a-4K"></a>若异者。<a id="a-4L"></a>谓法性与法异。<a id="a-4M"></a>是义不然。<a id="a-4N"></a>譬如五阴与无常性及苦性。<a id="a-4O"></a>若一者。<a id="a-4P"></a>清净境界智及通相不成就。<a id="a-4Q"></a>如是道理显现空与虚妄离一异相。<a id="a-4R"></a>是故说不有非不有非一非异相。</p>
  <p id="a4S">云何众名。<a id="a-4T"></a>应知。</p>
  <p id="a4U">如如及实际　　无相与真实</p>
  <p id="a4V">法界法身等　　略说空众名</p>
  <p id="a4W">云何众名义。<a id="a-4X"></a>应知。</p>
  <p id="a4Y">非变异不到　　相灭圣境界</p>
  <p id="a4Z">圣法因及依　　是众名义次</p>
  <p id="a4a">无异为义故。<a id="a-4b"></a>是故名如如。<a id="a-4c"></a>恒如是不舍故。<a id="a-4d"></a>无颠倒为义故。<a id="a-4e"></a>说实际。<a id="a-4f"></a>非颠倒种类及境界故。<a id="a-4g"></a>相灭为义故。<a id="a-4h"></a>说无相。<a id="a-4i"></a>离一切相故。<a id="a-4j"></a>无分别。<a id="a-4k"></a>圣智境界故。<a id="a-4l"></a>第一义智为体故。<a id="a-4m"></a>说真实。<a id="a-4n"></a>圣法因为义故。<a id="a-4o"></a>是故说法界。<a id="a-4p"></a>圣法依此境生。<a id="a-4q"></a>此中因义是界义。<a id="a-4r"></a>摄持法身为义故说法身。<a id="a-4s"></a>如是空众名义已显。<a id="a-4t"></a>云何空分别。<a id="a-4u"></a>应知。</p>
  <p id="a4v">亦染亦清净　　如是空分别</p>
  <p id="a4w">何处位空不净。<a id="a-4x"></a>何处位空净。</p>
  <p id="a4y">有垢亦无垢。</p>
  <p id="a4z">若在此位中是诸垢法。<a id="a-50"></a>未得出离与共相应是位处说不净。<a id="a-51"></a>若在此位出离诸垢。<a id="a-52"></a>此位处说净。<a id="a-53"></a>若已与垢相应后时无垢。<a id="a-54"></a>不离变异法故。<a id="a-55"></a>云何不无常。<a id="a-56"></a>为此问故答。</p>
  <p id="a57">水界金空静　　法界净如是</p>
  <p id="a58">客尘故离灭故不是自性变异故。<a id="a-59"></a>复有分别。<a id="a-5A"></a>此空有十六。<a id="a-5B"></a>一内空。<a id="a-5C"></a>二外空。<a id="a-5D"></a>三内外空。<a id="a-5E"></a>四大空。<a id="a-5F"></a>五空空。<a id="a-5G"></a>六第一义空。<a id="a-5H"></a>七有为空。<a id="a-5I"></a>八无为空。<a id="a-5J"></a>九毕竟空。<a id="a-5K"></a>十无前后空。<a id="a-5L"></a>十一不舍空。<a id="a-5M"></a>十二性空。<a id="a-5N"></a>十三相空。<a id="a-5O"></a>十四一切法空。<a id="a-5P"></a>十五非有空。<a id="a-5Q"></a>十六非有性空。<a id="a-5R"></a>如是略说空。<a id="a-5S"></a>应知。</p>
  <p id="a5T">食者所食空　　身及依处空</p>
  <p id="a5U">能见及如理　　所求至得空</p>
  <p id="a5V">此中能食空者。<a id="a-5W"></a>依内根故说。<a id="a-5X"></a>所食空者。<a id="a-5Y"></a>依外尘故说。<a id="a-5Z"></a>身者是能食。<a id="a-5a"></a>所食者依处。<a id="a-5b"></a>是重空故说内外空。<a id="a-5c"></a>大空者。<a id="a-5d"></a>世器遍满故故说名大。<a id="a-5e"></a>此空说大空。<a id="a-5f"></a>内入身及世器。<a id="a-5g"></a>此法是空。<a id="a-5h"></a>无分别智能见此空。<a id="a-5i"></a>此无分别智空故名空空。<a id="a-5j"></a>如道理依第一义相观此法空。<a id="a-5k"></a>是名第一义空。<a id="a-5l"></a>为得此菩萨修行空。<a id="a-5m"></a>是此法空为何修行。<a id="a-5n"></a>为至得二善。<a id="a-5o"></a>一有为善。<a id="a-5p"></a>二无为善。<a id="a-5q"></a>此空是名有为无为空。<a id="a-5r"></a>为常利益他。<a id="a-5s"></a>为一向恒利益他故。<a id="a-5t"></a>修此空故说毕竟空。<a id="a-5u"></a>为不舍生死。<a id="a-5v"></a>此生死无前后。<a id="a-5w"></a>诸众生不见其空。<a id="a-5x"></a>疲厌故舍离生死。<a id="a-5y"></a>此空是名无前后空。<a id="a-5z"></a>为善无穷尽诸佛入无余涅槃。<a id="a-60"></a>因此空不舍他利益事。<a id="a-61"></a>是名不舍空。<a id="a-62"></a>为清净界性性义者种类义自然得故。<a id="a-63"></a>故立名性。<a id="a-64"></a>此空名性空。<a id="a-65"></a>为得大相好。<a id="a-66"></a>是大人相及小相。<a id="a-67"></a>为得此二相修行此空。<a id="a-68"></a>是名相空。<a id="a-69"></a>为清净佛法故。<a id="a-6A"></a>菩萨行彼十力四无畏等诸佛不共法。<a id="a-6B"></a>为清净令出菩萨修此空。<a id="a-6C"></a>是名一切法空。<a id="a-6D"></a>如是十四种空已安立。<a id="a-6E"></a>应知分别此相。<a id="a-6F"></a>是十四中何法名空。</p>
  <p id="a6G">人法二皆无　　此中名为空</p>
  <p id="a6H">彼无非是无　　此中有别空</p>
  <p id="a6I">人法二无有是法名空。<a id="a-6J"></a>是无有法决定有亦空。<a id="a-6K"></a>如上说。<a id="a-6L"></a>能食等十四处。<a id="a-6M"></a>此二法是名空。<a id="a-6N"></a>为显空真实相故。<a id="a-6O"></a>是故最后安立二空。<a id="a-6P"></a>一非有空。<a id="a-6Q"></a>二非有性空。<a id="a-6R"></a>立二空何所为。<a id="a-6S"></a>为离人法增益。<a id="a-6T"></a>为离人法空毁谤。<a id="a-6U"></a>如次第如是空分别应知。<a id="a-6V"></a>云何空成立义。<a id="a-6W"></a>应知。</p>
  <p id="a6X">若言不净者　　众生无解脱</p>
  <p id="a6Y">若言无垢者　　功用无所施</p>
  <p id="a6Z">若诸法空对治未起时。<a id="a-6a"></a>为客尘不染故自然清净。<a id="a-6b"></a>烦恼障无故。<a id="a-6c"></a>不因功力一切众生应得解脱。<a id="a-6d"></a>若对治已起自性故不净。<a id="a-6e"></a>为得解脱修道功用无果报故。<a id="a-6f"></a>作如是果。<a id="a-6g"></a>故说。</p>
  <p id="a6h">不染非不染　　非净非不净</p>
  <p id="a6i">心本清净故　　烦恼客尘故</p>
  <p id="a6j">云何不染非不染。<a id="a-6k"></a>心本自性清净故。<a id="a-6l"></a>云何非净非不净。<a id="a-6m"></a>烦恼客尘故。<a id="a-6n"></a>如是空分别略说已。<a id="a-6o"></a>安立空众义者。<a id="a-6p"></a>应知有二种。<a id="a-6q"></a>一为体相。<a id="a-6r"></a>二为安立。<a id="a-6s"></a>何者为体相。<a id="a-6t"></a>为有相故。<a id="a-6u"></a>无有相故。<a id="a-6v"></a>是有相者。<a id="a-6w"></a>离有离无相。<a id="a-6x"></a>离一离异相。<a id="a-6y"></a>安立者。<a id="a-6z"></a>众名等四义。<a id="a-70"></a>应知分别。<a id="a-71"></a>中边论相品为解释偈已究竟。</p>
  <p data-pb></p>
  <h2 id="a72">障品第二</h2>
  <p id="a73">遍及一方重　　平等及取舍</p>
  <p id="a74">今说二种障</p>
  <p id="a75">此中遍障者。<a id="a-76"></a>烦恼障及一切智障。<a id="a-77"></a>为菩萨种性诸人二障圆满故。<a id="a-78"></a>一方障者。<a id="a-79"></a>烦恼障。<a id="a-7A"></a>为声闻性等诸人。<a id="a-7B"></a>重障者。<a id="a-7C"></a>是前诸人欲等诸行中随一粗烦恼。<a id="a-7D"></a>平等障者。<a id="a-7E"></a>平等诸行中随行中随一生死。<a id="a-7F"></a>取舍障者。<a id="a-7G"></a>菩萨性诸人为障无住处涅槃故。<a id="a-7H"></a>如理相应。<a id="a-7I"></a>二种人障已说。<a id="a-7J"></a>一菩萨性人。<a id="a-7K"></a>二声闻等性人。<a id="a-7L"></a>复有烦恼相九种。</p>
  <p id="a7M">九结名惑障</p>
  <p id="a7N">九种诸惑结此中说烦恼障。<a id="a-7O"></a>此诸烦恼障为障谁。</p>
  <p id="a7P">厌离及除舍　　实见</p>
  <p id="a7Q">爱欲结者障厌离心心坚碍障者。<a id="a-7R"></a>障除舍心。<a id="a-7S"></a>因此惑违逆。<a id="a-7T"></a>碍境界中不能生舍除心。<a id="a-7U"></a>诸余结者覆障真实见。<a id="a-7V"></a>云何起障是诸烦恼次第。</p>
  <p id="a7W">及身见</p>
  <p id="a7X">身见所依法　　灭道三宝障</p>
  <p id="a7Y">利养恭敬等　　轻财知止足</p>
  <p id="a7Z">是诸余烦恼是此五处障。<a id="a-7a"></a>我慢障者。<a id="a-7b"></a>欲灭离身见时障对正观智有异品无异品。<a id="a-7c"></a>无异品我慢数行故。<a id="a-7d"></a>此身见不得灭。<a id="a-7e"></a>无明结者。<a id="a-7f"></a>欲远离身见依处时为真实见障。<a id="a-7g"></a>因此不得远离取阴故。<a id="a-7h"></a>见结者。<a id="a-7i"></a>欲通达灭谛时为作障。<a id="a-7j"></a>身见及边见于灭谛生怖畏故。<a id="a-7k"></a>邪见于灭谛起诽谤故。<a id="a-7l"></a>取结者。<a id="a-7m"></a>是通达道谛时为作障。<a id="a-7n"></a>依别道理思择求得清净故。<a id="a-7o"></a>疑结者。<a id="a-7p"></a>欲通达三宝时为作障。<a id="a-7q"></a>不信受三宝功德故。<a id="a-7r"></a>嫉妒结者。<a id="a-7s"></a>欲远离利养恭敬时为作障。<a id="a-7t"></a>不见此过失故。<a id="a-7u"></a>悭吝结者。<a id="a-7v"></a>欲行轻财知足时为作障。<a id="a-7w"></a>令贪着财物等故。</p>
  <p id="a7x">善法障复十复有别障十种善法等处应知。<a id="a-7y"></a>何者为十处。</p>
  <p id="a7z">不行非处所　　所行不如理</p>
  <p id="a80">不生不思量　　资粮不具足</p>
  <p id="a81">性友不相称　　心疲故厌离</p>
  <p id="a82">修行不相称　　恶怨人共住</p>
  <p id="a83">粗惑三随一　　般若不成就</p>
  <p id="a84">自性重烦恼　　懈怠与放逸</p>
  <p id="a85">著有及欲尘　　下劣心亦尔</p>
  <p id="a86">不信无愿乐　　如言思量义</p>
  <p id="a87">不敬法重利　　于众生无悲</p>
  <p id="a88">闻灾及少闻　　三昧资粮减</p>
  <p id="a89">如是诸障何者为善法。</p>
  <p id="a8A">善菩提摄取　　有智无迷障</p>
  <p id="a8B">回向不怖嫉　　自在善等十</p>
  <p id="a8C">如是善等诸法中。<a id="a-8D"></a>何者被障。<a id="a-8E"></a>何者为障。<a id="a-8F"></a>应知答。</p>
  <p id="a8G">此十各三障　　十事中应知</p>
  <p id="a8H">善法有三障。<a id="a-8I"></a>一者不修行。<a id="a-8J"></a>二非处修行。<a id="a-8K"></a>三修行不如理。</p>
  <p id="a8L">菩提有三种障。<a id="a-8M"></a>一者不生善。<a id="a-8N"></a>二不生正思量。<a id="a-8O"></a>三资粮不圆满。</p>
  <p id="a8P">摄取菩提者。<a id="a-8Q"></a>发菩提心是名摄取菩提。<a id="a-8R"></a>此心有三种。<a id="a-8S"></a>一与性不相应行。<a id="a-8T"></a>二朋友不相应。<a id="a-8U"></a>三心疲极厌离。<a id="a-8V"></a>有智者。<a id="a-8W"></a>是菩萨体性。<a id="a-8X"></a>为知此法有三障。<a id="a-8Y"></a>一修行不相称。<a id="a-8Z"></a>二恶友人共住。<a id="a-8a"></a>三与恶怨人共住。<a id="a-8b"></a>此中恶人者。<a id="a-8c"></a>愚痴凡人。<a id="a-8d"></a>恶怨人者。<a id="a-8e"></a>碍菩萨功德观菩萨过失。<a id="a-8f"></a>无迷者。<a id="a-8g"></a>心不散乱有三障。<a id="a-8h"></a>一颠倒粗失。<a id="a-8i"></a>二烦恼等。<a id="a-8j"></a>三障中随一有余三令成熟。<a id="a-8k"></a>解脱般若未熟未满。<a id="a-8l"></a>无障者。<a id="a-8m"></a>灭离诸障是名无障。<a id="a-8n"></a>此有三障。<a id="a-8o"></a>一自性粗惑。<a id="a-8p"></a>二懈怠。<a id="a-8q"></a>三放逸。<a id="a-8r"></a>菩提回向有三障。<a id="a-8s"></a>令心回向余处不得一向回向无上菩提。<a id="a-8t"></a>一贪着诸有。<a id="a-8u"></a>二贪著有资粮法。<a id="a-8v"></a>三下劣品心。<a id="a-8w"></a>无怖畏有三障。<a id="a-8x"></a>一于人不生信重心。<a id="a-8y"></a>二于正法中不生愿欲。<a id="a-8z"></a>三如名字言语思量诸义。<a id="a-90"></a>乐嫉妒者有三障一不尊重正法。<a id="a-91"></a>二尊重利养恭敬。<a id="a-92"></a>三于众生中不起大悲心。<a id="a-93"></a>不自在者有三障。<a id="a-94"></a>因此三不得自在。<a id="a-95"></a>一无闻慧无闻者生起业惑正法灾故。<a id="a-96"></a>二闻慧少弱。<a id="a-97"></a>三者三昧事不成熟。<a id="a-98"></a>还复是此障善等诸法中十种随一分作因。<a id="a-99"></a>依此义故应知障中何者为十因。<a id="a-9A"></a>第一生因。<a id="a-9B"></a>譬如眼入为眼识作生因。<a id="a-9C"></a>二住因。<a id="a-9D"></a>譬如四种食为一切众生。<a id="a-9E"></a>三持因。<a id="a-9F"></a>如所持能摄持。<a id="a-9G"></a>譬器世界为众生生世界。<a id="a-9H"></a>四明了因。<a id="a-9I"></a>如光明为色。<a id="a-9J"></a>五变异因。<a id="a-9K"></a>如火等为成熟等诸事。<a id="a-9L"></a>六相离因。<a id="a-9M"></a>如镰等为刈等。<a id="a-9N"></a>七回转因。<a id="a-9O"></a>如金银师为回转诸金银令成镮钏。<a id="a-9P"></a>八必比因。<a id="a-9Q"></a>譬如烟为火等必比知。<a id="a-9R"></a>九令信因。<a id="a-9S"></a>譬如立证因分为所立义。<a id="a-9T"></a>十至得因。<a id="a-9U"></a>如道等为涅槃等诸果作因。<a id="a-9V"></a>如是生障善处应知。<a id="a-9W"></a>此应令生故。<a id="a-9X"></a>住障者。<a id="a-9Y"></a>菩提处此不应坏动故。<a id="a-9Z"></a>持障者。<a id="a-9a"></a>菩提摄取处。<a id="a-9b"></a>菩提心能持故。<a id="a-9c"></a>明了障者。<a id="a-9d"></a>有智处。<a id="a-9e"></a>此应显了故。<a id="a-9f"></a>变异障者。<a id="a-9g"></a>无迷处。<a id="a-9h"></a>迷转灭故有变异。<a id="a-9i"></a>相离障者。<a id="a-9j"></a>无障处。<a id="a-9k"></a>此障相离为体故。<a id="a-9l"></a>回转障者。<a id="a-9m"></a>回向处。<a id="a-9n"></a>菩提心回向为体相故。<a id="a-9o"></a>必比障者。<a id="a-9p"></a>无怖畏处。<a id="a-9q"></a>为不信故怖畏。<a id="a-9r"></a>令信障者无嫉妒处。<a id="a-9s"></a>于法不嫉妒令人信故。<a id="a-9t"></a>至得障者。<a id="a-9u"></a>自在处。<a id="a-9v"></a>无所系属至得为体相故。</p>
  <p id="a9w">助道十度地　　复有余别障</p>
  <p id="a9x">助道品法处者。</p>
  <p id="a9y">处不明懈怠　　三昧少二种</p>
  <p id="a9z">不种及羸弱　　诸见粗恶过</p>
  <p id="aA0">念处者依处不明了为障。<a id="a-A1"></a>四正勤处懈怠。<a id="a-A2"></a>四如意足处禅定少。<a id="a-A3"></a>二种为不圆满。<a id="a-A4"></a>欲精进心思量四种。<a id="a-A5"></a>随一不具足。<a id="a-A6"></a>为修习不具足成。<a id="a-A7"></a>资粮八法随一不具故。<a id="a-A8"></a>五根处不下解脱分善法种子故。<a id="a-A9"></a>力处是五根羸弱与非助道相杂起故。<a id="a-AA"></a>觉分处诸见过失见道所显故。<a id="a-AB"></a>道分处粗恶过失。<a id="a-AC"></a>此修道所显现故。<a id="a-AD"></a>波罗蜜障者。</p>
  <p id="aAE">富贵及善道　　不舍众生障</p>
  <p id="aAF">增减功德失　　令诸众生入</p>
  <p id="aAG">解脱无尽量　　令善无有间</p>
  <p id="aAH">所作常决定　　同用令他熟</p>
  <p id="aAI">此十种波罗蜜能生此法。<a id="a-AJ"></a>此法是波罗蜜果。<a id="a-AK"></a>为障波罗蜜果故。<a id="a-AL"></a>是故显说障波罗蜜。<a id="a-AM"></a>檀波罗蜜者何法为障。<a id="a-AN"></a>自在增上障。<a id="a-AO"></a>尸罗波罗蜜者。<a id="a-AP"></a>障善道为障。<a id="a-AQ"></a>羼提波罗蜜障不舍离众生。<a id="a-AR"></a>毗梨耶波罗蜜障。<a id="a-AS"></a>增益功德损减过失。<a id="a-AT"></a>禅波罗蜜者。<a id="a-AU"></a>障受化众生令入正位(四十心正位)。<a id="a-AV"></a>般若波罗蜜者。<a id="a-AW"></a>障令他解脱沤和拘舍罗波罗蜜障。<a id="a-AX"></a>檀等波罗蜜无尽无减。<a id="a-AY"></a>为回向菩提故。<a id="a-AZ"></a>诸波罗蜜无尽无减。<a id="a-Aa"></a>波抳陀那波罗蜜者。<a id="a-Ab"></a>障一切生处善法中无间生起。<a id="a-Ac"></a>依愿力故。<a id="a-Ad"></a>能摄持随从善法。<a id="a-Ae"></a>生处波罗波罗蜜者障善法决定事。<a id="a-Af"></a>思择修习力弱故。<a id="a-Ag"></a>不能折伏非助道故。<a id="a-Ah"></a>阇那波罗蜜者障自身及他同用法乐。<a id="a-Ai"></a>及成熟两处不如闻言通达义故。<a id="a-Aj"></a>于十种地中复有次第障。</p>
  <p id="aAk">遍满最胜义　　胜流第一义</p>
  <p id="aAl">无所系属义　　身无差别义</p>
  <p id="aAm">无染清净义　　法门无异义</p>
  <p id="aAn">不减不增义　　四自在依义</p>
  <p id="aAo">此法界无明　　此染是十障</p>
  <p id="aAp">非十地扶助　　诸地是对治</p>
  <p id="aAq">法界中十种义。<a id="a-Ar"></a>遍一切处等无染浊无明。<a id="a-As"></a>此无明十种菩萨地中次第应知。<a id="a-At"></a>是障非地。<a id="a-Au"></a>助道故。<a id="a-Av"></a>法界中何者为十种义。<a id="a-Aw"></a>一者遍满义。<a id="a-Ax"></a>依菩萨初地。<a id="a-Ay"></a>法界义遍满一切处。<a id="a-Az"></a>菩萨入观得通达。<a id="a-B0"></a>因此通达得见自他平等一分。<a id="a-B1"></a>二者最胜义。<a id="a-B2"></a>依第二地观此法已。<a id="a-B3"></a>作是思惟。<a id="a-B4"></a>若依他共平等出离。<a id="a-B5"></a>一切种治净出离应化勤行。<a id="a-B6"></a>三者胜流义。<a id="a-B7"></a>因三地法界传流知所闻正法。<a id="a-B8"></a>第一为得此法。<a id="a-B9"></a>广量三千大千世界火坑能自掷其中。<a id="a-BA"></a>四无所系属义。<a id="a-BB"></a>因此四地因此观法爱一向不生。<a id="a-BC"></a>五身无差别义因第五地十种心乐清净平等。<a id="a-BD"></a>六无染清净义。<a id="a-BE"></a>因第六地十二生因处。<a id="a-BF"></a>无有一法可染可净。<a id="a-BG"></a>如此通达故。<a id="a-BH"></a>七法门无异义。<a id="a-BI"></a>因第七地无相故。<a id="a-BJ"></a>修多罗等法别异相不行不显故。<a id="a-BK"></a>八不减不增义。<a id="a-BL"></a>因八地得满足无生法忍故。<a id="a-BM"></a>若不净净品中不见一法有减有增故。</p>
  <p id="aBN">此中复有四种自在。<a id="a-BO"></a>何者为四。<a id="a-BP"></a>一无分别自在。<a id="a-BQ"></a>二净土自在。<a id="a-BR"></a>三智自在。<a id="a-BS"></a>四业自在。<a id="a-BT"></a>此中法界是第一第二自在依处。<a id="a-BU"></a>八地中通达智自在依义。<a id="a-BV"></a>因九地得四无碍辩故。<a id="a-BW"></a>业自在依义。<a id="a-BX"></a>因十地如意欲变化。<a id="a-BY"></a>作众生利益事。<a id="a-BZ"></a>复有略说。</p>
  <p id="aBa">已说烦恼障　　及一切智障</p>
  <p id="aBb">是摄一切障　　尽彼得解脱</p>
  <p id="aBc">此二种障灭尽无余故。<a id="a-Bd"></a>得出离解脱一切障。<a id="a-Be"></a>障总义者。<a id="a-Bf"></a>一大障是遍满故。<a id="a-Bg"></a>二小障者一方障故。<a id="a-Bh"></a>三修行障者重惑。<a id="a-Bi"></a>四至得障平等烦恼。<a id="a-Bj"></a>五至得胜负障取舍障。<a id="a-Bk"></a>六正行障者是九种烦恼结。<a id="a-Bl"></a>七因障善等处由十种因义故。<a id="a-Bm"></a>八入真实障者是助道障。<a id="a-Bn"></a>九无上善障者十波罗蜜障。<a id="a-Bo"></a>十胜负舍离障。<a id="a-Bp"></a>十地障摄集障略说有二种。<a id="a-Bq"></a>一解脱障。<a id="a-Br"></a>二一切智障。<a id="a-Bs"></a>中边分别论障品第二竟。</p>
  <p data-pb></p>
  <h2 id="aBt">真实品第三</h2>
  <p id="aBu">此品真实应说。<a id="a-Bv"></a>何者真实。</p>
  <p id="aBw">根本相真实　　无颠倒真实</p>
  <p id="aBx">果因俱真实　　细粗等真实</p>
  <p id="aBy">成就清净境　　摄取分破实</p>
  <p id="aBz">胜智实十种　　为对治我见</p>
  <p id="aC0">如是十种真实。<a id="a-C1"></a>何者为十。<a id="a-C2"></a>一根本真实。<a id="a-C3"></a>二相真实。<a id="a-C4"></a>三无颠倒真实。<a id="a-C5"></a>四果因真实。<a id="a-C6"></a>五细粗真实。<a id="a-C7"></a>六成就真实。<a id="a-C8"></a>七清净境界真实。<a id="a-C9"></a>八摄取真实。<a id="a-CA"></a>九分破真实十胜智真实。<a id="a-CB"></a>胜智又十种真实。<a id="a-CC"></a>为对治十种我执应知。<a id="a-CD"></a>何者为十。<a id="a-CE"></a>一阴胜智。<a id="a-CF"></a>二界胜智。<a id="a-CG"></a>三入胜智。<a id="a-CH"></a>四生缘胜智。<a id="a-CI"></a>五处非处胜智。<a id="a-CJ"></a>六根胜智。<a id="a-CK"></a>七世胜智。<a id="a-CL"></a>八谛胜智。<a id="a-CM"></a>九乘胜智。<a id="a-CN"></a>十有为无为胜智。</p>
  <p id="aCO">此中何者根本真实。<a id="a-CP"></a>三种自性。<a id="a-CQ"></a>一分别自性。<a id="a-CR"></a>二依他自性。<a id="a-CS"></a>三真实自性。<a id="a-CT"></a>一切余真实此中所立故。<a id="a-CU"></a>三性中何法名真实可信受。</p>
  <p id="aCV">性三一恒无　　二有不真实</p>
  <p id="aCW">三有无真实　　此三本真实</p>
  <p id="aCX">分别性相者。<a id="a-CY"></a>恒常不有。<a id="a-CZ"></a>此相分别性中是真实无颠倒故。<a id="a-Ca"></a>依他性相者。<a id="a-Cb"></a>有不实。<a id="a-Cc"></a>唯有散乱执起故。<a id="a-Cd"></a>此相依他性中是真实性。<a id="a-Ce"></a>真实性相者有无真实。<a id="a-Cf"></a>此相真实性中是真实。<a id="a-Cg"></a>何者相真实。</p>
  <p id="aCh">增益损减谤　　于法于人中</p>
  <p id="aCi">所取及能取　　有无中诸见</p>
  <p id="aCj">知常见不生　　是真实寂相</p>
  <p id="aCk">人等及法等。<a id="a-Cl"></a>有增益谤见。<a id="a-Cm"></a>有损减谤见不得起。<a id="a-Cn"></a>为知见此法故。<a id="a-Co"></a>此法分别性中是真实相。<a id="a-Cp"></a>能执所执增益损减谤见不得起。<a id="a-Cq"></a>为知见此法故。<a id="a-Cr"></a>此法依他性中是真实相。<a id="a-Cs"></a>有中无中增益损减见不得起。<a id="a-Ct"></a>为知见此法故。<a id="a-Cu"></a>此法真实性中是真实相。<a id="a-Cv"></a>如是根本真实相。<a id="a-Cw"></a>说名相真实无颠倒真实。<a id="a-Cx"></a>无颠倒真实者。<a id="a-Cy"></a>为对治常等颠倒故。<a id="a-Cz"></a>有四种。<a id="a-D0"></a>一无常二苦三空四无我。<a id="a-D1"></a>此四云何。<a id="a-D2"></a>根本真实所立。<a id="a-D3"></a>此中无常云何。<a id="a-D4"></a>应知。</p>
  <p id="aD5">无常义有三　　无义生灭义</p>
  <p id="aD6">有垢无垢义　　本实中次第</p>
  <p id="aD7">根本真实中有三种性。<a id="a-D8"></a>此性中次第应知三种无常义。<a id="a-D9"></a>一无有物为义故说无常。<a id="a-DA"></a>二生灭为义。<a id="a-DB"></a>三有垢无垢为义。</p>
  <p id="aDC">苦三一取苦　　二相三相应</p>
  <p id="aDD">根中真实中次第三种苦。<a id="a-DE"></a>一取苦。<a id="a-DF"></a>人法执着所取故。<a id="a-DG"></a>相苦者。<a id="a-DH"></a>三受三苦为相故。<a id="a-DI"></a>相应苦者。<a id="a-DJ"></a>与有为相应故。<a id="a-DK"></a>为有为法通相故。<a id="a-DL"></a>此三苦于次第性中应立。</p>
  <p id="aDM">无空不如空　　性空合三种</p>
  <p id="aDN">分别性者。<a id="a-DO"></a>无别道理。<a id="a-DP"></a>令有无有物是其空。<a id="a-DQ"></a>依他性相者。<a id="a-DR"></a>无有如所分别。<a id="a-DS"></a>不一向无此法。<a id="a-DT"></a>不如有是空。<a id="a-DU"></a>真实性相者。<a id="a-DV"></a>二空自性。<a id="a-DW"></a>是故说名自性空。</p>
  <p id="aDX">无相及异相　　自相三无我</p>
  <p id="aDY">分别性者相体无有。<a id="a-DZ"></a>是故此无相是其无我。<a id="a-Da"></a>依他性者有相不如所分别。<a id="a-Db"></a>不如相者是其无我。<a id="a-Dc"></a>真实性者是二无我。<a id="a-Dd"></a>是故自体是其无我。<a id="a-De"></a>如是三种根本真实中。<a id="a-Df"></a>显说。</p>
  <p id="aDg">有三种无常。<a id="a-Dh"></a>一无物无常。<a id="a-Di"></a>二生灭无常。<a id="a-Dj"></a>三有垢无垢无常。</p>
  <p id="aDk">三种苦。<a id="a-Dl"></a>一取苦。<a id="a-Dm"></a>二相苦。<a id="a-Dn"></a>三相应苦。<a id="a-Do"></a>三种空。<a id="a-Dp"></a>一无有空。<a id="a-Dq"></a>二不如空。<a id="a-Dr"></a>三自性空。<a id="a-Ds"></a>三种无我。<a id="a-Dt"></a>一无相无我。<a id="a-Du"></a>二异相无我。<a id="a-Dv"></a>三自性无我。<a id="a-Dw"></a>果因真实。<a id="a-Dx"></a>此根本真实中应立何者果因。<a id="a-Dy"></a>苦谛集谛灭谛道谛。<a id="a-Dz"></a>云何根本真实得立。</p>
  <p id="aE0">苦相等已说。<a id="a-E1"></a>苦谛如前说。<a id="a-E2"></a>无倒真实中如三苦三无常等。<a id="a-E3"></a>因此四无倒应知苦谛。<a id="a-E4"></a>三种集谛应知。<a id="a-E5"></a>何者为三。</p>
  <p id="aE6">集谛复有三　　熏习与发起</p>
  <p id="aE7">及不相离等</p>
  <p id="aE8">熏习集谛者。<a id="a-E9"></a>执着分别性。<a id="a-EA"></a>熏习发起集谛者。<a id="a-EB"></a>烦恼及业。<a id="a-EC"></a>不相离集谛者。<a id="a-ED"></a>如如与惑障不相离。<a id="a-EE"></a>三种灭义故应知灭谛。<a id="a-EF"></a>何者为三。</p>
  <p id="aEG">体灭二种灭　　垢净前后灭</p>
  <p id="aEH">自性无生能执所执二法不生。<a id="a-EI"></a>垢寂灭二种。<a id="a-EJ"></a>一数缘灭二法如如。<a id="a-EK"></a>是三种灭。<a id="a-EL"></a>一无体灭。<a id="a-EM"></a>二二灭。<a id="a-EN"></a>三自性灭。<a id="a-EO"></a>道谛有三。<a id="a-EP"></a>于三根本真实中云何得安立。</p>
  <p id="aEQ">观智及除灭　　证至道有三</p>
  <p id="aER">说道谛如是。<a id="a-ES"></a>一者观察分别性。<a id="a-ET"></a>二为观察除灭依他性。<a id="a-EU"></a>三为观察证至真实性。<a id="a-EV"></a>如是此中为观察为除灭为证至故。<a id="a-EW"></a>安立道谛应知。<a id="a-EX"></a>粗细真实者。<a id="a-EY"></a>俗谛及真谛。<a id="a-EZ"></a>此二谛根本真实中云何得立。</p>
  <p id="aEa">粗义有三种　　立名及取行</p>
  <p id="aEb">显了名俗谛</p>
  <p id="aEc">俗谛有三种。<a id="a-Ed"></a>一立名俗谛。<a id="a-Ee"></a>二取行俗谛。<a id="a-Ef"></a>三显了俗谛。<a id="a-Eg"></a>因此三义根本真实中。<a id="a-Eh"></a>应安立三种俗谛。<a id="a-Ei"></a>次第应知。</p>
  <p id="aEj">真谛三中一</p>
  <p id="aEk">胜境谛者。<a id="a-El"></a>一真实性中应知此胜境。<a id="a-Em"></a>云何真实。</p>
  <p id="aEn">一义二正修　　三至得真实</p>
  <p id="aEo">义真实者。<a id="a-Ep"></a>法如如真实智境界故。<a id="a-Eq"></a>至得真实者。<a id="a-Er"></a>涅槃功德究竟故。<a id="a-Es"></a>正行真实者。<a id="a-Et"></a>圣道无胜境故。<a id="a-Eu"></a>云何有为无为法。<a id="a-Ev"></a>共得真实性所摄。<a id="a-Ew"></a>答。</p>
  <p id="aEx">无变异无倒　　成就二真实</p>
  <p id="aEy">无为法者。<a id="a-Ez"></a>无变异成就。<a id="a-F0"></a>得入真实性摄一切有为法。<a id="a-F1"></a>道所摄无颠倒成就故。<a id="a-F2"></a>境界品类中无颠倒故。<a id="a-F3"></a>成就真实者。<a id="a-F4"></a>于根本真实中云何。</p>
  <p id="aF5">安立成就者　　一处世俗成</p>
  <p id="aF6">分别性中得立是物处。<a id="a-F7"></a>共立印定数习故。<a id="a-F8"></a>因此所立印定起世智。<a id="a-F9"></a>一切世间人一处同一世智。<a id="a-FA"></a>如此物是地非火。<a id="a-FB"></a>此物是色非声。<a id="a-FC"></a>如是等此俗成就属一性。</p>
  <p id="aFD">离名无体故　　三处道理成</p>
  <p id="aFE">即三性。<a id="a-FF"></a>上品诸人于义于理中聪明。<a id="a-FG"></a>在于觉观地中。<a id="a-FH"></a>依三量四道理中依一道理。<a id="a-FI"></a>若物若事得成就。<a id="a-FJ"></a>此二名道理成就。<a id="a-FK"></a>清净境真实有二种。<a id="a-FL"></a>一清净烦恼障智境。<a id="a-FM"></a>二清净智障智境。<a id="a-FN"></a>如是清净智境真实。</p>
  <p id="aFO">清净境二种　　摄在于一处</p>
  <p id="aFP">一处者真实性。<a id="a-FQ"></a>云何如此。<a id="a-FR"></a>无别性作清净智境故。<a id="a-FS"></a>三种根本真实性中。<a id="a-FT"></a>五摄真实云何安立。</p>
  <p id="aFU">相及于分别　　名字二性摄</p>
  <p id="aFV">如义相应依。<a id="a-FW"></a>五种摄。<a id="a-FX"></a>品类根本性中云何得立相。<a id="a-FY"></a>及分别依他性中摄。<a id="a-FZ"></a>名者分别性中摄。</p>
  <p id="aFa">圣智与如如　　此二一性摄</p>
  <p id="aFb">如如及圣智。<a id="a-Fc"></a>依真实性中摄。<a id="a-Fd"></a>三种根本性中分破真实云何得立。<a id="a-Fe"></a>分破真实有七种。<a id="a-Ff"></a>何者为七。</p>
  <p id="aFg">生实二性摄　　处邪行亦尔</p>
  <p id="aFh">相识及清净　　正行真性摄</p>
  <p id="aFi">一者生起真实。<a id="a-Fj"></a>二相真实。<a id="a-Fk"></a>三识真实。<a id="a-Fl"></a>四依处真实。<a id="a-Fm"></a>五邪行真实。<a id="a-Fn"></a>六清净真实。<a id="a-Fo"></a>七正行真实。<a id="a-Fp"></a>此中生起真实者。<a id="a-Fq"></a>于根本真实中在二处。<a id="a-Fr"></a>应知分别依他性处。<a id="a-Fs"></a>如生起真实依处。<a id="a-Ft"></a>及邪行真实亦如是。<a id="a-Fu"></a>根本性中二性摄。<a id="a-Fv"></a>相识清净正行四法一真实性摄。<a id="a-Fw"></a>此四种云何一性摄。<a id="a-Fx"></a>圣境圣智所显故。<a id="a-Fy"></a>胜智真实者。<a id="a-Fz"></a>为对治十种我见故说。<a id="a-G0"></a>何者阴等处十种我见。</p>
  <p id="aG1">一因及食者　　作者及自在</p>
  <p id="aG2">增上义及常　　垢染清净依</p>
  <p id="aG3">观者及缚解　　此处生我见</p>
  <p id="aG4">如是十种我邪执。<a id="a-G5"></a>于阴等诸法中起。<a id="a-G6"></a>为对治十种邪执故说十种胜智。<a id="a-G7"></a>何者十种我邪执。<a id="a-G8"></a>一者一执。<a id="a-G9"></a>二因执。<a id="a-GA"></a>三者受者执。<a id="a-GB"></a>四作者执。<a id="a-GC"></a>五自在执。<a id="a-GD"></a>六增上执。<a id="a-GE"></a>七常住执。<a id="a-GF"></a>八染者净者执。<a id="a-GG"></a>九观者执。<a id="a-GH"></a>十缚解作者执。<a id="a-GI"></a>云何十种胜智根本真实中得立。<a id="a-GJ"></a>三种性中五阴等诸法。<a id="a-GK"></a>如义道理被摄故。<a id="a-GL"></a>云何得在三性中。</p>
  <p id="aGM">分别种类色　　法然色等三</p>
  <p id="aGN">色阴有三种。<a id="a-GO"></a>一分别色。<a id="a-GP"></a>色处分别性。<a id="a-GQ"></a>二种类色。<a id="a-GR"></a>色处依他性种类。<a id="a-GS"></a>云何名依他。<a id="a-GT"></a>此立五法中体性不同故。<a id="a-GU"></a>立别种类名色。<a id="a-GV"></a>三法然色。<a id="a-GW"></a>色处真实性色通相故。<a id="a-GX"></a>如色受等诸阴亦如是。<a id="a-GY"></a>及界入诸法如是。<a id="a-GZ"></a>三性中应等被摄故。<a id="a-Ga"></a>十种胜智真实根本真实中应知如是。<a id="a-Gb"></a>已说为对治十种我见五阴等胜智。<a id="a-Gc"></a>五阴等义未说。<a id="a-Gd"></a>此义今说。</p>
  <p id="aGe">不一及总举　　差别是阴义</p>
  <p id="aGf">立阴义有三。<a id="a-Gg"></a>初立义者。<a id="a-Gh"></a>是阴名字有三义。<a id="a-Gi"></a>一道路义。<a id="a-Gj"></a>二烧热义。<a id="a-Gk"></a>三重担义。<a id="a-Gl"></a>复有聚义是阴义。<a id="a-Gm"></a>聚有三义。<a id="a-Gn"></a>一者多义。<a id="a-Go"></a>如经中说。<a id="a-Gp"></a>若色过去现在未来。<a id="a-Gq"></a>若远若近若粗若细等。<a id="a-Gr"></a>经中广说。<a id="a-Gs"></a>此色多故名聚。<a id="a-Gt"></a>如是等色摄在一处。<a id="a-Gu"></a>此言显总举色等诸阴。<a id="a-Gv"></a>体相种种故。<a id="a-Gw"></a>更互无相摄故。<a id="a-Gx"></a>说有差别。<a id="a-Gy"></a>此三义。<a id="a-Gz"></a>一多二总三异。<a id="a-H0"></a>是名聚义。<a id="a-H1"></a>聚即是阴义。<a id="a-H2"></a>因此义相似世间中聚。</p>
  <p id="aH3">能取所取取　　种子是界义</p>
  <p id="aH4">复有别摄名界。<a id="a-H5"></a>界名显何义。<a id="a-H6"></a>显种子义。<a id="a-H7"></a>能取种子者名眼等诸界。<a id="a-H8"></a>所取种子者色等诸界。<a id="a-H9"></a>取种子者识等诸界。</p>
  <p id="aHA">受尘分别用　　入门故名入</p>
  <p id="aHB">复有别法名入。<a id="a-HC"></a>此中三受为受用。<a id="a-HD"></a>三受门故说六内入。<a id="a-HE"></a>分别尘境及受用门故。<a id="a-HF"></a>六种说外入。<a id="a-HG"></a>何者十二因缘义。</p>
  <p id="aHH">因果及作事　　不增损为义</p>
  <p id="aHI">因果及事业。<a id="a-HJ"></a>不增益不损减义。<a id="a-HK"></a>是名十二因缘义。<a id="a-HL"></a>增益因者。<a id="a-HM"></a>行等诸分别立不平等因故。<a id="a-HN"></a>损减因者。<a id="a-HO"></a>分别立无因义故。<a id="a-HP"></a>增益果者行等诸分别。<a id="a-HQ"></a>有我依无明得生如是分别。<a id="a-HR"></a>损减果者。<a id="a-HS"></a>无行等诸法从无明生。<a id="a-HT"></a>增益事者。<a id="a-HU"></a>无明等诸因生行等诸果。<a id="a-HV"></a>时节分别有作意事。<a id="a-HW"></a>损减事者。<a id="a-HX"></a>分别无功用故。<a id="a-HY"></a>因果事中离此二执。<a id="a-HZ"></a>此义无增益无损减。<a id="a-Ha"></a>应知十二因缘义。</p>
  <p id="aHb">不欲欲清净　　同生及增上</p>
  <p id="aHc">至得及起行　　系属他为义</p>
  <p id="aHd">处非处有七种。<a id="a-He"></a>系属他义故。<a id="a-Hf"></a>应知此中。<a id="a-Hg"></a>一不欲系属他者。<a id="a-Hh"></a>因恶行若不欲决入恶道。<a id="a-Hi"></a>二欲系属他者。<a id="a-Hj"></a>因善行入善道。<a id="a-Hk"></a>若不欲决入善道。<a id="a-Hl"></a>三清净系属他者。<a id="a-Hm"></a>不离灭五盖。<a id="a-Hn"></a>不修七觉分。<a id="a-Ho"></a>不得至苦边际。<a id="a-Hp"></a>四同生系属他者。<a id="a-Hq"></a>两如来无前后两转轮王。<a id="a-Hr"></a>一世界中不得共生。<a id="a-Hs"></a>五及增上系属他者。<a id="a-Ht"></a>女人不得作转轮王。<a id="a-Hu"></a>六至得系属他者。<a id="a-Hv"></a>女人不得作辟支佛及佛。<a id="a-Hw"></a>七起行系属他者。<a id="a-Hx"></a>已见四谛人不得造杀等诸行。<a id="a-Hy"></a>凡夫能造行故。<a id="a-Hz"></a>如多界经中广说。<a id="a-I0"></a>如是随思择。<a id="a-I1"></a>根者二十二种。<a id="a-I2"></a>因六义佛立二十二根。<a id="a-I3"></a>复有六义。<a id="a-I4"></a>何者为六。</p>
  <p id="aI5">取住及相接　　受用二清净</p>
  <p id="aI6">能取为义故。<a id="a-I7"></a>乃至二种清净为义故。<a id="a-I8"></a>此六事中为增上故。<a id="a-I9"></a>说二十二法名根。<a id="a-IA"></a>为能取六尘事增上故。<a id="a-IB"></a>眼等六法说为根为摄相续令住增上乃至生死。<a id="a-IC"></a>说寿命为根。<a id="a-ID"></a>为处世相接续增上说男女二根。<a id="a-IE"></a>受用增上故。<a id="a-IF"></a>五受说为根。<a id="a-IG"></a>意等业被受用故。<a id="a-IH"></a>世间清净增上故。<a id="a-II"></a>说信等五法为根。<a id="a-IJ"></a>为出世清净增上故。<a id="a-IK"></a>说未知欲知等三无漏为根。</p>
  <p id="aIL">果因已受用　　有用及未用</p>
  <p id="aIM">复有别名三世如义相应。<a id="a-IN"></a>果因已用故立过去世。<a id="a-IO"></a>果因未用故立未来世。<a id="a-IP"></a>因已用谢果未谢故立现在世。</p>
  <p id="aIQ">受及受资粮　　为生彼行因</p>
  <p id="aIR">灭彼及对治　　为此不净净</p>
  <p id="aIS">复有别名四谛。<a id="a-IT"></a>何者为四。<a id="a-IU"></a>一者苦谛。<a id="a-IV"></a>何法名苦。<a id="a-IW"></a>受及受资粮。<a id="a-IX"></a>如经中说。<a id="a-IY"></a>一切诸受皆是苦。<a id="a-IZ"></a>受资粮受生缘。<a id="a-Ia"></a>根尘等诸法应知。</p>
  <p id="aIb">为生彼行因。</p>
  <p id="aIc">何者集谛。<a id="a-Id"></a>为感诸苦一切邪行。</p>
  <p id="aIe">灭彼及对治　　为此不净净</p>
  <p id="aIf">为此因果二法寂灭故说灭谛。<a id="a-Ig"></a>为对治此二名道谛。<a id="a-Ih"></a>因此世谛说不净。<a id="a-Ii"></a>因此真谛说净。</p>
  <p id="aIj">得失无分别　　智依他出离</p>
  <p id="aIk">因智自出离</p>
  <p id="aIl">复有别名三乘如义相应。<a id="a-Im"></a>应知涅槃及生死功德过失观智。<a id="a-In"></a>从他闻依他得。<a id="a-Io"></a>出离因果故立名声闻乘。<a id="a-Ip"></a>因此智慧如前说。<a id="a-Iq"></a>自不从他不依他行。<a id="a-Ir"></a>出离因果名辟支佛乘。<a id="a-Is"></a>依无分别智自出离因果是名大乘。<a id="a-It"></a>应知。</p>
  <p id="aIu">有言说有因　　有相有为法</p>
  <p id="aIv">寂静义及境　　后说无为法</p>
  <p id="aIw">有别名有为无为。<a id="a-Ix"></a>言说者名句味等。<a id="a-Iy"></a>因者种子所摄阿黎耶识。<a id="a-Iz"></a>相者世器身及所受用生起识所摄心及取分别。<a id="a-J0"></a>如此等法有言说有因有相有相应法。<a id="a-J1"></a>是名说有为法。<a id="a-J2"></a>此中说心者。<a id="a-J3"></a>是法恒起识相解相。<a id="a-J4"></a>取者五识分别意识。<a id="a-J5"></a>此有三分别故。<a id="a-J6"></a>无为法者。<a id="a-J7"></a>寂静义及寂静境。<a id="a-J8"></a>寂静义者灭谛。<a id="a-J9"></a>寂静境者道谛如如。<a id="a-JA"></a>此中道谛云何得寂静名。<a id="a-JB"></a>此法若缘境界。<a id="a-JC"></a>若显果依寂静。<a id="a-JD"></a>因此义五阴等十处。<a id="a-JE"></a>圣智及圣智方便。<a id="a-JF"></a>说名十种胜智。<a id="a-JG"></a>应知。</p>
  <p id="aJH">此十名真实</p>
  <p id="aJI">合真实义者。<a id="a-JJ"></a>若略说真实有二种。<a id="a-JK"></a>一能显真实。<a id="a-JL"></a>譬如镜。<a id="a-JM"></a>二所显真实。<a id="a-JN"></a>譬如影。<a id="a-JO"></a>何者能显真实。<a id="a-JP"></a>三根本真实。<a id="a-JQ"></a>所余真实得显现故。<a id="a-JR"></a>所显真实有九种一无增上慢所显真实。<a id="a-JS"></a>二对治颠倒所显真实。<a id="a-JT"></a>三声闻乘出离所显真实。<a id="a-JU"></a>四辟支乘出离所显真实。<a id="a-JV"></a>五大乘出离所显真实。<a id="a-JW"></a>因此粗真实成就众生及法。<a id="a-JX"></a>微细真实者解脱众生及法。<a id="a-JY"></a>六诸说堕负处所显真实者依正譬喻依正道理。<a id="a-JZ"></a>能令诸说堕下负处。<a id="a-Ja"></a>七显了大乘所显真实。<a id="a-Jb"></a>八一切种所知摄一切法所显真实。<a id="a-Jc"></a>九显了不如及如所显真实。<a id="a-Jd"></a>十我执依处法一切义意入所显真实。<a id="a-Je"></a>中边分别大乘论真实品说竟。</p>
 </body>
</html>