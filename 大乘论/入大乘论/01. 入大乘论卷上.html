<!doctype html>
<html id="z3IBVYs10v" data-ver="1639">
 <head>
  <meta charset="utf-8">
  <meta author="坚意菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">入大乘论卷上</h1>
  <h2 id="a2">义品第一</h2>
  <p id="a3">今欲解入大乘义。<a id="a-4"></a>问曰。<a id="a-5"></a>何故说入大乘义。<a id="a-6"></a>答曰。<a id="a-7"></a>我为众生欲遮苦因故。<a id="a-8"></a>汝今当知。<a id="a-9"></a>或复有人近恶知识。<a id="a-A"></a>为恶所误偏执己法。<a id="a-B"></a>专著邪见。<a id="a-C"></a>颠倒思惟。<a id="a-D"></a>不解实义。<a id="a-E"></a>不顺佛智。<a id="a-F"></a>诽谤圣说。<a id="a-G"></a>诽谤圣说者。<a id="a-H"></a>则坏正法。<a id="a-I"></a>坏正法者。<a id="a-J"></a>得大罪报如世尊说。<a id="a-K"></a>谤法之罪。<a id="a-L"></a>重于五逆。<a id="a-M"></a>恶道长远。<a id="a-N"></a>久受苦报。<a id="a-O"></a>如偈说曰。</p>
  <p id="aP">诽谤大乘法　　决定趣恶道</p>
  <p id="aQ">此人受业报　　实智之所说</p>
  <p id="aR">生堕地狱中　　大火炽然身</p>
  <p id="aS">焚烧甚苦痛　　业报罪信尔</p>
  <p id="aT">炽然大铁犁　　具满五百数</p>
  <p id="aU">而耕其舌上　　遍碎身苦恼</p>
  <p id="aV">若从地狱出　　复受余恶报</p>
  <p id="aW">诸根常缺漏　　永不闻法音</p>
  <p id="aX">设使得闻者　　复生于谤法</p>
  <p id="aY">以谤法因缘　　还堕于地狱</p>
  <p id="aZ">谤法众生闻如是说。<a id="a-a"></a>于大乘中。<a id="a-b"></a>便生疑心。<a id="a-c"></a>如尊者提婆所说偈。</p>
  <p id="ad">薄福之人　　不生于疑　　能生疑者</p>
  <p id="ae">必破诸有</p>
  <p id="af">若有疑者。<a id="a-g"></a>皆应听法。<a id="a-h"></a>闻已意解。<a id="a-i"></a>便得开悟。<a id="a-j"></a>得开悟已。<a id="a-k"></a>即生信心。<a id="a-l"></a>生信心已。<a id="a-m"></a>便生喜乐。<a id="a-n"></a>生喜乐已。<a id="a-o"></a>如是次第。<a id="a-p"></a>生闻思修。<a id="a-q"></a>乃至具足得一切种智。<a id="a-r"></a>因谤大乘。<a id="a-s"></a>而堕恶道。<a id="a-t"></a>亦由大乘。<a id="a-u"></a>起诸善业。<a id="a-v"></a>如人因地故倒。<a id="a-w"></a>还依地而起。<a id="a-x"></a>又因于智。<a id="a-y"></a>趣菩提道。<a id="a-z"></a>亦与众生。<a id="a-10"></a>共和合有。<a id="a-11"></a>若离众生。<a id="a-12"></a>则无有得菩提道者。<a id="a-13"></a>从众生界。<a id="a-14"></a>出生一切诸佛菩提。<a id="a-15"></a>如尊者龙树所说偈。</p>
  <p id="a16">不从虚空有　　亦非地种生</p>
  <p id="a17">但从烦恼中　　而证成菩提</p>
  <p id="a18">问曰。<a id="a-19"></a>汝说善入摩诃衍论。<a id="a-1A"></a>如是功德云何名为摩诃衍耶。<a id="a-1B"></a>答曰。<a id="a-1C"></a>菩萨藏处名摩诃衍。<a id="a-1D"></a>问曰。<a id="a-1E"></a>佛不说三乘亦摩诃衍乎。<a id="a-1F"></a>答曰。<a id="a-1G"></a>如是。<a id="a-1H"></a>此大乘中。<a id="a-1I"></a>亦说三乘。<a id="a-1J"></a>即名三藏。<a id="a-1K"></a>如菩萨藏经中说。<a id="a-1L"></a>佛告阿阇世王。<a id="a-1M"></a>族姓子。<a id="a-1N"></a>藏有三种。<a id="a-1O"></a>何等为三。<a id="a-1P"></a>谓声闻藏。<a id="a-1Q"></a>辟支佛藏。<a id="a-1R"></a>菩萨藏。<a id="a-1S"></a>族姓子。<a id="a-1T"></a>非以声闻乘故名为三藏。<a id="a-1U"></a>亦非以辟支佛乘故名为三藏。<a id="a-1V"></a>唯诸菩萨所学大乘。<a id="a-1W"></a>得名三藏。<a id="a-1X"></a>何以故。<a id="a-1Y"></a>夫说法者。<a id="a-1Z"></a>具足三乘。<a id="a-1a"></a>乃名三藏。<a id="a-1b"></a>以菩萨说法能具三乘故。<a id="a-1c"></a>是故我说名三藏耶。<a id="a-1d"></a>族姓子。<a id="a-1e"></a>有三种学人。<a id="a-1f"></a>声闻学。<a id="a-1g"></a>辟支佛学。<a id="a-1h"></a>菩萨学。<a id="a-1i"></a>声闻乘者。<a id="a-1j"></a>不学辟支佛乘。<a id="a-1k"></a>何以故。<a id="a-1l"></a>非所解故。<a id="a-1m"></a>辟支佛乘者。<a id="a-1n"></a>不学菩萨乘。<a id="a-1o"></a>何以故。<a id="a-1p"></a>亦非所解故。<a id="a-1q"></a>族姓子。<a id="a-1r"></a>唯诸菩萨虽学声闻辟支佛乘。<a id="a-1s"></a>而不证于声闻辟支佛道。<a id="a-1t"></a>学菩萨乘。<a id="a-1u"></a>深知菩萨所行之法。<a id="a-1v"></a>常乐随顺。<a id="a-1w"></a>以是义故。<a id="a-1x"></a>菩萨乘者名为三藏。<a id="a-1y"></a>非谓声闻辟支佛乘。<a id="a-1z"></a>于余经中。<a id="a-20"></a>以具分别。<a id="a-21"></a>是故我今但略说耳。<a id="a-22"></a>如汝意谓非三藏者。<a id="a-23"></a>汝今但以增一阿含。<a id="a-24"></a>中阿含。<a id="a-25"></a>长阿含。<a id="a-26"></a>杂阿舍百千等偈。<a id="a-27"></a>以为一藏。<a id="a-28"></a>毗尼阿毗昙二百千偈。<a id="a-29"></a>名为二藏。<a id="a-2A"></a>尽具修习。<a id="a-2B"></a>名为三藏。<a id="a-2C"></a>若如是说。<a id="a-2D"></a>不名三藏。<a id="a-2E"></a>所以者何。<a id="a-2F"></a>诸余经等。<a id="a-2G"></a>则非佛说。<a id="a-2H"></a>有如是过。<a id="a-2I"></a>阿含。<a id="a-2J"></a>毗尼。<a id="a-2K"></a>阿毗昙等。<a id="a-2L"></a>亦是三藏。<a id="a-2M"></a>杂藏。<a id="a-2N"></a>舍头罗经。<a id="a-2O"></a>胎经。<a id="a-2P"></a>谏王本生。<a id="a-2Q"></a>辟支佛因缘。<a id="a-2R"></a>如是八万四千法藏。<a id="a-2S"></a>尊者阿难从佛受持者。<a id="a-2T"></a>如是一切皆有非佛语过。<a id="a-2U"></a>若无过者。<a id="a-2V"></a>当知一切尽是佛说。<a id="a-2W"></a>如是所说。<a id="a-2X"></a>若皆是藏。<a id="a-2Y"></a>此则便有百千等藏。<a id="a-2Z"></a>汝言三藏。<a id="a-2a"></a>是语自坏。<a id="a-2b"></a>复有阿难所不受者。<a id="a-2c"></a>佛成道二十年后。<a id="a-2d"></a>方于僧中自言。<a id="a-2e"></a>我年老大。<a id="a-2f"></a>须供给人。<a id="a-2g"></a>若能为我作给侍者。<a id="a-2h"></a>当自言能。<a id="a-2i"></a>尔时大众和合。<a id="a-2j"></a>即差阿难为佛侍者。<a id="a-2k"></a>阿难便语同梵行人。<a id="a-2l"></a>如来有八万四千法聚。<a id="a-2m"></a>我今悉能受持。<a id="a-2n"></a>唯先二十年中。<a id="a-2o"></a>有二比丘。<a id="a-2p"></a>所受持者。<a id="a-2q"></a>皆悉不了。<a id="a-2r"></a>以是义故。<a id="a-2s"></a>当知阿难所受持者。<a id="a-2t"></a>不名多闻。<a id="a-2u"></a>佛所说法中。<a id="a-2v"></a>阿难实有不任器者。<a id="a-2w"></a>如中阿含说。<a id="a-2x"></a>释提桓因语郁多罗言。<a id="a-2y"></a>尊者。<a id="a-2z"></a>我得他心智。<a id="a-30"></a>观阎浮提一切众生。<a id="a-31"></a>无有尽能受持佛法。<a id="a-32"></a>唯除尊者。<a id="a-33"></a>余不能了。<a id="a-34"></a>以是因缘当知阿难非悉能持一切佛法。<a id="a-35"></a>声闻弟子。<a id="a-36"></a>及以阿难。<a id="a-37"></a>不任法器。<a id="a-38"></a>诸大乘经。<a id="a-39"></a>已具广说。<a id="a-3A"></a>如首楞严经中。<a id="a-3B"></a>佛为净月藏天子说。<a id="a-3C"></a>阿难所持少不足言。<a id="a-3D"></a>不受持者乃有无量。<a id="a-3E"></a>我所知法。<a id="a-3F"></a>百千亿分。<a id="a-3G"></a>不说其一。<a id="a-3H"></a>阿难于我所说法中。<a id="a-3I"></a>百千亿分。<a id="a-3J"></a>不持其一。<a id="a-3K"></a>善男子。<a id="a-3L"></a>我于一日一夜。<a id="a-3M"></a>十方世界梵释。<a id="a-3N"></a>四天王。<a id="a-3O"></a>天龙。<a id="a-3P"></a>夜叉。<a id="a-3Q"></a>乾闼婆。<a id="a-3R"></a>及诸菩萨。<a id="a-3S"></a>一切来集。<a id="a-3T"></a>为说智慧修多罗偈颂章句。<a id="a-3U"></a>众生所行诸波罗蜜。<a id="a-3V"></a>及说声闻辟支佛乘。<a id="a-3W"></a>厌恶生死。<a id="a-3X"></a>赞叹涅槃。<a id="a-3Y"></a>满足诸波罗蜜。<a id="a-3Z"></a>乃至为诸天子广演说法一日一夜假使满阎浮提如微尘数。<a id="a-3a"></a>多闻智慧皆如阿难。<a id="a-3b"></a>于一日一夜。<a id="a-3c"></a>百千亿分亦不能持具足一分。<a id="a-3d"></a>乃至复满十方微尘世界皆如阿难。<a id="a-3e"></a>不能尽持亦复如是。<a id="a-3f"></a>处处经中亦说。<a id="a-3g"></a>阿难不任法器。<a id="a-3h"></a>以是义故。<a id="a-3i"></a>当知阿难不能尽持一切佛法。<a id="a-3j"></a>问曰。<a id="a-3k"></a>如来世尊不说阿难于多闻中为第一耶。<a id="a-3l"></a>答曰。<a id="a-3m"></a>佛于声闻众中。<a id="a-3n"></a>假说阿难以为第一。<a id="a-3o"></a>非谓菩萨。<a id="a-3p"></a>又复汝等于阿难所持尚不尽闻。<a id="a-3q"></a>况于大乘具足深义。<a id="a-3r"></a>汝意若谓是声闻乘即大乘者。<a id="a-3s"></a>此事不然。<a id="a-3t"></a>何以故。<a id="a-3u"></a>因果异故。<a id="a-3v"></a>若声闻乘因与大乘因。<a id="a-3w"></a>而不异者。<a id="a-3x"></a>果亦应不异。<a id="a-3y"></a>现见果异故。<a id="a-3z"></a>当知因亦异。<a id="a-40"></a>何以故。<a id="a-41"></a>声闻学者。<a id="a-42"></a>但断结障。<a id="a-43"></a>观无常行。<a id="a-44"></a>从他闻法。<a id="a-45"></a>菩萨所断微细诸习。<a id="a-46"></a>乃至空竟观一切法。<a id="a-47"></a>不从他闻得自然智。<a id="a-48"></a>无师智。<a id="a-49"></a>以是义故。<a id="a-4A"></a>非以声闻乘同大乘也。<a id="a-4B"></a>问曰。<a id="a-4C"></a>佛不说解脱无异也。<a id="a-4D"></a>答曰。<a id="a-4E"></a>声闻解脱时。<a id="a-4F"></a>颇能令使须弥山等。<a id="a-4G"></a>尽向道场。<a id="a-4H"></a>悉皆曲躬。<a id="a-4I"></a>光明遍照十方世界。<a id="a-4J"></a>八十由旬一切魔众。<a id="a-4K"></a>悉来降不。<a id="a-4L"></a>菩萨解脱。<a id="a-4M"></a>如上所说。<a id="a-4N"></a>悉能为之。<a id="a-4O"></a>以是义故。<a id="a-4P"></a>佛于余经。<a id="a-4Q"></a>虽说解脱相等无异。<a id="a-4R"></a>大小实殊。<a id="a-4S"></a>犹如虫啮芥子中空。<a id="a-4T"></a>虽有空名。<a id="a-4U"></a>当与十方世界中空得为一不。<a id="a-4V"></a>空虽不异。<a id="a-4W"></a>大小有别。<a id="a-4X"></a>又如荧火欲等日月。<a id="a-4Y"></a>亦如蚊子比金翅鸟。<a id="a-4Z"></a>如娑留枝比丘。<a id="a-4a"></a>说佛本行偈。</p>
  <p id="a4b">一切诸光明　　灯焰与掣电</p>
  <p id="a4c">星月照差别　　日光最第一</p>
  <p id="a4d">飞行诸禽兽　　蚊蚁及与蜂</p>
  <p id="a4e">众鸟飞各异　　金翅最不同</p>
  <p id="a4f">以是故。<a id="a-4g"></a>虽少相似。<a id="a-4h"></a>大小有殊。<a id="a-4i"></a>当知因既有异。<a id="a-4j"></a>果岂同耶。<a id="a-4k"></a>汝言解脱无异。<a id="a-4l"></a>如是观察。<a id="a-4m"></a>解脱不同。<a id="a-4n"></a>声闻解脱。<a id="a-4o"></a>名爱尽解脱。<a id="a-4p"></a>非一切解脱。<a id="a-4q"></a>但为钝根少智众生。<a id="a-4r"></a>假分别说。<a id="a-4s"></a>大乘解脱。<a id="a-4t"></a>断烦恼习。<a id="a-4u"></a>一切都尽。<a id="a-4v"></a>为利根菩萨。<a id="a-4w"></a>广分别说。<a id="a-4x"></a>如汝今说。<a id="a-4y"></a>声闻解脱。<a id="a-4z"></a>即大乘解脱者。<a id="a-50"></a>如来则非一切种智。<a id="a-51"></a>有如是过。<a id="a-52"></a>如佛小疾。<a id="a-53"></a>遣目连诣耆鞠所。<a id="a-54"></a>当须何药。<a id="a-55"></a>是时耆鞠已亡七日。<a id="a-56"></a>生忉利天。<a id="a-57"></a>目连即便诣彼天所。<a id="a-58"></a>尔时耆鞠将入后园。<a id="a-59"></a>即便问言。<a id="a-5A"></a>如来有疾。<a id="a-5B"></a>当须何药。<a id="a-5C"></a>答曰。<a id="a-5D"></a>用酥。<a id="a-5E"></a>如来身者。<a id="a-5F"></a>犹如金刚。<a id="a-5G"></a>诸恶已灭。<a id="a-5H"></a>岂有疾乎。<a id="a-5I"></a>而问耆鞠。<a id="a-5J"></a>如婆拘罗比丘。<a id="a-5K"></a>于九十劫前。<a id="a-5L"></a>以一药果。<a id="a-5M"></a>施同梵行者。<a id="a-5N"></a>于九十劫中。<a id="a-5O"></a>身常无病。<a id="a-5P"></a>于最后身。<a id="a-5Q"></a>年至八十。<a id="a-5R"></a>初无微病。<a id="a-5S"></a>正以此一诃梨勒果微施因缘。<a id="a-5T"></a>尚得无病。<a id="a-5U"></a>况复如来亿百千万阿僧祇劫。<a id="a-5V"></a>具足檀波罗蜜。<a id="a-5W"></a>备诸功德。<a id="a-5X"></a>乃至截身手足髓脑血肉。<a id="a-5Y"></a>而施病者。<a id="a-5Z"></a>以是因缘。<a id="a-5a"></a>岂得疾耶。<a id="a-5b"></a>如经所说。<a id="a-5c"></a>则现如来非一切智。<a id="a-5d"></a>如来又时入城乞食。<a id="a-5e"></a>空钵还归。<a id="a-5f"></a>为度于提婆达多令使出家。<a id="a-5g"></a>如枯树经说见大火聚。<a id="a-5h"></a>尔时诸比丘中便有生退心者。<a id="a-5i"></a>为度马师满宿故。<a id="a-5j"></a>数数骂婆罗门夺赖阇。<a id="a-5k"></a>萨遮尼干。<a id="a-5l"></a>孙陀利等。<a id="a-5m"></a>于九十日中受食马麦。<a id="a-5n"></a>目连。<a id="a-5o"></a>舍利弗。<a id="a-5p"></a>入于陶室。<a id="a-5q"></a>乃有如是等事。<a id="a-5r"></a>汝意若谓有余业者。<a id="a-5s"></a>此则不然。<a id="a-5t"></a>何以故。<a id="a-5u"></a>如来已尽一切诸恶。<a id="a-5v"></a>具满一切无量功德。<a id="a-5w"></a>有余恶业。<a id="a-5x"></a>则有大过。<a id="a-5y"></a>汝曾不闻诸经中说如来永断一切烦恼业结习耶。<a id="a-5z"></a>如摩陀遮离所说偈赞。</p>
  <p id="a60">一切结习尽　　唯有救世者</p>
  <p id="a61">一切智所有　　功德悉成满</p>
  <p id="a62">有三种习。<a id="a-63"></a>所谓业习。<a id="a-64"></a>烦恼习。<a id="a-65"></a>威仪习。<a id="a-66"></a>此三种习。<a id="a-67"></a>如来永尽。<a id="a-68"></a>以是因缘。<a id="a-69"></a>若有余业。<a id="a-6A"></a>此则大过。<a id="a-6B"></a>汝今若谓是方便者。<a id="a-6C"></a>此亦不然。<a id="a-6D"></a>何以故。<a id="a-6E"></a>汝意先谓。<a id="a-6F"></a>佛身是实。<a id="a-6G"></a>不言方便。<a id="a-6H"></a>及与应化。<a id="a-6I"></a>汝常自言。<a id="a-6J"></a>佛身是一。<a id="a-6K"></a>何得复有方便应化。<a id="a-6L"></a>汝于何经闻说方便。<a id="a-6M"></a>及应化耶汝经中说唯有后边身。<a id="a-6N"></a>不言别有法身。<a id="a-6O"></a>与应化方便身异。<a id="a-6P"></a>而我十住经中所说。<a id="a-6Q"></a>别有法身。<a id="a-6R"></a>不与方便应化身同。<a id="a-6S"></a>是故。<a id="a-6T"></a>大乘经中说。<a id="a-6U"></a>佛是一切智。<a id="a-6V"></a>则无有过。<a id="a-6W"></a>汝小乘中说一切智。<a id="a-6X"></a>则有大失。<a id="a-6Y"></a>若谓声闻乘。<a id="a-6Z"></a>即是大乘。<a id="a-6a"></a>此事不然。<a id="a-6b"></a>大乘者。<a id="a-6c"></a>与声闻乘。<a id="a-6d"></a>则有差别。<a id="a-6e"></a>以广大故。<a id="a-6f"></a>汝意若谓声闻乘中显示大乘。<a id="a-6g"></a>是亦不然。<a id="a-6h"></a>何以故。<a id="a-6i"></a>理相违故。<a id="a-6j"></a>声闻乘者。<a id="a-6k"></a>从他闻法。<a id="a-6l"></a>大仙之乘。<a id="a-6m"></a>绍三宝种。<a id="a-6n"></a>不断绝故。<a id="a-6o"></a>如毗琉璃宝终不出于水精之中。<a id="a-6p"></a>体差别故。<a id="a-6q"></a>是故大乘微妙甚深。<a id="a-6r"></a>其心广大。<a id="a-6s"></a>菩萨摩诃萨次第修学。<a id="a-6t"></a>始从初地。<a id="a-6u"></a>乃至十地。<a id="a-6v"></a>具足一切功德智业。<a id="a-6w"></a>是故佛说名为摩诃衍乘。<a id="a-6x"></a>若声闻乘从摩诃衍出。<a id="a-6y"></a>则有是理是故菩萨修学十地。<a id="a-6z"></a>具满一切诸波罗蜜故。<a id="a-70"></a>能出生三乘善法。<a id="a-71"></a>如十地经说。<a id="a-72"></a>金刚藏菩萨语解脱月菩萨言。<a id="a-73"></a>佛子。<a id="a-74"></a>譬如字章字本为初。<a id="a-75"></a>一切文字皆出字本。<a id="a-76"></a>如是佛子一切佛法亦复如是。<a id="a-77"></a>以地为初。<a id="a-78"></a>亦从于地。<a id="a-79"></a>而得究竟。<a id="a-7A"></a>成自然智。<a id="a-7B"></a>是故大乘名曰甚深。<a id="a-7C"></a>出生一切声闻功德。<a id="a-7D"></a>非谓小乘能出大也。<a id="a-7E"></a>佛说十地。<a id="a-7F"></a>犹如金聚具足无失。<a id="a-7G"></a>云何不受。<a id="a-7H"></a>如来以慈悲力。<a id="a-7I"></a>为钝根故。<a id="a-7J"></a>说声闻乘。<a id="a-7K"></a>而汝信受。<a id="a-7L"></a>便自偏执。<a id="a-7M"></a>受行小法。<a id="a-7N"></a>不信大乘平等正教。<a id="a-7O"></a>是故当知佛说大乘。<a id="a-7P"></a>名最吉胜。<a id="a-7Q"></a>问曰。<a id="a-7R"></a>世尊昔说。<a id="a-7S"></a>于我灭后。<a id="a-7T"></a>当来世中。<a id="a-7U"></a>多有众生。<a id="a-7V"></a>起诸诤论。<a id="a-7W"></a>此是佛说。<a id="a-7X"></a>此非佛说。<a id="a-7Y"></a>是故如来以法印印之。<a id="a-7Z"></a>若义入修多罗。<a id="a-7a"></a>随顺毗尼。<a id="a-7b"></a>不违法相。<a id="a-7c"></a>是名佛说。<a id="a-7d"></a>答曰。<a id="a-7e"></a>佛亦不言。<a id="a-7f"></a>声闻乘者。<a id="a-7g"></a>非是我说。<a id="a-7h"></a>乃至菩萨大乘亦复如是。<a id="a-7i"></a>佛说不异。<a id="a-7j"></a>等一相故。<a id="a-7k"></a>以法印印。<a id="a-7l"></a>汝言入者。<a id="a-7m"></a>为是义入修多罗。<a id="a-7n"></a>为文字入耶。<a id="a-7o"></a>若以文字入者。<a id="a-7p"></a>无有是处。<a id="a-7q"></a>何以故。<a id="a-7r"></a>十二部经。<a id="a-7s"></a>一切文偈章句各异。<a id="a-7t"></a>是故当知非文字入。<a id="a-7u"></a>若以义入理不相违。<a id="a-7v"></a>义者若顺修多罗义。<a id="a-7w"></a>与法相相应。<a id="a-7x"></a>其义显现。<a id="a-7y"></a>是故名为顺修多罗耶。<a id="a-7z"></a>若显示声闻法。<a id="a-80"></a>名声闻乘。<a id="a-81"></a>随顺入修多罗。<a id="a-82"></a>若显示辟支佛法。<a id="a-83"></a>名辟支佛乘。<a id="a-84"></a>随顺入修多罗。<a id="a-85"></a>若显示菩萨法。<a id="a-86"></a>名菩萨乘。<a id="a-87"></a>随顺入修多罗。<a id="a-88"></a>若我显示十地功德。<a id="a-89"></a>明菩萨行。<a id="a-8A"></a>是名真说。<a id="a-8B"></a>随顺入于大乘。<a id="a-8C"></a>但汝意偏党独谓入小乘三藏。<a id="a-8D"></a>大乘三藏中。<a id="a-8E"></a>我已说入。<a id="a-8F"></a>是故三藏即是大乘。<a id="a-8G"></a>何以故。<a id="a-8H"></a>十二部中。<a id="a-8I"></a>说毗佛略。<a id="a-8J"></a>即是大乘。<a id="a-8K"></a>如中阿含说。<a id="a-8L"></a>云何名丘丘。<a id="a-8M"></a>所谓知法以能善解十二部经。<a id="a-8N"></a>修多罗乃至忧婆提舍。<a id="a-8O"></a>毗佛略者。<a id="a-8P"></a>是摩诃衍。<a id="a-8Q"></a>何以故。<a id="a-8R"></a>毗佛略经。<a id="a-8S"></a>为诸众生说修对治法故。<a id="a-8T"></a>名毗佛略。<a id="a-8U"></a>亦有众多乘故。<a id="a-8V"></a>名毗佛略。<a id="a-8W"></a>亦以多庄严具故。<a id="a-8X"></a>名毗佛略。<a id="a-8Y"></a>亦能出生无量大果报故。<a id="a-8Z"></a>名毗佛略。<a id="a-8a"></a>非是称量所能知故。<a id="a-8b"></a>名毗佛略。<a id="a-8c"></a>除断一切诸邪见故。<a id="a-8d"></a>名毗佛略。<a id="a-8e"></a>若汝意谓。<a id="a-8f"></a>我声闻法中。<a id="a-8g"></a>广说修多罗偈颂章句。<a id="a-8h"></a>亦名毗佛略者。<a id="a-8i"></a>无有是处。<a id="a-8j"></a>何以故。<a id="a-8k"></a>汝依阿含说为毗佛略。<a id="a-8l"></a>但有言语。<a id="a-8m"></a>若但言语。<a id="a-8n"></a>此非可信。<a id="a-8o"></a>若阿含经中。<a id="a-8p"></a>必有斯义。<a id="a-8q"></a>何处章句。<a id="a-8r"></a>为声闻说。<a id="a-8s"></a>是毗佛略。<a id="a-8t"></a>若无定文。<a id="a-8u"></a>是故当知毗佛略者。<a id="a-8v"></a>显发大乘。<a id="a-8w"></a>非谓声闻小乘说也。<a id="a-8x"></a>汝声闻经一部所说。<a id="a-8y"></a>终无百千偈赞文句。<a id="a-8z"></a>况复当有亿万广说。<a id="a-90"></a>如来世尊。<a id="a-91"></a>教诸声闻。<a id="a-92"></a>唯示无常。<a id="a-93"></a>令厌生死。<a id="a-94"></a>使知苦本。<a id="a-95"></a>速求涅槃。<a id="a-96"></a>从初如是。<a id="a-97"></a>乃至奉行句味鲜少。<a id="a-98"></a>则无甚深广大之义。<a id="a-99"></a>大乘经说菩萨所为。<a id="a-9A"></a>其事深广。<a id="a-9B"></a>如大喻经。<a id="a-9C"></a>贤劫三昧经。<a id="a-9D"></a>解脱经。<a id="a-9E"></a>华首经。<a id="a-9F"></a>如是等。<a id="a-9G"></a>悉是摩诃衍。<a id="a-9H"></a>皆名毗佛略。<a id="a-9I"></a>如结解脱经中。<a id="a-9J"></a>善财童子。<a id="a-9K"></a>诣善知识海幢比丘所。<a id="a-9L"></a>十二年中。<a id="a-9M"></a>入大海三昧。<a id="a-9N"></a>白海幢言。<a id="a-9O"></a>此三昧中。<a id="a-9P"></a>深广无边。<a id="a-9Q"></a>更有法门大此三昧不。<a id="a-9R"></a>说是语已。<a id="a-9S"></a>于大海三昧中。<a id="a-9T"></a>见大莲华。<a id="a-9U"></a>佛从中出。<a id="a-9V"></a>即以右手摩海幢顶。<a id="a-9W"></a>赞言。<a id="a-9X"></a>善哉善哉。<a id="a-9Y"></a>善男子。<a id="a-9Z"></a>更有普眼法门。<a id="a-9a"></a>汝当受持。<a id="a-9b"></a>海幢即受普眼法门章句。<a id="a-9c"></a>次第为他广说。<a id="a-9d"></a>告善财言。<a id="a-9e"></a>善男子。<a id="a-9f"></a>我于一刹那顷。<a id="a-9g"></a>所可受持普眼法门。<a id="a-9h"></a>用大海水尽以磨墨。<a id="a-9i"></a>积大纸聚犹如须弥山。<a id="a-9j"></a>天下草木持以为笔。<a id="a-9k"></a>三千世界水陆众生。<a id="a-9l"></a>悉为书师。<a id="a-9m"></a>于一刹那顷。<a id="a-9n"></a>所受法门。<a id="a-9o"></a>百千分中。<a id="a-9p"></a>犹不能书尽其一分。<a id="a-9q"></a>况复一日一夜。<a id="a-9r"></a>乃至十二年中。<a id="a-9s"></a>所受甚深无量无边大分要义。<a id="a-9t"></a>善财童子于一善知识所从闻法已能如是无量无边过亿千数。<a id="a-9u"></a>况复咨问微尘世界诸佛等边。<a id="a-9v"></a>及善知识所受教法。<a id="a-9w"></a>以是因缘。<a id="a-9x"></a>具足大乘。<a id="a-9y"></a>名毗佛略。<a id="a-9z"></a>无量无边非声闻耶。<a id="a-A0"></a>此义甚深。<a id="a-A1"></a>是故一切声闻所修行法。<a id="a-A2"></a>悉入摩诃衍道。<a id="a-A3"></a>最为大吉。<a id="a-A4"></a>是名随顺修多罗义。<a id="a-A5"></a>今当复说随顺比尼。<a id="a-A6"></a>三乘圣道皆同断贪欲嗔恚愚痴。<a id="a-A7"></a>名为比尼。<a id="a-A8"></a>修多罗者。<a id="a-A9"></a>分别因果。<a id="a-AA"></a>阿毗昙者。<a id="a-AB"></a>分别法相。<a id="a-AC"></a>亦断烦恼。<a id="a-AD"></a>摩诃衍者。<a id="a-AE"></a>亦说断除贪欲嗔恚愚痴烦恼一切恶法。<a id="a-AF"></a>佛教声闻净己三业名为比尼。<a id="a-AG"></a>为菩萨说净己三业。<a id="a-AH"></a>乃至成佛兼及众生满足一切尸波罗蜜。<a id="a-AI"></a>菩萨所持是自性戒。<a id="a-AJ"></a>发菩提心。<a id="a-AK"></a>得真实果。<a id="a-AL"></a>是故当知摩诃衍者。<a id="a-AM"></a>随顺比尼不违法相者。<a id="a-AN"></a>三乘经说不违十二因缘。<a id="a-AO"></a>大乘亦不违十二因缘。<a id="a-AP"></a>善观察者。<a id="a-AQ"></a>能知大乘即三法印。<a id="a-AR"></a>若不善观察。<a id="a-AS"></a>则无大乘。<a id="a-AT"></a>亦不具三乘。<a id="a-AU"></a>若诽谤摩诃衍者。<a id="a-AV"></a>是大过罪。<a id="a-AW"></a>汝今若言。<a id="a-AX"></a>此是魔说。<a id="a-AY"></a>佛所不说。<a id="a-AZ"></a>然诸经中。<a id="a-Aa"></a>实无此语。<a id="a-Ab"></a>若但口言为大乘者是魔所说。<a id="a-Ac"></a>终不可信。<a id="a-Ad"></a>汝意若谓是佛说者。<a id="a-Ae"></a>犹如师子身中生虫。<a id="a-Af"></a>则还食师子。<a id="a-Ag"></a>三乘皆尔。<a id="a-Ah"></a>不独大乘。<a id="a-Ai"></a>是故当如摩诃衍者。<a id="a-Aj"></a>非魔所及。<a id="a-Ak"></a>唯佛能说。<a id="a-Al"></a>问曰。<a id="a-Am"></a>汝非魔说。<a id="a-An"></a>我是魔乎。<a id="a-Ao"></a>答曰。<a id="a-Ap"></a>我与汝等俱非魔耶。<a id="a-Aq"></a>问曰。<a id="a-Ar"></a>若谓我与汝。<a id="a-As"></a>等俱非魔。<a id="a-At"></a>说言魔说者。<a id="a-Au"></a>此则应遮。<a id="a-Av"></a>答曰。<a id="a-Aw"></a>我大乘法利及与众生顺于法相故多魔事。<a id="a-Ax"></a>是故如来于大乘中。<a id="a-Ay"></a>说言遮魔。<a id="a-Az"></a>汝小乘法。<a id="a-B0"></a>唯能自度。<a id="a-B1"></a>魔不扰恼。<a id="a-B2"></a>何须遮乎。<a id="a-B3"></a>是以如来昔于法华及般若经中说。<a id="a-B4"></a>于当来世。<a id="a-B5"></a>多有众生。<a id="a-B6"></a>喜起嫉妒故遮诽谤。<a id="a-B7"></a>堕于恶趣汝所诵习。<a id="a-B8"></a>于何部经中。<a id="a-B9"></a>言摩诃衍是魔所说。<a id="a-BA"></a>若汝经中。<a id="a-BB"></a>不言摩诃衍魔所说者。<a id="a-BC"></a>自言魔说。<a id="a-BD"></a>此亦叵信。<a id="a-BE"></a>汝意若谓声闻法中。<a id="a-BF"></a>亦有遮断。<a id="a-BG"></a>但事已久灭。<a id="a-BH"></a>难可证据。<a id="a-BI"></a>此亦不然。<a id="a-BJ"></a>何以故。<a id="a-BK"></a>非处所故。<a id="a-BL"></a>若假令遮佛以神力则能守护此法。<a id="a-BM"></a>经劫亦不坠没。<a id="a-BN"></a>是故当知汝言久者。<a id="a-BO"></a>但有言语。<a id="a-BP"></a>假令魔说。<a id="a-BQ"></a>能除惑障。<a id="a-BR"></a>不违正法。<a id="a-BS"></a>虽曰魔说。<a id="a-BT"></a>即是正法。<a id="a-BU"></a>与佛语不异。<a id="a-BV"></a>何以故。<a id="a-BW"></a>如佛所说。<a id="a-BX"></a>依法不依于人。<a id="a-BY"></a>是以我今但从正理。<a id="a-BZ"></a>不取名字。<a id="a-Ba"></a>又我等所求。<a id="a-Bb"></a>能灭智障。<a id="a-Bc"></a>烦恼障者。<a id="a-Bd"></a>即是世尊若实魔者。<a id="a-Be"></a>终不能说菩萨之法。<a id="a-Bf"></a>何以故。<a id="a-Bg"></a>魔不能知菩萨从禅定生闻思修慧。<a id="a-Bh"></a>厌离欲恶不善之法。<a id="a-Bi"></a>是大乘义。<a id="a-Bj"></a>唯佛能说。<a id="a-Bk"></a>从于初地。<a id="a-Bl"></a>乃至十地。<a id="a-Bm"></a>如是次第。<a id="a-Bn"></a>四禅。<a id="a-Bo"></a>四无量心。<a id="a-Bp"></a>四无色定。<a id="a-Bq"></a>灭受想定。<a id="a-Br"></a>菩提心。<a id="a-Bs"></a>诸波罗蜜。<a id="a-Bt"></a>随宜方便成熟摄众生法。<a id="a-Bu"></a>十善道戒闻智慧不放逸。<a id="a-Bv"></a>离世八法。<a id="a-Bw"></a>八圣道。<a id="a-Bx"></a>转法轮。<a id="a-By"></a>坚持头陀具足功德。<a id="a-Bz"></a>苦空无常无我寂灭。<a id="a-C0"></a>十二因缘。<a id="a-C1"></a>出入诸禅。<a id="a-C2"></a>三解脱门。<a id="a-C3"></a>诸陀罗尼。<a id="a-C4"></a>三十七品助道之法。<a id="a-C5"></a>诸神通门。<a id="a-C6"></a>实谛四辩。<a id="a-C7"></a>禅智二轮。<a id="a-C8"></a>以自庄严。<a id="a-C9"></a>皆悉和合。<a id="a-CA"></a>游戏诸法。<a id="a-CB"></a>而于生死涅槃等中。<a id="a-CC"></a>不背生死。<a id="a-CD"></a>亦不向涅槃。<a id="a-CE"></a>心常厌恶。<a id="a-CF"></a>正观诸地。<a id="a-CG"></a>出离诸地。<a id="a-CH"></a>不堕声闻。<a id="a-CI"></a>辟支佛地净佛国土。<a id="a-CJ"></a>随顺法忍。<a id="a-CK"></a>无生法忍。<a id="a-CL"></a>不退转地。<a id="a-CM"></a>受正位地。<a id="a-CN"></a>力无畏不共法。<a id="a-CO"></a>相好法身。<a id="a-CP"></a>为众生故住于生死顺转决定转。<a id="a-CQ"></a>随顺不转。<a id="a-CR"></a>决定不转。<a id="a-CS"></a>如是等因果次第法。<a id="a-CT"></a>不共法。<a id="a-CU"></a>非觉法。<a id="a-CV"></a>魔不能说。<a id="a-CW"></a>非魔境界故。<a id="a-CX"></a>魔有四种。<a id="a-CY"></a>若言阴魔作是说者。<a id="a-CZ"></a>我终不说佛有阴身。<a id="a-Ca"></a>又复若言实是魔说。<a id="a-Cb"></a>如斯语者。<a id="a-Cc"></a>弥勒菩萨亦应遮止。<a id="a-Cd"></a>又尊者宾头卢。<a id="a-Ce"></a>尊者罗睺罗。<a id="a-Cf"></a>如是等十六人诸大声闻。<a id="a-Cg"></a>散在诸渚。<a id="a-Ch"></a>于余经中亦说有九十九亿大阿罗汉。<a id="a-Ci"></a>皆于佛前取筹护法住寿于世界。<a id="a-Cj"></a>东方弗婆提渚。<a id="a-Ck"></a>麦渚。<a id="a-Cl"></a>粟渚。<a id="a-Cm"></a>师子渚。<a id="a-Cn"></a>阎浮渚。<a id="a-Co"></a>大阎浮渚。<a id="a-Cp"></a>跋提梨伽处。<a id="a-Cq"></a>罽宾。<a id="a-Cr"></a>乃至阿耨大池。<a id="a-Cs"></a>诸贤圣等皆住。<a id="a-Ct"></a>守护佛法。<a id="a-Cu"></a>若言摩诃衍是魔所说者。<a id="a-Cv"></a>则为佛法之大患也。<a id="a-Cw"></a>诸贤圣等悉应遮断。<a id="a-Cx"></a>是故当知言魔说者。<a id="a-Cy"></a>皆是妄语。<a id="a-Cz"></a>空作斯说。<a id="a-D0"></a>又大菩萨诸贤圣等。<a id="a-D1"></a>皆护大乘。<a id="a-D2"></a>是摩诃衍绍三宝种。<a id="a-D3"></a>不令断绝。<a id="a-D4"></a>问曰。<a id="a-D5"></a>如汝所说。<a id="a-D6"></a>若摩诃衍是三宝种。<a id="a-D7"></a>皆悉拥护菩萨声闻。<a id="a-D8"></a>如今云何于诽谤大乘者。<a id="a-D9"></a>何不遮止。<a id="a-DA"></a>使斯人辈。<a id="a-DB"></a>不堕地狱。<a id="a-DC"></a>不趣恶道。<a id="a-DD"></a>不坏佛法。<a id="a-DE"></a>答曰。<a id="a-DF"></a>业报决定不可除断。<a id="a-DG"></a>业有二种。<a id="a-DH"></a>一者决定增长。<a id="a-DI"></a>二者决定受报。<a id="a-DJ"></a>非诸菩萨声闻贤圣所能除灭。<a id="a-DK"></a>造作恶业决定受报。<a id="a-DL"></a>不可救止。<a id="a-DM"></a>如瞿迦离比丘。<a id="a-DN"></a>诽谤摩诃衍经是魔所说。<a id="a-DO"></a>当知是人必堕地狱。<a id="a-DP"></a>无能拔者。<a id="a-DQ"></a>问曰。<a id="a-DR"></a>汝言谤摩诃衍。<a id="a-DS"></a>能入恶道。<a id="a-DT"></a>亦是粗语。<a id="a-DU"></a>我未信耶。<a id="a-DV"></a>答曰。<a id="a-DW"></a>汝言佛说摩诃衍是魔语者。<a id="a-DX"></a>即是诽谤三世诸佛。<a id="a-DY"></a>亦是一切众生大怨。<a id="a-DZ"></a>所言甚粗犷。<a id="a-Da"></a>当受恶口不善重报。<a id="a-Db"></a>如佛偈说。</p>
  <p id="aDc">人生于世间　　如斧在口中</p>
  <p id="aDd">自斩害其身　　斯皆由恶业</p>
  <p id="aDe">汝谤摩诃衍。<a id="a-Df"></a>如是粗语。<a id="a-Dg"></a>非我所说。<a id="a-Dh"></a>我今但欲令汝不起诽谤。<a id="a-Di"></a>为利益故。<a id="a-Dj"></a>便作是说。<a id="a-Dk"></a>犹如病人食不应食。<a id="a-Dl"></a>良医瞻病。<a id="a-Dm"></a>禁断不听。<a id="a-Dn"></a>为怜愍汝。<a id="a-Do"></a>妄作绮语。<a id="a-Dp"></a>言摩诃衍是魔所说。<a id="a-Dq"></a>过去诸佛已说摩诃衍。<a id="a-Dr"></a>未来诸佛当说摩诃衍。<a id="a-Ds"></a>现在诸佛今说摩诃衍。<a id="a-Dt"></a>是名遮断诽谤摩诃衍论。<a id="a-Du"></a>菩萨为断诽谤大乘。<a id="a-Dv"></a>是故演说初入摩诃衍论品。<a id="a-Dw"></a>问曰。<a id="a-Dx"></a>汝已遮他不令诽谤。<a id="a-Dy"></a>今当云何入摩诃衍行。<a id="a-Dz"></a>答曰。<a id="a-E0"></a>菩萨当先具种性。<a id="a-E1"></a>随顺善行。<a id="a-E2"></a>所解广大。<a id="a-E3"></a>内心广大。<a id="a-E4"></a>界分广大。<a id="a-E5"></a>种性广大。<a id="a-E6"></a>性既具足。<a id="a-E7"></a>其心调柔。<a id="a-E8"></a>渐损烦恼。<a id="a-E9"></a>少贪嗔痴。<a id="a-EA"></a>好修诸善。<a id="a-EB"></a>精勤诵习。<a id="a-EC"></a>如是众生。<a id="a-ED"></a>六根广大。<a id="a-EE"></a>能发大愿。<a id="a-EF"></a>欲求佛道。<a id="a-EG"></a>种性相貌。<a id="a-EH"></a>如佛所说。<a id="a-EI"></a>下根下性。<a id="a-EJ"></a>下发道意。<a id="a-EK"></a>所愿亦下。<a id="a-EL"></a>中根中性。<a id="a-EM"></a>中发道意。<a id="a-EN"></a>所愿亦中。<a id="a-EO"></a>上根上性。<a id="a-EP"></a>上发道意。<a id="a-EQ"></a>所愿亦上。<a id="a-ER"></a>是故诸佛。<a id="a-ES"></a>随其根性。<a id="a-ET"></a>则以慈心。<a id="a-EU"></a>分别教授。<a id="a-EV"></a>问曰。<a id="a-EW"></a>若诸众生。<a id="a-EX"></a>各有根性。<a id="a-EY"></a>云何应为随根说法。<a id="a-EZ"></a>答曰。<a id="a-Ea"></a>上根众生为说菩萨深妙法藏。<a id="a-Eb"></a>以知根性堪菩萨行故。<a id="a-Ec"></a>说菩萨藏。<a id="a-Ed"></a>问曰。<a id="a-Ee"></a>为菩萨藏者。<a id="a-Ef"></a>当住何地。<a id="a-Eg"></a>答曰。<a id="a-Eh"></a>有十种行。<a id="a-Ei"></a>到解脱地。<a id="a-Ej"></a>能听菩萨藏时。<a id="a-Ek"></a>得十种法行。<a id="a-El"></a>离解脱行。<a id="a-Em"></a>便得入于菩萨之行。<a id="a-En"></a>何等为十。<a id="a-Eo"></a>一者修菩萨解脱行。<a id="a-Ep"></a>若多若少。<a id="a-Eq"></a>皆悉修习。<a id="a-Er"></a>二者菩萨所有之法。<a id="a-Es"></a>若多若少。<a id="a-Et"></a>皆悉书写。<a id="a-Eu"></a>三者菩萨藏法。<a id="a-Ev"></a>若多若少。<a id="a-Ew"></a>皆悉供养。<a id="a-Ex"></a>四者菩萨之法。<a id="a-Ey"></a>若多若少。<a id="a-Ez"></a>皆悉转读。<a id="a-F0"></a>五者菩萨之法。<a id="a-F1"></a>若多若少。<a id="a-F2"></a>皆悉听受。<a id="a-F3"></a>六者菩萨之法。<a id="a-F4"></a>若多若少。<a id="a-F5"></a>皆悉受持。<a id="a-F6"></a>七者菩萨之法。<a id="a-F7"></a>若多若少。<a id="a-F8"></a>皆悉习诵。<a id="a-F9"></a>渐渐通利。<a id="a-FA"></a>八者菩萨之法。<a id="a-FB"></a>若多若少。<a id="a-FC"></a>皆悉为他分别演说。<a id="a-FD"></a>九者菩萨之法。<a id="a-FE"></a>若多若少。<a id="a-FF"></a>皆悉思惟。<a id="a-FG"></a>善解义趣。<a id="a-FH"></a>十者菩萨之法。<a id="a-FI"></a>若多若少。<a id="a-FJ"></a>独处思惟。<a id="a-FK"></a>修集增明。<a id="a-FL"></a>是名菩萨十行。<a id="a-FM"></a>第八者是菩萨闻慧。<a id="a-FN"></a>第九者是菩萨思慧。<a id="a-FO"></a>第十者是菩萨修慧。<a id="a-FP"></a>问曰。<a id="a-FQ"></a>菩萨得是闻思修已。<a id="a-FR"></a>当入何行。<a id="a-FS"></a>答曰。<a id="a-FT"></a>为得己地入解脱门。<a id="a-FU"></a>如是次第。<a id="a-FV"></a>闻思修生。<a id="a-FW"></a>为见法界。<a id="a-FX"></a>得于己地修三解脱门。<a id="a-FY"></a>问曰。<a id="a-FZ"></a>何等名为三解脱门。<a id="a-Fa"></a>答曰。<a id="a-Fb"></a>行空无相无愿。<a id="a-Fc"></a>问曰。<a id="a-Fd"></a>云何为空。<a id="a-Fe"></a>答曰。<a id="a-Ff"></a>观我人众生。<a id="a-Fg"></a>无有自体。<a id="a-Fh"></a>性相常寂。<a id="a-Fi"></a>问曰。<a id="a-Fj"></a>云何解了。<a id="a-Fk"></a>答曰。<a id="a-Fl"></a>当入十二因缘。<a id="a-Fm"></a>问曰。<a id="a-Fn"></a>是空解脱异十二因缘法耶。<a id="a-Fo"></a>答曰。<a id="a-Fp"></a>空与十二因缘。<a id="a-Fq"></a>等无异相。<a id="a-Fr"></a>空即十二因缘。<a id="a-Fs"></a>十二因缘即是空。<a id="a-Ft"></a>何以故。<a id="a-Fu"></a>因缘假起。<a id="a-Fv"></a>无有自体。<a id="a-Fw"></a>如尊者龙树所说偈。</p>
  <p id="aFx">十二因缘空　　我今欲解说</p>
  <p id="aFy">假名因缘法　　此即是中道</p>
  <p id="aFz">一切诸法悉皆空寂。<a id="a-G0"></a>何以故。<a id="a-G1"></a>皆属因缘无自性故。<a id="a-G2"></a>问曰。<a id="a-G3"></a>若一切法因缘生者。<a id="a-G4"></a>何故说言无体性耶。<a id="a-G5"></a>答曰。<a id="a-G6"></a>所言因缘世谛故说。<a id="a-G7"></a>第一义谛则无体性。<a id="a-G8"></a>亦无有生。<a id="a-G9"></a>既无有生。<a id="a-GA"></a>亦无有灭。<a id="a-GB"></a>无生无灭。<a id="a-GC"></a>即真寂灭。<a id="a-GD"></a>真寂灭者。<a id="a-GE"></a>即是一切诸法寂灭。<a id="a-GF"></a>是故我说一切诸法无有体性。<a id="a-GG"></a>如老母经中世尊所说。<a id="a-GH"></a>姊譬如因人因桴因鼓。<a id="a-GI"></a>众缘和合便有声出。<a id="a-GJ"></a>如此之声。<a id="a-GK"></a>不在三世。<a id="a-GL"></a>亦非内外及在中间。<a id="a-GM"></a>其性空寂。<a id="a-GN"></a>无生无灭。<a id="a-GO"></a>姊今当知一切诸法体性亦然。<a id="a-GP"></a>老母经中佛自说空。<a id="a-GQ"></a>是故菩萨于无量劫。<a id="a-GR"></a>修集福德禅定智慧。<a id="a-GS"></a>悉入三解脱法门。<a id="a-GT"></a>善观生灭皆悉空寂。<a id="a-GU"></a>犹如幻炎。<a id="a-GV"></a>乾闼婆城。<a id="a-GW"></a>皆同梦化。<a id="a-GX"></a>如佛说言。</p>
  <p id="aGY">初觉十二缘　　众生皆悉空</p>
  <p id="aGZ">刹那顷所得　　幻炎乾闼城</p>
  <p id="aGa">如是次第。<a id="a-Gb"></a>入空解脱门。<a id="a-Gc"></a>其心快乐。<a id="a-Gd"></a>逮得义利。<a id="a-Ge"></a>问曰。<a id="a-Gf"></a>外道各着我见。<a id="a-Gg"></a>云何遮断。<a id="a-Gh"></a>答曰。<a id="a-Gi"></a>如是外道。<a id="a-Gj"></a>于内外色。<a id="a-Gk"></a>皆生染着。<a id="a-Gl"></a>取我我所。<a id="a-Gm"></a>顺生死流。<a id="a-Gn"></a>彼着我者。<a id="a-Go"></a>我能施与饮食财利。<a id="a-Gp"></a>如是种种依止我见。<a id="a-Gq"></a>众生等见。<a id="a-Gr"></a>彼我我所者。<a id="a-Gs"></a>我之造作。<a id="a-Gt"></a>是我瓶物。<a id="a-Gu"></a>如是等名依止我所。<a id="a-Gv"></a>彼所作业。<a id="a-Gw"></a>若一若异。<a id="a-Gx"></a>若一异。<a id="a-Gy"></a>若不一不异。<a id="a-Gz"></a>取着偏执。<a id="a-H0"></a>但以言语。<a id="a-H1"></a>诳惑于世。<a id="a-H2"></a>及以己身。<a id="a-H3"></a>以是义故。<a id="a-H4"></a>流转生死。<a id="a-H5"></a>不解因缘诸法性空。<a id="a-H6"></a>问曰。<a id="a-H7"></a>是诸外道。<a id="a-H8"></a>不解因缘。<a id="a-H9"></a>而起四执。<a id="a-HA"></a>何者为过。<a id="a-HB"></a>答曰。<a id="a-HC"></a>僧佉所说。<a id="a-HD"></a>有计一过。<a id="a-HE"></a>作与作者一。<a id="a-HF"></a>相与相者一。<a id="a-HG"></a>分与有分一。<a id="a-HH"></a>如是等皆名为一。<a id="a-HI"></a>优楼佉计异。<a id="a-HJ"></a>尼健陀计一异。<a id="a-HK"></a>若提子计非一非异。<a id="a-HL"></a>一切外道。<a id="a-HM"></a>及摩他罗等异计。<a id="a-HN"></a>皆悉不离如是四种。<a id="a-HO"></a>问曰。<a id="a-HP"></a>僧佉人言作与作者一有何过。<a id="a-HQ"></a>答曰。<a id="a-HR"></a>语有二故不名为一。<a id="a-HS"></a>作是因作者名果。<a id="a-HT"></a>是事不同。<a id="a-HU"></a>云何说一。<a id="a-HV"></a>若实异言一。<a id="a-HW"></a>此则颠倒。<a id="a-HX"></a>何以故。<a id="a-HY"></a>以作者即是作故。<a id="a-HZ"></a>作与作者。<a id="a-Ha"></a>前后时异。<a id="a-Hb"></a>云何为一。<a id="a-Hc"></a>问曰。<a id="a-Hd"></a>前后一用。<a id="a-He"></a>如种生芽。<a id="a-Hf"></a>时虽前后。<a id="a-Hg"></a>但相似相续。<a id="a-Hh"></a>故名为一。<a id="a-Hi"></a>答曰。<a id="a-Hj"></a>此亦有过。<a id="a-Hk"></a>若作在先。<a id="a-Hl"></a>作者在后。<a id="a-Hm"></a>生未生异。<a id="a-Hn"></a>云何为一。<a id="a-Ho"></a>譬如有瓶终不得并。<a id="a-Hp"></a>如牛角不相因生。<a id="a-Hq"></a>作以作者亦复如是。<a id="a-Hr"></a>复次所以作与作者不得为一。<a id="a-Hs"></a>声别义别。<a id="a-Ht"></a>因缘别时别。<a id="a-Hu"></a>字别体别。<a id="a-Hv"></a>若如是者。<a id="a-Hw"></a>则有多过。<a id="a-Hx"></a>若但一者。<a id="a-Hy"></a>不应二名。<a id="a-Hz"></a>声义体相先后异故。<a id="a-I0"></a>不得为一。<a id="a-I1"></a>若作与作者一。<a id="a-I2"></a>如取泥团陶师。<a id="a-I3"></a>轮绳酥酪等物皆悉应得。<a id="a-I4"></a>以不得故。<a id="a-I5"></a>当知非一。<a id="a-I6"></a>如我心不得为一。<a id="a-I7"></a>若是一者。<a id="a-I8"></a>心无常故。<a id="a-I9"></a>我亦应无常。<a id="a-IA"></a>以是故作与作者。<a id="a-IB"></a>相与相者。<a id="a-IC"></a>量与量者。<a id="a-ID"></a>分与分者。<a id="a-IE"></a>悉同是破。<a id="a-IF"></a>有一瓶等亦应破遮。<a id="a-IG"></a>如色与瓶一。<a id="a-IH"></a>及白氎青叶。<a id="a-II"></a>长短方圆。<a id="a-IJ"></a>如是等物作悉应遮。<a id="a-IK"></a>问曰。<a id="a-IL"></a>比舍师计异。<a id="a-IM"></a>有何过耶。<a id="a-IN"></a>答曰。<a id="a-IO"></a>若作与作者异亦有大过。<a id="a-IP"></a>问曰。<a id="a-IQ"></a>云何为过。<a id="a-IR"></a>唯愿说之。<a id="a-IS"></a>答曰。<a id="a-IT"></a>若瓶与泥异。<a id="a-IU"></a>作瓶时应取缕。<a id="a-IV"></a>作[疊*毛]时应取泥。<a id="a-IW"></a>以作瓶不取缕故。<a id="a-IX"></a>当知不异。<a id="a-IY"></a>复次泥团。<a id="a-IZ"></a>因微尘成。<a id="a-Ia"></a>瓶因泥团成。<a id="a-Ib"></a>若瓶异泥团者。<a id="a-Ic"></a>瓶则无体。<a id="a-Id"></a>泥团成瓶故。<a id="a-Ie"></a>不得为异。<a id="a-If"></a>泥团于微尘为作者。<a id="a-Ig"></a>于瓶为作。<a id="a-Ih"></a>若作与作者异。<a id="a-Ii"></a>泥于微尘瓶但名异。<a id="a-Ij"></a>不应有二。<a id="a-Ik"></a>以是故作与作者。<a id="a-Il"></a>不得为异。<a id="a-Im"></a>因缕成[疊*毛]。<a id="a-In"></a>因蒲成席。<a id="a-Io"></a>皆亦同是说。<a id="a-Ip"></a>复次若有一瓶异则一切法坏。<a id="a-Iq"></a>何以故。<a id="a-Ir"></a>若有一非瓶。<a id="a-Is"></a>离应有瓶。<a id="a-It"></a>若有一是瓶。<a id="a-Iu"></a>则为多瓶。<a id="a-Iv"></a>有一非故。<a id="a-Iw"></a>异亦应非。<a id="a-Ix"></a>是则无瓶。<a id="a-Iy"></a>以是义故。<a id="a-Iz"></a>汝计异者。<a id="a-J0"></a>即坏一切法。<a id="a-J1"></a>问曰。<a id="a-J2"></a>如此说者。<a id="a-J3"></a>非坏一切法。<a id="a-J4"></a>何以故。<a id="a-J5"></a>有一依瓶立。<a id="a-J6"></a>是故有一瓶等皆成。<a id="a-J7"></a>答曰。<a id="a-J8"></a>若有一与瓶合。<a id="a-J9"></a>有一应是瓶。<a id="a-JA"></a>若瓶与有一合。<a id="a-JB"></a>瓶亦应名有一。<a id="a-JC"></a>以有一合故。<a id="a-JD"></a>不得为异。<a id="a-JE"></a>复次有一异者。<a id="a-JF"></a>犹如白[疊*毛]。<a id="a-JG"></a>此亦有过。<a id="a-JH"></a>何以故。<a id="a-JI"></a>白则非[疊*毛]。<a id="a-JJ"></a>[疊*毛]亦非白。<a id="a-JK"></a>白与[疊*毛]异。<a id="a-JL"></a>余物亦然。<a id="a-JM"></a>如烧[疊*毛]时。<a id="a-JN"></a>白不应烧。<a id="a-JO"></a>若[疊*毛]烧时。<a id="a-JP"></a>白亦烧者不得为异。<a id="a-JQ"></a>汝今以言物异相异。<a id="a-JR"></a>此事不然。<a id="a-JS"></a>汝先言。<a id="a-JT"></a>六事各异。<a id="a-JU"></a>此则应遮。<a id="a-JV"></a>问曰。<a id="a-JW"></a>尼健陀先言一异。<a id="a-JX"></a>有何过耶。<a id="a-JY"></a>答曰。<a id="a-JZ"></a>汝所谓一异者。<a id="a-Ja"></a>或说作以作者一。<a id="a-Jb"></a>或说作以作者异。<a id="a-Jc"></a>此亦多过。<a id="a-Jd"></a>问曰。<a id="a-Je"></a>有何过耶。<a id="a-Jf"></a>答曰。<a id="a-Jg"></a>若作即是作者。<a id="a-Jh"></a>事则不成。<a id="a-Ji"></a>若作与作者异。<a id="a-Jj"></a>事亦不成。<a id="a-Jk"></a>何以故。<a id="a-Jl"></a>因果各异。<a id="a-Jm"></a>云何为一。<a id="a-Jn"></a>以众缘成果故。<a id="a-Jo"></a>不得为异。<a id="a-Jp"></a>作相作者相。<a id="a-Jq"></a>亦皆如是。<a id="a-Jr"></a>问曰。<a id="a-Js"></a>如瓶相破。<a id="a-Jt"></a>而体不破。<a id="a-Ju"></a>以体不破故。<a id="a-Jv"></a>亦得为异。<a id="a-Jw"></a>以见体在。<a id="a-Jx"></a>而相破故。<a id="a-Jy"></a>若破瓶时。<a id="a-Jz"></a>本成体无。<a id="a-K0"></a>不得为异。<a id="a-K1"></a>答曰。<a id="a-K2"></a>若言一。<a id="a-K3"></a>同僧佉破。<a id="a-K4"></a>若言异。<a id="a-K5"></a>同比舍师破。<a id="a-K6"></a>如叶青[疊*毛]白。<a id="a-K7"></a>亦皆俱破。<a id="a-K8"></a>问曰。<a id="a-K9"></a>若提子计不一不异。<a id="a-KA"></a>有何过耶。<a id="a-KB"></a>答曰。<a id="a-KC"></a>前三计者。<a id="a-KD"></a>各有所执。<a id="a-KE"></a>汝说不一。<a id="a-KF"></a>应当是异。<a id="a-KG"></a>若说不异。<a id="a-KH"></a>即应是一。<a id="a-KI"></a>何所执故。<a id="a-KJ"></a>而言不一不异。<a id="a-KK"></a>若无所执。<a id="a-KL"></a>妄有所说。<a id="a-KM"></a>则坏法相。<a id="a-KN"></a>问曰。<a id="a-KO"></a>汝说大乘。<a id="a-KP"></a>亦无所执。<a id="a-KQ"></a>汝亦应坏一切法相。<a id="a-KR"></a>答曰。<a id="a-KS"></a>我之所执。<a id="a-KT"></a>世间现见。<a id="a-KU"></a>是因缘法。<a id="a-KV"></a>汝之所说。<a id="a-KW"></a>但是颠倒不顺法相故。<a id="a-KX"></a>问曰。<a id="a-KY"></a>何者是法相。<a id="a-KZ"></a>而说我坏法相耶。<a id="a-Ka"></a>答曰。<a id="a-Kb"></a>无体相者。<a id="a-Kc"></a>即是体相。<a id="a-Kd"></a>问曰。<a id="a-Ke"></a>云何无体相。<a id="a-Kf"></a>为体相耶。<a id="a-Kg"></a>答曰。<a id="a-Kh"></a>空名无体相。<a id="a-Ki"></a>问曰。<a id="a-Kj"></a>云何名空。<a id="a-Kk"></a>以有为空。<a id="a-Kl"></a>以无为空耶。<a id="a-Km"></a>答曰。<a id="a-Kn"></a>我不以有义故名空。<a id="a-Ko"></a>亦不以无义故名空。<a id="a-Kp"></a>以离于有无故名为空。<a id="a-Kq"></a>如尊者龙树所说偈。</p>
  <p id="aKr">执有名为常　　计无则为断</p>
  <p id="aKs">若离于有无　　是名真实空</p>
  <p id="aKt">复次如龙树中论中说偈。</p>
  <p id="aKu">执有取体相　　执无著无体</p>
  <p id="aKv">不存于有无　　是名真实观</p>
  <p id="aKw">以是故。<a id="a-Kx"></a>以离有无名空。<a id="a-Ky"></a>离断常故。<a id="a-Kz"></a>名为中道。<a id="a-L0"></a>若能觉悟如是法相故名为佛。<a id="a-L1"></a>是故十二因缘义。<a id="a-L2"></a>名之为空。<a id="a-L3"></a>问曰。<a id="a-L4"></a>十二因缘以何为证。<a id="a-L5"></a>而知为空。<a id="a-L6"></a>答曰。<a id="a-L7"></a>譬如瓶泥团轮绳。<a id="a-L8"></a>及以陶师。<a id="a-L9"></a>众缘和合。<a id="a-LA"></a>然后成瓶。<a id="a-LB"></a>非即泥团是瓶。<a id="a-LC"></a>亦非离泥团有瓶。<a id="a-LD"></a>但假名说瓶。<a id="a-LE"></a>属众因缘。<a id="a-LF"></a>无有体相。<a id="a-LG"></a>无体相故无生。<a id="a-LH"></a>无生故体相寂灭。<a id="a-LI"></a>因缘所成。<a id="a-LJ"></a>是故无体。<a id="a-LK"></a>若诸法定有自体。<a id="a-LL"></a>不假因缘。<a id="a-LM"></a>则无是处。<a id="a-LN"></a>以无自相故无瓶。<a id="a-LO"></a>瓶无故一切法亦无。<a id="a-LP"></a>如尊者提婆所说偈。</p>
  <p id="aLQ">一法若有体　　诸法亦复然</p>
  <p id="aLR">一切法本无　　因缘皆悉空</p>
  <p id="aLS">真实观一法　　诸法不二相</p>
  <p id="aLT">谛了是空已　　则见一切空</p>
  <p id="aLU">问曰。<a id="a-LV"></a>因缘生法。<a id="a-LW"></a>即是体相。<a id="a-LX"></a>答曰是事不然。<a id="a-LY"></a>何以故。<a id="a-LZ"></a>若有体相。<a id="a-La"></a>若无体相。<a id="a-Lb"></a>非汝所及。<a id="a-Lc"></a>如汝所说。<a id="a-Ld"></a>以因缘为体相者。<a id="a-Le"></a>因缘从他生故。<a id="a-Lf"></a>云何有体。<a id="a-Lg"></a>言体相者。<a id="a-Lh"></a>自性而起。<a id="a-Li"></a>不属因缘。<a id="a-Lj"></a>若属因缘。<a id="a-Lk"></a>则无自性。<a id="a-Ll"></a>譬如假借非自有也。<a id="a-Lm"></a>是故因缘假他而成。<a id="a-Ln"></a>无有自体。<a id="a-Lo"></a>如尊者龙树所说偈。</p>
  <p id="aLp">因缘所生法　　是即无自性</p>
  <p id="aLq">若无自性者　　云何有体相</p>
  <p id="aLr">问曰。<a id="a-Ls"></a>诸法体相。<a id="a-Lt"></a>世间现见。<a id="a-Lu"></a>云何无耶。<a id="a-Lv"></a>答曰。<a id="a-Lw"></a>是事不然。<a id="a-Lx"></a>凡愚妄见。<a id="a-Ly"></a>此非可信。<a id="a-Lz"></a>生灭之法。<a id="a-M0"></a>皆悉是空。<a id="a-M1"></a>生灭流速。<a id="a-M2"></a>无暂停时。<a id="a-M3"></a>相似相续故。<a id="a-M4"></a>妄见为实。<a id="a-M5"></a>犹如灯炎。<a id="a-M6"></a>念念生灭。<a id="a-M7"></a>凡夫愚人。<a id="a-M8"></a>谓为一炎。<a id="a-M9"></a>亦如駃流。<a id="a-MA"></a>影响幻炎。<a id="a-MB"></a>如佛所说。<a id="a-MC"></a>幻及幻者。<a id="a-MD"></a>都无所有。<a id="a-ME"></a>而妄见者。<a id="a-MF"></a>谓之为实。<a id="a-MG"></a>若是实者。<a id="a-MH"></a>饿鬼不应见水为火。<a id="a-MI"></a>沙石脓血。<a id="a-MJ"></a>而诸众生。<a id="a-MK"></a>以善恶故。<a id="a-ML"></a>随业所见。<a id="a-MM"></a>若有净心。<a id="a-MN"></a>利根众生。<a id="a-MO"></a>则能见空。<a id="a-MP"></a>夜叉饿鬼。<a id="a-MQ"></a>远见其水。<a id="a-MR"></a>近则见火。<a id="a-MS"></a>便生疑惑。<a id="a-MT"></a>若物有实。<a id="a-MU"></a>不应二见。<a id="a-MV"></a>以二见故。<a id="a-MW"></a>则知非实。<a id="a-MX"></a>但妄见故。<a id="a-MY"></a>当知一切诸法皆无体相。<a id="a-MZ"></a>以无体相故。<a id="a-Ma"></a>都无生灭。<a id="a-Mb"></a>问曰。<a id="a-Mc"></a>若一切法无生无灭。<a id="a-Md"></a>云何得有来去计断常过。<a id="a-Me"></a>答曰。<a id="a-Mf"></a>以见种子故。<a id="a-Mg"></a>便计来去。<a id="a-Mh"></a>若得法空。<a id="a-Mi"></a>则离断常。<a id="a-Mj"></a>如因种子有芽茎枝叶花果次第而见芽生故种子灭。<a id="a-Mk"></a>是以不断。<a id="a-Ml"></a>乃至果生故花灭。<a id="a-Mm"></a>亦无常过如尊者提婆所说偈。</p>
  <p id="aMn">诸法相续有　　则非是断灭</p>
  <p id="aMo">因灭故果生　　不得名为常</p>
  <p id="aMp">以是故。<a id="a-Mq"></a>见因缘空。<a id="a-Mr"></a>即离断常。<a id="a-Ms"></a>问曰。<a id="a-Mt"></a>痴因缘行。<a id="a-Mu"></a>云何而得离于断常。<a id="a-Mv"></a>答曰。<a id="a-Mw"></a>因无明故。<a id="a-Mx"></a>有善恶行。<a id="a-My"></a>乃至因生故有老死。<a id="a-Mz"></a>凡夫不解因缘相续。<a id="a-N0"></a>妄计为实。<a id="a-N1"></a>无明体空故。<a id="a-N2"></a>行亦体空。<a id="a-N3"></a>乃至生体空故。<a id="a-N4"></a>老死体空。<a id="a-N5"></a>以世间假名有相续故。<a id="a-N6"></a>无断灭过。<a id="a-N7"></a>念念不住。<a id="a-N8"></a>无有常过。<a id="a-N9"></a>以凡夫众生死此生彼。<a id="a-NA"></a>相似相续故。<a id="a-NB"></a>如佛所说。<a id="a-NC"></a>第一义中。<a id="a-ND"></a>无有众生死此生彼。<a id="a-NE"></a>但以世谛假名说故。<a id="a-NF"></a>识为种子。<a id="a-NG"></a>行业为田。<a id="a-NH"></a>以慢土覆。<a id="a-NI"></a>无明为粪。<a id="a-NJ"></a>爱水为润。<a id="a-NK"></a>父母精气。<a id="a-NL"></a>众缘和合。<a id="a-NM"></a>生名色芽。<a id="a-NN"></a>是故名色无有自体。<a id="a-NO"></a>犹如床脚。<a id="a-NP"></a>相假而用。<a id="a-NQ"></a>初名歌罗罗。<a id="a-NR"></a>二名安浮陀。<a id="a-NS"></a>三名肉段。<a id="a-NT"></a>四名坚实。<a id="a-NU"></a>五名诸炮开张。<a id="a-NV"></a>六名为触。<a id="a-NW"></a>生法次第。<a id="a-NX"></a>相假而有。<a id="a-NY"></a>不名为断。<a id="a-NZ"></a>菩萨善解因缘法故。<a id="a-Na"></a>即知其空。<a id="a-Nb"></a>以因缘空故。<a id="a-Nc"></a>一切法空。<a id="a-Nd"></a>解法空故。<a id="a-Ne"></a>无断常过如出胎经中佛所说偈。</p>
  <p id="aNf">随假名字　　而得诸法　　名中无法</p>
  <p id="aNg">是则真实</p>
  <p id="aNh">以是故。<a id="a-Ni"></a>非言说故。<a id="a-Nj"></a>有法。<a id="a-Nk"></a>若随名字。<a id="a-Nl"></a>有诸法者。<a id="a-Nm"></a>法则多体。<a id="a-Nn"></a>犹如空法。<a id="a-No"></a>无一无多。<a id="a-Np"></a>问曰。<a id="a-Nq"></a>若一切法无体。<a id="a-Nr"></a>汝言有过现见有故。<a id="a-Ns"></a>答曰。<a id="a-Nt"></a>若法是有。<a id="a-Nu"></a>言无则过。<a id="a-Nv"></a>法既非有。<a id="a-Nw"></a>云何言过。<a id="a-Nx"></a>以是故。<a id="a-Ny"></a>诸法如初。<a id="a-Nz"></a>后亦复然。<a id="a-O0"></a>若诸法定有体相。<a id="a-O1"></a>后涅槃时。<a id="a-O2"></a>应是断灭。<a id="a-O3"></a>若先非是空。<a id="a-O4"></a>后言空者。<a id="a-O5"></a>则是邪见。<a id="a-O6"></a>坏于正法。<a id="a-O7"></a>亦无解脱。<a id="a-O8"></a>如尊者提婆所说偈。</p>
  <p id="aO9">不空而见空　　我应得涅槃</p>
  <p id="aOA">邪见非涅槃　　如来之所说</p>
  <p id="aOB">诸法本空故。<a id="a-OC"></a>恒见是空。<a id="a-OD"></a>如过去佛所见空相。<a id="a-OE"></a>今亦复然。<a id="a-OF"></a>是故我说因缘法空。<a id="a-OG"></a>是则无过。<a id="a-OH"></a>如是先立第一义谛。<a id="a-OI"></a>后分别世谛。<a id="a-OJ"></a>我及众生。<a id="a-OK"></a>作与作者。<a id="a-OL"></a>乃至一异。<a id="a-OM"></a>则无过失。<a id="a-ON"></a>如尊者龙树所说偈。</p>
  <p id="aOO">不说分别谛　　不得于实谛</p>
  <p id="aOP">若不得实谛　　则无得涅槃</p>
  <p id="aOQ">复次说偈。</p>
  <p id="aOR">诸佛演说法　　常依于二谛</p>
  <p id="aOS">分别于世谛　　及与第一义</p>
  <p id="aOT">若不能分别　　真俗二圣谛</p>
  <p id="aOU">如是则不知　　佛法甚深义</p>
  <p id="aOV">是故因缘法空。<a id="a-OW"></a>名为真如。<a id="a-OX"></a>法性实际。<a id="a-OY"></a>是名修习第一义禅。<a id="a-OZ"></a>见因缘空。<a id="a-Oa"></a>即是空解脱门。<a id="a-Ob"></a>若见空者。<a id="a-Oc"></a>则不见诸法相。<a id="a-Od"></a>是名无相解脱门。<a id="a-Oe"></a>见无相故。<a id="a-Of"></a>无所愿求。<a id="a-Og"></a>是名无愿解脱门。<a id="a-Oh"></a>安住如是三解脱门。<a id="a-Oi"></a>识种子于三界内。<a id="a-Oj"></a>则更不生名色等芽。<a id="a-Ok"></a>识无取着。<a id="a-Ol"></a>灭三有苦。<a id="a-Om"></a>三有灭故。<a id="a-On"></a>得寂灭涅槃。<a id="a-Oo"></a>如尊者提婆所说偈。</p>
  <p id="aOp">识是种子义　　游行于六处</p>
  <p id="aOq">若见诸尘空　　有芽则断灭</p>
  <p id="aOr">问曰。<a id="a-Os"></a>菩萨度空。<a id="a-Ot"></a>出于生死。<a id="a-Ou"></a>云何能得胜于声闻。<a id="a-Ov"></a>答曰。<a id="a-Ow"></a>菩萨得世间利。<a id="a-Ox"></a>出世间利。<a id="a-Oy"></a>度尔炎地故。<a id="a-Oz"></a>虽出世间。<a id="a-P0"></a>能住世间。<a id="a-P1"></a>教化众生。<a id="a-P2"></a>声闻不然。<a id="a-P3"></a>怖畏生死。<a id="a-P4"></a>求速灭度。<a id="a-P5"></a>以出世间道。<a id="a-P6"></a>见于法界。<a id="a-P7"></a>见法界已。<a id="a-P8"></a>到涅槃岸。<a id="a-P9"></a>菩萨不尔。<a id="a-PA"></a>何以故。<a id="a-PB"></a>菩萨见众生苦。<a id="a-PC"></a>起大悲心。<a id="a-PD"></a>为欲度彼坚住庄严。<a id="a-PE"></a>于阿僧祇劫。<a id="a-PF"></a>修行出世间道。<a id="a-PG"></a>于一念顷。<a id="a-PH"></a>观一切法界。<a id="a-PI"></a>观法界已。<a id="a-PJ"></a>众生缘故。<a id="a-PK"></a>不取果证。<a id="a-PL"></a>乃能度脱。<a id="a-PM"></a>如佛阿耨大池经中说。<a id="a-PN"></a>譬如二人欲堕山顶。<a id="a-PO"></a>一人有力。<a id="a-PP"></a>善巧方便。<a id="a-PQ"></a>以巧便故。<a id="a-PR"></a>虽堕还起。<a id="a-PS"></a>得升山顶。<a id="a-PT"></a>一人力少。<a id="a-PU"></a>复无方便。<a id="a-PV"></a>即住退堕。<a id="a-PW"></a>不能复起。<a id="a-PX"></a>菩萨于无为法中。<a id="a-PY"></a>不证不着。<a id="a-PZ"></a>如善巧人得升山顶。<a id="a-Pa"></a>声闻之人。<a id="a-Pb"></a>以证着无为故。<a id="a-Pc"></a>如少方便者。<a id="a-Pd"></a>堕而不起。<a id="a-Pe"></a>譬如长者唯有一子。<a id="a-Pf"></a>以饥俭故。<a id="a-Pg"></a>远至他国。<a id="a-Ph"></a>经数十年。<a id="a-Pi"></a>长者后时。<a id="a-Pj"></a>住一大城。<a id="a-Pk"></a>其家巨富。<a id="a-Pl"></a>多积珠珍。<a id="a-Pm"></a>渐得佣力故。<a id="a-Pn"></a>还来本国。<a id="a-Po"></a>菩萨有无量无边阿僧祇功德到尔炎地。<a id="a-Pp"></a>向于涅槃。<a id="a-Pq"></a>以愍众生故。<a id="a-Pr"></a>还入生死。<a id="a-Ps"></a>于阿僧祇劫。<a id="a-Pt"></a>久受勤苦。<a id="a-Pu"></a>菩萨摩诃萨乘大苦乘。<a id="a-Pv"></a>求无上果不可思议。<a id="a-Pw"></a>出过一切声闻辟支佛上。<a id="a-Px"></a>具足一切功德智慧。<a id="a-Py"></a>是故超度尔炎之地云何菩萨乘大苦乘。<a id="a-Pz"></a>譬如有人乘船入海。<a id="a-Q0"></a>遇大恶风涛波如山。<a id="a-Q1"></a>有如是等无量众难。<a id="a-Q2"></a>诸伴心急。<a id="a-Q3"></a>生大恐怖。<a id="a-Q4"></a>是时船师巧持帆故。<a id="a-Q5"></a>能度众难有福德人。<a id="a-Q6"></a>得度难已。<a id="a-Q7"></a>获大珍宝。<a id="a-Q8"></a>菩萨摩诃萨处生死海。<a id="a-Q9"></a>亦复如是。<a id="a-QA"></a>为恶知识不信所难。<a id="a-QB"></a>趣向恶道。<a id="a-QC"></a>第一阿僧祇劫。<a id="a-QD"></a>修治净地行。<a id="a-QE"></a>求净解脱。<a id="a-QF"></a>第二阿僧祇劫。<a id="a-QG"></a>修净禅定行。<a id="a-QH"></a>第三阿僧祇劫。<a id="a-QI"></a>修净智慧行。<a id="a-QJ"></a>除尔炎地障。<a id="a-QK"></a>是故菩萨名乘苦乘。<a id="a-QL"></a>满足十地。<a id="a-QM"></a>得无疑无障。<a id="a-QN"></a>一切行具足故。<a id="a-QO"></a>得阿耨多罗三藐三菩提。<a id="a-QP"></a>是故以尔炎智。<a id="a-QQ"></a>得成大果。</p>
 </body>
</html>