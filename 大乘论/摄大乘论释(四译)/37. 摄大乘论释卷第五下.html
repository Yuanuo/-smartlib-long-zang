<!doctype html>
<html id="z3IBVPEx3" data-ver="927">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第五下</h1>
  <h2 id="a2">分别章第三之一</h2>
  <p id="a3">论曰。<a id="a-4"></a>若唯识似尘显现。<a id="a-5"></a>依止说名依他性。<a id="a-6"></a>云何成依他何因缘说名依他。</p>
  <p id="a7">释曰。<a id="a-8"></a>离尘唯有识。<a id="a-9"></a>此识能生变异。<a id="a-A"></a>显现似尘。<a id="a-B"></a>如此体相及功能。<a id="a-C"></a>乱识说名依他性。<a id="a-D"></a>唯见乱识有自体。<a id="a-E"></a>不见有他。<a id="a-F"></a>云何成立此识为依他性。<a id="a-G"></a>若言能生变异。<a id="a-H"></a>变异依此识。<a id="a-I"></a>乃是为他所依。<a id="a-J"></a>云何说此识为依他性。</p>
  <p id="aK">论曰。<a id="a-L"></a>从自熏习种子生故。<a id="a-M"></a>系属因缘不得自在。<a id="a-N"></a>若生无有功能。<a id="a-O"></a>过一刹那得自住故。<a id="a-P"></a>说名依他。</p>
  <p id="aQ">释曰。<a id="a-R"></a>由自因生故。<a id="a-S"></a>生已无有自能停住。<a id="a-T"></a>过一刹那自所取故。<a id="a-U"></a>由约他说故名依他。</p>
  <p id="aV">论曰。<a id="a-W"></a>若分别性依依他。<a id="a-X"></a>实无所有似尘显现。<a id="a-Y"></a>云何成分别。<a id="a-Z"></a>何因缘说名分别。</p>
  <p id="aa">释曰。<a id="a-b"></a>此问有三。<a id="a-c"></a>一问依止。<a id="a-d"></a>此分别性既依止于他。<a id="a-e"></a>应成依他性。<a id="a-f"></a>云何名分别。<a id="a-g"></a>次问无所有。<a id="a-h"></a>此分别既实无所有。<a id="a-i"></a>无所有中有何分别。<a id="a-j"></a>后问似尘。<a id="a-k"></a>此分别既似尘显现。<a id="a-l"></a>云何称分别。<a id="a-m"></a>何因缘故。<a id="a-n"></a>说名分别性。</p>
  <p id="ao">论曰。<a id="a-p"></a>无量相貌。<a id="a-q"></a>意识分别颠倒生因故成分别。</p>
  <p id="ar">释曰。<a id="a-s"></a>一切尘相貌。<a id="a-t"></a>是分别说名意识。<a id="a-u"></a>意识颠倒生境界故名生因。<a id="a-v"></a>由此道理故成分别。</p>
  <p id="aw">论曰。<a id="a-x"></a>无有自相唯见分别故。<a id="a-y"></a>说名分别。</p>
  <p id="az">释曰。<a id="a-10"></a>自体既无唯见乱识故。<a id="a-11"></a>说名分别。</p>
  <p id="a12">论曰。<a id="a-13"></a>若真实性分别性。<a id="a-14"></a>永无所有为相云何成真实。<a id="a-15"></a>何因缘说名真实。</p>
  <p id="a16">释曰。<a id="a-17"></a>分别性于依他性一分永无。<a id="a-18"></a>若以无所有为相。<a id="a-19"></a>何故立为真实。<a id="a-1A"></a>不立为非真实。<a id="a-1B"></a>说亦如此。</p>
  <p id="a1C">论曰。<a id="a-1D"></a>由如无不如。<a id="a-1E"></a>故成真实。</p>
  <p id="a1F">释曰。<a id="a-1G"></a>此下三义答两问。<a id="a-1H"></a>此是第一以不相违义显真实。<a id="a-1I"></a>如世间说真实友。</p>
  <p id="a1J">论曰。<a id="a-1K"></a>由成就清净境界。</p>
  <p id="a1L">释曰。<a id="a-1M"></a>此是第二以无颠倒义显真实。<a id="a-1N"></a>由境界无颠倒故。<a id="a-1O"></a>得四种清净。<a id="a-1P"></a>如世间说真实物。</p>
  <p id="a1Q">论曰。<a id="a-1R"></a>由一切善法中最胜。</p>
  <p id="a1S">释曰。<a id="a-1T"></a>此是第三以无分别义显真实。<a id="a-1U"></a>即五种无分别。<a id="a-1V"></a>谓五种真实。<a id="a-1W"></a>如世间说真实行。</p>
  <p id="a1X">论曰。<a id="a-1Y"></a>于胜义成就故说名真实。</p>
  <p id="a1Z">释曰。<a id="a-1a"></a>于前三胜无有坏失故说成就。<a id="a-1b"></a>由成就故真实。</p>
  <p id="a1c">论曰。<a id="a-1d"></a>复次若有分别及所分别。<a id="a-1e"></a>分别性成。</p>
  <p id="a1f">释曰。<a id="a-1g"></a>欲问此三种分别义。<a id="a-1h"></a>故先列出此三分别名。</p>
  <p id="a1i">论曰。<a id="a-1j"></a>此中何法名分别。<a id="a-1k"></a>何法所分别。<a id="a-1l"></a>何法名分别性。</p>
  <p id="a1m">释曰。<a id="a-1n"></a>一一别问。<a id="a-1o"></a>求其异相。</p>
  <p id="a1p">论曰。<a id="a-1q"></a>意识是分别。<a id="a-1r"></a>具三种分别故。</p>
  <p id="a1s">释曰。<a id="a-1t"></a>此下答三问此即答第一问。<a id="a-1u"></a>六识之中但以意识为分别。<a id="a-1v"></a>以意识具自性忆持显示三分别故五识则不尔。</p>
  <p id="a1w">论曰。<a id="a-1x"></a>何以故。</p>
  <p id="a1y">释曰。<a id="a-1z"></a>何以故。<a id="a-20"></a>意识具三分别。</p>
  <p id="a21">论曰。<a id="a-22"></a>此识自言熏习为种子。</p>
  <p id="a23">释曰。<a id="a-24"></a>如说根尘名。<a id="a-25"></a>数习此名熏习于本识。<a id="a-26"></a>以为种子。<a id="a-27"></a>由此种子后时意识。<a id="a-28"></a>似根似尘而起名为色识自有二义。<a id="a-29"></a>一如眼名熏习。<a id="a-2A"></a>唯生眼不生余法。<a id="a-2B"></a>余熏习亦尔故称自。<a id="a-2C"></a>二本无法体。<a id="a-2D"></a>言语是自分别所作故名自。</p>
  <p id="a2E">论曰。<a id="a-2F"></a>及一切识言熏习为种子。</p>
  <p id="a2G">释曰。<a id="a-2H"></a>如说六识名。<a id="a-2I"></a>数习此名熏习本识为种子。<a id="a-2J"></a>由此种子。<a id="a-2K"></a>意识后时似六识而起。<a id="a-2L"></a>名为识识。</p>
  <p id="a2M">论曰。<a id="a-2N"></a>是故此生。</p>
  <p id="a2O">释曰。<a id="a-2P"></a>由二种熏习种子故。<a id="a-2Q"></a>此意识得生。</p>
  <p id="a2R">论曰。<a id="a-2S"></a>由无边分别。<a id="a-2T"></a>一切处分别。</p>
  <p id="a2U">释曰。<a id="a-2V"></a>意识为此二种种子所变。<a id="a-2W"></a>分别功能无边故。<a id="a-2X"></a>似一切境界起。</p>
  <p id="a2Y">论曰。<a id="a-2Z"></a>但名分别说名分别。</p>
  <p id="a2a">释曰。<a id="a-2b"></a>由此义故但意识名分别故。<a id="a-2c"></a>三种分别中说意识名分别。</p>
  <p id="a2d">论曰。<a id="a-2e"></a>此依他但是所分别。</p>
  <p id="a2f">释曰。<a id="a-2g"></a>此下答第二问。<a id="a-2h"></a>所分别一切法。<a id="a-2i"></a>离识无别体。<a id="a-2j"></a>故以依他为所分别。</p>
  <p id="a2k">论曰。<a id="a-2l"></a>是因能成依他性。<a id="a-2m"></a>为所分别。</p>
  <p id="a2n">释曰。<a id="a-2o"></a>若不藉因依他性不成。<a id="a-2p"></a>若无依他性则无所分别。<a id="a-2q"></a>由六种因成依他性。<a id="a-2r"></a>故得以依他性为所分别。</p>
  <p id="a2s">论曰。<a id="a-2t"></a>此中名分别性。</p>
  <p id="a2u">释曰。<a id="a-2v"></a>此中成依他性因。<a id="a-2w"></a>说此因为分别性。</p>
  <p id="a2x">论曰。<a id="a-2y"></a>云何分别能计度。<a id="a-2z"></a>此依他性但如万物相。</p>
  <p id="a30">释曰。<a id="a-31"></a>此下答第三问。<a id="a-32"></a>先更问后次第答。<a id="a-33"></a>此语先总问。<a id="a-34"></a>云何意识由分别故。<a id="a-35"></a>能计度此依他性。<a id="a-36"></a>但如万物相貌。<a id="a-37"></a>不但如一物相貌。</p>
  <p id="a38">论曰。<a id="a-39"></a>缘何境界。</p>
  <p id="a3A">释曰。<a id="a-3B"></a>此下别举六因为问。<a id="a-3C"></a>缘何法为境界。<a id="a-3D"></a>计度依他性。</p>
  <p id="a3E">论曰。<a id="a-3F"></a>执何相貌。</p>
  <p id="a3G">释曰。<a id="a-3H"></a>执何相貌。<a id="a-3I"></a>计度依他性。</p>
  <p id="a3J">论曰。<a id="a-3K"></a>云何观见。</p>
  <p id="a3L">释曰。<a id="a-3M"></a>先以何方便推寻。<a id="a-3N"></a>后决断计度依他性。</p>
  <p id="a3O">论曰。<a id="a-3P"></a>云何缘起。</p>
  <p id="a3Q">释曰。<a id="a-3R"></a>藉何缘发起。<a id="a-3S"></a>计度依他性。</p>
  <p id="a3T">论曰。<a id="a-3U"></a>云何言说。</p>
  <p id="a3V">释曰。<a id="a-3W"></a>以何言说。<a id="a-3X"></a>计度依他性。</p>
  <p id="a3Y">论曰。<a id="a-3Z"></a>云何增益。</p>
  <p id="a3a">释曰。<a id="a-3b"></a>云何于无中执有。<a id="a-3c"></a>计度依他性。<a id="a-3d"></a>意识名分别。<a id="a-3e"></a>依他是所分别。<a id="a-3f"></a>由此六因意识能分别依他性今当显说此义。</p>
  <p id="a3g">论曰。<a id="a-3h"></a>由名等境界。</p>
  <p id="a3i">释曰。<a id="a-3j"></a>由依他性离一切分别。<a id="a-3k"></a>无分别为体故。<a id="a-3l"></a>立名等为境界。<a id="a-3m"></a>分别计度此性。</p>
  <p id="a3n">论曰。<a id="a-3o"></a>于依他性中。<a id="a-3p"></a>由执着相。</p>
  <p id="a3q">释曰。<a id="a-3r"></a>先约名分别串习此名故执着此名以为相貌。<a id="a-3s"></a>后时分别此相。<a id="a-3t"></a>谓为眼等诸根。<a id="a-3u"></a>色等诸尘。<a id="a-3v"></a>识等诸心。<a id="a-3w"></a>执相貌已。</p>
  <p id="a3x">论曰。<a id="a-3y"></a>由决判起见。</p>
  <p id="a3z">释曰。<a id="a-40"></a>先思量是非。<a id="a-41"></a>后时决判如我所见。<a id="a-42"></a>眼等诸根乃至识等诸心。<a id="a-43"></a>悉是实有所余妄言。<a id="a-44"></a>由此见故意识计度依他坚实起执已。</p>
  <p id="a45">论曰。<a id="a-46"></a>由觉观言说缘起。</p>
  <p id="a47">释曰。<a id="a-48"></a>如自所执起觉观。<a id="a-49"></a>思惟为自计度。<a id="a-4A"></a>或如自所执起觉观言说令他计度。<a id="a-4B"></a>云何言说令他计度。</p>
  <p id="a4C">论曰。<a id="a-4D"></a>由见等四种言说。</p>
  <p id="a4E">释曰。<a id="a-4F"></a>如所言说不出见等四种。<a id="a-4G"></a>此四种约根尘识成就故。<a id="a-4H"></a>摄一切所说分别品类皆尽。<a id="a-4I"></a>约此言说起颠倒。</p>
  <p id="a4J">论曰。<a id="a-4K"></a>实无有尘。<a id="a-4L"></a>计实有为增益。</p>
  <p id="a4M">释曰。<a id="a-4N"></a>如四种言说实无有法。<a id="a-4O"></a>此中起执谓为实有。<a id="a-4P"></a>此名增益执。</p>
  <p id="a4Q">论曰。<a id="a-4R"></a>由此因故能分别。</p>
  <p id="a4S">释曰。<a id="a-4T"></a>由此六因意识。<a id="a-4U"></a>能分别依他性。<a id="a-4V"></a>令成所分别故。<a id="a-4W"></a>故以此因为分别性。</p>
  <p id="a4X">论曰。<a id="a-4Y"></a>此三种性云何。</p>
  <p id="a4Z">释曰。<a id="a-4a"></a>此问三性一异义云何。</p>
  <p id="a4b">论曰。<a id="a-4c"></a>与他为异为不异。</p>
  <p id="a4d">释曰。<a id="a-4e"></a>如依他性与余二性为一为异。<a id="a-4f"></a>余二性互论亦尔。</p>
  <p id="a4g">论曰。<a id="a-4h"></a>不异非不异。<a id="a-4i"></a>应如此说。</p>
  <p id="a4j">释曰。<a id="a-4k"></a>答问明亦一亦异应依此说。</p>
  <p id="a4l">论曰。<a id="a-4m"></a>有别义依他性名依他。</p>
  <p id="a4n">释曰。<a id="a-4o"></a>此下总标亦一亦异义唯是一识识即依他性。<a id="a-4p"></a>于依他性中以别道理成立为三性。<a id="a-4q"></a>三性互不相是。<a id="a-4r"></a>即是不异非不异义。</p>
  <p id="a4s">论曰。<a id="a-4t"></a>有别义此成分别。<a id="a-4u"></a>有别义此成真实。</p>
  <p id="a4v">释曰。<a id="a-4w"></a>有别道理。<a id="a-4x"></a>此依他性成。<a id="a-4y"></a>分别性真实性亦尔。</p>
  <p id="a4z">论曰。<a id="a-50"></a>何者别义说名依他。<a id="a-51"></a>从熏习种子生系属他故。</p>
  <p id="a52">释曰。<a id="a-53"></a>此下正释三种别义。<a id="a-54"></a>熏习有三种。<a id="a-55"></a>一名言熏习识熏习二色识熏习识识熏习见识熏习。<a id="a-56"></a>三烦恼熏习业熏习果报熏习。<a id="a-57"></a>从此三种种子生。<a id="a-58"></a>系属于因故。<a id="a-59"></a>成依他。<a id="a-5A"></a>非余二性。</p>
  <p id="a5B">论曰。<a id="a-5C"></a>复有何义此成分别。<a id="a-5D"></a>此依他性为分别因。</p>
  <p id="a5E">释曰。<a id="a-5F"></a>识以能分别为性。<a id="a-5G"></a>能分别必从所分别生。<a id="a-5H"></a>依他性即是所分别。<a id="a-5I"></a>为分别生因。<a id="a-5J"></a>即是分别缘。<a id="a-5K"></a>缘依他性有两义。<a id="a-5L"></a>若谈识体从种子生。<a id="a-5M"></a>自属依他性。<a id="a-5N"></a>若谈变异为色等相貌此属分别性。<a id="a-5O"></a>色等相貌离识无别体。<a id="a-5P"></a>今言依他性为分别因。<a id="a-5Q"></a>取依他变异义为分别因。<a id="a-5R"></a>不取识体从种子生义为分别因。</p>
  <p id="a5S">论曰。<a id="a-5T"></a>是所分别故成分别。</p>
  <p id="a5U">释曰。<a id="a-5V"></a>变异相貌是识所分别。<a id="a-5W"></a>以此义故成立所分别。<a id="a-5X"></a>为分别性。</p>
  <p id="a5Y">论曰。<a id="a-5Z"></a>复有何义此成真实此依他性或成真实。<a id="a-5a"></a>如所分别实不如是有故。</p>
  <p id="a5b">释曰。<a id="a-5c"></a>依他性变异为色等所分别尘。<a id="a-5d"></a>此尘实不如所分别是有。<a id="a-5e"></a>约依他性明尘无所有。<a id="a-5f"></a>即以依他性成真实性。<a id="a-5g"></a>为存有道故。<a id="a-5h"></a>不明依他性。<a id="a-5i"></a>是无为真实性。</p>
  <p id="a5j">论曰。<a id="a-5k"></a>复有何义。<a id="a-5l"></a>由此一识成一切种种识相貌。</p>
  <p id="a5m">释曰。<a id="a-5n"></a>此更问复以何道理。<a id="a-5o"></a>唯是一识或成八识。<a id="a-5p"></a>或成十一识故。<a id="a-5q"></a>言一切。<a id="a-5r"></a>于一一识中。<a id="a-5s"></a>如眼识分别青黄等差别。<a id="a-5t"></a>有种种识相貌。<a id="a-5u"></a>唯是一识复是何识。<a id="a-5v"></a>所以更为此问者前已释异义。<a id="a-5w"></a>此下释不异义。<a id="a-5x"></a>欲显依他性具有三性。<a id="a-5y"></a>一识从种子生是依他有。<a id="a-5z"></a>种种识相貌是分别。<a id="a-60"></a>分别实无所有是真实性。</p>
  <p id="a61">论曰。<a id="a-62"></a>本识识。</p>
  <p id="a63">释曰。<a id="a-64"></a>一识谓一本识。<a id="a-65"></a>本识变异为诸识故言识识。<a id="a-66"></a>今不论变异为根尘。<a id="a-67"></a>故但言识识。</p>
  <p id="a68">论曰。<a id="a-69"></a>所余生起识。<a id="a-6A"></a>种种相貌故。</p>
  <p id="a6B">释曰。<a id="a-6C"></a>所余即阿陀那识。<a id="a-6D"></a>生起即六识。<a id="a-6E"></a>变异为七识。<a id="a-6F"></a>即是本识相貌。</p>
  <p id="a6G">论曰。<a id="a-6H"></a>复因此相貌生故。</p>
  <p id="a6I">释曰。<a id="a-6J"></a>以七识熏习本识为种子。<a id="a-6K"></a>此种子复变异本识为七识。<a id="a-6L"></a>后七识即从前相貌种子生。</p>
  <p id="a6M">论曰。<a id="a-6N"></a>依他性有几种。</p>
  <p id="a6O">释曰。<a id="a-6P"></a>此问体类及义。<a id="a-6Q"></a>并有几种。</p>
  <p id="a6R">论曰。<a id="a-6S"></a>若略说有二种。<a id="a-6T"></a>一系属熏习种子。</p>
  <p id="a6U">释曰。<a id="a-6V"></a>此先明依他体类。<a id="a-6W"></a>从二种熏习生。<a id="a-6X"></a>一从业烦恼熏习生。<a id="a-6Y"></a>二从闻熏习生。<a id="a-6Z"></a>由体类系属此二熏习。<a id="a-6a"></a>故称依他性。<a id="a-6b"></a>若果报识体类为依他性。<a id="a-6c"></a>从业烦恼熏习生。<a id="a-6d"></a>若出世间思修慧体类。<a id="a-6e"></a>从闻熏习生。</p>
  <p id="a6f">论曰。<a id="a-6g"></a>二系属净品不净品性不成就。<a id="a-6h"></a>是故由此二种系属。<a id="a-6i"></a>说名依他性。</p>
  <p id="a6j">释曰。<a id="a-6k"></a>此次释依他义。<a id="a-6l"></a>若识分别此性或成烦恼。<a id="a-6m"></a>或成业或成果报。<a id="a-6n"></a>则属不净品。<a id="a-6o"></a>若般若缘此性无所分别则成净品。<a id="a-6p"></a>谓境界清净道清净果清净。<a id="a-6q"></a>若有自性不依。<a id="a-6r"></a>他则应定属一品。<a id="a-6s"></a>既无定性或属净品。<a id="a-6t"></a>或属不净品。<a id="a-6u"></a>由此二分。<a id="a-6v"></a>随一分不成就故名依他。</p>
  <p id="a6w">论曰。<a id="a-6x"></a>分别性亦有二种。<a id="a-6y"></a>一由分别自性。</p>
  <p id="a6z">释曰。<a id="a-70"></a>如眼等诸界中分别一界。<a id="a-71"></a>或眼或耳等名分别自性。</p>
  <p id="a72">论曰。<a id="a-73"></a>二由分别差别。</p>
  <p id="a74">释曰。<a id="a-75"></a>约无常等。<a id="a-76"></a>更分别此眼等。<a id="a-77"></a>名分别差别。</p>
  <p id="a78">论曰。<a id="a-79"></a>真实性亦有二种。<a id="a-7A"></a>一自性成就。</p>
  <p id="a7B">释曰。<a id="a-7C"></a>谓有垢真如。</p>
  <p id="a7D">论曰。<a id="a-7E"></a>二清净成就。</p>
  <p id="a7F">释曰。<a id="a-7G"></a>谓无垢真如。</p>
  <p id="a7H">论曰。<a id="a-7I"></a>复有分别更成四种。<a id="a-7J"></a>一分别自性。<a id="a-7K"></a>二分别差别。<a id="a-7L"></a>三有觉。<a id="a-7M"></a>四无觉。<a id="a-7N"></a>有觉者能了别名言众生分别。</p>
  <p id="a7O">释曰。<a id="a-7P"></a>若众生先了别见闻等四种言说。<a id="a-7Q"></a>因名言起分别故名有觉。</p>
  <p id="a7R">论曰。<a id="a-7S"></a>无觉者。<a id="a-7T"></a>不能了别名言众生分别。</p>
  <p id="a7U">释曰。<a id="a-7V"></a>若众生如牛羊等。<a id="a-7W"></a>先不能了别见闻等四种言说。<a id="a-7X"></a>由彼如所分别不能由言语成立。<a id="a-7Y"></a>故名无觉。</p>
  <p id="a7Z">论曰。<a id="a-7a"></a>复次分别有五种。<a id="a-7b"></a>一依名分别义自性。</p>
  <p id="a7c">释曰。<a id="a-7d"></a>义谓名所目之法。<a id="a-7e"></a>先已知此物名。<a id="a-7f"></a>后以此名分别取此物。</p>
  <p id="a7g">论曰。<a id="a-7h"></a>譬如此名目此义。</p>
  <p id="a7i">释曰。<a id="a-7j"></a>此名本来主此体故。<a id="a-7k"></a>得以此名。<a id="a-7l"></a>分别此体。</p>
  <p id="a7m">论曰。<a id="a-7n"></a>二依义分别名自性。</p>
  <p id="a7o">释曰。<a id="a-7p"></a>先识此物体。<a id="a-7q"></a>未知其名。<a id="a-7r"></a>后闻说其名。<a id="a-7s"></a>即以先所识体。<a id="a-7t"></a>分别取此名。</p>
  <p id="a7u">论曰。<a id="a-7v"></a>譬如此义属此名。</p>
  <p id="a7w">释曰。<a id="a-7x"></a>此体本主此名故。<a id="a-7y"></a>得将此体分别取此名。</p>
  <p id="a7z">论曰。<a id="a-80"></a>三依名分别名自性。</p>
  <p id="a81">释曰。<a id="a-82"></a>如异国物名。<a id="a-83"></a>始闻未解后。<a id="a-84"></a>以常所习名。<a id="a-85"></a>分别此名。<a id="a-86"></a>方解此名。</p>
  <p id="a87">论曰。<a id="a-88"></a>譬如分别未识义名。</p>
  <p id="a89">释曰。<a id="a-8A"></a>未识此名所训之义。<a id="a-8B"></a>故不解此名。</p>
  <p id="a8C">论曰。<a id="a-8D"></a>四依义分别义自性。</p>
  <p id="a8E">释曰。<a id="a-8F"></a>如见此物体未识其名。<a id="a-8G"></a>以此物类分别此物方识其体。</p>
  <p id="a8H">论曰。<a id="a-8I"></a>譬如分别未识名义。</p>
  <p id="a8J">释曰。<a id="a-8K"></a>由未识名故以义分别义。</p>
  <p id="a8L">论曰。<a id="a-8M"></a>五依二分别二自性。</p>
  <p id="a8N">释曰。<a id="a-8O"></a>如金银二名有金银二体。<a id="a-8P"></a>于此名体并未了。<a id="a-8Q"></a>金名为目赤体为目白体。<a id="a-8R"></a>银名亦尔赤体为主金名为主。<a id="a-8S"></a>银名白体亦尔。</p>
  <p id="a8T">论曰。<a id="a-8U"></a>譬如此名此义何义何名。</p>
  <p id="a8V">释曰。<a id="a-8W"></a>意如向释。</p>
  <p id="a8X">论曰。<a id="a-8Y"></a>若摄一切分别。<a id="a-8Z"></a>复有十种。</p>
  <p id="a8a">释曰。<a id="a-8b"></a>如前已有具摄义但未明品类。<a id="a-8c"></a>具摄义此十种分别。<a id="a-8d"></a>更显品类摄义。<a id="a-8e"></a>又明摄一切皆尽。</p>
  <p id="a8f">论曰。<a id="a-8g"></a>一根本分别谓本识。</p>
  <p id="a8h">释曰。<a id="a-8i"></a>是一切分别根本自体。<a id="a-8j"></a>亦分别即是阿黎耶识。</p>
  <p id="a8k">论曰。<a id="a-8l"></a>二相分别。<a id="a-8m"></a>谓色等识。</p>
  <p id="a8n">释曰。<a id="a-8o"></a>此分别以相为相。<a id="a-8p"></a>即是色等尘识。</p>
  <p id="a8q">论曰。<a id="a-8r"></a>三依显示分别。<a id="a-8s"></a>谓有依止眼等识识。</p>
  <p id="a8t">释曰。<a id="a-8u"></a>此分别以依。<a id="a-8v"></a>及显示为相。<a id="a-8w"></a>亦是所分别亦是能分别。<a id="a-8x"></a>即是六根及六识。<a id="a-8y"></a>六根是所依止。<a id="a-8z"></a>六识是能依止。</p>
  <p id="a90">论曰。<a id="a-91"></a>四相变异分别。</p>
  <p id="a92">释曰。<a id="a-93"></a>相谓六尘。<a id="a-94"></a>此分别以相变异为相。</p>
  <p id="a95">论曰。<a id="a-96"></a>谓老等变异。</p>
  <p id="a97">释曰。<a id="a-98"></a>是身四大前后变异名老。<a id="a-99"></a>若识分别此老名老相变异分别。<a id="a-9A"></a>等言摄病及死。</p>
  <p id="a9B">论曰。<a id="a-9C"></a>苦乐等受。</p>
  <p id="a9D">释曰。<a id="a-9E"></a>身心苦乐受。<a id="a-9F"></a>前后变异。<a id="a-9G"></a>识分别此受名受相变异分别。<a id="a-9H"></a>等言摄不苦不乐受。</p>
  <p id="a9I">论曰。<a id="a-9J"></a>欲等惑。</p>
  <p id="a9K">释曰。<a id="a-9L"></a>心欲前后变异。<a id="a-9M"></a>识分别此欲名。<a id="a-9N"></a>欲相变异分别。<a id="a-9O"></a>等言摄瞋痴等惑。</p>
  <p id="a9P">论曰。<a id="a-9Q"></a>及抂时节等变异。</p>
  <p id="a9R">释曰。<a id="a-9S"></a>非理逼害缚录为抂不乖候寒热丰俭为时节。<a id="a-9T"></a>抂及时节前后变异。<a id="a-9U"></a>识分别此抂及时节名抂时节相变异分别。<a id="a-9V"></a>等言摄有因缘逼害缚录。<a id="a-9W"></a>乖候寒热丰俭。</p>
  <p id="a9X">论曰。<a id="a-9Y"></a>地狱等。</p>
  <p id="a9Z">释曰。<a id="a-9a"></a>是道变异。<a id="a-9b"></a>舍此五阴受地狱道五阴。<a id="a-9c"></a>诸道前后变异故名道变异。<a id="a-9d"></a>识分别此道故。<a id="a-9e"></a>名道相变异分别等言。<a id="a-9f"></a>摄余五道。</p>
  <p id="a9g">论曰。<a id="a-9h"></a>欲界等变异。</p>
  <p id="a9i">释曰。<a id="a-9j"></a>谓具缚离缚生变异。<a id="a-9k"></a>受三界生有具缚及离缚前后变异。<a id="a-9l"></a>识分别此生名生相变异分别等言。<a id="a-9m"></a>摄色无色界。</p>
  <p id="a9n">论曰。<a id="a-9o"></a>五依显示变异分别。</p>
  <p id="a9p">释曰。<a id="a-9q"></a>谓眼等识变异。<a id="a-9r"></a>此分别以眼等识变异相为相。</p>
  <p id="a9s">论曰。<a id="a-9t"></a>谓如前所说变异。</p>
  <p id="a9u">释曰。<a id="a-9v"></a>如前所说老等变异。<a id="a-9w"></a>于变异位中。<a id="a-9x"></a>如眼等识变异。</p>
  <p id="a9y">论曰。<a id="a-9z"></a>起变异分别。</p>
  <p id="aA0">释曰。<a id="a-A1"></a>意识亦如此依显示变异而分别故。<a id="a-A2"></a>名依显示变异分别。</p>
  <p id="aA3">论曰。<a id="a-A4"></a>六他引分别。</p>
  <p id="aA5">释曰。<a id="a-A6"></a>此分别因他言说生。</p>
  <p id="aA7">论曰。<a id="a-A8"></a>谓闻非正法类。<a id="a-A9"></a>闻正法类分别。</p>
  <p id="aAA">释曰。<a id="a-AB"></a>此分别有二种。<a id="a-AC"></a>一听闻非正法为类分别。<a id="a-AD"></a>二听闻正法为类分别。<a id="a-AE"></a>谓行恶法类分别。<a id="a-AF"></a>行善法类分别思修亦尔。<a id="a-AG"></a>此分别以闻他言说为相故。<a id="a-AH"></a>名他引分别。</p>
  <p id="aAI">论曰。<a id="a-AJ"></a>七不如理分别。</p>
  <p id="aAK">释曰。<a id="a-AL"></a>是前分别。<a id="a-AM"></a>听闻非正法为因。</p>
  <p id="aAN">论曰。<a id="a-AO"></a>谓正法外人。<a id="a-AP"></a>非正法类分别。</p>
  <p id="aAQ">释曰。<a id="a-AR"></a>谓九十六种外道。<a id="a-AS"></a>在正闻思修法外。</p>
  <p id="aAT">论曰。<a id="a-AU"></a>八如理分别。</p>
  <p id="aAV">释曰。<a id="a-AW"></a>是前分别听闻正法为因。</p>
  <p id="aAX">论曰。<a id="a-AY"></a>谓正法内人。<a id="a-AZ"></a>闻正法类分别。</p>
  <p id="aAa">释曰。<a id="a-Ab"></a>谓声闻缘觉菩萨人。<a id="a-Ac"></a>在正闻思修法中。</p>
  <p id="aAd">论曰。<a id="a-Ae"></a>九决判执分别。<a id="a-Af"></a>谓不如理思惟种类。</p>
  <p id="aAg">释曰。<a id="a-Ah"></a>以不正思惟为因。</p>
  <p id="aAi">论曰。<a id="a-Aj"></a>身见为根本。<a id="a-Ak"></a>与六十二见相应分别。</p>
  <p id="aAl">释曰。<a id="a-Am"></a>依止我见如梵网经所明见类。<a id="a-An"></a>谓六十二见相应分别。</p>
  <p id="aAo">论曰。<a id="a-Ap"></a>十散动分别。<a id="a-Aq"></a>谓菩萨十种分别。</p>
  <p id="aAr">释曰。<a id="a-As"></a>菩萨分别不与般若波罗蜜相应。<a id="a-At"></a>悉名散动。<a id="a-Au"></a>般若波罗蜜经说十种法对治。<a id="a-Av"></a>此十种散动初二法正是般若波罗蜜事。<a id="a-Aw"></a>谓显真空遣俗有即是实有。<a id="a-Ax"></a>菩萨不见有菩萨。<a id="a-Ay"></a>次有五事有三解。<a id="a-Az"></a>第一解云。<a id="a-B0"></a>遣名事物初两遣名。<a id="a-B1"></a>即是不见菩萨名。<a id="a-B2"></a>不见般若波罗蜜。<a id="a-B3"></a>初遣人名后遣法名。<a id="a-B4"></a>次两遣事。<a id="a-B5"></a>即是不见行不见不行。<a id="a-B6"></a>此有三义。<a id="a-B7"></a>一不见菩萨能行二乘不能行。<a id="a-B8"></a>二不见正勤助道为行。<a id="a-B9"></a>不见懒惰等所对治为不行。<a id="a-BA"></a>三不见菩萨修道未满故行。<a id="a-BB"></a>不见菩萨修道已满故不行。<a id="a-BC"></a>后一遣物此名此事。<a id="a-BD"></a>以何物为根本。<a id="a-BE"></a>以五阴为根本。<a id="a-BF"></a>亦不见五阴。<a id="a-BG"></a>即是不见色不见受想行识。<a id="a-BH"></a>第二解云。<a id="a-BI"></a>初二明不见人法。<a id="a-BJ"></a>次二明不见人行法为行。<a id="a-BK"></a>不见人不行法为不行。<a id="a-BL"></a>后一明行所对治即五阴。<a id="a-BM"></a>五阴即苦集二谛。<a id="a-BN"></a>不见集可断。<a id="a-BO"></a>不见苦可离。<a id="a-BP"></a>第三解云。<a id="a-BQ"></a>初二明不见能行人及所行。<a id="a-BR"></a>道次二不见助道。<a id="a-BS"></a>后一明不见所对治。<a id="a-BT"></a>此五事中一一事皆具八法。</p>
  <p id="aBU">论曰。<a id="a-BV"></a>无有相散动。</p>
  <p id="aBW">释曰。<a id="a-BX"></a>无有相是散动因。<a id="a-BY"></a>为对治此散动故。<a id="a-BZ"></a>经言。<a id="a-Ba"></a>是菩萨实有菩萨。</p>
  <p id="aBb">释曰。<a id="a-Bc"></a>由说实有显有菩萨。<a id="a-Bd"></a>以真如空为体。</p>
  <p id="aBe">论曰。<a id="a-Bf"></a>有相散动。</p>
  <p id="aBg">释曰。<a id="a-Bh"></a>有相是散动因。<a id="a-Bi"></a>为对治此散动故。<a id="a-Bj"></a>经言。<a id="a-Bk"></a>不见有菩萨。</p>
  <p id="aBl">释曰。<a id="a-Bm"></a>不见有菩萨。<a id="a-Bn"></a>以分别依他为体。</p>
  <p id="aBo">论曰。<a id="a-Bp"></a>增益散动。</p>
  <p id="aBq">释曰。<a id="a-Br"></a>以有增益无所有。<a id="a-Bs"></a>此执即是散动。<a id="a-Bt"></a>为对治此散动故。<a id="a-Bu"></a>经言。<a id="a-Bv"></a>何以故。<a id="a-Bw"></a>色由自性空。</p>
  <p id="aBx">释曰。<a id="a-By"></a>由分别色性色性空。</p>
  <p id="aBz">论曰。<a id="a-C0"></a>损减散动。</p>
  <p id="aC1">释曰。<a id="a-C2"></a>以无损减实有。<a id="a-C3"></a>此执即是散动。<a id="a-C4"></a>为对治此散动故。<a id="a-C5"></a>经言。<a id="a-C6"></a>不由空空。</p>
  <p id="aC7">释曰。<a id="a-C8"></a>此色不由真如空故空。</p>
  <p id="aC9">论曰。<a id="a-CA"></a>一执散动。</p>
  <p id="aCB">释曰。<a id="a-CC"></a>谓依他分别即是空。<a id="a-CD"></a>此执即是散动。<a id="a-CE"></a>为对治此散动故。<a id="a-CF"></a>经言。<a id="a-CG"></a>是色空非色。</p>
  <p id="aCH">释曰。<a id="a-CI"></a>若依他性与真实性是一真实性。<a id="a-CJ"></a>是清净境界依他性亦应如此。</p>
  <p id="aCK">论曰。<a id="a-CL"></a>异执散动。</p>
  <p id="aCM">释曰。<a id="a-CN"></a>谓色与空异。<a id="a-CO"></a>此执即是散动为对治此散动故。<a id="a-CP"></a>经言。<a id="a-CQ"></a>无色异空故色即是空空即是色。</p>
  <p id="aCR">释曰。<a id="a-CS"></a>若色与空异。<a id="a-CT"></a>此空则不成色家法空。<a id="a-CU"></a>不成色通相此义不成。<a id="a-CV"></a>譬如有为法与无常相不异。<a id="a-CW"></a>若捉分别性说言色即是空。<a id="a-CX"></a>空即是色。<a id="a-CY"></a>何以故此分别色永无所有。<a id="a-CZ"></a>此永无所有即是有即是空。<a id="a-Ca"></a>此空即是色无所有。<a id="a-Cb"></a>不如依他性于真实性不可说。<a id="a-Cc"></a>一由清净不清净境界故。</p>
  <p id="aCd">论曰。<a id="a-Ce"></a>通散动。</p>
  <p id="aCf">释曰。<a id="a-Cg"></a>执色有通相为性。<a id="a-Ch"></a>谓有碍。<a id="a-Ci"></a>此执即是散动。<a id="a-Cj"></a>为对治此散动故。<a id="a-Ck"></a>经言。<a id="a-Cl"></a>何以故。<a id="a-Cm"></a>舍利弗。<a id="a-Cn"></a>此但有名所谓色。</p>
  <p id="aCo">释曰。<a id="a-Cp"></a>唯有名是色通相。<a id="a-Cq"></a>何以故。<a id="a-Cr"></a>若离名色实无本性。</p>
  <p id="aCs">论曰。<a id="a-Ct"></a>别散动。</p>
  <p id="aCu">释曰。<a id="a-Cv"></a>已执色有通相。<a id="a-Cw"></a>又分别色有生灭染净等差别。<a id="a-Cx"></a>此执即是散动。<a id="a-Cy"></a>为对治此散动故。<a id="a-Cz"></a>经言。<a id="a-D0"></a>是自性无生无灭。<a id="a-D1"></a>无染无净。</p>
  <p id="aD2">释曰。<a id="a-D3"></a>此色无所有为通相。<a id="a-D4"></a>若有生即有染。<a id="a-D5"></a>若有灭即有净。<a id="a-D6"></a>由无此四义故色无别相。</p>
  <p id="aD7">论曰。<a id="a-D8"></a>如名起义散动。</p>
  <p id="aD9">释曰。<a id="a-DA"></a>如名执义。<a id="a-DB"></a>于义散动。<a id="a-DC"></a>为对治此散动故。<a id="a-DD"></a>经言。<a id="a-DE"></a>对假立名。<a id="a-DF"></a>分别诸法。</p>
  <p id="aDG">释曰。<a id="a-DH"></a>名是虚假所作。<a id="a-DI"></a>对诸名分别一切法。</p>
  <p id="aDJ">论曰。<a id="a-DK"></a>如义起名散动。</p>
  <p id="aDL">释曰。<a id="a-DM"></a>如义于名起旧执。<a id="a-DN"></a>此执即是散动。<a id="a-DO"></a>为对治此散动故。<a id="a-DP"></a>经言。<a id="a-DQ"></a>由假立客名。<a id="a-DR"></a>随说诸法。</p>
  <p id="aDS">释曰。<a id="a-DT"></a>名不与法同相。<a id="a-DU"></a>经言。<a id="a-DV"></a>如如随。<a id="a-DW"></a>说如是如是生起执着。</p>
  <p id="aDX">释曰。<a id="a-DY"></a>随假所立名说诸法。<a id="a-DZ"></a>计名与法不异。<a id="a-Da"></a>经言。<a id="a-Db"></a>如此一切名菩萨不见。<a id="a-Dc"></a>若不见不生执着。<a id="a-Dd"></a>释曰。<a id="a-De"></a>为对治十种散动故。<a id="a-Df"></a>说般若波罗蜜。<a id="a-Dg"></a>以此说为因无分别智生。<a id="a-Dh"></a>由无分别智灭诸分别惑。</p>
  <p id="aDi">论曰。<a id="a-Dj"></a>为对治此十种散动分别故。<a id="a-Dk"></a>于一切般若波罗蜜教中。<a id="a-Dl"></a>佛世尊说无分别智。<a id="a-Dm"></a>能对治此十种散动。<a id="a-Dn"></a>应知具足般若波罗蜜经义。<a id="a-Do"></a>如般若波罗蜜经言。<a id="a-Dp"></a>云何菩萨行于般若波罗蜜。<a id="a-Dq"></a>舍利弗。<a id="a-Dr"></a>是菩萨实有菩萨不见有菩萨。<a id="a-Ds"></a>不见菩萨名。<a id="a-Dt"></a>不见般若波罗蜜。<a id="a-Du"></a>不见行不见不行。<a id="a-Dv"></a>不见色不见受想行识。<a id="a-Dw"></a>何以故。<a id="a-Dx"></a>色由自性空不由空空。<a id="a-Dy"></a>是色空非色。<a id="a-Dz"></a>无色异空故。<a id="a-E0"></a>色即是空空即是色。<a id="a-E1"></a>何以故。<a id="a-E2"></a>舍利弗。<a id="a-E3"></a>此但有名。<a id="a-E4"></a>所谓色是自性无生无灭无染无净。<a id="a-E5"></a>对假立名分别诸法。<a id="a-E6"></a>由假立客名。<a id="a-E7"></a>随说诸法。<a id="a-E8"></a>如如随说如是如是生起执着。<a id="a-E9"></a>如此一切名菩萨不见。<a id="a-EA"></a>若不见不生执着。<a id="a-EB"></a>如观色乃至识亦应作如此观。<a id="a-EC"></a>由此般若波罗蜜经文句。<a id="a-ED"></a>应随顺思惟十种分别义。</p>
  <p id="aEE">释曰。<a id="a-EF"></a>如八种观色阴。<a id="a-EG"></a>亦应作八种观余四阴。<a id="a-EH"></a>乃至前四事亦应作八种观。</p>
  <p id="aEI">论曰。<a id="a-EJ"></a>若由此别意。<a id="a-EK"></a>依他性成有三性。<a id="a-EL"></a>是三性云何性有三异。<a id="a-EM"></a>不成相杂。</p>
  <p id="aEN">释曰。<a id="a-EO"></a>此问先分三性异。<a id="a-EP"></a>次明依他性有别义成三性。<a id="a-EQ"></a>若于依他性中明三性有三异。<a id="a-ER"></a>则三性成相杂。<a id="a-ES"></a>不可偏说为一性。<a id="a-ET"></a>云何不相杂。</p>
  <p id="aEU">论曰。<a id="a-EV"></a>无相离义。</p>
  <p id="aEW">释曰。<a id="a-EX"></a>道理有异故不相杂。</p>
  <p id="aEY">论曰。<a id="a-EZ"></a>由此道理此性成依他。<a id="a-Ea"></a>不由此成分别及真实。</p>
  <p id="aEb">释曰。<a id="a-Ec"></a>此即此前所明。<a id="a-Ed"></a>由系属种子及系属净品不净品等道理故。<a id="a-Ee"></a>成依他不可以此道理。<a id="a-Ef"></a>令成分别及真实性。</p>
  <p id="aEg">论曰。<a id="a-Eh"></a>由此道理此性成分别。<a id="a-Ei"></a>不由此成依他及真实。</p>
  <p id="aEj">释曰。<a id="a-Ek"></a>此即前所明。<a id="a-El"></a>由分别自性分别差别等道理故成分别性。<a id="a-Em"></a>不可以此道理。<a id="a-En"></a>令成依他及真实。</p>
  <p id="aEo">论曰。<a id="a-Ep"></a>由此道理此性成真实。<a id="a-Eq"></a>不由此成依他及分别。</p>
  <p id="aEr">释曰。<a id="a-Es"></a>此即此前所明。<a id="a-Et"></a>由自性成就清净成就等道理。<a id="a-Eu"></a>故成真实性。<a id="a-Ev"></a>不可以此道理。<a id="a-Ew"></a>令成依他及分别。</p>
 </body>
</html>