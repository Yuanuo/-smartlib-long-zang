<!doctype html>
<html id="z3IBVPNx9" data-ver="817">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第十下</h1>
  <h2 id="a2">修相章第四</h2>
  <p id="a3">论曰。<a id="a-4"></a>云何应知修诸地相。</p>
  <p id="a5">释曰。<a id="a-6"></a>已说得诸地相。<a id="a-7"></a>复以何方便修能得诸地。<a id="a-8"></a>故问云何应知。</p>
  <p id="a9">论曰。<a id="a-A"></a>诸菩萨先于地地中。<a id="a-B"></a>修习奢摩他毗钵舍那。<a id="a-C"></a>各有五相修习得成。</p>
  <p id="aD">释曰。<a id="a-E"></a>三世菩萨修行悉同。<a id="a-F"></a>为得未曾得为先。<a id="a-G"></a>此显修时在清净意位。<a id="a-H"></a>故言于地地中所修十波罗蜜。<a id="a-I"></a>通有二体。<a id="a-J"></a>一不散乱为体。<a id="a-K"></a>二不颠倒为体。<a id="a-L"></a>不散乱属奢摩他。<a id="a-M"></a>不颠倒属毗钵舍那。<a id="a-N"></a>诸地各各具五相修习。<a id="a-O"></a>得成菩萨地。<a id="a-P"></a>若无此五修不得入菩萨地。</p>
  <p id="aQ">论曰。<a id="a-R"></a>何者为五。<a id="a-S"></a>一集总修。</p>
  <p id="aT">释曰。<a id="a-U"></a>依佛所说。<a id="a-V"></a>大乘正教。<a id="a-W"></a>种种文句。<a id="a-X"></a>种种义理。<a id="a-Y"></a>种种法门。<a id="a-Z"></a>由四寻思及四如实智。<a id="a-a"></a>观察名义法门。<a id="a-b"></a>自性及差别皆不可得。<a id="a-c"></a>此不可得不可说有。<a id="a-d"></a>离三性故。<a id="a-e"></a>不可说无。<a id="a-f"></a>是清净梵行果故。<a id="a-g"></a>如来所说通是一味。<a id="a-h"></a>故名总修。<a id="a-i"></a>此修依智慧行。</p>
  <p id="aj">论曰。<a id="a-k"></a>二无相修。</p>
  <p id="al">释曰。<a id="a-m"></a>如前所说无著等五种清净。<a id="a-n"></a>故名无相。<a id="a-o"></a>又于自身报恩果报不着。<a id="a-p"></a>故名无相。<a id="a-q"></a>此修依大悲行。</p>
  <p id="ar">论曰。<a id="a-s"></a>三无功用修。</p>
  <p id="at">释曰。<a id="a-u"></a>菩萨不由作功用心。<a id="a-v"></a>自然在菩提行。<a id="a-w"></a>若于余事须作功用心。<a id="a-x"></a>此修依自在及正见行。</p>
  <p id="ay">论曰。<a id="a-z"></a>四炽盛修。</p>
  <p id="a10">释曰。<a id="a-11"></a>菩萨不以攸攸心修道。<a id="a-12"></a>舍下中心依止上品心。<a id="a-13"></a>修行之时。<a id="a-14"></a>于身命财无所吝惜。<a id="a-15"></a>故名炽盛。<a id="a-16"></a>此修依精进行。</p>
  <p id="a17">论曰。<a id="a-18"></a>五不知足修。</p>
  <p id="a19">释曰。<a id="a-1A"></a>如前所说。<a id="a-1B"></a>于长时修施等行。<a id="a-1C"></a>不生疲厌故名不知足。<a id="a-1D"></a>此修依信行。<a id="a-1E"></a>如经言。<a id="a-1F"></a>若人有信则于善无厌。</p>
  <p id="a1G">论曰。<a id="a-1H"></a>应知于诸地皆有此五修。</p>
  <p id="a1I">释曰。<a id="a-1J"></a>诸地皆须五修有二义。<a id="a-1K"></a>一未得令得。<a id="a-1L"></a>二已得令不失。</p>
  <p id="a1M">论曰。<a id="a-1N"></a>此五修生五法为果。</p>
  <p id="a1O">释曰。<a id="a-1P"></a>五修是因。<a id="a-1Q"></a>五法为果。<a id="a-1R"></a>果有二种。<a id="a-1S"></a>一真实果。<a id="a-1T"></a>二假名果。<a id="a-1U"></a>五法是真实果。<a id="a-1V"></a>地是假名果。<a id="a-1W"></a>以五法成地故。<a id="a-1X"></a>地是假名果。</p>
  <p id="a1Y">论曰。<a id="a-1Z"></a>何者为五。<a id="a-1a"></a>一刹那刹那能坏一切粗重依法。</p>
  <p id="a1b">释曰。<a id="a-1c"></a>惑障为粗。<a id="a-1d"></a>智障为重。<a id="a-1e"></a>本识中一切不净品熏习种子。<a id="a-1f"></a>为此二障依法。<a id="a-1g"></a>初刹那为次第道。<a id="a-1h"></a>第二刹那为解脱道。<a id="a-1i"></a>初刹那坏现在惑令灭。<a id="a-1j"></a>第二刹那遮未来惑令不生。<a id="a-1k"></a>复次由奢摩他毗钵舍那智缘总法为境。<a id="a-1l"></a>刹那刹那能破坏诸惑聚。<a id="a-1m"></a>是所对治者令灭。<a id="a-1n"></a>非所对治者令羸。<a id="a-1o"></a>此惑灭不生果。<a id="a-1p"></a>是总修所得。</p>
  <p id="a1q">论曰。<a id="a-1r"></a>二能得出离种种乱想法乐。</p>
  <p id="a1s">释曰。<a id="a-1t"></a>能得出离种种立相想现受法乐。<a id="a-1u"></a>何以故。<a id="a-1v"></a>如来随众生根性及烦恼行。<a id="a-1w"></a>立种种法相。<a id="a-1x"></a>若人如文判义。<a id="a-1y"></a>此种种法前后相违。<a id="a-1z"></a>若执此相不离疑惑。<a id="a-20"></a>于正法中。<a id="a-21"></a>现世无有得安乐住义。<a id="a-22"></a>若依无相修。<a id="a-23"></a>于正法中出离种种立相想。<a id="a-24"></a>观此正说同一真如味。<a id="a-25"></a>心无疑厌。<a id="a-26"></a>于正法中。<a id="a-27"></a>纵任自在故现世得安乐住。<a id="a-28"></a>此成熟佛法果。<a id="a-29"></a>是无相修所得。</p>
  <p id="a2A">论曰。<a id="a-2B"></a>三能见一切处无量无分别相善法光明。</p>
  <p id="a2C">释曰。<a id="a-2D"></a>约三乘法说一切处。<a id="a-2E"></a>又约内外法说一切处。<a id="a-2F"></a>又约真俗说一切处。<a id="a-2G"></a>如此一切处菩萨能见无量相。<a id="a-2H"></a>如佛所说法相及世间所立法相。<a id="a-2I"></a>菩萨皆能了达即是如量智。<a id="a-2J"></a>如其数量。<a id="a-2K"></a>菩萨以如理智。<a id="a-2L"></a>通达无分别相。<a id="a-2M"></a>此二智能照了真俗境。<a id="a-2N"></a>故名善法光明。<a id="a-2O"></a>此二智果是无功用修所得。</p>
  <p id="a2P">论曰。<a id="a-2Q"></a>四如所分别法相。<a id="a-2R"></a>转得清净分恒相续生。<a id="a-2S"></a>为圆满成就法身。</p>
  <p id="a2T">释曰。<a id="a-2U"></a>如昔所闻。<a id="a-2V"></a>于思量觉观中。<a id="a-2W"></a>奢摩他毗钵舍那未满未大。<a id="a-2X"></a>未随缘行。<a id="a-2Y"></a>以未有炽盛修故。<a id="a-2Z"></a>得此修已由离障故。<a id="a-2a"></a>转得清净分。<a id="a-2b"></a>由相续生故得圆满。<a id="a-2c"></a>由圆满故得触法身。<a id="a-2d"></a>至究竟位故得成就。<a id="a-2e"></a>谓起时圆满时究竟时。<a id="a-2f"></a>复次如来有二种身。<a id="a-2g"></a>一解脱身二法身。<a id="a-2h"></a>由灭惑故解脱身圆满。<a id="a-2i"></a>由解脱身圆满故法身成就。<a id="a-2j"></a>此出离果是炽盛修所得。</p>
  <p id="a2k">论曰。<a id="a-2l"></a>五于上品中转增。<a id="a-2m"></a>为最上上品因缘聚集。</p>
  <p id="a2n">释曰。<a id="a-2o"></a>菩萨登地已得上品。<a id="a-2p"></a>由于善法不知足故。<a id="a-2q"></a>更进修习。<a id="a-2r"></a>从初地转触二地。<a id="a-2s"></a>乃至从十地转触佛果。<a id="a-2t"></a>成最上上品。<a id="a-2u"></a>先所修福德智慧资粮。<a id="a-2v"></a>无分别智为因。<a id="a-2w"></a>诸助道法为缘。<a id="a-2x"></a>一时满足故言因缘聚集。<a id="a-2y"></a>此圆满果是不知足修所得。<a id="a-2z"></a>所余诸地义。<a id="a-30"></a>应知如十七地论说。<a id="a-31"></a>谓有能无能等。<a id="a-32"></a>于十地中有几种法。<a id="a-33"></a>未灭为灭未得为得故。<a id="a-34"></a>菩萨修十地行。<a id="a-35"></a>菩萨先在愿行地中。<a id="a-36"></a>于十种法行修愿忍得成。<a id="a-37"></a>由愿忍成过愿行地。<a id="a-38"></a>入菩萨正定位。<a id="a-39"></a>愿者有十大愿。<a id="a-3A"></a>一供养愿。<a id="a-3B"></a>愿供养胜缘福田师法主。<a id="a-3C"></a>二受持愿。<a id="a-3D"></a>愿受持胜妙正法。<a id="a-3E"></a>三转法轮愿。<a id="a-3F"></a>愿于大集中转未曾有法轮。<a id="a-3G"></a>四修行愿。<a id="a-3H"></a>愿如说修行一切菩萨正行。<a id="a-3I"></a>五成熟愿。<a id="a-3J"></a>愿成熟此器世界众生三乘善根。<a id="a-3K"></a>六承事愿。<a id="a-3L"></a>愿往诸佛土常见诸佛恒得敬事听受正法。<a id="a-3M"></a>七净土愿。<a id="a-3N"></a>愿清净自土安立正法及能修行众生。<a id="a-3O"></a>八不离愿。<a id="a-3P"></a>愿于一切生处恒不离诸佛菩萨得同意行。<a id="a-3Q"></a>九利益愿。<a id="a-3R"></a>愿于一切时恒作利益众生事无有空过。<a id="a-3S"></a>十正觉愿。<a id="a-3T"></a>愿与一切众生同得无上菩提恒作佛事。<a id="a-3U"></a>此十愿至登初地乃得成立。<a id="a-3V"></a>何以故。<a id="a-3W"></a>此愿以真如为体。<a id="a-3X"></a>初地能见真如故。<a id="a-3Y"></a>忍者即无分别智。<a id="a-3Z"></a>由愿忍成故有二种胜能。<a id="a-3a"></a>谓能灭能得。<a id="a-3b"></a>何者是耶。<a id="a-3c"></a>有二十二无明。<a id="a-3d"></a>十一粗重报障十一地。<a id="a-3e"></a>诸地各能灭三障。<a id="a-3f"></a>各得胜功德。<a id="a-3g"></a>初地能灭三障者。<a id="a-3h"></a>一法我分别无明。<a id="a-3i"></a>二恶道业无明。<a id="a-3j"></a>此二无明感方便生死名粗重报。<a id="a-3k"></a>为灭三障故修正勤。<a id="a-3l"></a>因修正勤灭三障已得入初地得十分圆满。<a id="a-3m"></a>一入菩萨正定位。<a id="a-3n"></a>以入菩萨初无流地故。<a id="a-3o"></a>二生在佛家。<a id="a-3p"></a>如诸菩萨生法王家。<a id="a-3q"></a>具足尊胜故。<a id="a-3r"></a>三种性无可讥嫌。<a id="a-3s"></a>以过二乘及世间种性故。<a id="a-3t"></a>四已转一切世间行。<a id="a-3u"></a>以决定不作杀生等邪行故。<a id="a-3v"></a>五已至出世行。<a id="a-3w"></a>所得诸地必无流故。<a id="a-3x"></a>六已得菩萨法如。<a id="a-3y"></a>由得自他平等故。<a id="a-3z"></a>七已善立菩萨处。<a id="a-40"></a>由证真实菩萨法故。<a id="a-41"></a>八已至三世平等。<a id="a-42"></a>由觉了一切法无我真如故。<a id="a-43"></a>九已决定在如来性中。<a id="a-44"></a>当来必成佛故。<a id="a-45"></a>十已离坏卵事由佛道破无明[聲-耳+卵]。<a id="a-46"></a>于外般涅槃故。<a id="a-47"></a>菩萨于初地。<a id="a-48"></a>由见法界遍满义。<a id="a-49"></a>得此十分。<a id="a-4A"></a>如声闻在初果有十分功德。<a id="a-4B"></a>由此分故初地圆满。<a id="a-4C"></a>菩萨于初地未有胜能。<a id="a-4D"></a>未能了达菩萨戒中微细犯戒过行故。<a id="a-4E"></a>所以未能者由三障故。<a id="a-4F"></a>一微细犯过无明。<a id="a-4G"></a>二种种相业行无明。<a id="a-4H"></a>此二无明感方便生死故名粗重报。<a id="a-4I"></a>为灭三障故修正勤。<a id="a-4J"></a>因修正勤灭三障。<a id="a-4K"></a>已入第二地得八种清净功德。<a id="a-4L"></a>一信乐清净。<a id="a-4M"></a>二心清净。<a id="a-4N"></a>三慈悲清净。<a id="a-4O"></a>四波罗蜜清净。<a id="a-4P"></a>五见佛事佛清净。<a id="a-4Q"></a>六成熟众生清净。<a id="a-4R"></a>七生清净。<a id="a-4S"></a>八威德清净。<a id="a-4T"></a>于上上地离如来地。<a id="a-4U"></a>此八种功德转上转胜。<a id="a-4V"></a>由此分故二地圆满。<a id="a-4W"></a>菩萨于二地未有胜能。<a id="a-4X"></a>未得世间四定四空三摩跋提。<a id="a-4Y"></a>及闻持陀罗尼具足念力。<a id="a-4Z"></a>所以未得者由三障故。<a id="a-4a"></a>一欲爱无明。<a id="a-4b"></a>二具足闻持陀罗尼无明。<a id="a-4c"></a>此二无明所感方便生死名粗重报。<a id="a-4d"></a>为灭三障故修正勤因。<a id="a-4e"></a>修正勤灭三障已。<a id="a-4f"></a>入第三地得八种转胜清净及四定等。<a id="a-4g"></a>乃至通达法界胜流义。<a id="a-4h"></a>由此分故三地圆满。<a id="a-4i"></a>菩萨于三地未有胜能。<a id="a-4j"></a>未能随自所得助道品法中如意久住。<a id="a-4k"></a>未能舍离三摩跋提法爱心清净住。<a id="a-4l"></a>所以未能者由三障故。<a id="a-4m"></a>一三摩跋提爱无明。<a id="a-4n"></a>二行法爱无明。<a id="a-4o"></a>此二无明所感方便生死为粗重报。<a id="a-4p"></a>为灭此三障故修正勤。<a id="a-4q"></a>因修正勤灭三障。<a id="a-4r"></a>已入第四地得八种转胜清净。<a id="a-4s"></a>及于助道品法中如意久住等。<a id="a-4t"></a>乃至通达法界无摄义。<a id="a-4u"></a>由此分故四地圆满。<a id="a-4v"></a>菩萨于四地未有胜能。<a id="a-4w"></a>菩萨正修四谛观。<a id="a-4x"></a>于生死涅槃。<a id="a-4y"></a>未能舍离一向背取心。<a id="a-4z"></a>未能得修四种方便所摄菩萨道品。<a id="a-50"></a>所以未得者由三障故。<a id="a-51"></a>一生死涅槃一向背取思惟无明。<a id="a-52"></a>二方便所摄修习道品无明。<a id="a-53"></a>此二无明所感因缘生死名粗重报。<a id="a-54"></a>为灭此三障故。<a id="a-55"></a>修正勤。<a id="a-56"></a>因修正勤灭三障。<a id="a-57"></a>已入第五地得八种转胜清净。<a id="a-58"></a>及得舍离背取心等。<a id="a-59"></a>乃至通达法界相续不异义。<a id="a-5A"></a>由此分故五地圆满。<a id="a-5B"></a>菩萨于五地。<a id="a-5C"></a>未有胜能。<a id="a-5D"></a>诸行法生起相续如理证故。<a id="a-5E"></a>由多修行厌恶有为法相故。<a id="a-5F"></a>未能长时如意住无相思惟故。<a id="a-5G"></a>所以未能者由三障故。<a id="a-5H"></a>一证诸行法生起相续无明。<a id="a-5I"></a>二相想数起无明。<a id="a-5J"></a>此二无明感因缘生死名粗重报。<a id="a-5K"></a>为灭此三障故修正勤。<a id="a-5L"></a>由修正勤灭三障。<a id="a-5M"></a>已入第六地得八种转胜清净。<a id="a-5N"></a>及不证诸行生起相续等。<a id="a-5O"></a>乃至通达法界无染净义。<a id="a-5P"></a>由此分故六地圆满。<a id="a-5Q"></a>菩萨于六地未有胜能。<a id="a-5R"></a>未能离有为法微细诸相行起。<a id="a-5S"></a>未能长时如意住无间无流无相思惟中。<a id="a-5T"></a>所以未能者由三障故。<a id="a-5U"></a>一微细相行起无明。<a id="a-5V"></a>二一向无相思惟方便无明。<a id="a-5W"></a>此二无明所感因缘生死名粗重报。<a id="a-5X"></a>为灭三障故修正勤。<a id="a-5Y"></a>由修正勤灭三障。<a id="a-5Z"></a>已入第七地得八种转胜清净。<a id="a-5a"></a>及离有为法微细行起诸相。<a id="a-5b"></a>乃至通达法界种种法无差别义。<a id="a-5c"></a>由此分故七地圆满。<a id="a-5d"></a>菩萨于七地未有胜能。<a id="a-5e"></a>未能离功用心得住无相修中。<a id="a-5f"></a>未能于自利利他相中心得自在。<a id="a-5g"></a>所以未能者由三障故。<a id="a-5h"></a>一于无相观作功用无明。<a id="a-5i"></a>二于相行自在无明。<a id="a-5j"></a>此二无明所感有有生死名粗重报。<a id="a-5k"></a>为灭三障故修正勤。<a id="a-5l"></a>因修正勤灭三障。<a id="a-5m"></a>已入第八地得八种转胜清净。<a id="a-5n"></a>及离功用心得住无相修中等。<a id="a-5o"></a>乃至通达法界无增减义。<a id="a-5p"></a>由此分故八地圆满。<a id="a-5q"></a>菩萨于八地未有胜能。<a id="a-5r"></a>未得于正说中具足相别异名言品类等自在。<a id="a-5s"></a>未得善巧说陀罗尼。<a id="a-5t"></a>所以未得者由三障故。<a id="a-5u"></a>一无量正说法无量名句味难答巧言自在陀罗尼无明。<a id="a-5v"></a>二依四无碍解决疑生解无明。<a id="a-5w"></a>此二无明所感有有生死名粗重报。<a id="a-5x"></a>为灭此三障故修正勤。<a id="a-5y"></a>因修正勤灭三障。<a id="a-5z"></a>已入第九地得八种转胜清净及于正说中得具足相自在等。<a id="a-60"></a>乃至通达法界智自在依止义。<a id="a-61"></a>由此分故九地圆满。<a id="a-62"></a>菩萨于九地未有胜能。<a id="a-63"></a>未能得正说圆满法身。<a id="a-64"></a>未得无著无碍圆满六通慧。<a id="a-65"></a>所以未得者由三障故。<a id="a-66"></a>一六神通慧无明。<a id="a-67"></a>二入微细秘密佛法无明。<a id="a-68"></a>此二无明所感有有生死名粗重报。<a id="a-69"></a>为灭此三障故修正勤。<a id="a-6A"></a>因修正勤灭三障。<a id="a-6B"></a>已入第十地得八种转胜清净。<a id="a-6C"></a>及能得正说圆满法身等。<a id="a-6D"></a>乃至通达法界业自在依止义。<a id="a-6E"></a>由此分故十地圆满。<a id="a-6F"></a>菩萨于十地未有胜能。<a id="a-6G"></a>未得清净圆满法身。<a id="a-6H"></a>未能于一切应知境得无著无碍见及智。<a id="a-6I"></a>所以未得者由三障故一于一切应知境微细着无明。<a id="a-6J"></a>二于一切应知境微细碍无明。<a id="a-6K"></a>此二无明所感无有生死名粗重报。<a id="a-6L"></a>为灭此三障故修正勤。<a id="a-6M"></a>因修正勤灭三障。<a id="a-6N"></a>已入如来地得七种最胜清净。<a id="a-6O"></a>离生清净。<a id="a-6P"></a>及得清净圆满法身无著无碍见智等。<a id="a-6Q"></a>由此分故如来地圆满。<a id="a-6R"></a>十地功德皆是有上。<a id="a-6S"></a>如来地功德悉是无上。<a id="a-6T"></a>诸波罗蜜是菩萨学处。<a id="a-6U"></a>何故或说有六。<a id="a-6V"></a>或说有十。<a id="a-6W"></a>说有六者凡有二义。<a id="a-6X"></a>一前三成他世间利益。<a id="a-6Y"></a>二后三成他烦恼对治。<a id="a-6Z"></a>由菩萨行施。<a id="a-6a"></a>立众生资生具故。<a id="a-6b"></a>令他离贫穷苦。<a id="a-6c"></a>由菩萨行戒。<a id="a-6d"></a>离逼害损恼众生故。<a id="a-6e"></a>令他无怖畏。<a id="a-6f"></a>由菩萨行忍。<a id="a-6g"></a>不报众生逼害损恼恶事故。<a id="a-6h"></a>令他无疑安心故。<a id="a-6i"></a>此三是成他世间利益。<a id="a-6j"></a>菩萨行精进。<a id="a-6k"></a>若他未伏惑及未断惑能安立此人于善及助善处。<a id="a-6l"></a>由此精进。<a id="a-6m"></a>诸惑不能令彼退善及助善处。<a id="a-6n"></a>菩萨行定。<a id="a-6o"></a>能伏灭他烦恼。<a id="a-6p"></a>菩萨行般若。<a id="a-6q"></a>能断除他烦恼。<a id="a-6r"></a>是故后三为成他烦恼对治。<a id="a-6s"></a>或说有十。<a id="a-6t"></a>更立后四波罗蜜数者。<a id="a-6u"></a>为助成前六故立后四前三波罗蜜所利益。<a id="a-6v"></a>由四摄所显。<a id="a-6w"></a>方便波罗蜜能安立彼于善处故。<a id="a-6x"></a>方便波罗蜜是前三波罗蜜助伴。<a id="a-6y"></a>若菩萨于现世或为烦恼多。<a id="a-6z"></a>或由愿生下界。<a id="a-70"></a>或由心羸弱。<a id="a-71"></a>于恒修习及心住内无有功能。<a id="a-72"></a>定缘菩萨藏文句生。<a id="a-73"></a>无有功能引出世般若。<a id="a-74"></a>菩萨行薄少善根功德。<a id="a-75"></a>愿于未来世烦恼薄少无力等。<a id="a-76"></a>是菩萨愿波罗蜜力。<a id="a-77"></a>令烦恼薄少等。<a id="a-78"></a>能起菩萨精进波罗蜜。<a id="a-79"></a>自为既尔令他亦然。<a id="a-7A"></a>故愿波罗蜜是精进波罗蜜助伴。<a id="a-7B"></a>此已得精进菩萨。<a id="a-7C"></a>由事善知识得闻正法。<a id="a-7D"></a>如闻正思惟故。<a id="a-7E"></a>能除羸弱心地。<a id="a-7F"></a>于美妙境得强胜心地。<a id="a-7G"></a>是菩萨力波罗蜜。<a id="a-7H"></a>由此修力菩萨能引心。<a id="a-7I"></a>令住内境故力波罗蜜是。<a id="a-7J"></a>定波罗蜜助伴。<a id="a-7K"></a>此已得力菩萨。<a id="a-7L"></a>缘菩萨藏文句所生闻思修慧。<a id="a-7M"></a>及缘五明智。<a id="a-7N"></a>此智能如理简择真俗境。<a id="a-7O"></a>此智或在无分别智前。<a id="a-7P"></a>或在无分别智后。<a id="a-7Q"></a>是菩萨智波罗蜜。<a id="a-7R"></a>由此智能生定及引出般若故。<a id="a-7S"></a>智波罗蜜是般若波罗蜜助伴。<a id="a-7T"></a>复次菩萨十种学处次第云何。<a id="a-7U"></a>前前波罗蜜能摄成后后波罗蜜。<a id="a-7V"></a>为彼依止故。<a id="a-7W"></a>若菩萨不惜六尘及自身乐。<a id="a-7X"></a>得受持禁戒。<a id="a-7Y"></a>菩萨为护惜戒故。<a id="a-7Z"></a>忍受他毁辱。<a id="a-7a"></a>由能忍受故精进不懈。<a id="a-7b"></a>由此精进息恶生善故。<a id="a-7c"></a>触三摩提。<a id="a-7d"></a>若定成就则能引出世般若。<a id="a-7e"></a>由般若回向前六度。<a id="a-7f"></a>为得大菩提故。<a id="a-7g"></a>施等无尽故。<a id="a-7h"></a>般若能引方便因。<a id="a-7i"></a>此方便发诸善愿。<a id="a-7j"></a>能摄随顺生处。<a id="a-7k"></a>一切生处恒值如来出世。<a id="a-7l"></a>是故常行施等故。<a id="a-7m"></a>方便能引愿。<a id="a-7n"></a>因此愿故得二种力。<a id="a-7o"></a>谓思择力及修习力。<a id="a-7p"></a>破施等对治。<a id="a-7q"></a>决定常能修行施等。<a id="a-7r"></a>是故愿能引力。<a id="a-7s"></a>因此力故如言执义。<a id="a-7t"></a>无明则灭。<a id="a-7u"></a>得受施等增上缘正说法乐。<a id="a-7v"></a>因此法乐能成熟众生善根故。<a id="a-7w"></a>力能引智。<a id="a-7x"></a>初地通达遍满义。<a id="a-7y"></a>得出世智菩萨见见道所摄法界。<a id="a-7z"></a>所谓二空故能了知自他平等。<a id="a-80"></a>由得平等不爱自憎他。<a id="a-81"></a>于自他利益能平等行。<a id="a-82"></a>是故初地行施圆满。<a id="a-83"></a>二地由通达最胜义。<a id="a-84"></a>谓自性清净。<a id="a-85"></a>菩萨作如此意。<a id="a-86"></a>如经言。<a id="a-87"></a>我等同得此清净故出离。<a id="a-88"></a>是故应唯修真道。<a id="a-89"></a>此经显二义。<a id="a-8A"></a>一显法界自性清净最胜无别。<a id="a-8B"></a>二显真道归趣法界。<a id="a-8C"></a>既不见法界有上中下品故。<a id="a-8D"></a>不求二乘果。<a id="a-8E"></a>但求无上菩提。<a id="a-8F"></a>此清净道即是菩萨戒是故二地行戒圆满。<a id="a-8G"></a>三地由通达胜流义故行忍。<a id="a-8H"></a>何以故。<a id="a-8I"></a>如来所说十二部经是法界胜流。<a id="a-8J"></a>从通达法界生故。<a id="a-8K"></a>若人如理依文修行。<a id="a-8L"></a>得证此希有法。<a id="a-8M"></a>菩萨作是思惟。<a id="a-8N"></a>如经言。<a id="a-8O"></a>为得此文。<a id="a-8P"></a>无有难忍而不能忍。<a id="a-8Q"></a>假使三千大千世界满中盛火。<a id="a-8R"></a>菩萨为求此法能投身火中。<a id="a-8S"></a>是故三地行忍圆满。<a id="a-8T"></a>四地由通达无摄义。<a id="a-8U"></a>观法界无所系属。<a id="a-8V"></a>以是无分别智境故。<a id="a-8W"></a>如经言。<a id="a-8X"></a>由此通达陀诃那三摩提三摩跋提。<a id="a-8Y"></a>及善法爱灭不更生。<a id="a-8Z"></a>此地中一切定。<a id="a-8a"></a>及三十七道品法极成就。<a id="a-8b"></a>于中爱乐不可舍离。<a id="a-8c"></a>何以故。<a id="a-8d"></a>过失难见故。<a id="a-8e"></a>若无最胜正勤。<a id="a-8f"></a>此爱不可灭。<a id="a-8g"></a>此爱若灭知正勤已成。<a id="a-8h"></a>是故四地行精进圆满。<a id="a-8i"></a>五地由通达相续不异义。<a id="a-8j"></a>谓一切诸佛法身自性无别异。<a id="a-8k"></a>菩萨得十种清净意平等。<a id="a-8l"></a>此意平等即是菩萨定。<a id="a-8m"></a>何以故。<a id="a-8n"></a>菩萨定者境界平等。<a id="a-8o"></a>由缘真如及众生故。<a id="a-8p"></a>由行平等通摄六度故。<a id="a-8q"></a>由方便平等离高下心故。<a id="a-8r"></a>由道平等离有无二边故。<a id="a-8s"></a>如此等十种意平等为定体。<a id="a-8t"></a>是故五地行定圆满。<a id="a-8u"></a>六地由通达无染净义。<a id="a-8v"></a>菩萨在六地观十二缘生。<a id="a-8w"></a>此观中不见一法有净有染。<a id="a-8x"></a>何以故。<a id="a-8y"></a>法界自性清净故。<a id="a-8z"></a>无明等十二分唯分别为性。<a id="a-90"></a>分别既无相为性故。<a id="a-91"></a>不见法有染。<a id="a-92"></a>染既不成故不见法有净。<a id="a-93"></a>如经言。<a id="a-94"></a>龙王十二缘生。<a id="a-95"></a>或生或非生。<a id="a-96"></a>约世谛说生。<a id="a-97"></a>约真谛说不生。<a id="a-98"></a>复次于十二缘生。<a id="a-99"></a>无法名染无法名净。<a id="a-9A"></a>法性无别异故。<a id="a-9B"></a>是故六地行般若圆满。<a id="a-9C"></a>十地由通达种种法无别异义。<a id="a-9D"></a>谓如来说三乘无量法门。<a id="a-9E"></a>同一真如味十二部经所说种种相想。<a id="a-9F"></a>永不复生。<a id="a-9G"></a>由知诸法无别异义。<a id="a-9H"></a>所有真俗诸行一向回向无上菩提。<a id="a-9I"></a>即是方便回向胜智为方便。<a id="a-9J"></a>体。<a id="a-9K"></a>令他得益为方便用。<a id="a-9L"></a>施等善根不减不尽为方便事。<a id="a-9M"></a>此方便但为利他非为自利。<a id="a-9N"></a>以不尽故利他无穷。<a id="a-9O"></a>是故七地行方便行圆满。<a id="a-9P"></a>八地由通达不增减义。<a id="a-9Q"></a>菩萨观烦恼灭时无减。<a id="a-9R"></a>道生时无增。<a id="a-9S"></a>法界有两位。<a id="a-9T"></a>一有垢位。<a id="a-9U"></a>二无垢位。<a id="a-9V"></a>菩萨不见法界垢位有增。<a id="a-9W"></a>不见法界无垢位有减。<a id="a-9X"></a>又不见无垢位道生为增。<a id="a-9Y"></a>有垢位道不生为减。<a id="a-9Z"></a>不见一法有增减故。<a id="a-9a"></a>依此法界胜愿得成。<a id="a-9b"></a>菩萨于八地缘真俗境。<a id="a-9c"></a>两智相违。<a id="a-9d"></a>若离愿力无并成义。<a id="a-9e"></a>何以故。<a id="a-9f"></a>缘真是无分别智自在。<a id="a-9g"></a>以无功用心故。<a id="a-9h"></a>缘俗是净土自在。<a id="a-9i"></a>以清净有功用心故。<a id="a-9j"></a>此二自在必依愿力得成。<a id="a-9k"></a>此愿以何法为体。<a id="a-9l"></a>未得求得。<a id="a-9m"></a>是愿体。<a id="a-9n"></a>如先所求自然而成。<a id="a-9o"></a>是愿用。<a id="a-9p"></a>一切生处恒值诸佛。<a id="a-9q"></a>常行施等善根成立不断。<a id="a-9r"></a>是愿事。<a id="a-9s"></a>此愿但为利他非为自利。<a id="a-9t"></a>以不断故。<a id="a-9u"></a>一切生处利他无穷。<a id="a-9v"></a>是故八地行愿圆满。<a id="a-9w"></a>九地由通达智自在依止义。<a id="a-9x"></a>于九地中得二种力。<a id="a-9y"></a>谓思择力及修习力。<a id="a-9z"></a>由此力故能伏一切正行对治。<a id="a-A0"></a>能令善行决定。<a id="a-A1"></a>此力以何为体。<a id="a-A2"></a>无边智能。<a id="a-A3"></a>是力体。<a id="a-A4"></a>能伏对治令不起。<a id="a-A5"></a>是力用。<a id="a-A6"></a>令所行善决定清净无杂无碍。<a id="a-A7"></a>是力事。<a id="a-A8"></a>此力但为利他非为自利。<a id="a-A9"></a>以决定故利他无穷。<a id="a-AA"></a>是故九地行力圆满十地由通达业自在依止义。<a id="a-AB"></a>菩萨观真如遍满。<a id="a-AC"></a>是应化身依止故。<a id="a-AD"></a>得随真如。<a id="a-AE"></a>于十方世界显现二身。<a id="a-AF"></a>作自他利益事。<a id="a-AG"></a>此业是应化二身所显。<a id="a-AH"></a>此智以何为体。<a id="a-AI"></a>般若及定是智体。<a id="a-AJ"></a>不住生死涅槃。<a id="a-AK"></a>是智用。<a id="a-AL"></a>利益凡夫及圣人。<a id="a-AM"></a>是智事。<a id="a-AN"></a>此智但为利他非为自利。<a id="a-AO"></a>二身所显故利他无穷。<a id="a-AP"></a>是故十地行智圆满故。</p>
  <p id="aAQ">论曰。<a id="a-AR"></a>于十地中修十波罗蜜。<a id="a-AS"></a>随次第成。<a id="a-AT"></a>于前六地有六波罗蜜。<a id="a-AU"></a>如次第说。</p>
  <p id="aAV">释曰。<a id="a-AW"></a>前六地。<a id="a-AX"></a>通达法界六种功德故各行一波罗蜜。<a id="a-AY"></a>此义如前说。</p>
  <p id="aAZ">论曰。<a id="a-Aa"></a>于后四地有四波罗蜜。</p>
  <p id="aAb">释曰。<a id="a-Ac"></a>若说六波罗蜜。<a id="a-Ad"></a>方便胜智等四波罗蜜。<a id="a-Ae"></a>应知摄在六中。<a id="a-Af"></a>摄义如前说。<a id="a-Ag"></a>若说十波罗蜜。<a id="a-Ah"></a>前六波罗蜜是无分别智摄。<a id="a-Ai"></a>后四波罗蜜是无分别后智摄。<a id="a-Aj"></a>后四地依无分别后智。<a id="a-Ak"></a>修行四波罗蜜。<a id="a-Al"></a>云何知方便胜智是无分别后智摄。<a id="a-Am"></a>此波罗蜜复以何法为体。<a id="a-An"></a>为答此两问故。</p>
  <p id="aAo">论曰。<a id="a-Ap"></a>一沤和拘舍罗波罗蜜。<a id="a-Aq"></a>六波罗蜜所生长善根功德。<a id="a-Ar"></a>施与一切众生悉令平等。<a id="a-As"></a>为一切众生回向无上菩提。</p>
  <p id="aAt">释曰。<a id="a-Au"></a>若人求得无上菩提。<a id="a-Av"></a>先自思惟。<a id="a-Aw"></a>凡是一切众生利益事我悉应作。<a id="a-Ax"></a>是故求无上菩提。<a id="a-Ay"></a>一切行菩萨道人。<a id="a-Az"></a>其心皆尔。<a id="a-B0"></a>由为欲利益众生故。<a id="a-B1"></a>所作善根功德悉回向无上菩提。<a id="a-B2"></a>因果皆同是名平等。<a id="a-B3"></a>此平等是方便胜智用。<a id="a-B4"></a>般若大悲以为其体。<a id="a-B5"></a>何以故。<a id="a-B6"></a>是六波罗蜜依般若生长。<a id="a-B7"></a>依大悲为众生回向无上菩提令平等皆得。<a id="a-B8"></a>由般若故不回向梵释等富乐果。<a id="a-B9"></a>由大悲故不回向二乘果。<a id="a-BA"></a>是故不舍生死。<a id="a-BB"></a>于中不被染污。<a id="a-BC"></a>是名方便胜智波罗蜜。<a id="a-BD"></a>若离分别此事不成。<a id="a-BE"></a>故是无分别后智摄。<a id="a-BF"></a>复云何知愿波罗蜜是无分别后智摄。<a id="a-BG"></a>复以何法为此波罗蜜体。<a id="a-BH"></a>为答此两问故。</p>
  <p id="aBI">论曰。<a id="a-BJ"></a>二波尼他那波罗蜜。<a id="a-BK"></a>此度能引摄种种善愿。<a id="a-BL"></a>于未来世感六度生缘故。</p>
  <p id="aBM">释曰。<a id="a-BN"></a>此愿于现在世依诸善行。<a id="a-BO"></a>能引摄种种善愿。<a id="a-BP"></a>此愿于未来世能感随六度生缘。<a id="a-BQ"></a>谓好道器及外资粮善知识正闻等。<a id="a-BR"></a>是名善愿因果事。<a id="a-BS"></a>清净意欲以为其体。<a id="a-BT"></a>依般若故得清净。<a id="a-BU"></a>依大悲故有意欲。<a id="a-BV"></a>若离分别此事不成故。<a id="a-BW"></a>是无分别后智摄。<a id="a-BX"></a>云何知力波罗蜜是无分别后智摄。<a id="a-BY"></a>此波罗蜜复以何法为体。<a id="a-BZ"></a>为答此两问故。</p>
  <p id="aBa">论曰。<a id="a-Bb"></a>三婆罗波罗蜜。<a id="a-Bc"></a>由思择修习力伏诸波罗蜜对治故。<a id="a-Bd"></a>能引六波罗蜜相续生。<a id="a-Be"></a>无有间缺。</p>
  <p id="aBf">释曰。<a id="a-Bg"></a>于余经中说力有二种。<a id="a-Bh"></a>一思择力。<a id="a-Bi"></a>二修习力。<a id="a-Bj"></a>思择力者。<a id="a-Bk"></a>正思诸法过失及功德。<a id="a-Bl"></a>此思择若增胜非自地惑所能动。<a id="a-Bm"></a>坚强故名力。<a id="a-Bn"></a>修习力者。<a id="a-Bo"></a>心缘此法作观行。<a id="a-Bp"></a>令心与法和合成一。<a id="a-Bq"></a>犹如水乳。<a id="a-Br"></a>亦如熏衣。<a id="a-Bs"></a>是名为修。<a id="a-Bt"></a>此修若增成上上品。<a id="a-Bu"></a>能断除下地惑。<a id="a-Bv"></a>亦以坚强故名力。<a id="a-Bw"></a>此中但取思择力。<a id="a-Bx"></a>伏灭诸波罗蜜对治惑。<a id="a-By"></a>行六波罗蜜令相续无间缺。<a id="a-Bz"></a>此即是力波罗蜜事。<a id="a-C0"></a>既但取思择力故。<a id="a-C1"></a>以思慧为其体。<a id="a-C2"></a>为利益他伏恶行善故。<a id="a-C3"></a>兼属大悲。<a id="a-C4"></a>若离分别此事不成。<a id="a-C5"></a>故是无分别后智摄。<a id="a-C6"></a>云何知智波罗蜜是无分别后智摄。<a id="a-C7"></a>复以何法为此波罗蜜体。<a id="a-C8"></a>为答此两问故。</p>
  <p id="aC9">论曰。<a id="a-CA"></a>四若那波罗蜜。<a id="a-CB"></a>此度是能成立前六度智。<a id="a-CC"></a>能令菩萨于大集中受法乐。<a id="a-CD"></a>及成熟众生。</p>
  <p id="aCE">释曰。<a id="a-CF"></a>此度谓智波罗蜜。<a id="a-CG"></a>智有二种。<a id="a-CH"></a>一有分别。<a id="a-CI"></a>二无分别。<a id="a-CJ"></a>今明有分别智。<a id="a-CK"></a>何以故。<a id="a-CL"></a>以能成立前六波罗蜜故。<a id="a-CM"></a>能成立者。<a id="a-CN"></a>如来依六波罗蜜所说一切正法。<a id="a-CO"></a>菩萨能思量简择自得通达。<a id="a-CP"></a>及令他得通达。<a id="a-CQ"></a>能成立六度故。<a id="a-CR"></a>菩萨于大集中得受法乐。<a id="a-CS"></a>令自他通达。<a id="a-CT"></a>为欲成熟众生。<a id="a-CU"></a>此即智波罗蜜事。<a id="a-CV"></a>亦以思慧为体。<a id="a-CW"></a>此智既为利物故。<a id="a-CX"></a>兼属大悲。<a id="a-CY"></a>若离分别此事不成。<a id="a-CZ"></a>故是无分别后智摄。</p>
  <p id="aCa">论曰。<a id="a-Cb"></a>后四波罗蜜应知是无分别后智。<a id="a-Cc"></a>摄一切波罗蜜。<a id="a-Cd"></a>于一切地中不同时修习。</p>
  <p id="aCe">释曰。<a id="a-Cf"></a>随别义。<a id="a-Cg"></a>诸地各修一度。<a id="a-Ch"></a>故不同时。</p>
  <p id="aCi">论曰。<a id="a-Cj"></a>从波罗蜜藏藏经。<a id="a-Ck"></a>应知此法门广显诸义。</p>
  <p id="aCl">释曰。<a id="a-Cm"></a>一切大乘法名波罗蜜藏。<a id="a-Cn"></a>为利益他故佛说大乘。<a id="a-Co"></a>摄藏诸波罗蜜。<a id="a-Cp"></a>非声闻乘得此藏名。<a id="a-Cq"></a>以声闻乘不为利他说故。<a id="a-Cr"></a>若一切大乘皆名波罗蜜藏。<a id="a-Cs"></a>此法门为从何出。<a id="a-Ct"></a>此法门是十地波罗蜜藏所摄。<a id="a-Cu"></a>以文摄义故名藏。<a id="a-Cv"></a>部党类相摄又名藏。<a id="a-Cw"></a>故有重藏名。<a id="a-Cx"></a>复次佛不为二乘说。<a id="a-Cy"></a>于二乘有隐秘义。<a id="a-Cz"></a>故名为藏。<a id="a-D0"></a>此经中说一切波罗蜜地地各各修习。<a id="a-D1"></a>得成此地。<a id="a-D2"></a>诸佛于一切土处恒为胜行人说。<a id="a-D3"></a>此正说地义。<a id="a-D4"></a>如来法中为无等说。<a id="a-D5"></a>以无义无行得胜此地。<a id="a-D6"></a>此地能为一切义作依止故。<a id="a-D7"></a>何以故。<a id="a-D8"></a>由如来简择于胜处说故。<a id="a-D9"></a>所以胜者。<a id="a-DA"></a>以外尘及能住众生所住之处皆胜故。</p>
 </body>
</html>