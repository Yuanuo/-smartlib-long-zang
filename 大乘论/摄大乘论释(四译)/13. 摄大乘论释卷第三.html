<!doctype html>
<html id="z3IBVOPwf" data-ver="1111">
 <head>
  <meta charset="utf-8">
  <meta author="世亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第三</h1>
  <h2 id="a2">所知依分第二之三</h2>
  <p id="a3">论曰。<a id="a-4"></a>云何为生杂染不成。<a id="a-5"></a>结相续时不相应故。</p>
  <p id="a6">释曰。<a id="a-7"></a>若不信有阿赖耶识。<a id="a-8"></a>如生杂染亦不得成。<a id="a-9"></a>今当显示。<a id="a-A"></a>结相续时不相应故者。<a id="a-B"></a>谓得自体不相应故。</p>
  <p id="aC">论曰。<a id="a-D"></a>若有于此非等引地。<a id="a-E"></a>没已生时。<a id="a-F"></a>依中有位意起。<a id="a-G"></a>染污意识结生相续。<a id="a-H"></a>此染污意识。<a id="a-I"></a>于中有中灭。<a id="a-J"></a>于母胎中。<a id="a-K"></a>识羯罗蓝更相和合。<a id="a-L"></a>若即意识与彼和合。<a id="a-M"></a>既和合已依止此识。<a id="a-N"></a>于母胎中有意识转。<a id="a-O"></a>若尔即应有二意识。<a id="a-P"></a>于母胎中同时而转。<a id="a-Q"></a>又即与彼和合之识。<a id="a-R"></a>是意识性不应道理。<a id="a-S"></a>依染污故。<a id="a-T"></a>时无断故。<a id="a-U"></a>意识所缘不可得故。<a id="a-V"></a>设和合识即是意识。<a id="a-W"></a>为此和合意识。<a id="a-X"></a>即是一切种子识为依止。<a id="a-Y"></a>此识所生余意识。<a id="a-Z"></a>是一切种子识。<a id="a-a"></a>若此和合识是一切种子识。<a id="a-b"></a>即是阿赖耶识。<a id="a-c"></a>汝以异名立为意识。<a id="a-d"></a>若能依止识是一切种子识。<a id="a-e"></a>是则所依因识。<a id="a-f"></a>非一切种子识。<a id="a-g"></a>能依果识是一切种子识。<a id="a-h"></a>不应道理。<a id="a-i"></a>是故成就此和合识。<a id="a-j"></a>非是意识但是异熟识是一切种子识。</p>
  <p id="ak">释曰。<a id="a-l"></a>非等引地。<a id="a-m"></a>即是欲界。<a id="a-n"></a>没者死也。<a id="a-o"></a>染污意识。<a id="a-p"></a>即是烦恼俱行意识。<a id="a-q"></a>结生相续者。<a id="a-r"></a>谓摄受自体。<a id="a-s"></a>此染污意识。<a id="a-t"></a>缘生有为境。<a id="a-u"></a>于中有中灭。<a id="a-v"></a>言和合者。<a id="a-w"></a>识与赤白同一安危。<a id="a-x"></a>若和合识即是意识。<a id="a-y"></a>依此复生所余意识。<a id="a-z"></a>是则一时二意识转。<a id="a-10"></a>谓所依止和合意识。<a id="a-11"></a>及能依止所余意识。<a id="a-12"></a>又和合识是意识性。<a id="a-13"></a>不应道理。<a id="a-14"></a>何以故。<a id="a-15"></a>依染污故。<a id="a-16"></a>时无断故。<a id="a-17"></a>谓此意识贪等烦恼所染污。<a id="a-18"></a>意为所依止。<a id="a-19"></a>缘生有境故。<a id="a-1A"></a>是染污即此为依。<a id="a-1B"></a>名依染污。<a id="a-1C"></a>于此位中所依异熟不容染污。<a id="a-1D"></a>是无记故。<a id="a-1E"></a>此和合识常无间断。<a id="a-1F"></a>任业转故。<a id="a-1G"></a>意识所缘不可得故者。<a id="a-1H"></a>意识所缘明了可得。<a id="a-1I"></a>所谓诸法。<a id="a-1J"></a>此和合识无有如是明了所缘。<a id="a-1K"></a>是故此识是意识性。<a id="a-1L"></a>不应道理。</p>
  <p id="a1M">论曰。<a id="a-1N"></a>复次结生相续已。<a id="a-1O"></a>若离异熟识。<a id="a-1P"></a>执受色根亦不可得。<a id="a-1Q"></a>其余诸识各别依故。<a id="a-1R"></a>不坚住故。<a id="a-1S"></a>是诸色根不应离识。</p>
  <p id="a1T">释曰。<a id="a-1U"></a>结生相续已者。<a id="a-1V"></a>谓已得自体。<a id="a-1W"></a>若离异熟识者。<a id="a-1X"></a>谓离阿赖耶识。<a id="a-1Y"></a>其余诸识各别依故。<a id="a-1Z"></a>不坚住故者。<a id="a-1a"></a>谓余六识各别处故。<a id="a-1b"></a>易动转故。<a id="a-1c"></a>且如眼识眼为别依。<a id="a-1d"></a>如是其余耳等诸识。<a id="a-1e"></a>耳等色根为各别依。<a id="a-1f"></a>由此道理。<a id="a-1g"></a>如是诸识但应执受自所依根。<a id="a-1h"></a>又此诸识易动转故。<a id="a-1i"></a>或时无有。<a id="a-1j"></a>若离阿赖耶识。<a id="a-1k"></a>尔时眼等诸根无能执受。<a id="a-1l"></a>便应烂坏。</p>
  <p id="a1m">论曰。<a id="a-1n"></a>若离异熟识。<a id="a-1o"></a>识与名色更互相依。<a id="a-1p"></a>譬如芦束相依而转。<a id="a-1q"></a>此亦不成。</p>
  <p id="a1r">释曰。<a id="a-1s"></a>若离异熟识者。<a id="a-1t"></a>谓离阿赖耶识如不得成。<a id="a-1u"></a>今当显示。<a id="a-1v"></a>谓世尊言识缘名色。<a id="a-1w"></a>名色缘识。<a id="a-1x"></a>此中识缘名者。<a id="a-1y"></a>谓六识中非色四蕴。<a id="a-1z"></a>识缘色者。<a id="a-20"></a>谓羯逻蓝。<a id="a-21"></a>若不说有阿赖耶识。<a id="a-22"></a>何等名为名色缘识。<a id="a-23"></a>由依名色刹那展转。<a id="a-24"></a>相似相续流转不绝。</p>
  <p id="a25">论曰。<a id="a-26"></a>若离异熟识。<a id="a-27"></a>已生有情识食不成。<a id="a-28"></a>何以故。<a id="a-29"></a>以六识中随取一识。<a id="a-2A"></a>于三界中已生有情。<a id="a-2B"></a>能作食事不可得故。</p>
  <p id="a2C">释曰。<a id="a-2D"></a>此言显示识食不成。<a id="a-2E"></a>如世尊说。<a id="a-2F"></a>食有四种。<a id="a-2G"></a>一者段食。<a id="a-2H"></a>二者触食。<a id="a-2I"></a>三者意思食。<a id="a-2J"></a>四者识食。<a id="a-2K"></a>此中段食者。<a id="a-2L"></a>是能转变。<a id="a-2M"></a>由转变故饶益所依。<a id="a-2N"></a>触食者是能取境。<a id="a-2O"></a>由暂能见色等境界。<a id="a-2P"></a>便令所依饶益生故。<a id="a-2Q"></a>意思食者。<a id="a-2R"></a>是能悕望。<a id="a-2S"></a>由希望故饶益所依。<a id="a-2T"></a>如远见水虽渴不死。<a id="a-2U"></a>识食者。<a id="a-2V"></a>是能执受。<a id="a-2W"></a>由执受故所依久住。<a id="a-2X"></a>若不尔者应同死尸。<a id="a-2Y"></a>不久烂坏。<a id="a-2Z"></a>是故应许识亦是食。<a id="a-2a"></a>能作所依饶益事故。<a id="a-2b"></a>此中触食属六识身。<a id="a-2c"></a>意思食者属悕望意。<a id="a-2d"></a>有何别识可说为食。<a id="a-2e"></a>又若无心睡眠闷绝。<a id="a-2f"></a>入灭定等。<a id="a-2g"></a>六识身灭。<a id="a-2h"></a>谁复有余能执受身令不烂坏。<a id="a-2i"></a>若有弃舍阿赖耶识。<a id="a-2j"></a>身必烂坏。</p>
  <p id="a2k">论曰。<a id="a-2l"></a>若从此没。<a id="a-2m"></a>于等引地正受生时。<a id="a-2n"></a>由非等引染污意识。<a id="a-2o"></a>结生相续。<a id="a-2p"></a>此非等引染污之心。<a id="a-2q"></a>彼地所摄。<a id="a-2r"></a>离异熟识。<a id="a-2s"></a>余种子体定不可得。</p>
  <p id="a2t">释曰。<a id="a-2u"></a>如是已说非等引地结生相续。<a id="a-2v"></a>离异熟识不可得成。<a id="a-2w"></a>如等引地亦不得成。<a id="a-2x"></a>今当显示。<a id="a-2y"></a>谓于此处由染污识结生相续。<a id="a-2z"></a>于等引地。<a id="a-30"></a>由非等引染污意识结生相续。<a id="a-31"></a>言染污者。<a id="a-32"></a>彼地烦恼之所染污。<a id="a-33"></a>彼地烦恼者。<a id="a-34"></a>谓餐定味等。<a id="a-35"></a>此染污心在不定地。<a id="a-36"></a>不定地没从此没已。<a id="a-37"></a>即彼地心云何现前。<a id="a-38"></a>既不现前。<a id="a-39"></a>云何当得结生相续。<a id="a-3A"></a>由此道理。<a id="a-3B"></a>定应许有阿赖耶识。<a id="a-3C"></a>无始时来。<a id="a-3D"></a>恒有彼地此心熏习。<a id="a-3E"></a>由此熏习此心现行。<a id="a-3F"></a>由此心故结生相续。</p>
  <p id="a3G">论曰。<a id="a-3H"></a>复次生无色界。<a id="a-3I"></a>若离一切种子异熟识。<a id="a-3J"></a>染污善心应无种子。<a id="a-3K"></a>染污善心应无依持。</p>
  <p id="a3L">释曰。<a id="a-3M"></a>生无色界者。<a id="a-3N"></a>谓已解脱。<a id="a-3O"></a>色染污善心者。<a id="a-3P"></a>谓能爱味及三摩地。<a id="a-3Q"></a>应无种子者。<a id="a-3R"></a>谓应无因。<a id="a-3S"></a>应无依持者。<a id="a-3T"></a>谓应无依。<a id="a-3U"></a>复有别义。<a id="a-3V"></a>谓此二心若无种子从何而生。<a id="a-3W"></a>若无依持依何而转。<a id="a-3X"></a>阿赖耶识所摄受故。<a id="a-3Y"></a>从自种生为所依故。<a id="a-3Z"></a>令此能依相续而转。</p>
  <p id="a3a">论曰。<a id="a-3b"></a>又即于彼若出世心正现在前。<a id="a-3c"></a>余世间心皆灭尽故。<a id="a-3d"></a>尔时便应灭离彼趣。</p>
  <p id="a3e">释曰。<a id="a-3f"></a>即于彼界若出世心现在前时。<a id="a-3g"></a>除此所余是世间心。<a id="a-3h"></a>彼世间心尔时皆灭。<a id="a-3i"></a>如是彼趣便应永断。<a id="a-3j"></a>不由功用自然证得无余涅槃。<a id="a-3k"></a>既无此理。<a id="a-3l"></a>不应拨无阿赖耶识。</p>
  <p id="a3m">论曰。<a id="a-3n"></a>若生非想非非想处无所有处。<a id="a-3o"></a>出世间心现在前时。<a id="a-3p"></a>即应二趣悉皆灭离。<a id="a-3q"></a>此出世识不以非想非非想处为所依趣。<a id="a-3r"></a>亦不应以无所有处为所依趣。<a id="a-3s"></a>亦非涅槃为所依趣。</p>
  <p id="a3t">释曰。<a id="a-3u"></a>若生非想非非想处。<a id="a-3v"></a>或时起彼无所有处出世间心。<a id="a-3w"></a>令现在前。<a id="a-3x"></a>由彼处心极明利故。<a id="a-3y"></a>又由非想非非想处心闇钝故。<a id="a-3z"></a>住于彼处极明利心起出世心。<a id="a-40"></a>令现在前。<a id="a-41"></a>此出世心不应以彼第一第二为所依趣。<a id="a-42"></a>由彼二地皆世间故。<a id="a-43"></a>又生余地起余地心现在前故。<a id="a-44"></a>二所依趣俱不应理。<a id="a-45"></a>又即此心不应涅槃为所依趣。<a id="a-46"></a>有余依故。<a id="a-47"></a>如是三种为所依趣既不得成。<a id="a-48"></a>若不信有阿赖耶识。<a id="a-49"></a>此出世心何所依趣。</p>
  <p id="a4A">论曰。<a id="a-4B"></a>又将没时造善造恶。<a id="a-4C"></a>或下或上所依渐冷。<a id="a-4D"></a>若不信有阿赖耶识皆不得成。<a id="a-4E"></a>是故若离一切种子异熟识者。<a id="a-4F"></a>此生杂染亦不得成。</p>
  <p id="a4G">释曰。<a id="a-4H"></a>将舍命时造善造恶。<a id="a-4I"></a>或下或上身分渐冷。<a id="a-4J"></a>以造善者必定上升。<a id="a-4K"></a>若造恶者必定下坠。<a id="a-4L"></a>若不许有阿赖耶识为能执受。<a id="a-4M"></a>云何得有所依渐冷。<a id="a-4N"></a>阿赖耶识能执受故。<a id="a-4O"></a>或下或上如其次第。<a id="a-4P"></a>随所舍处身即有冷。</p>
  <p id="a4Q">论曰。<a id="a-4R"></a>云何世间清净不成。<a id="a-4S"></a>谓未离欲缠贪。<a id="a-4T"></a>未得色缠心者。<a id="a-4U"></a>即以欲缠善心。<a id="a-4V"></a>为离欲缠贪故勤修加行。<a id="a-4W"></a>此欲缠加行心。<a id="a-4X"></a>与色缠心不俱生灭故。<a id="a-4Y"></a>非彼所熏。<a id="a-4Z"></a>为彼种子。<a id="a-4a"></a>不应道理。<a id="a-4b"></a>又色缠心过去多生余心间隔。<a id="a-4c"></a>不应为今定心种子。<a id="a-4d"></a>唯无有故。<a id="a-4e"></a>是故成就色缠定心。<a id="a-4f"></a>一切种子异熟果识。<a id="a-4g"></a>展转传来为今因缘。<a id="a-4h"></a>加行善心为增上缘。<a id="a-4i"></a>如是一切离欲地中如应当知。<a id="a-4j"></a>如是世间清净。<a id="a-4k"></a>若离一切种子。<a id="a-4l"></a>异熟识理不得成。</p>
  <p id="a4m">释曰。<a id="a-4n"></a>如世间清净理不得成。<a id="a-4o"></a>今当显示。<a id="a-4p"></a>谓为远离欲缠贪故。<a id="a-4q"></a>以欲缠善心修加行时。<a id="a-4r"></a>即此欲缠加行善心。<a id="a-4s"></a>未曾为彼色缠善心之所熏习。<a id="a-4t"></a>不俱生灭故。<a id="a-4u"></a>今色缠心应无种子自然而生。<a id="a-4v"></a>又过去世色缠善心。<a id="a-4w"></a>多生所间余识所隔。<a id="a-4x"></a>唯无有故。<a id="a-4y"></a>已过去故。<a id="a-4z"></a>不得为今定心种子。<a id="a-50"></a>展转传来为今因缘者。<a id="a-51"></a>阿赖耶识持彼种故。<a id="a-52"></a>今色缠心从自种生。<a id="a-53"></a>加行善心非无功力。<a id="a-54"></a>言功力者。<a id="a-55"></a>但增上缘。<a id="a-56"></a>非是因缘。<a id="a-57"></a>由彼增上力生此色缠心。<a id="a-58"></a>如是远离色缠贪等。<a id="a-59"></a>如应当知。</p>
  <p id="a5A">论曰。<a id="a-5B"></a>云何出世清净不成。<a id="a-5C"></a>谓世尊说依他言音。<a id="a-5D"></a>及内各别如理作意。<a id="a-5E"></a>由此为因正见得生。<a id="a-5F"></a>此他言音如理作意。<a id="a-5G"></a>为熏耳识。<a id="a-5H"></a>为熏意识。<a id="a-5I"></a>为两俱熏。<a id="a-5J"></a>若于彼法如理思惟。<a id="a-5K"></a>尔时耳识且不得起。<a id="a-5L"></a>意识亦为种种散动余识所间。<a id="a-5M"></a>若与如理作意相应生时。<a id="a-5N"></a>此闻所熏意识与彼熏习久灭过去。<a id="a-5O"></a>定无有体。<a id="a-5P"></a>云何复为种子。<a id="a-5Q"></a>能生后时如理作意相应之心。<a id="a-5R"></a>又此如理作意相应。<a id="a-5S"></a>是世间心。<a id="a-5T"></a>彼正见相应是出世心。<a id="a-5U"></a>曾未有时俱生俱灭。<a id="a-5V"></a>是故此心非彼所熏。<a id="a-5W"></a>既不被熏。<a id="a-5X"></a>为彼种子不应道理。<a id="a-5Y"></a>是故出世清净。<a id="a-5Z"></a>若离一切种子。<a id="a-5a"></a>异熟果识亦不得成。<a id="a-5b"></a>此中闻熏习。<a id="a-5c"></a>摄受彼种子不相应故。</p>
  <p id="a5d">释曰。<a id="a-5e"></a>如出世间清净不成。<a id="a-5f"></a>今当显示。<a id="a-5g"></a>此他言音如理作意者。<a id="a-5h"></a>谓与言音相应作意。<a id="a-5i"></a>意识亦为种种散动余识所间者。<a id="a-5j"></a>是与正见相应。<a id="a-5k"></a>出世间心被间隔义。<a id="a-5l"></a>若与如理作意相应生时者。<a id="a-5m"></a>谓于后时。<a id="a-5n"></a>此闻所熏意识与彼熏习久灭过去定无有体者。<a id="a-5o"></a>谓经长时已谢隔越。<a id="a-5p"></a>决定无体。<a id="a-5q"></a>云何复为种子能生后时如理作意相应之心者。<a id="a-5r"></a>谓彼久灭现无有体不能为因。<a id="a-5s"></a>此中闻熏习摄受彼种子不相应故者。<a id="a-5t"></a>谓在世间意识之中故。<a id="a-5u"></a>言此中闻熏习者。<a id="a-5v"></a>依他言音正闻熏习。<a id="a-5w"></a>摄受彼种子者。<a id="a-5x"></a>在意识中摄受出世清净。<a id="a-5y"></a>种子不相应故者。<a id="a-5z"></a>谓彼所计不应理故。<a id="a-60"></a>云何可说此从彼生。</p>
  <p id="a61">论曰。<a id="a-62"></a>复次云何一切种子。<a id="a-63"></a>异熟果识为杂染因。<a id="a-64"></a>复为出世能对治。<a id="a-65"></a>彼净心种子。<a id="a-66"></a>又出世心昔未曾习故。<a id="a-67"></a>彼熏习决定应无。<a id="a-68"></a>既无熏习从何种生。<a id="a-69"></a>是故应答从最清净法界等流正闻熏习种子所生。</p>
  <p id="a6A">释曰。<a id="a-6B"></a>云何等者。<a id="a-6C"></a>谓异熟识是所治因。<a id="a-6D"></a>为能治因不应道理。<a id="a-6E"></a>又出世心昔未曾习者。<a id="a-6F"></a>谓先未生故。<a id="a-6G"></a>彼熏习决定应无者。<a id="a-6H"></a>由此因故。<a id="a-6I"></a>彼出世心无有熏习。<a id="a-6J"></a>决定无疑。<a id="a-6K"></a>从最清净法界等流正闻熏习种子所生者。<a id="a-6L"></a>为显法界异声闻等。<a id="a-6M"></a>言最清净。<a id="a-6N"></a>由佛世尊所证法界。<a id="a-6O"></a>永断烦恼所知障故。<a id="a-6P"></a>从最清净法界所流经等教法。<a id="a-6Q"></a>名最清净法界等流。<a id="a-6R"></a>无倒听闻如是经等故名正闻。<a id="a-6S"></a>由此正闻所起熏习。<a id="a-6T"></a>名为熏习。<a id="a-6U"></a>或复正闻即是熏习。<a id="a-6V"></a>是故说名正闻熏习。<a id="a-6W"></a>即此熏习相续住在阿赖耶识。<a id="a-6X"></a>为因能起出世间心。<a id="a-6Y"></a>是故说言从最清净法界所流正闻熏习种子所生。</p>
  <p id="a6Z">论曰。<a id="a-6a"></a>此闻熏习为是阿赖耶识自性。<a id="a-6b"></a>为非阿赖耶识自性。<a id="a-6c"></a>若是阿赖耶识自性。<a id="a-6d"></a>云何是彼对治种子。<a id="a-6e"></a>若非阿赖耶识自性。<a id="a-6f"></a>此闻熏习种子所依云何可见。<a id="a-6g"></a>乃至证得诸佛菩提。<a id="a-6h"></a>此闻熏习。<a id="a-6i"></a>随在一种所依转处。<a id="a-6j"></a>寄在异熟识中。<a id="a-6k"></a>与彼和合俱转。<a id="a-6l"></a>犹如水乳。<a id="a-6m"></a>然非阿赖耶识。<a id="a-6n"></a>是彼对治种子性故。</p>
  <p id="a6o">释曰。<a id="a-6p"></a>此闻熏习为是阿赖耶识自性为非阿赖耶识自性。<a id="a-6q"></a>若尔何过。<a id="a-6r"></a>若是阿赖耶识自性。<a id="a-6s"></a>云何即为阿赖耶识对治种子。<a id="a-6t"></a>若非阿赖耶识自性。<a id="a-6u"></a>此闻熏习种子即应别有所依。<a id="a-6v"></a>乃至证得诸佛菩提者。<a id="a-6w"></a>谓乃至得诸佛所证无上菩提。<a id="a-6x"></a>此闻熏习者。<a id="a-6y"></a>即是最清净法界等流正闻熏习。<a id="a-6z"></a>随在一种所依转处者。<a id="a-70"></a>谓随在一相续转处。<a id="a-71"></a>寄在异熟识中与彼和合俱转犹如水乳者。<a id="a-72"></a>此闻熏习与异熟识。<a id="a-73"></a>虽不同性而寄识中。<a id="a-74"></a>犹如水乳和合俱转。<a id="a-75"></a>然非阿赖耶识等者。<a id="a-76"></a>虽复和合似一性转。<a id="a-77"></a>然非即是阿赖耶识。<a id="a-78"></a>是能对治阿赖耶识。<a id="a-79"></a>种子性故。</p>
  <p id="a7A">论曰。<a id="a-7B"></a>此中依下品熏习成中品熏习。<a id="a-7C"></a>依中品熏习成上品熏习。<a id="a-7D"></a>依闻思修多分修作。<a id="a-7E"></a>得相应故。</p>
  <p id="a7F">释曰。<a id="a-7G"></a>此中下中上品者。<a id="a-7H"></a>应知依闻思修所成慧说。<a id="a-7I"></a>由彼一一有三种故。<a id="a-7J"></a>复有别义。<a id="a-7K"></a>闻所成慧是下品。<a id="a-7L"></a>思所成慧是中品。<a id="a-7M"></a>修所成慧是上品。<a id="a-7N"></a>依闻思修多分修作得相应故者。<a id="a-7O"></a>谓依闻等数数猛利而修作故。<a id="a-7P"></a>又于此中下品为因。<a id="a-7Q"></a>得成中品。<a id="a-7R"></a>中品为因得成上品。</p>
  <p id="a7S">论曰。<a id="a-7T"></a>又此正闻熏习种子。<a id="a-7U"></a>下中上品应知。<a id="a-7V"></a>亦是法身种子与阿赖耶识相违。<a id="a-7W"></a>非阿赖耶识所摄。<a id="a-7X"></a>是出世间最净法界等流性故。<a id="a-7Y"></a>虽是世间。<a id="a-7Z"></a>而是出世心种子性。<a id="a-7a"></a>又出世心虽未生时。<a id="a-7b"></a>已能对治诸烦恼缠。<a id="a-7c"></a>已能对治诸崄恶趣。<a id="a-7d"></a>已作一切所有恶业朽坏对治。<a id="a-7e"></a>又能随顺逢事一切诸佛菩萨。<a id="a-7f"></a>虽是世间。<a id="a-7g"></a>应知初修业菩萨所得。<a id="a-7h"></a>亦法身摄。<a id="a-7i"></a>声闻独觉所得。<a id="a-7j"></a>唯解脱身摄。<a id="a-7k"></a>又此熏习非阿赖耶识。<a id="a-7l"></a>是法身解脱身摄如如熏习下中上品次第渐增。<a id="a-7m"></a>如是如是异熟果识次第渐减。<a id="a-7n"></a>即转所依。<a id="a-7o"></a>既一切种所依转已。<a id="a-7p"></a>即异熟果识。<a id="a-7q"></a>及一切种子。<a id="a-7r"></a>无种子而转。<a id="a-7s"></a>一切种永断。</p>
  <p id="a7t">释曰。<a id="a-7u"></a>已能对治诸烦恼缠者。<a id="a-7v"></a>谓是能断增上贪等现起转因。<a id="a-7w"></a>已能对治诸崄恶趣者。<a id="a-7x"></a>谓若能断诸烦恼缠。<a id="a-7y"></a>即能对治诸崄恶趣。<a id="a-7z"></a>已作一切所有恶业朽坏对治者。<a id="a-80"></a>谓若虽有顺后受业应堕恶趣。<a id="a-81"></a>而能为彼作朽坏因。<a id="a-82"></a>举要言之此闻熏习能治一切过去未来现在恶业。<a id="a-83"></a>又能随顺逢事一切诸佛菩萨者。<a id="a-84"></a>谓是当来逢事善友自身得因。<a id="a-85"></a>虽是世间应知初修业菩萨所得亦法身摄者。<a id="a-86"></a>谓诸异生菩萨名初修业菩萨。<a id="a-87"></a>亦是法身种子故。<a id="a-88"></a>说亦法身摄。<a id="a-89"></a>声闻独觉所得唯解脱身摄者。<a id="a-8A"></a>谓声闻等正闻熏习。<a id="a-8B"></a>唯是解脱因。<a id="a-8C"></a>唯得解脱身不得法身故。</p>
  <p id="a8D">论曰。<a id="a-8E"></a>复次云何犹如水乳。<a id="a-8F"></a>非阿赖耶识。<a id="a-8G"></a>与阿赖耶识同处俱转。<a id="a-8H"></a>而阿赖耶识一切种尽。<a id="a-8I"></a>非阿赖耶识一切种增。<a id="a-8J"></a>譬如于水鹅所饮乳。<a id="a-8K"></a>又如世间得离欲时。<a id="a-8L"></a>非等引地熏习渐减。<a id="a-8M"></a>其等引地熏习渐增。<a id="a-8N"></a>而得转依。</p>
  <p id="a8O">释曰。<a id="a-8P"></a>非阿赖耶识与阿赖耶识。<a id="a-8Q"></a>虽同处俱转。<a id="a-8R"></a>而阿赖耶识尽。<a id="a-8S"></a>非阿赖耶识在。<a id="a-8T"></a>还即以前水乳和合。<a id="a-8U"></a>鹅所饮时乳尽水在。<a id="a-8V"></a>譬喻显示。<a id="a-8W"></a>又如世间得离欲时。<a id="a-8X"></a>于一阿赖耶识中。<a id="a-8Y"></a>非等引地烦恼熏习渐减。<a id="a-8Z"></a>其等引地善法熏习渐增。<a id="a-8a"></a>而得转依。<a id="a-8b"></a>此中转依当知亦尔。</p>
  <p id="a8c">论曰。<a id="a-8d"></a>又入灭定识不离身。<a id="a-8e"></a>圣所说故。<a id="a-8f"></a>此中异熟识应成不离身。<a id="a-8g"></a>非为治此灭定生故。</p>
  <p id="a8h">释曰。<a id="a-8i"></a>引入灭定识不离言。<a id="a-8j"></a>为成定有阿赖耶识。<a id="a-8k"></a>世尊说识不离身者。<a id="a-8l"></a>除异熟识余不得成。<a id="a-8m"></a>以灭定生对治转识。<a id="a-8n"></a>故观此定为极寂静。</p>
  <p id="a8o">论曰。<a id="a-8p"></a>又非出定此识复生。<a id="a-8q"></a>由异熟识既间断已。<a id="a-8r"></a>离结相续无重生故。</p>
  <p id="a8s">释曰。<a id="a-8t"></a>若执出定此识还生。<a id="a-8u"></a>由此意故识不离身。<a id="a-8v"></a>此不应理。<a id="a-8w"></a>以从定出识不复生异熟果识既间断已。<a id="a-8x"></a>离结相续更托余生。<a id="a-8y"></a>无重生故。</p>
  <p id="a8z">论曰。<a id="a-90"></a>又若有执。<a id="a-91"></a>以意识故灭定有心。<a id="a-92"></a>此心不成。<a id="a-93"></a>定不应成故。<a id="a-94"></a>所缘行相不可得故。<a id="a-95"></a>应有善根相应过故。<a id="a-96"></a>不善无记不应理故。<a id="a-97"></a>应有想受现行过故。<a id="a-98"></a>触可得故。<a id="a-99"></a>于三摩地有功能故。<a id="a-9A"></a>应有唯灭想过失故。<a id="a-9B"></a>应有其思信等善根现行过故。<a id="a-9C"></a>拔彼能依令离所依不应理故。<a id="a-9D"></a>有譬喻故。<a id="a-9E"></a>如非遍行此不有故。</p>
  <p id="a9F">释曰。<a id="a-9G"></a>又若有执以意识故灭定有心此心不成者。<a id="a-9H"></a>若有欲离前说自相阿赖耶识。<a id="a-9I"></a>以余转识灭定有心。<a id="a-9J"></a>此不应理。<a id="a-9K"></a>何以故。<a id="a-9L"></a>定不应成故。<a id="a-9M"></a>未曾见心离心法故。<a id="a-9N"></a>如余心法想受亦尔。<a id="a-9O"></a>俱应不灭。<a id="a-9P"></a>然此灭定俱灭所显。<a id="a-9Q"></a>是故应至定不应成。<a id="a-9R"></a>若立唯有阿赖耶识。<a id="a-9S"></a>则无此过。<a id="a-9T"></a>求静住者为治彼怨。<a id="a-9U"></a>余心心法故生。<a id="a-9V"></a>此定不为对治不明了性阿赖耶识。<a id="a-9W"></a>又此定内无有余心。<a id="a-9X"></a>何以故。<a id="a-9Y"></a>所缘行相不可得故。<a id="a-9Z"></a>诸心心法相续不断。<a id="a-9a"></a>必不远离所缘行相。<a id="a-9b"></a>此灭定中若有心者。<a id="a-9c"></a>亦应不离所缘行相。<a id="a-9d"></a>然此二种俱不可得。<a id="a-9e"></a>是故此定无有余心。<a id="a-9f"></a>若唯立有阿赖耶识无此妨难。<a id="a-9g"></a>执受所依之所显故。<a id="a-9h"></a>又此定中若有转识。<a id="a-9i"></a>此识必有善等差别。<a id="a-9j"></a>谓或是善。<a id="a-9k"></a>或是不善。<a id="a-9l"></a>或是无记。<a id="a-9m"></a>然此中识且非是善。<a id="a-9n"></a>应有善根相应过故。<a id="a-9o"></a>此则相违亦非此识。<a id="a-9p"></a>是自性善。<a id="a-9q"></a>由此不离善根相应。<a id="a-9r"></a>成善性故。<a id="a-9s"></a>由立定心是善性故。<a id="a-9t"></a>至所不欲与无贪等善根相应。<a id="a-9u"></a>此不应许与余善心无差别故。<a id="a-9v"></a>遍一切处应成此过。<a id="a-9w"></a>又于此中亦不得有不善无记。<a id="a-9x"></a>不善无记不应理故。<a id="a-9y"></a>于离欲时。<a id="a-9z"></a>诸不善根皆永断故。<a id="a-A0"></a>不成不善亦非无记。<a id="a-A1"></a>此定善故。<a id="a-A2"></a>又不可立此心是善。<a id="a-A3"></a>应有想受现行过故。<a id="a-A4"></a>若离善根善心不有。<a id="a-A5"></a>是故应至善根现行。<a id="a-A6"></a>此中如有善根现行。<a id="a-A7"></a>想受亦尔。<a id="a-A8"></a>应至现行无别因故。<a id="a-A9"></a>然不应理。<a id="a-AA"></a>所治现行能治无故。<a id="a-AB"></a>譬如贪等正现行时。<a id="a-AC"></a>不净观等决定无有。<a id="a-AD"></a>又此定中离阿赖耶识余心不容有。<a id="a-AE"></a>必应有触可得过故。<a id="a-AF"></a>如住余定决无有疑。<a id="a-AG"></a>谓余定中善根相应。<a id="a-AH"></a>余识转时决定有触。<a id="a-AI"></a>以定所生轻安为相。<a id="a-AJ"></a>或顺乐受。<a id="a-AK"></a>或有随顺非苦乐受。<a id="a-AL"></a>此触为缘或生乐受。<a id="a-AM"></a>或复生于非苦乐受。<a id="a-AN"></a>何以故。<a id="a-AO"></a>于余三摩地有此功能故。<a id="a-AP"></a>于余定中见此二触于生二受必有功能此亦应尔。<a id="a-AQ"></a>无障因故。<a id="a-AR"></a>触为缘受此中应至然不应理。<a id="a-AS"></a>何以故。<a id="a-AT"></a>应有唯灭想过失故。<a id="a-AU"></a>若许此触为缘生受。<a id="a-AV"></a>于此定中唯应想灭。<a id="a-AW"></a>然不应许想受俱灭。<a id="a-AX"></a>圣所说故。<a id="a-AY"></a>又此定中若有余识。<a id="a-AZ"></a>必与其触俱有相应。<a id="a-Aa"></a>此不应理。<a id="a-Ab"></a>何以故。<a id="a-Ac"></a>若有触者应有其思信等善根现行过故。<a id="a-Ad"></a>若有其识触相应转。<a id="a-Ae"></a>必有与此俱生思等。<a id="a-Af"></a>圣所说故。<a id="a-Ag"></a>此中应至有思现行。<a id="a-Ah"></a>若此定中有思现行造作善心。<a id="a-Ai"></a>必有信等善根现行。<a id="a-Aj"></a>然不应许若有欲避如前所说种种过失。<a id="a-Ak"></a>及阿笈摩相违过失。<a id="a-Al"></a>由但厌离诸心法故。<a id="a-Am"></a>唯拔心法。<a id="a-An"></a>于此定中唯立有心无有心法。<a id="a-Ao"></a>此亦不然。<a id="a-Ap"></a>何以故。<a id="a-Aq"></a>拔彼能依令离所依。<a id="a-Ar"></a>不应理故。<a id="a-As"></a>所依是心。<a id="a-At"></a>能依是心法。<a id="a-Au"></a>所依能依心与心法。<a id="a-Av"></a>无始生死来更互不相离。<a id="a-Aw"></a>由此相引。<a id="a-Ax"></a>是故定应与无贪等善根相应。<a id="a-Ay"></a>若言此定及定方便。<a id="a-Az"></a>与无贪等善根相违故。<a id="a-B0"></a>于定中善根不转。<a id="a-B1"></a>唯善心转。<a id="a-B2"></a>此于余处都未曾见。<a id="a-B3"></a>若于因时。<a id="a-B4"></a>彼法相应等流果时。<a id="a-B5"></a>亦有相应故不应理。<a id="a-B6"></a>又不应理。<a id="a-B7"></a>有譬喻故。<a id="a-B8"></a>谓世尊说。<a id="a-B9"></a>诸身行灭。<a id="a-BA"></a>诸语行灭。<a id="a-BB"></a>诸意行灭。<a id="a-BC"></a>此中身行。<a id="a-BD"></a>谓入出息。<a id="a-BE"></a>其语行者。<a id="a-BF"></a>谓寻与伺。<a id="a-BG"></a>其意行者。<a id="a-BH"></a>谓思想等。<a id="a-BI"></a>如寻伺灭语必不起。<a id="a-BJ"></a>意亦如是。<a id="a-BK"></a>若意行灭亦应不起。<a id="a-BL"></a>若汝意谓。<a id="a-BM"></a>如身行灭安住定中。<a id="a-BN"></a>身在不灭意亦如是。<a id="a-BO"></a>虽意行灭应在不灭。<a id="a-BP"></a>此亦不然。<a id="a-BQ"></a>何以故。<a id="a-BR"></a>如非遍行此不有故。<a id="a-BS"></a>如世尊说。<a id="a-BT"></a>离身行外有身住因。<a id="a-BU"></a>所谓饮食命根识等。<a id="a-BV"></a>由此虽无入息出息。<a id="a-BW"></a>而身安住。<a id="a-BX"></a>意即不尔。<a id="a-BY"></a>离意行外更无别因持心令住。<a id="a-BZ"></a>由此应至无意识故名无心定。<a id="a-Ba"></a>异熟果识此中有故。<a id="a-Bb"></a>世尊说识不离于身。<a id="a-Bc"></a>即从此识一切种子后出定时转识还生。<a id="a-Bd"></a>故知定有阿赖耶识。</p>
  <p id="aBe">论曰。<a id="a-Bf"></a>又此定中。<a id="a-Bg"></a>由意识故执有心者。<a id="a-Bh"></a>此心是善不善无记。<a id="a-Bi"></a>皆不得成故不应理。</p>
  <p id="aBj">释曰。<a id="a-Bk"></a>已广废立灭定有心。<a id="a-Bl"></a>今当略显第二颂义。<a id="a-Bm"></a>若有欲除阿赖耶识。<a id="a-Bn"></a>以意识故灭定有心。<a id="a-Bo"></a>此心是善不善无记皆不得成故不应理。<a id="a-Bp"></a>何以故。<a id="a-Bq"></a>由此灭定是善性故。<a id="a-Br"></a>且非不善无记亦尔。<a id="a-Bs"></a>威仪工巧变化无记。<a id="a-Bt"></a>定不得有。<a id="a-Bu"></a>若说此是异熟无记。<a id="a-Bv"></a>理即应至阿赖耶识。<a id="a-Bw"></a>除此更无第五无记。<a id="a-Bx"></a>又此定中心若是善。<a id="a-By"></a>应无贪等善根相应。<a id="a-Bz"></a>染污意灭唯善心在。<a id="a-C0"></a>尔时善心所依所缘。<a id="a-C1"></a>皆悉是有三事和合。<a id="a-C2"></a>云何此中不生其触。<a id="a-C3"></a>既有其触。<a id="a-C4"></a>受等心法何得不生。<a id="a-C5"></a>如是灭定应不得成。<a id="a-C6"></a>诸心心法皆不灭故。<a id="a-C7"></a>又若有执此定是善。<a id="a-C8"></a>由心所引定前方便。<a id="a-C9"></a>能引善心力所引故定中善心非无贪等善根相应。<a id="a-CA"></a>又三和合若有堪能亦能生受。<a id="a-CB"></a>若三和合无有堪能。<a id="a-CC"></a>唯生其触。<a id="a-CD"></a>是故定中虽有善心。<a id="a-CE"></a>非无贪等善根相应。<a id="a-CF"></a>亦无受等。<a id="a-CG"></a>此义不然。<a id="a-CH"></a>方便善心既无贪等善根相应。<a id="a-CI"></a>从此所引等流果心。<a id="a-CJ"></a>何故不尔。<a id="a-CK"></a>又从所依拔除能依不应理故。<a id="a-CL"></a>心与心法无始已来。<a id="a-CM"></a>于一切时互不相离。<a id="a-CN"></a>今拔能依令离所依必不可得。<a id="a-CO"></a>何以故。<a id="a-CP"></a>有譬喻故。<a id="a-CQ"></a>谓于世间从生至坏。<a id="a-CR"></a>于一切时互不相离。<a id="a-CS"></a>无有道理。<a id="a-CT"></a>拔除能依令离所依。<a id="a-CU"></a>譬如大种与所造色。<a id="a-CV"></a>无有道理。<a id="a-CW"></a>令其所造离于能造。<a id="a-CX"></a>心法亦尔。<a id="a-CY"></a>不可令其离所依心。<a id="a-CZ"></a>是故于此无心定中。<a id="a-Ca"></a>无有心法。<a id="a-Cb"></a>但有善心不应道理。<a id="a-Cc"></a>若有复谓。<a id="a-Cd"></a>令拔能依令离所依。<a id="a-Ce"></a>虽不应理。<a id="a-Cf"></a>然想及受能障此定。<a id="a-Cg"></a>于方便中厌患彼故。<a id="a-Ch"></a>唯二不行余法不尔。<a id="a-Ci"></a>亦得现行不应道理。<a id="a-Cj"></a>何以故。<a id="a-Ck"></a>如非遍行此不有故。<a id="a-Cl"></a>非遍行者。<a id="a-Cm"></a>此中可灭。<a id="a-Cn"></a>二是遍行故不可灭。<a id="a-Co"></a>遍行若灭心亦随灭。<a id="a-Cp"></a>无别因故。<a id="a-Cq"></a>是故此中言有心者。<a id="a-Cr"></a>是异熟识定非意识。</p>
  <p id="aCs">论曰。<a id="a-Ct"></a>若复有执色心无间生。<a id="a-Cu"></a>是诸法种子此不得成。<a id="a-Cv"></a>如前已说。<a id="a-Cw"></a>又从无色无想天没。<a id="a-Cx"></a>灭定等出不应道理。<a id="a-Cy"></a>又阿罗汉后心不成。<a id="a-Cz"></a>唯可容有等无间缘。</p>
  <p id="aD0">释曰。<a id="a-D1"></a>若复有执色心无间生。<a id="a-D2"></a>是诸法种子者。<a id="a-D3"></a>谓若有执前刹那色能为种子。<a id="a-D4"></a>后刹那色因彼而生。<a id="a-D5"></a>前识后识相望亦尔。<a id="a-D6"></a>此前已破。<a id="a-D7"></a>又无色没色复生时。<a id="a-D8"></a>色久断灭何有种子。<a id="a-D9"></a>无想天没。<a id="a-DA"></a>或复从于灭定等出。<a id="a-DB"></a>心复生时。<a id="a-DC"></a>心久断灭何有心因。<a id="a-DD"></a>若如是者。<a id="a-DE"></a>诸阿罗汉终不应得无余涅槃。<a id="a-DF"></a>色心两因永无尽故。<a id="a-DG"></a>前刹那色望于后色。<a id="a-DH"></a>前刹那识望于后识。<a id="a-DI"></a>应知容有等无间缘。<a id="a-DJ"></a>无有因缘。</p>
  <p id="aDK">论曰。<a id="a-DL"></a>如是若离一切种子异熟果识。<a id="a-DM"></a>杂染清净皆不得成。<a id="a-DN"></a>是故成就如前所说相。<a id="a-DO"></a>阿赖耶识决定是有。</p>
  <p id="aDP">释曰。<a id="a-DQ"></a>由前所说无量道理。<a id="a-DR"></a>是故成就阿赖耶识决定是有。</p>
  <p id="aDS">论曰。<a id="a-DT"></a>此中三颂。</p>
  <p id="aDU">菩萨于净心　　远离于五识</p>
  <p id="aDV">无余心转依　　云何汝当作</p>
  <p id="aDW">若对治转依　　非断故不成</p>
  <p id="aDX">果因无差别　　于永断成过</p>
  <p id="aDY">无种或无体　　若许为转依</p>
  <p id="aDZ">无彼二无故　　转依不应理</p>
  <p id="aDa">释曰。<a id="a-Db"></a>如住转识转依不成。<a id="a-Dc"></a>三颂显示。<a id="a-Dd"></a>菩萨于净心者。<a id="a-De"></a>是于出世对治相应善意识义。<a id="a-Df"></a>远离于五识者。<a id="a-Dg"></a>谓此远离眼等五识。<a id="a-Dh"></a>言无余者。<a id="a-Di"></a>无善有漏杂染意识。<a id="a-Dj"></a>已举净心复举无余。<a id="a-Dk"></a>为欲遮遣善有漏识。<a id="a-Dl"></a>言心转依云何作者。<a id="a-Dm"></a>若汝信有阿赖耶识可作一切杂染种子。<a id="a-Dn"></a>无种子义名心转依。<a id="a-Do"></a>若不尔者云何当作。<a id="a-Dp"></a>若对治生名为转依。<a id="a-Dq"></a>此不应理。<a id="a-Dr"></a>何以故。<a id="a-Ds"></a>若对治转依非断故。<a id="a-Dt"></a>不成杂染。<a id="a-Du"></a>永断故名转依。<a id="a-Dv"></a>非能对治即是永断。<a id="a-Dw"></a>由此但是永断因故。<a id="a-Dx"></a>若必尔者便至果因无差别过。<a id="a-Dy"></a>果是永断说名涅槃。<a id="a-Dz"></a>因是对治说名圣道。<a id="a-E0"></a>若能对治即是永断。<a id="a-E1"></a>应至果因一体之过。<a id="a-E2"></a>才生对治应即涅槃。<a id="a-E3"></a>无种或无体若许为转依者。<a id="a-E4"></a>若于转识作无种子。<a id="a-E5"></a>或即无体许为转依。<a id="a-E6"></a>无彼二无故转依不应理。<a id="a-E7"></a>杂染转识。<a id="a-E8"></a>此定位中不得有故。<a id="a-E9"></a>亦无种子可令作无。<a id="a-EA"></a>无二可无而名转依。<a id="a-EB"></a>不应道理。<a id="a-EC"></a>若决定有阿赖耶识。<a id="a-ED"></a>杂染转识。<a id="a-EE"></a>此定位中虽不得有。<a id="a-EF"></a>而彼种子一切住在阿赖耶识。<a id="a-EG"></a>可能作其无种无体。<a id="a-EH"></a>由汝转依不应道理。<a id="a-EI"></a>故应信有阿赖耶识。</p>
  <p id="aEJ">论曰。<a id="a-EK"></a>复次此阿赖耶识差别云何。<a id="a-EL"></a>略说应知。<a id="a-EM"></a>或三种或四种。<a id="a-EN"></a>此中三种者。<a id="a-EO"></a>谓三种熏习差别故。<a id="a-EP"></a>一名言熏习差别。<a id="a-EQ"></a>二我见熏习差别。<a id="a-ER"></a>三有支熏习差别。<a id="a-ES"></a>四种者。<a id="a-ET"></a>一引发差别。<a id="a-EU"></a>二异熟差别。<a id="a-EV"></a>三缘相差别。<a id="a-EW"></a>四相貌差别。</p>
  <p id="aEX">释曰。<a id="a-EY"></a>如是已成立阿赖耶识。<a id="a-EZ"></a>今当显此品类差别。<a id="a-Ea"></a>于三种熏习差别中。<a id="a-Eb"></a>名言熏习差别者。<a id="a-Ec"></a>谓眼名言熏习。<a id="a-Ed"></a>在异熟识中为眼生因。<a id="a-Ee"></a>异熟生眼从彼生时。<a id="a-Ef"></a>用彼为因。<a id="a-Eg"></a>还说名眼。<a id="a-Eh"></a>如是耳等一切名言差别亦尔。<a id="a-Ei"></a>我见熏习差别者。<a id="a-Ej"></a>由染污意萨迦耶见力故。<a id="a-Ek"></a>于阿赖耶识中我执熏习生。<a id="a-El"></a>由此为因。<a id="a-Em"></a>谓自为我异我为他。<a id="a-En"></a>各有差别。<a id="a-Eo"></a>有支熏习差别者。<a id="a-Ep"></a>由善不善不动行力故。<a id="a-Eq"></a>于诸趣中流转差别。<a id="a-Er"></a>此三如后所知相初当广分别。</p>
  <p id="aEs">论曰。<a id="a-Et"></a>此中引发差别者。<a id="a-Eu"></a>谓新起熏习。<a id="a-Ev"></a>此若无者。<a id="a-Ew"></a>行为缘识。<a id="a-Ex"></a>取为缘有。<a id="a-Ey"></a>应不得成。</p>
  <p id="aEz">释曰。<a id="a-F0"></a>引发差别者。<a id="a-F1"></a>谓能引发品类差别。<a id="a-F2"></a>谓新起熏习者。<a id="a-F3"></a>谓彼最先所起熏习。<a id="a-F4"></a>若此能引阿赖耶识差别无者。<a id="a-F5"></a>诸行生灭熏习成识。<a id="a-F6"></a>由取摄受生有现前。<a id="a-F7"></a>此所作有应不得成。<a id="a-F8"></a>能有后生故名为有。<a id="a-F9"></a>此所说取或善不善是串习果。</p>
  <p id="aFA">论曰。<a id="a-FB"></a>此中异熟差别者。<a id="a-FC"></a>谓行有为缘。<a id="a-FD"></a>于诸趣中异熟差别。<a id="a-FE"></a>此若无者则无种子。<a id="a-FF"></a>后有诸法生应不成。</p>
  <p id="aFG">释曰。<a id="a-FH"></a>异熟差别者。<a id="a-FI"></a>谓行有为缘。<a id="a-FJ"></a>于诸趣中所引异熟。<a id="a-FK"></a>若此所引阿赖耶识差别无者。<a id="a-FL"></a>则无有因。<a id="a-FM"></a>后有诸法眼等色根。<a id="a-FN"></a>此等异熟生应不成。<a id="a-FO"></a>当知此则是异熟果。</p>
  <p id="aFP">论曰。<a id="a-FQ"></a>此中缘相差别者。<a id="a-FR"></a>谓即意中我执缘相。<a id="a-FS"></a>此若无者。<a id="a-FT"></a>染污意中我执所缘应不得成。</p>
  <p id="aFU">释曰。<a id="a-FV"></a>缘相差别者。<a id="a-FW"></a>谓此阿赖耶识。<a id="a-FX"></a>即是染污意中能依我见我执缘相。<a id="a-FY"></a>若此缘相阿赖耶识差别无者。<a id="a-FZ"></a>染污意中萨迦耶见为因我执。<a id="a-Fa"></a>此所缘境应不得成。<a id="a-Fb"></a>当知此则是等流果。</p>
  <p id="aFc">论曰。<a id="a-Fd"></a>此中相貌差别者。<a id="a-Fe"></a>谓即此识有共相。<a id="a-Ff"></a>有不共相。<a id="a-Fg"></a>无受生种子相。<a id="a-Fh"></a>有受生种子相等。</p>
  <p id="aFi">释曰。<a id="a-Fj"></a>相貌差别有多品类。<a id="a-Fk"></a>谓于此中。<a id="a-Fl"></a>有共相有不共相。<a id="a-Fm"></a>无受生种子相有受生种子相等者。<a id="a-Fn"></a>是略标举。<a id="a-Fo"></a>后当广释。</p>
  <p id="aFp">论曰。<a id="a-Fq"></a>共相者。<a id="a-Fr"></a>谓器世间种子。<a id="a-Fs"></a>不共相者。<a id="a-Ft"></a>谓各别内处种子。<a id="a-Fu"></a>共相即是无受生种子。<a id="a-Fv"></a>不共相即是有受生种子。<a id="a-Fw"></a>对治生时。<a id="a-Fx"></a>唯不共相所对治灭。<a id="a-Fy"></a>共相为他分别所持。<a id="a-Fz"></a>但见清净。<a id="a-G0"></a>如瑜伽师。<a id="a-G1"></a>于一物中。<a id="a-G2"></a>种种胜解。<a id="a-G3"></a>真种所见。<a id="a-G4"></a>皆得成立。<a id="a-G5"></a>此中二颂。</p>
  <p id="aG6">难断难遍知　　应知名共结</p>
  <p id="aG7">瑜伽者心异　　由外相大故</p>
  <p id="aG8">净者虽不灭　　而于中见净</p>
  <p id="aG9">又清净佛土　　由佛见清净</p>
  <p id="aGA">复有别颂对前所引。<a id="a-GB"></a>种种胜解种种所见皆得成立。</p>
  <p id="aGC">诸瑜伽师于一物　　种种胜解各不同</p>
  <p id="aGD">种种所见皆得成　　故知所取唯有识</p>
  <p id="aGE">此若无者。<a id="a-GF"></a>诸器世间。<a id="a-GG"></a>有情世间。<a id="a-GH"></a>生起差别应不得成。</p>
  <p id="aGI">释曰。<a id="a-GJ"></a>此中若阿赖耶识。<a id="a-GK"></a>为一切有情共器世间因体。<a id="a-GL"></a>即是无受生种子。<a id="a-GM"></a>若阿赖耶识。<a id="a-GN"></a>为不共各别色等诸处因体。<a id="a-GO"></a>即是有受生种子。<a id="a-GP"></a>若离如是品类共相阿赖耶识。<a id="a-GQ"></a>一切有情共受用因。<a id="a-GR"></a>诸器世间应不得成。<a id="a-GS"></a>如是若离第二不共阿赖耶识。<a id="a-GT"></a>有情世间亦应不成。<a id="a-GU"></a>由此应如木石等生。</p>
  <p id="aGV">论曰。<a id="a-GW"></a>复有粗重相及轻安相。<a id="a-GX"></a>粗重相者。<a id="a-GY"></a>谓烦恼随烦恼种子。<a id="a-GZ"></a>轻安相者。<a id="a-Ga"></a>谓有漏善法种子。<a id="a-Gb"></a>此若无者。<a id="a-Gc"></a>所感异熟无所堪能有所堪能。<a id="a-Gd"></a>所依差别应不得成。<a id="a-Ge"></a>复有有受尽相无受尽相。<a id="a-Gf"></a>有受尽相者。<a id="a-Gg"></a>谓已成熟异熟果善不善种子。<a id="a-Gh"></a>无受尽相者。<a id="a-Gi"></a>谓名言熏习种子。<a id="a-Gj"></a>无始时来种种戏论流转种子故。<a id="a-Gk"></a>此若无者。<a id="a-Gl"></a>已作已作善恶二业。<a id="a-Gm"></a>与果受尽应不得成。<a id="a-Gn"></a>又新名言熏习生起。<a id="a-Go"></a>应不得成。<a id="a-Gp"></a>复有譬喻相。<a id="a-Gq"></a>谓此阿赖耶识。<a id="a-Gr"></a>幻炎梦翳为譬喻故。<a id="a-Gs"></a>此若无者。<a id="a-Gt"></a>由不实遍计种子故。<a id="a-Gu"></a>颠倒缘相应不得成。<a id="a-Gv"></a>复有具足相不具足相。<a id="a-Gw"></a>谓诸具缚者。<a id="a-Gx"></a>名具足相。<a id="a-Gy"></a>世间离欲者。<a id="a-Gz"></a>名损减相。<a id="a-H0"></a>有学声闻及诸菩萨。<a id="a-H1"></a>名一分永拔相。<a id="a-H2"></a>阿罗汉独觉及诸如来。<a id="a-H3"></a>名烦恼障全永拔相。<a id="a-H4"></a>及烦恼所知障全永拔相。<a id="a-H5"></a>如其所应。<a id="a-H6"></a>此若无者。<a id="a-H7"></a>如是次第杂染还灭。<a id="a-H8"></a>应不得成。</p>
  <p id="aH9">释曰。<a id="a-HA"></a>粗重相者。<a id="a-HB"></a>谓所依中无堪能性。<a id="a-HC"></a>轻安相者。<a id="a-HD"></a>谓所依中有堪能性。<a id="a-HE"></a>若无有受尽相。<a id="a-HF"></a>阿赖耶识数数已作善恶二业与果受尽应不得成。<a id="a-HG"></a>无受尽相谓名言熏习种子者。<a id="a-HH"></a>如名言熏习差别中已说。<a id="a-HI"></a>无始时来种种戏论流转种子故者。<a id="a-HJ"></a>谓无始时来共言说因故。<a id="a-HK"></a>若无如是阿赖耶识。<a id="a-HL"></a>新起名言熏习生起。<a id="a-HM"></a>应不得成。<a id="a-HN"></a>何以故。<a id="a-HO"></a>若无旧熏习。<a id="a-HP"></a>今名言亦无故。<a id="a-HQ"></a>若于世间本来无者。<a id="a-HR"></a>本无今有不应道理。<a id="a-HS"></a>譬喻相者。<a id="a-HT"></a>如由所作幻等因故。<a id="a-HU"></a>得有象等颠倒缘相。<a id="a-HV"></a>阿赖耶识亦复如是。<a id="a-HW"></a>由所说譬喻相。<a id="a-HX"></a>不实遍计种子故。<a id="a-HY"></a>有颠倒缘相。<a id="a-HZ"></a>此若无者。<a id="a-Ha"></a>颠倒缘相应不得成。</p>
  <p id="aHb">论曰。<a id="a-Hc"></a>何因缘故。<a id="a-Hd"></a>善不善法能感异熟。<a id="a-He"></a>其异熟果无覆无记。<a id="a-Hf"></a>由异熟果无覆无记。<a id="a-Hg"></a>与善不善互不相违。<a id="a-Hh"></a>善与不善互相违故。<a id="a-Hi"></a>若异熟果善不善性。<a id="a-Hj"></a>杂染还灭应不得成。<a id="a-Hk"></a>是故异熟识唯无覆无记。</p>
  <p id="aHl">释曰。<a id="a-Hm"></a>无覆无记者。<a id="a-Hn"></a>此中无染说名无覆。<a id="a-Ho"></a>即无染无记名无覆无记。<a id="a-Hp"></a>非如色界生烦恼不善说为无记。<a id="a-Hq"></a>若异熟果善不善性杂染还灭应不得成者。<a id="a-Hr"></a>以从善更生善。<a id="a-Hs"></a>从不善更生不善故。<a id="a-Ht"></a>则生死流转无有边际。<a id="a-Hu"></a>流转杂染通有漏善故。</p>
 </body>
</html>