<!doctype html>
<html id="z3IBVOiwo" data-ver="861">
 <head>
  <meta charset="utf-8">
  <meta author="世亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释论卷第二</h1>
  <h2 id="a2">相章第四</h2>
  <p id="a3">论曰。<a id="a-4"></a>成立此识相云何可见。<a id="a-5"></a>略说有二种。<a id="a-6"></a>一成立自相。<a id="a-7"></a>二成立因相。<a id="a-8"></a>三成立果相。<a id="a-9"></a>于中阿梨耶识为自相。<a id="a-A"></a>一切染法熏习。<a id="a-B"></a>已为彼生因。<a id="a-C"></a>摄持种子相应故。<a id="a-D"></a>于中因相者。<a id="a-E"></a>是诸染法。<a id="a-F"></a>此阿梨耶识如彼一切种子。<a id="a-G"></a>一切时现起为因故。<a id="a-H"></a>于中成立果相者。<a id="a-I"></a>此阿梨耶识以彼诸染法。<a id="a-J"></a>无始已来熏习。<a id="a-K"></a>力得生故。</p>
  <p id="aL">释曰。<a id="a-M"></a>以如是等别名。<a id="a-N"></a>说阿梨耶识于此别说。<a id="a-O"></a>未知其相故。<a id="a-P"></a>说阿梨耶识自相因相果相等。<a id="a-Q"></a>于中自相者。<a id="a-R"></a>一切染法熏习缘故。<a id="a-S"></a>识有生彼功能胜异。<a id="a-T"></a>显示识体有此功能故。<a id="a-U"></a>摄持种子相应者。<a id="a-V"></a>彼一切染法熏习已。<a id="a-W"></a>即为彼法生因故。<a id="a-X"></a>言摄持种子。<a id="a-Y"></a>彼熏习与彼胜能合故名相应。<a id="a-Z"></a>即此自相一切染法熏习已。<a id="a-a"></a>为彼得生因摄持种子相应识。<a id="a-b"></a>为诸染法熏习已得胜功能。<a id="a-c"></a>能为彼生因。<a id="a-d"></a>此是阿梨耶识因相。<a id="a-e"></a>于中始从成立果相。<a id="a-f"></a>乃至言无始来熏习力故得生者。<a id="a-g"></a>为诸法熏习已。<a id="a-h"></a>此识得生。<a id="a-i"></a>摄持无始熏习故名果相。</p>
  <p data-pb></p>
  <h2 id="aj">熏习章第五</h2>
  <p id="ak">论曰。<a id="a-l"></a>复次何者熏习。<a id="a-m"></a>此熏习名复何所名。<a id="a-n"></a>与彼法共生共灭。<a id="a-o"></a>已能为彼法生因。<a id="a-p"></a>此是所因义。<a id="a-q"></a>譬如胡麻。<a id="a-r"></a>以华熏之胡麻与华同生同灭。<a id="a-s"></a>以胡麻中有彼华香生因故能生香。<a id="a-t"></a>又如欲等行熏习。<a id="a-u"></a>欲等与心同生同灭。<a id="a-v"></a>已后为欲等生因。<a id="a-w"></a>又如多闻。<a id="a-x"></a>有多闻熏习思念所闻与心同生同灭。<a id="a-y"></a>已为彼记录生因。<a id="a-z"></a>由摄持熏习故。<a id="a-10"></a>说名持法者。<a id="a-11"></a>应知阿梨耶识有如此道理。</p>
  <p id="a12">释曰。<a id="a-13"></a>彼法者即前染法。<a id="a-14"></a>同生同灭已后为彼生因者。<a id="a-15"></a>谓还与彼染法为因体。</p>
  <p data-pb></p>
  <h2 id="a16">不一不异章第六</h2>
  <p id="a17">论曰。<a id="a-18"></a>复次阿梨耶识中彼染法种子为分分别住。<a id="a-19"></a>为无差别。<a id="a-1A"></a>无别物体于识中住。<a id="a-1B"></a>亦非不异。<a id="a-1C"></a>然阿梨耶识如此而生。<a id="a-1D"></a>有胜功能能生彼法。<a id="a-1E"></a>说名一切种子识。</p>
  <p id="a1F">释曰。<a id="a-1G"></a>阿梨耶识中。<a id="a-1H"></a>彼染法种子为分分别住。<a id="a-1I"></a>为无差别耶。<a id="a-1J"></a>若尔何失。<a id="a-1K"></a>此诸种子若有分分差别。<a id="a-1L"></a>阿梨耶识亦应有分分差别。<a id="a-1M"></a>又阿梨耶识刹那灭义不成。<a id="a-1N"></a>由分分差别故。<a id="a-1O"></a>又善恶法所熏习即成善恶种子体。<a id="a-1P"></a>然此是无记故。<a id="a-1Q"></a>若无分分云何言多。<a id="a-1R"></a>此义不成。<a id="a-1S"></a>是故二俱有过。<a id="a-1T"></a>无别物体于识中住亦非不异。<a id="a-1U"></a>乃至名一切种子识者。<a id="a-1V"></a>于中言非别非不别者。<a id="a-1W"></a>为离如前所说过失故。<a id="a-1X"></a>如此而生者。<a id="a-1Y"></a>谓如其种类而生。<a id="a-1Z"></a>生彼有胜能者。<a id="a-1a"></a>生诸染法时。<a id="a-1b"></a>与胜能相应故。<a id="a-1c"></a>亦以生彼有胜能故。<a id="a-1d"></a>说名一切种子识。<a id="a-1e"></a>此中有譬。<a id="a-1f"></a>如麦种子于生芽有能。<a id="a-1g"></a>得为种子。<a id="a-1h"></a>若陈久若火损能生麦果功能便坏。<a id="a-1i"></a>麦相如本。<a id="a-1j"></a>功力坏故非复种子。<a id="a-1k"></a>阿梨耶识亦尔。<a id="a-1l"></a>有生一切法功能。<a id="a-1m"></a>由与功能相应故。<a id="a-1n"></a>说名一切种子识。</p>
  <p data-pb></p>
  <h2 id="a1o">更互为因果章第七</h2>
  <p id="a1p">论曰。<a id="a-1q"></a>复次阿梨耶识与诸染法同时互为因。<a id="a-1r"></a>云何可见。<a id="a-1s"></a>譬如然灯焰及炷生与烧同时为因。<a id="a-1t"></a>又如芦束更互相持同时不倒故。<a id="a-1u"></a>识与诸法亦尔更互为因应知。<a id="a-1v"></a>如成立阿梨耶识为染法因。<a id="a-1w"></a>染法为阿梨耶识因亦尔。<a id="a-1x"></a>余因缘不可得故。</p>
  <p id="a1y">释曰。<a id="a-1z"></a>复次阿梨耶识与诸染法同时互为因。<a id="a-20"></a>云何可见者。<a id="a-21"></a>以譬喻显示。<a id="a-22"></a>犹如然灯焰。<a id="a-23"></a>与炷一刹那同时互为因。<a id="a-24"></a>以依炷故焰得生。<a id="a-25"></a>即炷为焰生因。<a id="a-26"></a>即彼刹那焰能烧炷。<a id="a-27"></a>即焰为炷烧因。<a id="a-28"></a>此即显示俱有因义。<a id="a-29"></a>由因现住。<a id="a-2A"></a>即见果生故。<a id="a-2B"></a>从如阿梨耶识为染法因。<a id="a-2C"></a>染法为阿梨耶识因亦尔。<a id="a-2D"></a>乃至余因缘不可得故者。<a id="a-2E"></a>此言显示阿梨耶识与诸染法更互为因。<a id="a-2F"></a>亦即显示因缘故。</p>
  <p data-pb></p>
  <h2 id="a2G">因果别不别章第八</h2>
  <p id="a2H">论曰。<a id="a-2I"></a>云何熏习。<a id="a-2J"></a>无异无种种。<a id="a-2K"></a>得为有异有种种诸法作因。<a id="a-2L"></a>譬如以缕种种结衣。<a id="a-2M"></a>当时无种种可见。<a id="a-2N"></a>若入染器已。<a id="a-2O"></a>则有无量种杂色相貌。<a id="a-2P"></a>于衣上显现。<a id="a-2Q"></a>阿梨耶识亦尔。<a id="a-2R"></a>为种种熏习所薰。<a id="a-2S"></a>于熏时无种种异。<a id="a-2T"></a>若生果染器现前时则有无量种种法相貌显现。</p>
  <p id="a2U">释曰。<a id="a-2V"></a>云何熏习无异。<a id="a-2W"></a>无种种得为有异有种种作因者。<a id="a-2X"></a>如此道理即以譬喻显示。<a id="a-2Y"></a>如衣以缕多种结时。<a id="a-2Z"></a>无种种相貌可见。<a id="a-2a"></a>若置染器已。<a id="a-2b"></a>则有种种相可见。<a id="a-2c"></a>阿梨耶识亦尔。<a id="a-2d"></a>譬如衣生果。<a id="a-2e"></a>如染器故名生果。<a id="a-2f"></a>染器置者缘所摄故。<a id="a-2g"></a>熏习时未有种种。<a id="a-2h"></a>至于果时则为无量相貌因体。<a id="a-2i"></a>诸法显现如衣已染。</p>
  <p data-pb></p>
  <h2 id="a2j">缘生章第九</h2>
  <p id="a2k">论曰。<a id="a-2l"></a>此缘生于大乘中微细最深。<a id="a-2m"></a>略说有二种缘生。<a id="a-2n"></a>一自体分。<a id="a-2o"></a>二爱非爱分。<a id="a-2p"></a>于中由阿梨耶识故诸法生起。<a id="a-2q"></a>此是自体分缘生。<a id="a-2r"></a>与种种自体分为缘故。<a id="a-2s"></a>复有十二支缘生。<a id="a-2t"></a>是爱非爱分。<a id="a-2u"></a>为善趣恶趣可爱不可爱种种身分缘故。</p>
  <p id="a2v">释曰。<a id="a-2w"></a>此于大乘中微细最深者。<a id="a-2x"></a>于中凡夫智不能知故微细。<a id="a-2y"></a>阿罗汉等不能测故最深。<a id="a-2z"></a>于中略说有二种者。<a id="a-30"></a>此是立门自体分爱非爱分以此二种缘生。<a id="a-31"></a>名解释。<a id="a-32"></a>由阿梨耶识故者。<a id="a-33"></a>谓阿梨耶识为因故诸法得生。<a id="a-34"></a>此名自体分。<a id="a-35"></a>谓与种种类身分为因故若说无明等此是爱非爱分。<a id="a-36"></a>何以故。<a id="a-37"></a>由为种种爱非爱身分因故。</p>
  <p id="a38">论曰。<a id="a-39"></a>若于阿梨耶识中迷第一缘生。<a id="a-3A"></a>或执自性为因。<a id="a-3B"></a>或执宿作为因。<a id="a-3C"></a>或执自在天变化为因。<a id="a-3D"></a>或执我为因。<a id="a-3E"></a>或执无因缘。<a id="a-3F"></a>复次若迷第二缘生执我作者受者。<a id="a-3G"></a>譬如众多生盲丈夫未曾见象。<a id="a-3H"></a>或复有人以象示之。<a id="a-3I"></a>有触象鼻者。<a id="a-3J"></a>有触牙者。<a id="a-3K"></a>有触耳者。<a id="a-3L"></a>有触尾者。<a id="a-3M"></a>有触脚者。<a id="a-3N"></a>有触脊者。<a id="a-3O"></a>有人问之象为何相。<a id="a-3P"></a>或复答言。<a id="a-3Q"></a>犹如犁柄或言如杵。<a id="a-3R"></a>或言如箕。<a id="a-3S"></a>或言如木桶。<a id="a-3T"></a>或言如帚。<a id="a-3U"></a>或言如石山。<a id="a-3V"></a>作如此说。<a id="a-3W"></a>如是如是。<a id="a-3X"></a>不解二种缘生。<a id="a-3Y"></a>无明生盲者。<a id="a-3Z"></a>或执自性。<a id="a-3a"></a>或说宿作。<a id="a-3b"></a>或说自在变化。<a id="a-3c"></a>或说我作。<a id="a-3d"></a>或说无因。<a id="a-3e"></a>或执作者。<a id="a-3f"></a>或执受者。<a id="a-3g"></a>由不识阿梨耶识体相及因相果相故。<a id="a-3h"></a>如不识象体若略说阿梨耶识。<a id="a-3i"></a>即果报识一切种子识是其体相。<a id="a-3j"></a>由摄持三界中一切身一切趣故。</p>
  <p id="a3k">释曰。<a id="a-3l"></a>或言宿作因者。<a id="a-3m"></a>由不许有现在士夫力因故。<a id="a-3n"></a>如是等生盲众生以譬喻显示。<a id="a-3o"></a>无明生盲者。<a id="a-3p"></a>谓十二支缘生中最初无明。<a id="a-3q"></a>由无明故名为生盲。<a id="a-3r"></a>不解阿梨耶识体相。<a id="a-3s"></a>因相果相故者。<a id="a-3t"></a>如前所立阿梨耶识体相说名体相。<a id="a-3u"></a>所立因相名因相。<a id="a-3v"></a>所立果相名果相。<a id="a-3w"></a>于此不解由无明力不解阿梨耶识自体分故。<a id="a-3x"></a>执自性等五因为诸法因。<a id="a-3y"></a>由不解第二爱非爱分故。<a id="a-3z"></a>执我为作者受者。<a id="a-40"></a>于中因者。<a id="a-41"></a>一切法熏习。<a id="a-42"></a>于阿梨耶识中有故。<a id="a-43"></a>果者。<a id="a-44"></a>即是诸法所熏故。<a id="a-45"></a>果报识一切种子是。<a id="a-46"></a>其体相者。<a id="a-47"></a>由得身成熟名果报故。<a id="a-48"></a>一切法种子者。<a id="a-49"></a>即是熏习已名种子故。<a id="a-4A"></a>一切趣者谓五趣故。<a id="a-4B"></a>一切身者。<a id="a-4C"></a>谓趣趣中同类不同类种种身故。<a id="a-4D"></a>已说阿梨耶识为一切法种子。<a id="a-4E"></a>欲明了。<a id="a-4F"></a>彼种子体故。<a id="a-4G"></a>以偈显示。</p>
  <p id="a4H">论曰。<a id="a-4I"></a>此中有偈。</p>
  <p id="a4J">外内不明二　　世数第一义</p>
  <p id="a4K">此一切种子　　当知有六种</p>
  <p id="a4L">刹那及俱有　　与彼相随转</p>
  <p id="a4M">决定及待缘　　亦引生自果</p>
  <p id="a4N">坚无记可熏　　与能熏相合</p>
  <p id="a4O">异此不可熏　　是为熏习相</p>
  <p id="a4P">六识无相合　　三差别相违</p>
  <p id="a4Q">二念不俱有　　余生例应尔</p>
  <p id="a4R">此外内种子　　有生及有引</p>
  <p id="a4S">枯死由引因　　自体后边灭</p>
  <p id="a4T">释曰。<a id="a-4U"></a>以外内不明二等五偈显之。<a id="a-4V"></a>于中外者。<a id="a-4W"></a>谓谷子等。<a id="a-4X"></a>内谓阿梨耶识。<a id="a-4Y"></a>不明者。<a id="a-4Z"></a>外种子不可记义故。<a id="a-4a"></a>二者阿梨耶识有善有不善故。<a id="a-4b"></a>复有别义。<a id="a-4c"></a>以染污清净为二。<a id="a-4d"></a>世数者。<a id="a-4e"></a>外法但以世数说为种子。<a id="a-4f"></a>何以故。<a id="a-4g"></a>亦以阿梨耶识变异有故。<a id="a-4h"></a>第一义者唯阿梨耶识为彼诸法种子。<a id="a-4i"></a>此诸法种子有六种。<a id="a-4j"></a>刹那者。<a id="a-4k"></a>此二种子无间生灭故。<a id="a-4l"></a>若常则不得为种子。<a id="a-4m"></a>以一切时如本无差别故。<a id="a-4n"></a>俱有者。<a id="a-4o"></a>非过去非未来非别处。<a id="a-4p"></a>若此时种子有。<a id="a-4q"></a>即此时果生故。<a id="a-4r"></a>与彼相随转者。<a id="a-4s"></a>阿梨耶识随转乃至对治道生。<a id="a-4t"></a>外种子乃至根未坏及果熟。<a id="a-4u"></a>决定者。<a id="a-4v"></a>以种子决定故。<a id="a-4w"></a>非一切故。<a id="a-4x"></a>一切得生各自决定。<a id="a-4y"></a>若此种子还此物生。<a id="a-4z"></a>待缘者。<a id="a-50"></a>非一切时一切生故。<a id="a-51"></a>于何处何时得其生缘。<a id="a-52"></a>即彼处彼时生故。<a id="a-53"></a>亦引生自果者。<a id="a-54"></a>自种子能引生自果故。<a id="a-55"></a>如阿梨耶识还引生阿梨耶识。<a id="a-56"></a>谷等引生谷等。<a id="a-57"></a>如是等六种显种子生果义。<a id="a-58"></a>此熏习相今当显示。<a id="a-59"></a>坚者。<a id="a-5A"></a>由坚故可熏。<a id="a-5B"></a>不如风动风不能持熏习。<a id="a-5C"></a>由熏习不能随风转至一由旬故。<a id="a-5D"></a>若瞻波迦华所熏油。<a id="a-5E"></a>香风随转至百由旬外。<a id="a-5F"></a>无记者。<a id="a-5G"></a>谓无记气。<a id="a-5H"></a>如蒜不可熏以臭故。<a id="a-5I"></a>香亦如是不可熏故。<a id="a-5J"></a>若无记物则可熏。<a id="a-5K"></a>可熏者。<a id="a-5L"></a>若可熏物则受熏非不可熏。<a id="a-5M"></a>如金银石等并不可熏。<a id="a-5N"></a>若能摄持熏习者。<a id="a-5O"></a>乃可得熏。<a id="a-5P"></a>谓衣等所应熏物。<a id="a-5Q"></a>与能熏相合者。<a id="a-5R"></a>若相合则可熏。<a id="a-5S"></a>非不相合故。<a id="a-5T"></a>相合者。<a id="a-5U"></a>谓无间共生故。<a id="a-5V"></a>若异不可熏者。<a id="a-5W"></a>异者。<a id="a-5X"></a>谓异阿梨耶识。<a id="a-5Y"></a>非此异识能受熏。<a id="a-5Z"></a>以离阿梨耶识余识不可熏故。<a id="a-5a"></a>以是阿梨耶识中具刹那等诸义。<a id="a-5b"></a>谓刹那灭故。<a id="a-5c"></a>与生起识俱有故。<a id="a-5d"></a>乃至对治道生所有生死中相随转故。<a id="a-5e"></a>由决定为善恶等因故。<a id="a-5f"></a>福非福不动行。<a id="a-5g"></a>待缘于善恶趣成熟故。<a id="a-5h"></a>以阿梨识与如是等。<a id="a-5i"></a>功能相应故得受熏。<a id="a-5j"></a>应须成立诸生起识不合道理。<a id="a-5k"></a>六识无相合者。<a id="a-5l"></a>诸识动转故。<a id="a-5m"></a>三差别相违者。<a id="a-5n"></a>一一识各各依止生。<a id="a-5o"></a>各各攀缘各各作意。<a id="a-5p"></a>复有别义。<a id="a-5q"></a>谓诸识各别相故。<a id="a-5r"></a>譬喻者。<a id="a-5s"></a>说前念得熏后念。<a id="a-5t"></a>为遮此义故。</p>
  <p id="a5u">论云。<a id="a-5v"></a>二刹那不俱。<a id="a-5w"></a>无有二刹那并起义。<a id="a-5x"></a>若同生同灭熏习乃得住。<a id="a-5y"></a>若言虽不相合。<a id="a-5z"></a>然所生之识相类而生故。<a id="a-60"></a>得相熏者。<a id="a-61"></a>余生例应尔故。<a id="a-62"></a>谓诸别相者。<a id="a-63"></a>亦应得尔。<a id="a-64"></a>如眼等诸根同以净色为相。<a id="a-65"></a>应得相熏。<a id="a-66"></a>应作此说。<a id="a-67"></a>以眼根净色与耳净色其类同故。<a id="a-68"></a>彼诸净色应更互相熏。<a id="a-69"></a>虽净色是同处所。<a id="a-6A"></a>各别不言相熏者。<a id="a-6B"></a>识虽同类。<a id="a-6C"></a>何得相熏。<a id="a-6D"></a>如彼所说二种种子。<a id="a-6E"></a>谓外及内俱有生因及引因。<a id="a-6F"></a>于中外种子生因者。<a id="a-6G"></a>乃至果熟。<a id="a-6H"></a>内种子生因者。<a id="a-6I"></a>乃至命尽。<a id="a-6J"></a>外种子引因者。<a id="a-6K"></a>熟已未种。<a id="a-6L"></a>内种子引因者。<a id="a-6M"></a>死后尸骸。<a id="a-6N"></a>由引因故多时住。<a id="a-6O"></a>若此二种子唯有生因。<a id="a-6P"></a>既离彼因即应失灭。<a id="a-6Q"></a>无有多时相续住义。<a id="a-6R"></a>若言刹那传传转故。<a id="a-6S"></a>前刹那为后刹那因者。<a id="a-6T"></a>则无有灭时。<a id="a-6U"></a>以有灭故。<a id="a-6V"></a>当知必有引因。<a id="a-6W"></a>此二种子引因者。<a id="a-6X"></a>譬如引弓为箭远至因。</p>
  <p id="a6Y">论曰。<a id="a-6Z"></a>此内种子不类外种子。<a id="a-6a"></a>故复说偈。</p>
  <p id="a6b">外种无熏习　　内种则不然</p>
  <p id="a6c">闻等无熏习　　果生非道理</p>
  <p id="a6d">已作及未作　　失得相违过</p>
  <p id="a6e">外种内为缘　　以内熏故生</p>
  <p id="a6f">复次其余生起识。<a id="a-6g"></a>于一切身及趣。<a id="a-6h"></a>为受用者应知。</p>
  <p id="a6i">释曰。<a id="a-6j"></a>于中一切身及趣为受用者者。<a id="a-6k"></a>谓于彼中受用生故。<a id="a-6l"></a>由于受用中有故。<a id="a-6m"></a>名受用者。<a id="a-6n"></a>此义以中边差别阿含显示。</p>
  <p id="a6o">论曰。<a id="a-6p"></a>如中边差别论说。</p>
  <p id="a6q">第一谓缘识　　第二受用识</p>
  <p id="a6r">诸心法所扶　　了别此受用</p>
  <p id="a6s">释曰。<a id="a-6t"></a>此二识复有更互为因果。<a id="a-6u"></a>阿含谓阿毗达磨修多罗偈说。</p>
  <p id="a6v">论曰。<a id="a-6w"></a>此二种识亦更互为缘。<a id="a-6x"></a>如阿毗达磨修多罗偈说。</p>
  <p id="a6y">诸法依识住　　识依法亦尔</p>
  <p id="a6z">各各互为因　　亦恒互为果</p>
  <p id="a70">释曰。<a id="a-71"></a>各各互为因者。<a id="a-72"></a>阿梨耶识于一切时为诸法生因。<a id="a-73"></a>亦恒互为果者。<a id="a-74"></a>若阿梨耶识为因则诸法为果。<a id="a-75"></a>诸法为因则阿梨耶识为果。</p>
  <p data-pb></p>
  <h2 id="a76">四缘章第十</h2>
  <p id="a77">论曰。<a id="a-78"></a>于第一缘生中诸法与识更互为因缘者。<a id="a-79"></a>于第二缘生中复是何缘是增上缘。<a id="a-7A"></a>又此六识几缘所生。<a id="a-7B"></a>谓增上缘缘缘次第缘。<a id="a-7C"></a>如是等三种缘生。<a id="a-7D"></a>谓穷生死爱非爱趣受用等。<a id="a-7E"></a>具有四缘。</p>
  <p id="a7F">释曰。<a id="a-7G"></a>此三缘生。<a id="a-7H"></a>穷生死爱非爱受用具有四缘等者。<a id="a-7I"></a>于第一缘生中。<a id="a-7J"></a>阿梨耶识与诸熏习法为因缘。<a id="a-7K"></a>第二缘生中。<a id="a-7L"></a>无明等是增上缘。<a id="a-7M"></a>由无明增上故。<a id="a-7N"></a>行得生如是等。<a id="a-7O"></a>复次六种识说名受用缘生者。<a id="a-7P"></a>具有三缘生。<a id="a-7Q"></a>于中眼识增上缘者。<a id="a-7R"></a>谓眼。<a id="a-7S"></a>缘缘者。<a id="a-7T"></a>谓色。<a id="a-7U"></a>次第缘者。<a id="a-7V"></a>谓前灭识缘。<a id="a-7W"></a>次第生识。<a id="a-7X"></a>若前识不舍处。<a id="a-7Y"></a>则后识不得生。<a id="a-7Z"></a>耳等诸识类尔。</p>
  <p data-pb></p>
  <h2 id="a7a">烦恼染章第十一</h2>
  <p id="a7b">论曰。<a id="a-7c"></a>如是成立阿梨耶识别名及相。<a id="a-7d"></a>云何得知如此别名及相。<a id="a-7e"></a>唯说阿梨耶识不说生起识。<a id="a-7f"></a>若离所成立阿梨耶识。<a id="a-7g"></a>染净皆不得成。<a id="a-7h"></a>所谓烦恼染业染生染并不成。<a id="a-7i"></a>世出世净亦不成。<a id="a-7j"></a>云何烦恼染不成。<a id="a-7k"></a>以六识身中烦恼及随烦恼所熏习种子皆不得成。<a id="a-7l"></a>如眼识与欲等烦恼随烦恼共生共灭。<a id="a-7m"></a>即此眼识为彼熏成种子非余。<a id="a-7n"></a>即此眼识若灭已。<a id="a-7o"></a>余识间生熏习及熏习所依止皆不可得。<a id="a-7p"></a>以无有故眼识先灭余识间生。<a id="a-7q"></a>无有与欲俱生义。<a id="a-7r"></a>以过去故不得成。<a id="a-7s"></a>如已谢之业果报生不成就。<a id="a-7t"></a>又修与欲俱生眼识所有熏习不成。<a id="a-7u"></a>此熏习亦不在欲中。<a id="a-7v"></a>以欲依止于识故。<a id="a-7w"></a>又不坚住亦不在余识中。<a id="a-7x"></a>以诸识各别依止故。<a id="a-7y"></a>又不同生灭故。<a id="a-7z"></a>亦不在自体中。<a id="a-80"></a>以自体无二识俱生灭故。<a id="a-81"></a>是故欲等烦恼随烦恼。<a id="a-82"></a>熏习眼识不得成。<a id="a-83"></a>识熏习识亦不成。<a id="a-84"></a>如眼识所余转识亦不成。<a id="a-85"></a>如其相应知。</p>
  <p id="a86">释曰。<a id="a-87"></a>如是已说阿梨耶识众名。<a id="a-88"></a>及成立其相。<a id="a-89"></a>今欲成立此二。<a id="a-8A"></a>于阿梨耶识中非余识故。<a id="a-8B"></a>以道理显示。<a id="a-8C"></a>如眼识与欲等烦恼共生共灭。<a id="a-8D"></a>即此眼识为彼熏成种子非余者。<a id="a-8E"></a>于中即此者。<a id="a-8F"></a>谓眼识。<a id="a-8G"></a>彼者。<a id="a-8H"></a>谓贪等成种子者。<a id="a-8I"></a>谓为因故。<a id="a-8J"></a>非余者。<a id="a-8K"></a>谓非耳识等故。<a id="a-8L"></a>余识所闻者。<a id="a-8M"></a>谓耳识等隔绝等。<a id="a-8N"></a>熏习者。<a id="a-8O"></a>谓贪等习气故。<a id="a-8P"></a>熏习依止者。<a id="a-8Q"></a>谓眼识故与贪俱生者。<a id="a-8R"></a>谓与贪等同时生起。<a id="a-8S"></a>以过去故为因不成。<a id="a-8T"></a>如已谢之业。<a id="a-8U"></a>果报更生不得成就。<a id="a-8V"></a>此亦如是不可成就。<a id="a-8W"></a>复有毗婆沙师作此执。<a id="a-8X"></a>欲令过去为有。<a id="a-8Y"></a>然彼过去者但有名。<a id="a-8Z"></a>所目义不可得。<a id="a-8a"></a>何以故。<a id="a-8b"></a>若法是有云何过去。<a id="a-8c"></a>是故彼执果不成以无熏习故。<a id="a-8d"></a>又彼眼识与欲俱生。<a id="a-8e"></a>熏习不成者。<a id="a-8f"></a>谓即此与欲俱生。<a id="a-8g"></a>眼识自熏习尚不得成。<a id="a-8h"></a>以此眼识持熏习生欲等。<a id="a-8i"></a>云何可成。<a id="a-8j"></a>亦不在欲中者。<a id="a-8k"></a>谓眼识熏习在于欲中无有成义。<a id="a-8l"></a>何以故。<a id="a-8m"></a>以欲依止眼识故。<a id="a-8n"></a>又不坚住故。<a id="a-8o"></a>亦不在余识中者。<a id="a-8p"></a>谓耳识等由依止别异故。<a id="a-8q"></a>正以依止别异故。<a id="a-8r"></a>则不得有同生灭眼识自依眼。<a id="a-8s"></a>耳识自依耳。<a id="a-8t"></a>如是乃至意识自依止意。<a id="a-8u"></a>以各各别处。<a id="a-8v"></a>别识熏习别识不成。<a id="a-8w"></a>亦不在自体中者。<a id="a-8x"></a>谓眼识不得即熏彼眼识。<a id="a-8y"></a>无二眼识俱生故。<a id="a-8z"></a>既无二识同生。<a id="a-90"></a>则无同生同灭。<a id="a-91"></a>以如是道理故。<a id="a-92"></a>眼识中欲等烦恼随烦恼熏习不成。<a id="a-93"></a>乃至眼识熏习眼识亦不得成。</p>
  <p id="a94">论曰。<a id="a-95"></a>复次从无想天以上。<a id="a-96"></a>彼地退此间生。<a id="a-97"></a>烦恼随烦恼所染。<a id="a-98"></a>初识生时此无种子而生。<a id="a-99"></a>以熏习及依止并已过去无有故。</p>
  <p id="a9A">释曰。<a id="a-9B"></a>初者谓最先起识。<a id="a-9C"></a>无种子而生者。<a id="a-9D"></a>谓无因生故。<a id="a-9E"></a>熏习及依止者。<a id="a-9F"></a>谓心及烦恼习气。</p>
  <p id="a9G">论曰。<a id="a-9H"></a>复次对治烦恼识生时。<a id="a-9I"></a>一切世间识皆灭。<a id="a-9J"></a>若无阿梨耶识。<a id="a-9K"></a>烦恼随烦恼种子。<a id="a-9L"></a>在对治识中不成自体。<a id="a-9M"></a>解脱不得与烦恼同生同灭。<a id="a-9N"></a>若于后时世间识生。<a id="a-9O"></a>离欲心。<a id="a-9P"></a>不有彼依止及习气久已谢灭。<a id="a-9Q"></a>若离阿梨耶识应无种子而生。<a id="a-9R"></a>是故离阿梨耶识。<a id="a-9S"></a>烦恼随烦恼皆不成故。</p>
  <p id="a9T">释曰。<a id="a-9U"></a>对治烦恼识生时。<a id="a-9V"></a>一切世间识皆灭者。<a id="a-9W"></a>谓六识皆灭故。<a id="a-9X"></a>烦恼随烦恼种子在对治识中不成者。<a id="a-9Y"></a>谓以对治识为因。<a id="a-9Z"></a>生世间识不成故。<a id="a-9a"></a>彼于后时者。<a id="a-9b"></a>谓于出世心后。<a id="a-9c"></a>依止及熏习者。<a id="a-9d"></a>谓依止即是识熏习。<a id="a-9e"></a>即是烦恼随烦恼所熏习等。<a id="a-9f"></a>无种子者。<a id="a-9g"></a>谓离阿梨耶无因而生。<a id="a-9h"></a>于中烦恼即是染污。<a id="a-9i"></a>以是义故。<a id="a-9j"></a>烦恼染不得成。</p>
  <p data-pb></p>
  <h2 id="a9k">业染章第十二</h2>
  <p id="a9l">论曰。<a id="a-9m"></a>云何业染不成。<a id="a-9n"></a>行缘识不成。<a id="a-9o"></a>此不有故。<a id="a-9p"></a>取缘有亦不成。</p>
  <p id="a9q">释曰。<a id="a-9r"></a>今复显业染不成相。<a id="a-9s"></a>云何不成。<a id="a-9t"></a>行缘识不成。<a id="a-9u"></a>故福非福不动行生已谢灭。<a id="a-9v"></a>离阿梨耶识何处安置熏习。<a id="a-9w"></a>六识身不能摄持熏习。<a id="a-9x"></a>此义烦恼染污中已说。<a id="a-9y"></a>此不有故者。<a id="a-9z"></a>谓行缘识不成故。<a id="a-A0"></a>取缘有亦不成。<a id="a-A1"></a>何以故。<a id="a-A2"></a>有因缘故。<a id="a-A3"></a>诸行熏识由取力故。<a id="a-A4"></a>熏习成满变为有故。<a id="a-A5"></a>于中业即染名为业染。<a id="a-A6"></a>又由业故有染名业染。<a id="a-A7"></a>是故业染不成。</p>
  <p data-pb></p>
  <h2 id="aA8">生染章第十三</h2>
  <p id="aA9">论曰。<a id="a-AA"></a>云何生染不成。<a id="a-AB"></a>结生不成故。<a id="a-AC"></a>若于不静地。<a id="a-AD"></a>堕住中有。<a id="a-AE"></a>意以染污意识结生。<a id="a-AF"></a>此染污意识于中有中灭。<a id="a-AG"></a>识于母胎中与迦罗逻和合。<a id="a-AH"></a>若唯是意识和合受生。<a id="a-AI"></a>和合生已依止此识。<a id="a-AJ"></a>于母胎中意识转生。<a id="a-AK"></a>即是于母胎中二意识同处并生。<a id="a-AL"></a>彼和合受生意识。<a id="a-AM"></a>不可成立。<a id="a-AN"></a>为意识一切时依止染污故。<a id="a-AO"></a>如意识所缘境此不可得故。<a id="a-AP"></a>设令此意识与赤白和合。<a id="a-AQ"></a>为即此和合意识是一切种子。<a id="a-AR"></a>为依止此识生余识。<a id="a-AS"></a>为一切种子。<a id="a-AT"></a>若即彼和合识是一切种子者。<a id="a-AU"></a>即是阿梨耶识。<a id="a-AV"></a>汝自安置别名以为意识。<a id="a-AW"></a>若以依止生识为一切种子者。<a id="a-AX"></a>不以彼所依因体为一切种子者。<a id="a-AY"></a>无有道理以是义故得成就此和合识非意识。<a id="a-AZ"></a>但是果报识。<a id="a-Aa"></a>是一切种子故。</p>
  <p id="aAb">释曰。<a id="a-Ac"></a>离阿梨耶识。<a id="a-Ad"></a>生染污不成。<a id="a-Ae"></a>今当显示此义。<a id="a-Af"></a>结生不成者。<a id="a-Ag"></a>谓得自身不成故。<a id="a-Ah"></a>不静地者谓欲界。<a id="a-Ai"></a>堕者谓命终。<a id="a-Aj"></a>染污意识者。<a id="a-Ak"></a>意识与烦恼俱故。<a id="a-Al"></a>受生者摄取自身故。<a id="a-Am"></a>彼染污意识攀缘生有故。<a id="a-An"></a>中有即灭。<a id="a-Ao"></a>和合者一相同成坏故。<a id="a-Ap"></a>谓意识与赤白和合故。<a id="a-Aq"></a>依止和合意识生余意识。<a id="a-Ar"></a>二识俱有者。<a id="a-As"></a>谓一时即有和合意识。<a id="a-At"></a>及依此所生别意识。<a id="a-Au"></a>二识一时俱有故。<a id="a-Av"></a>又彼和合意识不可成立为意识。<a id="a-Aw"></a>何以故。<a id="a-Ax"></a>一切时染污为依止故。<a id="a-Ay"></a>彼和合意识。<a id="a-Az"></a>以欲等烦恼染污意为依止。<a id="a-B0"></a>攀缘生有。<a id="a-B1"></a>是染污故。<a id="a-B2"></a>依止于此故名染污。<a id="a-B3"></a>为依止此已住胎识。<a id="a-B4"></a>不以染污为依止。<a id="a-B5"></a>以报体无记故。<a id="a-B6"></a>如意识所攀缘。<a id="a-B7"></a>此不可得故者。<a id="a-B8"></a>意识攀缘则可得所谓诸法。<a id="a-B9"></a>此和合识无有攀缘。<a id="a-BA"></a>是故不可成就。<a id="a-BB"></a>此为意识。</p>
  <p id="aBC">论曰。<a id="a-BD"></a>复次结生已摄持色根。<a id="a-BE"></a>若异果报识无可得义。<a id="a-BF"></a>其余诸识各别依止。<a id="a-BG"></a>又不坚住故。<a id="a-BH"></a>然诸色根无识不成。</p>
  <p id="aBI">释曰。<a id="a-BJ"></a>结生已者。<a id="a-BK"></a>谓已得身故。<a id="a-BL"></a>若异者。<a id="a-BM"></a>谓舍阿梨耶识已。<a id="a-BN"></a>余六识各别处故。<a id="a-BO"></a>动转故如眼识唯定依止眼。<a id="a-BP"></a>如是耳等余识各自依止。<a id="a-BQ"></a>耳等色根亦尔。<a id="a-BR"></a>若无阿梨耶识。<a id="a-BS"></a>此诸识各各摄持自依止根者。<a id="a-BT"></a>此等诸识动转故有时不在无摄持。<a id="a-BU"></a>眼等诸根即应烂坏。</p>
  <p id="aBV">论曰。<a id="a-BW"></a>识与名色更互相依。<a id="a-BX"></a>如芦束相依住。<a id="a-BY"></a>此义不成故。</p>
  <p id="aBZ">释曰。<a id="a-Ba"></a>今欲显示此不成义。<a id="a-Bb"></a>如世尊说。<a id="a-Bc"></a>识为名色缘。<a id="a-Bd"></a>名色为识缘。<a id="a-Be"></a>于中识为名缘者。<a id="a-Bf"></a>名谓六识身。<a id="a-Bg"></a>即说名非色四聚。<a id="a-Bh"></a>色者即是迦罗逻。<a id="a-Bi"></a>名色所缘之识。<a id="a-Bj"></a>若无阿梨耶识。<a id="a-Bk"></a>何者是耶。<a id="a-Bl"></a>由依止名色故。<a id="a-Bm"></a>得刹那传传相续。<a id="a-Bn"></a>转生不断。</p>
  <p id="aBo">论曰。<a id="a-Bp"></a>若离果报识所有众生识食不成。<a id="a-Bq"></a>离此果报识六识中随一识。<a id="a-Br"></a>于三界所有众生中。<a id="a-Bs"></a>食事不成故。</p>
  <p id="aBt">释曰。<a id="a-Bu"></a>此言显示识食不成义。<a id="a-Bv"></a>世尊说四种食。<a id="a-Bw"></a>一抟二触三意思四识。<a id="a-Bx"></a>抟者变成为相。<a id="a-By"></a>既变已能作摄持身利益事。<a id="a-Bz"></a>触者境界相。<a id="a-C0"></a>如色等境界唯以见等。<a id="a-C1"></a>即能为身利益事。<a id="a-C2"></a>意思者忆念为相。<a id="a-C3"></a>但以忆念为身利益事。<a id="a-C4"></a>如渴者见水得不死故。<a id="a-C5"></a>识者摄持为相。<a id="a-C6"></a>由此摄持故身得住。<a id="a-C7"></a>若无此识即同死尸臭烂。<a id="a-C8"></a>是故应知识亦名食。<a id="a-C9"></a>由能作身利益事故。<a id="a-CA"></a>于中触食者六识身。<a id="a-CB"></a>意思者忆念心。<a id="a-CC"></a>既说识食故知更有别识。<a id="a-CD"></a>又如重睡无心及闷绝灭定等。<a id="a-CE"></a>六识身灭尔。<a id="a-CF"></a>更有何者持身得不烂坏。<a id="a-CG"></a>阿梨耶识若舍离时。<a id="a-CH"></a>身则烂坏故。</p>
  <p id="aCI">论曰。<a id="a-CJ"></a>若从此退已于上静地生。<a id="a-CK"></a>以染污不静意识结彼生。<a id="a-CL"></a>此不静染污心。<a id="a-CM"></a>于彼地中。<a id="a-CN"></a>若离阿梨耶识。<a id="a-CO"></a>种子不可得。</p>
  <p id="aCP">释曰。<a id="a-CQ"></a>前已说不静地结生不成。<a id="a-CR"></a>静地不成。<a id="a-CS"></a>今当显示此处。<a id="a-CT"></a>以染污识结彼生。<a id="a-CU"></a>若于静地亦以染污不静结彼生。<a id="a-CV"></a>染污者以彼地烦恼所染故。<a id="a-CW"></a>彼地烦恼者。<a id="a-CX"></a>谓着定味等。<a id="a-CY"></a>此染污即在不静地。<a id="a-CZ"></a>此人于不静地死。<a id="a-Ca"></a>既死已彼上地心云何现前。<a id="a-Cb"></a>既不现前云何得结彼生。<a id="a-Cc"></a>是故决定应有阿梨耶识。<a id="a-Cd"></a>由有无始时彼地熏习心在。<a id="a-Ce"></a>由此熏习彼心现前得结彼生故。</p>
  <p id="aCf">论曰。<a id="a-Cg"></a>设令生无色界。<a id="a-Ch"></a>所有染污及善心。<a id="a-Ci"></a>若离一切种子果报识。<a id="a-Cj"></a>此染污及善心。<a id="a-Ck"></a>应无种子及住处故。</p>
  <p id="aCl">释曰。<a id="a-Cm"></a>生无色界者。<a id="a-Cn"></a>谓解脱色界。<a id="a-Co"></a>染污及善心者。<a id="a-Cp"></a>谓乐三摩提味。<a id="a-Cq"></a>无种子及无住处者。<a id="a-Cr"></a>谓无因及无依止。<a id="a-Cs"></a>更有别义。<a id="a-Ct"></a>若无种子何因而生。<a id="a-Cu"></a>若无住处云何得依止住。<a id="a-Cv"></a>彼心为阿梨耶识摄持故。<a id="a-Cw"></a>从自种子生。<a id="a-Cx"></a>即依止此识。<a id="a-Cy"></a>由有依止故得相续住。</p>
  <p id="aCz">论曰。<a id="a-D0"></a>若即于彼界中出世心现前。<a id="a-D1"></a>所余世间心灭尽。<a id="a-D2"></a>便应灭离彼趣。</p>
  <p id="aD3">释曰。<a id="a-D4"></a>即于彼中若出世心现前。<a id="a-D5"></a>唯除此出世心。<a id="a-D6"></a>其余皆是世间心。<a id="a-D7"></a>彼诸世间心皆不有故。<a id="a-D8"></a>便断彼趣。<a id="a-D9"></a>即是不由功用得无余涅槃。<a id="a-DA"></a>既无此理故。<a id="a-DB"></a>离阿梨耶识不成。</p>
  <p id="aDC">论曰。<a id="a-DD"></a>若生非想非非想中。<a id="a-DE"></a>依无所有处。<a id="a-DF"></a>出世间心现前。<a id="a-DG"></a>即应舍离二趣。<a id="a-DH"></a>此出世识不依止非想非非想趣。<a id="a-DI"></a>亦不依止无所有处趣。<a id="a-DJ"></a>依止涅槃处亦不成。</p>
  <p id="aDK">释曰。<a id="a-DL"></a>若于非想非非想处生。<a id="a-DM"></a>有时依无所有处。<a id="a-DN"></a>出世心现前。<a id="a-DO"></a>以彼处心明利故。<a id="a-DP"></a>非想非非想处心钝故。<a id="a-DQ"></a>于明利心处。<a id="a-DR"></a>修出世心现前。<a id="a-DS"></a>彼出世心依止。<a id="a-DT"></a>第一第二趣并不成。<a id="a-DU"></a>以此二地皆世间故。<a id="a-DV"></a>又别地生别地心现前依止二趣亦不成。<a id="a-DW"></a>由身有余故。<a id="a-DX"></a>若此心以涅槃为依止亦不成。<a id="a-DY"></a>以如是等三种依止既不成。<a id="a-DZ"></a>若离阿梨耶识。<a id="a-Da"></a>此出世心住于何处。</p>
  <p id="aDb">论曰。<a id="a-Dc"></a>若人造善造恶于舍命时。<a id="a-Dd"></a>若离阿梨耶识。<a id="a-De"></a>或上或下次第身冷不得成。<a id="a-Df"></a>是故若离一切种子果报识。<a id="a-Dg"></a>生染污亦不成。</p>
  <p id="aDh">释曰。<a id="a-Di"></a>于中造善造恶。<a id="a-Dj"></a>则有从上从下。<a id="a-Dk"></a>身冷不同。<a id="a-Dl"></a>以造善者上升。<a id="a-Dm"></a>为恶者下坠。<a id="a-Dn"></a>是故若不许有阿梨耶识为摄持者。<a id="a-Do"></a>云何得如此身即随冷。<a id="a-Dp"></a>由阿梨耶识为摄持者故。<a id="a-Dq"></a>或上或下次第放舍。<a id="a-Dr"></a>随所舍处则为死尸故。<a id="a-Ds"></a>得身冷。</p>
 </body>
</html>