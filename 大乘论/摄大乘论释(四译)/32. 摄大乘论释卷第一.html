<!doctype html>
<html id="z3IBVP6wy" data-ver="1213">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第一</h1>
  <h2 id="a2">释依止胜相中众名品第一</h2>
  <p id="a3">智障极盲闇　　谓真俗别执</p>
  <p id="a4">由如理如量　　无分别智光</p>
  <p id="a5">破成无等觉　　灭心惑无余</p>
  <p id="a6">常住德圆智　　恒随行大悲</p>
  <p id="a7">如众生根性　　极解脱真道</p>
  <p id="a8">于十方界说　　能无功用心</p>
  <p id="a9">由无分别智　　不住于生死</p>
  <p id="aA">常起大悲故　　不入于涅槃</p>
  <p id="aB">由摄智方便　　至自他极利</p>
  <p id="aC">我以身口意　　顶礼佛世尊</p>
  <p id="aD">是无上正法　　如来自觉说</p>
  <p id="aE">若人能正行　　至甘露妙迹</p>
  <p id="aF">若诽谤此法　　没无底枉坑</p>
  <p id="aG">由智及信心　　顶礼真实法</p>
  <p id="aH">住道住果僧　　普胜一切众</p>
  <p id="aI">智道浴清净　　世无上福田</p>
  <p id="aJ">片善投于中　　广大如空地</p>
  <p id="aK">成就世间乐　　及清凉涅槃</p>
  <p id="aL">我一心顶礼　　佛圣弟子众</p>
  <p id="aM">聪明邪慢人　　退阿含修得</p>
  <p id="aN">行说随自执　　正理非所证</p>
  <p id="aO">事弥勒菩萨　　依止日光定</p>
  <p id="aP">照了实法相　　无动及出世</p>
  <p id="aQ">为我等宣说　　正法真道理</p>
  <p id="aR">如秋月日光　　文词遍于世</p>
  <p id="aS">甚深大种种　　句义依了经</p>
  <p id="aT">能令聪慧人　　下心起尊敬</p>
  <p id="aU">细密法难通　　智无著无碍</p>
  <p id="aV">利等八世法　　心常无染着</p>
  <p id="aW">无碍名称义　　通敏者恒诵</p>
  <p id="aX">天人普识知　　顶礼大师足</p>
  <p id="aY">辩说常无尽　　雨甘露文义</p>
  <p id="aZ">依尊随分闻　　犹如乞雨鸟</p>
  <p id="aa">披阅决定藏　　以释摄大乘</p>
  <p id="ab">愿此言利益　　怖畏大海人</p>
  <p id="ac">释曰。<a id="a-d"></a>此品有三章。<a id="a-e"></a>一无等圣教。<a id="a-f"></a>二十义次第。<a id="a-g"></a>三众名。</p>
  <p data-pb></p>
  <h2 id="ah">无等圣教章第一</h2>
  <p id="ai">论曰。<a id="a-j"></a>摄大乘论即是阿毗达磨教及大乘修多罗。</p>
  <p id="ak">释曰。<a id="a-l"></a>此言依何义。<a id="a-m"></a>因何而起。<a id="a-n"></a>依一切所知依甚深广大诸法实性。<a id="a-o"></a>若离佛菩萨威力。<a id="a-p"></a>何人有此功能能说此义。<a id="a-q"></a>云何造论由此相说。<a id="a-r"></a>若离阿毗达磨名则不知此论是圣教。<a id="a-s"></a>为此义故。<a id="a-t"></a>又为显经名。<a id="a-u"></a>譬如十地经。<a id="a-v"></a>今造此论其用云何。<a id="a-w"></a>众生无知疑倒欲令得解。<a id="a-x"></a>复次此论说阿毗达磨大乘修多罗名者。<a id="a-y"></a>欲显如来法门别类。<a id="a-z"></a>及显此论别名。<a id="a-10"></a>言大乘者。<a id="a-11"></a>欲简小乘阿毗达磨。<a id="a-12"></a>何故不但说阿毗达磨名。<a id="a-13"></a>复说修多罗名。<a id="a-14"></a>有阿毗达磨非是圣教。<a id="a-15"></a>复次说阿毗达磨名者。<a id="a-16"></a>显此论是菩萨藏。<a id="a-17"></a>复次立藏者。<a id="a-18"></a>欲何所为。<a id="a-19"></a>为灭自惑于大乘中。<a id="a-1A"></a>是菩萨烦恼。<a id="a-1B"></a>何以故。<a id="a-1C"></a>诸菩萨以分别为烦恼。<a id="a-1D"></a>阿毗达磨者。<a id="a-1E"></a>甚深广大法性为相。<a id="a-1F"></a>此菩萨藏凡有几种。<a id="a-1G"></a>亦有三种。<a id="a-1H"></a>谓修多罗。<a id="a-1I"></a>阿毗达磨。<a id="a-1J"></a>毗那耶。<a id="a-1K"></a>此三由上下乘差别故成二种。<a id="a-1L"></a>谓声闻藏菩萨藏。<a id="a-1M"></a>此三及二云何名藏。<a id="a-1N"></a>由能摄故。<a id="a-1O"></a>此摄何法一切应知义。<a id="a-1P"></a>云何成三有九种因别立。<a id="a-1Q"></a>修多罗者。<a id="a-1R"></a>为对治他疑惑。<a id="a-1S"></a>若人于此义中起疑。<a id="a-1T"></a>为令得决定智故。<a id="a-1U"></a>立修多罗。<a id="a-1V"></a>为对治受用二边故。<a id="a-1W"></a>别立毗那耶。<a id="a-1X"></a>由佛遮有罪过受用立毗那耶。<a id="a-1Y"></a>对治乐行边。<a id="a-1Z"></a>由佛随喜无罪过受用。<a id="a-1a"></a>立毗那耶。<a id="a-1b"></a>对治苦行边。<a id="a-1c"></a>为对治自见取偏执故。<a id="a-1d"></a>别立阿毗达磨。<a id="a-1e"></a>能显无倒实法相故。<a id="a-1f"></a>复次为说三种修学故。<a id="a-1g"></a>别立修多罗。<a id="a-1h"></a>为成依戒依心学故。<a id="a-1i"></a>别立毗那耶。<a id="a-1j"></a>何以故。<a id="a-1k"></a>若人持戒则心无悔。<a id="a-1l"></a>由无悔等能次第得定。<a id="a-1m"></a>为成依慧学故。<a id="a-1n"></a>别立阿毗达磨。<a id="a-1o"></a>何以故。<a id="a-1p"></a>能简择无倒义故。<a id="a-1q"></a>复次正说法及义由修多罗。<a id="a-1r"></a>成就法义由毗那耶。<a id="a-1s"></a>何以故。<a id="a-1t"></a>若人修行惑毗那耶得通达此二法及义法义。<a id="a-1u"></a>决定胜智由阿毗达磨。<a id="a-1v"></a>由此九因缘故立三藏。<a id="a-1w"></a>此三藏通用云何。<a id="a-1x"></a>为解脱生死是其通用。<a id="a-1y"></a>云何得解脱。<a id="a-1z"></a>能熏觉寂通故得解脱。<a id="a-20"></a>由闻思三藏故能熏。<a id="a-21"></a>由熏故觉。<a id="a-22"></a>由觉故寂。<a id="a-23"></a>由寂故通。<a id="a-24"></a>由通故得解脱。<a id="a-25"></a>若略说三藏各有四义。<a id="a-26"></a>菩萨若能了别此义则具一切智。<a id="a-27"></a>若声闻能了一句一偈义则至流尽。<a id="a-28"></a>云何一一藏各有四义。<a id="a-29"></a>修多罗四义者。<a id="a-2A"></a>一依二相三法四义。<a id="a-2B"></a>能显示此四义故名修多罗。<a id="a-2C"></a>依者是处是人是用。<a id="a-2D"></a>依此三佛说修多罗故名依。<a id="a-2E"></a>相者谓真俗二谛相故名相。<a id="a-2F"></a>法者阴界入缘生谛食定。<a id="a-2G"></a>无量无色解脱制入遍入。<a id="a-2H"></a>助道无碍辩无诤等故名法义者所作事故名义。<a id="a-2I"></a>生道灭惑是事。<a id="a-2J"></a>阿毗达磨四义者。<a id="a-2K"></a>一对二数三伏四解。<a id="a-2L"></a>对者是法对向无住处涅槃。<a id="a-2M"></a>何以故。<a id="a-2N"></a>能显谛道门故名对。<a id="a-2O"></a>数者诸法中随一法。<a id="a-2P"></a>或以名或以别相或以通相等。<a id="a-2Q"></a>数数显此一法故名数。<a id="a-2R"></a>伏者此法能伏诸说。<a id="a-2S"></a>立破二能由正说。<a id="a-2T"></a>依止等方便故故名伏。<a id="a-2U"></a>解者由阿毗达磨修多罗义易解故名解。<a id="a-2V"></a>毗那耶有四义者。<a id="a-2W"></a>一由罪过。<a id="a-2X"></a>二由缘起。<a id="a-2Y"></a>三由还净。<a id="a-2Z"></a>四由出离。<a id="a-2a"></a>罪过者谓五篇七聚罪。<a id="a-2b"></a>缘起者或四或八。<a id="a-2c"></a>四者一无知二放逸三烦恼炽盛四轻慢。<a id="a-2d"></a>八者一由心不由身口。<a id="a-2e"></a>二由身不由心口。<a id="a-2f"></a>三由口不由身心。<a id="a-2g"></a>四由心身不由口。<a id="a-2h"></a>五由身口不由心。<a id="a-2i"></a>六由心口不由身。<a id="a-2j"></a>七由身口心。<a id="a-2k"></a>八不由身口心。<a id="a-2l"></a>还净者由善心不由治。<a id="a-2m"></a>罚善心者如本受持对治。<a id="a-2n"></a>出离者有七事。<a id="a-2o"></a>一各各发露遮相续。<a id="a-2p"></a>二受与学罚。<a id="a-2q"></a>三先制后开先已制戒。<a id="a-2r"></a>后由别意故开。<a id="a-2s"></a>四更舍若大众聚集同意如本。<a id="a-2t"></a>更舍先犯罪人是时还净。<a id="a-2u"></a>五转依比丘比丘尼转男女二根若不共罪。<a id="a-2v"></a>六如实观由四种法郁陀那观察诸法。<a id="a-2w"></a>又如对治法相。<a id="a-2x"></a>恒观察自罪。<a id="a-2y"></a>七法尔得若见四谛小随小罪不更故犯。<a id="a-2z"></a>由法尔所得。<a id="a-30"></a>复次毗那耶有四义应知。<a id="a-31"></a>一人。<a id="a-32"></a>佛世尊依此立戒。<a id="a-33"></a>二立制。<a id="a-34"></a>已说过失大师集众立学处。<a id="a-35"></a>三分别。<a id="a-36"></a>已略立制更广解释。<a id="a-37"></a>四决判。<a id="a-38"></a>此立制中云何犯罪。<a id="a-39"></a>云何不犯。<a id="a-3A"></a>今当释本文。</p>
  <p id="a3B">论曰。<a id="a-3C"></a>佛世尊前。</p>
  <p id="a3D">释曰。<a id="a-3E"></a>欲显恭敬及无异言。</p>
  <p id="a3F">论曰。<a id="a-3G"></a>善入大乘句义菩萨摩诃萨。</p>
  <p id="a3H">释曰。<a id="a-3I"></a>已得陀罗尼等功德。<a id="a-3J"></a>由此功德于文句及义善能摄持。<a id="a-3K"></a>又能如理显说故名善入。<a id="a-3L"></a>何故但言菩萨摩诃萨而不说名。<a id="a-3M"></a>欲显诸菩萨摩诃萨众。<a id="a-3N"></a>通有此能。<a id="a-3O"></a>何故说两名。<a id="a-3P"></a>欲显具足二行。</p>
  <p id="a3Q">论曰。<a id="a-3R"></a>欲显大乘有胜功德依大乘教。</p>
  <p id="a3S">释曰。<a id="a-3T"></a>唯大乘中有胜功德。<a id="a-3U"></a>余乘中无。<a id="a-3V"></a>为明大乘不共德故。<a id="a-3W"></a>言欲显大乘有胜功德依大乘教。</p>
  <p id="a3X">论曰。<a id="a-3Y"></a>说如是言诸佛世尊有十胜相。<a id="a-3Z"></a>所说无等过于余教。</p>
  <p id="a3a">释曰。<a id="a-3b"></a>此言欲何所明为显大乘有胜功德。<a id="a-3c"></a>为实有及利他故。<a id="a-3d"></a>诸佛世尊如十号中解。</p>
  <p id="a3e">论曰。<a id="a-3f"></a>十胜相者。</p>
  <p id="a3g">释曰。<a id="a-3h"></a>由依止等十相异故胜。<a id="a-3i"></a>十义为因言说为果。<a id="a-3j"></a>以义胜故所说无等。</p>
  <p id="a3k">论曰。<a id="a-3l"></a>一应知依止胜相。</p>
  <p id="a3m">释曰。<a id="a-3n"></a>应知者。<a id="a-3o"></a>谓净不净品法。<a id="a-3p"></a>即是三性。<a id="a-3q"></a>此三性依止三性因。<a id="a-3r"></a>即是胜相。<a id="a-3s"></a>由此依止胜相。<a id="a-3t"></a>如来言说亦胜。<a id="a-3u"></a>即是阿黎耶识依止。<a id="a-3v"></a>即是胜相。<a id="a-3w"></a>譬如石子乃至智果胜相亦如是。</p>
  <p id="a3x">论曰。<a id="a-3y"></a>二应知胜相。</p>
  <p id="a3z">释曰。<a id="a-40"></a>应知胜相者。<a id="a-41"></a>谓应知自性或应知即是相。</p>
  <p id="a42">论曰。<a id="a-43"></a>三应知入胜相。</p>
  <p id="a44">释曰。<a id="a-45"></a>应知谓三性入者。<a id="a-46"></a>谓能成入及所成入即是唯识。</p>
  <p id="a47">论曰。<a id="a-48"></a>四入因果胜相。</p>
  <p id="a49">释曰。<a id="a-4A"></a>入唯识因即是施等世间六波罗蜜。<a id="a-4B"></a>在愿乐位中。<a id="a-4C"></a>入果即入唯识。<a id="a-4D"></a>后六波罗蜜在通达位中。<a id="a-4E"></a>转成果名出世间。</p>
  <p id="a4F">论曰。<a id="a-4G"></a>五入因果修差别胜相。</p>
  <p id="a4H">释曰。<a id="a-4I"></a>入因果即世出世六波罗蜜。<a id="a-4J"></a>修者谓四德数习此修地。<a id="a-4K"></a>地不同故名差别。<a id="a-4L"></a>即是欢喜等十地。</p>
  <p id="a4M">论曰。<a id="a-4N"></a>六于修差别依戒学胜相。</p>
  <p id="a4O">释曰。<a id="a-4P"></a>谓于修差别诸地中戒学。<a id="a-4Q"></a>依戒菩萨修观。<a id="a-4R"></a>即十地中菩萨一切戒。<a id="a-4S"></a>于诸恶法无复作心。</p>
  <p id="a4T">论曰。<a id="a-4U"></a>七此中依心学胜相。</p>
  <p id="a4V">释曰。<a id="a-4W"></a>学义如前解。<a id="a-4X"></a>心即是定。<a id="a-4Y"></a>定以一心为体。<a id="a-4Z"></a>依一心修习。<a id="a-4a"></a>谓一切菩萨定名依心学。</p>
  <p id="a4b">论曰。<a id="a-4c"></a>八此中依慧学胜相。</p>
  <p id="a4d">释曰。<a id="a-4e"></a>为能得果名依慧。<a id="a-4f"></a>以慧为依止。<a id="a-4g"></a>发修行心。<a id="a-4h"></a>是依慧即是无分别智。</p>
  <p id="a4i">论曰。<a id="a-4j"></a>九学果寂灭胜相。</p>
  <p id="a4k">释曰。<a id="a-4l"></a>谓灭差别有三种。<a id="a-4m"></a>一最胜。<a id="a-4n"></a>二品类。<a id="a-4o"></a>三自对解脱定智。<a id="a-4p"></a>障灭即是无住处涅槃。</p>
  <p id="a4q">论曰。<a id="a-4r"></a>十智差别胜相。</p>
  <p id="a4s">释曰。<a id="a-4t"></a>谓已离一切障智。<a id="a-4u"></a>智即无分别智。<a id="a-4v"></a>名对治道差别。<a id="a-4w"></a>即佛如来智已离一切随眠障。<a id="a-4x"></a>此智无分别智差别。</p>
  <p id="a4y">论曰。<a id="a-4z"></a>由此十义胜相。<a id="a-50"></a>如来所说过于余教。<a id="a-51"></a>如此释修多罗文句。<a id="a-52"></a>显于大乘真是佛说。</p>
  <p id="a53">释曰。<a id="a-54"></a>云何能显。<a id="a-55"></a>由此略释文句显十义。<a id="a-56"></a>于小乘中无唯大乘说。</p>
  <p id="a57">论曰。<a id="a-58"></a>复次云何此中略释能显大乘胜于余教。<a id="a-59"></a>令此略释显斯十义。<a id="a-5A"></a>唯大乘有小乘中无。<a id="a-5B"></a>何者为十。<a id="a-5C"></a>谓阿黎耶识说名应知依止相三种自性。<a id="a-5D"></a>一依他性。<a id="a-5E"></a>二分别性。<a id="a-5F"></a>三真实性。<a id="a-5G"></a>说名应知相。<a id="a-5H"></a>唯识教说名应知入相。<a id="a-5I"></a>六波罗蜜说名入因果相。</p>
  <p id="a5J">释曰。<a id="a-5K"></a>何以故。<a id="a-5L"></a>由唯识道得入三性愿乐位。<a id="a-5M"></a>六波罗蜜虽是世法。<a id="a-5N"></a>能引出世法。<a id="a-5O"></a>能生唯识道故。<a id="a-5P"></a>说是入三性因。<a id="a-5Q"></a>菩萨已入地。<a id="a-5R"></a>出世清净六波罗蜜。<a id="a-5S"></a>即是入三性果。</p>
  <p id="a5T">论曰。<a id="a-5U"></a>菩萨十地。<a id="a-5V"></a>说名入因果修差别相。</p>
  <p id="a5W">释曰。<a id="a-5X"></a>出世十种菩萨地。<a id="a-5Y"></a>是名入因果修差别。</p>
  <p id="a5Z">论曰。<a id="a-5a"></a>菩萨所受持守护禁戒。<a id="a-5b"></a>说名于修差别戒学相。<a id="a-5c"></a>首楞伽摩虚空器等定说名心学相。<a id="a-5d"></a>无分别智说名慧学相。<a id="a-5e"></a>无住处涅槃说名学果寂灭相。<a id="a-5f"></a>三种佛身。<a id="a-5g"></a>自性身应身化身。<a id="a-5h"></a>此三说名无分别智果相。</p>
  <p id="a5i">释曰。<a id="a-5j"></a>于地中有三种修观。<a id="a-5k"></a>说名三种依学。<a id="a-5l"></a>此学果即是灭。<a id="a-5m"></a>谓灭三障。<a id="a-5n"></a>无分别智名依慧学。<a id="a-5o"></a>此智若约声闻无四倒分别。<a id="a-5p"></a>名无分别。<a id="a-5q"></a>若约菩萨无一切法分别。<a id="a-5r"></a>名无分别。<a id="a-5s"></a>二无分别异相。<a id="a-5t"></a>如此三种佛身是无分别智果。<a id="a-5u"></a>若离自性身法身不成。<a id="a-5v"></a>譬如眼根。<a id="a-5w"></a>若离法身应身不成。<a id="a-5x"></a>譬如眼识离根不成。<a id="a-5y"></a>应知此二由能依所依故得相应。<a id="a-5z"></a>若离应身。<a id="a-60"></a>已入大地菩萨无受用法乐。<a id="a-61"></a>若无受用法乐。<a id="a-62"></a>菩提资粮不具足。<a id="a-63"></a>譬如见色。<a id="a-64"></a>若离应身化身不成。<a id="a-65"></a>若无化身诸菩萨在愿乐位中。<a id="a-66"></a>声闻瘦涩愿乐初发修行。<a id="a-67"></a>皆不得成。<a id="a-68"></a>是故决定应有三身。</p>
  <p id="a69">论曰。<a id="a-6A"></a>如此十种处唯大乘中有。<a id="a-6B"></a>异于小乘故说第一。</p>
  <p id="a6C">释曰。<a id="a-6D"></a>此十法是无上菩提因。<a id="a-6E"></a>次第相引乃至无上菩提。</p>
  <p id="a6F">论曰。<a id="a-6G"></a>佛世尊但为菩萨说此十义。</p>
  <p id="a6H">释曰。<a id="a-6I"></a>大乘但是佛说。<a id="a-6J"></a>小乘则共说。<a id="a-6K"></a>大乘但为菩萨说不为二乘说。<a id="a-6L"></a>由此三义故胜小乘。</p>
  <p id="a6M">论曰。<a id="a-6N"></a>故依大乘诸佛世尊有十胜相。<a id="a-6O"></a>所说无等过于余教。<a id="a-6P"></a>复次云何此十胜相所说无等能显大乘。<a id="a-6Q"></a>是如来正说遮小乘决非大乘。<a id="a-6R"></a>于小乘中未曾见此十义。<a id="a-6S"></a>随释一义但见大乘中释。<a id="a-6T"></a>复次此十义能引出无上菩提。<a id="a-6U"></a>成就随顺不相违。</p>
  <p id="a6V">释曰。<a id="a-6W"></a>三义证十义能引无上菩提。<a id="a-6X"></a>以是无上菩提因故。<a id="a-6Y"></a>成就者若约圣教及正理。<a id="a-6Z"></a>简择思惟此十义成就。<a id="a-6a"></a>不可破坏譬如已见导师所说道相。<a id="a-6b"></a>随顺者若人观行在修位中。<a id="a-6c"></a>此十义随顺修观而住。<a id="a-6d"></a>譬如导师所说道随顺而住。<a id="a-6e"></a>不相违者于十地中无障因。<a id="a-6f"></a>譬如导师所说道中无劫盗虎狼等障。<a id="a-6g"></a>复有地地中生死涅槃不相妨碍。<a id="a-6h"></a>是故十义能引无上菩提。</p>
  <p id="a6i">论曰。<a id="a-6j"></a>为诸众生得一切智智。</p>
  <p id="a6k">释曰。<a id="a-6l"></a>由此十义具足三德。<a id="a-6m"></a>谓无等境无等行无等果。<a id="a-6n"></a>若人闻思修此。<a id="a-6o"></a>必得无上菩提故。<a id="a-6p"></a>言为诸众生得一切智智。</p>
  <p id="a6q">论曰。<a id="a-6r"></a>而说偈言。</p>
  <p id="a6s">应知依及相　　入因果修异</p>
  <p id="a6t">三学及果灭　　智无上乘摄</p>
  <p id="a6u">十义余处无　　见此菩提因</p>
  <p id="a6v">故大乘佛言　　由说十义胜</p>
  <p data-pb></p>
  <h2 id="a6w">十义次第章第二</h2>
  <p id="a6x">论曰。<a id="a-6y"></a>云何十义如此次第说。<a id="a-6z"></a>菩萨初学应先观诸法如实因缘。<a id="a-70"></a>由此观故于十二缘生应生聪慧。<a id="a-71"></a>次后于缘生法应了别其体相。<a id="a-72"></a>由智能离增益损减二边过失。<a id="a-73"></a>如此正修应通达所缘如实诸相。<a id="a-74"></a>次后从诸障应解脱。<a id="a-75"></a>次心已通达应知实相。<a id="a-76"></a>是先所行六波罗蜜。<a id="a-77"></a>应更成就令清净无复退失。<a id="a-78"></a>由依意内清净故。<a id="a-79"></a>次内清净所摄诸波罗蜜。<a id="a-7A"></a>依十地差别应修随一三阿僧祇劫。<a id="a-7B"></a>次菩萨三学应令圆满。<a id="a-7C"></a>圆满已是学果涅槃及无上菩提。<a id="a-7D"></a>次后应得修。<a id="a-7E"></a>十义次第如此。<a id="a-7F"></a>此次第说中一切大乘皆得圆满。</p>
  <p id="a7G">释曰。<a id="a-7H"></a>此十义境界有次第。<a id="a-7I"></a>正行有次第。<a id="a-7J"></a>果有次第。<a id="a-7K"></a>由观此次第故。<a id="a-7L"></a>立十义次第。<a id="a-7M"></a>复次若人已了别诸法因。<a id="a-7N"></a>于十二缘生则得聪慧。<a id="a-7O"></a>何以故。<a id="a-7P"></a>由果从因生。<a id="a-7Q"></a>不从自在天等不平等因生。<a id="a-7R"></a>亦不无因生。<a id="a-7S"></a>是故立因果二智。<a id="a-7T"></a>次是法从因生菩萨应识其相。<a id="a-7U"></a>何者为相。<a id="a-7V"></a>分别性实无有体。<a id="a-7W"></a>执言是有名为增益。<a id="a-7X"></a>实有真实性。<a id="a-7Y"></a>执言是无名为损减。<a id="a-7Z"></a>增无损有是名二边。<a id="a-7a"></a>聪慧能离此二边。<a id="a-7b"></a>次所执唯有识。<a id="a-7c"></a>由此智故是相应可通达。<a id="a-7d"></a>由此通达无复障碍。<a id="a-7e"></a>次随顺入唯识。<a id="a-7f"></a>世间六波罗蜜依俗谛。<a id="a-7g"></a>得依真谛清净意所摄。<a id="a-7h"></a>出世六波罗蜜亦应学。<a id="a-7i"></a>次于十地中随差别应修习。<a id="a-7j"></a>各三阿僧祇劫。<a id="a-7k"></a>不同声闻修得。<a id="a-7l"></a>何以故。<a id="a-7m"></a>声闻于三生中下对治种。<a id="a-7n"></a>成熟对治道。<a id="a-7o"></a>对治道成熟故。<a id="a-7p"></a>于第三生中。<a id="a-7q"></a>解脱三界得阿罗汉果。<a id="a-7r"></a>次此差别修中。<a id="a-7s"></a>戒等三学应令圆满。<a id="a-7t"></a>次三学果涅槃烦恼障智障等灭。<a id="a-7u"></a>无上菩提及三身此等应觉故。<a id="a-7v"></a>说如此次第。<a id="a-7w"></a>若立大乘不出此法。<a id="a-7x"></a>何以故。<a id="a-7y"></a>若欲释缘生义即入阿黎耶识中。<a id="a-7z"></a>若欲释法相即入三性摄。<a id="a-80"></a>若欲释得即入唯识中。<a id="a-81"></a>若欲释因果即入唯识观处。<a id="a-82"></a>若欲释地即入因果处。<a id="a-83"></a>若欲释三学即入十地处。<a id="a-84"></a>若欲释灭即入三学处。<a id="a-85"></a>若欲释无上菩提及三身。<a id="a-86"></a>即入无住处涅槃摄。<a id="a-87"></a>若说佛体及因果其数如此。<a id="a-88"></a>故说次第复有别释。<a id="a-89"></a>此十义能引无上菩提。<a id="a-8A"></a>生无虚无分别智故名成就。<a id="a-8B"></a>与四道理及三量不相违故名随顺。<a id="a-8C"></a>非先随顺后相违。<a id="a-8D"></a>如偈言。</p>
  <p id="a8E">能持爱及悲　　随顺于善故</p>
  <p id="a8F">非黑白我见　　有益亦有损</p>
  <p id="a8G">故名不相违。<a id="a-8H"></a>能生一切智智者。<a id="a-8I"></a>于一切法无间如理如量智生故。<a id="a-8J"></a>复有别解以后释前。</p>
  <p data-pb></p>
  <h2 id="a8K">众名章第三之一</h2>
  <p id="a8L">论曰。<a id="a-8M"></a>此初说应知依止。<a id="a-8N"></a>立名阿黎耶识。<a id="a-8O"></a>世尊于何处说此识。<a id="a-8P"></a>及说此识名阿黎耶。<a id="a-8Q"></a>如佛世尊阿毗达磨略本偈中说。</p>
  <p id="a8R">此界无始时　　一切法依止</p>
  <p id="a8S">若有诸道有　　及有得涅槃</p>
  <p id="a8T">释曰。<a id="a-8U"></a>今欲引阿含证阿黎耶识体及名阿含。<a id="a-8V"></a>谓大乘阿毗达磨。<a id="a-8W"></a>此中佛世尊说偈。<a id="a-8X"></a>此即此阿黎耶识界。<a id="a-8Y"></a>以解为性。<a id="a-8Z"></a>此界有五义。<a id="a-8a"></a>一体类义。<a id="a-8b"></a>一切众生不出此体类。<a id="a-8c"></a>由此体类众生不异。<a id="a-8d"></a>二因义。<a id="a-8e"></a>一切圣人法四念处等。<a id="a-8f"></a>缘此界生故。<a id="a-8g"></a>三生义。<a id="a-8h"></a>一切圣人所得法身。<a id="a-8i"></a>由信乐此界法门故得成就。<a id="a-8j"></a>四真实义在世间不破。<a id="a-8k"></a>出世间亦不尽。<a id="a-8l"></a>五藏义。<a id="a-8m"></a>若应此法自性善故成内。<a id="a-8n"></a>若外此法虽复相应。<a id="a-8o"></a>则成[穀-禾+卵]故约此界。<a id="a-8p"></a>佛世尊说比丘。<a id="a-8q"></a>众生初际不可了达。<a id="a-8r"></a>无明为盖贪爱所缚。<a id="a-8s"></a>或流或接。<a id="a-8t"></a>有时泥黎耶。<a id="a-8u"></a>有时畜生。<a id="a-8v"></a>有时鬼道。<a id="a-8w"></a>有时阿修罗道。<a id="a-8x"></a>有时人道。<a id="a-8y"></a>有时天道。<a id="a-8z"></a>比丘。<a id="a-90"></a>汝等如此长时受苦。<a id="a-91"></a>增益贪爱恒受血滴。<a id="a-92"></a>由此证故知无始时。<a id="a-93"></a>如经言。<a id="a-94"></a>世尊此识界是依是持是处恒相应及不相离不舍智。<a id="a-95"></a>无为恒伽沙等数诸佛功德。<a id="a-96"></a>世尊非相应相离舍智。<a id="a-97"></a>有为诸法是依是持是处故。<a id="a-98"></a>言一切法依止。<a id="a-99"></a>如经言。<a id="a-9A"></a>世尊若如来藏有由不了故。<a id="a-9B"></a>可言生死是有故。<a id="a-9C"></a>言若有诸道有。<a id="a-9D"></a>如经言。<a id="a-9E"></a>世尊若如来藏非有。<a id="a-9F"></a>于苦无厌恶。<a id="a-9G"></a>于涅槃无欲乐愿故言及有得涅槃。<a id="a-9H"></a>复次此界无始时者。<a id="a-9I"></a>即是显因。<a id="a-9J"></a>若不立因可言有始一切法依止者。<a id="a-9K"></a>由此识为一切法因故。<a id="a-9L"></a>说一切法依止。<a id="a-9M"></a>若有诸道有及有得涅槃者。<a id="a-9N"></a>此一切法依止。<a id="a-9O"></a>若有是道则有果报。<a id="a-9P"></a>亦有由此果报众生受生。<a id="a-9Q"></a>易可令解邪正两说分别有异。<a id="a-9R"></a>后后能得上品正行应得胜德。<a id="a-9S"></a>由烦恼依止故生极重烦恼及常起烦恼。<a id="a-9T"></a>是果报等四种差别名依止胜。<a id="a-9U"></a>能翻此四种名依止下劣。<a id="a-9V"></a>生死中不但道等非有。<a id="a-9W"></a>涅槃义亦非有。<a id="a-9X"></a>何以故。<a id="a-9Y"></a>若有烦恼则有解脱。<a id="a-9Z"></a>应知依止中复有阿含。<a id="a-9a"></a>能证阿黎耶识名。</p>
  <p id="a9b">论曰。<a id="a-9c"></a>阿毗达磨中复说偈言。</p>
  <p id="a9d">诸法依藏住　　一切种子识</p>
  <p id="a9e">故名阿黎耶　　我为胜人说</p>
  <p id="a9f">释曰。<a id="a-9g"></a>诸法依藏住者。<a id="a-9h"></a>第二句释第一句。<a id="a-9i"></a>谓一切种子识。<a id="a-9j"></a>由烦恼业故变。<a id="a-9k"></a>阿黎耶识相续。<a id="a-9l"></a>前果报后成因。<a id="a-9m"></a>故名阿黎耶者。<a id="a-9n"></a>显义证名以名目识。<a id="a-9o"></a>我为胜人说者。<a id="a-9p"></a>胜人谓诸菩萨。<a id="a-9q"></a>是菩萨境界依止及能障菩萨道故。<a id="a-9r"></a>为菩萨说。</p>
  <p id="a9s">论曰。<a id="a-9t"></a>此阿含两偈证识体及名。<a id="a-9u"></a>云何佛说此识名阿黎耶。</p>
  <p id="a9v">释曰。<a id="a-9w"></a>此语欲显立名之因。</p>
  <p id="a9x">论曰。<a id="a-9y"></a>一切有生不净品法。<a id="a-9z"></a>于中隐藏为果故。</p>
  <p id="aA0">释曰。<a id="a-A1"></a>一切谓三世。<a id="a-A2"></a>三世中取正生能生不净品法。<a id="a-A3"></a>谓翻五种净品名不净品。</p>
  <p id="aA4">论曰。<a id="a-A5"></a>此识于诸法中隐藏为因故。</p>
  <p id="aA6">释曰。<a id="a-A7"></a>诸法谓阿黎耶识果。<a id="a-A8"></a>即不净品等。<a id="a-A9"></a>阿黎耶识藏住此果中为因。</p>
  <p id="aAA">论曰。<a id="a-AB"></a>复次诸众生。<a id="a-AC"></a>藏此识中。<a id="a-AD"></a>由取我相故。<a id="a-AE"></a>是故名阿黎耶识。</p>
  <p id="aAF">释曰。<a id="a-AG"></a>藏者以执义。<a id="a-AH"></a>约阿陀那识及意识。<a id="a-AI"></a>说众生名。<a id="a-AJ"></a>何以故。<a id="a-AK"></a>一切众生无无我执。<a id="a-AL"></a>我执若起。<a id="a-AM"></a>缘何境缘本识起。<a id="a-AN"></a>微细一类相续不断故。</p>
  <p id="aAO">论曰。<a id="a-AP"></a>阿含云如解节经所说偈。</p>
  <p id="aAQ">执持识深细　　法种子恒流</p>
  <p id="aAR">于凡我不说　　彼勿执为我</p>
  <p id="aAS">释曰。<a id="a-AT"></a>前引阿毗达磨偈为证。<a id="a-AU"></a>此中更引经偈为证。<a id="a-AV"></a>阿毗达磨以理为胜。<a id="a-AW"></a>经以教为胜。<a id="a-AX"></a>教必有理理必顺教。<a id="a-AY"></a>此二名证。<a id="a-AZ"></a>若离此二证立义不成。<a id="a-Aa"></a>此证从解节经出。<a id="a-Ab"></a>佛告广慧菩萨。<a id="a-Ac"></a>广慧。<a id="a-Ad"></a>于六道生死。<a id="a-Ae"></a>是诸众生随在众生聚。<a id="a-Af"></a>或受卵生胎生湿生化生。<a id="a-Ag"></a>此中得身及成就。<a id="a-Ah"></a>初受生时一切种识先熟合大长圆。<a id="a-Ai"></a>依二种取。<a id="a-Aj"></a>谓有依色根。<a id="a-Ak"></a>及相名分别言说习气。<a id="a-Al"></a>若有色界中有二种取。<a id="a-Am"></a>若无色界无二种取。<a id="a-An"></a>广慧。<a id="a-Ao"></a>此识或说名阿陀那。<a id="a-Ap"></a>何以故。<a id="a-Aq"></a>由此本识能执持身。<a id="a-Ar"></a>或说名阿黎耶识。<a id="a-As"></a>何以故。<a id="a-At"></a>此本识于身常藏隐同成坏故。<a id="a-Au"></a>或说名质多。<a id="a-Av"></a>何以故。<a id="a-Aw"></a>此识色声香味触等诸尘所生长故。<a id="a-Ax"></a>广慧。<a id="a-Ay"></a>依缘此本识。<a id="a-Az"></a>是识聚得生。<a id="a-B0"></a>谓眼识乃至意识。<a id="a-B1"></a>依有识眼根缘外色尘。<a id="a-B2"></a>眼识得生。<a id="a-B3"></a>与眼识同一时共境。<a id="a-B4"></a>有分别意识起。<a id="a-B5"></a>若一眼识生。<a id="a-B6"></a>是时一分别意识生。<a id="a-B7"></a>与眼识共境。<a id="a-B8"></a>此眼识若共二识或三四五共起。<a id="a-B9"></a>是时一有分别意识。<a id="a-BA"></a>与五识共缘境生。<a id="a-BB"></a>如大水流。<a id="a-BC"></a>若有一能起浪因至则一浪起。<a id="a-BD"></a>若二若多能起浪因至则多浪起。<a id="a-BE"></a>是水常流不废不断。<a id="a-BF"></a>复次于清净圆镜面中。<a id="a-BG"></a>若有一能起影因至则一影起。<a id="a-BH"></a>若二若多能起影因至则多影起。<a id="a-BI"></a>是圆镜面不转成影亦无损减。<a id="a-BJ"></a>此本识犹如水流及镜面。<a id="a-BK"></a>依此本识。<a id="a-BL"></a>若有一能起眼识缘至。<a id="a-BM"></a>则一眼识起。<a id="a-BN"></a>乃至若有五能起识因至则五识起。<a id="a-BO"></a>广慧。<a id="a-BP"></a>如此菩萨依法如智有聪慧。<a id="a-BQ"></a>能通达意心识秘密义。<a id="a-BR"></a>诸佛如来如理如量。<a id="a-BS"></a>由如此义。<a id="a-BT"></a>不记说诸菩萨能通达意识心秘密义。<a id="a-BU"></a>广慧。<a id="a-BV"></a>诸菩萨由如实不见本识。<a id="a-BW"></a>及阿陀那识等。<a id="a-BX"></a>于内于外。<a id="a-BY"></a>不见藏住不见生及长等。<a id="a-BZ"></a>不见识眼色及眼识。<a id="a-Ba"></a>不见耳声及耳识。<a id="a-Bb"></a>乃至不见身触及身识。<a id="a-Bc"></a>广慧。<a id="a-Bd"></a>诸菩萨依法如智有聪慧。<a id="a-Be"></a>能通达意心识秘密义。<a id="a-Bf"></a>诸佛如来如理如量。<a id="a-Bg"></a>由如此义。<a id="a-Bh"></a>记说诸菩萨能通达意识心秘密义。<a id="a-Bi"></a>复次引偈重释经所说义。<a id="a-Bj"></a>执持识深细者。<a id="a-Bk"></a>云何此识或说为阿陀那识。<a id="a-Bl"></a>能执持一切有色诸根。<a id="a-Bm"></a>谓能报持有依五根及相等习气故。<a id="a-Bn"></a>此识亦名阿陀那。<a id="a-Bo"></a>深细者难灭难解故。<a id="a-Bp"></a>法种子恒流者。<a id="a-Bq"></a>一切不净品法能生熏习所依住。<a id="a-Br"></a>如水流念念生灭相续不断。<a id="a-Bs"></a>于凡我不说者。<a id="a-Bt"></a>诸凡夫人无甚深行。<a id="a-Bu"></a>不求一切智。<a id="a-Bv"></a>根钝故不为凡夫及二乘说。<a id="a-Bw"></a>彼勿执为我者一相起相续长。<a id="a-Bx"></a>若众生依经起邪分别。<a id="a-By"></a>即执此识为我。<a id="a-Bz"></a>恐起邪执故我不为说。</p>
  <p id="aC0">论曰。<a id="a-C1"></a>云何此识或说为阿陀那识。</p>
  <p id="aC2">释曰。<a id="a-C3"></a>前已引正理及正教。<a id="a-C4"></a>证此识名阿梨耶。<a id="a-C5"></a>云何今复说此识名阿陀那。</p>
  <p id="aC6">论曰。<a id="a-C7"></a>能执持一切有色诸根。<a id="a-C8"></a>一切受生取依止故。<a id="a-C9"></a>何以故。<a id="a-CA"></a>有色诸根此识所执持。<a id="a-CB"></a>不坏不失乃至相续后际。<a id="a-CC"></a>又正受生时由能生取阴故。<a id="a-CD"></a>故六道身皆如是取是取事用识所摄持故。<a id="a-CE"></a>说名阿陀那。</p>
  <p id="aCF">释曰。<a id="a-CG"></a>今立道理为成阿陀那名。<a id="a-CH"></a>道理者能执持一切有色诸根。<a id="a-CI"></a>由此识执持有色五根。<a id="a-CJ"></a>不如死人身在黑胀坏等有变异位。<a id="a-CK"></a>若至死位阿梨耶识舍离五根。<a id="a-CL"></a>是时黑胀坏等诸相即起。<a id="a-CM"></a>是故定知。<a id="a-CN"></a>由为此识所执持一期中五根不破坏。<a id="a-CO"></a>一切受生取依止故者。<a id="a-CP"></a>此言重答前问。<a id="a-CQ"></a>此识众生正受生时能生取阴。<a id="a-CR"></a>此取体性识所执持。<a id="a-CS"></a>由此识是正受生识。<a id="a-CT"></a>是故正受生时一切生类皆为此识所摄。<a id="a-CU"></a>一期受身亦为此识所摄。<a id="a-CV"></a>于阿梨耶识中身种子具足故。<a id="a-CW"></a>以是义故阿梨耶识亦名阿陀那。</p>
  <p id="aCX">论曰。<a id="a-CY"></a>或说名心。<a id="a-CZ"></a>如佛世尊言心意识。</p>
  <p id="aCa">释曰。<a id="a-Cb"></a>阿梨耶识及意。<a id="a-Cc"></a>见此二义不同心义。<a id="a-Cd"></a>亦应有异。<a id="a-Ce"></a>此三异相云何。</p>
  <p id="aCf">论曰。<a id="a-Cg"></a>意有二种。<a id="a-Ch"></a>一能与彼生次第缘依故。<a id="a-Ci"></a>先灭识为意。<a id="a-Cj"></a>又以识生依止为意。</p>
  <p id="aCk">释曰。<a id="a-Cl"></a>若心前灭后生。<a id="a-Cm"></a>无间能生后心说此名意。<a id="a-Cn"></a>复有意能作正生识依止。<a id="a-Co"></a>与现识不相妨。<a id="a-Cp"></a>此二为识生缘故名为意。<a id="a-Cq"></a>正生者名识。<a id="a-Cr"></a>此即意与识异。</p>
  <p id="aCs">论曰。<a id="a-Ct"></a>二有染污意。<a id="a-Cu"></a>与四烦恼恒相应。</p>
  <p id="aCv">释曰。<a id="a-Cw"></a>此欲释阿陀那识。<a id="a-Cx"></a>何者四烦恼。</p>
  <p id="aCy">论曰。<a id="a-Cz"></a>一身见二我慢三我爱四无明。</p>
  <p id="aD0">释曰。<a id="a-D1"></a>我见是执我心。<a id="a-D2"></a>随此心起我慢。<a id="a-D3"></a>我慢者由我执起高心实无我起。<a id="a-D4"></a>我贪说名我爱。<a id="a-D5"></a>此三惑通以无明为因。<a id="a-D6"></a>谓谛实因果心迷不解。<a id="a-D7"></a>名为无明。</p>
  <p id="aD8">论曰。<a id="a-D9"></a>此识是余烦恼识依止。<a id="a-DA"></a>此烦恼识。<a id="a-DB"></a>由第一依止生。<a id="a-DC"></a>由第二染污。</p>
  <p id="aDD">释曰。<a id="a-DE"></a>此染污识由依止第一识生。<a id="a-DF"></a>由第二识染污。<a id="a-DG"></a>次第已灭说名意。<a id="a-DH"></a>余识欲生能与生依止故。<a id="a-DI"></a>第二识名染污识。<a id="a-DJ"></a>烦恼依止故。<a id="a-DK"></a>若人正起善心亦有此识。</p>
  <p id="aDL">论曰。<a id="a-DM"></a>由缘尘及次第能分别故此二名意。</p>
  <p id="aDN">释曰。<a id="a-DO"></a>以能取尘故名识。<a id="a-DP"></a>能与他生依止故名意。<a id="a-DQ"></a>第二识是我相等。<a id="a-DR"></a>或依止能分别故名意。</p>
  <p id="aDS">论曰。<a id="a-DT"></a>云何得知有染污心。</p>
  <p id="aDU">释曰。<a id="a-DV"></a>以何道理能成立此义。</p>
  <p id="aDW">论曰。<a id="a-DX"></a>若无此心独行无明。<a id="a-DY"></a>则不可说有。</p>
  <p id="aDZ">释曰。<a id="a-Da"></a>独行无明其相云何。<a id="a-Db"></a>若人未得对治道。<a id="a-Dc"></a>能障实慧惑名独行无明。<a id="a-Dd"></a>此无明于五识非有。<a id="a-De"></a>何以故。<a id="a-Df"></a>若人在于五识不能为障。<a id="a-Dg"></a>何以故。<a id="a-Dh"></a>若是对治道生处。<a id="a-Di"></a>则是障处于染污意识此亦非有。<a id="a-Dj"></a>何以故。<a id="a-Dk"></a>但由此惑心应染污故。<a id="a-Dl"></a>与余惑相应共行。<a id="a-Dm"></a>独行名则不成。<a id="a-Dn"></a>若汝说第六识由独行无明染污。<a id="a-Do"></a>则第六识一向不清净。<a id="a-Dp"></a>以此无明不暂息。<a id="a-Dq"></a>云何施等心成善以第六识。<a id="a-Dr"></a>恒与无明相应故。<a id="a-Ds"></a>若有人说心与善相应生。<a id="a-Dt"></a>此人则有过失。<a id="a-Du"></a>若第六识。<a id="a-Dv"></a>恒被染污则不得引对治道生。<a id="a-Dw"></a>若有人说染污心相应有别善心。<a id="a-Dx"></a>此善心能引生对治道故染污心即灭。<a id="a-Dy"></a>若作此说则无过失。</p>
  <p id="aDz">论曰。<a id="a-E0"></a>与五识相似此法应无。<a id="a-E1"></a>何以故。<a id="a-E2"></a>此五识共一时有自依止。<a id="a-E3"></a>谓眼等诸根。</p>
  <p id="aE4">释曰。<a id="a-E5"></a>犹如眼识等五识。<a id="a-E6"></a>眼等五根同时为依止。<a id="a-E7"></a>意识必应有同时依止。<a id="a-E8"></a>若不立余识亦无此依止。<a id="a-E9"></a>如眼识无依止不得生。<a id="a-EA"></a>意识亦应尔。</p>
  <p id="aEB">论曰。<a id="a-EC"></a>复次意名应无有义。</p>
  <p id="aED">释曰。<a id="a-EE"></a>云何无义。<a id="a-EF"></a>若立前灭心为意。<a id="a-EG"></a>此但有名无义。<a id="a-EH"></a>何以故。<a id="a-EI"></a>意以了别为义。<a id="a-EJ"></a>于无中云何可立。<a id="a-EK"></a>是识随六识前已灭。<a id="a-EL"></a>此意名不可得。<a id="a-EM"></a>不能了别以无体故。</p>
  <p id="aEN">论曰。<a id="a-EO"></a>复次无想定灭心定。<a id="a-EP"></a>应无有异。<a id="a-EQ"></a>何以故。<a id="a-ER"></a>无想定有染污心所显。<a id="a-ES"></a>灭心定不尔。<a id="a-ET"></a>若不尔此二定应不异。</p>
  <p id="aEU">释曰。<a id="a-EV"></a>若人立有染污心。<a id="a-EW"></a>此人于无想定则说有染污心。<a id="a-EX"></a>于灭心定则说无染污心。<a id="a-EY"></a>对此人二定则有差别。<a id="a-EZ"></a>若不如此于二定意识不行故。<a id="a-Ea"></a>二定则无异。</p>
  <p id="aEb">论曰。<a id="a-Ec"></a>复次于无想天一期应成无流无失。<a id="a-Ed"></a>无染污故。<a id="a-Ee"></a>于中若无我见及我慢等。<a id="a-Ef"></a>复次一切时中起我执。<a id="a-Eg"></a>遍善恶无记心中。<a id="a-Eh"></a>若不如此但恶心与我执等相应故。<a id="a-Ei"></a>我及我所。<a id="a-Ej"></a>此惑得行。<a id="a-Ek"></a>于善无记中则不得行。<a id="a-El"></a>若立二心同时生无此过失。<a id="a-Em"></a>若立与第六识相应行。<a id="a-En"></a>有此过失。</p>
  <p id="aEo">释曰。<a id="a-Ep"></a>于无想天生若无染污心。<a id="a-Eq"></a>一期生中则无我执及我慢等。<a id="a-Er"></a>此生便无流失。<a id="a-Es"></a>此定不应为圣人所厌恶。<a id="a-Et"></a>既为圣人所厌恶。<a id="a-Eu"></a>故知此定有染污识。<a id="a-Ev"></a>由我执恒相随施等诸善常为我执所杂我执恒随。<a id="a-Ew"></a>若离无明则无此事。<a id="a-Ex"></a>此无明若离依止则不得有。<a id="a-Ey"></a>此无明依止。<a id="a-Ez"></a>若离阿陀那识无有别体。</p>
  <p id="aF0">论曰。</p>
  <p id="aF1">无独行无明　　及相似五识</p>
  <p id="aF2">二定无差别　　意名无有义</p>
  <p id="aF3">无想无我执　　一期生无流</p>
  <p id="aF4">善恶无记中　　我执不应起</p>
  <p id="aF5">离污心不有　　二与三相违</p>
  <p id="aF6">无此一切处　　我执不得生</p>
  <p id="aF7">证见真实义　　惑障令不起</p>
  <p id="aF8">恒行一切处　　名独行无明</p>
  <p id="aF9">论曰。<a id="a-FA"></a>此心染污故无记性摄。</p>
  <p id="aFB">释曰。<a id="a-FC"></a>此心是无明所依。<a id="a-FD"></a>于三性中此心属何性。<a id="a-FE"></a>由染污故属有覆无记性。<a id="a-FF"></a>何以故。<a id="a-FG"></a>有染污故。<a id="a-FH"></a>云何有染污。</p>
  <p id="aFI">论曰。<a id="a-FJ"></a>恒与四惑相应。</p>
  <p id="aFK">释曰。<a id="a-FL"></a>不了无我境故起我执。<a id="a-FM"></a>由我执起我爱我慢。<a id="a-FN"></a>此四惑一切处恒起。</p>
  <p id="aFO">论曰。<a id="a-FP"></a>譬如色无色界惑是有覆无记。<a id="a-FQ"></a>此二界烦恼奢摩他所藏故。</p>
  <p id="aFR">释曰。<a id="a-FS"></a>界以生性为义。<a id="a-FT"></a>离淫欲及段食欲。<a id="a-FU"></a>由色欲生故名色界。<a id="a-FV"></a>离下二界欲由无色欲生故名无色界。<a id="a-FW"></a>此二界惑虽与第六粗识相应。<a id="a-FX"></a>不失无记性。<a id="a-FY"></a>由八定所藏故。<a id="a-FZ"></a>此惑若在欲界散心应成不善。<a id="a-Fa"></a>由依止粗故。<a id="a-Fb"></a>若与第二识相应。<a id="a-Fc"></a>虽不在定中亦非不善以依止最细故。<a id="a-Fd"></a>若在色无色界。<a id="a-Fe"></a>依止虽粗八定所摄。<a id="a-Ff"></a>心软滑故。<a id="a-Fg"></a>亦非不善。<a id="a-Fh"></a>能生生死亦非是善故。<a id="a-Fi"></a>属有覆无记性。<a id="a-Fj"></a>第二识所起惑亦尔。<a id="a-Fk"></a>依止细故非不善。<a id="a-Fl"></a>是生死因故亦非是善。</p>
  <p id="aFm">论曰。<a id="a-Fn"></a>此心恒生不废。</p>
  <p id="aFo">释曰。<a id="a-Fp"></a>此染污心三性中。<a id="a-Fq"></a>八定无想定无想天处。<a id="a-Fr"></a>恒生不废。</p>
  <p id="aFs">论曰。<a id="a-Ft"></a>寻第二体离阿梨耶识不可得。</p>
  <p id="aFu">释曰。<a id="a-Fv"></a>第二识缘第一识起我执。<a id="a-Fw"></a>若离第一识此识不得起。<a id="a-Fx"></a>故知有第一识今成就第二识。<a id="a-Fy"></a>为显第一识故。</p>
  <p id="aFz">论曰。<a id="a-G0"></a>是故阿梨耶识成就为意。<a id="a-G1"></a>依此以为种子余识得生。</p>
  <p id="aG2">释曰。<a id="a-G3"></a>离第一识无别识体为第二识。<a id="a-G4"></a>因及生起识因。<a id="a-G5"></a>佛说心名。<a id="a-G6"></a>此名目第二识。<a id="a-G7"></a>佛说识名。<a id="a-G8"></a>此名目六识。<a id="a-G9"></a>佛说意名。<a id="a-GA"></a>此名目第一识。<a id="a-GB"></a>何以故。<a id="a-GC"></a>第二识及生起识。<a id="a-GD"></a>若前已灭后识欲生。<a id="a-GE"></a>必依第一识生及能生自类故。<a id="a-GF"></a>说名意根。</p>
  <p id="aGG">论曰。<a id="a-GH"></a>云何此意复说为心。<a id="a-GI"></a>多种熏习种子所聚故。</p>
  <p id="aGJ">释曰。<a id="a-GK"></a>第一识或名质多。<a id="a-GL"></a>质多名有何义。<a id="a-GM"></a>谓种种义及滋长义。<a id="a-GN"></a>种种者自有十义。<a id="a-GO"></a>一增上缘。<a id="a-GP"></a>二缘缘。<a id="a-GQ"></a>三解相。<a id="a-GR"></a>四共作。<a id="a-GS"></a>五染污。<a id="a-GT"></a>六业熏习。<a id="a-GU"></a>七因八果。<a id="a-GV"></a>九道十地。<a id="a-GW"></a>此义中各有多种义故名种种。<a id="a-GX"></a>滋长有三义。<a id="a-GY"></a>一由此十法聚集。<a id="a-GZ"></a>令心相续久住。<a id="a-Ga"></a>二此心能摄持一切法种子。<a id="a-Gb"></a>三是种种法熏习种子之所滋长。<a id="a-Gc"></a>种子者。<a id="a-Gd"></a>谓功能差别因。<a id="a-Ge"></a>所滋长者。<a id="a-Gf"></a>谓变异为三界。<a id="a-Gg"></a>由此义故。<a id="a-Gh"></a>佛说第一识亦名质多。</p>
  <p id="aGi">论曰。<a id="a-Gj"></a>云何于声闻乘不说此心相。<a id="a-Gk"></a>及说阿梨耶阿陀那名。<a id="a-Gl"></a>微细境界所摄故。</p>
  <p id="aGm">释曰。<a id="a-Gn"></a>问各问名体。<a id="a-Go"></a>答通答两问。<a id="a-Gp"></a>此识于所知中最微细。<a id="a-Gq"></a>以非二乘所缘故。<a id="a-Gr"></a>此识亦是境界。<a id="a-Gs"></a>若求佛果人必须通达此识。<a id="a-Gt"></a>此识是应知等九义所依藏故。<a id="a-Gu"></a>故名所摄。<a id="a-Gv"></a>复次菩萨有微细境界藏。<a id="a-Gw"></a>此识难解。<a id="a-Gx"></a>故属微细境界藏摄。</p>
  <p id="aGy">论曰。<a id="a-Gz"></a>何以故。<a id="a-H0"></a>声闻人无有胜位。<a id="a-H1"></a>为得一切智智。</p>
  <p id="aH2">释曰。<a id="a-H3"></a>何故于声闻乘不说微细境界。<a id="a-H4"></a>声闻人不作正勤求知如来境界。<a id="a-H5"></a>修行唯为自利故。<a id="a-H6"></a>诸声闻人惑障由苦等智粗浅观行。<a id="a-H7"></a>可得除灭。</p>
  <p id="aH8">论曰。<a id="a-H9"></a>是故于声闻人离此说由成就智。<a id="a-HA"></a>令本愿圆满故不为说。</p>
  <p id="aHB">释曰。<a id="a-HC"></a>诸佛见声闻人少欲知足。<a id="a-HD"></a>求除自惑障。<a id="a-HE"></a>此障若离此智由余智可得灭除。<a id="a-HF"></a>本愿得成。<a id="a-HG"></a>不为解脱他障不发愿求如来法身。<a id="a-HH"></a>修行微细甚深道。<a id="a-HI"></a>故不为说。</p>
  <p id="aHJ">论曰。<a id="a-HK"></a>诸菩萨应有胜位。<a id="a-HL"></a>为得一切智智故佛为说。</p>
  <p id="aHM">释曰。<a id="a-HN"></a>诸菩萨求灭自他惑障及智障故。<a id="a-HO"></a>修行正勤故。<a id="a-HP"></a>为诸菩萨说。</p>
  <p id="aHQ">论曰。<a id="a-HR"></a>何以故。<a id="a-HS"></a>若离此智得无上菩提。<a id="a-HT"></a>无有是处。</p>
  <p id="aHU">释曰。<a id="a-HV"></a>若离甚深微细境。<a id="a-HW"></a>十种次第修则不得成。<a id="a-HX"></a>若离此修心。<a id="a-HY"></a>烦恼易除法身易得。<a id="a-HZ"></a>无有此义。</p>
  <p id="aHa">论曰。<a id="a-Hb"></a>复次此识于声闻乘。<a id="a-Hc"></a>由别名如来曾显。</p>
  <p id="aHd">释曰。<a id="a-He"></a>复有别道理可信此识是有。<a id="a-Hf"></a>何以故。<a id="a-Hg"></a>于声闻乘此义由别名。<a id="a-Hh"></a>处处显现。</p>
  <p id="aHi">论曰。<a id="a-Hj"></a>如增一阿含经言。<a id="a-Hk"></a>于世间喜乐阿梨耶。<a id="a-Hl"></a>爱阿梨耶。<a id="a-Hm"></a>习阿梨耶。<a id="a-Hn"></a>着阿梨耶。<a id="a-Ho"></a>为灭阿梨耶。<a id="a-Hp"></a>如来说正法。</p>
  <p id="aHq">释曰。<a id="a-Hr"></a>初句略说根本。<a id="a-Hs"></a>后以三句约现在过去未来。<a id="a-Ht"></a>更广释之。<a id="a-Hu"></a>着阿梨耶者。<a id="a-Hv"></a>约现在世。<a id="a-Hw"></a>习阿梨耶者约过去世。<a id="a-Hx"></a>爱阿梨耶者。<a id="a-Hy"></a>约未来世。<a id="a-Hz"></a>复有别释。<a id="a-I0"></a>喜乐阿梨耶是现在世。<a id="a-I1"></a>云何现在世。<a id="a-I2"></a>喜乐阿梨耶由过去世着阿梨耶故。<a id="a-I3"></a>由过去现在数习阿梨耶。<a id="a-I4"></a>是故未来爱阿梨耶。<a id="a-I5"></a>复次或执此四句义不异。<a id="a-I6"></a>若不异云何有四句。<a id="a-I7"></a>如决定藏论所明。<a id="a-I8"></a>有二种爱。<a id="a-I9"></a>谓有爱无有爱。<a id="a-IA"></a>有爱即三界爱。<a id="a-IB"></a>无有爱谓爱三界断。<a id="a-IC"></a>喜乐者若人生在欲界。<a id="a-ID"></a>缘已得尘生喜缘。<a id="a-IE"></a>未得尘生乐著者。<a id="a-IF"></a>若人生在色界。<a id="a-IG"></a>未离欲色界。<a id="a-IH"></a>贪着色界生及色界尘由已得色界定。<a id="a-II"></a>于定生染。<a id="a-IJ"></a>不乐所未得定。<a id="a-IK"></a>于中执为解脱故说名著。<a id="a-IL"></a>习者若人生无色界。<a id="a-IM"></a>未离欲无色界。<a id="a-IN"></a>先且观欲界过失。<a id="a-IO"></a>生色界欲。<a id="a-IP"></a>后观色界过失舍色界欲生无色界欲。<a id="a-IQ"></a>此欲由习诸定所成故说名习。<a id="a-IR"></a>此三名有爱依常见起。<a id="a-IS"></a>爱者若人多行恶。<a id="a-IT"></a>畏受苦报。<a id="a-IU"></a>或执断见求不更生故。<a id="a-IV"></a>说名爱。<a id="a-IW"></a>此一即无有爱。<a id="a-IX"></a>依断见起。<a id="a-IY"></a>或约四倒释四句或约四爱释四句。<a id="a-IZ"></a>即饮食衣服住处有无有爱。<a id="a-Ia"></a>或欲显自法辩令弟子得法辩因。<a id="a-Ib"></a>或欲显一义有多名。<a id="a-Ic"></a>或欲令钝根人。<a id="a-Id"></a>若忘此义由别名还得忆。<a id="a-Ie"></a>或欲令钝根人因重说名故得解。<a id="a-If"></a>或欲令别方弟子若不解一名。<a id="a-Ig"></a>由余名得解故说四句。<a id="a-Ih"></a>名异义同。</p>
  <p id="aIi">论曰。<a id="a-Ij"></a>世间乐听。</p>
  <p id="aIk">释曰。<a id="a-Il"></a>依信智两根。</p>
  <p id="aIm">论曰。<a id="a-In"></a>故属耳。</p>
  <p id="aIo">释曰。<a id="a-Ip"></a>显离散乱心。<a id="a-Iq"></a>即是定根。</p>
  <p id="aIr">论曰。<a id="a-Is"></a>作意欲知。</p>
  <p id="aIt">释曰。<a id="a-Iu"></a>显起恭敬不放逸。<a id="a-Iv"></a>即是念根。</p>
  <p id="aIw">论曰。<a id="a-Ix"></a>生起正勤。</p>
  <p id="aIy">释曰。<a id="a-Iz"></a>因此起勇猛。<a id="a-J0"></a>舍恶取善即是精进根。<a id="a-J1"></a>此中所明是即三慧。</p>
  <p id="aJ2">论曰。<a id="a-J3"></a>方得灭尽阿梨耶。</p>
  <p id="aJ4">释曰。<a id="a-J5"></a>此明道果。<a id="a-J6"></a>即是尽无生智。</p>
  <p id="aJ7">论曰。<a id="a-J8"></a>乃至受行如来正法及似法。</p>
  <p id="aJ9">释曰。<a id="a-JA"></a>如教而行。<a id="a-JB"></a>是名受行如来所说名句味称正法。<a id="a-JC"></a>名句味所目义称似法。<a id="a-JD"></a>复次正法谓正说。<a id="a-JE"></a>似法谓正行正得。<a id="a-JF"></a>复次正法以阿含为体。<a id="a-JG"></a>似法以所得为体。</p>
  <p id="aJH">论曰。<a id="a-JI"></a>由如来出世是第一希有。<a id="a-JJ"></a>不可思议法于世间显现。<a id="a-JK"></a>如本识此如来出世四种功德。<a id="a-JL"></a>经由别义。<a id="a-JM"></a>于声闻乘此识已显现。</p>
  <p id="aJN">释曰。<a id="a-JO"></a>别义有三种。<a id="a-JP"></a>一别意。<a id="a-JQ"></a>如来欲说自出世功德。<a id="a-JR"></a>非欲显阿梨耶识。<a id="a-JS"></a>此识与功德相应故说此识。<a id="a-JT"></a>二别名。<a id="a-JU"></a>如来但说名不说义。<a id="a-JV"></a>三别义。<a id="a-JW"></a>微细境所摄于二乘不宜说。<a id="a-JX"></a>但由义相应故。<a id="a-JY"></a>说名不释义。</p>
 </body>
</html>