<!doctype html>
<html id="z3IBVOcwn" data-ver="977">
 <head>
  <meta charset="utf-8">
  <meta author="世亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释论卷第一</h1>
  <h2 id="a2">释应知依止胜相胜语第一（此品有十七章）</h2>
  <h2 id="a3">无等圣教章第一</h2>
  <p id="a4">论曰。<a id="a-5"></a>阿毗达磨大乘修多罗中。<a id="a-6"></a>婆伽婆前善入大乘菩萨。<a id="a-7"></a>为显扬大乘大体故说。<a id="a-8"></a>所谓为大乘故。<a id="a-9"></a>诸佛世尊有十种胜相胜语。</p>
  <p id="aA">释曰。<a id="a-B"></a>问何为造论。<a id="a-C"></a>答为敷演。<a id="a-D"></a>应知甚深宽大法性故。<a id="a-E"></a>若除不承佛菩萨力。<a id="a-F"></a>何人有能于此解释。<a id="a-G"></a>复以何义故。<a id="a-H"></a>此论作如此相说。<a id="a-I"></a>若离阿毗达磨言。<a id="a-J"></a>则不知是圣说。<a id="a-K"></a>为此义故。<a id="a-L"></a>又是出经名。<a id="a-M"></a>如言十地经。<a id="a-N"></a>今当释彼经名。<a id="a-O"></a>为令不知者令知故。<a id="a-P"></a>言阿毗达磨修多罗者。<a id="a-Q"></a>彼修多罗中。<a id="a-R"></a>明此阿毗达磨法门故。<a id="a-S"></a>亦为显修多罗名故。<a id="a-T"></a>言大乘者。<a id="a-U"></a>简异声闻阿毗达磨故。<a id="a-V"></a>亦有非圣说阿毗达磨。<a id="a-W"></a>有人自以分别慧。<a id="a-X"></a>谓是佛说阿毗达磨。<a id="a-Y"></a>或言。<a id="a-Z"></a>声闻所说。<a id="a-a"></a>或言。<a id="a-b"></a>世智者所作。<a id="a-c"></a>为此故言大乘修多罗。<a id="a-d"></a>即显示异于声闻等故。<a id="a-e"></a>复次言阿毗达磨者。<a id="a-f"></a>显示菩萨藏摄故复次藏摄者。<a id="a-g"></a>显示调伏自烦恼故。<a id="a-h"></a>于大乘中。<a id="a-i"></a>是菩萨烦恼。<a id="a-j"></a>菩萨以分别为烦恼故。<a id="a-k"></a>阿毗达磨者。<a id="a-l"></a>甚深宽大为相。<a id="a-m"></a>此藏有三种。<a id="a-n"></a>谓修多罗。<a id="a-o"></a>阿毗达磨。<a id="a-p"></a>毗那耶。<a id="a-q"></a>即此三上下乘别故为二。<a id="a-r"></a>谓声闻藏。<a id="a-s"></a>菩萨藏。<a id="a-t"></a>复次此三及二。<a id="a-u"></a>何故名藏。<a id="a-v"></a>答由摄故。<a id="a-w"></a>谓摄一切所应知义。<a id="a-x"></a>云何成三。<a id="a-y"></a>有九因缘故。<a id="a-z"></a>对治诸疑者修多罗。<a id="a-10"></a>若人于义有疑。<a id="a-11"></a>为令彼人于彼义得决定故说。<a id="a-12"></a>对治着二边者毗那耶。<a id="a-13"></a>遮有罪过受用故。<a id="a-14"></a>谓着欲乐边。<a id="a-15"></a>听无罪过受用故。<a id="a-16"></a>遮自疲苦边。<a id="a-17"></a>对治自见著者。<a id="a-18"></a>阿毗达磨。<a id="a-19"></a>由显无倒相故。<a id="a-1A"></a>复次说三学者修多罗。<a id="a-1B"></a>具足增上戒增上心者毗那耶。<a id="a-1C"></a>由持戒故。<a id="a-1D"></a>得不悔等次第得三磨提。<a id="a-1E"></a>具足增上慧者阿毗达磨。<a id="a-1F"></a>简择无倒义故。<a id="a-1G"></a>复次说法及义者修多罗。<a id="a-1H"></a>成就法义者毗那耶。<a id="a-1I"></a>若修行人调伏烦恼。<a id="a-1J"></a>于中得通达故。<a id="a-1K"></a>于法义决定善巧者阿毗达磨。<a id="a-1L"></a>由此等九因缘故立三藏。<a id="a-1M"></a>此等皆为解脱生死故。<a id="a-1N"></a>复次云何得解脱。<a id="a-1O"></a>熏知寂通故得解脱。<a id="a-1P"></a>由闻故熏于心。<a id="a-1Q"></a>由思故知于修。<a id="a-1R"></a>中奢摩他故寂静。<a id="a-1S"></a>毗钵舍那故通达。<a id="a-1T"></a>此修多罗毗那耶阿毗达磨。<a id="a-1U"></a>略说各有四义。<a id="a-1V"></a>菩萨解此则得一切智。<a id="a-1W"></a>声闻随解一偈义。<a id="a-1X"></a>则得流尽。<a id="a-1Y"></a>云何各有四义。<a id="a-1Z"></a>一依二相三法四义。<a id="a-1a"></a>贯穿此者修多罗。<a id="a-1b"></a>于中依者。<a id="a-1c"></a>依处依人依所为故说。<a id="a-1d"></a>相者。<a id="a-1e"></a>世谛相第一义谛相。<a id="a-1f"></a>法者。<a id="a-1g"></a>阴界入缘生谛念定无量无色。<a id="a-1h"></a>解脱胜处一切处菩提分辩才无诤等。<a id="a-1i"></a>义者随顺相续故。<a id="a-1j"></a>一向二数一伏四普集。<a id="a-1k"></a>应知此是阿毗达磨。<a id="a-1l"></a>向者。<a id="a-1m"></a>阿毗达磨是向无住处涅槃法。<a id="a-1n"></a>说谛菩提分解脱等门故。<a id="a-1o"></a>数者。<a id="a-1p"></a>阿毗达磨是数法。<a id="a-1q"></a>于一一法中决了其自相通相等差别。<a id="a-1r"></a>有无量说故。<a id="a-1s"></a>伏者。<a id="a-1t"></a>阿毗达磨是伏他法。<a id="a-1u"></a>能伏他论由具立宗等故。<a id="a-1v"></a>普集者。<a id="a-1w"></a>由阿毗达磨。<a id="a-1x"></a>普集修多罗义故。<a id="a-1y"></a>复次毗那耶四者。<a id="a-1z"></a>一罪过二缘起三还净四出离应知。<a id="a-20"></a>于中罪过者。<a id="a-21"></a>谓五篇罪缘起者。<a id="a-22"></a>起罪有四。<a id="a-23"></a>一无知二放逸三烦恼炽盛四不尊重。<a id="a-24"></a>还净者。<a id="a-25"></a>由净心非治罚法。<a id="a-26"></a>如禁戒摄持故。<a id="a-27"></a>出离者。<a id="a-28"></a>有七种。<a id="a-29"></a>一自说发露。<a id="a-2A"></a>二与学等治罚。<a id="a-2B"></a>三一向禁断立学句。<a id="a-2C"></a>复以别道理故听。<a id="a-2D"></a>四已解。<a id="a-2E"></a>谓众僧同意共解故。<a id="a-2F"></a>五转身。<a id="a-2G"></a>谓比丘比丘尼转男女根若不共罪。<a id="a-2H"></a>六真实观。<a id="a-2I"></a>由作法郁陀那胜观故。<a id="a-2J"></a>七法尔得。<a id="a-2K"></a>谓得见谛已。<a id="a-2L"></a>小罪及随小罪。<a id="a-2M"></a>法尔无有故。<a id="a-2N"></a>复次毗那耶有四义应知。<a id="a-2O"></a>一人。<a id="a-2P"></a>谓依此立学处。<a id="a-2Q"></a>二立制。<a id="a-2R"></a>谓如所白彼人罪过。<a id="a-2S"></a>大师集众制学处。<a id="a-2T"></a>三分别。<a id="a-2U"></a>谓制学句已随更解释。<a id="a-2V"></a>令分分差别。<a id="a-2W"></a>四决判。<a id="a-2X"></a>谓于彼分中云何得罪。<a id="a-2Y"></a>云何无罪。<a id="a-2Z"></a>令决定知故。<a id="a-2a"></a>今当释本文婆伽婆前者。<a id="a-2b"></a>为显恭敬无异言故。<a id="a-2c"></a>善入大乘者。<a id="a-2d"></a>谓得陀罗尼等功德。<a id="a-2e"></a>显示得彼功德已。<a id="a-2f"></a>于文于义能正持正说故。<a id="a-2g"></a>此菩萨名善入大乘。<a id="a-2h"></a>何为而说。<a id="a-2i"></a>为显发大乘大体故。<a id="a-2j"></a>显发者。<a id="a-2k"></a>广说彼大体故。<a id="a-2l"></a>所谓为大乘故者。<a id="a-2m"></a>依于大乘故。<a id="a-2n"></a>十种胜相胜语者。<a id="a-2o"></a>十相胜故。<a id="a-2p"></a>所以语胜。<a id="a-2q"></a>由此故彼有十种胜相胜语。<a id="a-2r"></a>复次胜言者。<a id="a-2s"></a>两相形故如此物。<a id="a-2t"></a>胜过于彼。<a id="a-2u"></a>最上义是胜义。<a id="a-2v"></a>复次由因体胜故。<a id="a-2w"></a>彼果语胜。<a id="a-2x"></a>今当说彼十种。</p>
  <p id="a2y">论曰。<a id="a-2z"></a>诸佛世尊有应知依止胜相胜语。<a id="a-30"></a>应知胜相胜语。<a id="a-31"></a>入应知胜相胜语。<a id="a-32"></a>彼入因果胜相胜语。<a id="a-33"></a>彼因果修胜相胜语。<a id="a-34"></a>于彼修差别中。<a id="a-35"></a>增上戒胜相胜语。<a id="a-36"></a>增上心胜相胜语。<a id="a-37"></a>增上慧胜相胜语。<a id="a-38"></a>灭胜相胜语。<a id="a-39"></a>智胜相胜语。<a id="a-3A"></a>如是等所说修多罗句显于大乘是佛语。</p>
  <p id="a3B">释曰。<a id="a-3C"></a>应知依止胜相胜语者。<a id="a-3D"></a>所可知法名应知。<a id="a-3E"></a>谓彼染净等法即是三性。<a id="a-3F"></a>依止者是因义。<a id="a-3G"></a>应知依止即是胜相。<a id="a-3H"></a>故言应知依止胜相。<a id="a-3I"></a>由彼胜相故语胜。<a id="a-3J"></a>即是阿梨耶识。<a id="a-3K"></a>如是等略释义。<a id="a-3L"></a>乃至智胜相亦尔。<a id="a-3M"></a>智即胜相。<a id="a-3N"></a>故言智胜相。<a id="a-3O"></a>应知相者。<a id="a-3P"></a>谓应知自性。<a id="a-3Q"></a>应知即是相故言应知相。<a id="a-3R"></a>即是三性。<a id="a-3S"></a>入应知胜相者。<a id="a-3T"></a>此应知相中。<a id="a-3U"></a>若所入及能入。<a id="a-3V"></a>俱名入。<a id="a-3W"></a>即是唯识。<a id="a-3X"></a>即此入名彼入。<a id="a-3Y"></a>言彼入因果者。<a id="a-3Z"></a>唯识名入。<a id="a-3a"></a>因者。<a id="a-3b"></a>谓世间施等诸波罗蜜。<a id="a-3c"></a>即是加行时。<a id="a-3d"></a>果体者。<a id="a-3e"></a>即此通达时为出世间体故。<a id="a-3f"></a>彼因果修差别者。<a id="a-3g"></a>即是前因果于此因果中。<a id="a-3h"></a>修之差别。<a id="a-3i"></a>修者。<a id="a-3j"></a>谓数习故。<a id="a-3k"></a>此数习于诸地转胜。<a id="a-3l"></a>故名差别。<a id="a-3m"></a>即是十地。<a id="a-3n"></a>于此修差别中。<a id="a-3o"></a>增上戒学者。<a id="a-3p"></a>为戒修学名增上戒。<a id="a-3q"></a>即是十地中。<a id="a-3r"></a>所有菩萨禁戒。<a id="a-3s"></a>于诸不善无复作心故。<a id="a-3t"></a>增上心学者。<a id="a-3u"></a>内观心。<a id="a-3v"></a>此心即是增上学。<a id="a-3w"></a>谓三摩提故。<a id="a-3x"></a>增上慧学者。<a id="a-3y"></a>胜得慧名增上慧。<a id="a-3z"></a>此慧即是增上学。<a id="a-40"></a>增上慧学即是无分别智故。<a id="a-41"></a>灭胜相者。<a id="a-42"></a>谓最胜种类自体灭。<a id="a-43"></a>于烦恼障智障故。<a id="a-44"></a>即是无住处涅槃故。<a id="a-45"></a>智胜相胜语者。<a id="a-46"></a>无障碍智名智胜相。<a id="a-47"></a>彼无分别智有对治。<a id="a-48"></a>佛智者。<a id="a-49"></a>离一切随眠障。<a id="a-4A"></a>即是无分别智之殊胜。</p>
  <p id="a4B">论曰。<a id="a-4C"></a>复次云何显发。<a id="a-4D"></a>此等所说十处。<a id="a-4E"></a>声闻乘中不说。<a id="a-4F"></a>唯大乘中说故。<a id="a-4G"></a>所谓阿黎耶识。<a id="a-4H"></a>说为应知依止体。<a id="a-4I"></a>三种自性。<a id="a-4J"></a>分别依止他成就。<a id="a-4K"></a>说为应知相体。<a id="a-4L"></a>唯识说为入应知相体。<a id="a-4M"></a>六波罗蜜说为入因果体。<a id="a-4N"></a>菩萨十地说为入因果修差别体。<a id="a-4O"></a>菩萨禁戒说为增上戒体。<a id="a-4P"></a>健行及虚空器等三摩提。<a id="a-4Q"></a>说为增上心体。<a id="a-4R"></a>无分别智说为增上慧体。<a id="a-4S"></a>无住涅槃说为彼果灭体。<a id="a-4T"></a>诸佛三身自性身共用身化身。<a id="a-4U"></a>说为彼果智体。<a id="a-4V"></a>由此等十处故。<a id="a-4W"></a>与声闻乘殊异。<a id="a-4X"></a>殊异者最上故。<a id="a-4Y"></a>由世尊为菩萨说。<a id="a-4Z"></a>是故言诸佛世尊为大乘故。<a id="a-4a"></a>有十种胜相胜语应知。</p>
  <p id="a4b">释曰。<a id="a-4c"></a>云何显发者。<a id="a-4d"></a>谓有何相貌故。<a id="a-4e"></a>六波罗蜜为入彼因果体者。<a id="a-4f"></a>谓唯识观得入三性。<a id="a-4g"></a>即是清净波罗蜜因。<a id="a-4h"></a>虽是世间能引出世间故。<a id="a-4i"></a>入地已去即是清净。<a id="a-4j"></a>为出世果体故。<a id="a-4k"></a>菩萨十地为彼因果修差别体者。<a id="a-4l"></a>即是诸地中修习三学。<a id="a-4m"></a>果者。<a id="a-4n"></a>即此三学果名果。<a id="a-4o"></a>此果中灭是灭果体。<a id="a-4p"></a>谓灭烦恼障智障故。<a id="a-4q"></a>无分别智是增上慧学体者。<a id="a-4r"></a>谓声闻无四倒分别故。<a id="a-4s"></a>名无分别。<a id="a-4t"></a>诸菩萨于一切法无分别。<a id="a-4u"></a>此是二无分别差别故。<a id="a-4v"></a>三种佛身为果智体者。<a id="a-4w"></a>彼三学果名彼果。<a id="a-4x"></a>彼果即是智故。<a id="a-4y"></a>言彼果智。<a id="a-4z"></a>此体即是彼果智体。<a id="a-50"></a>此中若离自性身即无法身。<a id="a-51"></a>如眼若离此则无报身。<a id="a-52"></a>如眼识此能依所依二法平等应知。<a id="a-53"></a>若离报身。<a id="a-54"></a>已入大地诸菩萨受用法不成。<a id="a-55"></a>若无受用法。<a id="a-56"></a>菩提资粮满足亦不成。<a id="a-57"></a>如见色化身亦尔。<a id="a-58"></a>若离此解行中诸菩萨。<a id="a-59"></a>及诸声闻粗浅解。<a id="a-5A"></a>初发修行亦不成。<a id="a-5B"></a>是故决定应有三身。<a id="a-5C"></a>故大乘与声闻乘殊异者。<a id="a-5D"></a>声闻乘中不说故。<a id="a-5E"></a>最上者。<a id="a-5F"></a>显示于大乘中亦殊胜故。</p>
  <p id="a5G">论曰。<a id="a-5H"></a>复次云何以此十种如来胜相胜语。<a id="a-5I"></a>得显大乘是佛语。<a id="a-5J"></a>亦得遮声闻乘异于大乘。<a id="a-5K"></a>由此十处于声闻乘中不见说故。<a id="a-5L"></a>唯于大乘中说故。<a id="a-5M"></a>引生大菩提。<a id="a-5N"></a>此十处成就随顺不相违。<a id="a-5O"></a>得一切智智故。<a id="a-5P"></a>此中有偈。</p>
  <p id="a5Q">应知依相入　　因果修差别</p>
  <p id="a5R">三学果灭智　　上乘中殊胜</p>
  <p id="a5S">此说余处无　　见此胜觉因</p>
  <p id="a5T">故大乘佛语　　由说十处胜</p>
  <p id="a5U">释曰。<a id="a-5V"></a>此义云何。<a id="a-5W"></a>能引大菩提故。<a id="a-5X"></a>显示此义。<a id="a-5Y"></a>此十处成就随顺不相违者。<a id="a-5Z"></a>能引生大菩提故。<a id="a-5a"></a>引生大菩提者。<a id="a-5b"></a>为因故。<a id="a-5c"></a>成就者。<a id="a-5d"></a>于三学量中思量观察。<a id="a-5e"></a>如导师显示道相故。<a id="a-5f"></a>随顺者。<a id="a-5g"></a>于胜得中起修行时。<a id="a-5h"></a>随顺相应住故。<a id="a-5i"></a>如导师所说。<a id="a-5j"></a>于中随顺而住。<a id="a-5k"></a>不相违者。<a id="a-5l"></a>于诸地中障碍事不有故。<a id="a-5m"></a>如所说道中无有贼等障碍。<a id="a-5n"></a>谓生死涅槃不相障碍故。</p>
  <p data-pb></p>
  <h2 id="a5o">十义次第章第二</h2>
  <p id="a5p">论曰。<a id="a-5q"></a>复次此十处。<a id="a-5r"></a>何故作如此次第说。<a id="a-5s"></a>诸菩萨最初由于如是等诸法。<a id="a-5t"></a>因中得善巧。<a id="a-5u"></a>即于缘生中得善巧故。<a id="a-5v"></a>彼等次于缘所生法中。<a id="a-5w"></a>得善知其相。<a id="a-5x"></a>善知离增益损减二边过故。<a id="a-5y"></a>菩萨于如是等相善相应已。<a id="a-5z"></a>次于彼善摄持相中应须通达。<a id="a-60"></a>即于障碍中心得解脱故。<a id="a-61"></a>通达彼应知相已。<a id="a-62"></a>昔加行中六波罗蜜之胜。<a id="a-63"></a>得应须成就。<a id="a-64"></a>依内心清净故。<a id="a-65"></a>此内心清净所摄。<a id="a-66"></a>六波罗蜜于十地中。<a id="a-67"></a>应须三阿僧祇劫。<a id="a-68"></a>分分令净故。<a id="a-69"></a>次菩萨三学应须圆满。<a id="a-6A"></a>既圆满已彼果涅槃。<a id="a-6B"></a>及阿耨多罗三藐三菩提应须正觉故。<a id="a-6C"></a>十处作如是次第说。<a id="a-6D"></a>于此说中。<a id="a-6E"></a>一切大乘皆得究竟。</p>
  <p id="a6F">释曰。<a id="a-6G"></a>何故作如此次第说者。<a id="a-6H"></a>谓始从诸菩萨。<a id="a-6I"></a>由于如是等诸法因中。<a id="a-6J"></a>乃至彼果涅槃正觉阿耨多罗三藐三菩提等。<a id="a-6K"></a>此说由知诸法因故。<a id="a-6L"></a>得于缘生善巧。<a id="a-6M"></a>由有因故果生。<a id="a-6N"></a>非自在天等。<a id="a-6O"></a>是故得因果二智。<a id="a-6P"></a>次于因所生法应知其相。<a id="a-6Q"></a>其相云何。<a id="a-6R"></a>分别性无。<a id="a-6S"></a>执以为有。<a id="a-6T"></a>名为增益。<a id="a-6U"></a>增益于无即是损减。<a id="a-6V"></a>实有成就性离此二边过失。<a id="a-6W"></a>故名善巧。<a id="a-6X"></a>次于所取应以唯识观知其相。<a id="a-6Y"></a>由此观故得无障碍。<a id="a-6Z"></a>次于随顺入唯识。<a id="a-6a"></a>世间六波罗蜜。<a id="a-6b"></a>依世俗得已第一义者应须得。<a id="a-6c"></a>谓应修净心所摄波罗蜜。<a id="a-6d"></a>次于十地中。<a id="a-6e"></a>经三阿僧祇劫。<a id="a-6f"></a>分分应修。<a id="a-6g"></a>非如声闻胜得于三生中。<a id="a-6h"></a>起对治便得解脱。<a id="a-6i"></a>次即于彼修中。<a id="a-6j"></a>戒等三学应令圆满。<a id="a-6k"></a>次学果涅槃烦恼障灭。<a id="a-6l"></a>阿耨多罗三藐三菩提三身应得。<a id="a-6m"></a>若大乘次第应知齐此。<a id="a-6n"></a>何以故。<a id="a-6o"></a>若欲说缘生。<a id="a-6p"></a>即入阿梨耶识中。<a id="a-6q"></a>若说相即入三性中。<a id="a-6r"></a>若说胜得即是唯识。<a id="a-6s"></a>若说波罗蜜即入诸波罗蜜中。<a id="a-6t"></a>若说地即入地中。<a id="a-6u"></a>若说学即入学处。<a id="a-6v"></a>若说灭及智即摄在无住处涅槃。<a id="a-6w"></a>及三身。<a id="a-6x"></a>佛语如此。<a id="a-6y"></a>故作如是次第说。<a id="a-6z"></a>复有别义引生大菩提等者。<a id="a-70"></a>谓能生无戏论无分别智故。<a id="a-71"></a>成就者相应故。<a id="a-72"></a>随顺者不违三量故。<a id="a-73"></a>不相违者非先随顺后相违故。<a id="a-74"></a>如偈说。</p>
  <p id="a75">摄持求及悲　　亦随顺诸善</p>
  <p id="a76">非黑白我见　　有益亦有损</p>
  <p id="a77">得一切智智者。<a id="a-78"></a>谓于一切法中。<a id="a-79"></a>无间一切种智生故。<a id="a-7A"></a>此成就等复有别义。<a id="a-7B"></a>成就随顺不相违等。<a id="a-7C"></a>前句为本。<a id="a-7D"></a>后句为释。<a id="a-7E"></a>云何成就。<a id="a-7F"></a>谓随顺故。<a id="a-7G"></a>云何随顺。<a id="a-7H"></a>谓不相违故。<a id="a-7I"></a>如是展转。</p>
  <p data-pb></p>
  <h2 id="a7J">众名章第三</h2>
  <p id="a7K">论曰。<a id="a-7L"></a>于中即此最初。<a id="a-7M"></a>应知依止。<a id="a-7N"></a>说名阿梨耶识。<a id="a-7O"></a>世尊于何处说此阿梨耶识。<a id="a-7P"></a>名阿梨耶识。<a id="a-7Q"></a>世尊于阿毗达磨经偈中说。</p>
  <p id="a7R">界体无始时　　诸法共依止</p>
  <p id="a7S">由此有诸趣　　及涅槃胜得</p>
  <p id="a7T">释曰。<a id="a-7U"></a>世尊于阿毗达磨阿含中说阿梨耶识名。<a id="a-7V"></a>阿梨耶识者。<a id="a-7W"></a>即是此论初所说阿毗达磨修多罗。<a id="a-7X"></a>此中界者是因义。<a id="a-7Y"></a>诸法共依止者。<a id="a-7Z"></a>由是因故一切法同共依止。<a id="a-7a"></a>谓依止此以为因体。<a id="a-7b"></a>有此一切法依止故。<a id="a-7c"></a>诸趣果报由此得生。<a id="a-7d"></a>于无量生中有力。<a id="a-7e"></a>于善说恶说法中能解其义。<a id="a-7f"></a>若复越次得于胜得。<a id="a-7g"></a>又为烦恼依止体。<a id="a-7h"></a>由此得有极重烦恼及牢固烦恼。<a id="a-7i"></a>此等四种果报中。<a id="a-7j"></a>胜者身有堪能。<a id="a-7k"></a>翻此者无堪能。<a id="a-7l"></a>应知一切者于生死中随何趣。<a id="a-7m"></a>非唯诸趣。<a id="a-7n"></a>亦有涅槃胜得。<a id="a-7o"></a>以有烦恼即有涅槃故。<a id="a-7p"></a>此阿含显应知依止是阿梨耶识。<a id="a-7q"></a>彼阿含复说。</p>
  <p id="a7r">论曰。<a id="a-7s"></a>即彼经复说偈。</p>
  <p id="a7t">诸法所依住　　一切种子识</p>
  <p id="a7u">故名梨耶识　　我为胜人说</p>
  <p id="a7v">释曰。<a id="a-7w"></a>此偈第二句释第一句。<a id="a-7x"></a>胜人者谓诸菩萨故。</p>
  <p id="a7y">论曰。<a id="a-7z"></a>有此等阿含为证。<a id="a-80"></a>然此识何因缘故。<a id="a-81"></a>说名阿梨耶。<a id="a-82"></a>一切有生染法依住为果。<a id="a-83"></a>此识亦依彼法为因故。<a id="a-84"></a>名阿梨耶识。<a id="a-85"></a>又众生依住以为自我故。<a id="a-86"></a>名阿梨耶识。</p>
  <p id="a87">释曰。<a id="a-88"></a>此识名阿梨耶者。<a id="a-89"></a>谓诸法依住故。<a id="a-8A"></a>依住者共转故。<a id="a-8B"></a>有生者谓有生起类。<a id="a-8C"></a>皆名有生故。<a id="a-8D"></a>染法者谓异于净法故。<a id="a-8E"></a>众生依住为自我者执取故。</p>
  <p id="a8F">论曰。<a id="a-8G"></a>此阿梨耶识复说名阿陀那识。<a id="a-8H"></a>于中有阿含。<a id="a-8I"></a>如世尊解节经中说。</p>
  <p id="a8J">阿陀那识甚深细　　一切种子转如流</p>
  <p id="a8K">婴儿凡夫我不说　　不令分别谓为我</p>
  <p id="a8L">释曰。<a id="a-8M"></a>复于解节阿含中。<a id="a-8N"></a>佛告广慧。<a id="a-8O"></a>六趣生死中。<a id="a-8P"></a>彼彼众生中。<a id="a-8Q"></a>随彼彼众生类。<a id="a-8R"></a>若卵生若胎生若湿生若化生中。<a id="a-8S"></a>自身转生于出生时。<a id="a-8T"></a>彼时一切种子心。<a id="a-8U"></a>最初成熟。<a id="a-8V"></a>便得和合。<a id="a-8W"></a>粗大增长圆满。<a id="a-8X"></a>有二种取。<a id="a-8Y"></a>所谓有依色根取故。<a id="a-8Z"></a>相名分别世俗戏论等熏习取故。<a id="a-8a"></a>于色界中有二种取。<a id="a-8b"></a>无色界中无二种取。<a id="a-8c"></a>广慧。<a id="a-8d"></a>此识或说。<a id="a-8e"></a>名阿陀那。<a id="a-8f"></a>于身普遍持故。<a id="a-8g"></a>或说名阿梨耶于身隐藏普遍同衰利安否故。<a id="a-8h"></a>或说名心。<a id="a-8i"></a>以积聚增长色声香味触法故。<a id="a-8j"></a>广慧。<a id="a-8k"></a>依阿陀那识为住处转生六识身。<a id="a-8l"></a>所谓眼识耳识鼻识舌识身识意识于中有识。<a id="a-8m"></a>眼根及色为缘生眼识。<a id="a-8n"></a>即彼眼识共行。<a id="a-8o"></a>同时共境界。<a id="a-8p"></a>有分别意识生。<a id="a-8q"></a>若一一眼识生。<a id="a-8r"></a>随一一有分别意识。<a id="a-8s"></a>与眼识共行。<a id="a-8t"></a>同时共境界生随一时。<a id="a-8u"></a>一时若二若三若四若五识身转生。<a id="a-8v"></a>即彼一时。<a id="a-8w"></a>一时一分别意识。<a id="a-8x"></a>与五识身共行。<a id="a-8y"></a>同时共境界生。<a id="a-8z"></a>如大川流。<a id="a-90"></a>若有一起浪缘至。<a id="a-91"></a>则一浪生。<a id="a-92"></a>若二若多起浪缘至。<a id="a-93"></a>则多浪生。<a id="a-94"></a>彼川自流无断无尽。<a id="a-95"></a>复次如净镜面。<a id="a-96"></a>若有一起像缘至。<a id="a-97"></a>则一像生。<a id="a-98"></a>若二若多起像缘至。<a id="a-99"></a>则多像生。<a id="a-9A"></a>然此镜面不转成像。<a id="a-9B"></a>亦无损减。<a id="a-9C"></a>应知如是。<a id="a-9D"></a>如是阿陀那识。<a id="a-9E"></a>犹如大川。<a id="a-9F"></a>依此而住。<a id="a-9G"></a>若有随一起眼识缘至。<a id="a-9H"></a>则随有一眼识生。<a id="a-9I"></a>若乃至随有起五识身缘至。<a id="a-9J"></a>则随有五识身生如是广慧。<a id="a-9K"></a>菩萨住法住智。<a id="a-9L"></a>得心意识秘密善巧。<a id="a-9M"></a>如来一切种一切智。<a id="a-9N"></a>不说菩萨齐此名心意识秘密善巧。<a id="a-9O"></a>广慧。<a id="a-9P"></a>若菩萨于内于外。<a id="a-9Q"></a>如实不见阿陀那阿陀那识。<a id="a-9R"></a>不见阿梨耶阿梨耶识。<a id="a-9S"></a>不见滋长。<a id="a-9T"></a>不见种种(此二谓心)。<a id="a-9U"></a>不见眼色眼识。<a id="a-9V"></a>不见耳声耳识。<a id="a-9W"></a>不见鼻香鼻识。<a id="a-9X"></a>不见舌味舌识。<a id="a-9Y"></a>不见身触身识。<a id="a-9Z"></a>广慧。<a id="a-9a"></a>若菩萨依法住智。<a id="a-9b"></a>住法住智。<a id="a-9c"></a>得心意识善巧。<a id="a-9d"></a>又复如此义者偈中显示。<a id="a-9e"></a>阿陀那识甚深细者难知故。<a id="a-9f"></a>一切种子转如流者。<a id="a-9g"></a>谓一切种子次第转生。<a id="a-9h"></a>犹如水流。<a id="a-9i"></a>念念相续转故。<a id="a-9j"></a>阿陀那者显别名故。<a id="a-9k"></a>不令分别谓为我者。<a id="a-9l"></a>一相转故。<a id="a-9m"></a>分别谓为我。</p>
  <p id="a9n">论曰。<a id="a-9o"></a>何因缘故。<a id="a-9p"></a>说此识名阿陀那。<a id="a-9q"></a>摄持一切有色诸根故。<a id="a-9r"></a>及一切自身取依处故。<a id="a-9s"></a>于彼色根摄持不失。<a id="a-9t"></a>乃至命在故。<a id="a-9u"></a>又于相续受生时。<a id="a-9v"></a>取生令得自身故。<a id="a-9w"></a>是故名阿陀那。</p>
  <p id="a9x">释曰。<a id="a-9y"></a>摄持一切有色诸根故者。<a id="a-9z"></a>谓此诸色根为彼识摄持故。<a id="a-A0"></a>乃至命在者。<a id="a-A1"></a>即以此句为释。<a id="a-A2"></a>何以故。<a id="a-A3"></a>以眼等诸色根阿梨耶识摄持故。<a id="a-A4"></a>不如死身住青瘀等相。<a id="a-A5"></a>若至死时彼识舍离故。<a id="a-A6"></a>即有此诸青瘀等相。<a id="a-A7"></a>是故定知。<a id="a-A8"></a>由彼摄持乃至寿限不坏故。<a id="a-A9"></a>一切身取依处故者。<a id="a-AA"></a>即以相续受生时。<a id="a-AB"></a>取生令得自身故等。<a id="a-AC"></a>解释以相续受生。<a id="a-AD"></a>识于彼相续生处摄取故。<a id="a-AE"></a>何以故。<a id="a-AF"></a>能摄持自身具足故。<a id="a-AG"></a>由阿梨耶识中具足自身熏习住故。<a id="a-AH"></a>即彼生时。<a id="a-AI"></a>名为转生。<a id="a-AJ"></a>即彼生时。<a id="a-AK"></a>取名为转生取。<a id="a-AL"></a>由此取故取得自身。<a id="a-AM"></a>以是义故阿梨耶识说名阿陀那识。</p>
  <p id="aAN">论曰。<a id="a-AO"></a>亦说名心。<a id="a-AP"></a>如世尊说心意识。<a id="a-AQ"></a>于中意有二种。<a id="a-AR"></a>一次第缘与作依处者。<a id="a-AS"></a>由识次第灭。<a id="a-AT"></a>意识依此生故。<a id="a-AU"></a>第二染污意。<a id="a-AV"></a>与四烦恼常相应。<a id="a-AW"></a>谓身见我慢我爱无明。<a id="a-AX"></a>此意即是余识染污依止。<a id="a-AY"></a>余识由第一依止生。<a id="a-AZ"></a>由第二染污。<a id="a-Aa"></a>由了境义故。<a id="a-Ab"></a>次第义故。<a id="a-Ac"></a>念义故。<a id="a-Ad"></a>意有二种。</p>
  <p id="aAe">释曰。<a id="a-Af"></a>复说名心者。<a id="a-Ag"></a>阿黎耶识即名为心。<a id="a-Ah"></a>意及识二种有别义可见。<a id="a-Ai"></a>当知此心亦有别义。<a id="a-Aj"></a>为显示此故。<a id="a-Ak"></a>于中次第缘与作依处故者。<a id="a-Al"></a>谓识若次第灭已。<a id="a-Am"></a>得为意识因。<a id="a-An"></a>此是第一意。<a id="a-Ao"></a>复有第二染污意。<a id="a-Ap"></a>四种烦恼故。<a id="a-Aq"></a>于中身见者即是我执。<a id="a-Ar"></a>由此执故则有我慢。<a id="a-As"></a>以取我自高。<a id="a-At"></a>由此等于实无我中。<a id="a-Au"></a>起我渴名我爱。<a id="a-Av"></a>此等三种皆以无明为因。<a id="a-Aw"></a>无明者无智故。<a id="a-Ax"></a>余识由第一依止生。<a id="a-Ay"></a>由第二染污者。<a id="a-Az"></a>若识次第灭已名为意。<a id="a-B0"></a>与当生识处所。<a id="a-B1"></a>为彼生依止故。<a id="a-B2"></a>第二染污意。<a id="a-B3"></a>为染污依止。<a id="a-B4"></a>何以故。<a id="a-B5"></a>由善心中亦有我故。<a id="a-B6"></a>由了境义故。<a id="a-B7"></a>次第义故。<a id="a-B8"></a>念义故。<a id="a-B9"></a>意有二种者。<a id="a-BA"></a>于中取境义故名为识。<a id="a-BB"></a>与处所义故名第一意。<a id="a-BC"></a>我相等染污义故名第二意。</p>
  <p id="aBD">论曰。<a id="a-BE"></a>复次云何得知有染污意。<a id="a-BF"></a>此若不有独行无明。<a id="a-BG"></a>亦不有此为过失。<a id="a-BH"></a>五识相似亦不有此为过失。<a id="a-BI"></a>如五识身有同时依止故。<a id="a-BJ"></a>得眼等名。<a id="a-BK"></a>不有此为过失。<a id="a-BL"></a>无想定灭尽定无有差别。<a id="a-BM"></a>此为过失。<a id="a-BN"></a>无想定染污意得名。<a id="a-BO"></a>灭尽定不尔。<a id="a-BP"></a>故有差别。<a id="a-BQ"></a>又即此无想一生无有烦恼。<a id="a-BR"></a>此为过失。<a id="a-BS"></a>若彼天中无有我及慢等者。<a id="a-BT"></a>又一切时我执得行。<a id="a-BU"></a>谓善恶无记心若不如是。<a id="a-BV"></a>唯不善心中得相应。<a id="a-BW"></a>我执是烦恼故。<a id="a-BX"></a>不应与善无记心共行。<a id="a-BY"></a>是故若俱有而共行。<a id="a-BZ"></a>则无此过。<a id="a-Ba"></a>若相应现行。<a id="a-Bb"></a>则有此过故。<a id="a-Bc"></a>此中有偈。</p>
  <p id="aBd">若独行无明　　及相似五法</p>
  <p id="aBe">二种定差别　　得名无是过</p>
  <p id="aBf">无想天中生　　无我则有过</p>
  <p id="aBg">我执随顺转　　一切处不有</p>
  <p id="aBh">离染意不有　　二三即相违</p>
  <p id="aBi">无此即亦无　　一切处我执</p>
  <p id="aBj">心行实义时　　常与为障碍</p>
  <p id="aBk">一切时共行　　名独行无明</p>
  <p id="aBl">释曰。<a id="a-Bm"></a>此第二染污意以何道理得成立。<a id="a-Bn"></a>此意若不有。<a id="a-Bo"></a>则独行无明不成。<a id="a-Bp"></a>何者是独行无明。<a id="a-Bq"></a>未起对治时障真如智。<a id="a-Br"></a>痴此与五识不相应。<a id="a-Bs"></a>于此处不为障碍故。<a id="a-Bt"></a>若起对治处。<a id="a-Bu"></a>则于彼为障。<a id="a-Bv"></a>亦不在染污意识。<a id="a-Bw"></a>若即是染污意识。<a id="a-Bx"></a>则有过失。<a id="a-By"></a>非染污意识者。<a id="a-Bz"></a>以与余烦恼共行。<a id="a-C0"></a>独行名则不成。<a id="a-C1"></a>又若欲令即是烦恼染污意识者。<a id="a-C2"></a>则有常染污过失。<a id="a-C3"></a>云何施等心得成善。<a id="a-C4"></a>以常与彼相应故。<a id="a-C5"></a>若言有意与善相应生。<a id="a-C6"></a>即建立此为引生对治。<a id="a-C7"></a>能治染污意识此不成。<a id="a-C8"></a>若言有善心与染污意共生。<a id="a-C9"></a>此善心能引生对治。<a id="a-CA"></a>治灭余识。<a id="a-CB"></a>此灭则无过。<a id="a-CC"></a>复次与五识相似故。<a id="a-CD"></a>如眼识等五识。<a id="a-CE"></a>则有眼等五根。<a id="a-CF"></a>同时为依止。<a id="a-CG"></a>此意识亦应有同时依止。<a id="a-CH"></a>二定无差别者。<a id="a-CI"></a>若言有染污意。<a id="a-CJ"></a>彼无想定中则有。<a id="a-CK"></a>灭心定中则无。<a id="a-CL"></a>可得差别。<a id="a-CM"></a>此二定中意识不行无差别故。<a id="a-CN"></a>得名者。<a id="a-CO"></a>由念自身故名为意。<a id="a-CP"></a>若无体此名何所依。<a id="a-CQ"></a>若六识次第过已。<a id="a-CR"></a>此识名意不应道理。<a id="a-CS"></a>以其灭故。<a id="a-CT"></a>又无想天中生。<a id="a-CU"></a>一期应无我故。<a id="a-CV"></a>若言彼处无染污意者。<a id="a-CW"></a>于彼生中则应无我。<a id="a-CX"></a>诸圣人不应厌恶。<a id="a-CY"></a>既厌恶故。<a id="a-CZ"></a>是故应知彼中生者。<a id="a-Ca"></a>应定有我。<a id="a-Cb"></a>我执随顺转者。<a id="a-Cc"></a>以施等诸善皆与我相应故。<a id="a-Cd"></a>此我执若离无明则不成。<a id="a-Ce"></a>无明不离依止。<a id="a-Cf"></a>此依止离染污意不可得故。</p>
  <p id="aCg">论曰。<a id="a-Ch"></a>此意染污故。<a id="a-Ci"></a>是障碍无记。<a id="a-Cj"></a>恒与四烦恼相应。<a id="a-Ck"></a>如色无色界烦恼。<a id="a-Cl"></a>是障碍无记。<a id="a-Cm"></a>为色无色界奢摩他所藏。<a id="a-Cn"></a>此意一切时染着。<a id="a-Co"></a>故心体第三离阿梨耶识不可得。<a id="a-Cp"></a>是故成就阿梨耶识为心。<a id="a-Cq"></a>由此为种子故。<a id="a-Cr"></a>意及意识等转生。<a id="a-Cs"></a>何缘故说名为心。<a id="a-Ct"></a>种种诸法熏习种子聚集故。</p>
  <p id="aCu">释曰。<a id="a-Cv"></a>以见意及转识。<a id="a-Cw"></a>以阿梨耶识为因生故。<a id="a-Cx"></a>心体余处不可得。<a id="a-Cy"></a>佛说识者。<a id="a-Cz"></a>即是次第灭意所摄。<a id="a-D0"></a>由彼识灭已说为意故。<a id="a-D1"></a>复次由种种法熏习种子聚集故。<a id="a-D2"></a>得名心。<a id="a-D3"></a>于中种种者。<a id="a-D4"></a>诸法各各相故。<a id="a-D5"></a>熏习种子者。<a id="a-D6"></a>谓有功能为彼差别因故。<a id="a-D7"></a>聚集者。<a id="a-D8"></a>密合积聚一抟相故。</p>
  <p id="aD9">论曰。<a id="a-DA"></a>复次何故声闻乘中。<a id="a-DB"></a>不说此心名阿梨耶识阿陀那识。<a id="a-DC"></a>微细尔焰所摄故。<a id="a-DD"></a>诸声闻人不为知一切尔焰故。<a id="a-DE"></a>于彼虽离此说。<a id="a-DF"></a>然得成就彼智令得解脱。<a id="a-DG"></a>是故不说。<a id="a-DH"></a>诸菩萨等为欲知一切尔焰。<a id="a-DI"></a>是故为说。<a id="a-DJ"></a>由离此智不可得一切智智故。</p>
  <p id="aDK">释曰。<a id="a-DL"></a>微细尔焰所摄故者。<a id="a-DM"></a>此亦微细。<a id="a-DN"></a>亦尔焰故。<a id="a-DO"></a>名微细尔焰。<a id="a-DP"></a>又入在微细尔焰中以难得知故。<a id="a-DQ"></a>又诸声闻不为知一切尔焰故。<a id="a-DR"></a>修行唯作自利故。<a id="a-DS"></a>彼等粗烦恼障。<a id="a-DT"></a>唯以苦等智得灭故。<a id="a-DU"></a>菩萨为除自他烦恼障智障故修行。<a id="a-DV"></a>是故为说。</p>
  <p id="aDW">论曰。<a id="a-DX"></a>然于声闻乘中。<a id="a-DY"></a>亦以别道理说阿梨耶识。<a id="a-DZ"></a>如增一阿含中说。<a id="a-Da"></a>众生喜阿梨耶。<a id="a-Db"></a>乐阿梨耶。<a id="a-Dc"></a>集阿梨耶。<a id="a-Dd"></a>求阿梨耶。<a id="a-De"></a>为灭阿梨耶说正法时。<a id="a-Df"></a>为听闻故应摄耳。<a id="a-Dg"></a>为欲知故应作意。<a id="a-Dh"></a>愿灭阿梨耶故受法顺法。<a id="a-Di"></a>如来出世故。<a id="a-Dj"></a>此希有难得法世间显现。<a id="a-Dk"></a>如来出生四种可赞。<a id="a-Dl"></a>经中以如是别名阿梨耶识声闻乘中已显现。</p>
  <p id="aDm">释曰。<a id="a-Dn"></a>众生乐阿梨耶者。<a id="a-Do"></a>此句为本。<a id="a-Dp"></a>后以现在过去未来三时为释。<a id="a-Dq"></a>余三句如文次第。<a id="a-Dr"></a>复有别义喜阿梨耶者谓现在世。<a id="a-Ds"></a>乐阿梨耶者谓过去世。<a id="a-Dt"></a>由前世乐阿梨耶。<a id="a-Du"></a>是故复集阿梨耶。<a id="a-Dv"></a>由喜阿梨耶集阿梨耶故。<a id="a-Dw"></a>复希求未来世阿梨耶。<a id="a-Dx"></a>顺法者如说行故。</p>
  <p id="aDy">论曰。<a id="a-Dz"></a>摩诃僧祇阿含中。<a id="a-E0"></a>亦以别道理说此识。<a id="a-E1"></a>名为根本识。<a id="a-E2"></a>譬如树依根。</p>
  <p id="aE3">释曰。<a id="a-E4"></a>根本识如树依根者。<a id="a-E5"></a>彼根本识为一切识因体故。<a id="a-E6"></a>譬如树根为枝茎等众物因。<a id="a-E7"></a>若无根枝茎等不可得故。<a id="a-E8"></a>若有阿梨耶识。<a id="a-E9"></a>为诸识根本亦尔。</p>
  <p id="aEA">论曰。<a id="a-EB"></a>弥沙塞中亦以别道理说此识。<a id="a-EC"></a>名为穷生死聚。<a id="a-ED"></a>有处有时见色心断绝。<a id="a-EE"></a>阿梨耶识中种子无有断绝。</p>
  <p id="aEF">释曰。<a id="a-EG"></a>亦以别道理。<a id="a-EH"></a>说为穷生死聚者。<a id="a-EI"></a>此识是穷生死聚体。<a id="a-EJ"></a>何以故。<a id="a-EK"></a>有因缘故。<a id="a-EL"></a>有处者界也。<a id="a-EM"></a>谓无色界中色断故。<a id="a-EN"></a>有时者有住定时。<a id="a-EO"></a>如无想定等。<a id="a-EP"></a>阿梨耶识中种子不断者。<a id="a-EQ"></a>色心熏习为因。<a id="a-ER"></a>后时色心还从此生。</p>
  <p id="aES">论曰。<a id="a-ET"></a>由此应知依止阿陀那识。<a id="a-EU"></a>心阿梨耶识根本识穷生死聚等名。<a id="a-EV"></a>此阿梨耶识已成大王之路。</p>
  <p id="aEW">释曰。<a id="a-EX"></a>成大王路者宽大故。</p>
  <p id="aEY">论曰。<a id="a-EZ"></a>复有余师。<a id="a-Ea"></a>执心意识义一名异。<a id="a-Eb"></a>是义不然。<a id="a-Ec"></a>由见意及识义故。<a id="a-Ed"></a>彼心义亦须有异。<a id="a-Ee"></a>复有余师执。<a id="a-Ef"></a>世尊所说众生喜阿梨耶等诸句者。<a id="a-Eg"></a>此中五取聚是阿梨耶。<a id="a-Eh"></a>复有余师执与欲俱诸受是阿梨耶。<a id="a-Ei"></a>复有余师执。<a id="a-Ej"></a>身见是阿梨耶。<a id="a-Ek"></a>此等诸师迷阿含及修得故。<a id="a-El"></a>于阿梨耶识起如是等执。<a id="a-Em"></a>此声闻乘中成立道理。<a id="a-En"></a>彼等所成立道理不相应。<a id="a-Eo"></a>若人不迷阿梨耶体相。<a id="a-Ep"></a>以彼所成立名阿梨耶识即为最胜。<a id="a-Eq"></a>云何最胜若言五取聚是阿梨耶。<a id="a-Er"></a>于恶趣一向苦受处生。<a id="a-Es"></a>即起厌恶。<a id="a-Et"></a>彼众生一向不爱。<a id="a-Eu"></a>言是着处。<a id="a-Ev"></a>不当道理。<a id="a-Ew"></a>以其常求舍离故。<a id="a-Ex"></a>若言诸乐受与欲俱是阿梨耶者。<a id="a-Ey"></a>第四禅已上无有此受。<a id="a-Ez"></a>已得厌恶故。<a id="a-F0"></a>是诸众生以彼为着处。<a id="a-F1"></a>不当道理。<a id="a-F2"></a>若言身见是阿梨耶者。<a id="a-F3"></a>佛法内人信解无我。<a id="a-F4"></a>于彼即生厌恶。<a id="a-F5"></a>以彼为着处。<a id="a-F6"></a>不当道理。<a id="a-F7"></a>然阿梨耶识中内我犹在故。<a id="a-F8"></a>若于一向苦受处生。<a id="a-F9"></a>唯求离苦聚。<a id="a-FA"></a>阿梨耶识中。<a id="a-FB"></a>我爱所缚故未曾求离。<a id="a-FC"></a>又四禅已上生者。<a id="a-FD"></a>虽厌恶欲俱乐受。<a id="a-FE"></a>于阿梨耶识中。<a id="a-FF"></a>我爱系缚犹在。<a id="a-FG"></a>又佛法内人虽信解无我厌恶我见。<a id="a-FH"></a>然阿梨耶识中我爱系缚亦在。<a id="a-FI"></a>是故以彼所成立阿梨耶。<a id="a-FJ"></a>成就阿梨耶识体。<a id="a-FK"></a>则为最胜。<a id="a-FL"></a>是为安立阿梨耶识别道理。</p>
  <p id="aFM">释曰。<a id="a-FN"></a>于中不迷者。<a id="a-FO"></a>谓诸菩萨。<a id="a-FP"></a>恶趣者。<a id="a-FQ"></a>谓饿鬼畜生地狱等恶趣。<a id="a-FR"></a>一向苦者。<a id="a-FS"></a>彼趣报体一向非爱故。<a id="a-FT"></a>彼处若有乐受生。<a id="a-FU"></a>即是津液果。<a id="a-FV"></a>彼处生者其报唯苦。<a id="a-FW"></a>诸乐受与欲俱是阿梨耶者。<a id="a-FX"></a>第四禅已上。<a id="a-FY"></a>无有此受。<a id="a-FZ"></a>已得厌恶故。<a id="a-Fa"></a>彼处众生者。<a id="a-Fb"></a>谓四禅已上及即第四禅中故。<a id="a-Fc"></a>彼处者。<a id="a-Fd"></a>谓于彼得生故。<a id="a-Fe"></a>内我犹在者。<a id="a-Ff"></a>决定取此识以为内我故。<a id="a-Fg"></a>求离苦聚者。<a id="a-Fh"></a>愿舍苦受故。<a id="a-Fi"></a>阿梨耶识中我爱系缚者。<a id="a-Fj"></a>以阿梨耶识为自我。<a id="a-Fk"></a>由此渴爱故成系缚。</p>
 </body>
</html>